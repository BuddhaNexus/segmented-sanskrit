{
    "GR14ss4_krsu:0": " śrī-kṛṣṇa-sandarbha",
    "GR14ss4_krsu:1": " [There are several different editions of the Kṛṣṇa-sandarbha. The Bengali",
    "GR14ss4_krsu:2": " edition appears to be earlier than the Vrindavan edition published by Haridas",
    "GR14ss4_krsu:3": " Shastri in 1983. The additions found in the Vṛ edition are probably authentic,",
    "GR14ss4_krsu:4": " as there is clear evidence Jiva Goswami made extensive corrections and",
    "GR14ss4_krsu:5": " emendations in some of his books after they were sent to Bengal with Srinivas",
    "GR14ss4_krsu:6": " Thakur in the 1570's.]",
    "GR14ss4_krsu:7": " tau santoṣayatā santau śrīla-rūpa-sanātanau /",
    "GR14ss4_krsu:8": " dākṣiṇātyena bhaṭṭena punar etad vivicyate //o//",
    "GR14ss4_krsu:9": " tasyādyaṃ granthanālekhaṃ krāntam utkrānta-khaṇḍitam /",
    "GR14ss4_krsu:10": " paryālocyātha paryāyaṃ kṛtvā likhati jīvakaḥ //o// [1]",
    "GR14ss4_krsu:11": " atha pūrva-sandarbha-trayeṇa yasya sarva-paratvaṃ sādhitaṃ tasya śrī-",
    "GR14ss4_krsu:12": " bhagavato nirdhāraṇāya sandarbho'yam ārabhyate /",
    "GR14ss4_krsu:13": " tatra prathamasya dvitīye",
    "GR14ss4_krsu:14": " vadanti [BhP 1.2.11] ity ādinā [Vṛ. adds:",
    "GR14ss4_krsu:15": " nānāvirbhāvatvāt tāni vacanāni",
    "GR14ss4_krsu:16": " tattva-nirdhāraṇārtham uddhriyante /",
    "GR14ss4_krsu:17": " end Vṛ.] tad ekam eva tattvaṃ",
    "GR14ss4_krsu:18": " brahmāditayā śabdyata ity uktam /",
    "GR14ss4_krsu:19": " tad eva brahmādi-trayaṃ tṛtīyaṃ vivicyate /",
    "GR14ss4_krsu:20": " brahma tv iha -",
    "GR14ss4_krsu:21": " yatreme sad-asad-rūpe pratiṣiddhe sva-saṃvidā /",
    "GR14ss4_krsu:22": " avidyayātmani kṛte iti tad brahma-darśanam // [BhP 1.3.33]",
    "GR14ss4_krsu:23": " ity ādinā tatra viviktam api /",
    "GR14ss4_krsu:24": " ekākārāvirbhāvatayā saṃśayābhāvān",
    "GR14ss4_krsu:25": " nopayuktam iti tad-vacanaṃ nodāharaṇīyam /",
    "GR14ss4_krsu:26": " śrī-bhagavat-paramātmanos tu",
    "GR14ss4_krsu:27": " udāhriyate /",
    "GR14ss4_krsu:28": " tatra īśvaro nāma nirākāro nāstīti pūrvaṃ nirṇītaṃ,",
    "GR14ss4_krsu:29": " paramātma-śabdena ca sarvāntaryāmi-puruṣaḥ pratipāditaḥ teṣv eva",
    "GR14ss4_krsu:30": " sandarbheṣu /",
    "GR14ss4_krsu:31": " tathā ca sati tasmiṃs tṛtīyādhyāyārabhya evam ābhāsyam /",
    "GR14ss4_krsu:32": " nanu pūrvaṃ brahmāditayā tridhaiva tattvam ekam uktam /",
    "GR14ss4_krsu:33": " tatra brahmaṇaḥ",
    "GR14ss4_krsu:34": " kiṃ lakṣaṇaṃ bhagavat-paramātmanor vā tatra viśeṣaḥ kaścid vā kim astīti",
    "GR14ss4_krsu:35": " śrīmad-īśvarākārādiṣu bahuṣu ca satsu śrī-bhagavan-nāma katamākāraḥ",
    "GR14ss4_krsu:36": " paramātmā vā tayoś ca kiṃ svarūpādikam iti śrī-śaunakādi-praśnam",
    "GR14ss4_krsu:37": " āśaṅkya prathamaṃ śrī-bhagavat-paramātmanau nirdhārayan śrī-sūta uvāca @--",
    "GR14ss4_krsu:38": " jagṛhe pauruṣaṃ rūpaṃ bhagavān mahad-ādibhiḥ /",
    "GR14ss4_krsu:39": " sambhūtaṃ ṣoḍaśa-kalam ādau loka-sisṛkṣayā // [BhP 1.3.1]",
    "GR14ss4_krsu:40": " [page 2]",
    "GR14ss4_krsu:41": " ādau jīvāvirbhāva-mahad-ādi-sṛṣṭitaḥ pūrvaṃ pauruṣaṃ rūpaṃ jagṛhe",
    "GR14ss4_krsu:42": " prakaṭitavān /",
    "GR14ss4_krsu:43": " kena hetunā ?",
    "GR14ss4_krsu:44": " loka-sisṛkṣayā /",
    "GR14ss4_krsu:45": " lokānāṃ samaṣṭi-vyaṣṭi-",
    "GR14ss4_krsu:46": " jīvānāṃ tad-adhiṣṭhānānāṃ ca prādurbhāvārtham ity arthaḥ /",
    "GR14ss4_krsu:47": " tasmin hi tāni",
    "GR14ss4_krsu:48": " līnāny āsann iti /",
    "GR14ss4_krsu:49": " atas tat-prādurbhāvas tṛtīye tad-dvāraiva uktaḥ /",
    "GR14ss4_krsu:50": " bhagavān eka āsedam [BhP",
    "GR14ss4_krsu:51": " 3.5.23] ity-ādi-prakaraṇe --",
    "GR14ss4_krsu:52": " kāla-vṛttyā tu māyāyāṃ guṇa-mayyām adhokṣajaḥ /",
    "GR14ss4_krsu:53": " puruṣeṇātma-bhūtena vīryam ādhatta vīryavān // [BhP 3.5.26] iti /",
    "GR14ss4_krsu:54": " tatra teṣāṃ sad-bhāvaṃ vivṛṇoti mahad-ādibhiḥ sambhūtaṃ militam /",
    "GR14ss4_krsu:55": " antarbhūta-mahad-ādi-tattvam ity arthaḥ /",
    "GR14ss4_krsu:56": " so'ntaḥ-śarīre'rpita-bhūta-sūkṣmā",
    "GR14ss4_krsu:57": " [BhP 3.8.11] iti tṛtīyād eva /",
    "GR14ss4_krsu:58": " sam-pūrvo bhavatiḥ saṅgamārthe prasiddha eva,",
    "GR14ss4_krsu:59": " sambhūyāmbhodhim abhyeti mahān adyā nagāpāgeti [ŚiśV 2.100] ity ādau /",
    "GR14ss4_krsu:60": " tad evaṃ viṣṇos tu trīṇi rūpāṇi ity ādau mahat-sraṣṭṛtvena prathamaṃ",
    "GR14ss4_krsu:61": " puruṣākhyaṃ rūpaṃ yac chrūyate yac ca brahma-saṃhitādau kāraṇārṇava-",
    "GR14ss4_krsu:62": " śāyi-saṅkarṣaṇatvena śrūyate /",
    "GR14ss4_krsu:63": " tad eva jagṛhe iti pratipāditam tasya jagat-",
    "GR14ss4_krsu:64": " sṛṣṭy-ādi-kartṛtvena /",
    "GR14ss4_krsu:65": " tato'pi paratraiśvarya-sambhāvanārtham āha ṣoḍaśa-",
    "GR14ss4_krsu:66": " kalaṃ sampūrṇa-sarva-śakti-yuktam ity arthaḥ /",
    "GR14ss4_krsu:67": " pūrṇatvaṃ cātrāpekṣikaṃ",
    "GR14ss4_krsu:68": " svarūpa-śakti-nidhir api svasānnidhyena māyā-vṛttibhir jagat-sṛṣṭy-ādi-kartā",
    "GR14ss4_krsu:69": " bhagavad-aṃśī svarūpa-śakty-eka-vilāsavān ity abhihitam / [2]",
    "GR14ss4_krsu:70": " tad evaṃ sāmānyato bhagavat-paramātmānau nirūpya paramātmānaṃ tāvad",
    "GR14ss4_krsu:71": " anekaiḥ sthāna-karma-svarūpākāra-viśeṣair nirdhārayati tribhiḥ -",
    "GR14ss4_krsu:72": " yasyāmbhasi śayānasya yoga-nidrāṃ vitanvataḥ /",
    "GR14ss4_krsu:73": " nābhi-hradāmbujād āsīd brahmā viśva-sṛjāṃ patiḥ // [BhP 1.3.2]",
    "GR14ss4_krsu:74": " yasya pauruṣa-rūpasyāmbhasi pralaya-kālīna-garbhodake śayānasya sataḥ /",
    "GR14ss4_krsu:75": " [The Vṛ. edition differs between ādau and śayānasya sataḥ:",
    "GR14ss4_krsu:76": " yaḥ śrī-bhagavān",
    "GR14ss4_krsu:77": " pūrṇa-ṣaḍ-aiśvaryatvena pūrvaṃ nirdiṣṭaḥ /",
    "GR14ss4_krsu:78": " sa eva pauruṣaṃ rūpaṃ",
    "GR14ss4_krsu:79": " puruṣatvenāmnyāyate /",
    "GR14ss4_krsu:80": " yad rūpaṃ tad evādau sargārambhe jagṛhe / prākṛta-",
    "GR14ss4_krsu:81": " pralayeṣv asmin līnaṃ sat prakaṭatayā svīkṛtavān /",
    "GR14ss4_krsu:82": " kim artham ? tatrāha -",
    "GR14ss4_krsu:83": " loka-sisṛkṣayā /",
    "GR14ss4_krsu:84": " tasminn eva līnānāṃ lokānāṃ samaṣṭi-vyaṣṭi-jīvānāṃ",
    "GR14ss4_krsu:85": " sisṛkṣayā prādurbhāvanārtham ity arthaḥ /",
    "GR14ss4_krsu:86": " kīdṛśaṃ sat ?",
    "GR14ss4_krsu:87": " tad-rūpaṃ līnam āsīt tatrāha - mahad-ādibhiḥ sambhūtaṃ",
    "GR14ss4_krsu:88": " militam antarbhūta-mahad-ādi-tattvam ity arthaḥ /",
    "GR14ss4_krsu:89": " sambhūyāmbhodhim",
    "GR14ss4_krsu:90": " abhyeti mahān adyā nagāpāgeti [ŚiśV 2.100] iti sambhavatir milanārthaḥ /",
    "GR14ss4_krsu:91": " tatra hi mahad-ādīni līnāny āsann iti /",
    "GR14ss4_krsu:92": " tad evaṃ viṣṇos tu trīṇi rūpāṇi ity ādau mahat-sraṣṭṛtvena prathamaṃ",
    "GR14ss4_krsu:93": " puruṣākhyaṃ rūpaṃ yac chrūyate yac ca brahma-saṃhitādau kāraṇārṇava-",
    "GR14ss4_krsu:94": " śāyi-saṅkarṣaṇatvena śrūyate /",
    "GR14ss4_krsu:95": " tad eva jagṛhe iti pratipāditam / punaḥ",
    "GR14ss4_krsu:96": " kīdṛśaṃ tad rūpam ?",
    "GR14ss4_krsu:97": " tatrāha ṣoḍaśa-kalaṃ tat-sṛṣṭy-upayogi-pūrṇa-śaktīty",
    "GR14ss4_krsu:98": " arthaḥ / tad evaṃ yas tad-rūpaṃ jagṛhe sa bhagavān /",
    "GR14ss4_krsu:99": " yat tu tena gṛhītaṃ tat tu",
    "GR14ss4_krsu:100": " sva-sṛjyānām āśrayatvāt paramātmeti paryavasitam /",
    "GR14ss4_krsu:101": " tasya puruṣa-rūpasya",
    "GR14ss4_krsu:102": " visarga-nidānatvam api pratipādayitum āha sārdhena --",
    "GR14ss4_krsu:103": " yasyāmbhasi śayānasya yoga-nidrāṃ vitanvataḥ /",
    "GR14ss4_krsu:104": " nābhi-hradāmbujād āsīd brahmā viśva-sṛjāṃ patiḥ /",
    "GR14ss4_krsu:105": " yasyāvayava-saṃsthānaiḥ kalpito loka-vistaraḥ // [BhP 1.3.3]",
    "GR14ss4_krsu:106": " yasya pauruṣa-rūpasya dvitīyena vyūhena brahmāṇḍaṃ praviśya ambhasi",
    "GR14ss4_krsu:107": " garbhodake śayānasyety ādi yojyam /",
    "GR14ss4_krsu:108": " yasya ca tādṛśatvena tatra śayānasya",
    "GR14ss4_krsu:109": " avayava-saṃsthānaiḥ sākṣāc-chrī-caraṇādi-sanniveśe lokasya vistāro virāḍ-",
    "GR14ss4_krsu:110": " ākāraḥ prapañcaḥ kalpitaḥ /",
    "GR14ss4_krsu:111": " yathā tad-avayava-sanniveśās tathaiva pātālam",
    "GR14ss4_krsu:112": " etasya hi pāda-mūlam [BhP 2.1.26] ity ādinā navīnopāsakān prati manaḥ-",
    "GR14ss4_krsu:113": " sthairyāya prakhyāpitaḥ /",
    "GR14ss4_krsu:114": " na tu vastutas tad eva yasya rūpam ity arthaḥ / yad",
    "GR14ss4_krsu:115": " vā candramā manaso jātaḥ ity ārabhya padbhyāṃ bhūmir diśaḥ śrotrāt tathā",
    "GR14ss4_krsu:116": " lokān akalpayat iti śrutes [Ṛk 10.90.13-14] tair hetu-bhūtair loka-vistāro racita",
    "GR14ss4_krsu:117": " ity arthaḥ / [end Vṛ. reading.]",
    "GR14ss4_krsu:118": " tathā ca bhārate mokṣa-dharma-nārāyaṇīye -",
    "GR14ss4_krsu:119": " asman mūrtiś caturthī yā sāsṛjac cheṣam avyayam /",
    "GR14ss4_krsu:120": " sa hi saṃkarṣaṇaḥ proktaḥ pradyumnaṃ so 'py ajījanat //",
    "GR14ss4_krsu:121": " pradyumnād aniruddho 'haṃ sargo mama punaḥ punaḥ /",
    "GR14ss4_krsu:122": " aniruddhāt tathā brahmā tatrādi kamalodbhavaḥ //",
    "GR14ss4_krsu:123": " brahmaṇaḥ sarvabhūtāni carāṇi sthāvarāṇi ca // [Mbh 12.326.68-70]",
    "GR14ss4_krsu:124": " tatraiva vyāsaḥ --",
    "GR14ss4_krsu:125": " paramātmeti yaṃ prāhuḥ sāṃkhyayogavido janāḥ /",
    "GR14ss4_krsu:126": " mahāpuruṣa saṃjñāṃ sa labhate svena karmaṇā //",
    "GR14ss4_krsu:127": " tasmāt prasūtam avyaktaṃ pradhānaṃ tad vidur budhāḥ /",
    "GR14ss4_krsu:128": " avyaktād vyaktam utpannaṃ lokasṛṣṭy artham īśvarāt //",
    "GR14ss4_krsu:129": " aniruddho hi lokeṣu mahān ātmeti kathyate /",
    "GR14ss4_krsu:130": " yo 'sau vyaktatvam āpanno nirmame ca pitāmaham // [Mbh 12.327.24-26] iti /",
    "GR14ss4_krsu:131": " [Vṛ. adds here:] tad evaṃ saṅkarṣaṇasya vaibhavam uktvāniruddhasyāpy āha",
    "GR14ss4_krsu:132": " aniruddho hīti /",
    "GR14ss4_krsu:133": " lokeṣu pratyekaṃ brahmāṇḍeṣu mahān ātmā paramātmā /",
    "GR14ss4_krsu:134": " vyaktatvaṃ prākaṭyaṃ pradyumnād iti śeṣaḥ /",
    "GR14ss4_krsu:135": " sutena tv abheda-vivakṣayā",
    "GR14ss4_krsu:136": " pradyumnaḥ pṛthaṅ noktaḥ viṣṇos tu trīṇi rūpāṇi itivat /",
    "GR14ss4_krsu:137": " seyaṃ prakriyā",
    "GR14ss4_krsu:138": " dvitīyasya saṣṭhe dṛśyate yathā sa eṣa ādyaḥ puruṣaḥ [BhP 2.9.39] ity ādi-",
    "GR14ss4_krsu:139": " padye ṭīkā - sa eṣa ādyo bhagavān yaḥ puruṣāvatāraḥ san sṛṣṭy-ādikaṃ",
    "GR14ss4_krsu:140": " karoti ity eṣā /",
    "GR14ss4_krsu:141": " evam ādyo'vatāraḥ puruṣaḥ parasya [BhP 2.6.42] ity atra ṭīkā",
    "GR14ss4_krsu:142": " parasya bhūmnaḥ puruṣaḥ prakṛti-pravartako yasya sahasra-śīrṣā [Ṛk 10.90.1]",
    "GR14ss4_krsu:143": " ity ādy-ukto līlā-vigrahaḥ sa ādyo'vatāraḥ ity eṣā /",
    "GR14ss4_krsu:144": " tathā tṛtīyasya viṃśe",
    "GR14ss4_krsu:145": " devena [BhP 3.20.12] ity ādikaṃ so'nu ity antaṃ sa-ṭīkam eva prakaraṇam",
    "GR14ss4_krsu:146": " atrānusandheyam /",
    "GR14ss4_krsu:147": " tasmād virāṭtvena tad-rūpaṃ na vyākhyātam / tasmāc ca",
    "GR14ss4_krsu:148": " vāsudeva-sthānīyo bhagavān puruṣād anya evety āyātam /",
    "GR14ss4_krsu:149": " atha yasya rūpa-dvayasya sāmānyata aikavidhyena svarūpam āha tad vai",
    "GR14ss4_krsu:150": " bhagavato rūpaṃ viśuddhaṃ sattvam ūrjitam [BhP 1.3.3] iti /",
    "GR14ss4_krsu:151": " tat śrī-bhagavataḥ",
    "GR14ss4_krsu:152": " pauruṣaṃ rūpaṃ vai prasiddhau viśuddho'rjita-sattvābhivyaktatvāc chakti-",
    "GR14ss4_krsu:153": " svarūpayor abhedāc ca tad-rūpam evety arthaḥ /",
    "GR14ss4_krsu:154": " uktaṃ ca dvitīyaṃ puruṣa-",
    "GR14ss4_krsu:155": " vyūham adhikṛtya svarūpatvaṃ tad-rūpasya - nātaḥ paraṃ parama yad bhavataḥ",
    "GR14ss4_krsu:156": " svarūpam [BhP 3.9.3] ity atra /",
    "GR14ss4_krsu:157": " viśuddhaṃ jāḍyāṃśenāpi rahitam, svarūpa-",
    "GR14ss4_krsu:158": " śakti-vṛttitvāt /",
    "GR14ss4_krsu:159": " ūrjitaṃ sarvato balavat paramānanda-rūpatvāt - ko hy evānyāt",
    "GR14ss4_krsu:160": " kaḥ prāṇyāt yad eṣa ākāśa ānando na syāt [TaittU 2.7.1] iti śruteḥ / tasmāc",
    "GR14ss4_krsu:161": " chākṣād bhagavad-rūpe tu kaimutyam evāyātam /",
    "GR14ss4_krsu:162": " tad evaṃ puruṣasya dvidhā",
    "GR14ss4_krsu:163": " sthāna-karmaṇī uktvā svarūpavad ākāraṃ tv eka-prakāram āha paśyanty ado",
    "GR14ss4_krsu:164": " [See para. 4] [End of Vṛ. addition.]",
    "GR14ss4_krsu:165": " tato'trāvāntara-bhede'py abheda-svīkāreṇa dvi-vyūhoktir ity eva viśeṣa iti",
    "GR14ss4_krsu:166": " vāsudeva-sthānīyo bhagavāṃs tasmād anya evety āyātam /",
    "GR14ss4_krsu:167": " evam ekādaśe ca -",
    "GR14ss4_krsu:168": " - [page 4]",
    "GR14ss4_krsu:169": " bhūtair yadā pañcabhir ātma-sṛṣṭaiḥ",
    "GR14ss4_krsu:170": " puraṃ virājaṃ viracayya tasmin /",
    "GR14ss4_krsu:171": " svāṃśena viṣṭaḥ puruṣābhidhānam",
    "GR14ss4_krsu:172": " avāpa nārāyaṇa ādi-devaḥ // [BhP 11.4.3]",
    "GR14ss4_krsu:173": " ity atra tair eva vyākhyātam /",
    "GR14ss4_krsu:174": " ādau puruṣāvatāram āha - bhūtair iti / yadā",
    "GR14ss4_krsu:175": " sva-sṛṣṭaiḥ bhūtaiḥ virājaṃ brahmāṇḍaṃ puraṃ nirmāya tasmin līlayā",
    "GR14ss4_krsu:176": " praviṣṭaḥ, na tu bhoktṛtvena /",
    "GR14ss4_krsu:177": " prabhūta-puṇyasya jīvasya tatra bhoktṛtvād ity",
    "GR14ss4_krsu:178": " evam asyottaratra śloka-dvaye'py evam evārtho dṛśyate /",
    "GR14ss4_krsu:179": " tathā dvitīyasya",
    "GR14ss4_krsu:180": " ṣaṣṭhe sa eṣa ādyaḥ puruṣaḥ [BhP 2.6.39] ity ādi-padye ca ṭīkā - sa eṣa ādyo",
    "GR14ss4_krsu:181": " bhagavān yaḥ puruṣāvatāraḥ san sṛṣṭy-ādikaṃ karoti ity eṣā / evam",
    "GR14ss4_krsu:182": " ādyo'vatāraḥ puruṣaḥ parasya [BhP 2.6.42] ity asya ṭīkā ca darśitaiva / tathā",
    "GR14ss4_krsu:183": " tṛtīyasya viṃśe daivena [BhP 3.20.12] ity ādikaṃ so'nu [BhP 3.20.17] ity antam",
    "GR14ss4_krsu:184": " sa-ṭīkam eva prakaraṇam atrānusandheyam /",
    "GR14ss4_krsu:185": " tasmād virāṭtvena tad-rūpaṃ",
    "GR14ss4_krsu:186": " na vyākhyātam /",
    "GR14ss4_krsu:187": " atra mahat-sraṣṭṛ-brahmāṇḍa-praviṣṭa-puruṣayor",
    "GR14ss4_krsu:188": " abhedenaivoktiḥ / [3]",
    "GR14ss4_krsu:189": " atha taṭastha-svarūpa-lakṣaṇābhyāṃ tad eva viśinaṣṭi -",
    "GR14ss4_krsu:190": " yasyāvayava-saṃsthānaiḥ kalpito loka-vistaraḥ /",
    "GR14ss4_krsu:191": " tad vai bhagavato rūpaṃ viśuddhaṃ sattvam ūrjitam // [BhP 1.3.3]",
    "GR14ss4_krsu:192": " avayava-saṃsthānaiḥ sākṣāc-chrī-caraṇādi-sanniveśair loka-vistaro virāḍ-",
    "GR14ss4_krsu:193": " ākāraḥ prapañcaḥ kalpitaḥ /",
    "GR14ss4_krsu:194": " yathā tad-avayava-sanniveśās tathaiva pātālam",
    "GR14ss4_krsu:195": " etasya hi pāda-mūlam [BhP 2.1.26] ity ādinā navīnopāsakān prati manaḥ-",
    "GR14ss4_krsu:196": " sthairyāya prakhyāpitaḥ /",
    "GR14ss4_krsu:197": " na tu vastutas tad eva tasyāṅgam ity arthaḥ / tac",
    "GR14ss4_krsu:198": " chrī-bhagavataḥ pauruṣaṃ rūpaṃ /",
    "GR14ss4_krsu:199": " vai prasiddhau /",
    "GR14ss4_krsu:200": " viśuddhorjjita-",
    "GR14ss4_krsu:201": " sattvābhivyaktatvāc chakti-svarūpayor abhedāc ca tad-rūpam evety arthaḥ /",
    "GR14ss4_krsu:202": " uktaṃ ca svarūpatvaṃ tad-rūpasya nātaḥ paraṃ parama yad bhavataḥ svarūpam",
    "GR14ss4_krsu:203": " [BhP 3.9.3] ity atra / viśuddhaṃ jāḍyāṃśenāpi rahitaṃ svarūpa-śakti-vṛttitvāt /",
    "GR14ss4_krsu:204": " ūrjitaṃ sarvato balavat paramānanda-rūpatvāt /",
    "GR14ss4_krsu:205": " ko hy evānyāt kaḥ prāṇyāt",
    "GR14ss4_krsu:206": " yad eṣa ākāśa ānando na syād [TaittU 2.7.1] iti śruteḥ / [4]",
    "GR14ss4_krsu:207": " tad evaṃ sthāna-karma-svarūpāṇy abhidhāya ākāram apy āha --",
    "GR14ss4_krsu:208": " paśyanty ado rūpam adabhra-cakṣuṣā",
    "GR14ss4_krsu:209": " sahasra-pādoru-bhujānanādbhutam /",
    "GR14ss4_krsu:210": " sahasra-mūrdha-śravaṇākṣi-nāsikaṃ",
    "GR14ss4_krsu:211": " sahasra-mauly-ambara-kuṇḍalollasat // [BhP 1.3.4]",
    "GR14ss4_krsu:212": " (page 5)",
    "GR14ss4_krsu:213": " adaḥ pauruṣa-rūpam adabhra-cakṣuṣā bhakty-ākhyena /",
    "GR14ss4_krsu:214": " puruṣaḥ sa paraḥ",
    "GR14ss4_krsu:215": " pārtha bhaktyā labhyas tv ananyayā [Gītā 8.22] ity ukteḥ /",
    "GR14ss4_krsu:216": " asya sahasra-",
    "GR14ss4_krsu:217": " pādāditvaṃ ca vyañjitaṃ tṛtīyasyāṣṭame śrī-maitreyeṇa - veṇu-",
    "GR14ss4_krsu:218": " bhujāṅghripāṅgheḥ [BhP 3.8.24] iti,",
    "GR14ss4_krsu:219": " dor-daṇḍa-sahasra-śākham [BhP 3.8.29]",
    "GR14ss4_krsu:220": " iti, kirīṭa-sāhasra-hiraṇya-śṛṅgam [BhP 3.8.30] iti ca /",
    "GR14ss4_krsu:221": " tathā navamasya",
    "GR14ss4_krsu:222": " caturdaśe śrī-śukena -",
    "GR14ss4_krsu:223": " sahasra-śirasaḥ puṃso nābhi-hrada-saroruhāt /",
    "GR14ss4_krsu:224": " jātasyāsīt suto dhātur atriḥ pitṛ-samo guṇaiḥ // [BhP 9.14.2] iti / [5]",
    "GR14ss4_krsu:225": " tasya pūrṇatvam eva vivṛṇoti -",
    "GR14ss4_krsu:226": " [B. reads here: tatra śrī-bhagavantaṃ suṣṭhu spaṣṭīkartuṃ garbhodaka-",
    "GR14ss4_krsu:227": " sthasya dvitīyasya puruṣasya vyūhasya nānāvatāritvaṃ vivṛṇoti -- [end Vṛ.",
    "GR14ss4_krsu:228": " reading.]",
    "GR14ss4_krsu:229": " etan nānāvatārāṇāṃ nidhānaṃ bījam avyayam /",
    "GR14ss4_krsu:230": " yasyāṃśāṃśena sṛjyante deva-tiryaṅ-narādayaḥ // [BhP 1.3.5]",
    "GR14ss4_krsu:231": " etad iti brahmāṇḍastham /",
    "GR14ss4_krsu:232": " nidhānaṃ sarovarāṇāṃ samudra iva sva-rāśmīn",
    "GR14ss4_krsu:233": " sūrya iva sadaivāśrayaḥ /",
    "GR14ss4_krsu:234": " ataevāvyayam anapakṣayam /",
    "GR14ss4_krsu:235": " bījam udgama-",
    "GR14ss4_krsu:236": " sthānam / na kevalam avatārāṇāṃ bījaṃ jagato'pīty āha yasyeti / [6]",
    "GR14ss4_krsu:237": " atha prācuryeṇa tad-avatārān kathayaṃs tad-aikya-vivakṣayā tad-aṃśāṃśinor",
    "GR14ss4_krsu:238": " apy avirbhāva-mātraṃ gaṇayati viṃśatyā -",
    "GR14ss4_krsu:239": " sa eva prathamaṃ devaḥ kaumāraṃ sargam āśritaḥ /",
    "GR14ss4_krsu:240": " cacāra duścaraṃ brahmā brahmacaryam akhaṇḍitam // [BhP 1.3.6]",
    "GR14ss4_krsu:241": " yo'mbhasi śayāno yaś ca sahasra-pādādi-rūpaḥ sa eva puruṣākhyo devaḥ / ete",
    "GR14ss4_krsu:242": " cāṃśa-kalāḥ puṃsaḥ [BhP 1.3.28] ity upasaṃhārasyāpi saṃvādāt / kaumāraṃ",
    "GR14ss4_krsu:243": " catuḥsana-rūpam /",
    "GR14ss4_krsu:244": " brahmā brahmaṇo bhūtvā / [7]",
    "GR14ss4_krsu:245": " dvitīyaṃ tu bhavāyāsya rasātala-gatāṃ mahīm /",
    "GR14ss4_krsu:246": " uddhariṣyann upādatta yajñeśaḥ saukaraṃ vapuḥ // [BhP 1.3.7]",
    "GR14ss4_krsu:247": " asya viśvasya udbhavāya / [8]",
    "GR14ss4_krsu:248": " tṛtīyam ṛṣi-sargaṃ vai devarṣitvam upetya saḥ /",
    "GR14ss4_krsu:249": " tantraṃ sātvatam ācaṣṭa naiṣkarmyaṃ karmaṇāṃ yataḥ // [BhP 1.3.8]",
    "GR14ss4_krsu:250": " ṛṣi-sargam upetya tatrāpi devarṣitvaṃ nāradatvam upetya / sātvataṃ",
    "GR14ss4_krsu:251": " vaiṣṇavam / tantraṃ pañcarātrāgamam /",
    "GR14ss4_krsu:252": " karmaṇā karmākāreṇāpi satāṃ śrī-",
    "GR14ss4_krsu:253": " bhagavad-dharmāṇāṃ yatas tantrān naiṣkarmyaṃ karma-bandha-mocakatvena",
    "GR14ss4_krsu:254": " karmabhyo nirgatatvaṃ tebhyo bhinnatvaṃ pratīyate iti śeṣaḥ / [9]",
    "GR14ss4_krsu:255": " turye dharma-kalā-sarge nara-nārāyaṇāv ṛṣī /",
    "GR14ss4_krsu:256": " bhūtvātmopaśamopetam akarod duścaraṃ tapaḥ // [BhP 1.3.9]",
    "GR14ss4_krsu:257": " spaṣṭam / [10]",
    "GR14ss4_krsu:258": " pañcamaḥ kapilo nāma siddheśaḥ kāla-viplutam /",
    "GR14ss4_krsu:259": " provācāsuraye sāṅkhyaṃ tattva-grāma-vinirṇayam // [BhP 1.3.10]",
    "GR14ss4_krsu:260": " āsuri-nāmne viprāya / [11]",
    "GR14ss4_krsu:261": " ṣaṣṭham atrer apatyatvaṃ vṛtaḥ prāpto 'nasūyayā /",
    "GR14ss4_krsu:262": " ānvīkṣikīm alarkāya prahlādādibhya ūcivān // [BhP 1.3.11]",
    "GR14ss4_krsu:263": " atriṇā tat-sadṛśa-putrotpatti-mātraṃ prakaṭaṃ yācitam iti caturthādy-",
    "GR14ss4_krsu:264": " abhiprāyaḥ /",
    "GR14ss4_krsu:265": " etad-vākyenānasūyayā tu kadācit sākṣād eva śrīmad-",
    "GR14ss4_krsu:266": " īśvarasyaiva putra-bhāvo vṛto'stīti labhyate /",
    "GR14ss4_krsu:267": " uktaṃ ca brahmāṇḍa-purāṇe",
    "GR14ss4_krsu:268": " pativratopākhyāne -",
    "GR14ss4_krsu:269": " anasūyābravīn natvā devān brahmeśa-keśavān / (page 6)",
    "GR14ss4_krsu:270": " yūyaṃ yadi prasannā me varārhā yadi vāpy aham /",
    "GR14ss4_krsu:271": " prasādābhimukho bhūtvā mama putratvam eṣyatha // iti /",
    "GR14ss4_krsu:272": " ānvīkṣikīm ātma-vidyām /",
    "GR14ss4_krsu:273": " śrī-viṣṇor evāvatāro'yam / [12]",
    "GR14ss4_krsu:274": " tataḥ saptama ākūtyāṃ rucer yajño 'bhyajāyata /",
    "GR14ss4_krsu:275": " sa yāmādyaiḥ sura-gaṇair apāt svāyambhuvāntaram // [BhP 1.3.12]",
    "GR14ss4_krsu:276": " sa yajñas tadā svayam indro'bhūd ity arthaḥ / [13]",
    "GR14ss4_krsu:277": " aṣṭame merudevyāṃ tu nābher jāta urukramaḥ /",
    "GR14ss4_krsu:278": " darśayan vartma dhīrāṇāṃ sarvāśrama-namaskṛtam // [BhP 1.3.13]",
    "GR14ss4_krsu:279": " urukrama ṛṣabho jātaḥ / [14]",
    "GR14ss4_krsu:280": " ṛṣibhir yācito bheje navamaṃ pārthivaṃ vapuḥ /",
    "GR14ss4_krsu:281": " dugdhemām oṣadhīr viprās tenāyaṃ sa uśattamaḥ // [BhP 1.3.14]",
    "GR14ss4_krsu:282": " pārthivaṃ rāja-dehaṃ pṛthu-rūpam /",
    "GR14ss4_krsu:283": " uśattamaḥ kamanīyatamaḥ // [15]",
    "GR14ss4_krsu:284": " rūpaṃ sa jagṛhe mātsyaṃ cākṣuṣodadhi-samplave /",
    "GR14ss4_krsu:285": " nāvy āropya mahī-mayyām apād vaivasvataṃ manum // [BhP 1.3.15]",
    "GR14ss4_krsu:286": " cākṣuṣa-manvantare ya udadhi-samplavas tasmin /",
    "GR14ss4_krsu:287": " vaivasvatam iti bhāvinī",
    "GR14ss4_krsu:288": " saṃjñā satyavratasya /",
    "GR14ss4_krsu:289": " pratimanvantarāvasāne'pi pralayaḥ śrūyate / śrī-viṣṇu-",
    "GR14ss4_krsu:290": " dharmottare prathama-kāṇḍe - manvantare parikṣīṇe kīdṛśī dvija jāyate",
    "GR14ss4_krsu:291": " [1.75.1] iti śrī-vajra-praśnasya manvantare parikṣīṇe ity ādi mārkaṇḍeya-",
    "GR14ss4_krsu:292": " dattottare -",
    "GR14ss4_krsu:293": " ūrmi-mālī mahā-vegaḥ sarvam āvṛtya tiṣṭhati /",
    "GR14ss4_krsu:294": " bhūrlokam āśritaṃ sarvaṃ tadā naśyati yādava //",
    "GR14ss4_krsu:295": " na vinaśyanti rājendra viśrutāḥ kula-parvatāḥ /",
    "GR14ss4_krsu:296": " naur bhūtvā tu mahā-devī ity ādi ca / [1.75.5-6, 9]",
    "GR14ss4_krsu:297": " evam eva manvantareṣu saṃhāra ity ādi prakaraṇaṃ śrī-hari-vaṃśe tadīya-",
    "GR14ss4_krsu:298": " ṭīkāsu ca spaṣṭam eva /",
    "GR14ss4_krsu:299": " ataś cākṣuṣe vaivasvatam ity upalakṣaṇam / [16]",
    "GR14ss4_krsu:300": " surāsurāṇām udadhiṃ mathnatāṃ mandarācalam /",
    "GR14ss4_krsu:301": " dadhre kamaṭha-rūpeṇa pṛṣṭha ekādaśe vibhuḥ // [BhP 1.3.16]",
    "GR14ss4_krsu:302": " spaṣṭam / [17]",
    "GR14ss4_krsu:303": " dhānvantaraṃ dvādaśamaṃ trayodaśamam eva ca /",
    "GR14ss4_krsu:304": " apāyayat surān anyān mohinyā mohayan striyā // [BhP 1.3.17]",
    "GR14ss4_krsu:305": " bibhrad ity uttareṇānvayaḥ /",
    "GR14ss4_krsu:306": " dvādaśamaṃ dhānvantaraṃ rūpaṃ bibhrat /",
    "GR14ss4_krsu:307": " trayodaśaṃ mohinī-rūpaṃ bibhrat /",
    "GR14ss4_krsu:308": " surān apāyayat sudhām iti śeṣaḥ / kena",
    "GR14ss4_krsu:309": " rūpeṇa ? mohinyā striyā tad-rūpeṇety arthaḥ /",
    "GR14ss4_krsu:310": " kiṃ kurvan ? anyān surān",
    "GR14ss4_krsu:311": " mohayan, dhanvantari-rūpeṇa sudhāṃ copaharann iti śeṣaḥ /",
    "GR14ss4_krsu:312": " ajitasyāvatārā",
    "GR14ss4_krsu:313": " ete trayaḥ / [18]",
    "GR14ss4_krsu:314": " caturdaśaṃ nārasiṃhaṃ bibhrad daityendram ūrjitam /",
    "GR14ss4_krsu:315": " dadāra karajair ūrāv erakāṃ kaṭa-kṛd yathā // [BhP 1.3.18]",
    "GR14ss4_krsu:316": " nārasiṃhaṃ rūpaṃ bibhrat / [19]",
    "GR14ss4_krsu:317": " pañcadaśaṃ vāmanakaṃ kṛtvāgād adhvaraṃ baleḥ /",
    "GR14ss4_krsu:318": " pada-trayaṃ yācamānaḥ pratyāditsus tri-piṣṭapam // [BhP 1.3.19]",
    "GR14ss4_krsu:319": " kṛtvā prakaṭayya / [20]",
    "GR14ss4_krsu:320": " avatāre ṣoḍaśame paśyan brahma-druho nṛpān /",
    "GR14ss4_krsu:321": " triḥ-sapta-kṛtvaḥ kupito niḥ-kṣatrām akaron mahīm // [BhP 1.3.20]",
    "GR14ss4_krsu:322": " avatāre śrī-paraśurāmābhidhe / spaṣṭam / [21]",
    "GR14ss4_krsu:323": " tataḥ saptadaśe jātaḥ satyavatyāṃ parāśarāt /",
    "GR14ss4_krsu:324": " cakre veda-taroḥ śākhā dṛṣṭvā puṃso 'lpa-medhasaḥ // [BhP 1.3.21] [22]",
    "GR14ss4_krsu:325": " nara-devatvam āpannaḥ sura-kārya-cikīrṣayā /",
    "GR14ss4_krsu:326": " samudra-nigrahādīni cakre vīryāṇy ataḥ param // [BhP 1.3.22]",
    "GR14ss4_krsu:327": " naradevatvaṃ śrī-rāghava-rūpeṇa /",
    "GR14ss4_krsu:328": " ataḥ param aṣṭādaśe /",
    "GR14ss4_krsu:329": " ayaṃ sākṣāt",
    "GR14ss4_krsu:330": " puruṣa eva / skānde śrī-rāma-gītāyāṃ viśva-rūpaṃ darśayatas tasya brahma-",
    "GR14ss4_krsu:331": " viṣṇu-rudra-kṛta-stuteḥ śravaṇāt / (page 7) [23]",
    "GR14ss4_krsu:332": " ekonaviṃśe viṃśatime vṛṣṇiṣu prāpya janmanī /",
    "GR14ss4_krsu:333": " rāma-kṛṣṇāv iti bhuvo bhagavān aharad bharam // [BhP 1.3.23]",
    "GR14ss4_krsu:334": " bhagavān iti sākṣād bhagavata evāvirbhāvo'yaṃ na tu puruṣa-",
    "GR14ss4_krsu:335": " saṃjñasyāniruddhasyeti viśeṣa-pratipatty-artham /",
    "GR14ss4_krsu:336": " tatra tasya sākṣād-rūpatvāt",
    "GR14ss4_krsu:337": " śrī-kṛṣṇa-rūpeṇa nijāṃśa-rūpatvād rāma-rūpeṇāpi bhārahāritvaṃ bhagavata",
    "GR14ss4_krsu:338": " evety ubhayatrāpi bhagavān aharad bharam iti śliṣṭam eva /",
    "GR14ss4_krsu:339": " ato rāmasyāpy",
    "GR14ss4_krsu:340": " aniruddhāvatāratvaṃ svayaṃ pratyākhyātam /",
    "GR14ss4_krsu:341": " śrī-kṛṣṇasya vāsudevatvāc",
    "GR14ss4_krsu:342": " chrī-rāmasya ca saṅkarṣaṇatvād yuktam eva ca tad iti / [24]",
    "GR14ss4_krsu:343": " tataḥ kalau sampravṛtte sammohāya sura-dviṣām /",
    "GR14ss4_krsu:344": " buddho nāmnāñjana-sutaḥ kīkaṭeṣu bhaviṣyati // [BhP 1.3.24]",
    "GR14ss4_krsu:345": " kīkaṭeṣu gayā-pradeśeṣu / [25]",
    "GR14ss4_krsu:346": " athāsau yuga-sandhyāyāṃ dasyu-prāyeṣu rājasu /",
    "GR14ss4_krsu:347": " janitā viṣṇu-yaśaso nāmnā kalkir jagat-patiḥ // [BhP 1.3.25]",
    "GR14ss4_krsu:348": " yuga-sandhyāyāṃ kaler ante / [26]",
    "GR14ss4_krsu:349": " atha śrī-hayagrīva-hari-haṃsa-pṛśnigarbha-vibhu-satyasena-vaikuṇṭhājita-",
    "GR14ss4_krsu:350": " sārvabhauma-viśvaksena-dharmasetu-sudhāma-yogeśvara-bṛhadbhānv-",
    "GR14ss4_krsu:351": " ādīnāṃ śuklādīnāṃ cānuktānāṃ saṅgrahārtham āha -",
    "GR14ss4_krsu:352": " avatārā hy asaṅkhyeyā hareḥ sattva-nidher dvijāḥ /",
    "GR14ss4_krsu:353": " yathāvidāsinaḥ kulyāḥ sarasaḥ syuḥ sahasraśaḥ // [BhP 1.3.26]",
    "GR14ss4_krsu:354": " asaṅkhyeyatve hetuḥ sattva-nidheḥ sattvasya tat-prādurbhāva-śakteḥ sevadhi-",
    "GR14ss4_krsu:355": " rūpasya / tatraiva dṛṣṭāntaḥ yatheti /",
    "GR14ss4_krsu:356": " avidāsina upakṣaya-śūnyāt sarasaḥ",
    "GR14ss4_krsu:357": " sakāśāt / [Vṛ. adds:",
    "GR14ss4_krsu:358": " kulyās tat-svabhāva-kṛtā nirjharā avidāsinyaḥ sahasraśaḥ",
    "GR14ss4_krsu:359": " sambhavantīti /",
    "GR14ss4_krsu:360": " Vṛ. addition ends.] atra ye'ṃśāvatārās teṣu caiṣa viśeṣo",
    "GR14ss4_krsu:361": " jñeyaḥ / śrī-kumāra-nāradādiṣv ādhikārikeṣu jñāna-bhakti-",
    "GR14ss4_krsu:362": " śaktyāṃśāveśaḥ /",
    "GR14ss4_krsu:363": " śrī-pṛthv-ādiṣu kriyā-śakty-aṃśāveśaḥ /",
    "GR14ss4_krsu:364": " kvacit svayam",
    "GR14ss4_krsu:365": " āveśas teṣāṃ bhagavān evāham iti vacanāt /",
    "GR14ss4_krsu:366": " atha śrī-matsya-devādiṣu",
    "GR14ss4_krsu:367": " sākṣād-aṃśatvam eva /",
    "GR14ss4_krsu:368": " tatra cāṃśatvaṃ nāma sākṣād-bhagavattve'py",
    "GR14ss4_krsu:369": " avyabhicāri-tādṛśa-tad-icchā-vaśāt sarvadaika-deśatayaivābhivyakta-śakty-",
    "GR14ss4_krsu:370": " ādikatvam iti jñeyam /",
    "GR14ss4_krsu:371": " tahtaivodāhariṣyate rāmādi-mūrtiṣu kalā-niyamena",
    "GR14ss4_krsu:372": " tiṣṭhan [BrahmaS 5.50] iti / [27]",
    "GR14ss4_krsu:373": " atha vibhūtīr āha -",
    "GR14ss4_krsu:374": " ṛṣayo manavo devā manu-putrā mahaujasaḥ /",
    "GR14ss4_krsu:375": " kalāḥ sarve harer eva saprajāpatayaḥ smṛtāḥ // [BhP 1.3.27]",
    "GR14ss4_krsu:376": " kalā vibhūtayaḥ /",
    "GR14ss4_krsu:377": " alpa-śakteḥ prakāśād vibhūtitvaṃ mahā-śaktes tv",
    "GR14ss4_krsu:378": " āveśatvam iti bhedaḥ / [28]",
    "GR14ss4_krsu:379": " tad evaṃ paramātmānaṃ sāṅgam eva nirdhāryaṃ proktānuvāda-pūrvakaṃ",
    "GR14ss4_krsu:380": " śrī-bhagavantam apy ākāreṇa nirdhārayati -",
    "GR14ss4_krsu:381": " ete cāṃśa-kalāḥ puṃsaḥ kṛṣṇas tu bhagavān svayam / iti [BhP 1.3.28]",
    "GR14ss4_krsu:382": " (page 8)",
    "GR14ss4_krsu:383": " ete pūrvoktāḥ /",
    "GR14ss4_krsu:384": " ca-śabdād anuktāś ca prathamam uddiṣṭasya puṃsaḥ",
    "GR14ss4_krsu:385": " puruṣasyāṃśa-kalāḥ /",
    "GR14ss4_krsu:386": " kecid aṃśāḥ svayam evāṃśāḥ sākṣād-",
    "GR14ss4_krsu:387": " aṃśatvenāṃśāṃśatvena ca dvividhāḥ /",
    "GR14ss4_krsu:388": " kecid aṃśāviṣṭatvād aṃśāḥ, kecit tu",
    "GR14ss4_krsu:389": " kalā-vibhūtayaḥ /",
    "GR14ss4_krsu:390": " iha yo viṃśatitamāvatāratvena kathitaḥ sa kṛṣṇas tu",
    "GR14ss4_krsu:391": " bhagavān / puruṣasyāpy avatārī yo bhagavān sa eṣa evety arthaḥ / atra",
    "GR14ss4_krsu:392": " anuvādam anuktvaiva na vidheyam udīrayed iti vacanāt kṛṣṇasyaiva",
    "GR14ss4_krsu:393": " bhagavattva-lakṣaṇa-dharmitve siddhe mūlāvatāritvam eva sidhyati na tu tataḥ",
    "GR14ss4_krsu:394": " prādurbhūtatvam /",
    "GR14ss4_krsu:395": " etad eva vyanakti svayam iti /",
    "GR14ss4_krsu:396": " tatra ca svayam eva",
    "GR14ss4_krsu:397": " bhagavān, na tu bhagavataḥ prādurbhūtatayā na tu vā bhagavattvādhyāsenety",
    "GR14ss4_krsu:398": " arthaḥ / na cāvatāra-prakaraṇe'pi paṭhita iti saṃśayaḥ /",
    "GR14ss4_krsu:399": " paurvāparye pūrva-",
    "GR14ss4_krsu:400": " daurbalyaṃ prakṛtivad iti nyāyāt /",
    "GR14ss4_krsu:401": " yathāgniṣṭome yady udgātā vicchidyād",
    "GR14ss4_krsu:402": " adakṣiṇena yajeta yadi pratihartā sarvasva-dakṣiṇeneti śruteḥ / tayoś ca",
    "GR14ss4_krsu:403": " kadācid dvayor api vicchede prāpte viruddhayoḥ prāyaścittayoḥ",
    "GR14ss4_krsu:404": " samuccayāsambhave ca param eva prāyaścittaṃ siddhāntitaṃ tadvad ihāpi iti /",
    "GR14ss4_krsu:405": " athavā kṛṣṇas tv iti śrutyā prakaraṇasya bādhāt /",
    "GR14ss4_krsu:406": " yathā śaṅkara-śārīrike",
    "GR14ss4_krsu:407": " bhāṣye śruty-ādi-balīyastvāc ca na bādhaḥ [Vs 3.3.50] iti sūtre, te haite",
    "GR14ss4_krsu:408": " vidyācita eva iti śrutir manaś cid-ādīnām agnīnāṃ prakaraṇa-prāptaṃ",
    "GR14ss4_krsu:409": " kriyānupraveśa-prakaraṇe'py anyatra kvacid api bhagavac-chabdam akṛtvā",
    "GR14ss4_krsu:410": " tatraiva bhagavān aharad bharam [BhP 1.3.23] ity anena kṛtavān /",
    "GR14ss4_krsu:411": " tataś cāsyāvatāreṣu gaṇanāt tu svayaṃ bhagavān apy asau svarūpa-stha eva",
    "GR14ss4_krsu:412": " nija-parijana-vṛndānām ānanda-viśeṣa-camatkārāya kim api mādhuryaṃ",
    "GR14ss4_krsu:413": " nija-janmādi-līlayā puṣṇan kadācit sakala-loka-dṛśyo bhavatīty",
    "GR14ss4_krsu:414": " apekṣayaivety āyātam /",
    "GR14ss4_krsu:415": " yathoktaṃ brahma-saṃhitāyām -",
    "GR14ss4_krsu:416": " rāmādi-mūrtiṣu kalā-niyamena tiṣṭhan",
    "GR14ss4_krsu:417": " nānāvatāram akarod bhuvaneṣu kintu /",
    "GR14ss4_krsu:418": " kṛṣṇaḥ svayaṃ samabhavat paramaḥ pumān yo",
    "GR14ss4_krsu:419": " govindam ādi-puruṣaṃ tam ahaṃ bhajāmi // [BS 5.39]",
    "GR14ss4_krsu:420": " avatārāś ca prākṛta-vaibhave'vataraṇam iti /",
    "GR14ss4_krsu:421": " śrī-kṛṣṇa-sāhacaryeṇa śrī-",
    "GR14ss4_krsu:422": " rāmasyāpi puruṣāṃśatvātyayo jñeyaḥ /",
    "GR14ss4_krsu:423": " atra tu-śabdo'ṃśa-kalābhyaḥ puṃsaś",
    "GR14ss4_krsu:424": " ca sakāśād bhagavato vailakṣaṇyaṃ bodhayati /",
    "GR14ss4_krsu:425": " yad vānena tu-śabdena",
    "GR14ss4_krsu:426": " sāvadhāraṇā śrutir iyaṃ pratīyate /",
    "GR14ss4_krsu:427": " tataḥ sāvadhāraṇā śrutir balavatīti",
    "GR14ss4_krsu:428": " nyāyena śrutyaiva śrutam apy anyeṣāṃ mahā-nārāyaṇādīnāṃ svayaṃ",
    "GR14ss4_krsu:429": " bhagavattvaṃ guṇībhūtam āpadyate /",
    "GR14ss4_krsu:430": " evaṃ puṃsa iti bhagavān iti ca prathamam upakramoddiṣṭasya śabda-dvayasya",
    "GR14ss4_krsu:431": " tat-sahodareṇa tenaiva śabdena ca pratinirdeśāt tāv eva khalv etāv iti",
    "GR14ss4_krsu:432": " smārayati / uddeśa-pratinirdeśayoḥ pratīti-(page 9)",
    "GR14ss4_krsu:433": " -sthagitatā-nirasanāya",
    "GR14ss4_krsu:434": " vidvadbhir eka eva śabdaḥ prayujyate tat-sama-varṇo vā / yathā",
    "GR14ss4_krsu:435": " jyotiṣṭomādhikaraṇe vasante vasante ca jyotiṣā yajeta ity atra jyotiḥ-śabdo",
    "GR14ss4_krsu:436": " jyotiṣṭhoma-viṣayo bhavatīti /",
    "GR14ss4_krsu:437": " atra tattva-vāda-guravas tu ca-śabda-sthāne sva-śabdaṃ paṭhitvaivam ācakṣate",
    "GR14ss4_krsu:438": " - ete proktā avatārāḥ /",
    "GR14ss4_krsu:439": " mūla-rūpī svayam eva /",
    "GR14ss4_krsu:440": " kiṃ-svarūpā ?",
    "GR14ss4_krsu:441": " svāṃśa-kalā na",
    "GR14ss4_krsu:442": " tu jīvavad bhinnāṃśāḥ /",
    "GR14ss4_krsu:443": " yathā vārāhe -",
    "GR14ss4_krsu:444": " svāṃśaś cātha vibhinnāṃśa iti dvedhāṃśa iṣyate /",
    "GR14ss4_krsu:445": " aṃśino yat tu sāmarthyaṃ yat svarūpaṃ yathā sthitiḥ //",
    "GR14ss4_krsu:446": " tad eva nāṇumātro'pi bhedaḥ svāṃśāṃśinoḥ kvacit /",
    "GR14ss4_krsu:447": " vibhinnāṃśo'lpa-śaktiḥ syāt kiñcit sāmarthya-mātra-yuk // iti /",
    "GR14ss4_krsu:448": " atrocyate - aṃśānām aṃśi-sāmarthyādikaṃ tad-aikyenaiva mantavyam / tatra",
    "GR14ss4_krsu:449": " yathāvidāsina ity ādau tasyākṣayatvena tāsām akṣayatvaṃ yathā tadvat",
    "GR14ss4_krsu:450": " aṃśāṃśitvānupapatter eva /",
    "GR14ss4_krsu:451": " tathā ca śrī-vāsudevāniruddhayoḥ sarvathā",
    "GR14ss4_krsu:452": " sāmye prasakte kadācid aniruddhenāpi śrī-vāsudevasyāvirbhāvanā",
    "GR14ss4_krsu:453": " prasajyate /",
    "GR14ss4_krsu:454": " tac ca śruti-viparītam ity asad eva /",
    "GR14ss4_krsu:455": " tasmād asty evāvatāry-",
    "GR14ss4_krsu:456": " avatārayos tāratamyam /",
    "GR14ss4_krsu:457": " ataeva tṛtīyāṣṭame -",
    "GR14ss4_krsu:458": " āsīnam urvyāṃ bhagavantam ādyaṃ",
    "GR14ss4_krsu:459": " saṅkarṣaṇaṃ devam akuṇṭha-sattvam /",
    "GR14ss4_krsu:460": " vivitsavas tattvam ataḥ parasya",
    "GR14ss4_krsu:461": " kumāra-mukhyā munayo 'nvapṛcchan //",
    "GR14ss4_krsu:462": " svam eva dhiṣṇyaṃ bahu mānayantaṃ /",
    "GR14ss4_krsu:463": " yad vāsudevābhidham āmananti / [BhP 3.8.3-4]",
    "GR14ss4_krsu:464": " ity ādau vāsudevasya saṅkarṣaṇād api paratvaṃ śrūyate /",
    "GR14ss4_krsu:465": " yat tu teṣāṃ tathā",
    "GR14ss4_krsu:466": " vyākhyānam atra kṛṣṇas tv ity anarthakaṃ syāt /",
    "GR14ss4_krsu:467": " bhagavān svayam ity",
    "GR14ss4_krsu:468": " anenaivābhipreta-siddheḥ /",
    "GR14ss4_krsu:469": " kiṃ ca taiḥ svayam eva prakāśādivan naiva paraḥ",
    "GR14ss4_krsu:470": " [Vs 2.3.45] iti sūtre sphuṭam aṃśāṃśi-bhedo darśitaḥ /",
    "GR14ss4_krsu:471": " aṃśatve'pi na matsyādi-",
    "GR14ss4_krsu:472": " rūpī para evaṃvidho jīva-sadṛśaḥ /",
    "GR14ss4_krsu:473": " yathā tejo'ṃśasyaiva sūryasya khadyotasya",
    "GR14ss4_krsu:474": " ca naika-prakāratety ādinā /",
    "GR14ss4_krsu:475": " tasmāt sthite bhede sādhv eva vyākhyātaṃ",
    "GR14ss4_krsu:476": " kṛṣṇas tu bhagavān svayam iti /",
    "GR14ss4_krsu:477": " indrārīti padyārdhaṃ tatra nānveti /",
    "GR14ss4_krsu:478": " tu-śabdena vākyasya bhedanāt / tac ca",
    "GR14ss4_krsu:479": " tāvataivākāṅkṣā-paripūrteḥ /",
    "GR14ss4_krsu:480": " eka-vākyatve tu ca-śabda evākariṣyat / tataś",
    "GR14ss4_krsu:481": " cendrārīty atrārthāt ta eva pūrvoktā eva mṛḍayantīty āyāti /",
    "GR14ss4_krsu:482": " // 1.3 // śrī-sūtaḥ // 2-28 // [29]",
    "GR14ss4_krsu:483": " tad evaṃ śrī-kṛṣṇo bhagavān puruṣas tu sarvāntaryāmitvāt paramātmeti",
    "GR14ss4_krsu:484": " nirdhāritam /",
    "GR14ss4_krsu:485": " tatrāśaṅkyate - nanv idam ekam aṃśitva-pratipādakaṃ vākyam",
    "GR14ss4_krsu:486": " aṃśatva-pratipādaka-bahu-vākya-virodhe guṇa-vādaḥ syāt /",
    "GR14ss4_krsu:487": " atrocyate tāni kiṃ",
    "GR14ss4_krsu:488": " śrī-bhāgavatīyāni parakīyāṇi vā /",
    "GR14ss4_krsu:489": " ādye janma-guhyādhyāyo hy ayaṃ sarva-",
    "GR14ss4_krsu:490": " bhagavad-avatāra-vākyānāṃ sūtraṃ sūcakatvāt prāthamika-pāṭhāt tair",
    "GR14ss4_krsu:491": " uttaratra tasyaiva vivaraṇāc ca /",
    "GR14ss4_krsu:492": " tatra caite cāṃśa-kalāḥ puṃsa iti paribhāṣeti /",
    "GR14ss4_krsu:493": " avatāra-vākyeṣu anyān puruṣāṃśatvena jānīyāt /",
    "GR14ss4_krsu:494": " kṛṣṇas tu svayaṃ",
    "GR14ss4_krsu:495": " bhagavattveneti pratijñākāreṇa granthārtha-nirṇāyakatvāt / tad uktaṃ -",
    "GR14ss4_krsu:496": " aniyame niyama-kāriṇī paribhāṣā iti /",
    "GR14ss4_krsu:497": " atha paribhāṣā ca sakṛd eva paṭhyate śāstre na tv abhyāsena / [Vṛ. adds:",
    "GR14ss4_krsu:498": " yathā pratiṣedhe paraṃ kāryam iti /",
    "GR14ss4_krsu:499": " ] tataś ca vākyānāṃ koṭir apy",
    "GR14ss4_krsu:500": " ekenaivāmunā śāsanīyā bhaved iti nāsya guṇavādatvaṃ pratyutaitad",
    "GR14ss4_krsu:501": " viruddhāyamānānām etad anuguṇārtham eva vaiduṣī / na ca",
    "GR14ss4_krsu:502": " paribhāṣikatvāt tac-chāstra eva sa vyavahāro jñeyaḥ /",
    "GR14ss4_krsu:503": " na sarvatreti gauṇatvam",
    "GR14ss4_krsu:504": " āśaṅkyam / paramārtha-vastu-paratvāc chrī-bhāgavatasya (page 10) tatrāpy",
    "GR14ss4_krsu:505": " ārthikatvāc ca tasyāḥ paribhāṣāyāḥ /",
    "GR14ss4_krsu:506": " kiṃ ca - pratijñā-vākya-mātrasya ca dṛśyate paratrāpi nānā-",
    "GR14ss4_krsu:507": " vākyāntaropamardakatvam /",
    "GR14ss4_krsu:508": " yathākāśasyānutpatti-śrutiḥ prāṇānāṃ ca tac-",
    "GR14ss4_krsu:509": " chrutiḥ sva-virodhinī nānyā śrutiś ca ātmani vijñāte sarvam idaṃ vijñātaṃ",
    "GR14ss4_krsu:510": " bhavati [BAU 4.5.6] idaṃ sarvaṃ yad ayam ātmā [BAU 2.4.6] ity",
    "GR14ss4_krsu:511": " ādinopamardyate /",
    "GR14ss4_krsu:512": " ataeva svāmi-prabhṛtibhir apy etad eva vākyaṃ tat-tad-",
    "GR14ss4_krsu:513": " virodha-nirāsāya bhūyo bhūya eva darśitam /",
    "GR14ss4_krsu:514": " tad evaṃ śrī-bhāgavata-mate siddhe ca tasya vākyasya balavattamatve śrī-",
    "GR14ss4_krsu:515": " bhāgavatasya sarva-śāstropamardakatvena prathame sandarbhe pratipannatvāt",
    "GR14ss4_krsu:516": " asminn eva pratipatsyamānatvāc ca parakīyāṇām apy etad ānuguṇyam eva",
    "GR14ss4_krsu:517": " vidvaj-jana-dṛṣṭam /",
    "GR14ss4_krsu:518": " yathā rājñaḥ śāsanaṃ tathaiva hi tad-anucarāṇām apīti /",
    "GR14ss4_krsu:519": " tatra śrī-bhāgavatīyāni vākyāni tad-anugatārthatayā darśyante /",
    "GR14ss4_krsu:520": " tatrāṃśenāvatīrṇasya [BhP 10.1.2] ity aṃśena baladevena saha ity arthaḥ /",
    "GR14ss4_krsu:521": " kalābhyāṃ nitarāṃ hareḥ [BhP 10.20.48] iti hareḥ kalā pṛthvī,",
    "GR14ss4_krsu:522": " ābhyāṃ rāma-",
    "GR14ss4_krsu:523": " kṛṣṇābhyām iti /",
    "GR14ss4_krsu:524": " diṣṭyāmba te kukṣi-gataḥ paraḥ pumān",
    "GR14ss4_krsu:525": " aṃśena sākṣād bhagavān bhavāya naḥ // [BhP 10.2.41]",
    "GR14ss4_krsu:526": " ity atra yo matsyādi-rūpeṇāṃśenaiva pūrvaṃ no'smākaṃ bhavāyābhūt he amba",
    "GR14ss4_krsu:527": " sa tu sākṣāt svayam eva tava kukṣi-gato'stīti /",
    "GR14ss4_krsu:528": " tato jagan-maṅgalam",
    "GR14ss4_krsu:529": " acyutāṃśam [BhP 10.2.18] iti tu saptamy-anya-padārtho bahuvrīhiḥ / tasminn",
    "GR14ss4_krsu:530": " aṃśiny avatarati teṣām aṃśānām apy atra praveśasya vyākhyāsyamānatvāt /",
    "GR14ss4_krsu:531": " pūrṇatvenaiva tatra sarvātmakam ātma-bhūtam ity uktam / tathā ca",
    "GR14ss4_krsu:532": " nātividvaj-jana-vākye -",
    "GR14ss4_krsu:533": " etau bhagavataḥ sākṣād dharer nārāyaṇasya hi /",
    "GR14ss4_krsu:534": " avatīrṇāv ihāṃśena vasudevasya veśmani // [BhP 10.43.23]",
    "GR14ss4_krsu:535": " ity atrāpi sarasvatī-preritatayā aṃśena sarvāṃśena sahaivety arthaḥ / evam eva @--",
    "GR14ss4_krsu:536": " tāv imau vai bhagavato harer aṃśāv ihāgatau /",
    "GR14ss4_krsu:537": " bhāra-vyayāya ca bhuvaḥ kṛṣṇau yadu-kurūdvahau // [BhP 4.1.59]",
    "GR14ss4_krsu:538": " ity atra āgatāv iti kartari niṣṭhā /",
    "GR14ss4_krsu:539": " kṛṣṇāv iti karmaṇi dvitīyā / tataś ca",
    "GR14ss4_krsu:540": " bhagavato nānāvatāra-bījasya hareḥ puruṣasya tāv imau nara-nārāyaṇākhyau",
    "GR14ss4_krsu:541": " aṃśau kartṛ-bhūtau kṛṣṇau kṛṣṇārjunau karma-bhūtāv āgatavantau tayoḥ",
    "GR14ss4_krsu:542": " praviṣṭavantāv ity arthaḥ /",
    "GR14ss4_krsu:543": " kīdṛśau kṛṣṇau ?",
    "GR14ss4_krsu:544": " bhuvo bhāra-vyayāya / ca-",
    "GR14ss4_krsu:545": " kārād bhakta-sukhada-nānā-līlāntarāya ca /",
    "GR14ss4_krsu:546": " yadu-kurūdvahau yadu-kuru-",
    "GR14ss4_krsu:547": " vaṃśayor avatīrṇāv ity arthaḥ /",
    "GR14ss4_krsu:548": " arjune tu narāveśaḥ kṛṣṇo nārāyaṇaḥ svayam",
    "GR14ss4_krsu:549": " ity āgama-vākyaṃ śrīmad-arjune nara-praveśāpekṣayā /",
    "GR14ss4_krsu:550": " yas tu svayam",
    "GR14ss4_krsu:551": " ananya-siddho nārāyaṇo nārāyaṇas tvaṃ na hi sarva-dehinām [BhP 10.14.14]",
    "GR14ss4_krsu:552": " ity ādinā darśitaḥ /",
    "GR14ss4_krsu:553": " sa punaḥ kṛṣṇa ity arthāntarāpekṣayā mantavyam / yayor",
    "GR14ss4_krsu:554": " eva samaṃ vīparyam [BhP 10.60.15] ity ādi nyāyāt /",
    "GR14ss4_krsu:555": " tathā viṣṇu-dharme --",
    "GR14ss4_krsu:556": " yas tvāṃ vetti sa māṃ vetti yas tvām anu sa mām anu /",
    "GR14ss4_krsu:557": " abhedenātmano vedmi tvām ahaṃ pāṇḍu-nandana // iti /",
    "GR14ss4_krsu:558": " taṃ prati śrī-bhagavad-vākyāc cārjunasyāpi śrī-kṛṣṇa-sakhatvena nārāyaṇa-",
    "GR14ss4_krsu:559": " sakhān narāt pūrṇatvāt tatra praveśaḥ samucita eva /",
    "GR14ss4_krsu:560": " kutracic cāṃśādi-śabda-",
    "GR14ss4_krsu:561": " prayogaḥ - nāhaṃ prakāśaḥ sarvasya yoga-māyā-samāvṛtaḥ [Gītā 7.15] iti śrī-",
    "GR14ss4_krsu:562": " gītopaniṣad-diśā pūrṇasyāpi sādhāraṇa-jane khaṇḍāṃśa-prakāśāt (Page 11)",
    "GR14ss4_krsu:563": " tat-pratītāv evāṃśa ivāṃśa iti jñeyam /",
    "GR14ss4_krsu:564": " nārāyaṇa-samo guṇaiḥ [BhP 10.8.19]",
    "GR14ss4_krsu:565": " ity atrāpi nārāyaṇaḥ paravyomādhipa eva guṇaiḥ samo yasyety eva",
    "GR14ss4_krsu:566": " gargābhiprāyaḥ /",
    "GR14ss4_krsu:567": " tad evaṃ mahā-kāla-purākhyāne'pi pratijñā-vākyam idam",
    "GR14ss4_krsu:568": " adhikuryāt /",
    "GR14ss4_krsu:569": " kiṃ ca śāstraṃ hi śāsanātmakam /",
    "GR14ss4_krsu:570": " śāsanaṃ copadeśaḥ / sa ca",
    "GR14ss4_krsu:571": " dvidhā sākṣād arthāntara-dvārā ca /",
    "GR14ss4_krsu:572": " sākṣād-upadeśas tu śrutir iti",
    "GR14ss4_krsu:573": " paribhāṣyate /",
    "GR14ss4_krsu:574": " sākṣāttvaṃ cātra nirapekṣatvam ucyate /",
    "GR14ss4_krsu:575": " tad uktaṃ nirapekṣa-",
    "GR14ss4_krsu:576": " ravā śrutir iti /",
    "GR14ss4_krsu:577": " tathā ca sati śruti-liṅga-vākya-prakaraṇa-sthāna-",
    "GR14ss4_krsu:578": " samākhyānāṃ samavāye pāradaurbalyam artha-viprakarṣāt [Jaiminī-sūtra",
    "GR14ss4_krsu:579": " 3.3.14] ity uktānusāreṇa caramasya pūrvāpekṣayā dūra-pratīty-arthatve kṛṣṇas",
    "GR14ss4_krsu:580": " tu bhagavān svayam iti śrī-śaunakaṃ prati śrī-sūtasya sākṣād-upadeśena",
    "GR14ss4_krsu:581": " itihāsa-dvāropadeśo bādhyate /",
    "GR14ss4_krsu:582": " na ca me kalāvatīrṇau [BhP 10.89.58] iti ca",
    "GR14ss4_krsu:583": " mahākāla-purādhipa eva śrī-kṛṣṇaṃ sākṣād evopadiṣṭavān iti vācyam / śrī-",
    "GR14ss4_krsu:584": " kṛṣṇasya sārvajñyāvyabhicāreṇa vaktṛ-śrotṛ-bhāva-pūrvaka-",
    "GR14ss4_krsu:585": " saṅgamāprastāvena dvijātmajā me yuvayor didṛkṣuṇā [BhP 10.89.58] iti",
    "GR14ss4_krsu:586": " kāryāntara-tātparya-darśanena ca /",
    "GR14ss4_krsu:587": " tasyaitan mahā-purāṇasya ca",
    "GR14ss4_krsu:588": " tattvopadeṣṭṛ-sūtādivat tad-upadeśe tātparyābhāvād vakṣyamāṇārthāntara",
    "GR14ss4_krsu:589": " eva naikaṭyena pada-sambandhāc ca /",
    "GR14ss4_krsu:590": " kiṃ ca bhavatu vā tuṣyatu nyāyena śrī-kṛṣṇasya tam apekṣyāpūrṇatvam,",
    "GR14ss4_krsu:591": " tathāpi sarveṣām apy avatārāṇāṃ nityam eva svasthatvena",
    "GR14ss4_krsu:592": " darśayiṣyamāṇatvāt keṣāṃcin mate tu svayaṃ puruṣatve'pi svatantra-",
    "GR14ss4_krsu:593": " sthititvāt /",
    "GR14ss4_krsu:594": " yuvāṃ nara-nārāyaṇāv ṛṣī [BhP 10.89.59] iti,",
    "GR14ss4_krsu:595": " tvarayetām anti me",
    "GR14ss4_krsu:596": " [BhP 10.89.59] iti ca tat-tad-arthatve virudhyeta /",
    "GR14ss4_krsu:597": " astu tāvad asmākam anyā",
    "GR14ss4_krsu:598": " vārtā, na ca kutrāpi mahākālo'yam aṃśena tat-tad-rūpeṇāvatīrṇa ity",
    "GR14ss4_krsu:599": " upakhyāyate vā /",
    "GR14ss4_krsu:600": " tataś cāprasiddha-kalpanā prasajjate /",
    "GR14ss4_krsu:601": " tatraiva ca tvarayetam",
    "GR14ss4_krsu:602": " anti me iti yuvāṃ nara-nārāyaṇāv ṛṣī dharmam ācaratām ity ādeśa-dvayasya",
    "GR14ss4_krsu:603": " pārasparika-virodhaḥ sphuṭa eva /",
    "GR14ss4_krsu:604": " kiṃ ca, yadi tasya tāv aṃśāv abhaviṣyatāṃ tarhi kara-tala-maṇivat sadā sarvam",
    "GR14ss4_krsu:605": " eva paśyann asau tāv api dūrato'pi paśyann evābhaviṣyat /",
    "GR14ss4_krsu:606": " tac ca yuvayor",
    "GR14ss4_krsu:607": " didṛkṣuṇeti tad-vākyena vyabhicāritam /",
    "GR14ss4_krsu:608": " yadi svayam eva śrī-kṛṣṇas tat-tad-",
    "GR14ss4_krsu:609": " rūpāv ātmānau darśayati tadaiva tena tau dṛśyeyātām ity ānītaṃ ca / tathā",
    "GR14ss4_krsu:610": " ca sati, tayor dṛśyatvābhāvād aṃśatvaṃ nopapadyate /",
    "GR14ss4_krsu:611": " tasmād apy adhika-",
    "GR14ss4_krsu:612": " śaktitvena pratyuta pūrṇatvam evopapadyate /",
    "GR14ss4_krsu:613": " evam api yat tv arjunasya taj-jyotiḥ-pratāḍitākṣatvaṃ tad-darśana-jāta-",
    "GR14ss4_krsu:614": " sādhvasatvaṃ ca jātaṃ tatra svayam eva bhagavatā tat-tal-līlā-rasaupayika-",
    "GR14ss4_krsu:615": " mātra-śakteḥ prakāśanād anyasyāḥ sthitāyā api kuṇṭhanān na viruddham /",
    "GR14ss4_krsu:616": " dṛśyate ca svasyāpi kvacid yuddhe prākṛtād api parābhavādikam /",
    "GR14ss4_krsu:617": " yathātraiva",
    "GR14ss4_krsu:618": " tāvat svayam eva vaikuṇṭhād āgatānām apy aśvānāṃ prākṛta-tamasā",
    "GR14ss4_krsu:619": " bhraṣṭa-gatitvam /",
    "GR14ss4_krsu:620": " tad evam eva śrī-kṛṣṇasya tasmin bhakti-bhara-",
    "GR14ss4_krsu:621": " darśanenāpy anyathā na mantavyam /",
    "GR14ss4_krsu:622": " śrī-rudrādau śrī-nāradādau ca tathā",
    "GR14ss4_krsu:623": " darśanāt /",
    "GR14ss4_krsu:624": " evam atra paratra vā tadīya-līlāyāṃ tu pūrva-pakṣo nāsti tasya",
    "GR14ss4_krsu:625": " svarācaraṇatvāt /",
    "GR14ss4_krsu:626": " atas tadīya-tātparya-(page 12)",
    "GR14ss4_krsu:627": " -śabdotthāv arthāv evam eva",
    "GR14ss4_krsu:628": " dṛśyete / tat-tātparyottho yathāsau śrī-kṛṣṇaḥ svayaṃ bhagavān api yathā",
    "GR14ss4_krsu:629": " govardhana-makha-līlāyāṃ śrī-gopa-gaṇa-vismāpana-kautukāya kāñcin nijāṃ",
    "GR14ss4_krsu:630": " divya-mūrtiṃ pradarśayan taiḥ samam ātmanaivātmānaṃ namaścakre /",
    "GR14ss4_krsu:631": " tathaivārjuna-vismāpana-kautukāya mahākāla-rūpeṇaivātmanā dvija-",
    "GR14ss4_krsu:632": " bālakān hārayitvā pathi ca taṃ taṃ camatkāram anubhāvya mahākāla-pure",
    "GR14ss4_krsu:633": " ca tāṃ kām api nijāṃ mahākālākhyaṃ divya-mūrtiṃ darśayitvā tena samaṃ",
    "GR14ss4_krsu:634": " tad-rūpam ātmānaṃ namaścakre /",
    "GR14ss4_krsu:635": " tad-rūpeṇaiva sārjunam ātmānaṃ tathā",
    "GR14ss4_krsu:636": " babhāṣe ca / tad uktaṃ - tasmai namo vraja-janaiḥ saha-cakre'tmanātmanai",
    "GR14ss4_krsu:637": " [BhP 10.24.36] itivat / atrāpi babandha ātmānam anantam acyutaḥ [BhP",
    "GR14ss4_krsu:638": " 10.89.31] iti / ataeva harivaṃśe tat-samīpa-jyotir uddiśya cārjunaṃ prati śrī-",
    "GR14ss4_krsu:639": " kṛṣṇenoktaṃ mat-tejas tat sanātanam [HV 2.114.9] iti /",
    "GR14ss4_krsu:640": " atha śabdottho'py artho yathā tatra śrī-mahākālam uddiśya",
    "GR14ss4_krsu:641": " puruṣottamottamam [BhP 10.89.54] iti viśeṣaṇasyārthaḥ /",
    "GR14ss4_krsu:642": " puruṣo jīvas tasmād",
    "GR14ss4_krsu:643": " uttamas tad-antaryāmī tasmād uttamaṃ bhagavat-prabhāva-rūpa-mahākāla-",
    "GR14ss4_krsu:644": " śakti-mayaṃ tam iti /",
    "GR14ss4_krsu:645": " atha śrī-mahākāla-vākyasya -",
    "GR14ss4_krsu:646": " dvijātmajā me yuvayor didṛkṣuṇā",
    "GR14ss4_krsu:647": " mayopanītā bhuvi dharma-guptaye /",
    "GR14ss4_krsu:648": " kalāvatīrṇāv avaner bharāsurān",
    "GR14ss4_krsu:649": " hatveha bhūyas tvarayetam anti me // [BhP 10.89.59]",
    "GR14ss4_krsu:650": " ity asya yuvayor yuvāṃ didṛkṣuṇā mayā dvija-putrā me mama bhuvi dhāmni",
    "GR14ss4_krsu:651": " upanītā ānītā ity ekaṃ vākyam /",
    "GR14ss4_krsu:652": " vākyāntaram āha he dharma-guptaye",
    "GR14ss4_krsu:653": " kalāvatīrṇau kalā aṃśās tad-yuktāv avatīrṇau madhyama-pada-lopī",
    "GR14ss4_krsu:654": " samāsaḥ / kalāyām aṃśa-lakṣaṇe māyika-prapañce'vatīrṇau vā pādo'sya",
    "GR14ss4_krsu:655": " viśvā bhūtāni [Rv 10.90.3] iti śruteḥ /",
    "GR14ss4_krsu:656": " bhūyaḥ punar api avaiśiṣṭān avaner",
    "GR14ss4_krsu:657": " bharāsurān hatvā me mama anti samīpāya samīpam āgamayituṃ yuvāṃ",
    "GR14ss4_krsu:658": " tvarayetaṃ tvaratam /",
    "GR14ss4_krsu:659": " atra prasthāpya tān mocayatam ity arthaḥ /",
    "GR14ss4_krsu:660": " tad-dhatānāṃ",
    "GR14ss4_krsu:661": " mukti-prasiddheḥ /",
    "GR14ss4_krsu:662": " mahākāla-jyotir eva muktāḥ praviśantīti brahma-",
    "GR14ss4_krsu:663": " tejomayaṃ divyaṃ mahad yad dṛṣṭavān asi [HV 2.114.9] iti śrī-harivaṃśokteś",
    "GR14ss4_krsu:664": " ca / tvarayetam iti prārthanāyāṃ hetu-ṇij-antasya liṅi rūpaṃ antīty-avyayāc",
    "GR14ss4_krsu:665": " caturthyāṃ luk,",
    "GR14ss4_krsu:666": " caturthī ca edhobhyo vrajatītivat kriyārthopapasya ca karmaṇi",
    "GR14ss4_krsu:667": " sthāninaḥ [Pāṇ 2.3.14] iti smaraṇāt /",
    "GR14ss4_krsu:668": " kaṭaṃ kṛtvā prasthāpayatītivad ubhayor",
    "GR14ss4_krsu:669": " ekenaiva karmaṇānvayaḥ /",
    "GR14ss4_krsu:670": " tasmād eka evārthaḥ spaṣṭam akaṣṭo bhavati /",
    "GR14ss4_krsu:671": " arthāntare tu sambhavaty eka-padatve pada-cchedaḥ kaṣṭāya kalpyate /",
    "GR14ss4_krsu:672": " tathā --",
    "GR14ss4_krsu:673": " pūrṇa-kāmāv api yuvāṃ nara-nārāyaṇāv ṛṣī /",
    "GR14ss4_krsu:674": " dharmam ācaratāṃ sthityai ṛṣabhau loka-saṅgraham // [BhP 10.89.60]",
    "GR14ss4_krsu:675": " ity asya na kevalam etad-rūpeṇaiva yuvāṃ loka-hitāya pravṛttau / api",
    "GR14ss4_krsu:676": " vaibhavāntareṇāpīti stauti pūrṇeti /",
    "GR14ss4_krsu:677": " svayaṃ bhagavattvena tat-sakhatvena ca",
    "GR14ss4_krsu:678": " ṛṣabhau sarvāvatārāvatāri-śreṣṭhāv api (page 13)",
    "GR14ss4_krsu:679": " pūrṇa-kāmāv api sthityai",
    "GR14ss4_krsu:680": " loka-rakṣaṇāya loka-saṅgrahaṃ lokeṣu tat-tad-dharma-pracāra-hetukaṃ",
    "GR14ss4_krsu:681": " dharmam ācaratāṃ kurvatāṃ madhye yuvāṃ nara-nārāyaṇāv ṛṣī ity anayor",
    "GR14ss4_krsu:682": " alpāṃśatvena vibhūtivan nirdeśaḥ /",
    "GR14ss4_krsu:683": " uktaṃ caikādaśe śrī-bhagavatā vibhūti-",
    "GR14ss4_krsu:684": " kathana eva nārāyaṇo munīnāṃ ca [BhP 11.16.25] iti /",
    "GR14ss4_krsu:685": " dhārmika-maulitvād",
    "GR14ss4_krsu:686": " dvija-putrārtham avaśyam eṣyatha ity ata eva mayā tathā vyavasitam iti",
    "GR14ss4_krsu:687": " bhāvaḥ / tathā ca harivaṃśe śrī-kṛṣṇa-vākyam --",
    "GR14ss4_krsu:688": " mad-darśanārthaṃ te bālā hṛtās tena mahātmanā /",
    "GR14ss4_krsu:689": " viprārtham eṣyate kṛṣṇo nāgacched anyathā tv iha // [HV 2.114.8]",
    "GR14ss4_krsu:690": " atrācaratam ity arthe ācaratām iti prasiddham ity ataś ca tathā na",
    "GR14ss4_krsu:691": " vyākhyātam /",
    "GR14ss4_krsu:692": " tasmān mahākālato'pi śrī-kṛṣṇasyaivādhikyaṃ siddham / tad",
    "GR14ss4_krsu:693": " etan mahimānurūpam evoktaṃ -",
    "GR14ss4_krsu:694": " niśāmya vaiṣṇavaṃ dhāma pārthaḥ parama-vismitaḥ /",
    "GR14ss4_krsu:695": " yat kiñcit pauruṣaṃ puṃsāṃ mene kṛṣṇānukampitam // [BhP 10.89.63]",
    "GR14ss4_krsu:696": " atra mahākālānubhāvitam iti tu noktam /",
    "GR14ss4_krsu:697": " evam eva sa cetikṣaṇo bhagavān",
    "GR14ss4_krsu:698": " śrī-kṛṣṇa eveti darśayitum ākhyānāntaram āha ekadā [BhP 10.89.21] iti / śrī-",
    "GR14ss4_krsu:699": " svāmi-likhitaitat-prakaraṇa-cūrṇikāpi susaṅgatā bhavati /",
    "GR14ss4_krsu:700": " atha parakīyāṇy api viruddhāyamānāni vākyāni tad-anugatārthatayā",
    "GR14ss4_krsu:701": " dṛśyante / tatra śrī-viṣṇu-purāṇe ujjahārātmanaḥ keśau sita-kṛṣṇau mahā-",
    "GR14ss4_krsu:702": " mune [ViP 5.1.59] iti / mahābhārate [1.189.31-32] -",
    "GR14ss4_krsu:703": " sa cāpi keśau harir udbabarha",
    "GR14ss4_krsu:704": " śuklam ekam aparaṃ cāpi kṛṣṇam /",
    "GR14ss4_krsu:705": " tau cāpi keśau viśatāṃ yadūnāṃ",
    "GR14ss4_krsu:706": " kule striyo rohiṇīṃ devakīṃ ca /",
    "GR14ss4_krsu:707": " tayor eko balabhadro babhūva",
    "GR14ss4_krsu:708": " yo'sau śvetas tasya devasya keśaḥ /",
    "GR14ss4_krsu:709": " kṛṣṇo dvitīyaḥ keśavaḥ sambabhūva",
    "GR14ss4_krsu:710": " keśo yo'sau varṇataḥ kṛṣṇa uktaḥ // iti //[*ENDNOTE 1]",
    "GR14ss4_krsu:711": " atra tātparyaṃ svāmibhir itthaṃ vivṛtaṃ -- bhūmeḥ suretara-varūtha [BhP",
    "GR14ss4_krsu:712": " 2.7.26] ity ādi-padye /",
    "GR14ss4_krsu:713": " sita-kṛṣṇa-keśa ity atra sita-kṛṣṇa-keśatvaṃ śobhaiva na",
    "GR14ss4_krsu:714": " tu vayaḥ-pariṇāma-kṛtam avikāritvāt /",
    "GR14ss4_krsu:715": " yac ca ujjahārātmanaḥ keśāv ity ādi",
    "GR14ss4_krsu:716": " tat tu na keśa-mātrāvatārābhiprāyaṃ kintu bhū-bhārāvatāraṇa-rūpaṃ kāryaṃ",
    "GR14ss4_krsu:717": " kiyad etad ātma-keśau eva tat kartuṃ śaktāv iti dyotanārthaṃ rāma-kṛṣṇayor",
    "GR14ss4_krsu:718": " varṇa-sūcanārthaṃ ca keśoddharaṇam iti gamyate /",
    "GR14ss4_krsu:719": " kṛṣṇas tu bhagavān",
    "GR14ss4_krsu:720": " svayam ity etad virodhanāc ceti /",
    "GR14ss4_krsu:721": " idam apy atra tātparyaṃ sambhavati /",
    "GR14ss4_krsu:722": " nanu devāḥ kimarthaṃ mām evātārayituṃ bhavadbhir āgṛhyate",
    "GR14ss4_krsu:723": " aniruddhākhya-puruṣa-prakāśa-viśeṣasya kṣīroda-śvetadvīpa-dhāmno",
    "GR14ss4_krsu:724": " mama yau keśāv iva sva-sva-śirodhārya-bhūtau tāv eva śrī-vāsudeva-",
    "GR14ss4_krsu:725": " saṅkarṣaṇau svayam evāvatariṣyataḥ /",
    "GR14ss4_krsu:726": " tataś ca bhū-bhāra-haraṇaṃ tābhyām",
    "GR14ss4_krsu:727": " īṣatkaram eveti /",
    "GR14ss4_krsu:728": " atha ujjahārātmanaḥ keśāv ity asyaiva śabdo'rtho'pi",
    "GR14ss4_krsu:729": " muktāphala-ṭīkāyāṃ keśau sukha-svāminau sito rāmaḥ ātmanaḥ sakāśād",
    "GR14ss4_krsu:730": " ujjahāra uddhṛtavān /",
    "GR14ss4_krsu:731": " harivaṃśe hi kasyāṃcid giri-guhāyāṃ bhagavān sva-mūrtiṃ nikṣipya garuḍaṃ",
    "GR14ss4_krsu:732": " ca tatrāvasthāpya svayam atrāgata ity uktam /",
    "GR14ss4_krsu:733": " tad uktam sa devān",
    "GR14ss4_krsu:734": " abhyanujñāya [HV 1.55.50] ity ādi /",
    "GR14ss4_krsu:735": " yais tu yathā-śrutam evedaṃ vyākhyātaṃ",
    "GR14ss4_krsu:736": " te na samyak parāmṛṣṭavantaḥ yataḥ suramātrasyāpi nijraratva-prasiddhiḥ /",
    "GR14ss4_krsu:737": " akāla-kalite bhagavati jarānudayena keśa-śauklyānupapattiḥ / na cāsya",
    "GR14ss4_krsu:738": " keśasya naisargika-sita-kṛṣṇateti pramāṇam asti /",
    "GR14ss4_krsu:739": " ataeva nṛsiṃha-purāṇe",
    "GR14ss4_krsu:740": " kṛṣṇāvatāra-prasaṅge śakti-śabda eva prayujyate na tu keśa-śabdaḥ / tathā hi -",
    "GR14ss4_krsu:741": " vasudevāc ca devakyām avatīrya yadoḥ kule /",
    "GR14ss4_krsu:742": " sita-kṛṣṇe ca mac-chaktī kaṃsādyān ghātayiṣyataḥ // (NṛsiṃhaP 53.30-31)",
    "GR14ss4_krsu:743": " ity ādinā / astu tarhi aṃśopalakṣakaḥ keśa-śabdaḥ /",
    "GR14ss4_krsu:744": " (page 14) na, avipluta-",
    "GR14ss4_krsu:745": " sarva-śaktitvena sākṣād-ādi-puruṣatvena niścettuṃ śakyatvāt /",
    "GR14ss4_krsu:746": " kṛṣṇa-viṣṇv-",
    "GR14ss4_krsu:747": " ādi-śabdānām aviśeṣataḥ paryāya-pratīteś ca /",
    "GR14ss4_krsu:748": " naivam avatārāntarasya kasya",
    "GR14ss4_krsu:749": " vānyasya janma-dinaṃ jayantyākhyayātiprasiddham /",
    "GR14ss4_krsu:750": " ataevoktaṃ bhārate",
    "GR14ss4_krsu:751": " bhagavān vāsudevaś ca kīrtyate'tra sanātanaḥ /",
    "GR14ss4_krsu:752": " śāśvataṃ brahma paramaṃ yogi-dhyeyaṃ nirañjanam // iti /",
    "GR14ss4_krsu:753": " tasyākāla-kalitatvaṃ yo'yaṃ kālas tasya te'vyakta-bandho ceṣṭām āhuḥ [BhP",
    "GR14ss4_krsu:754": " 10.3.26] ity ādau śrī-devakī-devī-vākye,",
    "GR14ss4_krsu:755": " natāḥ sma te nātha sadāṅghri-paṅkajaṃ",
    "GR14ss4_krsu:756": " viriñci-vairiñcya-surendra-vanditam /",
    "GR14ss4_krsu:757": " parāyaṇaṃ kṣemam ihecchatāṃ paraṃ",
    "GR14ss4_krsu:758": " na yatra kālaḥ prabhavet paraḥ prabhuḥ // [BhP 1.11.6]",
    "GR14ss4_krsu:759": " ity ādau śrī-dvārakā-vāsi-vākye ca prasiddham /",
    "GR14ss4_krsu:760": " ato yat prabhāsa-khaṇḍe keśasya bālatvam eva tat sitimnaḥ kāla-kṛta-palita-",
    "GR14ss4_krsu:761": " lakṣaṇatvam eva ca darśitam,",
    "GR14ss4_krsu:762": " tasya śarīriṇāṃ śukla-vairāgya-pratipādana-",
    "GR14ss4_krsu:763": " prakaraṇa-patitatvena sura-mātra-nirjaratā-prasiddhatvena cāmukhyārthatvān",
    "GR14ss4_krsu:764": " na svārtha-prāmāṇyam /",
    "GR14ss4_krsu:765": " brahmā yena ity ārabhya,",
    "GR14ss4_krsu:766": " viṣṇur yena daśāvatāra-grahaṇe kṣipto mahā-saṅkaṭe /",
    "GR14ss4_krsu:767": " rudro yena kapāla-pāṇir abhito bhikṣāṭanaṃ kāritam // [GarP 1.113.15]",
    "GR14ss4_krsu:768": " ity ādau tasmai namaḥ karmaṇe iti garuḍa-vacanāt /",
    "GR14ss4_krsu:769": " kintu tat-pratipādanāya",
    "GR14ss4_krsu:770": " śabda-sāmyena chaloktir eveyam / yathā -",
    "GR14ss4_krsu:771": " aho kanaka-daurātmyaṃ nirvaktuṃ kena yujyate /",
    "GR14ss4_krsu:772": " nāma-sāmyād asau yasya dhūstaro'pi mada-pradaḥ // iti /",
    "GR14ss4_krsu:773": " śiva-śāstrīyatvāc ca nātra vaiṣṇava-siddhānta-viruddhasya tasyopayogaḥ / yata",
    "GR14ss4_krsu:774": " uktaṃ skānda eva ṣaṇmukhaṃ prati śrī-śivena - śiva-śāstre'pi tad grāhyaṃ",
    "GR14ss4_krsu:775": " bhagavac-chāstra-yogi yat iti /",
    "GR14ss4_krsu:776": " anya-tātparyakatvena svatas tatrāprāmāṇyād",
    "GR14ss4_krsu:777": " yuktaṃ caitat yathā paṅkena paṅkāmbha [BhP 1.8.52] ity ādivat /",
    "GR14ss4_krsu:778": " pādmottara-khaṇḍe ca śiva-pratipādakānāṃ purāṇānām api tāmasatvam eva",
    "GR14ss4_krsu:779": " darśitam / mātsye'pi tāmasa-kalpa-kathāmayatvam iti yuktaṃ ca tasya vṛddha-",
    "GR14ss4_krsu:780": " sūtasya śrī-bhāgavatam apaṭhitavataḥ śrī-baladevāvajñātuḥ śrī-bhagavat-",
    "GR14ss4_krsu:781": " tattvāsamyak-jñāna-jaṃ vacanaṃ evaṃ vadanti rājarṣe ṛṣayaḥ kecanānvitāḥ",
    "GR14ss4_krsu:782": " [BhP 10.77.30] itivat / etādṛśa śrī-bhāgavata-vākyena sva-viruddha-",
    "GR14ss4_krsu:783": " purāṇāntara-vacana-bādhanaṃ ca /",
    "GR14ss4_krsu:784": " yatheha karmajito lokaḥ kṣīyata [ChāU",
    "GR14ss4_krsu:785": " 8.1.6] ity ādi vākyena upāma somam amṛtā abhūma [Rk 8.48.3] ity ādi-vacana-",
    "GR14ss4_krsu:786": " bādhanavaj jñeyam /",
    "GR14ss4_krsu:787": " atrāpi yat sva-vaco viruddheta nūnaṃ te na smaranty",
    "GR14ss4_krsu:788": " amum [BhP 10.77.30] iti yukti-sad-bhāvao dṛśyate /",
    "GR14ss4_krsu:789": " tatraivātmanaḥ",
    "GR14ss4_krsu:790": " sandighdatvam eva tena sūtena vyañjitam /",
    "GR14ss4_krsu:791": " acintyā khalu ye bhāvā na tāṃs",
    "GR14ss4_krsu:792": " tarkeṇa yojayed ity ādinā /",
    "GR14ss4_krsu:793": " kiṃ ca tatraivottara-granthe kalaṅkāpatti-kāraṇa-kathane śrī-kṛṣṇāvatāra-",
    "GR14ss4_krsu:794": " prasaṅge svayaṃ viṣṇur evety uktatvāt svenaiva virodhaś ca / tasmān na",
    "GR14ss4_krsu:795": " keśāvatāratve'pi tātparyaṃ keśa-śabdasya bālatva-vācanaṃ ca / chalato",
    "GR14ss4_krsu:796": " bhagavat-tattvājñānato veti /",
    "GR14ss4_krsu:797": " ato vaiṣṇavādi-padyānāṃ śabdottam artham evaṃ",
    "GR14ss4_krsu:798": " paśyāmaḥ -",
    "GR14ss4_krsu:799": " aṃśavo ye prakāśante mama te keśa-saṃjñitāḥ /",
    "GR14ss4_krsu:800": " sarvajñāḥ keśavaṃ tasmān mām āhur muni-sattama // [MBh 12.328.43]",
    "GR14ss4_krsu:801": " iti sahasra-nāma-bhāṣyotthāpita-bhārata-vacanāt keśa-śabdenāṃśur ucyate /",
    "GR14ss4_krsu:802": " tatra ca sarvatra keśetara-śabdāprayogāt nānāvarṇāṃśūnāṃ śrī-nārada-(page",
    "GR14ss4_krsu:803": " 15)-dṛṣṭatayā mokṣa-dharma-prasiddheś ca /",
    "GR14ss4_krsu:804": " tathā cāṃśutve labdhe tau",
    "GR14ss4_krsu:805": " cāṃśū vāsudeva-saṅkarṣaṇāvatāra-sūcakatayā nirdiṣṭāv iti tayor eva syātām",
    "GR14ss4_krsu:806": " iti gamyate /",
    "GR14ss4_krsu:807": " tadīyayor api tayor aniruddhe'bhivyaktiś ca yujyata eva /",
    "GR14ss4_krsu:808": " avatāritojo'ntarbhūtatvād avatārasya /",
    "GR14ss4_krsu:809": " evam eva sattvaṃ rajas tama [BhP 1.2.23]",
    "GR14ss4_krsu:810": " ity ādi-prathama-skandha-padya-prāptam aniruddhākhya-puruṣāvatāratvaṃ",
    "GR14ss4_krsu:811": " bhavānī-nāthair [BhP 5.17.16] ity-ādi-pañcama-skandha-gadya-prāptaṃ",
    "GR14ss4_krsu:812": " saṅkarṣaṇāvatāratvaṃ ca bhavasya saṃgacchate /",
    "GR14ss4_krsu:813": " tataś cojjahārety asyāyam",
    "GR14ss4_krsu:814": " arthaḥ - ātmanaḥ sakāśāt śrī-vāsudeva-saṅkarṣaṇāṃśa-bhūtau keśāv aṃśū",
    "GR14ss4_krsu:815": " ujjahāra uddhṛtavān prakaṭīkṛtya darśitavān ity arthaḥ /",
    "GR14ss4_krsu:816": " atrāyaṃ sumerur",
    "GR14ss4_krsu:817": " ity ekadeśa-darśanenaivākhaṇḍa-meru-nirdeśavat tad-darśanenāpi",
    "GR14ss4_krsu:818": " pūrṇasyaivāvirbhāva-nirdeśo jñeyaḥ /",
    "GR14ss4_krsu:819": " atha ca sāpi keśāv ity ādika-vyākhyā /",
    "GR14ss4_krsu:820": " udvadarhe yogabalenātmanaḥ sakāśād",
    "GR14ss4_krsu:821": " vicchidya darśayāmāsa /",
    "GR14ss4_krsu:822": " sa cāpīti ca-śabdaḥ pūrvam uktaṃ deva-kartṛkaṃ",
    "GR14ss4_krsu:823": " nivedana-rūpam arthaṃ samuccinoti /",
    "GR14ss4_krsu:824": " api-śabdas tad-udbarhaṇe śrī-bhagavat-",
    "GR14ss4_krsu:825": " saṅkarṣaṇau svayam hetu-kartṛtvaṃ sūcayati /",
    "GR14ss4_krsu:826": " tau cāpīti ca-śabdo'nukta-",
    "GR14ss4_krsu:827": " samuccayārthatvena bhagavat-saṅkarṣaṇau svayam āviviśatuḥ /",
    "GR14ss4_krsu:828": " paścāt tau ca",
    "GR14ss4_krsu:829": " tat-tādātmyenāviviśatur iti bodhayati /",
    "GR14ss4_krsu:830": " api-śabdo yatrānusyūtāv amū so'pi",
    "GR14ss4_krsu:831": " tad-aṃśā apīti gamayati /",
    "GR14ss4_krsu:832": " tayor eko balabhadro babhūvety-ādikaṃ tu naro",
    "GR14ss4_krsu:833": " nārāyaṇo bhavet /",
    "GR14ss4_krsu:834": " harir eva bhaven nara ity ādivat tad-aikyāvāpty-apekṣayā /",
    "GR14ss4_krsu:835": " keśavaḥ śrī-mathurāyāṃ keśava-sthānākhya-mahāyoga-pīṭhādhipatvena",
    "GR14ss4_krsu:836": " prasiddhaḥ /",
    "GR14ss4_krsu:837": " sa eva kṛṣṇa iti /",
    "GR14ss4_krsu:838": " ata evodāhariṣyate bhūmeḥ suretara [BhP 2.7.26]",
    "GR14ss4_krsu:839": " ity ādi / śrī-nṛsiṃha-purāṇe sitāsite ca mac-chaktī iti tac-chakti-dvāraiva śrī-",
    "GR14ss4_krsu:840": " kṛṣṇena tādghātanāpekṣayā /",
    "GR14ss4_krsu:841": " arjune tu narāveśaḥ kṛṣṇo nārāyaṇaḥ svayam",
    "GR14ss4_krsu:842": " ity āgama-vākyaṃ tu śrīmad-arjune nara-praveśāpekṣayā /",
    "GR14ss4_krsu:843": " yas tu svayam",
    "GR14ss4_krsu:844": " anyathā siddho nārāyaṇaḥ nārāyaṇas tvaṃ na hi sarve-dehinām ity ādau",
    "GR14ss4_krsu:845": " darśitaḥ / sa punaḥ kṛṣṇa ity arthāntar-apekṣayā ca mantavyam / ataeva",
    "GR14ss4_krsu:846": " puruṣa-nārāyaṇasya tathāgamana-pratipādaka-śrī-hari-vaṃśa-vākyam api tat-",
    "GR14ss4_krsu:847": " tejaḥ-samākarṣaṇa-vivakṣayaivoktam /",
    "GR14ss4_krsu:848": " sarveṣāṃ praveśaś ca tasmin sa-",
    "GR14ss4_krsu:849": " yuktikam evodāraṇīyaḥ /",
    "GR14ss4_krsu:850": " ataḥ pādmottara-khaṇḍe nṛsiṃha-rāma-kṛṣṇeṣu ṣāḍguṇyaṃ paripūraṇam ity",
    "GR14ss4_krsu:851": " āvatārāntara-sādhāraṇyam api na mantavyam /",
    "GR14ss4_krsu:852": " kintv avatārāṇāṃ prasaṅge",
    "GR14ss4_krsu:853": " teṣu śreṣṭhe vividiṣite sāmānyatas tāvat sarva-śreṣṭhās traya uktās teṣv apy",
    "GR14ss4_krsu:854": " uttarottaratrādhikya-kramābhiprāyeṇa śrī-kṛṣṇa-śraiṣṭhyaṃ vivakṣitam /",
    "GR14ss4_krsu:855": " ataeva śrī-viṣṇu-purāṇe maitreyeṇa hiraṇyakaśiputvādiṣu tayor amukti-",
    "GR14ss4_krsu:856": " mukti-kāraṇe pṛṣṭe śrī-parāśaro'pi (page 16) śrī-",
    "GR14ss4_krsu:857": " kṛṣṇasyaivātyudbhaṭaiśvaryam āha /",
    "GR14ss4_krsu:858": " kiṃ ca śrī-kṛṣṇam aprāpyāny atra tv",
    "GR14ss4_krsu:859": " asurāṇāṃ muktir na sambhavati /",
    "GR14ss4_krsu:860": " eva-kāra-dvayena svayam eva śrī-gītāsu",
    "GR14ss4_krsu:861": " tathā sūcanāt -",
    "GR14ss4_krsu:862": " tān ahaṃ dviṣataḥ krūrān saṃsāreṣu narādhamān /",
    "GR14ss4_krsu:863": " kṣipāmy ajasram aśubhān āsurīṣv eva yoniṣu //",
    "GR14ss4_krsu:864": " āsurīṃ yonim āpannā mūḍhā janmani janmani /",
    "GR14ss4_krsu:865": " mām aprāpyaiva kaunteya tato yānty adhamāṃ gatim // [Gītā 16.19-20] iti /",
    "GR14ss4_krsu:866": " kutracid bhagavad-dveṣiṇāṃ tat-smaraṇādi-prabhāvena śrūyatāṃ vā muktiḥ /",
    "GR14ss4_krsu:867": " sarveṣām api tad-dveṣiṇāṃ tu mukti-pradatvam anyatrāvatāre'vatāriṇi vā na",
    "GR14ss4_krsu:868": " kvacit śrūyate /",
    "GR14ss4_krsu:869": " tasmāt teṣām api mukti-dātṛtvāya śrī-kṛṣṇa",
    "GR14ss4_krsu:870": " evaiśvaryādhikyaṃ yuktam eva varṇāyāmāsa śrī-parāśaraḥ /",
    "GR14ss4_krsu:871": " ataeva pūrvam",
    "GR14ss4_krsu:872": " aiśvarya-sākṣātkārasya mukti-hetutvam uktvā punaḥ pūtanādi-mokṣaṃ",
    "GR14ss4_krsu:873": " vicintya kālanemy-ādīnāṃ ca tad-abhāvam āśaṅkya tad apy asahamānas",
    "GR14ss4_krsu:874": " tasya tu śrī-kṛṣṇākhyasya bhagavataḥ paramādbhuta-svabhāva evāyam ity",
    "GR14ss4_krsu:875": " uvāca sarvāntima-gadyena -- ayaṃ hi bhagavān kīrtitaḥ saṃsmṛtaś ca",
    "GR14ss4_krsu:876": " dveṣānubandhenāpy akhila-surāsurādi-durlabhaṃ phalaṃ prayacchati kim uta",
    "GR14ss4_krsu:877": " samyak bhaktimatām [ViP 4.15.17] ity anena /",
    "GR14ss4_krsu:878": " ataḥ śrī-bhāgavata-mate tayor janma-traya-niyamaś ca śrī-kṛṣṇād eva",
    "GR14ss4_krsu:879": " mokṣaḥ sambhaved ity apekṣayaiveti jñeyam /",
    "GR14ss4_krsu:880": " ataeva śrī-nāradenāpi tam",
    "GR14ss4_krsu:881": " uddiśyaivoktam vaireṇa yaṃ nṛpatayaḥ [BhP 11.5.48] ity ādi / sarveṣāṃ",
    "GR14ss4_krsu:882": " muktidatvaṃ ca tasya kṛṣṇasya nija-prabhāvātiśayena yathā kathañcit smartṛ-",
    "GR14ss4_krsu:883": " cittākarṣaṇātiśaya-svabhāvāt /",
    "GR14ss4_krsu:884": " anyatra tu tathā svabhāvo nāstīti nāsti",
    "GR14ss4_krsu:885": " muktidatvam /",
    "GR14ss4_krsu:886": " ataeva veṇasyāpi viṣṇu-dveṣiṇas tadvad āveśābhāvāt mukty-",
    "GR14ss4_krsu:887": " abhāva iti / ataevoktaṃ - tasmāt kenāpy upāyena manaḥ kṛṣṇe niveśayet [BhP",
    "GR14ss4_krsu:888": " 7.1.31] iti /",
    "GR14ss4_krsu:889": " tasmād asty eva sarvato'py āścaryatamā śaktiḥ śrī-kṛṣṇasya iti siddham / tad",
    "GR14ss4_krsu:890": " evaṃ virodha-parihāreṇa viruddhārthānām apy arthānukūlyena śrī-kṛṣṇasya",
    "GR14ss4_krsu:891": " svayaṃ bhagavattvam eva dṛḍhīkṛtam /",
    "GR14ss4_krsu:892": " tatra ca vedānta-sūtrādāv apy ekasya",
    "GR14ss4_krsu:893": " mahā-vākyasya nānā-vākya-virodha-parihāreṇaiva sthāpanīyā darśanān",
    "GR14ss4_krsu:894": " nāpy atraivedṛśam ity aśraddheyam /",
    "GR14ss4_krsu:895": " vākyānāṃ durbala-balitvam eva",
    "GR14ss4_krsu:896": " vicāraṇīyam,",
    "GR14ss4_krsu:897": " na tu bahv-alpatā /",
    "GR14ss4_krsu:898": " dṛśyate ca loke ekenāpi yuddhe sahasra-",
    "GR14ss4_krsu:899": " parājaya iti /",
    "GR14ss4_krsu:900": " evaṃ ca bahuv-virodha-parihāreṇaiva svasmin śrī-kṛṣṇākhye",
    "GR14ss4_krsu:901": " para-brahmaṇi sarva-vedābhidheyatvam āha --",
    "GR14ss4_krsu:902": " kiṃ vidhatte kim ācaṣṭe kim anūdya vikalpayet /",
    "GR14ss4_krsu:903": " ity asyā hṛdayaṃ loke nānyo mad veda kaścana //",
    "GR14ss4_krsu:904": " māṃ vidhatte 'bhidhatte māṃ vikalpyāpohyate tv aham /",
    "GR14ss4_krsu:905": " etāvān sarva-vedārthaḥ śabda āsthāya māṃ bhidām // [BhP 11.21.42-43] iti /",
    "GR14ss4_krsu:906": " vikalpya vividhaṃ kalpayitvā apohyate,",
    "GR14ss4_krsu:907": " tat-tan-niṣedhena siddhāntyate yat tad",
    "GR14ss4_krsu:908": " ahaṃ śrī-kṛṣṇa-lakṣaṇaṃ vastv iti //",
    "GR14ss4_krsu:909": " // 11.12 // śrī-bhagavān // 29 // [30]",
    "GR14ss4_krsu:910": " tad evaṃ kṛṣṇas tu bhagavān svayam ity etat pratijñā-vākyāya mahāvīra-",
    "GR14ss4_krsu:911": " rājāyevātmanaiva nirjityātma-sātkṛta-virodhi-śatārthāyāpi śobhā-viśeṣeṇa",
    "GR14ss4_krsu:912": " prekṣāvatām ānandanārthaṃ caturaṅginīṃ senām ivānyām api vacana-",
    "GR14ss4_krsu:913": " śreṇīm upaharāmi /",
    "GR14ss4_krsu:914": " tatra tasya līlāvatāra-kartṛtvam āha -",
    "GR14ss4_krsu:915": " matsyāśva-kacchapa-nṛsiṃha-varāha-haṃsa-",
    "GR14ss4_krsu:916": " rājanya-vipra-vibudheṣu kṛtāvatāraḥ",
    "GR14ss4_krsu:917": " tvaṃ pāsi ity-ādi [10.2.40] / spaṣṭam //",
    "GR14ss4_krsu:918": " // 10.2 // devāḥ śrī-bhagavantam // 30 //",
    "GR14ss4_krsu:919": " (page 17) [31]",
    "GR14ss4_krsu:920": " tathā, sureṣv ṛṣiṣv īśa tathaiva [BhP 10.14.2] ityādi / spaṣṭam //",
    "GR14ss4_krsu:921": " // 10.14 // brahmā tam // 31 // [32]",
    "GR14ss4_krsu:922": " tathā, bahūni santi nāmāni rūpāṇi ca sutasya te [BhP 10.8.15] ity ādi /",
    "GR14ss4_krsu:923": " spaṣṭam //",
    "GR14ss4_krsu:924": " // 10.8 // gargaḥ śrī-vrajeśvaram // 32 // [33]",
    "GR14ss4_krsu:925": " evaṃ, yasyāvatārā jñāyante śarīreṣv aśarīriṇaḥ [BhP 10.10.34] ity ādi /",
    "GR14ss4_krsu:926": " śarīreṣv aśarīriṇa ity api jñāne hetu-garbha-viśeṣaṇam /",
    "GR14ss4_krsu:927": " śarīriṣu madhye'py avatīrṇasya yataḥ sataḥ svayam aśarīriṇaḥ /",
    "GR14ss4_krsu:928": " nātaḥ paraṃ",
    "GR14ss4_krsu:929": " parama yad bhavataḥ svarūpam [BhP 3.9.3] ity ādi dvitīya-sandarbhodāharaṇa-",
    "GR14ss4_krsu:930": " praghaṭṭaka-dṛṣṭyā jīvavad deha-dehi-pārthakyābhāvena",
    "GR14ss4_krsu:931": " mukhyamatvārthābhāvāt /",
    "GR14ss4_krsu:932": " // 10.10 // yamalārjunau śrī-bhagavantam // 33 // [34]",
    "GR14ss4_krsu:933": " aparaṃ ca -",
    "GR14ss4_krsu:934": " yat-pāda-paṅkaja-rajaḥ śirasā bibharti",
    "GR14ss4_krsu:935": " śrīr abja-jaḥ sa-giriśaḥ saha loka-pālaiḥ",
    "GR14ss4_krsu:936": " līlā-tanuḥ sva-kṛta-setu-parīpsayā yaḥ",
    "GR14ss4_krsu:937": " kāle 'dadhat sa bhagavān mama kena tuṣyet // [BhP 10.58.37]",
    "GR14ss4_krsu:938": " // spaṣṭam // 10.58 //",
    "GR14ss4_krsu:939": " nagnajic chrī-bhagavantam // 34 // [35]",
    "GR14ss4_krsu:940": " paraṃ ca -",
    "GR14ss4_krsu:941": " namas tasmai bhagavate kṛṣṇāyākuṇṭha-medhase /",
    "GR14ss4_krsu:942": " yo dhatte sarva-bhūtānām abhavāyośatīḥ kalāḥ // [BhP 10.87.46]",
    "GR14ss4_krsu:943": " ṭīkā ca - nama iti śrī-kṛṣṇāvatāratayā nārāyaṇaṃ stauti /",
    "GR14ss4_krsu:944": " ete cāṃśa-kalāḥ",
    "GR14ss4_krsu:945": " puṃsaḥ kṛṣṇas tu bhagavān svayam ity ukter ity eṣā / ataeva tac-",
    "GR14ss4_krsu:946": " chravaṇānantaraṃ tasmā eva namaskārāt śruti-stutāv api śrī-kṛṣṇa eva stutya",
    "GR14ss4_krsu:947": " ity āyātam / tathaiva śrutibhir api nibhṛta-marun-mano'kṣa [BhP 10.87.23] ity-",
    "GR14ss4_krsu:948": " ādi-padye nijāri-mokṣa-pradatvādy-asādhāraṇa-liṅgena sa eva vyañjitaḥ /",
    "GR14ss4_krsu:949": " spaṣṭam /",
    "GR14ss4_krsu:950": " // 10.87 // śrī-nāradaḥ // 35 // [36]",
    "GR14ss4_krsu:951": " tathā guṇāvatāra-kartṛtvam āha -",
    "GR14ss4_krsu:952": " ity uddhavenāty-anurakta-cetasā",
    "GR14ss4_krsu:953": " pṛṣṭo jagat-krīḍanakaḥ sva-śaktibhiḥ /",
    "GR14ss4_krsu:954": " gṛhīta-mūrti-traya īśvareśvaro",
    "GR14ss4_krsu:955": " jagāda sa-prema-manohara-smitaḥ // [BhP 11.29.7]",
    "GR14ss4_krsu:956": " spaṣṭam / atra ajānatāṃ tvat-padavīm [BhP 10.14.29] ity udāhṛtaṃ vacanam",
    "GR14ss4_krsu:957": " apy anusandheyam //",
    "GR14ss4_krsu:958": " // 11.29 // śrī-śukaḥ // 36 // [37]",
    "GR14ss4_krsu:959": " atha puruṣāvatāra-kartṛtvam āha -",
    "GR14ss4_krsu:960": " iti matir upakalpitā vitṛṣṇā",
    "GR14ss4_krsu:961": " bhagavati sātvata-puṅgave vibhūmni /",
    "GR14ss4_krsu:962": " sva-sukham upagate kvacid vihartuṃ",
    "GR14ss4_krsu:963": " prakṛtim upeyuṣi yad-bhava-pravāhaḥ // [BhP 1.9.32]",
    "GR14ss4_krsu:964": " ṭīkā ca - parama-phala-rūpāṃ śrī-kṛṣṇa-ratiṃ prārthayituṃ prathamaṃ sva-",
    "GR14ss4_krsu:965": " kṛtam arpayati itīti /",
    "GR14ss4_krsu:966": " vigato bhūmā yasmāt tasmin /",
    "GR14ss4_krsu:967": " yam apekṣyānyasya",
    "GR14ss4_krsu:968": " mahattvaṃ nāstīty arthaḥ /",
    "GR14ss4_krsu:969": " tad eva pāramaiśvaryam āha sva-sukhaṃ svarūpa-",
    "GR14ss4_krsu:970": " bhūtaṃ paramānandam upagate prāptavaty eva /",
    "GR14ss4_krsu:971": " kvacit kadācid vihartuṃ",
    "GR14ss4_krsu:972": " krīḍituṃ prakṛtim upeyuṣi svīkṛtavati,",
    "GR14ss4_krsu:973": " na tu svarūpa-tirodhānena jīvavat",
    "GR14ss4_krsu:974": " pāratantryam ity arthaḥ /",
    "GR14ss4_krsu:975": " vihartum ity uktaṃ prapañcayati yad yato bhava-",
    "GR14ss4_krsu:976": " pravāhaḥ sṛṣṭi-paramparā bhavati ity eṣā //",
    "GR14ss4_krsu:977": " [B reads here: evam eva taṃ pratyuktaṃ devair apy ekādaśe -- tattvaḥ pumān",
    "GR14ss4_krsu:978": " samadhigamya yayāsya vīryaṃ dhatte mahāntam iva garbham amogha-vīryaḥ",
    "GR14ss4_krsu:979": " [BhP 11.6.16] iti / ṭīkā ca - tattvaḥ puruṣo vīryaṃ śaktiṃ samadhigamya",
    "GR14ss4_krsu:980": " prāpya yayā māyayā saha mahāntaṃ dhatte /",
    "GR14ss4_krsu:981": " kam iva ? asya viśvasya garbham",
    "GR14ss4_krsu:982": " iva ity eṣā //[B ends.]",
    "GR14ss4_krsu:983": " // 1.9 // bhīṣmaḥ śrī-bhagavantam // 37 // [38]",
    "GR14ss4_krsu:984": " (page 18)",
    "GR14ss4_krsu:985": " ataeva bhava-bhayam apahartuṃ [BhP 11.29.49] ity ādau tasyādi-puruṣatvaṃ",
    "GR14ss4_krsu:986": " śreṣṭhatvam apy āha - puruṣam ṛṣabham ādyaṃ kṛṣṇa-saṃjñaṃ nato'smi iti /",
    "GR14ss4_krsu:987": " kṛṣṇeti saṃjñāṃ yasyeti mūrty-antaraṃ niṣidhyate / tan-mūrter",
    "GR14ss4_krsu:988": " namaskriyamāṇatvena ca nitya-siddhatvaṃ darśyate /",
    "GR14ss4_krsu:989": " atraiva ṭīkākṛdbhir api -",
    "GR14ss4_krsu:990": " taṃ vande paramānandaṃ nanda-nandana-rūpiṇam ity uktam //",
    "GR14ss4_krsu:991": " // 11.29 // śrī-śukaḥ // 38 // [39]",
    "GR14ss4_krsu:992": " tad evaṃ jagṛhe ity ādi-prakaraṇe yat svayam utpekṣitaṃ tac-chrī-svāmi-",
    "GR14ss4_krsu:993": " sammatyā dṛḍhīkṛtam /",
    "GR14ss4_krsu:994": " punar api tat-sammatir abhyasyate yathā -",
    "GR14ss4_krsu:995": " śrutvājitaṃ jarāsandhaṃ nṛpater dhyāyato hariḥ /",
    "GR14ss4_krsu:996": " āhopāyaṃ tam evādya uddhavo yam uvāca ha // [BhP 10.72.15]",
    "GR14ss4_krsu:997": " ṭīkā ca - ādyo hariḥ śrī-kṛṣṇa ity eṣā //",
    "GR14ss4_krsu:998": " // 10.72 // śrī-śukaḥ // 39 // [40]",
    "GR14ss4_krsu:999": " kiṃ ca -",
    "GR14ss4_krsu:1000": " athāham aṃśa-bhāgena devakyāḥ putratāṃ śubhe /",
    "GR14ss4_krsu:1001": " prāpsyāmi [BhP 10.2.9] ity ādi /",
    "GR14ss4_krsu:1002": " aṃśa-bhāgenety atra pūrṇocitam evārthaṃ bahudhā yojayadbhir madhye",
    "GR14ss4_krsu:1003": " aṃśena uruṣa-rūpeṇa māyayā bhāgo bhajanam īkṣaṇaṃ yasya teneti ca",
    "GR14ss4_krsu:1004": " vyācakṣāṇair ante sarvathā paripūrṇa-rūpeṇeti vivakṣitam / kṛṣṇas tu",
    "GR14ss4_krsu:1005": " bhagavān svayam ity uktatvāt /",
    "GR14ss4_krsu:1006": " ity evaṃ hi tair vyākhyātam /",
    "GR14ss4_krsu:1007": " // 10.2 // śrī-bhagavān yogamāyām // 40// [41]",
    "GR14ss4_krsu:1008": " evam --",
    "GR14ss4_krsu:1009": " yasyāṃśāṃśāṃśa-bhāgena viśvotpatti-layodayāḥ /",
    "GR14ss4_krsu:1010": " bhavanti kila viśvātmaṃs taṃ tvādyāhaṃ gatiṃ gatā // [BhP 10.85.31]",
    "GR14ss4_krsu:1011": " ṭīkā ca - yasyāṃśaḥ puruṣas tasyāṃśo māyā tasyā aṃśā guṇās teṣāṃ",
    "GR14ss4_krsu:1012": " bhāgena paramāṇu-mātra-leśena viśvotpatty-ādayo bhavanti /",
    "GR14ss4_krsu:1013": " taṃ tvā tvāṃ",
    "GR14ss4_krsu:1014": " gatiṃ śaraṇaṃ gatāsmi ity eṣā //",
    "GR14ss4_krsu:1015": " // 10.85 // śrī-devakī bhagavantam // 41 // [42]",
    "GR14ss4_krsu:1016": " yathā ca -- nārāyaṇas tvaṃ na hi sarva-dehinām ity ādau nārāyaṇo'ṅgaṃ",
    "GR14ss4_krsu:1017": " nara-bhū-jalāyanāt iti / [BhP 10.14.14]",
    "GR14ss4_krsu:1018": " ṭīkā ca - narād udbhūtā ye'rthāḥ tathā narāj jātaṃ yaj jalaṃ tad-ayanād yo",
    "GR14ss4_krsu:1019": " nārāyaṇaḥ prasiddhaḥ so'pi tavāṅgaṃ mūrtir ity eṣā /",
    "GR14ss4_krsu:1020": " atra sa tavāṅgaṃ tvaṃ",
    "GR14ss4_krsu:1021": " punar aṅgīty asau tu viśado'rthaḥ /",
    "GR14ss4_krsu:1022": " na tu stuti-mātram idam /",
    "GR14ss4_krsu:1023": " dṛṣṭvāghāsura-mokṣaṇaṃ prabhavataḥ prāptaḥ paraṃ vismayam [BhP 10.13.15]",
    "GR14ss4_krsu:1024": " ity ukta-rītyā kvacid apy avatāry-avatārāntareṣu tādṛśasyāpi mokṣam",
    "GR14ss4_krsu:1025": " adṛṣṭa-gocaraṃ dṛṣṭvā vismayaṃ prāptavān brahmā /",
    "GR14ss4_krsu:1026": " draṣṭuṃ mañjum",
    "GR14ss4_krsu:1027": " ahitvam anya api tad-vatsān ito vatsapān nītvānyatra kurudvahāntar adhād",
    "GR14ss4_krsu:1028": " ity ukta-rītyā tasyāparam api māhātmyaṃ didṛkṣus tathā māhātmyaṃ",
    "GR14ss4_krsu:1029": " dadarśeti prakaraṇa-sārasyenāpi labdham /",
    "GR14ss4_krsu:1030": " na cāpara-māhātmya-darśanaṃ",
    "GR14ss4_krsu:1031": " sambhāvanā-mātram /",
    "GR14ss4_krsu:1032": " tāvat sarve vatsa-pālāḥ paśyato ñjasya tat-kṣaṇāt /",
    "GR14ss4_krsu:1033": " vyadṛśyanta ghana-śyāmāḥ pīta-kauśeya-vāsasaḥ // [BhP 10.13.46]",
    "GR14ss4_krsu:1034": " ity ādinā śaktibhir ajādyābhir aiśvaryair aṇimādyaiś caturviṃśati-saṅkhya-",
    "GR14ss4_krsu:1035": " tattvair mahad-ādibhiḥ tat-saha-kāribhiḥ kāla-svabhāvādyais tat-sambhūtair",
    "GR14ss4_krsu:1036": " brahmāṇḍaiḥ tad-antarbhūta-sraṣṭṛbhir brahmādibhir jīvaiś ca stamba-",
    "GR14ss4_krsu:1037": " paryantaḥ pṛthak pṛthag upāsitās tādṛśa-brahmāṇḍeśvara-koṭayaḥ śrī-",
    "GR14ss4_krsu:1038": " kṛṣṇenaiva tat-tad-aṃśāṃśenāvirbhāvya brahmāṇaṃ prati sākṣād eva darśitā",
    "GR14ss4_krsu:1039": " iti hy uktaṃ tadīdṛśam eva kṛṣṇas tu bhagavān svayam ity atrāviṣkṛta-sarva-",
    "GR14ss4_krsu:1040": " śaktitvād ity etat-(page 19)",
    "GR14ss4_krsu:1041": " -svāmi-vyākhyānasyāsādhāraṇaṃ bījaṃ bhavet /",
    "GR14ss4_krsu:1042": " viśva-rūpa-darśanādīnāṃ tat-tad-brahmāṇḍāntaryāmi-puruṣāṇām",
    "GR14ss4_krsu:1043": " ekatareṇāpi śakyatvāt /",
    "GR14ss4_krsu:1044": " tasmād virāṭ-puruṣayor iva puruṣa-bhagavator api",
    "GR14ss4_krsu:1045": " jagṛhe pauruṣaṃ rūpam ity ādāv upāsanārtham eva tair abheda-vyākhyā",
    "GR14ss4_krsu:1046": " kṛteti gamyate /",
    "GR14ss4_krsu:1047": " vastutas tu paramāśrayatvena śrī-kṛṣṇa eva tair aṅgīkṛto'sti /",
    "GR14ss4_krsu:1048": " yathā --",
    "GR14ss4_krsu:1049": " viśva-sarga-visargādi-nava-lakṣaṇa-lakṣitam /",
    "GR14ss4_krsu:1050": " śrī-kṛṣṇākhyaṃ paraṃ dhāma jagad-dhāma namāmi tat //",
    "GR14ss4_krsu:1051": " daśame daśamaṃ lakṣyam āśritāśraya-vigraham /",
    "GR14ss4_krsu:1052": " krīḍad yadu-kulāmbhodhau parānandam udīryate //",
    "GR14ss4_krsu:1053": " iti [Bhāvārtha-dīpikā, 10.2.1]/",
    "GR14ss4_krsu:1054": " yady anyeṣām api paramāśrayatvaṃ tan mataṃ tadā daśama ity anarthakaṃ",
    "GR14ss4_krsu:1055": " syāt / tasmān nārāyaṇo'ṅgam iti yuktam uktam //",
    "GR14ss4_krsu:1056": " // 10.14 // brahmā śrī-kṛṣṇam // 42 // [43]",
    "GR14ss4_krsu:1057": " avatāra-prasaṅge'pi tathaiva spaṣṭam -",
    "GR14ss4_krsu:1058": " giraṃ samādhau gagane samīritāṃ",
    "GR14ss4_krsu:1059": " niśamya vedhās tridaśān uvāca ha /",
    "GR14ss4_krsu:1060": " gāṃ pauruṣīṃ me śṛṇutāmarāḥ punar",
    "GR14ss4_krsu:1061": " vidhīyatām āśu tathaiva mā ciram //",
    "GR14ss4_krsu:1062": " puraiva puṃsāvadhṛto dharā-jvaro",
    "GR14ss4_krsu:1063": " bhavadbhir aṃśair yaduṣūpajanyatām /",
    "GR14ss4_krsu:1064": " sa yāvad urvyā bharam īśvareśvaraḥ",
    "GR14ss4_krsu:1065": " sva-kāla-śaktyā kṣapayaṃś cared bhuvi //",
    "GR14ss4_krsu:1066": " vasudeva-gṛhe sākṣād bhagavān puruṣaḥ paraḥ /",
    "GR14ss4_krsu:1067": " janiṣyate tat-priyārthaṃ sambhavantu sura-striyaḥ // [BhP 10.1.21-23]",
    "GR14ss4_krsu:1068": " pauruṣīṃ puruṣeṇa sṛjāmi tan-niyukto'ham [BhP 2.6.30] ity-ādy-anusārāt",
    "GR14ss4_krsu:1069": " puruṣābhinnena viṣṇu-rūpeṇa kṣīrodaśāyinā svayam evoktāṃ gāṃ vācam /",
    "GR14ss4_krsu:1070": " puruṣasyaiva vācam anuvadati puraiveti /",
    "GR14ss4_krsu:1071": " puṃsā ādi-puruṣeṇa kṛṣṇaḥ svayaṃ",
    "GR14ss4_krsu:1072": " samabhavat paramaḥ pumān yaḥ [BrahmaS 5.49] ity anusārāt / svayaṃ",
    "GR14ss4_krsu:1073": " bhagavattā śrī-kṛṣṇasyety arthaḥ /",
    "GR14ss4_krsu:1074": " aṃśaiḥ śrī-kṛṣṇasyāṃśa-bhūtais tat-",
    "GR14ss4_krsu:1075": " pārṣadaiḥ śrīmad-uddhavādibhiḥ saha /",
    "GR14ss4_krsu:1076": " ittham eva prācuryeṇoktam --",
    "GR14ss4_krsu:1077": " nandādyā ye vraje gopā yāś cāmīṣāṃ ca yoṣitaḥ /",
    "GR14ss4_krsu:1078": " vṛṣṇayo vasudevādyā devaky-ādyā yadu-striyaḥ //",
    "GR14ss4_krsu:1079": " sarve vai devatā-prāyā ubhayor api bhārata /",
    "GR14ss4_krsu:1080": " jñātayo bandhu-suhṛdo ye ca kaṃsam anuvratāḥ // [BhP 10.1.62-63] iti /",
    "GR14ss4_krsu:1081": " tasmād ādi-puruṣatvam eva vyanakti sa iti sarvāntaryāmitvāt /",
    "GR14ss4_krsu:1082": " puruṣas tāvad",
    "GR14ss4_krsu:1083": " īśvaraḥ / tasyāpy aṃśitvāt sa ādi-puruṣaḥ śrī-kṛṣṇaḥ punar īśvareśvaraḥ",
    "GR14ss4_krsu:1084": " try-adhīśa-śabdavat /",
    "GR14ss4_krsu:1085": " tathā ca daśamasya pañcāśītitame śrīmad-",
    "GR14ss4_krsu:1086": " ānakadundubhinoktam - yuvāṃ na naḥ sutau sākṣāt pradhāna-puruṣeśvarau",
    "GR14ss4_krsu:1087": " [BhP 10.85.18] iti / sva-kāla-śaktyā sva-śaktyā kāla-śaktyā ca /",
    "GR14ss4_krsu:1088": " īśvareśvaratve",
    "GR14ss4_krsu:1089": " hetuḥ sākṣāt svayam eva bhagavān iti /",
    "GR14ss4_krsu:1090": " tad alaṃ mayi tat-prārthanayeti",
    "GR14ss4_krsu:1091": " bhāvaḥ / tat-priyārthaṃ tat-prītyai /",
    "GR14ss4_krsu:1092": " amara-striyaḥ śrīmad-upendra-preyasy-",
    "GR14ss4_krsu:1093": " ādi-rūpāḥ kāścit sambhavantu militā bhavantu /",
    "GR14ss4_krsu:1094": " sākṣād avatarataḥ śrī-",
    "GR14ss4_krsu:1095": " bhagavato nityānapāyi-mahā-śakti-rūpāsu tat-preyasīṣv avatarantīṣu śrī-",
    "GR14ss4_krsu:1096": " bhagavati tad-aṃśāntaravat tā api praviśantv ity arthaḥ /",
    "GR14ss4_krsu:1097": " tat-priyāṇāṃ tāsām",
    "GR14ss4_krsu:1098": " eva dāsy-ādi-prayojanāya jāyantām iti vā /",
    "GR14ss4_krsu:1099": " anena tair apārthitasyāpy",
    "GR14ss4_krsu:1100": " asyārthasyādeśena parama-bhaktābhis tābhir līlā-viśeṣa eva bhagavataḥ",
    "GR14ss4_krsu:1101": " svayam avatitīrṣāyāṃ kāraṇam /",
    "GR14ss4_krsu:1102": " bhārāvataraṇaṃ cānuṣaṅgikam (page 20)",
    "GR14ss4_krsu:1103": " eva bhavatīti vyañjitam /",
    "GR14ss4_krsu:1104": " tad evaṃ śrutīnāṃ ca daṇḍakāraṇya-vāsināṃ munīnāṃ cāgni-putrāṇāṃ ca",
    "GR14ss4_krsu:1105": " śrī-gopikāditva-prāptir yat śrūyate tad api pūrvavad eva mantavyam / atra",
    "GR14ss4_krsu:1106": " prasiddhārthe nāyaṃ śriyo'ṅga u nitānta-rateḥ prasādaḥ svar-yoṣitāṃ nalina-",
    "GR14ss4_krsu:1107": " gandha-rucāṃ kuto'nyāḥ [BhP 10.47.60] iti virudhyeta /",
    "GR14ss4_krsu:1108": " na ca sura-strīṇāṃ",
    "GR14ss4_krsu:1109": " sambhava-vākyaṃ śrī-mahiṣī-vṛnda-paraṃ,",
    "GR14ss4_krsu:1110": " tāsām api tan-nija-śakti-",
    "GR14ss4_krsu:1111": " rūpatvena darśayiṣyamāṇatvāt /",
    "GR14ss4_krsu:1112": " // 10.1 // śrī-śukaḥ // 43 // [44]",
    "GR14ss4_krsu:1113": " tad evam avatāra-prasaṅge'pi śrī-kṛṣṇasya svayaṃ bhagavattvam evāyātam /",
    "GR14ss4_krsu:1114": " yasmād evaṃ tasmād eva śrī-bhāgavate mahā-śrotṛ-vaktṝṇām api śrī-kṛṣṇa",
    "GR14ss4_krsu:1115": " eva tātparyaṃ lakṣyate /",
    "GR14ss4_krsu:1116": " tatra śrī-vidurasya --",
    "GR14ss4_krsu:1117": " yac cānyad api kṛṣṇasya bhavān bhagavataḥ prabhoḥ /",
    "GR14ss4_krsu:1118": " śravaḥ suśravasaḥ puṇyaṃ pūrva-deha-kathāśrayam //",
    "GR14ss4_krsu:1119": " bhaktāya me 'nuraktāya tava cādhokṣajasya ca /",
    "GR14ss4_krsu:1120": " vaktum arhasi yo 'duhyad vainya-rūpeṇa gām imām // [BhP 4.17.6-7]",
    "GR14ss4_krsu:1121": " pūrva-dehaḥ pṛthv-avatāraḥ /",
    "GR14ss4_krsu:1122": " loka-dṛṣṭāv abhivyakti-rītyā pūrvatvam / tat-",
    "GR14ss4_krsu:1123": " kathaivāśrayo yasya tat //",
    "GR14ss4_krsu:1124": " //4.17// viduraḥ //44// [45]",
    "GR14ss4_krsu:1125": " atha śrī-maitreyasya tad-anantaram eva --",
    "GR14ss4_krsu:1126": " codito vidureṇaivaṃ vāsudeva-kathāṃ prati /",
    "GR14ss4_krsu:1127": " praśasya taṃ prīta-manā maitreyaḥ pratyabhāṣata // [BhP 4.17.8]",
    "GR14ss4_krsu:1128": " tat-praśaṃsayā prīta-manastvena cāsyāpi tathaiva tātparyaṃ labhyate /",
    "GR14ss4_krsu:1129": " ataevātra vasudeva-nandanatvenaiva vāsudeva-śabdaḥ prayuktaḥ /",
    "GR14ss4_krsu:1130": " //4.17// śrī-sutaḥ //45// [46]",
    "GR14ss4_krsu:1131": " atha śrī-parīkṣitaḥ --",
    "GR14ss4_krsu:1132": " atho vihāyemam amuṃ ca lokaṃ",
    "GR14ss4_krsu:1133": " vimarśitau heyatayā purastāt /",
    "GR14ss4_krsu:1134": " kṛṣṇāṅghri-sevām adhimanyamāna",
    "GR14ss4_krsu:1135": " upāviśat prāyam amartya-nadyām // [BhP 1.19.5]",
    "GR14ss4_krsu:1136": " ṭīkā ca -śrī-kṛṣṇāṅghri-sevām adhimanyamānaḥ sarva-puruṣārthādhikāṃ",
    "GR14ss4_krsu:1137": " jānan ity eṣā /",
    "GR14ss4_krsu:1138": " // 1.19 // śrī-sutaḥ //46// [47]",
    "GR14ss4_krsu:1139": " na vā idaṃ rājarṣi-varya citraṃ",
    "GR14ss4_krsu:1140": " bhavatsu kṛṣṇaṃ samanuvrateṣu /",
    "GR14ss4_krsu:1141": " ye 'dhyāsanaṃ rāja-kirīṭa-juṣṭaṃ",
    "GR14ss4_krsu:1142": " sadyo jahur bhagavat-pārśva-kāmāḥ // [BhP 1.19.20]",
    "GR14ss4_krsu:1143": " bhavatsu pāṇḍor vaśyeṣu ye jahur iti śrī-yudhiṣṭhirādy-abhiprāyeṇa / ataeva",
    "GR14ss4_krsu:1144": " tatra sthitānāṃ sarva-śrotṝṇām api śrī-kṛṣṇa eva tātparyam āyāti /",
    "GR14ss4_krsu:1145": " // 1.19 // śrī-maharṣayaḥ parīkṣitam //47// [48]",
    "GR14ss4_krsu:1146": " api me bhagavān prītaḥ kṛṣṇaḥ pāṇḍu-suta-priyaḥ /",
    "GR14ss4_krsu:1147": " paitṛ-ṣvaseya-prīty-arthaṃ tad-gotrasyātta-bāndhavaḥ //",
    "GR14ss4_krsu:1148": " anyathā te 'vyakta-gater darśanaṃ naḥ kathaṃ nṛṇām /",
    "GR14ss4_krsu:1149": " nitarāṃ mriyamāṇānāṃ saṃsiddhasya vanīyasaḥ // [BhP 1.19.35-36]",
    "GR14ss4_krsu:1150": " teṣāṃ paitṛ-ṣvaseyāṇāṃ pāṇḍu-sutānāṃ gotrasya me āttaṃ svīkṛtaṃ",
    "GR14ss4_krsu:1151": " bāndhavaṃ bandhu-kṛtyaṃ yena te tava śrī-kṛṣṇasyaika-rasikasya vanīyasaḥ",
    "GR14ss4_krsu:1152": " atyudāratayā māṃ yācethā iti pravartakasyety arthaḥ /",
    "GR14ss4_krsu:1153": " // 1.19 // rājā śrī-śukam // 48 // [49]",
    "GR14ss4_krsu:1154": " sa vai bhāgavato rājā pāṇḍaveyo mahā-rathaḥ /",
    "GR14ss4_krsu:1155": " bāla-krīḍanakaiḥ krīḍan kṛṣṇa-krīḍāṃ ya ādade // [BhP 2.3.15]",
    "GR14ss4_krsu:1156": " yā yā śrī-kṛṣṇasya vṛndāvanādau bāla-krīḍā śrutāsti tat-premāveśena tat-",
    "GR14ss4_krsu:1157": " sakhyādi-bhāvavān tāṃ tām eva krīḍāṃ yaḥ kṛtavān ity arthaḥ //",
    "GR14ss4_krsu:1158": " // 2.3 // śrī-śaunakaḥ // 49 // [50]",
    "GR14ss4_krsu:1159": " evaṃ jātīyāni bahūny eva vacanāni virājante - tathā kathito vaṃśa-vistāraḥ",
    "GR14ss4_krsu:1160": " [BhP 10.1.1] ity ārabhya,",
    "GR14ss4_krsu:1161": " naiṣāti-duḥsahā kṣun mām [BhP 10.1.13] ity antaṃ",
    "GR14ss4_krsu:1162": " daśama-skandha-prakaraṇam (page 21)",
    "GR14ss4_krsu:1163": " apy anusandheyam /",
    "GR14ss4_krsu:1164": " kiṃ ca itthaṃ dvijā yādava-devadattaḥ [BhP 10.12.40] ity ādi /",
    "GR14ss4_krsu:1165": " yena śravaṇena",
    "GR14ss4_krsu:1166": " nitarāṃ gṛhītaṃ vaśīkṛtaṃ ceto yasya saḥ /",
    "GR14ss4_krsu:1167": " // 10.12 // śrī-sutaḥ // 50 // [51]",
    "GR14ss4_krsu:1168": " tathā, yena yenāvatāreṇa ity ādi yat śṛṇvato'paity aratiḥ [BhP 10.7.1-2] ity ādi",
    "GR14ss4_krsu:1169": " ca / ṭīkā ca -",
    "GR14ss4_krsu:1170": " kṛṣṇārbhaka-sudhā-sindhu-samplavānanda-nirbharaḥ /",
    "GR14ss4_krsu:1171": " bhūyas tad eva sampraṣṭuṃ rājānyad abhinandati //",
    "GR14ss4_krsu:1172": " yena yena matsyādyavatāreṇāpi yāni karmāṇi karoti tāni naḥ karṇa-",
    "GR14ss4_krsu:1173": " sukhāvahāni manaḥ prīti-karāṇi ca bhavanty eva /",
    "GR14ss4_krsu:1174": " tathāpi yac chṛṇvataḥ",
    "GR14ss4_krsu:1175": " puṃsaḥ puṃ-mātrasyāratir mano-glānis tan-mūla-bhūtā vividhā tṛṣṇā",
    "GR14ss4_krsu:1176": " cāpagacchati,",
    "GR14ss4_krsu:1177": " tathā sattva-śuddhi-hari-bhakti-hari-dāsya-sakhyāni ca bhavanty",
    "GR14ss4_krsu:1178": " acireṇaiva tad evaṃ hāraṃ hareś caritaṃ manoharaṃ vā vada anugrahaṃ yadi",
    "GR14ss4_krsu:1179": " karoṣi ity eṣā /",
    "GR14ss4_krsu:1180": " // 10.7 // rājā // 51 // [52]",
    "GR14ss4_krsu:1181": " atha śrī-śukadevasya api me bhagavān prītaḥ kṛṣṇaḥ pāṇḍu-suta-priyaḥ [BhP",
    "GR14ss4_krsu:1182": " 1.19.35] ity ādinā śrī-kṛṣṇa eva sva-ratiṃ vyajya mriyamāṇānāṃ śrotavyādi-",
    "GR14ss4_krsu:1183": " praśnenaivānta-kāle śrī-kṛṣṇa eva mayy upadiśyatām iti",
    "GR14ss4_krsu:1184": " rājābhiprāyānantaraṃ -",
    "GR14ss4_krsu:1185": " varīyān eṣa te praśnaḥ kṛto loka-hitaṃ nṛpa /",
    "GR14ss4_krsu:1186": " ātmavit sammataḥ puṃsāṃ śrotavyādiṣu yaḥ paraḥ // [BhP 2.1.1]",
    "GR14ss4_krsu:1187": " te tvayā puṃsāṃ śrotavyādiṣu madhye yaḥ paraḥ śrī-kṛṣṇa-",
    "GR14ss4_krsu:1188": " śravaṇābhiprāyeṇa paramaḥ praśnaḥ kṛta eṣa varīyān sarvāvatārāvatāri-",
    "GR14ss4_krsu:1189": " praśnebhyaḥ parama-mahān /",
    "GR14ss4_krsu:1190": " loka-hitaṃ yathā syāt tathaiva kṛtaḥ / tvaṃ tu",
    "GR14ss4_krsu:1191": " tathābhūta-śrī-kṛṣṇaika-nibaddha-prematvāt kṛtārtah eveti bhāvaḥ / tad",
    "GR14ss4_krsu:1192": " uktam -",
    "GR14ss4_krsu:1193": " vaiyāsaker iti vacas-tattva-niścayam ātmanaḥ /",
    "GR14ss4_krsu:1194": " upadhārya matiṃ kṛṣṇe auttareyaḥ satīṃ vyadhāt // [BhP 2.4.1]",
    "GR14ss4_krsu:1195": " satī vidyamānā kṛṣṇe yā matis tām eva viśeṣeṇa dhṛtavān ity arthaḥ / etad",
    "GR14ss4_krsu:1196": " eva vyaktīkariṣyate rājñā -",
    "GR14ss4_krsu:1197": " harer adbhuta-vīryasya kathā loka-sumaṅgalā /",
    "GR14ss4_krsu:1198": " kathayasva mahābhāga yathāham akhilātmani /",
    "GR14ss4_krsu:1199": " kṛṣṇe niveśya niḥsaṅgaṃ manas tyakṣye kalevaram // iti [BhP 2.8.2]",
    "GR14ss4_krsu:1200": " // 2.1 // śrī-śukaḥ // 52 // [53]",
    "GR14ss4_krsu:1201": " evam eva kathito vaṃśa-vistāram [BhP 10.1.1] ity ādy-anantaraṃ samyag-",
    "GR14ss4_krsu:1202": " vyavasitā buddhiḥ [BhP 10.1.15] ity ādi /",
    "GR14ss4_krsu:1203": " pūrvaṃ mayā nānāvatārādi-kathābhir abhinanditasyāpi yat śrī-vasudeva-",
    "GR14ss4_krsu:1204": " nandanasyaiva kathāyāṃ naiṣṭhikī sthāyi-rūpā ratir jātā eṣā buddhis tu",
    "GR14ss4_krsu:1205": " samyag-vyavasitā parama-vidagdhety arthaḥ //",
    "GR14ss4_krsu:1206": " // 10.1 // śrī-śukaḥ // 53 // [54]",
    "GR14ss4_krsu:1207": " tathā, itthaṃ dvijā yādava-deva-dattaḥ śrutvā sva-rātuś caritaṃ vicitram [BhP",
    "GR14ss4_krsu:1208": " 10.12.40] ity anantaraṃ -",
    "GR14ss4_krsu:1209": " itthaṃ sma pṛṣṭaḥ sa tu bādarāyaṇis",
    "GR14ss4_krsu:1210": " tat-smāritānanta-hṛtākhilendriyaḥ /",
    "GR14ss4_krsu:1211": " kṛcchrāt punar lab dha-bahir-dṛśiḥ śanaiḥ",
    "GR14ss4_krsu:1212": " pratyāha taṃ bhāgavatottamottama // [BhP 10.12.44]",
    "GR14ss4_krsu:1213": " anantaḥ prakaṭita-pūrṇaiśvaryaḥ śrī-kṛṣṇaḥ /",
    "GR14ss4_krsu:1214": " sarvadā tena smaryamāṇe'pi",
    "GR14ss4_krsu:1215": " tasmin pratikṣaṇaṃ navyatvena tat-smāritety uktam //",
    "GR14ss4_krsu:1216": " // 10.12 // śrī-sutaḥ // 54 // [55]",
    "GR14ss4_krsu:1217": " ataeva sa vai bhāgavato rājā [BhP 2.3.15] ityādy-anantaraṃ rājñā samāna-",
    "GR14ss4_krsu:1218": " vāsanātvenaiva tam āha -",
    "GR14ss4_krsu:1219": " vaiyāsakiś ca bhagavān vāsudeva-parāyaṇaḥ /",
    "GR14ss4_krsu:1220": " urugāya-guṇodārāḥ satāṃ syur hi samāgame // [BhP 2.3.16] (page 22)",
    "GR14ss4_krsu:1221": " ca-śabdaḥ prāg-varṇitena samāna-vāsanatvaṃ bodhayati / tasmāt śrī-",
    "GR14ss4_krsu:1222": " vasudeva-nandanatvenaivātrāpi vāsudeva-śabdo vyākhyeyaḥ /",
    "GR14ss4_krsu:1223": " anyeṣām api",
    "GR14ss4_krsu:1224": " satāṃ samāgame tāvad urugāyasya guṇodārāḥ kathā bhavanti /",
    "GR14ss4_krsu:1225": " tayos tu śrī-",
    "GR14ss4_krsu:1226": " kṛṣṇa-carita-pradhānā eva tā bhaveyur iti bhāvaḥ //",
    "GR14ss4_krsu:1227": " // 2.3 // śrī-śukaḥ // 55 // [56]",
    "GR14ss4_krsu:1228": " kiṃ bahunā, śrī-śukadevasya śrī-kṛṣṇa eva tāt-parye tad-eka-caritamayau",
    "GR14ss4_krsu:1229": " granthārdhāyamānau daśamaikādaśa-skandhāv eva pramāṇam /",
    "GR14ss4_krsu:1230": " skandhāntareṣv anyeṣām caritaṃ saṃkṣepeṇaiva samāpya tābhyāṃ tac-",
    "GR14ss4_krsu:1231": " caritasyaiva vistāritatvāt /",
    "GR14ss4_krsu:1232": " ata ārabhya eva tat-prasādaṃ prārthayate śriyaḥ",
    "GR14ss4_krsu:1233": " patiḥ ity ādau --",
    "GR14ss4_krsu:1234": " patir gatiś cāndhaka-vṛṣṇi-sātvatāṃ",
    "GR14ss4_krsu:1235": " prasīdatāṃ me bhagavān satāṃ gatiḥ // [BhP 2.4.20] //",
    "GR14ss4_krsu:1236": " spasṭam // 2.4 // śrī-śukaḥ // 56 // [57]",
    "GR14ss4_krsu:1237": " atha śrī-vyāsa-devasya -",
    "GR14ss4_krsu:1238": " anarthopaśamaṃ sākṣād bhakti-yogam adhokṣaje /",
    "GR14ss4_krsu:1239": " lokasyājānato vidvāṃś cakre sātvata-saṃhitām //",
    "GR14ss4_krsu:1240": " yasyāṃ vai śrūyamāṇāyāṃ kṛṣṇe parama-pūruṣe /",
    "GR14ss4_krsu:1241": " bhaktir utpadyate puṃsaḥ śoka-moha-bhayāpahā // [BhP 1.7.6-7]",
    "GR14ss4_krsu:1242": " adhokṣaje śrī-kṛṣṇe /",
    "GR14ss4_krsu:1243": " adho'nena śayānena śakaṭāntara-cāriṇā /",
    "GR14ss4_krsu:1244": " rākṣasī nihatā raudrā śakunī-veśa-dhāriṇī //",
    "GR14ss4_krsu:1245": " pūtanā nāma ghorā sā mahā-kāyā mahā-balā /",
    "GR14ss4_krsu:1246": " viṣa-digdha-stanaṃ kṣudrā prayacchantī janārdane //",
    "GR14ss4_krsu:1247": " dadṛśur nihatāṃ tatra rākṣasīṃ vana-gocarāḥ /",
    "GR14ss4_krsu:1248": " punar jāto'yam ity āhur uktas tasmād adhokṣajaḥ // [HV 2.101.30-32]",
    "GR14ss4_krsu:1249": " iti harivaṃśe śrī-vāsudeva-māhātmye tan-nāmnaḥ śrī-kṛṣṇa-viṣayatāyā",
    "GR14ss4_krsu:1250": " prasiddheḥ /",
    "GR14ss4_krsu:1251": " ataevottaratra-padye sākṣāt kṛṣṇa ity evoktam /",
    "GR14ss4_krsu:1252": " śrī-bhagavan-",
    "GR14ss4_krsu:1253": " nāma-kaumudī-kārāś ca kṛṣṇa-śabdasya tamāla-śyāmala-tviṣi yaśodā-",
    "GR14ss4_krsu:1254": " stanandhaye para-brahmaṇi rūḍhiḥ iti prayoga-prācuryāt tatraiva prathamataḥ",
    "GR14ss4_krsu:1255": " pratīter udaya iti coktavantaḥ /",
    "GR14ss4_krsu:1256": " sāmopaniṣadi ca kṛṣṇāya devakī-nandanāya",
    "GR14ss4_krsu:1257": " iti / atra grantha-phalatvaṃ tasyaiva vyaktam iti caikenaivānena vacanena tat-",
    "GR14ss4_krsu:1258": " paripūrṇatā sidhyati //",
    "GR14ss4_krsu:1259": " // 1.7 // śrī-sūtaḥ // 57 // [58]",
    "GR14ss4_krsu:1260": " atha śrī-nāradasya -",
    "GR14ss4_krsu:1261": " tatrānvahaṃ kṛṣṇa-kathāḥ pragāyatām",
    "GR14ss4_krsu:1262": " anugraheṇāśṛṇavaṃ manoharāḥ /",
    "GR14ss4_krsu:1263": " tāḥ śraddhayā me 'nupadaṃ viśṛṇvataḥ",
    "GR14ss4_krsu:1264": " priyaśravasy aṅga mamābhavad ruciḥ // [BhP 1.5.26]",
    "GR14ss4_krsu:1265": " yena yenāvatāreṇa [BhP 10.7.1] ity etac-chrī-parīkṣid-vacana-padya-dvayam",
    "GR14ss4_krsu:1266": " apy atra śrī-yaśodā-stanandhayatve sādhakaṃ śruti-sāmānya-nyāyena //",
    "GR14ss4_krsu:1267": " // 1.5 // śrī-nāradaḥ śrī-veda-vyāsam // 58 // [59]",
    "GR14ss4_krsu:1268": " tac-chabdasyaivābhyāso dṛśyate - evaṃ kṛṣṇa-mateḥ [BhP 1.6.28] ity ādau /",
    "GR14ss4_krsu:1269": " anyatra ca --",
    "GR14ss4_krsu:1270": " yūyaṃ nṛ-loke bata bhūri-bhāgā",
    "GR14ss4_krsu:1271": " lokaṃ punānā munayo 'bhiyanti /",
    "GR14ss4_krsu:1272": " yeṣāṃ gṛhān āvasatīti sākṣād",
    "GR14ss4_krsu:1273": " gūḍhaṃ paraṃ brahma manuṣya-liṅgam //",
    "GR14ss4_krsu:1274": " sa vā ayaṃ brahma mahad-vimṛgya-",
    "GR14ss4_krsu:1275": " kaivalya-nirvāṇa-sukhānubhūtiḥ /",
    "GR14ss4_krsu:1276": " priyaḥ suhṛd vaḥ khalu mātuleya",
    "GR14ss4_krsu:1277": " ātmārhaṇīyo vidhi-kṛd guruś ca //",
    "GR14ss4_krsu:1278": " na yasya sākṣād bhava-padmajādibhī",
    "GR14ss4_krsu:1279": " rūpaṃ dhiyā vastutayopavarṇitam /",
    "GR14ss4_krsu:1280": " maunena bhaktyopaśamena pūjitaḥ",
    "GR14ss4_krsu:1281": " prasīdatām eṣa sa sātvatāṃ patiḥ // [BhP 7.10.48-50]",
    "GR14ss4_krsu:1282": " (page 23)",
    "GR14ss4_krsu:1283": " ṭīkā ca - aho prahlādasya bhāgyaṃ yena devo dṛṣṭaḥ /",
    "GR14ss4_krsu:1284": " vayaṃ tu manda-",
    "GR14ss4_krsu:1285": " bhāgyā iti viṣīdantaṃ rājānaṃ praty āha yūyam iti tribhir ity eṣā /",
    "GR14ss4_krsu:1286": " manuṣyasya dṛśyamāna-manuṣyasyeva liṅgaṃ kara-caraṇādi-sanniveśo yasya",
    "GR14ss4_krsu:1287": " taṃ rūpaṃ śrī-vigrahaḥ /",
    "GR14ss4_krsu:1288": " vastutayā nopavarṇitaṃ tad-rūpasyaiva para-",
    "GR14ss4_krsu:1289": " brahmatvena kim idaṃ vastv iti nirdeṣṭum aśakyatvāt /",
    "GR14ss4_krsu:1290": " yathoktaṃ sahasra-",
    "GR14ss4_krsu:1291": " nāma-stotre anirdeśya-vapur iti /",
    "GR14ss4_krsu:1292": " eṣām eva padyānāṃ saptamānte'pi",
    "GR14ss4_krsu:1293": " paramāmodakatvāt punar āvṛttir dṛśyate //",
    "GR14ss4_krsu:1294": " // 7.10 // sa śrī-yudhiṣṭhiram // 59 // [60]",
    "GR14ss4_krsu:1295": " atra ca spaṣṭam -",
    "GR14ss4_krsu:1296": " deva-dattām imāṃ vīṇāṃ svara-brahma-vibhūṣitām /",
    "GR14ss4_krsu:1297": " mūrcchayitvā hari-kathāṃ gāyamānaś carāmy aham //",
    "GR14ss4_krsu:1298": " pragāyataḥ sva-vīryāṇi tīrtha-pādaḥ priya-śravāḥ /",
    "GR14ss4_krsu:1299": " āhūta iva me śīghraṃ darśanaṃ yāti cetasi // [BhP 1.6.33-34]",
    "GR14ss4_krsu:1300": " devaḥ śrī-kṛṣṇa eva /",
    "GR14ss4_krsu:1301": " liṅga-purāṇe upari-bhāge tenaiva svayaṃ tasya vīṇā-",
    "GR14ss4_krsu:1302": " grahaṇaṃ hi prasiddham /",
    "GR14ss4_krsu:1303": " atra yad-rūpeṇa vīṇā grāhitā tad-rūpeṇaiva cetasi",
    "GR14ss4_krsu:1304": " darśanaṃ svārasya-labdham /",
    "GR14ss4_krsu:1305": " deva-dattām iti kṛtopakāratāyāḥ",
    "GR14ss4_krsu:1306": " smaryamāṇatvena tam anusandhāyaiva tad-ukteḥ /",
    "GR14ss4_krsu:1307": " // 1.6 // śrī-nāradaḥ śrī-veda-vyāsam // 60 // [61]",
    "GR14ss4_krsu:1308": " ata etad evam eva vyākhyeyam /",
    "GR14ss4_krsu:1309": " tvam ātmanātmānam avehy amogha-dṛk",
    "GR14ss4_krsu:1310": " parasya puṃsaḥ paramātmanaḥ kalām /",
    "GR14ss4_krsu:1311": " ajaṃ prajātaṃ jagataḥ śivāya tan",
    "GR14ss4_krsu:1312": " mahānubhāvābhyudayo 'dhigaṇyatām // [BhP 1.5.21]",
    "GR14ss4_krsu:1313": " he amogha-dṛk tvam ātmanā svayam ātmānaṃ svaṃ parasya puṃsaḥ kalām",
    "GR14ss4_krsu:1314": " aṃśa-bhūtam avehi anusandhehi /",
    "GR14ss4_krsu:1315": " punaś ca jagataḥ śivāyādhunaiva śrī-",
    "GR14ss4_krsu:1316": " kṛṣṇa-rūpeṇa yaś cājo'pi prajātas tam avehi /",
    "GR14ss4_krsu:1317": " tad etad dvayaṃ jñātvā",
    "GR14ss4_krsu:1318": " mahānubhāvasya sarvāvatārāvatāri-vṛndebhyo'pi darśita-prabhāvasya tasya",
    "GR14ss4_krsu:1319": " śrī-kṛṣṇasyaivābhyudayo līlā adhi adhikaṃ gaṇyatāṃ nirūpyatām / svayam",
    "GR14ss4_krsu:1320": " īśvaro'pi bhavān nijājñāna-rūpāṃ māyāṃ na prakaṭayatv iti bhāvaḥ //",
    "GR14ss4_krsu:1321": " // 1.5 // sa tam //61 // [62]",
    "GR14ss4_krsu:1322": " ataeva purāṇa-prādurbhāvāya śrī-vyāsaṃ śrī-nāradena caturvyūhātmaka-",
    "GR14ss4_krsu:1323": " śrī-kṛṣṇa-mantra evopadiṣṭas tad-upāyakasya sarvottamatvaṃ ca / yathā -",
    "GR14ss4_krsu:1324": " namo bhagavate tubhyam [BhP 1.5.37] ity ādi sa samyag-darśanaḥ pumān [BhP",
    "GR14ss4_krsu:1325": " 1.5.38] ity antam / spaṣṭam /",
    "GR14ss4_krsu:1326": " // 1.5 // sa tam // 62 //",
    "GR14ss4_krsu:1327": " atha śrī-brahmaṇaḥ -",
    "GR14ss4_krsu:1328": " bhūmeḥ suretara-varūtha-vimarditāyāḥ",
    "GR14ss4_krsu:1329": " kleśa-vyayāya kalayā sita-kṛṣṇa-keśaḥ /",
    "GR14ss4_krsu:1330": " jātaḥ kariṣyati janānupalakṣya-mārgaḥ",
    "GR14ss4_krsu:1331": " karmāṇi cātma-mahimopanibandhanāni // [BhP 2.7.26]",
    "GR14ss4_krsu:1332": " asura-senā-nipīḍitāyāḥ bhūmeḥ kleśam apahartuṃ paramātmano'pi paratvāj",
    "GR14ss4_krsu:1333": " janair asmābhir anupalakṣya-mārgo'pi prādurbhūtaḥ san karmāṇi ca",
    "GR14ss4_krsu:1334": " kariṣyati / ko'sau kalayā aṃśena sita-kṛṣṇa-keśo yaḥ /",
    "GR14ss4_krsu:1335": " yatra sita-kṛṣṇa-keśau",
    "GR14ss4_krsu:1336": " devair dṛṣṭāv iti śāstrāntara-prasiddhiḥ /",
    "GR14ss4_krsu:1337": " so'pi yasyāṃśena sa eva bhagavān",
    "GR14ss4_krsu:1338": " svayam ity arthaḥ /",
    "GR14ss4_krsu:1339": " tad-avinābhāvitvāc chrī-baladevasyāpi grahaṇaṃ",
    "GR14ss4_krsu:1340": " dyotitam /",
    "GR14ss4_krsu:1341": " nanu puruṣād api paro'sau bhagavān kathaṃ bhū-bhārāvatāraṇa-mātrārthaṃ",
    "GR14ss4_krsu:1342": " (page 24) svayam avatāriṣyatīty āśaṅkyāha - ātmano mahimānaḥ parama-",
    "GR14ss4_krsu:1343": " mādhurī-sampada upanibadhyante nija-bhaktair adhikaṃ varṇyante yeṣu tāni",
    "GR14ss4_krsu:1344": " karmāṇi ca kariṣyati /",
    "GR14ss4_krsu:1345": " yadyapi nijāṃśenaiva vā nijecchābhāsenaiva vā bhū-",
    "GR14ss4_krsu:1346": " bhāra-haraṇam īṣat-karaṃ tathāpi nija-caraṇāravinda-jīvātu-vṛndam",
    "GR14ss4_krsu:1347": " ānandayann eva līlā-kādambinīr nija-mādhurī-varṣaṇāya",
    "GR14ss4_krsu:1348": " vitariṣamāṇo'vatariṣyatīty arthaḥ /",
    "GR14ss4_krsu:1349": " etad eva vyaktīkṛtaṃ tokena jīva-haraṇam",
    "GR14ss4_krsu:1350": " [BhP 2.7.27] ity ādau / itarathā sva-mādhurī-sampat-prakāśanecchām",
    "GR14ss4_krsu:1351": " antareṇa madhurataraṃ tokādi-bhāvaṃ dadhatā tena pūtanādīnāṃ jīvana-",
    "GR14ss4_krsu:1352": " haraṇādikaṃ karma na bhāvyaṃ na sambhāvanīyam /",
    "GR14ss4_krsu:1353": " tathā ca tathāyaṃ cāvatāras te [BhP 1.7.25] ity ādau tair eva vyākhyātam / kiṃ",
    "GR14ss4_krsu:1354": " bhū-bhāra-haraṇaṃ mad-icchā-mātreṇa na bhavati tatrāha svānām itīti /",
    "GR14ss4_krsu:1355": " jayati jananivāsa [BhP 10.90.48] ity atra ca icchā-mātreṇa nirasana-samartho'pi",
    "GR14ss4_krsu:1356": " krīḍārthaṃ dorbhir adharmam asyann iti tad evam ādibhiḥ śrī-kṛṣṇasyaiva",
    "GR14ss4_krsu:1357": " sarvādbhutatā-varṇanābhiniveśa-prapañco brahmaṇi spaṣṭa eva / astu tāvat",
    "GR14ss4_krsu:1358": " tad bhūri bhāgyam iha janma kim apy aṭavyām [BhP 10.14.34] ity ādi //",
    "GR14ss4_krsu:1359": " // 2.7 // brahmā śrī-nāradam // 63 // [64]",
    "GR14ss4_krsu:1360": " evaṃ catuḥ-ślokī-vaktuḥ śrī-bhagavato'pi",
    "GR14ss4_krsu:1361": " [Vṛ. inserts] śrī-kṛṣṇatvam eva / tathā hi -",
    "GR14ss4_krsu:1362": " dadarśa tatrākhila-sātvatāṃ patiṃ",
    "GR14ss4_krsu:1363": " śriyaḥ patiṃ yajña-patiṃ jagat-patim /",
    "GR14ss4_krsu:1364": " sunanda-nanda-prabalārhaṇādibhiḥ",
    "GR14ss4_krsu:1365": " sva-pārṣadāgraiḥ parisevitaṃ vibhum // [BhP 2.9.14] iti /",
    "GR14ss4_krsu:1366": " vyākhyā ca - akhila-sātvatāṃ sarveṣāṃ sātvatānāṃ yādava-vīrāṇāṃ patim /",
    "GR14ss4_krsu:1367": " śriyaḥ patir yajña-patiḥ prajā-patir",
    "GR14ss4_krsu:1368": " dhiyāṃ patir loka-patir dharā-patiḥ /",
    "GR14ss4_krsu:1369": " patir gatiś cāndhaka-vṛṣṇi-sātvatāṃ",
    "GR14ss4_krsu:1370": " prasīdatāṃ me bhagavān satāṃ patiḥ // [BhP 2.4.20]",
    "GR14ss4_krsu:1371": " ity etad-vākya-saṃvādi-tattvāt /",
    "GR14ss4_krsu:1372": " purā mayā proktam ajāya nābhye",
    "GR14ss4_krsu:1373": " padme niṣaṇṇāya mamādi-sarge /",
    "GR14ss4_krsu:1374": " jñānaṃ paraṃ man-mahimāvabhāsaṃ",
    "GR14ss4_krsu:1375": " yat sūrayo bhāgavataṃ vadanti // [BhP 3.4.13]",
    "GR14ss4_krsu:1376": " iti tṛtīye uddhavaṃ prati śrī-kṛṣṇa-vākyānusāreṇa ca -",
    "GR14ss4_krsu:1377": " yo brahmāṇaṃ vidadhāti pūrvaṃ",
    "GR14ss4_krsu:1378": " yo vidyāstasmai gopāyati sma kṛṣṇaḥ /",
    "GR14ss4_krsu:1379": " taṃ ha daivamātmabuddhiprakāśaṃ",
    "GR14ss4_krsu:1380": " mumukṣurvai śaraṇamanuvrajeta // [GTU 1.22]",
    "GR14ss4_krsu:1381": " iti śrī-gopāla-tāpany-anusāreṇa ca tasyaivopadeṣṭṛtva-śruteḥ - tad u hovāca",
    "GR14ss4_krsu:1382": " brāhmaṇo'sāv anavarataṃ me dhyātaḥ stutaḥ parārdhānte so'budhyata / gopa-",
    "GR14ss4_krsu:1383": " veśo me puruṣaḥ purastād āvirbabhūva //",
    "GR14ss4_krsu:1384": " [GTU 1.25] iti śrī-gopāla-tāpany-",
    "GR14ss4_krsu:1385": " anusāreṇa kvacit kalpe śrī-gopāla-rūpeṇa sṛṣṭy-ādāv ittham eva brahmaṇe",
    "GR14ss4_krsu:1386": " darśita-nija-rūpatvād dhāmnā mahā-vaikuṇṭhatvena sādhayiṣyamāṇatvāc",
    "GR14ss4_krsu:1387": " ca / tathā ca brahma-saṃhitāyām --",
    "GR14ss4_krsu:1388": " sisṛkṣāyāṃ matiṃ cakre pūrva-saṃskāra-saṃskṛtaḥ /",
    "GR14ss4_krsu:1389": " dadarśa kevalaṃ dhvāntaṃ nānyat kim api sarvataḥ //",
    "GR14ss4_krsu:1390": " uvāca puratas tasmai tasya divya sarasvatī /",
    "GR14ss4_krsu:1391": " kāmaḥ kṛṣṇāya govinda he gopī-jana ity api /",
    "GR14ss4_krsu:1392": " vallabhāya priyā vahner mantram te dāsyati priyam //",
    "GR14ss4_krsu:1393": " tapas tvaṃ tapa etena tava siddhir bhaviṣyati /",
    "GR14ss4_krsu:1394": " atha tepe sa suciraṃ prīṇan govindam avyayam //",
    "GR14ss4_krsu:1395": " [BrahmaS 5.22-25] ity ādi /",
    "GR14ss4_krsu:1396": " sunanda prabalārhaṇādhibhiḥ [BhP 2.9.14] ity atra tu dvārakāyāṃ",
    "GR14ss4_krsu:1397": " prākaṭyāvasare śruta-sunanda-nandādi-sāhacaryeṇa prabalādayo'pi jñeyāḥ /",
    "GR14ss4_krsu:1398": " yathoktaṃ prathame sunadananda-śīrṣaṇyā ye cānye sātvatarṣabhāḥ [BhP",
    "GR14ss4_krsu:1399": " 1.14.32] iti / [end Vṛ. addition]",
    "GR14ss4_krsu:1400": " [A reads instead of above] śrī-kṛṣṇatvenaiva darśitatvāt tasya ca aham evāsam",
    "GR14ss4_krsu:1401": " evāgre [BhP 2.9.32] ity uktes tasminn eva tātparyaṃ spaṣṭam [end A] /",
    "GR14ss4_krsu:1402": " (page 25)",
    "GR14ss4_krsu:1403": " kiṃ bahunā, nānāvatārāvatāriṣv api satsu mahā-purāṇa-prārambha eva śrī-",
    "GR14ss4_krsu:1404": " śaunakādīnāṃ śrī-kṛṣṇe tātparyam /",
    "GR14ss4_krsu:1405": " atra pūrve sāmānyato'smābhir ekānta-",
    "GR14ss4_krsu:1406": " śreyastvena sarva-śāstra-sāratvena ātmasu prasāda-hetutvena ca yat pṛṣṭaṃ",
    "GR14ss4_krsu:1407": " tad etad evāsmākaṃ bhāti yat śrī-kṛṣṇasya līlā-varṇanam ity abhipretyāhuḥ /",
    "GR14ss4_krsu:1408": " sūta jānāsi bhadraṃ te bhagavān sātvatāṃ patiḥ /",
    "GR14ss4_krsu:1409": " devakyāṃ vasudevasya jāto yasya cikīrṣayā // [BhP 1.1.12]",
    "GR14ss4_krsu:1410": " bhadraṃ ta iti śrī-kṛṣṇa-līlā-praśna-sahodarautsukyenāśīrvādaḥ / bhagavān",
    "GR14ss4_krsu:1411": " svayam evāvatārī /",
    "GR14ss4_krsu:1412": " sātvatāṃ yādavānām /",
    "GR14ss4_krsu:1413": " [Vṛ. adds: sampūrṇaiśvarādi-yuktaḥ /",
    "GR14ss4_krsu:1414": " sātvatāṃ sātvatānāṃ patiḥ / nuḍ-abhāve",
    "GR14ss4_krsu:1415": " ārṣaḥ / yādavānām ity arthaḥ /",
    "GR14ss4_krsu:1416": " jāto jagad-dṛśyo babhūva / [end Vṛ.] [65]",
    "GR14ss4_krsu:1417": " tan naḥ śuṣrūṣamāṇānām arhasy aṅgānuvarṇitum /",
    "GR14ss4_krsu:1418": " yasyāvatāro bhūtānāṃ kṣemāya ca bhavāya ca // [BhP 1.1.13]",
    "GR14ss4_krsu:1419": " aṅge he sūta sāmānyatas tāvad yasyāvatāra-mātraṃ kṣemāya pālanāya",
    "GR14ss4_krsu:1420": " bhavāya samṛddhaye ca /",
    "GR14ss4_krsu:1421": " tat-prabhāvam anuvarṇayantas tad-yaśaḥ-",
    "GR14ss4_krsu:1422": " śravaṇautsukyam āviṣkurvanti / [66]",
    "GR14ss4_krsu:1423": " āpannaḥ saṃsṛtiṃ ghorāṃ yan-nāma vivaśo gṛṇan /",
    "GR14ss4_krsu:1424": " tataḥ sadyo vimucyeta yad bibheti svayaṃ bhayam // [BhP 1.1.14]",
    "GR14ss4_krsu:1425": " vivaśo'pi yasya śrī-kṛṣṇasya nāma tasyāvatāritvād avatāra-nāmnām api",
    "GR14ss4_krsu:1426": " tatraiva paryavasānāt /",
    "GR14ss4_krsu:1427": " ataeva sākṣāt śrī-kṛṣṇād api tat-tan-nāma-pravṛtti-",
    "GR14ss4_krsu:1428": " prakārāntareṇa śrūyate śrī-viṣṇu-purāṇe /",
    "GR14ss4_krsu:1429": " tatra tv akhilānām eva bhagavan-",
    "GR14ss4_krsu:1430": " nāmnāṃ kāraṇāny abhavann iti his tadīyaṃ gadyam /",
    "GR14ss4_krsu:1431": " tataḥ saṃsṛteḥ / yad yato",
    "GR14ss4_krsu:1432": " bhayam api svayaṃ bibheti / [67]",
    "GR14ss4_krsu:1433": " kiṃ ca --",
    "GR14ss4_krsu:1434": " yat-pāda-saṃśrayāḥ sūta munayaḥ praśamāyanāḥ",
    "GR14ss4_krsu:1435": " sadyaḥ punanty upaspṛṣṭāḥ svardhuny-āpo 'nusevayā // [BhP 1.1.15]",
    "GR14ss4_krsu:1436": " yasya śrī-kṛṣṇasya pādau saṃśrayau yeṣām /",
    "GR14ss4_krsu:1437": " ataeva praśamāyanāḥ śamo",
    "GR14ss4_krsu:1438": " bhagavan-niṣṭha-buddhitā /",
    "GR14ss4_krsu:1439": " śamo man-niṣṭhatā buddher iti [BhP 11.19.36]",
    "GR14ss4_krsu:1440": " svayaṃ śrī-bhagavad-vākyāt sa eva prakṛṣṭaḥ śamaḥ praśamaḥ / sākṣāt-",
    "GR14ss4_krsu:1441": " pūrṇa-bhagavat-śrī-kṛṣṇa-sambandhitvāt /",
    "GR14ss4_krsu:1442": " praśama evāyanaṃ vartma āśrayo",
    "GR14ss4_krsu:1443": " vā yeṣāṃ te śrī-kṛṣṇa-līlā-rasākṛṣṭa-cittā munayaḥ śrī-śukadevādayaḥ /",
    "GR14ss4_krsu:1444": " upaspṛṣṭāḥ sannidhi-mātreṇa sevitāḥ sadyaḥ punanti sa-vāsana-pāpebhyaḥ",
    "GR14ss4_krsu:1445": " śodhayanti /",
    "GR14ss4_krsu:1446": " svardhunī gaṅgā tasyā āpas tu - yo'sau nirañjano devaś cit-",
    "GR14ss4_krsu:1447": " svarūpā api sākṣāc chrī-vāmana-deva-caraṇān niḥsṛtā api,",
    "GR14ss4_krsu:1448": " anusevayā sākṣāt",
    "GR14ss4_krsu:1449": " sevābhyāsenaiva tathā śodhayanti na sannidhi-mātreṇa sevayā / sākṣāt",
    "GR14ss4_krsu:1450": " sevayāpi na sadya iti tasyā api śrī-kṛṣṇāśritānām utkarṣāt tasyotkarṣaḥ /",
    "GR14ss4_krsu:1451": " evam eva tatas tad-yaśaso'py ādhikyaṃ varṇyate /",
    "GR14ss4_krsu:1452": " tīrthaṃ cakre nṛponaṃ yad",
    "GR14ss4_krsu:1453": " ajani yaduṣu svaḥ-sarit-pāda-śaucam iti [BhP 10.90.47] /",
    "GR14ss4_krsu:1454": " (page 26)",
    "GR14ss4_krsu:1455": " ṭīkā ca - itaḥ pūrvaṃ svaḥ-sarid eva sarvato'dhikaṃ tīrtham ity āsīd idānīṃ",
    "GR14ss4_krsu:1456": " yaduṣu yad ajani jātaṃ tīrthaṃ śrī-kṛṣṇa-kīrti-rūpaṃ etat svaḥ-sarid-rūpaṃ",
    "GR14ss4_krsu:1457": " pāda-śaucaṃ tīrtham ūnam alpaṃ cakre ity eṣā / [68]",
    "GR14ss4_krsu:1458": " etasya daśama-skandha-padyasyaiva saṃvāditāṃ vyanakti /",
    "GR14ss4_krsu:1459": " ko vā bhagavatas tasya puṇya-ślokeḍya-karmaṇaḥ /",
    "GR14ss4_krsu:1460": " śuddhi-kāmo na śṛṇuyād yaśaḥ kali-malāpaham // [BhP 1.1.16]",
    "GR14ss4_krsu:1461": " spaṣṭam // [69]",
    "GR14ss4_krsu:1462": " yasmād eva tasmāt /",
    "GR14ss4_krsu:1463": " tasya karmāṇy udārāṇi parigītāni sūribhiḥ /",
    "GR14ss4_krsu:1464": " brūhi naḥ śraddadhānānāṃ līlayā dadhataḥ kalāḥ // [BhP 1.1.17]",
    "GR14ss4_krsu:1465": " udārāṇi paramānanda-dātṝṇi janmādīni svayaṃ paripūrṇasya līlayā anyā api",
    "GR14ss4_krsu:1466": " kalāḥ puruṣādi-lakṣaṇā dadhatas tat-tad-aṃśān apy ādāya tasyāvatīrṇasya",
    "GR14ss4_krsu:1467": " sata ity arthaḥ / [70]",
    "GR14ss4_krsu:1468": " athākhyāhi harer dhīmann avatāra-kathāḥ śubhāḥ /",
    "GR14ss4_krsu:1469": " īlā vidadhataḥ svairam īśvarasyātma-māyayā // [BhP 1.1.18]",
    "GR14ss4_krsu:1470": " śrī kṛṣṇasya tāvan-mukhyatvena kathaya atha tad-anantaram",
    "GR14ss4_krsu:1471": " ānuṣaṅgikatayaivety arthaḥ /",
    "GR14ss4_krsu:1472": " hareḥ śrī-kṛṣṇasya prakaraṇa-balāt / avatārāḥ",
    "GR14ss4_krsu:1473": " puruṣasya guṇāvatārā līlāvatārāś ca /",
    "GR14ss4_krsu:1474": " teṣāṃ kathā līlāḥ sṛṣṭy-ādi-karma-",
    "GR14ss4_krsu:1475": " rūpā bhū-bhāra-haraṇādi-rūpāś ca / [71]",
    "GR14ss4_krsu:1476": " autsukyena punar api tac-caritāny eva śrotum icchantas tatrātmanas tṛpty-",
    "GR14ss4_krsu:1477": " abhāvam āvedayanti /",
    "GR14ss4_krsu:1478": " vayaṃ tu na vitṛpyāma uttama-śloka-vikrame /",
    "GR14ss4_krsu:1479": " yac-chṛṇvatāṃ rasa-jñānāṃ svādu svādu pade pade // [BhP 1.1.19]",
    "GR14ss4_krsu:1480": " yoga-yāgādiṣu tṛptāḥ smaḥ /",
    "GR14ss4_krsu:1481": " bhagavad-vikrama-mātre tu na tṛpyāma eva",
    "GR14ss4_krsu:1482": " tatrāpi tīrthaṃ cakre nṛponam ity ādy-ukta-lakṣaṇasya sarvato'py",
    "GR14ss4_krsu:1483": " uttamaślokasya vikrame viśeṣeṇa na tṛpyāmaḥ /",
    "GR14ss4_krsu:1484": " alam iti na manyāmahe /",
    "GR14ss4_krsu:1485": " tatra hetuḥ /",
    "GR14ss4_krsu:1486": " yad vikramaṃ śṛṇvatām /",
    "GR14ss4_krsu:1487": " yad vā anye tṛpyantu nāma vayaṃ tu",
    "GR14ss4_krsu:1488": " neti tu-śabdasyānvayaḥ / [72]",
    "GR14ss4_krsu:1489": " kṛtavān kila karmāṇi saha rāmeṇa keśavaḥ /",
    "GR14ss4_krsu:1490": " atimartyāni bhagavān gūḍhaḥ kapaṭa-mānuṣaḥ // [BhP 1.1.20]",
    "GR14ss4_krsu:1491": " ṭīkā ca - ataḥ śrī-kṛṣṇa-caritāni kathayety āśayenāhuḥ kṛtavān iti /",
    "GR14ss4_krsu:1492": " atimartyāni martyān atikrāntāni govardhanoddharaṇādīni / manuṣyeṣv",
    "GR14ss4_krsu:1493": " asambhāvitānīty arthaḥ ity eṣā /",
    "GR14ss4_krsu:1494": " nanu kathaṃ mānuṣaḥ sann atimartyāni kṛtavān ?",
    "GR14ss4_krsu:1495": " tatrāha kapaṭa-mānuṣaḥ /",
    "GR14ss4_krsu:1496": " pārthiva-deha-viśeṣa eva mānuṣa-śabdaḥ pratītaḥ tasmāt kapaṭenaivāsau",
    "GR14ss4_krsu:1497": " tathā bhātīty arthaḥ /",
    "GR14ss4_krsu:1498": " vastutas tu narākṛter eva para-brahmatvenāsaty api",
    "GR14ss4_krsu:1499": " prasiddha-mānuṣatve narākṛti-nara-līlātvena labdham aprasiddha-",
    "GR14ss4_krsu:1500": " mānuṣatvam asty eva /",
    "GR14ss4_krsu:1501": " (page 27)",
    "GR14ss4_krsu:1502": " tat punar aiśvaryāvyāghātakatvān na pratyākhyāyata iti bhāvaḥ / ataeva",
    "GR14ss4_krsu:1503": " syamantakāharaṇe puruṣaṃ prākṛtaṃ matvā [BhP 10.53.22] ity anena",
    "GR14ss4_krsu:1504": " jāmbavato'nyathā-jñāna-vyañjakena tasya prākṛtatvaṃ niṣidhya puruṣatvaṃ",
    "GR14ss4_krsu:1505": " sthāpyate / evaṃ māyā-manuṣyasya vadasva vidvann [BhP 10.1.7] ity ādiṣv api",
    "GR14ss4_krsu:1506": " jñeyam / yasmāt kapaṭa-mānuṣas tasmād eva gūḍhaḥ svatas tu tad-",
    "GR14ss4_krsu:1507": " rūpatayaiva bhagavān iti //",
    "GR14ss4_krsu:1508": " // 1.1 // śrī-śaunakaḥ // 64-72 // [73]",
    "GR14ss4_krsu:1509": " atha śrī-sūtasyāpi iti sampraśna-saṃhṛṣṭaḥ [BhP 1.2.1] ity ādy-anantaraṃ",
    "GR14ss4_krsu:1510": " nārāyaṇaṃ namaskṛtya [BhP 1.2.2] ity-ādy-ante purāṇam upakramyaivāha --",
    "GR14ss4_krsu:1511": " munayaḥ sādhu pṛṣṭo 'haṃ bhavadbhir loka-maṅgalam /",
    "GR14ss4_krsu:1512": " yat kṛtaḥ kṛṣṇa-sampraśno yenātmā suprasīdati // [BhP 1.2.5]",
    "GR14ss4_krsu:1513": " ṭīkā ca - teṣāṃ vacaḥ pratipūjyeti yad uktaṃ tat pratipūjanaṃ karoti / he",
    "GR14ss4_krsu:1514": " munayaḥ sādhu yathā bhavati tathāhaṃ pṛṣṭaḥ /",
    "GR14ss4_krsu:1515": " yato lokānāṃ maṅgalam",
    "GR14ss4_krsu:1516": " etat / yataḥ kṛṣṇa-viṣayaḥ saṃpraśnaḥ kṛtaḥ /",
    "GR14ss4_krsu:1517": " sarva-śāstrārtha-sāroddhāra-",
    "GR14ss4_krsu:1518": " praśnasyāpi kṛṣṇe paryavasānād evam uktam / ity eṣā /",
    "GR14ss4_krsu:1519": " ity evottareṣv api padyeṣu adhokṣaja-vāsudeva-sātvatāṃ-pati-kṛṣṇa-śabdās",
    "GR14ss4_krsu:1520": " tat-prādhānya-vivakṣayaiva paṭhitā /",
    "GR14ss4_krsu:1521": " atra śreyaḥ-praśnasyāpy uttaraṃ loka-",
    "GR14ss4_krsu:1522": " maṅgalam ity anenaiva dattaṃ bhavati /",
    "GR14ss4_krsu:1523": " tathātma-suprasāda-hetoś ca yenātmā",
    "GR14ss4_krsu:1524": " suprasīdati ity anena /",
    "GR14ss4_krsu:1525": " // 1.2 // śrī-sūtaḥ // 73 // [74]",
    "GR14ss4_krsu:1526": " tad evaṃ śrotṛ-vaktṝṇām aikamatyena ca tātparyaṃ siddham /",
    "GR14ss4_krsu:1527": " [Vṛ. adds here: atha śruti-liṅgādibhiḥ ṣaḍbhir api pramāṇaiḥ sa eva",
    "GR14ss4_krsu:1528": " pramīyate / tatra nirapekṣa-ravā śrutir darśitaiva kṛṣṇas tu bhagavān svayam",
    "GR14ss4_krsu:1529": " ity atra / atha śruti-sāmarthya-rūpaṃ liṅgaṃ ca /",
    "GR14ss4_krsu:1530": " tāvat sarve vatsa-pālāḥ paśyato'jasya tat-kṣaṇāt /",
    "GR14ss4_krsu:1531": " vyadṛśyanta ghana-śyāmāḥ pīta-kauśeya-vāsasaḥ // [BhP 10.13.46] ity ādau",
    "GR14ss4_krsu:1532": " jñeyam /",
    "GR14ss4_krsu:1533": " kintv anyatra barhir deva-sadanaṃ dāmi ity asya mantra-rūpasya liṅgasya balāt",
    "GR14ss4_krsu:1534": " śrutiḥ kalpyate /",
    "GR14ss4_krsu:1535": " atra tu kṛṣṇas tu bhagavān svayam iti sākṣād eva tad-",
    "GR14ss4_krsu:1536": " rūpo'stīti viśeṣo'py asti /",
    "GR14ss4_krsu:1537": " athākāṅkṣā-yogyatāsatti-mad-aneka-pada-",
    "GR14ss4_krsu:1538": " viśiṣṭaikārthya-pratipādaka-śabda-rūpaṃ vākyaṃ ca yasyāṃ vai",
    "GR14ss4_krsu:1539": " śrūyamānāyāṃ [BhP 1.7.7] iti aśvābhidhānīm ādatte iti brāhmaṇa-vākyād",
    "GR14ss4_krsu:1540": " aśva-rasanā-dāne viniyogaḥ pratīyate /",
    "GR14ss4_krsu:1541": " tathātrāpi bhakti-yogena manasi",
    "GR14ss4_krsu:1542": " samyak praṇihite'male /",
    "GR14ss4_krsu:1543": " apaśyat puruṣaṃ pūrṇaṃ [BhP 1.7.6] ity atra pūrṇa-",
    "GR14ss4_krsu:1544": " puruṣatvenoktasya kṛṣṇatvam /",
    "GR14ss4_krsu:1545": " yasyāṃ vai śrūyamānāyāṃ kṛṣṇe parama-",
    "GR14ss4_krsu:1546": " pūruṣe [BhP 1.7.7] iti vākyād vyajyate iti /",
    "GR14ss4_krsu:1547": " tathārabhyādhīta-rūpaṃ",
    "GR14ss4_krsu:1548": " prakaraṇaṃ cātra sūta jānāsi bhadraṃ te [BhP 1.10.12] ity ādi-rūpam / yathā",
    "GR14ss4_krsu:1549": " darśa-pūrṇamāsābhyāṃ yajeta ity atra tṛtīyayā śrutyā darśa-pūrṇamāsayoḥ",
    "GR14ss4_krsu:1550": " prakaraṇatvena prāpte karaṇasya ceti kartavyatākāṅkṣāyāṃ agniṣṭomena",
    "GR14ss4_krsu:1551": " svarga-kāmo yajeta iti tad ārabhya prakaraṇārthārabdhena svarga-kāma ity",
    "GR14ss4_krsu:1552": " anena yojanā /",
    "GR14ss4_krsu:1553": " tathā sūta jānāsi bhadra te ity atra śravaṇārambha eva śrī-",
    "GR14ss4_krsu:1554": " kṛṣṇasyāvatāre hetuṃ vijñātum icchadbhiḥ śaunakādibhis tatra",
    "GR14ss4_krsu:1555": " paramādbhutatāṃ vyajya śrī-kṛṣṇasyaiva sarvatra jñeyatvena yojanā gamyeti",
    "GR14ss4_krsu:1556": " tasyaiva svayaṃ bhagavattvaṃ vyaktam /",
    "GR14ss4_krsu:1557": " darśitaṃ tac ca sarva-śrotṛ-vaktṝṇāṃ",
    "GR14ss4_krsu:1558": " tad aikamatya-prakaraṇeneti /",
    "GR14ss4_krsu:1559": " atha krama-vartināṃ padārthānāṃ krama-vartibhiḥ padārthaiḥ yathā-krama-",
    "GR14ss4_krsu:1560": " sambandha-rūpaṃ sthānaṃ cātra sūta jānāsi bhadraṃ te ity ādāv eva jñeyam /",
    "GR14ss4_krsu:1561": " yathā darśa-paurṇamāsa-prakaraṇe kānicit karmāṇi upāṃśu-yāga-prabhṛtīni",
    "GR14ss4_krsu:1562": " darvir asi ity ādayaḥ kecana mantrāś ca samāmnāyante /",
    "GR14ss4_krsu:1563": " tatra yasya krameṇa",
    "GR14ss4_krsu:1564": " yo mantraḥ samāsnātas tenaiva tasya ca sambandhas tathā munayaḥ sādhu",
    "GR14ss4_krsu:1565": " pṛṣṭo'haṃ bhavadbhir loka-maṅgalam /",
    "GR14ss4_krsu:1566": " yat-kṛtaṃ kṛṣṇa-sampraśnaḥ ity atra",
    "GR14ss4_krsu:1567": " kṛṣṇa-śabdasya prathama-praśnottara-gatatvena paṭhitasya devakī-jāta-",
    "GR14ss4_krsu:1568": " vācakatvam eva labhyate /",
    "GR14ss4_krsu:1569": " atha nāmādinā tulyatākhyāna-rūpā samākhyā ca",
    "GR14ss4_krsu:1570": " jagṛhe pauruṣaṃ rūpaṃ bhagavān ity asya ete cāṃśa-kalāḥ puṃsaḥ kṛṣṇas tu",
    "GR14ss4_krsu:1571": " bhagavān svayam ity atra paryavasānam ity evaṃ jñeyam /",
    "GR14ss4_krsu:1572": " yathādhvara-",
    "GR14ss4_krsu:1573": " saṃjñānāṃ mantrāṇām agnir yajñaṃ nayatu prajānan ity ādīnāṃ ādhvarya-",
    "GR14ss4_krsu:1574": " saṃjñake karmaṇi niyoga iti /",
    "GR14ss4_krsu:1575": " [end Vṛ. addition.]",
    "GR14ss4_krsu:1576": " kiṃ ca etasyām aṣṭādaśa-sāhasryāṃ saṃhitāyāṃ śrī-kṛṣṇasyaivābhyāsa-",
    "GR14ss4_krsu:1577": " bāhulyaṃ dṛśyate /",
    "GR14ss4_krsu:1578": " tatra prathama-daśamaikādaśeṣv ativistareṇaiva / dvitīye",
    "GR14ss4_krsu:1579": " śrī-brahma-(page 28)",
    "GR14ss4_krsu:1580": " -nārada-saṃvāde /",
    "GR14ss4_krsu:1581": " tṛtīye śrī-viduroddhava-saṃvāde /",
    "GR14ss4_krsu:1582": " caturthe tāv imau vai bhagavato harer aṃśāv ihāgatāv [BhP 4.1.57] ity ādau,",
    "GR14ss4_krsu:1583": " yac cānyad api kṛṣṇasya [BhP 4.17.6] ity ādau ca /",
    "GR14ss4_krsu:1584": " pañcame rājan patir gurur",
    "GR14ss4_krsu:1585": " alam [BhP 5.6.18] ity ādau /",
    "GR14ss4_krsu:1586": " ṣaṣṭhe māṃ keśavo gadayā prātar avyād govinda",
    "GR14ss4_krsu:1587": " āsaṅgavam ātta-veṇuḥ [BhP 6.8.20] ity atra /",
    "GR14ss4_krsu:1588": " saptame nārada-yudhiṣṭhira-",
    "GR14ss4_krsu:1589": " saṃvāde / aṣṭame tan-mahima-viśeṣa-bījāropa-rūpe kālanemi-vadhe tādṛśa-",
    "GR14ss4_krsu:1590": " śrīmad-ajita-dvārāpi tasya muktir nābhavat kintu punaḥ kaṃsatve tad-",
    "GR14ss4_krsu:1591": " dvāraiveti tat-tan-mahima-viśeṣa-kathana-prathamāṅgatvāt / navame",
    "GR14ss4_krsu:1592": " sarvānte / dvādaśe ca śrī-kṛṣṇa-kṛṣṇa-sakha-vṛṣṇy-ṛṣabhāvani-dhrug-",
    "GR14ss4_krsu:1593": " rājanya-vaṃśa-dahanānapavargya-vīrya [BhP 12.11.25] ity ādau /",
    "GR14ss4_krsu:1594": " śrī-bhāgavatānukramaṇikāyāṃ ca uttarottaratra sarvato'pi bhūyastvena",
    "GR14ss4_krsu:1595": " gīyate / tathā ca yasyābhyāsas tad eva śāstre pradhānam ity",
    "GR14ss4_krsu:1596": " ānandamayo'bhyāsād [Vs 4.1.12] ity atrāparair api samarthitatvād ihāpi śrī-",
    "GR14ss4_krsu:1597": " kṛṣṇa eva pradhānaṃ bhaved itīti tasyaiva mūla-bhagavattvaṃ sidhyati / yat-",
    "GR14ss4_krsu:1598": " pratipādakatvenāsya śāstrasya bhāgavatam ity ākhyā /",
    "GR14ss4_krsu:1599": " api ca na kevalaṃ",
    "GR14ss4_krsu:1600": " bahutra sūcana-mātram atrābhyāsanam api tv ardhād apy adhiko granthas tat-",
    "GR14ss4_krsu:1601": " prastāvako dṛśyate /",
    "GR14ss4_krsu:1602": " tatrāpi sarvāścaryatayā /",
    "GR14ss4_krsu:1603": " tasmāt sādhūktam ete cāṃsa-",
    "GR14ss4_krsu:1604": " kalāḥ puṃsaḥ kṛṣṇas tu bhagavān svayam [BhP 1.3.28] iti /",
    "GR14ss4_krsu:1605": " tad evam asya vacana-rājasya senā-saṅgraho nirūpitaḥ /",
    "GR14ss4_krsu:1606": " tathā tasya pratinidhi-",
    "GR14ss4_krsu:1607": " rūpāṇi vākyāntarāṇi api dṛśyante / yathā -",
    "GR14ss4_krsu:1608": " aṣṭamas tu tayor āsīt svayam eva hariḥ kila // iti [BhP 9.24.55]",
    "GR14ss4_krsu:1609": " kila-śabdena kṛṣṇas tv iti prasiddhiḥ sūcyate /",
    "GR14ss4_krsu:1610": " tato harir atra bhagavān eva /",
    "GR14ss4_krsu:1611": " yathoktam - vasudeva-gṛhe sākṣād bhagavān puruṣaḥ paraḥ [BhP 10.1.23] iti ca /",
    "GR14ss4_krsu:1612": " // 9.24 // śrī-śukaḥ // 74 // [75]",
    "GR14ss4_krsu:1613": " yathā vā - aho bhāgyam aho bhāgyam ity ādi // [BhP 10.14.32]",
    "GR14ss4_krsu:1614": " brahmatvenaiva bṛhattamatve labdhe'pi pūrṇam ity adhikaṃ viśeṣaṇam",
    "GR14ss4_krsu:1615": " atropajīvyate //",
    "GR14ss4_krsu:1616": " // 10.14 // śrī-brahmā bhagavantam // 75 // [76]",
    "GR14ss4_krsu:1617": " ataeva -",
    "GR14ss4_krsu:1618": " svayaṃ tv asāmyātiśayas tryadhīśaḥ",
    "GR14ss4_krsu:1619": " svārājya-lakṣmy-āpta-samasta-kāmaḥ /",
    "GR14ss4_krsu:1620": " baliṃ haradbhiś cira-loka-pālaiḥ",
    "GR14ss4_krsu:1621": " kirīṭa-koṭīḍita-pāda-pīṭhaḥ // [BhP 3.2.21]",
    "GR14ss4_krsu:1622": " na sāmyātiśayau yasya yam apekṣyānyasya sāmyam atiśayaś ca nāstīty",
    "GR14ss4_krsu:1623": " arthaḥ / tatra hetavas try-adhīśas triṣu saṅkarṣaṇa-pradyumnāniruddheṣv apy",
    "GR14ss4_krsu:1624": " adhīśaḥ / sarvāṃśitvād ataeva svārājya-lakṣmyā sarvādhika-paramānanda-",
    "GR14ss4_krsu:1625": " svarūpa-sampattyaiva prāpta-samasta-bhogaḥ /",
    "GR14ss4_krsu:1626": " baliṃ tad-icchānusaraṇa-rūpam",
    "GR14ss4_krsu:1627": " arhaṇaṃ haradbhiḥ samarpayadbhiś cirair loka-pālair bhagavad-dṛṣṭy-",
    "GR14ss4_krsu:1628": " apekṣayā brahmādayas tāvad acira-loka-pālāḥ anityatvāt tataś ca cira-",
    "GR14ss4_krsu:1629": " kālīnair loka-pālair ananta-brahmāṇḍāntaryāmi-puruṣaiḥ kirīṭa-koṭi-dvārā",
    "GR14ss4_krsu:1630": " īḍitaṃ stutaṃ pāda-pīṭhaṃ yasya saḥ /",
    "GR14ss4_krsu:1631": " atyanta-tiraskṛta-vācya-dhvaninā",
    "GR14ss4_krsu:1632": " parama-śreṣṭha ity arthaḥ /",
    "GR14ss4_krsu:1633": " samasta-pāda-pāṭhe'pi (page 29)",
    "GR14ss4_krsu:1634": " sa evārthaḥ /",
    "GR14ss4_krsu:1635": " śrī-kṛṣṇa iti kṛṣṇas tu bhagavān svayam itivat svayaṃ bhagavattām eva",
    "GR14ss4_krsu:1636": " vyanakti /",
    "GR14ss4_krsu:1637": " // 3.2 // śrīmad-uddhavo viduram // 76 // [77]",
    "GR14ss4_krsu:1638": " tad etat pūrṇatvaṃ dṛṣṭānta-dvārāpi darśitam asti /",
    "GR14ss4_krsu:1639": " devakyāṃ deva-rūpiṇyāṃ viṣṇuḥ sarva-guhā-śayaḥ /",
    "GR14ss4_krsu:1640": " āvirāsīd yathā prācyāṃ diśīndur iva puṣkalaḥ // [BhP 10.3.8]",
    "GR14ss4_krsu:1641": " yathā yathāvat sva-svarūpeṇaivety arthaḥ //",
    "GR14ss4_krsu:1642": " // 10.3 // śrī-śukaḥ // 77 // [78]",
    "GR14ss4_krsu:1643": " yathā ca -",
    "GR14ss4_krsu:1644": " akhaṇḍa-maṇḍalo vyomni rarājoḍu-gaṇaiḥ śaśī /",
    "GR14ss4_krsu:1645": " yathā yadu-patiḥ kṛṣṇo vṛṣṇi-cakrāvṛto bhuvi // [BhP 10.20.44]",
    "GR14ss4_krsu:1646": " spaṣṭam // 10.20 // śrī-śukaḥ // 78 // [79]",
    "GR14ss4_krsu:1647": " tathā śrī-kṛṣṇa-pratinidhi-rūpatvād asya mahā-purāṇasya śrī-kṛṣṇa eva",
    "GR14ss4_krsu:1648": " mukhyo'bhidheya ity apy āha /",
    "GR14ss4_krsu:1649": " kṛṣṇe sva-dhāmopagate dharma-jñānādibhiḥ saha /",
    "GR14ss4_krsu:1650": " kalau naṣṭa-dṛśām eṣa purāṇārko 'dhunoditaḥ // [BhP 1.3.43]",
    "GR14ss4_krsu:1651": " spaṣṭam // 1.3 // śrī-sūtaḥ // 79 // [80]",
    "GR14ss4_krsu:1652": " tad evaṃ śrī-kṛṣṇasya svayaṃ bhagavattvaṃ darśitam /",
    "GR14ss4_krsu:1653": " tat tu gati-sāmānyenāpi",
    "GR14ss4_krsu:1654": " labhyate / yathā mahābhārate -",
    "GR14ss4_krsu:1655": " sarve vedāḥ sarva-vidyāḥ sarva-śāstrāḥ",
    "GR14ss4_krsu:1656": " sarve yajñāḥ sarva īḍyaś ca kṛṣṇaḥ /",
    "GR14ss4_krsu:1657": " viduḥ kṛṣṇaṃ brāhmaṇās tattvato",
    "GR14ss4_krsu:1658": " ye teṣāṃ rājan sarvājñāḥ samāptāḥ // iti /",
    "GR14ss4_krsu:1659": " atra sarva-samanvaya-siddheḥ pūrṇatvam eva labhyate /",
    "GR14ss4_krsu:1660": " evaṃ śrī-bhagavad-",
    "GR14ss4_krsu:1661": " upaniṣatsu ca - vedaiś ca sarvair aham eva vedyo vedānta-kṛd veda-vid eva",
    "GR14ss4_krsu:1662": " cāham [Bg 15.15] iti, brahmaṇo hi pratiṣṭhāham [Bg 14.27] ity ādi ca /",
    "GR14ss4_krsu:1663": " brahma-saṃhitāyām [5.29] -- cintāmaṇi-prakara-sadmasu kalpa-vṛkṣa-",
    "GR14ss4_krsu:1664": " lakṣāvṛteṣu surabhīr abhipālayantam ity ādikam upakramya -",
    "GR14ss4_krsu:1665": " yasyaika-niśvasita-kālam athāvalambya",
    "GR14ss4_krsu:1666": " jīvanti loma-vilajā jagad-aṇḍa-nāthāḥ /",
    "GR14ss4_krsu:1667": " viṣṇur mahān sa iha yasya kalā-viśeṣo",
    "GR14ss4_krsu:1668": " govindam ādi-puruṣaṃ tam ahaṃ bhajāmi // iti [BrahmaS 5.30] /",
    "GR14ss4_krsu:1669": " nanu pādmottara-khaṇḍādau sarvāvatārī para-vyomādhipatir nārāyaṇa eveti",
    "GR14ss4_krsu:1670": " śrūyate / pañcarātrādau tu vāsudevaḥ,",
    "GR14ss4_krsu:1671": " na ca sa kṛṣṇa eveti vaktavyam / tat tu",
    "GR14ss4_krsu:1672": " sthāna-parikara-nāma-rūpāṇāṃ bhedāt /",
    "GR14ss4_krsu:1673": " tarhi kathaṃ śrī-kṛṣṇasyaiva",
    "GR14ss4_krsu:1674": " sarvāvatāritvaṃ svayaṃ-bhagavattvaṃ vā ?",
    "GR14ss4_krsu:1675": " tatrocyate śrī-bhāgavatasya sarva-",
    "GR14ss4_krsu:1676": " śāstra-cakravartitvaṃ prathama-sandarbhe praghaṭṭakenaiva darśitam /",
    "GR14ss4_krsu:1677": " pūrṇa-jñāna-prādurbhāvānantaram eva śrī-veda-vyāsena tat prakāśitam iti",
    "GR14ss4_krsu:1678": " ca tatraiva prasiddham /",
    "GR14ss4_krsu:1679": " sphuṭam eva dṛśyate cāsminn apara-",
    "GR14ss4_krsu:1680": " śāstropamardakatvam /",
    "GR14ss4_krsu:1681": " ity aṅgopadiśanty eke vismṛtya prāg udāhṛtam /",
    "GR14ss4_krsu:1682": " muni-vāsa-nivāse kiṃ ghaṭetāriṣṭa-darśanam // [BhP 10.57.31] ity ādau /",
    "GR14ss4_krsu:1683": " evaṃ vadanti rājarṣe [BhP 10.77.30] ity ādau ca /",
    "GR14ss4_krsu:1684": " ataeva navame'py uktam",
    "GR14ss4_krsu:1685": " hitvā sva-śiṣyān pailādīn bhagavān bādarāyaṇaḥ /",
    "GR14ss4_krsu:1686": " mahyaṃ putrāya śāntāya paraṃ guhyam idaṃ jagau // [BhP 9.22.22] iti /",
    "GR14ss4_krsu:1687": " tad evaṃ sarva-śāstropacaritatvaṃ siddham /",
    "GR14ss4_krsu:1688": " tatra śrī-kṛṣṇasyaiva svayaṃ",
    "GR14ss4_krsu:1689": " bhagavattvaṃ nirūpitam /",
    "GR14ss4_krsu:1690": " dṛśyate ca praśaṃsitur vaiśiṣṭyena praśaṃsyasyāpi",
    "GR14ss4_krsu:1691": " vaiśiṣṭyam /",
    "GR14ss4_krsu:1692": " yathā grāmādhyakṣya-rāja-sabhayoḥ sarvottamatvena",
    "GR14ss4_krsu:1693": " praśasyamānau vastu-viśeṣau tāratamyam āpadyete /",
    "GR14ss4_krsu:1694": " (page 30) tad evaṃ satsv",
    "GR14ss4_krsu:1695": " apy anyeṣu teṣv anyatra praśasteṣu śrī-bhāgavata-praśaṃsyamānasya śrī-",
    "GR14ss4_krsu:1696": " kṛṣṇasyaiva paramādhikyaṃ sidhyati /",
    "GR14ss4_krsu:1697": " ataeva kṛṣṇas tu bhagavān svayam iti",
    "GR14ss4_krsu:1698": " sāvadhārāṇā śrutir anya-śruti-bādhiketi yuktam eva vyākhyātaṃ pūrvam",
    "GR14ss4_krsu:1699": " api /",
    "GR14ss4_krsu:1700": " tataś ca te tu para-vyomādhipa-nārāyaṇa-vāsudevādayaḥ śrī-kṛṣṇasyaiva",
    "GR14ss4_krsu:1701": " mūrti-viśeṣā bhaveyuḥ /",
    "GR14ss4_krsu:1702": " svayaṃ śrī-kṛṣṇas tu nārāyaṇas tvam ity ādy ukto",
    "GR14ss4_krsu:1703": " mahā-nārāyaṇo dvārakādi-prasiddho mahā-vāsudevaś ca bhavet / tataś ca",
    "GR14ss4_krsu:1704": " nārāyaṇa-vāsudevopaniṣadoḥ sa eva vyaktaḥ /",
    "GR14ss4_krsu:1705": " brahmaṇyo devakī-putra iti",
    "GR14ss4_krsu:1706": " [NāU 4], devakī-nandano nikhilam ānandayād iti ca /",
    "GR14ss4_krsu:1707": " tad ittham eva taṃ",
    "GR14ss4_krsu:1708": " vāsudevam api vibhūti-nirviśeṣatayā svayam eva spaṣṭam āha - vāsudevo",
    "GR14ss4_krsu:1709": " bhagavatām [BhP 11.19.29] iti spaṣṭam / [81]",
    "GR14ss4_krsu:1710": " tathā -",
    "GR14ss4_krsu:1711": " sātvatāṃ nava-mūrtīnām ādi-mūrtir ahaṃ parā // iti [BhP 11.19.32]",
    "GR14ss4_krsu:1712": " ṭīkā ca - sātvatāṃ bhāgavatānāṃ nava-vyūhārcane vāsudeva-saṅkarṣaṇa-",
    "GR14ss4_krsu:1713": " pradyumnāniruddha-nārāyaṇa-hayagrīva-varāha-nṛsiṃha-brahmāṇa iti yā",
    "GR14ss4_krsu:1714": " nava-mūrtayas tāsāṃ madhye vāsudevākhyā / ity eṣā /",
    "GR14ss4_krsu:1715": " ataeva dṛśyate cādvaita-vādinām api sannyāsināṃ vyāsa-pūjā-paddhatau śrī-",
    "GR14ss4_krsu:1716": " kṛṣṇasya madhya-siṃhāsanasthatvaṃ vāsudevādīnāṃ vyāsādīnāṃ cāvaraṇa-",
    "GR14ss4_krsu:1717": " devatātvam iti /",
    "GR14ss4_krsu:1718": " ataeva krama-dīpikāyām aṣṭākṣara-paṭale vāsudevādayas",
    "GR14ss4_krsu:1719": " tad-āvaraṇatvena śrūyante /",
    "GR14ss4_krsu:1720": " yat tu vṛṣṇīnāṃ vāsudevo'smi [Gītā 10.37] iti",
    "GR14ss4_krsu:1721": " bhagavad-upaniṣadaḥ /",
    "GR14ss4_krsu:1722": " tatra vāsudeva-śabdena vasudevāpatyārthena śrī-",
    "GR14ss4_krsu:1723": " baladeva evocyate /",
    "GR14ss4_krsu:1724": " vaktā hi tatra śrī-kṛṣṇa eva /",
    "GR14ss4_krsu:1725": " tataś ca sva-vibhūtiṃ",
    "GR14ss4_krsu:1726": " kathayati tasminn api vibhūtitvāropo na yujyate /",
    "GR14ss4_krsu:1727": " vaktur anyatraiva śrotṛbhis",
    "GR14ss4_krsu:1728": " tat-pratīteḥ /",
    "GR14ss4_krsu:1729": " tato mukhyārtha-bādhe tathaiva vyākhyā samucitā / tasmāt",
    "GR14ss4_krsu:1730": " sādhu vyākhyātam - vāsudevo bhagavatām ity ādi [BhP 11.19.29] /",
    "GR14ss4_krsu:1731": " // 11.19 // śrī-bhagavān // 80-81 // [82]",
    "GR14ss4_krsu:1732": " yasmād evaṃ sarvato'pi tasyotkarṣas tasmād evānyatas tadīya-nāmādīnām",
    "GR14ss4_krsu:1733": " api mahimādhikyam iti gati-sāmānyāntaraṃ ca labhyate /",
    "GR14ss4_krsu:1734": " tatra nāmno yathā",
    "GR14ss4_krsu:1735": " brahmāṇḍa-purāṇe śrī-kṛṣṇāṣṭottara-śata-nāmāmṛta-stotre -",
    "GR14ss4_krsu:1736": " sahasra-nāmnāṃ puṇyānāṃ trir-āvṛttyā tu yat phalam /",
    "GR14ss4_krsu:1737": " ekāvṛttyā tu kṛṣṇasya nāmaikaṃ tat prayacchati // iti /",
    "GR14ss4_krsu:1738": " vyaktīkriyate cādhika-phalatvaṃ kṛṣṇa-nāmnaḥ pādme pātāla-khaṇḍe śrī-",
    "GR14ss4_krsu:1739": " mathurā-māhātmye śrī-mahādevasyaiva vākye - tārakāj jāyate muktiḥ",
    "GR14ss4_krsu:1740": " prema-bhaktis tu pārakād iti /",
    "GR14ss4_krsu:1741": " pūrvam atra mocakatva-premadatvābhyāṃ",
    "GR14ss4_krsu:1742": " tāraka-pāraka-saṃjñe rāma-kṛṣṇa-nāmnor hi vihite /",
    "GR14ss4_krsu:1743": " tatra ca rāma-nāmni",
    "GR14ss4_krsu:1744": " mocakatva-śaktir evādhikā śrī-kṛṣṇa-nāmni tu mokṣa-sukha-tiraskāri-",
    "GR14ss4_krsu:1745": " premānanda-dātṛtva-śaktiḥ samadhiketi bhāvaḥ /",
    "GR14ss4_krsu:1746": " ittham evoktaṃ viṣṇu-",
    "GR14ss4_krsu:1747": " dharmottare -",
    "GR14ss4_krsu:1748": " yac chaktir nāma yat tasya tasminn eva ca vastuni /",
    "GR14ss4_krsu:1749": " sādhakaṃ puruṣa-vyāghra saumya-krūreṣu vastuṣu // iti /",
    "GR14ss4_krsu:1750": " kiṃ ca śrī-kṛṣṇa-nāmno māhātmyaṃ nigadenaiva śrūyate prabhāsa-purāṇe",
    "GR14ss4_krsu:1751": " śrī-nārada-kuśadhvaja-saṃvāde śrī-bhagavad-uktau - nāmnāṃ mukhyatamaṃ",
    "GR14ss4_krsu:1752": " nāma kṛṣṇākhyaṃ me parantapa iti /",
    "GR14ss4_krsu:1753": " tad evaṃ gati-sāmānyena nāma-mahima-",
    "GR14ss4_krsu:1754": " dvārā tan-mahimātiśayaḥ sādhitaḥ /",
    "GR14ss4_krsu:1755": " tathā tadīya-guṇa-rūpa-līlā-mathurādi-",
    "GR14ss4_krsu:1756": " sthānānām api tat-tac-chāstra-pratipādyamānaiḥ sarvādhika-mahimabhir apy",
    "GR14ss4_krsu:1757": " asāv anusandheyaḥ /",
    "GR14ss4_krsu:1758": " vistara-bhiyā tu nodāhriyate /",
    "GR14ss4_krsu:1759": " (page 31)",
    "GR14ss4_krsu:1760": " [Sarva-saṃvādinī:",
    "GR14ss4_krsu:1761": " etad anantaraṃ gati-sāmānya-prakaraṇ śrī-kṛṣṇa-nāma-",
    "GR14ss4_krsu:1762": " māhātmye sahasra-nāmnām ity ādi-brahmāṇḍa-vākyānantaram eva",
    "GR14ss4_krsu:1763": " vyākhyeyam / yathā",
    "GR14ss4_krsu:1764": " sarvārtha-śakti-yuktasya deva-devasya cakriṇaḥ /",
    "GR14ss4_krsu:1765": " yac cābhirucitaṃ nāma tat sarvārtheṣu yojayet //",
    "GR14ss4_krsu:1766": " iti viṣṇu-dharma-dṛṣṭyā sarveṣām eva bhagavan-nāmnāṃ niraṅkuśa-",
    "GR14ss4_krsu:1767": " mahimatve sati samāhṛtānām uccāraṇam api nānārthakaṃ saṃskāra-pracaya-",
    "GR14ss4_krsu:1768": " hetutvād ekasyaivoccārāra-pracayavad iti nāma-kaumudī-kārair aṅgīkṛtam /",
    "GR14ss4_krsu:1769": " tathā samāhṛta-sahasra-nāma-trir-āvṛtti-śakteḥ kṛṣṇa-nāmoccāraṇa-vaśyaṃ",
    "GR14ss4_krsu:1770": " mantavyam / atra devadevasya yad abhirucitaṃ priyaṃ nāma tat sarvārtheṣu",
    "GR14ss4_krsu:1771": " yojayed ity api kecid vyācakṣate /",
    "GR14ss4_krsu:1772": " yathā hareḥ priyeṇa govinda-nāmnā",
    "GR14ss4_krsu:1773": " nihatāni sadyaḥ iti /",
    "GR14ss4_krsu:1774": " nanu bṛhat-sahasra-nāma-stotraṃ nityam eva paṭhantīṃ devīṃ prati sahasra-",
    "GR14ss4_krsu:1775": " nāma-tat-tulyaṃ rāma-nāma varānane ity ādy-upapattyā rāma-nāmnaiva",
    "GR14ss4_krsu:1776": " sahasra-nāma-phalaṃ bhavatīti bodhayan śrī-mahādevas tat-sahasra-",
    "GR14ss4_krsu:1777": " nāmāntargata-kṛṣṇa-nāmnām api gauṇatvaṃ bodhayati /",
    "GR14ss4_krsu:1778": " tarhi kathaṃ",
    "GR14ss4_krsu:1779": " brahmāṇḍa-vacanam aviruddhaṃ bhavati /",
    "GR14ss4_krsu:1780": " ucyate prastutasya bṛhat-sahasra-",
    "GR14ss4_krsu:1781": " nāma-stotrasyaivaikayā vṛttyā yat phalaṃ tad bhavatīti rāma-nāmni",
    "GR14ss4_krsu:1782": " prauḍhiḥ / kṛṣṇa-nāmni tu dvigāva-sambhavāt sahasra-nāmnām iti bahu-",
    "GR14ss4_krsu:1783": " vacanāt tādṛśānāṃ bahūnāṃ sahasra-nāma-stotrāṇāṃ trir-āvṛttyā tu yat",
    "GR14ss4_krsu:1784": " phalaṃ tad bhavatīti tato'pi mahatī prauḍhiḥ /",
    "GR14ss4_krsu:1785": " ataeva tatra",
    "GR14ss4_krsu:1786": " samasta-japa-yajñānāṃ phaladaṃ pāpa-nāśanam /",
    "GR14ss4_krsu:1787": " śṛṇu devi pravakṣyāmi nāmnām aṣṭottaraṃ śatam //",
    "GR14ss4_krsu:1788": " ity uktvā anyeṣām api japānāṃ vedādy-uktānāṃ phalam antarbhāvitam /",
    "GR14ss4_krsu:1789": " tataś ca prauṅhyādhikyād uttarasya pūrvasmād balavattve sati pūrvasya",
    "GR14ss4_krsu:1790": " mahimāpi tad-aviruddha eva vyākhyeyaḥ /",
    "GR14ss4_krsu:1791": " tadā hi yadyapy evam eva śrī-",
    "GR14ss4_krsu:1792": " kṛṣṇavat tan-nāmno'pi sarvataḥ śakti-pūrṇatayā sarveṣām api nāmnām",
    "GR14ss4_krsu:1793": " avayavitvam eva tathāpi avayava-sādhāraṇyena phalaṃ bhavet /",
    "GR14ss4_krsu:1794": " yathā sākṣān-",
    "GR14ss4_krsu:1795": " mukter api dātuḥ śrī-viṣṇor ādhānasya yajñāṅgatvena kriyamāṇasya svarga-",
    "GR14ss4_krsu:1796": " mātra-pradatvam /",
    "GR14ss4_krsu:1797": " yathā vā veda-japatas tad-antargata-bhagavan-mantreṇāpi",
    "GR14ss4_krsu:1798": " na brahma-lokādhika-phala-prāptiḥ /",
    "GR14ss4_krsu:1799": " yathātraiva tāvat kevalaṃ rāma-nāmaiva",
    "GR14ss4_krsu:1800": " sakṛd vadato'pi bṛhat-sahasra-nāma-phalam antarbhūta-rāma-nāmaikona-",
    "GR14ss4_krsu:1801": " sahasra-nāmakaṃ sampūrṇam /",
    "GR14ss4_krsu:1802": " bṛhat-sahasra-nāmāpi paṭhato bṛhat-sahasra-",
    "GR14ss4_krsu:1803": " nāma-phalaṃ na tv adhikam ekona-sahasra-nāma-phalam iti / ataeva",
    "GR14ss4_krsu:1804": " sādhāraṇānāṃ keśavādi-nāmnāpi tadīyatā-vailakṣaṇyenāgṛhyamāṇānām",
    "GR14ss4_krsu:1805": " avatārāntara-nāma-sādhāraṇa-phalam eva jñeyam /",
    "GR14ss4_krsu:1806": " nāma-kaumudyāṃ tu",
    "GR14ss4_krsu:1807": " sarvānartha-kṣaya eva jñānājñāna-viśeṣo niṣiddhaḥ na tu premādi-phala-",
    "GR14ss4_krsu:1808": " tāratamye / tad evaṃ kṛṣṇa-nāmnaḥ sādhāraṇa-phala-dattve sati - sahasra-",
    "GR14ss4_krsu:1809": " nāmabhis tulyaṃ rāma-nāma varānana ity api yuktam uktam /",
    "GR14ss4_krsu:1810": " vastutas tv evaṃ",
    "GR14ss4_krsu:1811": " sarvāvatārāvatāriṇām abhyaḥ śrī-kṛṣṇa-nāmno'bhyadhikaṃ phalaṃ svayaṃ",
    "GR14ss4_krsu:1812": " bhagavattvāt tasya /",
    "GR14ss4_krsu:1813": " nanu yathā darśa-paurṇamāsyādy-aṅga-bhūtayā pūrṇāhūtyā sarvān kāmān",
    "GR14ss4_krsu:1814": " avāpnoti ity ādāv arthavādatvaṃ tathaivātrobhayatrāpi bhaviṣyatīti cet, na /",
    "GR14ss4_krsu:1815": " bṛhat-sahasra-nāma-stotraṃ paṭhitvaiva bhojana-kāriṇīṃ devīṃ prati rāma-",
    "GR14ss4_krsu:1816": " nāmaiva sakṛt kīrtayitvā kṛta-kṛtyā satī mayā saha bhuṅkṣveti sākṣād-",
    "GR14ss4_krsu:1817": " bhojane śrī-mahādevena pravartanāt /",
    "GR14ss4_krsu:1818": " kṛṣṇ-nāmni tu tathārtha-vādatvaṃ",
    "GR14ss4_krsu:1819": " dūrotsāritam eveti //",
    "GR14ss4_krsu:1820": " [End Sarva-saṃvādinī]",
    "GR14ss4_krsu:1821": " ittham eva śrī-kṛṣṇasyaivāsamorddhva-mahimatvāt svayam eva tenāpi sakala-",
    "GR14ss4_krsu:1822": " bhakta-vṛnda-vandita-bhagavat-praṇayaṃ śrīmad-arjunaṃ prati sarva-",
    "GR14ss4_krsu:1823": " śāstrārtha-sāra-bhūta-śrī-gītopasaṃhāra-vākye nijākhila-prādurbhāvāntara-",
    "GR14ss4_krsu:1824": " bhajanam atikramya sva-bhajanam eva sarva-guhyatamatvenopadiṣṭam /",
    "GR14ss4_krsu:1825": " yathāha - kartuṃ necchasi yan mohāt kariṣyasy avaśo'pi tad [Gītā 18.60] ity",
    "GR14ss4_krsu:1826": " anantaram -",
    "GR14ss4_krsu:1827": " īśvaraḥ sarva-bhūtānāṃ hṛd-deśe 'rjuna tiṣṭhati /",
    "GR14ss4_krsu:1828": " bhrāmayan sarva-bhūtāni yantrārūḍhāni māyayā //",
    "GR14ss4_krsu:1829": " tam eva śaraṇaṃ gaccha sarva-bhāvena bhārata /",
    "GR14ss4_krsu:1830": " tat-prasādāt parāṃ śāntiṃ sthānaṃ prāpsyasi śāśvatam //",
    "GR14ss4_krsu:1831": " iti te jñānam ākhyātaṃ guhyād guhyataraṃ mayā /",
    "GR14ss4_krsu:1832": " vimṛśyaitad aśeṣeṇa yathecchasi tathā kuru //",
    "GR14ss4_krsu:1833": " sarva-guhyatamaṃ bhūyaḥ śṛṇu me paramaṃ vacaḥ /",
    "GR14ss4_krsu:1834": " iṣṭo 'si me dṛḍham iti tato vakṣyāmi te hitam //",
    "GR14ss4_krsu:1835": " man-manā bhava mad-bhakto mad-yājī māṃ namaskuru /",
    "GR14ss4_krsu:1836": " mām evaiṣyasi satyaṃ te pratijāne priyo 'si me //",
    "GR14ss4_krsu:1837": " sarva-dharmān parityajya mām ekaṃ śaraṇaṃ vraja /",
    "GR14ss4_krsu:1838": " ahaṃ tvā sarva-pāpebhyo mokṣayiṣyāmi mā śucaḥ // [Gītā 18.61-66]",
    "GR14ss4_krsu:1839": " eṣām arthaḥ - aśocyān anvaśocas tvam ity ādi [Gītā 2.11] grantho na",
    "GR14ss4_krsu:1840": " yuddhābhidhāyakaḥ,",
    "GR14ss4_krsu:1841": " yataḥ kartum ityādi tataḥ paramārthābhidhāyaka",
    "GR14ss4_krsu:1842": " evāyaṃ tatrāpi guhyataraṃ sarva-guhyatamaṃ ca śṛṇu ity āha /",
    "GR14ss4_krsu:1843": " īśvara ity ādi /",
    "GR14ss4_krsu:1844": " ya eka sarvāntaryāmī īśvaraḥ sa eva sarvāṇi saṃsāra-yantrāruḍhāni bhūtāni",
    "GR14ss4_krsu:1845": " māyayā bhrāmayan teṣām eva hṛd-deśe tiṣṭhati sarva-bhāvena puruṣa",
    "GR14ss4_krsu:1846": " evadaṃ sarvam [ŚvetU 3.15] iti bhāvanāyāḥ sarvendriya-pravaṇatayā vā parāṃ",
    "GR14ss4_krsu:1847": " śāntiṃ tadīyāṃ paramāṃ bhaktiṃ śamo man-niṣṭhatā buddher [BhP 11.19.36]",
    "GR14ss4_krsu:1848": " ity ukteḥ / sthānaṃ tadīyaṃ dhāma guhyād brahma-jñānād api guhyataraṃ",
    "GR14ss4_krsu:1849": " dvayoḥ prakarṣe tarap /",
    "GR14ss4_krsu:1850": " athedam api nijaikānta-bhakta-varāya tasmai na paryāptam iti avadhyāya",
    "GR14ss4_krsu:1851": " svayam eva mahā-kṛpā-bhareṇodghāṭita-parama-rahasyaḥ śrī-bhagavān",
    "GR14ss4_krsu:1852": " anyām api pradyumna-saṅkarṣaṇa-vāsudeva-parama-vyomādhipa-lakṣaṇa-",
    "GR14ss4_krsu:1853": " bhajanīya-tāratamya-gamyāṃ bhajana-krama-bhūmikām atikramyaiva",
    "GR14ss4_krsu:1854": " sarvato'py upādeyam eva sahasopadiśati sarva-guhyatamaṃ bhūyaḥ [18.64] iti /",
    "GR14ss4_krsu:1855": " yadyapi guhyatamatvokter eva guhya-guhyatarābhyām api prakṛṣṭam idam",
    "GR14ss4_krsu:1856": " ity āyāti tathāpi sarva-śabda-prayogo guhyatamam api parama-vyomādhipādi-",
    "GR14ss4_krsu:1857": " bhajanārtha-śāstrāntara-vākyam atyeti,",
    "GR14ss4_krsu:1858": " tasya yāvad-artha-vṛttikatvāt /",
    "GR14ss4_krsu:1859": " bahūnāṃ prakarṣe tamap /",
    "GR14ss4_krsu:1860": " ataeva paramam /",
    "GR14ss4_krsu:1861": " sva-kṛta-tādṛśa-hitopadeśa-",
    "GR14ss4_krsu:1862": " śravaṇe hetum āha iṣṭo'si me dṛḍham itīti /",
    "GR14ss4_krsu:1863": " paramāptasya mamaitādṛśaṃ",
    "GR14ss4_krsu:1864": " vākyaṃ tvayāvaśyaṃ śrotavyam iti bhāva ity arthaḥ /",
    "GR14ss4_krsu:1865": " svasya ca tādṛśa-rahasya-prakāśane hetum āha tata iti /",
    "GR14ss4_krsu:1866": " tatas tādṛśeṣṭatvād",
    "GR14ss4_krsu:1867": " eva hetoḥ / tad evam autsukyam ucchalayya kiṃ tad ity apekṣāyāṃ",
    "GR14ss4_krsu:1868": " sapraṇayāśru-kṛtāñjalim etaṃ praty āha man-manā iti /",
    "GR14ss4_krsu:1869": " mayi tvan-mitratayā",
    "GR14ss4_krsu:1870": " sākṣād asmin sthite śrī-kṛṣṇe mano yasya tathāvidho bhava / evaṃ mad-",
    "GR14ss4_krsu:1871": " bhakto mad-eka-tātparyako bhavety ādi /",
    "GR14ss4_krsu:1872": " sarvatra mac-chabdāvṛttyā mad-",
    "GR14ss4_krsu:1873": " bhajanasyaiva nānā-prakāratayā āvṛttiḥ kartavyā /",
    "GR14ss4_krsu:1874": " na tv īśvara-tattva-mātra-",
    "GR14ss4_krsu:1875": " bhajanasyeti bodhyate /",
    "GR14ss4_krsu:1876": " sādhanānurūpam eva phalam āha mām evaiṣyasīti /",
    "GR14ss4_krsu:1877": " anenaiva-kāreṇāpy ātmanaḥ sarva-śreṣṭhatvaṃ sūcitam /",
    "GR14ss4_krsu:1878": " anyasya (page 32)",
    "GR14ss4_krsu:1879": " kā vārtā mām eveti /",
    "GR14ss4_krsu:1880": " etad eva phalaṃ śrī-parīkṣitāpi vyaktīkariṣyate kaliṃ",
    "GR14ss4_krsu:1881": " prati /",
    "GR14ss4_krsu:1882": " yas tvaṃ kṛṣṇe gate dūraṃ",
    "GR14ss4_krsu:1883": " saha gāṇḍīva-dhanvanā /",
    "GR14ss4_krsu:1884": " śocyo'sy aśocyān rahasi",
    "GR14ss4_krsu:1885": " praharan vadham arhasi // [BhP 1.17.6] iti /",
    "GR14ss4_krsu:1886": " satyaṃ te ity anenātrārthe tubhyam eva śape'ham iti praṇaya-viśeṣo darśitaḥ /",
    "GR14ss4_krsu:1887": " punar apy atikṛpayā sarva-guhyatamam ity ādi vākyārthānāṃ puṣṭy-artham",
    "GR14ss4_krsu:1888": " āha pratijāne iti /",
    "GR14ss4_krsu:1889": " nanu nānā-pratibandha-vikṣiptasya mama kathaṃ tvan-manastvādikam eva",
    "GR14ss4_krsu:1890": " sidhyet tatrāha sarveti /",
    "GR14ss4_krsu:1891": " sarva-śabdena nitya-paryantā dharmāḥ vivakṣitāḥ /",
    "GR14ss4_krsu:1892": " pari-śabdena teṣāṃ svarūpato'pi tyāgaḥ samarthitaḥ /",
    "GR14ss4_krsu:1893": " pāpāni pratibandhās",
    "GR14ss4_krsu:1894": " tad-ājñayā parityāge pāpānutpatteḥ /",
    "GR14ss4_krsu:1895": " tad eva vyatirekena draḍhayati mā śuca",
    "GR14ss4_krsu:1896": " iti / tatra --",
    "GR14ss4_krsu:1897": " aśocyān anvaśocas tvaṃ",
    "GR14ss4_krsu:1898": " prajñā-vādāṃś ca bhāṣase /",
    "GR14ss4_krsu:1899": " gatāsūn agatāsūṃś ca",
    "GR14ss4_krsu:1900": " nānuśocanti paṇḍitāḥ // [Gītā 2.11]",
    "GR14ss4_krsu:1901": " ity upakrama-vākye tasyāpaṇḍitatvaṃ vyajya śoka-parityāgena mat-",
    "GR14ss4_krsu:1902": " kṛtopadeśam eva gṛhāṇeti vivakṣitam /",
    "GR14ss4_krsu:1903": " tataś ca tāratamya-jñānārtham eva",
    "GR14ss4_krsu:1904": " bahudhopadiśyāpi mahopasaṃhāra-vākya-sthasya tv asyopadeśasya paramatvaṃ",
    "GR14ss4_krsu:1905": " nirdiśya śoka-parityāgena tam etam evopadeśaṃ tvaṃ gṛhāṇeti dvayor",
    "GR14ss4_krsu:1906": " vākyayor ekārtha-pravṛttatvam api spaṣṭam /",
    "GR14ss4_krsu:1907": " Sarva-saṃvādinī -- atha īśvaraḥ sarva-bhūtānām ity ādi-śrī-gītā-padya-",
    "GR14ss4_krsu:1908": " ṣaṭke vyākhyānāntaram eva vyākhyeyam /",
    "GR14ss4_krsu:1909": " tathā hi - atra kaścid vadati",
    "GR14ss4_krsu:1910": " īśvaraḥ sarva-bhūtānām ity ādau sarva evedam īśvara iti bhāvena yad-",
    "GR14ss4_krsu:1911": " bhajanaṃ, tatra jñānāṃśa-sparśaḥ /",
    "GR14ss4_krsu:1912": " iha tu manmanā bhavetyādi-śuddhaiva",
    "GR14ss4_krsu:1913": " bhaktir upadiṣṭety ata eva sarvaguhyatmatvam /",
    "GR14ss4_krsu:1914": " kiṃ vā pūrveṇa vākyena",
    "GR14ss4_krsu:1915": " parokṣatayaiveśvaram uddiśyāpareṇa tam evāparokṣatayā nirdiṣṭavān ity ata",
    "GR14ss4_krsu:1916": " eva na ca vaktavayam / pūrvam api --",
    "GR14ss4_krsu:1917": " man-manā bhava mad-bhakto",
    "GR14ss4_krsu:1918": " mad-yājī māṃ namaskuru /",
    "GR14ss4_krsu:1919": " mām evaiṣyasi yuktvaivam",
    "GR14ss4_krsu:1920": " ātmānaṃ matparāyaṇaḥ // [9.34]",
    "GR14ss4_krsu:1921": " ity ādibhiḥ śuddha-bhajanasyoktatvāt /",
    "GR14ss4_krsu:1922": " tathāpi adhiyajño'ham evātra dehe",
    "GR14ss4_krsu:1923": " deha-bhṛtāṃ varaḥ [Gītā 8.4] ity ādau ca svasyāntaryāmitvena coktatvāt /",
    "GR14ss4_krsu:1924": " sarva-guhyatamatva-guhyataratvayor anupapattir iti /",
    "GR14ss4_krsu:1925": " yad yad eva pūrvaṃ",
    "GR14ss4_krsu:1926": " sāmānyatayoktaṃ tasyaivānte vivicya nirdiṣṭatvāt /",
    "GR14ss4_krsu:1927": " ucyate - na tāvad bhajana-",
    "GR14ss4_krsu:1928": " tāratamyam /",
    "GR14ss4_krsu:1929": " atra bhajanīya-tāratamyasyāpi sambhave gauṇa-mukhya-",
    "GR14ss4_krsu:1930": " nyāyena bhajanīya evārtha-sampratīteḥ /",
    "GR14ss4_krsu:1931": " mukhyatvaṃ ca tasya phalam ata",
    "GR14ss4_krsu:1932": " upapatter iti [Vs 3.2.29] nyāyena /",
    "GR14ss4_krsu:1933": " viśeṣatas tu tac-chabdena na svayam eva tad-",
    "GR14ss4_krsu:1934": " rūpa iti mac-chabdena svayam evaitad-rūpa iti ca bhedasya vidyamānatvāt",
    "GR14ss4_krsu:1935": " upadeśa-dvaye nijenaudāsīnyenāveśena ca liṅgenāpūrṇatvopalambhanāt /",
    "GR14ss4_krsu:1936": " phala-bheda-vyapadeśenaiva-kāreṇa ca tad-arthasyaiva puṣṭatvāt / sākṣād eva",
    "GR14ss4_krsu:1937": " bhajanīya-tāratamyam upalabhyate /",
    "GR14ss4_krsu:1938": " vastutas tu sarva-bhāvenety asya",
    "GR14ss4_krsu:1939": " sarvendriya-pravaṇatayety evārthaḥ /",
    "GR14ss4_krsu:1940": " gauṇa-mukhya-nyāyenaiva jñāna-",
    "GR14ss4_krsu:1941": " miśrasya sarvātmatā-bhāvanā-lakṣaṇa-bhajana-rūpārthasya bādhitatvāt /",
    "GR14ss4_krsu:1942": " sthānaṃ prāpsyasi śāśvatam iti loka-viśeṣa-prāpter eva nirdiṣṭatvāt / tasmān",
    "GR14ss4_krsu:1943": " na ca bhajanāvṛtti-tāratamyāvakāśaḥ /",
    "GR14ss4_krsu:1944": " na ca bhajanīyasyaiva",
    "GR14ss4_krsu:1945": " parokṣāparokṣatayā nirdeśayos tāratamyam /",
    "GR14ss4_krsu:1946": " tadaiva tayā",
    "GR14ss4_krsu:1947": " prācīnayārvācīnayā cānayā gati-kriyayā saṅkoca-vṛttir iyaṃ kalpanīyā /",
    "GR14ss4_krsu:1948": " yady antaryāmiṇaḥ sakāśād anyā parāvasthā na śrūyate,",
    "GR14ss4_krsu:1949": " śāstre śrūyate tu",
    "GR14ss4_krsu:1950": " tad-avasthātaḥ parā,",
    "GR14ss4_krsu:1951": " tato'pi parā ca sarvatra /",
    "GR14ss4_krsu:1952": " atraiva tāvat",
    "GR14ss4_krsu:1953": " sādhibhūtādhidaivaṃ māṃ cādhiyajñaṃ ca ye viduḥ [Gītā 7.30] ity ādau",
    "GR14ss4_krsu:1954": " bheda-vyapadeśāt /",
    "GR14ss4_krsu:1955": " tatra saha-yukte'pradhāne [Pāṇ 2.3.17] iti",
    "GR14ss4_krsu:1956": " smaraṇenādhiyajñasyāntar-yāmiṇaḥ sahārtha-tṛtīyāntatayā labdha-samāsa-",
    "GR14ss4_krsu:1957": " padasya svasmād apradhānatvoktes tataḥ paratvaṃ śrī-kṛṣṇasya vyaktam eva /",
    "GR14ss4_krsu:1958": " adhiyajño'ham evātra [Gītā 8.4] ity ādau ca tad eva vyajyate / eṣa vai",
    "GR14ss4_krsu:1959": " bhagavān droṇaḥ prajā-rūpeṇa vartate [BhP 1.7.45] itivat /",
    "GR14ss4_krsu:1960": " tasmād bhajanīya-",
    "GR14ss4_krsu:1961": " tāratamya-vivakṣayaivopadeśa-tāratamyaṃ siddham /",
    "GR14ss4_krsu:1962": " eṣa tu vātivadati yaḥ",
    "GR14ss4_krsu:1963": " satyenātivadati [ChāU 7.16.1] itivat yaḥ satyena brahmaṇaiva pratipādya-",
    "GR14ss4_krsu:1964": " bhūtena sarvaṃ vādinam atikramya vadati eṣa eva sarvam atikramya vadatīty",
    "GR14ss4_krsu:1965": " arthaḥ / tad evam arthe sati yathā tatra vādasyātiśāyitā-liṅgena nāmādi-",
    "GR14ss4_krsu:1966": " prāṇa-paryantāni tat-prakaraṇa uttarottara-bhūmatayopadiṣṭāny api sarvāṇi",
    "GR14ss4_krsu:1967": " vastūny atikramya brahmaṇa eva bhūmatvaṃ sādhyate tadvad atrāpy",
    "GR14ss4_krsu:1968": " upadeśādhikyena pratipādyādhikyam iti /",
    "GR14ss4_krsu:1969": " ataḥ śrī-kṛṣṇasyaivādhikyam ity",
    "GR14ss4_krsu:1970": " ante'py uktam iti dik /",
    "GR14ss4_krsu:1971": " [end Sarva-saṃvādinī]",
    "GR14ss4_krsu:1972": " ataḥ śrī-kṛṣṇasyaivādhikyaṃ siddham /",
    "GR14ss4_krsu:1973": " ataeva asad-vyapadeśān neti cen na",
    "GR14ss4_krsu:1974": " dharmāntareṇa vākya-śeṣād [Vs. 2.1.17] iti nyāyād",
    "GR14ss4_krsu:1975": " upasaṃhārasyaivopakramārthasya ca sarva-śāstrārthatvāt tatroktaṃ viśva-",
    "GR14ss4_krsu:1976": " rūpam abhi tad-adhīnām eva /",
    "GR14ss4_krsu:1977": " tac ca yuktam /",
    "GR14ss4_krsu:1978": " tenaiva darśitatvāt / tatra ca -",
    "GR14ss4_krsu:1979": " ity arjunaṃ vāsudevas tathoktvā",
    "GR14ss4_krsu:1980": " svakaṃ rūpaṃ darśayām āsa bhūyaḥ // [Gītā 11.50]",
    "GR14ss4_krsu:1981": " ity narākāra-caturbhuja-rūpasyaiva svakatva-nirdeśāt /",
    "GR14ss4_krsu:1982": " tad viśva-rūpaṃ na",
    "GR14ss4_krsu:1983": " tasya sākṣāt svarūpam iti spaṣṭam /",
    "GR14ss4_krsu:1984": " ataeva parama-bhaktasyārjunasyāpi na",
    "GR14ss4_krsu:1985": " tad-abhīṣṭam,",
    "GR14ss4_krsu:1986": " kintu tadīyaṃ svayaṃ rūpam evābhīṣṭam /",
    "GR14ss4_krsu:1987": " adṛṣṭa-pūrvaṃ",
    "GR14ss4_krsu:1988": " hṛṣito 'smi dṛṣṭvā bhayena ca pravyathitaṃ mano me [Gītā 11.45] / ity ādy",
    "GR14ss4_krsu:1989": " ukteḥ / tad-darśanārtham arjunaṃ prati divya-dṛṣṭi-dāna-liṅgena tasyaiva",
    "GR14ss4_krsu:1990": " māhātmyam iti tu bāla-kolāhalaḥ /",
    "GR14ss4_krsu:1991": " narākṛti paraṃ brahma iti, tad amitaṃ",
    "GR14ss4_krsu:1992": " brahmādvayaṃ śiṣyate iti [BhP 10.14.18],",
    "GR14ss4_krsu:1993": " yan-mitraṃ paramānandam [BhP",
    "GR14ss4_krsu:1994": " 10.14.32] iti, sa eva nityātma-sukhānubhūty-abhi-vyudasta-māyaḥ [BhP 10.12.39]",
    "GR14ss4_krsu:1995": " iti, sa tvaṃ vibho katham ihākṣa-pathaḥ pratīta iti ca,",
    "GR14ss4_krsu:1996": " tathā brahmaṇo hi",
    "GR14ss4_krsu:1997": " pratiṣṭhāham [Gītā 14.27] iti,",
    "GR14ss4_krsu:1998": " nāhaṃ prakāśaḥ sarvasya [Gītā 7.25] iti ca",
    "GR14ss4_krsu:1999": " śravaṇena prakṛṣṭa-dṛṣṭes tatrāpy akaraṇatvād bhagavac-chakti-viśeṣa-",
    "GR14ss4_krsu:2000": " saṃvalita-dṛṣṭer eva tatra karaṇatvāt /",
    "GR14ss4_krsu:2001": " tatas tasyā dṛṣṭer divyatvaṃ dānaṃ ca",
    "GR14ss4_krsu:2002": " narākāra-para-brahma-darśana-hetu-lakṣaṇāyās tat-svābhāvika-dṛṣṭer",
    "GR14ss4_krsu:2003": " anyāsau deva-vapur darśana-hetur ity apekṣayāiva /",
    "GR14ss4_krsu:2004": " tac ca narākṛti-para-",
    "GR14ss4_krsu:2005": " brahma divya-dṛṣṭibhir api durdarśam ity uktam -",
    "GR14ss4_krsu:2006": " sudurdarśam idaṃ rūpaṃ dṛṣṭavān asi yan mama /",
    "GR14ss4_krsu:2007": " devā apy asya rūpasya nityaṃ darśanakāṅkṣiṇaḥ //",
    "GR14ss4_krsu:2008": " [Gītā 11.52] ity ādinā /",
    "GR14ss4_krsu:2009": " kintu bhaktyaiva sudarśanam ity apy uktam /",
    "GR14ss4_krsu:2010": " bhaktyā tv ananyayā śakya aham evaṃvidho 'rjuna /",
    "GR14ss4_krsu:2011": " jñātuṃ draṣṭuṃ ca tattvena praveṣṭuṃ ca paraṃtapa //",
    "GR14ss4_krsu:2012": " [Gītā 11.54] ity ādinā /",
    "GR14ss4_krsu:2013": " na ca sudurdarśam (page 33)",
    "GR14ss4_krsu:2014": " ity ādikaṃ viśva-rūpa-param / dṛṣṭvedaṃ",
    "GR14ss4_krsu:2015": " mānuṣaṃ rūpam [Gītā 11.51] ity āder evāvyavahita-pūrvoktatvāt viśva-rūpa-",
    "GR14ss4_krsu:2016": " prakaraṇasya tad-vyavadhānāc ca /",
    "GR14ss4_krsu:2017": " tathā caikādaśe sarveṣāṃ devādīnām",
    "GR14ss4_krsu:2018": " āgamane vyacakṣatāvitṛptākṣāḥ kṛṣṇam adbhuta-darśanam [BhP 11.6.5] iti /",
    "GR14ss4_krsu:2019": " tatraivānyatra govinda-bhuja-guptāyām [BhP 11.2.1] ity ādi /",
    "GR14ss4_krsu:2020": " saptame yūyaṃ",
    "GR14ss4_krsu:2021": " nṛloke [7.10.48] ityādi ca /",
    "GR14ss4_krsu:2022": " tṛtīye ca vismāpanaṃ svasya ca [3.2.12] /",
    "GR14ss4_krsu:2023": " ata upasaṃhārānurodhena sva-vākya-tātparyeṇa cāsyāpi prakaraṇasya śrī-",
    "GR14ss4_krsu:2024": " kṛṣṇa-paratvam eva /",
    "GR14ss4_krsu:2025": " tasmāt śrī-kṛṣṇa-gītāsu ca śrī-kṛṣṇasyaiva svayaṃ",
    "GR14ss4_krsu:2026": " bhagavattvaṃ siddham / tad uktam --",
    "GR14ss4_krsu:2027": " ekaṃ śāstraṃ devakī-putra-gītam",
    "GR14ss4_krsu:2028": " eko devo devakī-putra eva /",
    "GR14ss4_krsu:2029": " karmāpy ekaṃ devakī-putra-sevā",
    "GR14ss4_krsu:2030": " mantro'py eko devakī-putra-nāma // iti /",
    "GR14ss4_krsu:2031": " tathā śrī-gopāla-pūrva-tāpanī-śrutāv api munayo ha vai brahmāṇam ūcuḥ,",
    "GR14ss4_krsu:2032": " kaḥ paramo devaḥ [GTU 1.2] ity ādy-anantaraṃ tad u hovāca brāhmaṇaḥ /",
    "GR14ss4_krsu:2033": " kṛṣṇo vai paramaṃ daivatam [GTU 1.3] ity ādi /",
    "GR14ss4_krsu:2034": " upasaṃhāre ca - tasmāt kṛṣṇa",
    "GR14ss4_krsu:2035": " eva paro devas taṃ dhyāyet taṃ raset taṃ yajed ity oṃ tat sad [GTU 1.49] iti /",
    "GR14ss4_krsu:2036": " kiṃ bahunā sarvāvatārāvatāri-vilakṣaṇā mahā-bhagavattā-mudrāḥ sākṣād",
    "GR14ss4_krsu:2037": " eva tatra vartanta iti śrūyate pādmādhyāya-trayeṇa /",
    "GR14ss4_krsu:2038": " yathā tadīyā kiyantaḥ",
    "GR14ss4_krsu:2039": " ślokāḥ /",
    "GR14ss4_krsu:2040": " brahmovāca -",
    "GR14ss4_krsu:2041": " śṛṇu nārada vakṣyāmi pādayoś cihna-lakṣaṇam /",
    "GR14ss4_krsu:2042": " bhagavat-kṛṣṇa-rūpasya hy ānandaika-ghanasya ca //",
    "GR14ss4_krsu:2043": " avatārā hy asaṅkhyeyāḥ kathitā me tavānagha /",
    "GR14ss4_krsu:2044": " paraṃ samyak pravakṣyāmi kṛṣṇas tu bhagavān svayam //",
    "GR14ss4_krsu:2045": " devānāṃ kārya-siddhy-artham ṛṣīṇāṃ ca tathaiva ca /",
    "GR14ss4_krsu:2046": " āvirbhūtas tu bhagavān svānāṃ priya-cikīrṣayā //",
    "GR14ss4_krsu:2047": " yair eva jñāyate devo bhagavān bhakta-vatsalaḥ /",
    "GR14ss4_krsu:2048": " tāny ahaṃ veda nānyo'sti satyam etan mayoditam //",
    "GR14ss4_krsu:2049": " ṣoḍaśaiva tu cihnāni mayā dṛṣṭāni tat-pade /",
    "GR14ss4_krsu:2050": " dakṣiṇenāṣṭa-cihnāni itare sapta eva ca //",
    "GR14ss4_krsu:2051": " dhvajāḥ padmaṃ tathā vajram aṅkuśo yava eva ca /",
    "GR14ss4_krsu:2052": " svastikaṃ cordhva-rekhā ca aṣṭa-koṇas tathaiva ca //",
    "GR14ss4_krsu:2053": " saptānyāni pravakṣyāmi sāmprataṃ vaiṣṇavottama /",
    "GR14ss4_krsu:2054": " indra-cāpaṃ trikoṇaṃ ca kalasaṃ cārdha-candrakam //",
    "GR14ss4_krsu:2055": " ambaraṃ matsya-cihnaṃ ca goṣpadaṃ saptamaṃ smṛtam /",
    "GR14ss4_krsu:2056": " aṅkāny etāni bho vidvan dṛśyante tu yadā kadā //",
    "GR14ss4_krsu:2057": " kṛṣṇākhyaṃ tu paraṃ brahma bhuvi jātaṃ na saṃśayaḥ /",
    "GR14ss4_krsu:2058": " dvayaṃ vātha trayaṃ vātha catvāraḥ pañca eva vā //",
    "GR14ss4_krsu:2059": " dṛśyante vaiṣṇava-śreṣṭha avatāre kathañcana // ity ādi /",
    "GR14ss4_krsu:2060": " ṣoḍaśaṃ tu tathā cihnaṃ śṛṇu devarṣi-saptam /",
    "GR14ss4_krsu:2061": " jambū-phala-samākāraṃ dṛśyate yatra kutracit // ity antam /",
    "GR14ss4_krsu:2062": " Sarva-saṃvādinī:",
    "GR14ss4_krsu:2063": " atha śṛṇu nārada pravakṣyāmīty-ādi-caraṇa-cihna-",
    "GR14ss4_krsu:2064": " pratipādaka-pādma-vacanāntaṃ ādi-śabdād etāny api padyāni jñeyāni /",
    "GR14ss4_krsu:2065": " madhye dhvajā tu vijñeyā padmaṃ tryāṅgulam ānataḥ /",
    "GR14ss4_krsu:2066": " vajraṃ vai dakṣiṇe pārśve aṅkuśo vai tad-agrataḥ //",
    "GR14ss4_krsu:2067": " yavo'py aṅguṣṭha-mūle syāt svastikaṃ yatra kutracit /",
    "GR14ss4_krsu:2068": " ādiṃ caraṇam ārabhya yāvad vai madhyamā sthitā //",
    "GR14ss4_krsu:2069": " tāvad vai cordhva-rekhā ca kathitā pādma-saṃjñake /",
    "GR14ss4_krsu:2070": " aṣṭa-koṇaṃ tu bho vatsa mānaṃ cāṣṭāṅgulaiś ca tat //",
    "GR14ss4_krsu:2071": " nirdiṣṭaṃ dakṣiṇe pāde ity āhur munayaḥ kila /",
    "GR14ss4_krsu:2072": " evaṃ pādasya cihnāni tāny eva vaiṣṇavottama //",
    "GR14ss4_krsu:2073": " dakṣiṇetara-sthānāni saṃvadāmīha sāmpratam /",
    "GR14ss4_krsu:2074": " caturaṅgula-mānena tv aṅgulīnāṃ samīpataḥ //",
    "GR14ss4_krsu:2075": " indra-cāpaṃ tato vidyād anyatra na bhavet kvacit /",
    "GR14ss4_krsu:2076": " trikoṇaṃ madhya-nirdiṣṭaṃ kalaso yatra kutracit //",
    "GR14ss4_krsu:2077": " aṣṭāṅgula-pramāṇena tad bhaved ardha-candrakam /",
    "GR14ss4_krsu:2078": " ardha-candra-samākāraṃ nirdiṣṭaṃ tasya suvrata //",
    "GR14ss4_krsu:2079": " bindur vai matsya-cihnaṃ ca ādyante vai nirūpitam /",
    "GR14ss4_krsu:2080": " goṣpadaṃ teṣu vijñeyam ādyāṅgula-pramāṇataḥ // ity ādi /",
    "GR14ss4_krsu:2081": " tad-agre ca -",
    "GR14ss4_krsu:2082": " ṣoḍaśaṃ tu tathā cihnaṃ śṛṇu devarṣi-sattama /",
    "GR14ss4_krsu:2083": " jambū-phala-samākāraṃ dṛśyate yatra kutracit /",
    "GR14ss4_krsu:2084": " tac cihnaṃ ṣoḍaśaṃ proktam ity āhur munayo'naghāḥ // iti /",
    "GR14ss4_krsu:2085": " atra vaiṣṇavottamety-ādikaṃ śrī-nārada-sambodhanam /",
    "GR14ss4_krsu:2086": " yadā kadeti yadā",
    "GR14ss4_krsu:2087": " kadācid evety arthaḥ /",
    "GR14ss4_krsu:2088": " madhyamā-pārṣṇi-paryantayoḥ samadeśo madhyas",
    "GR14ss4_krsu:2089": " tatra dhvajā dhvajaḥ /",
    "GR14ss4_krsu:2090": " try-aṅgula-mānataḥ /",
    "GR14ss4_krsu:2091": " pādāgre try-aṅgula-pramāṇa-",
    "GR14ss4_krsu:2092": " deśaṃ parityajyety arthaḥ /",
    "GR14ss4_krsu:2093": " padyasyādho dhvajaṃ dhatte sarvānartha-jaya-",
    "GR14ss4_krsu:2094": " dhvajam iti skānda-saṃvādāt /",
    "GR14ss4_krsu:2095": " atra kutracit parita ity arthaḥ ādim aṅguṣṭha tarjanī-sandhim ārabhya",
    "GR14ss4_krsu:2096": " madhyamā yāvat tāvad ūrdhva-rekhā vyavasthitā pādma-saṃjñake purāṇe",
    "GR14ss4_krsu:2097": " kathitety arthaḥ /",
    "GR14ss4_krsu:2098": " aṣṭāṅgulair mānaṃ tad iti madhyamāṅguly-agrād",
    "GR14ss4_krsu:2099": " aṣṭāṅgula-mānaṃ parityajyety arthaḥ /",
    "GR14ss4_krsu:2100": " tāvad vistāratvena vyākhyāyāṃ",
    "GR14ss4_krsu:2101": " sthānāsamāveśaḥ /",
    "GR14ss4_krsu:2102": " ataeva pūrvam api tathā vyākhyātam /",
    "GR14ss4_krsu:2103": " evam uttaratrāpi",
    "GR14ss4_krsu:2104": " jñeyam / indra-cāpaṃ trikoṇārdha-candrakāṇi kramād adho'adhobhāga-",
    "GR14ss4_krsu:2105": " sthānāni / anyatreti /",
    "GR14ss4_krsu:2106": " śrī-kṛṣṇād anyatrety arthaḥ /",
    "GR14ss4_krsu:2107": " bindur ambaraṃ / ādau",
    "GR14ss4_krsu:2108": " caraṇasyādideśa tad-aṅgula-samīpe binduḥ /",
    "GR14ss4_krsu:2109": " ante pārṣṇi-deśe matsya-cihnaṃ",
    "GR14ss4_krsu:2110": " ṣoḍaśa-cihnam ubhayor api jñeyam /",
    "GR14ss4_krsu:2111": " dakṣiṇādy-aniyamenoktatvāt / atra",
    "GR14ss4_krsu:2112": " dakṣiṇāṅguṣṭhādhaś cakraṃ vāmāṅguṣṭhādhas tan mukhaṃ daraṃ ca",
    "GR14ss4_krsu:2113": " skāndoktānusāreṇa /",
    "GR14ss4_krsu:2114": " te hi śrī-kṛṣṇe'py anyatra śrūyate /",
    "GR14ss4_krsu:2115": " yathā ādi-vārāhe",
    "GR14ss4_krsu:2116": " mathurā-maṇḍala-māhātmye -",
    "GR14ss4_krsu:2117": " yatra kṛṣṇena saṃkīrṇaṃ krīḍitaṃ ca yathā-sukham /",
    "GR14ss4_krsu:2118": " cakrāṅkita-padā tena sthāne brahma-maye śubhe // iti /",
    "GR14ss4_krsu:2119": " śrī-gopāla-tāpanyāṃ -- śaṅkha-dhvajātapatrais tu cihnitaṃ ca pada-dvayam",
    "GR14ss4_krsu:2120": " [GTU 2.62] iti / ātapatram idaṃ cakrādhastāj jñeyam /",
    "GR14ss4_krsu:2121": " dakṣiṇasya prādhānyāt",
    "GR14ss4_krsu:2122": " tatraiva sthāna-samāveśāc ca /",
    "GR14ss4_krsu:2123": " aṅguli-parimāṇa-mātra-dairghyāc",
    "GR14ss4_krsu:2124": " caturdaśāṃśena tad-vistārāt /",
    "GR14ss4_krsu:2125": " ṣaṣṭhāṃśena jñeyam /",
    "GR14ss4_krsu:2126": " anyatra dairghye",
    "GR14ss4_krsu:2127": " caturdaśāṅguli-parimāṇatvena vistāre ṣaḍ-aṅguli-parimāṇatvena prasiddher",
    "GR14ss4_krsu:2128": " iti / [end Sarva-saṃvādinī]",
    "GR14ss4_krsu:2129": " tasmād asty eva svayaṃ bhagavattvaṃ śrī-kṛṣṇasyaiva /",
    "GR14ss4_krsu:2130": " [Vṛ. here reads -- tathā ca brahma-vaivarte bhagavad-avatāra-prasaṅge sūta-",
    "GR14ss4_krsu:2131": " vākyam--",
    "GR14ss4_krsu:2132": " avatārā hy asaṅkhyeyā āsan sattva-svabhāvinaḥ /",
    "GR14ss4_krsu:2133": " viśatis teṣu mukhyān yān śrutvā mucyen mahāṃhasaḥ //",
    "GR14ss4_krsu:2134": " ity ādinā prāyaśaḥ śrī-bhāgavatavat śrī-kṛṣṇa-saṃhitāṃs tān gaṇayitvā",
    "GR14ss4_krsu:2135": " punar āha -",
    "GR14ss4_krsu:2136": " nara-siṃhādayo'nye'pi sarva-pāpa-vināśanāḥ /",
    "GR14ss4_krsu:2137": " yad-vibhūti-viśeṣeṇālaṅkṛtaṃ bhuvi jāyate /",
    "GR14ss4_krsu:2138": " tat sarvam avagantavyaṃ kṛṣṇāṃśāṃśa-samudbhavam //",
    "GR14ss4_krsu:2139": " [end Vṛ. section]",
    "GR14ss4_krsu:2140": " tad itthaṃ sarvam abhipretya mahopakramaṃ ślokam eva śrī-viṣṇu-purāṇīya-",
    "GR14ss4_krsu:2141": " bhagavac-chabda-niruktivat sākṣāt śrī-kṛṣṇābhidheyatvenāpi yojayati",
    "GR14ss4_krsu:2142": " janmādyasya [BhP 1.1.1] iti /",
    "GR14ss4_krsu:2143": " narākṛti (page 34)",
    "GR14ss4_krsu:2144": " paraṃ brahma iti [Vṛ. reads here:",
    "GR14ss4_krsu:2145": " purāṇa-vargāt, tasmāt",
    "GR14ss4_krsu:2146": " kṛṣṇa eva paro devaḥ [GTU 1.49] iti gopāla-tāpanī-śruteś ca / [end Vṛ.",
    "GR14ss4_krsu:2147": " addition] paraṃ śrī-kṛṣṇaṃ dhīmahi /",
    "GR14ss4_krsu:2148": " asya svarūpa-lakṣaṇam āha satyam iti /",
    "GR14ss4_krsu:2149": " satya-vrataṃ satya-paraṃ tri-satyam",
    "GR14ss4_krsu:2150": " [BhP 10.2.26] ity ādau tathā-śrutatvāt /",
    "GR14ss4_krsu:2151": " [Vṛ. reads here: ô",
    "GR14ss4_krsu:2152": " satye pratiṣṭhitaḥ kṛṣṇaḥ satyam atra pratiṣṭhitam /",
    "GR14ss4_krsu:2153": " satyāt satyaṃ ca govindas tasmāt satyo hi nāmataḥ // [Mbh 5.68.12]",
    "GR14ss4_krsu:2154": " ity udyama-parvaṇi sañjaya-kṛta-śrī-kṛṣṇa-nāma-niruktau ca tathā śrutatvāt /",
    "GR14ss4_krsu:2155": " [end Vṛ. addition]",
    "GR14ss4_krsu:2156": " etena tad-ākārasyāvyabhicāritvaṃ darśitam /",
    "GR14ss4_krsu:2157": " taṭastha-lakṣaṇam āha dhāmnā",
    "GR14ss4_krsu:2158": " svena ity āha /",
    "GR14ss4_krsu:2159": " svena sva-svarūpeṇa dhāmnā śrī-mathurākhyena sadā nirastaṃ",
    "GR14ss4_krsu:2160": " kuhakaṃ māyā-kārya-lakṣaṇaṃ yena tam /",
    "GR14ss4_krsu:2161": " mathyate tu jagat sarvaṃ",
    "GR14ss4_krsu:2162": " brahma-jñānena yena vā /",
    "GR14ss4_krsu:2163": " tat-sāra-bhūtaṃ yad yasyāṃ",
    "GR14ss4_krsu:2164": " mathurā sā nigadyate //",
    "GR14ss4_krsu:2165": " [GTU 2.66] iti gopālottara-tāpanī-prasiddheḥ /",
    "GR14ss4_krsu:2166": " līlām āha ādyasya nityam eva śrīmad-ānakadundubhi-vrajeśvara-",
    "GR14ss4_krsu:2167": " nandanatayā śrī-mathurā-dvārakā-gokuleṣu virājamānasyaiva tasya",
    "GR14ss4_krsu:2168": " kasmaicid arthāya loke prādurbhāvāpekṣayā /",
    "GR14ss4_krsu:2169": " yataḥ śrīmad-ānakadundubhi-",
    "GR14ss4_krsu:2170": " gṛhāj janma tasmād ya itarataś ca itaratra śrī-vrajeśvara-gṛhe'pi anvayāt",
    "GR14ss4_krsu:2171": " putra-bhāvatas tad-anugatatvenāgacchat /",
    "GR14ss4_krsu:2172": " uttareṇaiva ya iti padenānvayaḥ /",
    "GR14ss4_krsu:2173": " yata ity anena tasmād iti svayam eva labhyate /",
    "GR14ss4_krsu:2174": " katham anvayāt ?",
    "GR14ss4_krsu:2175": " tatrāha - artheṣu kaṃsa-vañcanādiṣu tādṛśa-bhāvavadbhiḥ",
    "GR14ss4_krsu:2176": " śrī-gokula-vāsibhir eva sarvānanda-kadamba-kādambinī-rūpā sā sā kāpi",
    "GR14ss4_krsu:2177": " līlā sidhyatīti tal-lakṣaṇeṣu vā artheṣu abhijñaḥ /",
    "GR14ss4_krsu:2178": " tataś ca svarāṭ svair",
    "GR14ss4_krsu:2179": " gokula-vāsibhir eva rājate iti /",
    "GR14ss4_krsu:2180": " tatra teṣāṃ prema-vaśatām āpannasyāpy",
    "GR14ss4_krsu:2181": " avyāha / tad-aiśvaryam āha tena iti /",
    "GR14ss4_krsu:2182": " ya ādi-kavaye brahmaṇe brahmāṇaṃ",
    "GR14ss4_krsu:2183": " vismāpayituṃ hṛdā saṅkalpa-mātreṇaiva brahma-satya-jñānānantānanda-",
    "GR14ss4_krsu:2184": " mātraika-rasa-mūrti-mayaṃ vaibhavaṃ tene vistāritavān /",
    "GR14ss4_krsu:2185": " yad yatas tathāvidha-",
    "GR14ss4_krsu:2186": " laukikālaukikatā-samucita-līlā-hetoḥ sūrayas tad-bhaktā muhyanti",
    "GR14ss4_krsu:2187": " premātiśayodayena vaivaśyam āpnuvanti /",
    "GR14ss4_krsu:2188": " yad ity uttareṇāpy anvayāt / yad",
    "GR14ss4_krsu:2189": " yata eva tadṛśa-līlātas tejo-vāri-mṛdām api yathā yathāvad vinimayo bhavati /",
    "GR14ss4_krsu:2190": " tatra tejasaś cāndrāder vinimayo nistejo-vastubhiḥ saha dharma-parivartaḥ /",
    "GR14ss4_krsu:2191": " tat śrī-mukhādi-rucā candrāder nistejastvāvidhānāt nikaṭa-stha-nistejo-",
    "GR14ss4_krsu:2192": " vastunaḥ svabhāsā tejasvitāpādanāc ca /",
    "GR14ss4_krsu:2193": " tathā vāri dravaś ca kaṭhinaṃ",
    "GR14ss4_krsu:2194": " bhavati / veṇu-vādyena mṛt-pāṣāṇādiḥ dravatīti /",
    "GR14ss4_krsu:2195": " yataḥ śrī-kṛṣṇe tri-sargaḥ",
    "GR14ss4_krsu:2196": " śrī-gokula-mathurā-dvārakā-vaibhava-prakāśaḥ amṛṣā satya eveti /",
    "GR14ss4_krsu:2197": " // 1.1 // veda-vyāsaḥ // 82 // [83]",
    "GR14ss4_krsu:2198": " evaṃ sarvopasaṃhāra-vākyam api tatraiva saṃgacchate kasmai yena vibhāsita",
    "GR14ss4_krsu:2199": " ity ādi [BhP 12.13.19] /",
    "GR14ss4_krsu:2200": " yo brahmāṇaṃ vidadhāti pūrvaṃ",
    "GR14ss4_krsu:2201": " yo vidyās tasmai gāpayati sma kṛṣṇaḥ /",
    "GR14ss4_krsu:2202": " taṃ hi devam ātma-buddhi-prakāśaṃ",
    "GR14ss4_krsu:2203": " mumukṣur vai śaraṇam amuṃ vrajet // [GTU 1.26]",
    "GR14ss4_krsu:2204": " iti gopāla-pūrva-tāpanī-śruteḥ /",
    "GR14ss4_krsu:2205": " vyākṛtaṃ ca dvitīya-sandarbhe tasyaiva catuḥ-",
    "GR14ss4_krsu:2206": " ślokī-vaktṛtvam api //",
    "GR14ss4_krsu:2207": " // 12.13 // śrī-sūtaḥ // 83 // [84]",
    "GR14ss4_krsu:2208": " tad evam abhyāsādīny api tasmin vispaṣṭāny eva pūrvodāhṛta-vākyeṣu / tad",
    "GR14ss4_krsu:2209": " etat śrīmad-gītā-gopāla-tāpanyādi-śāstra-gaṇa-sahāyasya nikhiletara-śāstra-",
    "GR14ss4_krsu:2210": " śata-praṇata-caraṇasya śrī-bhāgavatasyābhiprāyeṇa śrī-kṛṣṇasya svayaṃ",
    "GR14ss4_krsu:2211": " bhagavattvaṃ karatala iva darśitam /",
    "GR14ss4_krsu:2212": " śrī-bhāgavatasya ca sa (page 35) eva",
    "GR14ss4_krsu:2213": " pratipādya iti purāṇāntareṇaiva ca svayaṃ vyākhyātam /",
    "GR14ss4_krsu:2214": " yathā brahmāṇḍa-",
    "GR14ss4_krsu:2215": " purāṇe śrī-kṛṣṇāṣṭottara-śata-nāmāmṛta-stotre śrī-kṛṣṇasya nāma-viśeṣa",
    "GR14ss4_krsu:2216": " eva śuka-vāg-amṛtābdhīndur iti /",
    "GR14ss4_krsu:2217": " atha tasya mahā-vāsudevatve siddhe śrī-baladevādīnām api mahā-",
    "GR14ss4_krsu:2218": " saṃkarṣaṇāditvaṃ svata eva siddham /",
    "GR14ss4_krsu:2219": " yad-rūpaḥ svayaṃ bhagavān tad-rūpā",
    "GR14ss4_krsu:2220": " eva te bhavitur mahantīti /",
    "GR14ss4_krsu:2221": " ataḥ śrī-balarāmasya yat kaścid āveśāvatāratvaṃ",
    "GR14ss4_krsu:2222": " manyate tad asat /",
    "GR14ss4_krsu:2223": " dṛśyate ca śrī-kṛṣṇa-rāmayor yugalatayā varṇanena sama-",
    "GR14ss4_krsu:2224": " prakāśatvam - tāv aṅghri-yugmam anukṛṣya sarīsṛpantau [BhP 10.8.22], yad",
    "GR14ss4_krsu:2225": " viśveśvarayor yācñāṃ [BhP 10.23.37],",
    "GR14ss4_krsu:2226": " dadarśa rāmaṃ kṛṣṇaṃ ca [BhP 10.38.27],",
    "GR14ss4_krsu:2227": " tau rejatū raṅga-gatau mahā-bhujau [BhP 10.43.19] ity ādau /",
    "GR14ss4_krsu:2228": " loke'pi sūrya-candramasāv eva yugalatayā varṇyete /",
    "GR14ss4_krsu:2229": " na tu sūrya-śukrau /",
    "GR14ss4_krsu:2230": " ataeva harivaṃśe'pi vāsudeva-māhātmye rāma-kṛṣṇayor dṛṣṭāntaḥ",
    "GR14ss4_krsu:2231": " sūryācandramasāv iti /",
    "GR14ss4_krsu:2232": " tathā dhvaja-vajrāṅkuśāmbhojaiś cihnitair aṅghribhir",
    "GR14ss4_krsu:2233": " vrajam / śobhayantau mahātmānau [BhP 10.38.30] ity evaṃ bhagaval-lakṣaṇāny",
    "GR14ss4_krsu:2234": " api tatra śrūyante,",
    "GR14ss4_krsu:2235": " na tv evaṃ pṛthv-ādiṣu /",
    "GR14ss4_krsu:2236": " tasmād eṣa tan-mahimāpi",
    "GR14ss4_krsu:2237": " varṇyate --",
    "GR14ss4_krsu:2238": " naitac citraṃ bhagavati hy anante jagad-īśvare /",
    "GR14ss4_krsu:2239": " otaṃ protam idaṃ yasmiṃs tantuṣv aṅga yathā paṭaḥ // [BhP 10.15.35]",
    "GR14ss4_krsu:2240": " spaṣṭam // 10.15 // śrī-śukaḥ // 84 // [85]",
    "GR14ss4_krsu:2241": " kiṃ ca --",
    "GR14ss4_krsu:2242": " saptamo vaiṣṇavaṃ dhāma yam anantaṃ pracakṣate /",
    "GR14ss4_krsu:2243": " garbho babhūva devakyāṃ harṣa-śoka-vivardhanaḥ // [BhP 10.2.5]",
    "GR14ss4_krsu:2244": " garbho babhūva na tu garbhe babhūveti saptamy-antānuktyā sākṣād",
    "GR14ss4_krsu:2245": " evāvatāratvaṃ sūcitam //",
    "GR14ss4_krsu:2246": " // 10.2 // sa eva //85// [86]",
    "GR14ss4_krsu:2247": " ata idam apy evam eva vyākhyeyam --",
    "GR14ss4_krsu:2248": " vāsudeva-kalānantaḥ sahasra-vadanaḥ svarāṭ /",
    "GR14ss4_krsu:2249": " agrato bhavitā devo hareḥ priya-cikīrṣayā // [BhP 10.1.24]",
    "GR14ss4_krsu:2250": " śrī-vasudeva-nandanasya vāsudevasya kalā prathamo'ṃśaḥ śrī-saṃkarṣaṇaḥ /",
    "GR14ss4_krsu:2251": " tasya śrī-saṃkarṣaṇatvaṃ svayam eva na tu saṃkarṣaṇāvatāratvenety āha --",
    "GR14ss4_krsu:2252": " svarāṭ svenaiva rājate iti /",
    "GR14ss4_krsu:2253": " ataevānantaḥ kāla-deśa-pariccheda-rahitaḥ / ataeva",
    "GR14ss4_krsu:2254": " māyayā tasya garbha-samaya ākarṣaṇaṃ ca yuktam / pūrṇasya",
    "GR14ss4_krsu:2255": " vāstavākarṣaṇāsambhavād iti kecit /",
    "GR14ss4_krsu:2256": " etad-vidha-kārye ca tad-",
    "GR14ss4_krsu:2257": " akuṇṭhecchātmaka-cic-chakty-āviṣṭaiva sā prabhavet /",
    "GR14ss4_krsu:2258": " uktaṃ ca tadānīṃ tad-",
    "GR14ss4_krsu:2259": " āviṣṭatvaṃ tasyāḥ -- ādiṣṭā prabhunāṃśena kāryārthe sambhaviṣyati [10.1.25]",
    "GR14ss4_krsu:2260": " iti / miliṣyatīti tatra hy arthaḥ /",
    "GR14ss4_krsu:2261": " ataeva ekānaṃśeti /",
    "GR14ss4_krsu:2262": " tasyā nāma / eko'naṃśo",
    "GR14ss4_krsu:2263": " yatreti niruktir iti kecit /",
    "GR14ss4_krsu:2264": " ya eva śeṣākhyaḥ sahasra-vadano'pi bhavati / yato",
    "GR14ss4_krsu:2265": " devo nānākāratayā dīvyatīti /",
    "GR14ss4_krsu:2266": " tad-uktaṃ śrī-yamunā-devyā --",
    "GR14ss4_krsu:2267": " rāma rāma mahā-bāho na jāne tava vikramam /",
    "GR14ss4_krsu:2268": " yasyaikāṃśena vidhṛtā jagatī jagataḥ pateḥ // [BhP 10.65.28] iti /",
    "GR14ss4_krsu:2269": " ekāṃśena śeṣākhyena iti ṭīkā ca /",
    "GR14ss4_krsu:2270": " anyathā tad-ekāvayavaikadeśa-",
    "GR14ss4_krsu:2271": " rūpārthatve yenaikāṃśeneti yac-chabdasya karṛtva-nirdeśa eva yuktaḥ syāt /",
    "GR14ss4_krsu:2272": " tad-aṃśāvayavaika-deśa-rūpārthatve yenaikāṃśeneti yac-chabdasya kartṛtva-",
    "GR14ss4_krsu:2273": " nirdeśa eva yuktaḥ syāt /",
    "GR14ss4_krsu:2274": " tad-aṃśāvatāra-lakṣaṇārthāntara-pratīti-nirasanāya",
    "GR14ss4_krsu:2275": " mahā-vidvad-vākyatvāt /",
    "GR14ss4_krsu:2276": " sambandha-nirdeśena tu ṭīkā-vyākhyaiva",
    "GR14ss4_krsu:2277": " sphuṭatarā /",
    "GR14ss4_krsu:2278": " ekāṃśe mukhyasyaiva (page 36)",
    "GR14ss4_krsu:2279": " kartṛtvasya nirvāja-pratītir na",
    "GR14ss4_krsu:2280": " tv aupacārikasyeti /",
    "GR14ss4_krsu:2281": " evaṃ śrī-lakṣmaṇasyāpy antima-daśānukaraṇasyāpy antima-daśānukaraṇa-",
    "GR14ss4_krsu:2282": " līlāyāṃ śrūyate skāndīyāyodhyā-māhātmye --",
    "GR14ss4_krsu:2283": " tataḥ śeṣātmatāṃ yātaṃ lakṣmaṇaṃ satya-saṅgaram /",
    "GR14ss4_krsu:2284": " uvāca madhuraṃ śakraḥ sarvasya ca saḥ paśyataḥ //",
    "GR14ss4_krsu:2285": " indra uvāca --",
    "GR14ss4_krsu:2286": " lakṣmaṇottiṣṭha śīghraṃ tvam ārohasva padaṃ svakam /",
    "GR14ss4_krsu:2287": " deva-kāryaṃ kṛtaṃ vīra tvayā ripu-nisūdana //",
    "GR14ss4_krsu:2288": " vaiṣṇavaṃ paramaṃ sthānaṃ prāpnuhi svaṃ sanātanam /",
    "GR14ss4_krsu:2289": " bhavan-mūrtiḥ samāyātā śeṣo'pi bila-sat-phaṇaḥ // ity ādi /",
    "GR14ss4_krsu:2290": " tataś ca --",
    "GR14ss4_krsu:2291": " ity uktvā sura-rājendro lakṣmaṇaṃ sura-saṅgataḥ /",
    "GR14ss4_krsu:2292": " śeṣaṃ prasthāpya pātāle bhū-bhāra-dharaṇa-kṣamam //",
    "GR14ss4_krsu:2293": " lakṣmaṇaṃ yānam āropya pratasthe divam ādarāt // iti /",
    "GR14ss4_krsu:2294": " ato nārāyaṇa-varmaṇy api -- yajñaś ca lokād avatāt kṛtāntād balo gaṇāt",
    "GR14ss4_krsu:2295": " krodha-vaśād ahīndraḥ //",
    "GR14ss4_krsu:2296": " iti baladevasya śeṣād anyatvaṃ śakty-atiśayaś ca",
    "GR14ss4_krsu:2297": " darśitaḥ / janāntād iti pāṭhe'pi janānāṃ nāśād iti sa evārthaḥ / ataḥ",
    "GR14ss4_krsu:2298": " śeṣākhyaṃ dhāma māmakam iti [BhP 10.2.8] ity atrāpi śiṣyate śeṣa-saṃjña",
    "GR14ss4_krsu:2299": " itivat avyabhicāryāṃśa evocyate /",
    "GR14ss4_krsu:2300": " seṣasyākhyā khyātir yasmād iti vā /",
    "GR14ss4_krsu:2301": " śrīmad-ānakadundubhinā ca śrī-kṛṣṇa-sāmyenaiva nirdiṣṭam -- yuvāṃ na",
    "GR14ss4_krsu:2302": " naḥ sutau sākṣāt pradhāna-puruṣeśvarau [BhP 10.85.18] iti /",
    "GR14ss4_krsu:2303": " atra sākṣād eveti tv adhikam upajīvyam /",
    "GR14ss4_krsu:2304": " atha yadi prāyo māyāṃ tu me",
    "GR14ss4_krsu:2305": " bhartur nānyā me'pi vimohinī [BhP 10.13.37] tad-",
    "GR14ss4_krsu:2306": " vākyānusāreṇāveśāvatāratvaṃ mantavyaṃ tadā pūrva-grantha-balāt śrī-",
    "GR14ss4_krsu:2307": " baladeve svāṃśatvam eveti,",
    "GR14ss4_krsu:2308": " kintu śeṣākhya-tad-āviṣṭa-pārṣada-viśeṣasya tad-",
    "GR14ss4_krsu:2309": " antaḥ-pātāt tad-aṃśenaiva tad-vyavahāra ity api mantavyam //",
    "GR14ss4_krsu:2310": " [Vṛ. reads here:",
    "GR14ss4_krsu:2311": " tad evam eka-rūpatve'pi prāyo māyāṃ tu me bhartur nānyā",
    "GR14ss4_krsu:2312": " me'pi vimohinī ity ādau yat tasmiṃs tasya bhaktiḥ śrūyate tat tu lakṣmyā iva",
    "GR14ss4_krsu:2313": " draṣṭavyam /",
    "GR14ss4_krsu:2314": " [end Vṛ. addition]",
    "GR14ss4_krsu:2315": " // 10.2 // śrī-brahmā devān // 86 // [87]",
    "GR14ss4_krsu:2316": " atha śrī-pradyumnasyāpi śiva-netra-dagdhaḥ smaro jāto'yam iti yac chrūyate",
    "GR14ss4_krsu:2317": " tad apy eka-deśa-prastāva-mātram /",
    "GR14ss4_krsu:2318": " tasya śrī-gopāla-tāpanī-śruty-ādau --",
    "GR14ss4_krsu:2319": " yatrāsau saṃsthitaḥ kṛṣṇas tribhiḥ śaktyā samāhitaḥ /",
    "GR14ss4_krsu:2320": " rāmāniruddha-pradyumnai rukmiṇyā sahito vibhuḥ // [GTU 2.36]",
    "GR14ss4_krsu:2321": " ity ādinā nitya-śrī-kṛṣṇa-catur-vyūhāntaḥ-pātitatayā prasiddhes tathā",
    "GR14ss4_krsu:2322": " sambhavābhāvāt /",
    "GR14ss4_krsu:2323": " tasya smarasyāpi sādhāraṇa-devatā-viśeṣa-mātratvena",
    "GR14ss4_krsu:2324": " prasiddhatve caturvyūhāntaḥ-pātitāyām ayogyatamatvāt / tasmād",
    "GR14ss4_krsu:2325": " vakṣyamāṇābhiprāyeṇaivaitad āha --",
    "GR14ss4_krsu:2326": " kāmas tu vāsudevāṃśo dagdhaḥ prāg rudra-manyunā /",
    "GR14ss4_krsu:2327": " dehopapattaye bhūyas tam eva pratyapadyata // [BhP 10.55.1]",
    "GR14ss4_krsu:2328": " avedajñasyāpi brāhmaṇye saty eva brāhmaṇas tu vedajña itivat tu śabdo'tra",
    "GR14ss4_krsu:2329": " mukhyatāṃ sūcayati /",
    "GR14ss4_krsu:2330": " tataḥ kāmas tu vāsudevāṃśa ity asya vāsudevāṃśo yaḥ",
    "GR14ss4_krsu:2331": " kāmaḥ sa eva mukhya ity arthaḥ /",
    "GR14ss4_krsu:2332": " tu-śabdo'yaṃ bhinnopakrame vā / tato",
    "GR14ss4_krsu:2333": " vāsudevāṃśas tu kāma ity anvaye'pi pūrvavad evārthaḥ /",
    "GR14ss4_krsu:2334": " tad evaṃ sati yaḥ",
    "GR14ss4_krsu:2335": " prāg rudrasya manyunā dagdho devatā-viśeṣaḥ kāmaḥ sa dehopapattaye tat-",
    "GR14ss4_krsu:2336": " kopa-dagdhatayā nityam evānaṅgatāṃ prāptasya svato dehāpatty-abhāvād",
    "GR14ss4_krsu:2337": " deha-prāpty-arthaṃ tam eva vāsudevāṃśaṃ pradyumnākhyaṃ kāmam eva",
    "GR14ss4_krsu:2338": " pratyapadyata praviṣṭavān /",
    "GR14ss4_krsu:2339": " bhūyaḥ-śabdena pradyumnād eva pūrvam apy",
    "GR14ss4_krsu:2340": " udbhūto'sāv iti bodhyate /",
    "GR14ss4_krsu:2341": " yad vā yas tu prāg rudra-kopenādagdho na",
    "GR14ss4_krsu:2342": " dagdhaḥ sa bhūyaḥ prakaṭa-līlāyāṃ dehopapattaye (page 37) sva-mūrti-",
    "GR14ss4_krsu:2343": " prakāśanārthaṃ,",
    "GR14ss4_krsu:2344": " taṃ vāsudevam eva praviṣṭavān /",
    "GR14ss4_krsu:2345": " adagdhatve hetur",
    "GR14ss4_krsu:2346": " vāsudevāṃśa iti // [88]",
    "GR14ss4_krsu:2347": " pūrvoktam eva vyanakti -",
    "GR14ss4_krsu:2348": " sa eva jāto vaidarbhyāṃ kṛṣṇa-vīrya-samudbhavaḥ /",
    "GR14ss4_krsu:2349": " pradyumna iti vikhyātaḥ sarvato'navamaḥ pituḥ // [BhP 10.55.2]",
    "GR14ss4_krsu:2350": " yaḥ kṛṣṇa-vīrya-samudbhavo yaś ca pradyumna iti vikhyātaḥ,",
    "GR14ss4_krsu:2351": " sa eva prakaṭa-",
    "GR14ss4_krsu:2352": " līlāvasare'po vaidarbhyāṃ jāta āvirbhūtaḥ /",
    "GR14ss4_krsu:2353": " na tv anyaḥ prākṛta-kāma eva /",
    "GR14ss4_krsu:2354": " tatra hetuḥ sarvato guṇa-rūpādiṣv aśeṣeṣv eva dharmeṣu pituḥ śrī-kṛṣṇād",
    "GR14ss4_krsu:2355": " anavamaḥ tulya eveti /",
    "GR14ss4_krsu:2356": " anyathā tādṛśānavamatvaṃ na kalpata iti bhāvaḥ /",
    "GR14ss4_krsu:2357": " tasmād yathā mahābhārate sarvatra śrīmad-arjunasya naratva-prasiddhāv api",
    "GR14ss4_krsu:2358": " pañcendropākhyāne indratva-prasiddhiḥ indrasyāpi tatra praveśa-vivakṣayā",
    "GR14ss4_krsu:2359": " ghaṭate tadvad atrāpi /",
    "GR14ss4_krsu:2360": " ataḥ śrī-nāradena ratyai tathopadeśas tathā tat-prāptiś ca na doṣāya / pūrva-",
    "GR14ss4_krsu:2361": " padyasya uttarasminn arthe śrī-nāradopadeśa-balenaiva dagdha-kāmasya",
    "GR14ss4_krsu:2362": " praveśas tatra gamyaḥ /",
    "GR14ss4_krsu:2363": " tataḥ sākṣāt pradyumna-saṅgame yogyatā cāsyāḥ",
    "GR14ss4_krsu:2364": " sparśa-maṇivat tat-sāmīpya-guṇād eva mantavyā /",
    "GR14ss4_krsu:2365": " śrī-pradyumnasya nija-",
    "GR14ss4_krsu:2366": " śaktis tu śrīmad-aniruddha-mātaiveti jñeyam /",
    "GR14ss4_krsu:2367": " ataḥ tāpanī-śruti-labdho'rthaḥ",
    "GR14ss4_krsu:2368": " samañjasaḥ //",
    "GR14ss4_krsu:2369": " // 10.55 // śrī-śukaḥ // 87-88 // [89]",
    "GR14ss4_krsu:2370": " evam aniruddhasyāpi sākṣāc caturvyūhatve liṅgam āha -",
    "GR14ss4_krsu:2371": " api svid āste bhagavān sukhaṃ vo",
    "GR14ss4_krsu:2372": " yaḥ sātvatāṃ kāma-dugho 'niruddhaḥ /",
    "GR14ss4_krsu:2373": " yam āmananti sma hi śabda-yoniṃ",
    "GR14ss4_krsu:2374": " mano-mayaṃ sattva-turīya-tattvam // [BhP 3.1.34]",
    "GR14ss4_krsu:2375": " śabda-yoniṃ niśvāsa-vyañjita-veda-vṛndam /",
    "GR14ss4_krsu:2376": " evaṃ vā are asya mahato bhūtasya",
    "GR14ss4_krsu:2377": " niśvasitam etad yad ṛg-vedaḥ [BAU 2.4.10] ity ādi-śruteḥ /",
    "GR14ss4_krsu:2378": " manomayaṃ citte",
    "GR14ss4_krsu:2379": " vāsudevavan manasy upāsyam /",
    "GR14ss4_krsu:2380": " sattvaṃ śuddha-sattvātmakaḥ śrī-vāsudevādi-",
    "GR14ss4_krsu:2381": " rūpo bhagavān tatra turīyaṃ rūpam /",
    "GR14ss4_krsu:2382": " ato bāṇa-yuddhādau",
    "GR14ss4_krsu:2383": " bandhanānukaraṇādikam ātmecchāmayī līlaiva śrī-rāmacandrādivat / asya",
    "GR14ss4_krsu:2384": " pādma-bṛhat-sahasra-nāmni māhātmya-nāmāni caitāni -",
    "GR14ss4_krsu:2385": " aniruddho bṛhad-brahma prādyumnir viśva-mohanaḥ /",
    "GR14ss4_krsu:2386": " catur-ātmā catur-varṇaś catur-yuga-vidhāyakaḥ //",
    "GR14ss4_krsu:2387": " catur-bhedaika-viśvātmā sarvotkṛṣṭāṃśa-koṭi-sūḥ /",
    "GR14ss4_krsu:2388": " āśrayātmā... // iti /",
    "GR14ss4_krsu:2389": " ataḥ śrī-kṛṣṇa-vyūhatvena mahāniruddhatvād asyaivāvirbhāva-viśeṣaḥ",
    "GR14ss4_krsu:2390": " pralayārṇavādi-dhāmā puruṣa iti jñeyam /",
    "GR14ss4_krsu:2391": " ata evābhedena jagṛhe pauruṣaṃ",
    "GR14ss4_krsu:2392": " rūpaṃ bhagavān [BhP 1.3.1] ity-ādy-uktaṃ mūla-saṅkarṣaṇādy-aṃśair eva",
    "GR14ss4_krsu:2393": " hītara-saṅkarṣaṇādy-avasthā-trayaṃ puruṣaṃ prakāśayatīti /",
    "GR14ss4_krsu:2394": " tathaivābhedena",
    "GR14ss4_krsu:2395": " viṣṇu-dharmottare'pīdam uktaṃ tatra /",
    "GR14ss4_krsu:2396": " śrī-vajra-praśnaḥ -",
    "GR14ss4_krsu:2397": " kas tv asau bāla-rūpeṇa kalpānteṣu punaḥ punaḥ /",
    "GR14ss4_krsu:2398": " dṛṣṭo yo na tvayā jñātas tatra kautūhalaṃ mama //",
    "GR14ss4_krsu:2399": " śrī-mārkaṇḍeyottaraṃ ca -",
    "GR14ss4_krsu:2400": " bhūyo bhūyas tv asau dṛṣṭo mayā devo jagat-patiḥ /",
    "GR14ss4_krsu:2401": " kalpa-kṣayeṇa vijñātaḥ sa māyā-mohitena vai //",
    "GR14ss4_krsu:2402": " kalpa-kṣaye vyatīte tu taṃ devaṃ prapitāmahāt /",
    "GR14ss4_krsu:2403": " aniruddhaṃ vijānāmi pitaraṃ te jagat-patim // iti / [1.79.1-3]",
    "GR14ss4_krsu:2404": " [Vṛ. adds here: bhīṣma-parvaṇi duryodhanaṃ prati bhīṣma-śikṣāyāṃ śrī-",
    "GR14ss4_krsu:2405": " kṛṣṇasyāvatārārambhe gandha-mādanam āgatasya brahmaṇas tad-āvirbhāvaṃ",
    "GR14ss4_krsu:2406": " manasi paśyatas tu bālasya tad idaṃ vacanam --",
    "GR14ss4_krsu:2407": " sṛṣṭvā saṃkarṣaṇaṃ devaṃ svayam ātmānam ātmanā /",
    "GR14ss4_krsu:2408": " kṛṣṇa tvam ātmanāsrākṣīḥ pradyumnaṃ cātma-saṃbhavam //",
    "GR14ss4_krsu:2409": " pradyumnāc cāniruddhaṃ tvaṃ yaṃ vidur viṣṇum avyayam /",
    "GR14ss4_krsu:2410": " aniruddho 'sṛjan māṃ vai brahmāṇaṃ loka-dhāriṇam //",
    "GR14ss4_krsu:2411": " vāsudeva-mayaḥ so 'haṃ tvayaivāsmi vinirmitaḥ //",
    "GR14ss4_krsu:2412": " [MBh 6.61.65-67] [Vṛ addition",
    "GR14ss4_krsu:2413": " ends]",
    "GR14ss4_krsu:2414": " ataeva ca pūrvam api ca jagṛhe pauruṣaṃ rūpam ity atra śrī-kṛṣṇasya",
    "GR14ss4_krsu:2415": " aniruddhāvatārāntaḥ-pātitvaṃ na vyākhyātam //",
    "GR14ss4_krsu:2416": " // 3.1 // viduraḥ śrīmad-uddhavam // 89 // [90]",
    "GR14ss4_krsu:2417": " tad etat tasya caturvyūhātmakasyaiva pūrṇatvaṃ vyākhyātam / śrī-",
    "GR14ss4_krsu:2418": " gopālottara-tāpanyām api (page 38)",
    "GR14ss4_krsu:2419": " tathaivāyaṃ praṇavārthatvena darśitaḥ -",
    "GR14ss4_krsu:2420": " rohiṇī-tanayo rāmo a-kārākṣara-sambhavaḥ /",
    "GR14ss4_krsu:2421": " taijasātmakaḥ pradyumno u-kārākṣara-sambhavaḥ //",
    "GR14ss4_krsu:2422": " prājñātmako'niruddho ma-kārākṣara-sambhavaḥ /",
    "GR14ss4_krsu:2423": " ardha-mātrātmakaḥ kṛṣṇo yasmin viśvaṃ pratiṣṭhitam // iti [GTU 2.55-56]",
    "GR14ss4_krsu:2424": " atha śrī-kṛṣṇe'vatarati tat-tad-aṃśāvatārāṇām api praveśa iti yad uddiṣṭaṃ",
    "GR14ss4_krsu:2425": " tad yathā atra kṛṣṇas tu bhagavān svayam ity ādikaṃ siddham eva tathā tasya",
    "GR14ss4_krsu:2426": " tad-rūpeṇaiva śrī-vṛndāvanādau sarvadāvasthāyitvaṃ pratipādayiṣyāmaḥ /",
    "GR14ss4_krsu:2427": " atha ca śrī-hari-vaṃśa-mate upendra evāvatatāreti /",
    "GR14ss4_krsu:2428": " jaya-vijaya-śāpa-prastāve",
    "GR14ss4_krsu:2429": " ca - yāsyāmi bhavanaṃ brahmann etad-ante evānagha [BhP 11.3.31] ity atra ca",
    "GR14ss4_krsu:2430": " pāhi vaikuṇṭha-kiṅkarān [BhP 11.6.27] ity atra ca svāmi-vyākhyānusāreṇa",
    "GR14ss4_krsu:2431": " vikaṇṭhā-suta eveti kvacit kṣīrodaśāyya eveti kvacit puruṣa eveti, kvacin",
    "GR14ss4_krsu:2432": " nārāyaṇa-rṣir eveti bṛhat-sahasra-nāmni lakṣmaṇasyaiva balarāmatva-",
    "GR14ss4_krsu:2433": " kathanena śrī-rāghava eveti kvacin nārāyaṇa-keśa evety ādikaṃ nānā-",
    "GR14ss4_krsu:2434": " vidhatvaṃ śrūyate /",
    "GR14ss4_krsu:2435": " evaṃ caikaṃ sandhitsato'nyat pracyavato'tra satyaṃ ca sarvaṃ",
    "GR14ss4_krsu:2436": " vākyam /",
    "GR14ss4_krsu:2437": " [Vṛ. adds: yathā sva-maty-anubhavānurūpāt nānā-vākyaika-vākyatā ca /",
    "GR14ss4_krsu:2438": " yathā krama-mukti-mārge'rcir-ādi-krama evāṅgī,",
    "GR14ss4_krsu:2439": " nāḍī-raśmy-ādi-mārgās",
    "GR14ss4_krsu:2440": " tu tad-aṅgatvenaiva arcir-ādinā tat-prathiteḥ [Vs. 4.3.1] iti sūtre svīkriyante",
    "GR14ss4_krsu:2441": " tadvat / yataḥ svayaṃ bhagavaty avatarati sarve'pi te praviṣṭā iti yadā yat",
    "GR14ss4_krsu:2442": " kiñcid yenānubhūtam,",
    "GR14ss4_krsu:2443": " tadā tena tad eva nirdiṣṭam iti / [Vṛ. ends here.]",
    "GR14ss4_krsu:2444": " tasmād vidvadbhir evaṃ vicāryatām - svayaṃ bhagavati tasmin praveśaṃ vinā",
    "GR14ss4_krsu:2445": " kathaṃ tat sambhaved iti /",
    "GR14ss4_krsu:2446": " dṛśyate ca tasmāt keṣāṃcid aṃśānāṃ punar",
    "GR14ss4_krsu:2447": " āvirbhāvaḥ yathā pradyumnādīnām /",
    "GR14ss4_krsu:2448": " ataeva vikuṇṭhā-sutasya",
    "GR14ss4_krsu:2449": " praveśābhiprāyeṇaiva śiśupāla-dantavakrayoḥ śrī-kṛṣṇa-sāyujyam eva",
    "GR14ss4_krsu:2450": " tadānīṃ jātam - punar avatāra-līlām āptau śrī-vikuṇṭhā-sute sva-dhāma-",
    "GR14ss4_krsu:2451": " gate pārṣadatva-prāptiḥ /",
    "GR14ss4_krsu:2452": " yathoktaṃ śrī-nāradena -",
    "GR14ss4_krsu:2453": " vairānubandha-tīvreṇa dhyānenācyuta-sātmatām /",
    "GR14ss4_krsu:2454": " nītau punar hareḥ pārśvaṃ jagmatur viṣṇu-pārṣadau // [BhP 7.1.46] iti /",
    "GR14ss4_krsu:2455": " tathā hari-vaṃśe ca kṣīroda-śāyino mukuṭe daityāpahṛte daitya-māraṇāya",
    "GR14ss4_krsu:2456": " garuḍo yāvat kṛta-vilambas tāvat śrī-kṛṣṇo'vatatāra /",
    "GR14ss4_krsu:2457": " tataś cāsau mukuṭam",
    "GR14ss4_krsu:2458": " āhṛtya tatra cordhva-loke kutrāpi bhagavantam adṛṣṭvā gomanta-śirasi śrī-",
    "GR14ss4_krsu:2459": " kṛṣṇāyaiva samarpitavān iti prasiddhiḥ /",
    "GR14ss4_krsu:2460": " [Vṛ. adds: evam eva bali-sad-gatayoḥ śrī-kṛṣṇa-rāmayos tad-dvārastha-viṣṇu-",
    "GR14ss4_krsu:2461": " darśanam / kintu tat-tad-vākyārtha-paryālocanayā keṣāṃcin mūrty-ākarṣaṇaṃ",
    "GR14ss4_krsu:2462": " hari-vaṃśa-gata-giri-guhāśayana-paryālocanayā tu tac-chakty-ākarṣaṇam iti",
    "GR14ss4_krsu:2463": " labhyate / tac ca tadānīm ātmani sarveṣām eva bhaktānām ekatānatākṛti-",
    "GR14ss4_krsu:2464": " līlā-kautukārtham eveti ca gamyate /",
    "GR14ss4_krsu:2465": " [Vṛ. addition ends here.]",
    "GR14ss4_krsu:2466": " ato yathā krama-mukti-mārge'rcir-ādi-krama evāṅgī nāḍī-raśmy-ādi-vidhi-",
    "GR14ss4_krsu:2467": " kramas tu tad-aṅgatvenaiva prastūyate tadvad ihāpīti /",
    "GR14ss4_krsu:2468": " arcir-ādinā tat-",
    "GR14ss4_krsu:2469": " prathiteḥ [Vs. 4.3.1] ity eṣa nyāyo'tra dṛṣṭāntayitavyaḥ /",
    "GR14ss4_krsu:2470": " tvaṃ brahma paramaṃ vyoma puruṣaḥ prakṛteḥ paraḥ /",
    "GR14ss4_krsu:2471": " avatīrṇo 'si bhagavan svecchopātta-pṛthag-vapuḥ // [BhP 11.11.28]",
    "GR14ss4_krsu:2472": " (page 39)",
    "GR14ss4_krsu:2473": " sākṣād bhagavān eva tvam avatīrṇo'si /",
    "GR14ss4_krsu:2474": " bhagavata eva vaibhavam āha -",
    "GR14ss4_krsu:2475": " brahmatvaṃ parama-vyomākhyo vaikuṇṭhas tvaṃ prakṛteḥ paraḥ puruṣo'pi",
    "GR14ss4_krsu:2476": " tvam iti / bhagavān api kathambhūtaḥ sann avatīrṇaḥ /",
    "GR14ss4_krsu:2477": " [Vṛ. adds: svecchāmayasya ity anusāreṇa sveṣāṃ sarveṣām eva bhaktānāṃ yā",
    "GR14ss4_krsu:2478": " icchā tāṃ pūrayitum upāttāni tatas tataḥ svataḥ ākṛṣṭāni pṛthag-vapūṃṣi",
    "GR14ss4_krsu:2479": " nija-tat-tad-āvirbhāvā yena tathābhūtaḥ sann iti /",
    "GR14ss4_krsu:2480": " taṃ prati yathāha jāmbavān @-",
    "GR14ss4_krsu:2481": " yasyeṣad-utkalita-roṣa-kaṭākṣa-mokṣair",
    "GR14ss4_krsu:2482": " vartmādiśat kṣubhita-nakra-timiṅgilo 'bdhiḥ /",
    "GR14ss4_krsu:2483": " setuḥ kṛtaḥ sva-yaśa ujjvalitā ca laṅkā",
    "GR14ss4_krsu:2484": " rakṣaḥ-śirāṃsi bhuvi petur iṣu-kṣatāni // [BhP 10.56.58]",
    "GR14ss4_krsu:2485": " yathā ca devāḥ -",
    "GR14ss4_krsu:2486": " ketus tri-vikrama-yutas tri-patat-patāko",
    "GR14ss4_krsu:2487": " yas te bhayābhaya-karo 'sura-deva-camvoḥ /",
    "GR14ss4_krsu:2488": " svargāya sādhuṣu khaleṣv itarāya bhūman",
    "GR14ss4_krsu:2489": " pādaḥ punātu bhagavan bhajatām aghaṃ naḥ // [BhP 11.6.13]",
    "GR14ss4_krsu:2490": " yathā vā brahmā nārāyaṇas tvam ity ādau nārāyaṇo'ṅga nara-bhū-jalāyanāt",
    "GR14ss4_krsu:2491": " [BhP 10.14.4] iti / ataevākrūraḥ -",
    "GR14ss4_krsu:2492": " adbhutānīha yāvanti bhūmau viyati vā jale /",
    "GR14ss4_krsu:2493": " tvayi viśvātmake tāni kiṃ me 'dṛṣṭaṃ vipaśyataḥ // [BhP 10.41.4]",
    "GR14ss4_krsu:2494": " ataeva -",
    "GR14ss4_krsu:2495": " govinda-bhuja-guptāyāṃ dvāravatyāṃ kurūdvaha /",
    "GR14ss4_krsu:2496": " avātsīn nārado 'bhīkṣṇaṃ kṛṣṇopāsana-lālasaḥ //",
    "GR14ss4_krsu:2497": " [BhP 11.2.1] [Vṛ. addition",
    "GR14ss4_krsu:2498": " ends here.]",
    "GR14ss4_krsu:2499": " svecchayopāttāni tatas tata ākṛṣṭāni pṛthag-vapūṃṣi nija-tat-tad-āvirbhāvā",
    "GR14ss4_krsu:2500": " yena tathābhūtaḥ sann iti /",
    "GR14ss4_krsu:2501": " // 11.11 // uddhavaḥ śrī-bhagavantam // 90 // [91]",
    "GR14ss4_krsu:2502": " tad evaṃ pramāṇavattve prayojanavattve sthite tam eva praveśam āha -",
    "GR14ss4_krsu:2503": " sva-śānta-rūpeṣv itaraiḥ sva-rūpair",
    "GR14ss4_krsu:2504": " abhyardyamāneṣv anukampitātmā /",
    "GR14ss4_krsu:2505": " parāvareśo mahad-aṃśa-yukto",
    "GR14ss4_krsu:2506": " hy ajo 'pi jāto bhagavān yathāgniḥ // [BhP 3.2.15]",
    "GR14ss4_krsu:2507": " tac ca janma nija-tat-tad-aṃśāny ādāyaivety āha mahad-aṃśa-yuktaḥ /",
    "GR14ss4_krsu:2508": " mahataḥ svasyaivāṃśair yuktaḥ /",
    "GR14ss4_krsu:2509": " mahāntaṃ vibhum ātmānam [KaṭhU 1.2.22]",
    "GR14ss4_krsu:2510": " ity ādi śruteḥ,",
    "GR14ss4_krsu:2511": " mahac ceti [Vs 1.4.8] nyāya-prasiddheś ca / mahānto ye",
    "GR14ss4_krsu:2512": " puruṣādayo'ṃśās tair yukta iti vā /",
    "GR14ss4_krsu:2513": " lokanāthaṃ mahad-bhūtam itivad",
    "GR14ss4_krsu:2514": " ātmatvāvyabhicāraḥ /",
    "GR14ss4_krsu:2515": " mahadbhir aṃśibhir aṃśaiś ca yukta iti vā //",
    "GR14ss4_krsu:2516": " // 3.2 // viduraṃ śrīmad-uddhavaḥ // 91 // [92]",
    "GR14ss4_krsu:2517": " tathaivam athāham aṃśa-bhāgena [BhP 10.2.9] ity ādāv apy evaṃ",
    "GR14ss4_krsu:2518": " vyākhyeyam /",
    "GR14ss4_krsu:2519": " aṃśānāṃ bhāgo bhajanaṃ praveśo yatra tena paripūrṇa-rūpeṇa /",
    "GR14ss4_krsu:2520": " aṃśānāṃ bhajanena lakṣito vā prāpsyāmīti prakaṭa-līlābhiprāyeṇa",
    "GR14ss4_krsu:2521": " bhaviṣyan-nirdeśaḥ /",
    "GR14ss4_krsu:2522": " ataeva tad-avatāra-samaye yugāvatārāś ca sa evety",
    "GR14ss4_krsu:2523": " abhipretyāha -",
    "GR14ss4_krsu:2524": " āsan varṇās trayo hy asya gṛhṇato 'nuyugaṃ tanūḥ /",
    "GR14ss4_krsu:2525": " śuklo raktas tathā pīta idānīṃ kṛṣṇatāṃ gataḥ // [BhP 10.8.13]",
    "GR14ss4_krsu:2526": " asya tava putrasya prati-yugaṃ tanuḥ yugāvatāra-līlāvatārān gṛhṇataḥ",
    "GR14ss4_krsu:2527": " prakaṭayato yadyapi śuklādayas trayo'py anye varṇā āsan tathāpi idānīm",
    "GR14ss4_krsu:2528": " asya prādurbhāvavati asmin dvāpare tu sa śuklo yugāvatāras tathā raktaḥ",
    "GR14ss4_krsu:2529": " pīto'pi / etad apy upalakṣaṇam anya-dvāpara-yugāvatāraḥ (page 40) śuka-",
    "GR14ss4_krsu:2530": " pakṣa-varṇo'pi kṛṣṇatām eva gata etasminn antarbhūta ity arthaḥ / tasmāt",
    "GR14ss4_krsu:2531": " kṛṣṇī-kartṛtvāt svayaṃ kṛṣṇatvāt sarvākarṣakatvāc ca kṛṣṇa ity ekam asya",
    "GR14ss4_krsu:2532": " nāmeti prākaraṇiko'py arthaḥ śreyān /",
    "GR14ss4_krsu:2533": " tadānīṃ śrī-kṛṣṇasyaiva dvāpara-",
    "GR14ss4_krsu:2534": " yugāvatāratvaṃ śrī-karabhājanena yugāvatāropāsanāyām uktam, na tu",
    "GR14ss4_krsu:2535": " dvāparāntaravac-chuka-pakṣa-varṇasyānyasya -",
    "GR14ss4_krsu:2536": " dvāpare bhagavāñ śyāmaḥ pīta-vāsā nijāyudhaḥ /",
    "GR14ss4_krsu:2537": " śrīvatsādibhir aṅkaiś ca lakṣaṇair upalakṣitaḥ //",
    "GR14ss4_krsu:2538": " taṃ tadā puruṣaṃ martyā mahārājopalakṣaṇam /",
    "GR14ss4_krsu:2539": " yajanti veda-tantrābhyāṃ paraṃ jijñāsavo nṛpa //",
    "GR14ss4_krsu:2540": " namas te vāsudevāya namaḥ saṅkarṣaṇāya ca /",
    "GR14ss4_krsu:2541": " pradyumnāyāniruddhāya tubhyaṃ bhagavate namaḥ // [BhP 11.5.27-29] iti /",
    "GR14ss4_krsu:2542": " [Vṛ. adds here:] atra śrī-kṛṣṇatve liṅgaṃ mahārājopalakṣaṇam iti",
    "GR14ss4_krsu:2543": " vāsudevāyety ādi ca śrī-hari-vaṃśokta-rāja-rājābhiṣekād dvārakāyāṃ catur-",
    "GR14ss4_krsu:2544": " vyūhatva-prasiddheś ca /",
    "GR14ss4_krsu:2545": " [end of Vṛ. addition.]",
    "GR14ss4_krsu:2546": " // 10.8 // gargaḥ śrī-nandam // 92 // [93]",
    "GR14ss4_krsu:2547": " tad evaṃ śrī-kṛṣṇasya svayaṃ bhagavattve suṣṭhu nirdhārite nityam eva tad-",
    "GR14ss4_krsu:2548": " rūpatvenāvasthitir api svayam eva siddhā /",
    "GR14ss4_krsu:2549": " tathāpi manda-dhiyāṃ bhrānti-",
    "GR14ss4_krsu:2550": " hānārtham idaṃ viviriyate /",
    "GR14ss4_krsu:2551": " tatra tāvad ārādhanā-vākyenaiva sā sidhyati /",
    "GR14ss4_krsu:2552": " ārādhyasyābhāve ārādhanānodanāyā vipralipsā-janyatvāpatteḥ / tac ca",
    "GR14ss4_krsu:2553": " paramāpte śāstre na sambhavati /",
    "GR14ss4_krsu:2554": " sambhave ca puruṣārthābhāvāt",
    "GR14ss4_krsu:2555": " śāstrānarthakyam /",
    "GR14ss4_krsu:2556": " Sarva-saṃvādinī - atha dvi-navatitama-vākyānantaraṃ nityatva-prakaraṇe",
    "GR14ss4_krsu:2557": " ôśāstrānarthakyamö ity asyānantaram idaṃ vivecanīyam /",
    "GR14ss4_krsu:2558": " nanu bālāturādy-",
    "GR14ss4_krsu:2559": " upacchandana-vākyavat taj-jñāna-mātreṇāpi puruṣārtha-siddhir dṛśyate / tato",
    "GR14ss4_krsu:2560": " nārthāntara-sad-bhāve tat-smāraka-vākyaṃ kāraṇam /",
    "GR14ss4_krsu:2561": " kintu prathamatas tad-",
    "GR14ss4_krsu:2562": " abhirucite tadānīm asaty api vastu-viśeṣe tadīya-hita-vastv-antara-",
    "GR14ss4_krsu:2563": " cittāvatārāya bālādīn iva mātrādi-vākyaṃ sa-guṇa-viśeṣe sādhakān",
    "GR14ss4_krsu:2564": " pravartayati śāstram /",
    "GR14ss4_krsu:2565": " paścād yathā sva-hite krameṇa svayam eva pravartante",
    "GR14ss4_krsu:2566": " bālādayas tathā balavac chāstrāntaraṃ dṛṣṭvā nirguṇe vā nitya-prākaṭya-",
    "GR14ss4_krsu:2567": " vaikuṇṭha-nātha-lakṣaṇa-guṇe vā pravartasyanta iti /",
    "GR14ss4_krsu:2568": " tan na /",
    "GR14ss4_krsu:2569": " ananta-guṇa-",
    "GR14ss4_krsu:2570": " rūpādi-vaibhava-nityāspadatvāt /",
    "GR14ss4_krsu:2571": " tad-rūpeṇāvasthitir nāsambhaviteti / yad",
    "GR14ss4_krsu:2572": " gataṃ bhavac ca bhaviṣyac ca [BAU 3.8.3] iti śruteḥ /",
    "GR14ss4_krsu:2573": " sambhāvitāyāṃ tu tasyām avatāra-vākyaṃ cāvatārasya prapañca-gata-tadīya-",
    "GR14ss4_krsu:2574": " prakāśa-mātra-lakṣaṇatvāt /",
    "GR14ss4_krsu:2575": " nārāyaṇādīnāṃ ca tatraivāvatāre praveśa-",
    "GR14ss4_krsu:2576": " mātra-vivakṣāto na virudhyate /",
    "GR14ss4_krsu:2577": " kiṃ cottara-mīmāṃsāyāṃ tat-tad-upāsanā-",
    "GR14ss4_krsu:2578": " śāstroktā yā yā mūrtis tadvatī eva devatā iti siddhānta-grahaḥ /",
    "GR14ss4_krsu:2579": " tataś ca taṃ",
    "GR14ss4_krsu:2580": " pīṭhagaṃ ye tu yajanti dhīrās teṣāṃ sukhaṃ śāśvataṃ netareṣām [GTU 1.20]",
    "GR14ss4_krsu:2581": " ity ādikā gopāla-tāpany-upaniṣadi yenāyathārthā manyate tasya tu mahad",
    "GR14ss4_krsu:2582": " eva sāhasam /",
    "GR14ss4_krsu:2583": " atra ca śāśvata-sukha-phala-prāpti-śravaṇāt tat-pīṭhasya",
    "GR14ss4_krsu:2584": " yajanaṃ vinā jñānam ayaṃ jñānāt mokṣa iti śruteḥ /",
    "GR14ss4_krsu:2585": " tatraiva ghorā iti",
    "GR14ss4_krsu:2586": " viśeṣaṇāt bālāturavad bhāvas teṣāṃ dūra evotsāritaḥ /",
    "GR14ss4_krsu:2587": " netareṣām iti",
    "GR14ss4_krsu:2588": " nirdhāraṇe tad-yajanasya paramparā-hetutvam api niṣidhyate /",
    "GR14ss4_krsu:2589": " ataeva nāma",
    "GR14ss4_krsu:2590": " brahmety upāsīta [ChāU 7.1.5] itivad atrāropo'pi na mantavyaḥ / tasmād",
    "GR14ss4_krsu:2591": " ārādhana-vākyena tasya nityatvaṃ sidhyaty eva svādhyāyādiṣṭa-devatā-",
    "GR14ss4_krsu:2592": " samprayoga iti smaraṇaṃ cātropaṣṭambhakam iti /",
    "GR14ss4_krsu:2593": " [end Sarva-saṃvādinī]",
    "GR14ss4_krsu:2594": " āropaś ca paricchinna-guṇa-rūpa eva vastuni kalpyate nānanta-guṇa-rūpe /",
    "GR14ss4_krsu:2595": " śrī-svāmi-caraṇair apīdam eva puṣṭam ekādaśa-samāptau dhāraṇā-dhyāna-",
    "GR14ss4_krsu:2596": " maṅgalam [BhP 11.31.6] ity atra dhāraṇāyā dhyānasya ca maṅgalaṃ śobhanaṃ",
    "GR14ss4_krsu:2597": " viṣayam itarathā tayor nirviṣayatvam /",
    "GR14ss4_krsu:2598": " dṛśyate cādyāpy upāsakānāṃ",
    "GR14ss4_krsu:2599": " sākṣātkāras tat-phalas-prāptiś ceti bhāvaḥ /",
    "GR14ss4_krsu:2600": " śrūyate caivaṃ pañcame navasu",
    "GR14ss4_krsu:2601": " varṣeṣu tat-tad-avatāropāsanādi /",
    "GR14ss4_krsu:2602": " yathoktaṃ - navasv api varṣeṣu bhagavān",
    "GR14ss4_krsu:2603": " nārāyaṇo mahā-puruṣaḥ puruṣāṇāṃ tad-anugrahāyātma-tattva-",
    "GR14ss4_krsu:2604": " vyūhenātmanādyāpi sannidhīyate / [BhP 5.17.14] iti /",
    "GR14ss4_krsu:2605": " sannidhānaṃ cedaṃ sākṣād-rūpeṇa śrī-pradyumnādau gati-vilāsāder",
    "GR14ss4_krsu:2606": " varṇitatvāt /",
    "GR14ss4_krsu:2607": " tatra cātmanā svayam evety uktam /",
    "GR14ss4_krsu:2608": " tathā nityatve eva",
    "GR14ss4_krsu:2609": " śālagrāma-śilādiṣu narasiṃhatvādi-bhedaś ca saṃgacchate /",
    "GR14ss4_krsu:2610": " tat-tad-avatāra-",
    "GR14ss4_krsu:2611": " sānnidhyād eva hi tat-tad-bhedaḥ /",
    "GR14ss4_krsu:2612": " tathā śrī-kṛṣṇam adhikṛtyāpi gītaṃ śrī-",
    "GR14ss4_krsu:2613": " kṛṣṇa-sahasra-nāma-prārambhe śrī-viṣṇu-dharmottare --",
    "GR14ss4_krsu:2614": " tasya hṛṣṭāśayaḥ stutyā viṣṇur gopāṅganāvṛtaḥ /",
    "GR14ss4_krsu:2615": " tāpiñcha-śyāmalaṃ rūpaṃ piñchottaṃsam adarśayat // iti /",
    "GR14ss4_krsu:2616": " agre ca tad-vākyam -",
    "GR14ss4_krsu:2617": " mām avehi mahābhāga kṛṣṇaṃ kṛtya-vidāṃ vara /",
    "GR14ss4_krsu:2618": " puraskṛto'smi tvad-bhaktyā pūrṇāḥ santu manorathāḥ // iti /",
    "GR14ss4_krsu:2619": " tathā pādme nirmāṇa-khaṇḍe - paśya tvaṃ darśayiṣyāmi svarūpaṃ veda-",
    "GR14ss4_krsu:2620": " gopitam iti śrī-bhagavad-vākyānantaraṃ brahma-vākyam -",
    "GR14ss4_krsu:2621": " tato'paśyam ahaṃ bhūpa bālaṃ kālāmbuda-prabham /",
    "GR14ss4_krsu:2622": " gopa-kanyāvṛtaṃ gopaṃ hasantaṃ gopa-bālakaiḥ //",
    "GR14ss4_krsu:2623": " kadamba-mūla āsīnaṃ pīta-vāsasam adbhutam /",
    "GR14ss4_krsu:2624": " vanaṃ vṛndāvanaṃ nāma nava-pallava-maṇḍitam // ity ādi /",
    "GR14ss4_krsu:2625": " trailokya-saṃmohana-tantre śrīmad-aṣṭādaśākṣara-japa-prasaṅge -",
    "GR14ss4_krsu:2626": " ahar-niśaṃ japed yas tu mantrī niyata-mānasaḥ /",
    "GR14ss4_krsu:2627": " sa paśyati na sandeho gopa-veśa-dharaṃ harim // iti /",
    "GR14ss4_krsu:2628": " [Sarva-saṃvādinī:",
    "GR14ss4_krsu:2629": " trailokya-saṃmohana-tantra-vacanānantaraṃ caivaṃ",
    "GR14ss4_krsu:2630": " vyākhyeyam /",
    "GR14ss4_krsu:2631": " yadi vā śrī-kṛṣṇādīnāṃ svayaṃ-bhagavattvādikam",
    "GR14ss4_krsu:2632": " ananusandhāyaiva pralāpibhir upāsanānusāreṇānyadāpi kaścin mūla-bhūta-",
    "GR14ss4_krsu:2633": " bhagavān tad-rūpeṇopāsakebhyo darśanaṃ dadātīti mantavyam / tathāpi",
    "GR14ss4_krsu:2634": " śruty-ādi-prasiddhānāṃ tat-tad-upāsanā-pravāhāṇāṃ",
    "GR14ss4_krsu:2635": " svayaṃ samuttīrya sudustaraṃ dyuman",
    "GR14ss4_krsu:2636": " bhavārṇavaṃ bhīmam adabhra-sauhṛdāḥ /",
    "GR14ss4_krsu:2637": " bhavat-padāmbhoruha-nāvam atra te",
    "GR14ss4_krsu:2638": " nidhāya yātāḥ sad-anugraho bhavān // [BhP 10.2.31]",
    "GR14ss4_krsu:2639": " ity anusāreṇāvicchinna-sampradāyatvenādi-siddhatvāt anantatvāt keṣāṃcit",
    "GR14ss4_krsu:2640": " tac-caraṇāravindaika-sevā-mātra-puruṣārthānāṃ ye yathā māṃ prapadyante",
    "GR14ss4_krsu:2641": " [Gītā 4.11] iti nyāyena nitya-tad-ekopalabdhatvāt śrī-bhagavataḥ sarvadaiva",
    "GR14ss4_krsu:2642": " tat-tad-rūpeṇāvasthitir gamyate eva /",
    "GR14ss4_krsu:2643": " ataeva bhagavat-padāmbhoruha-",
    "GR14ss4_krsu:2644": " nāvamātra te nidhāyety uktam /",
    "GR14ss4_krsu:2645": " tad etām api paripāṭīṃ paścād vidhāyāha /",
    "GR14ss4_krsu:2646": " [end SS.]",
    "GR14ss4_krsu:2647": " gautamīye ca sad-ācāra-prasaṅge -",
    "GR14ss4_krsu:2648": " ahar-niśaṃ japen mantraṃ mantrī niyata-mānasaḥ /",
    "GR14ss4_krsu:2649": " sa paśyati (page 41)",
    "GR14ss4_krsu:2650": " na sandeho gopa-veśa-dharaṃ harim // iti /",
    "GR14ss4_krsu:2651": " śrī-gopāla-tāpanī-śrutiś caivam - tadu hovāca brahmaṇo'sāv anvarataṃ me",
    "GR14ss4_krsu:2652": " dhyātaḥ stutaḥ parameśvaraḥ parārdhānte so'budhyata /",
    "GR14ss4_krsu:2653": " gopaveśo me puruṣaḥ",
    "GR14ss4_krsu:2654": " purastādāvirbabhūva //",
    "GR14ss4_krsu:2655": " [GTU 1.29] iti siddha-nirdeśo'pi śrūyate yathā vande",
    "GR14ss4_krsu:2656": " vṛndāvanāsīnam indirānanda-mandiram [NārP 1.1.1] iti bṛhan-",
    "GR14ss4_krsu:2657": " nāradīyārambhe maṅgalācaraṇam /",
    "GR14ss4_krsu:2658": " gṛhaṃ santiṣṭhate yasya māhātmyaṃ daitya-nāyaka /",
    "GR14ss4_krsu:2659": " dvārakāyāḥ samudbhūtaṃ sānnidhyaṃ keśavasya ca /",
    "GR14ss4_krsu:2660": " rukmiṇī-sahitaḥ kṛṣṇo nityaṃ nivasate gṛhe //",
    "GR14ss4_krsu:2661": " iti skānde dvārakā-māhātmye baliṃ prati śrī-prahlāda-vākyam /",
    "GR14ss4_krsu:2662": " vratinaḥ kārttike māsi snātasya vidhivan mama /",
    "GR14ss4_krsu:2663": " gṛhāṇārghyaṃ mayā dattaṃ danujendra-niṣūdana // [PadmaP 6.93.24]",
    "GR14ss4_krsu:2664": " iti pādma-kārttika-māhātmye tat-prātaḥ-snānārghya-mantraḥ / evaṃ ca",
    "GR14ss4_krsu:2665": " śrīmad-aṣṭādaśākṣarādayo mantrās tat-tat-parikarādi-",
    "GR14ss4_krsu:2666": " viśiṣṭatayivārādhyatvena siddha-nirdeśam eva kurvanti /",
    "GR14ss4_krsu:2667": " tad-āvaraṇādi-pūjā-",
    "GR14ss4_krsu:2668": " mantrāś ca / kiṃ bahunā karma-vipāka-prāyaścitta-śāstre'pi tayā śrūyate /",
    "GR14ss4_krsu:2669": " yad āha bodhāyanaḥ - homas tu pūrvavat kāryo govinda-prītaye tataḥ ity ādy",
    "GR14ss4_krsu:2670": " anantaraṃ ----",
    "GR14ss4_krsu:2671": " govinda gopījana-vallabheśa",
    "GR14ss4_krsu:2672": " kaṃsāsuraghna tridaśendra-vandya /",
    "GR14ss4_krsu:2673": " godāna-tṛptaḥ kuru me dayālo",
    "GR14ss4_krsu:2674": " aṃśo-vināśaṃ kṣapitāri-varga // iti /",
    "GR14ss4_krsu:2675": " anyatra ca yathā --",
    "GR14ss4_krsu:2676": " govinda gopījana-vallabheśa",
    "GR14ss4_krsu:2677": " vidhvasta-kaṃsa tridaśendra-vandya /",
    "GR14ss4_krsu:2678": " govardhanādi-pravaraika-hasta",
    "GR14ss4_krsu:2679": " saṃrakṣitāśeṣa-gava-pravīṇa //",
    "GR14ss4_krsu:2680": " go-netra-veṇu-kṣapaṇa prabhūtam",
    "GR14ss4_krsu:2681": " āndhyaṃ tathograṃ timiraṃ kṣipāṃśu // iti /",
    "GR14ss4_krsu:2682": " spaṣṭaṃ ca tathātvaṃ śrī-gopāla-tāpanyāṃ - govindaṃ sac-cid-ānanda-",
    "GR14ss4_krsu:2683": " vigrahaṃ vṛndāvana-sura-bhūruha-talāsīnaṃ satataṃ sa-marud-gaṇo'haṃ",
    "GR14ss4_krsu:2684": " toṣayāmi [GTU 1.37] iti /",
    "GR14ss4_krsu:2685": " ataeva puraskṛto'smi tvad-bhaktyā ity evoktam iti /",
    "GR14ss4_krsu:2686": " alaṃ caivāṃ-vidha-",
    "GR14ss4_krsu:2687": " pramāṇa-saṅgraha-prapañcena /",
    "GR14ss4_krsu:2688": " yataś cic-chakty-eka-vyañjitānāṃ tat-",
    "GR14ss4_krsu:2689": " paricchadādīnāṃ api tathā nityāvasthititvenāvirbhāva-tirobhāvāv eva dvitīya-",
    "GR14ss4_krsu:2690": " sandarbhe sādhitau staḥ /",
    "GR14ss4_krsu:2691": " sarvathotpatti-nāśau tu niṣiddhau / tatas tad-",
    "GR14ss4_krsu:2692": " avatārāṇāṃ kim uta svayaṃ bhagavato vā tasya kim utatarām iti / yathā ca",
    "GR14ss4_krsu:2693": " vyākhyātaṃ jagṛhe pauruṣaṃ rūpam ity atra tattva-vāda-gurubhiḥ / vyakty-",
    "GR14ss4_krsu:2694": " apekṣayā jagṛhe /",
    "GR14ss4_krsu:2695": " tathā ca tantra-bhāgavate -",
    "GR14ss4_krsu:2696": " aheyam anupādeyaṃ yad rūpaṃ nityam avyayam /",
    "GR14ss4_krsu:2697": " sa evāpekṣya-rūpāṇāṃ vyaktim eva janārdanaḥ //",
    "GR14ss4_krsu:2698": " agṛhṇād vyasṛjac ceti rāma-kṛṣṇādikāṃ tanum /",
    "GR14ss4_krsu:2699": " paṭhyate bhagavān īśo mūḍha-buddhi-vyapekṣayā //",
    "GR14ss4_krsu:2700": " tamasā hy upagūḍhasya yat tamaḥ-pānam īśituḥ /",
    "GR14ss4_krsu:2701": " etat puruṣa-rūpasya grahaṇaṃ samudīryate //",
    "GR14ss4_krsu:2702": " kṛṣṇa-rāmādi-rūpāṇāṃ loke vyakti-vyapekṣayā // iti /",
    "GR14ss4_krsu:2703": " evam eva prathame dvādaśādhyāye vidhūya [BhP 1.12.11] ity-ādi-padye",
    "GR14ss4_krsu:2704": " svāmibhir api vyākhyātam - yatra dṛṣṭas tatraivāntarhitaḥ na tv anyatra",
    "GR14ss4_krsu:2705": " gataḥ / yato vibhuḥ sarva-gata iti /",
    "GR14ss4_krsu:2706": " tathā mādhva-bhāṣya-pramāṇitā śrutiś ca @-",
    "GR14ss4_krsu:2707": " vāsudevaḥ saṅkarṣaṇaḥ pradyumno'niruddho'haṃ matsyaḥ kūrmo varāho",
    "GR14ss4_krsu:2708": " narasiṃho vāmano rāmo rāmo rāmaḥ kṛṣṇo buddhaḥ kalkir ahaṃ śatadhāhaṃ",
    "GR14ss4_krsu:2709": " sahasradhāham ito'ham ananto'haṃ naivaite jāyante naite mriyante / naiṣām",
    "GR14ss4_krsu:2710": " ajñāna-bandho na muktiḥ sarva eva hy ete pūrṇā ajarā amṛtāḥ paramā",
    "GR14ss4_krsu:2711": " paramānandā iti caturveda-śikhāyām /",
    "GR14ss4_krsu:2712": " tathā ca śrī-nṛsiṃha-purāṇe - yuge yuge viṣṇur anādi-mūrtim āsthāya viśvaṃ",
    "GR14ss4_krsu:2713": " paripāti duṣṭahā iti /",
    "GR14ss4_krsu:2714": " tathā ca nṛsiṃha-tāpanyāṃ tad-bhāṣya-kṛdbhir vyākhyātam - etan nṛsiṃha-",
    "GR14ss4_krsu:2715": " vigrahaṃ nityam iti /",
    "GR14ss4_krsu:2716": " śrutiś ca seyaṃ ṛtaṃ satyaṃ paraṃ brahma puruṣaṃ nṛ-",
    "GR14ss4_krsu:2717": " keśari-vigraham iti /",
    "GR14ss4_krsu:2718": " evaṃ ca brāhma-pādmottara-khaṇḍādāv api śrī-matsya-",
    "GR14ss4_krsu:2719": " devādīnāṃ ca pṛthak pṛthag vaikuṇṭhādi-lokāḥ śrūyante /",
    "GR14ss4_krsu:2720": " evam eva jaleṣu",
    "GR14ss4_krsu:2721": " māṃ (page 42) rakṣatu matsya-mūrtir iti nārāyaṇa-varmādy-uktam api",
    "GR14ss4_krsu:2722": " saṅgacchate /",
    "GR14ss4_krsu:2723": " tasmāt svayaṃ bhagavati śrī-kṛṣṇe'py anyathāsambhāvanam anādi-pāpa-",
    "GR14ss4_krsu:2724": " vikṣepa eva hetuḥ /",
    "GR14ss4_krsu:2725": " tad evam abhipretya tān durbuddhīn api bodhayituṃ tasya",
    "GR14ss4_krsu:2726": " svopāsyatvaṃ pratipādayann āha patir gatiś cāndhaka-vṛṣṇi-sātvatāṃ",
    "GR14ss4_krsu:2727": " prasīdatāṃ me bhagavān satāṃ patiḥ //",
    "GR14ss4_krsu:2728": " [BhP 2.4.20] iti / spaṣṭam /",
    "GR14ss4_krsu:2729": " // 2.4 // śrī-śukaḥ // 93 // [94]",
    "GR14ss4_krsu:2730": " tathā - deve varṣati yajña-viplava-ruṣā ity-ādau prīyān na indro gavām [BhP",
    "GR14ss4_krsu:2731": " 10.26.25] iti / spaṣṭam /",
    "GR14ss4_krsu:2732": " // 10.26 // śrī-śukaḥ // 94 // [95]",
    "GR14ss4_krsu:2733": " tathā -",
    "GR14ss4_krsu:2734": " śrī-kṛṣṇa kṛṣṇa-sakha vṛṣṇy-ṛṣabhāvani-dhrug-",
    "GR14ss4_krsu:2735": " rājanya-vaṃśa-dahanānapavarga-vīrya /",
    "GR14ss4_krsu:2736": " govinda gopa-vanitā-vraja-bhṛtya-gīta-",
    "GR14ss4_krsu:2737": " tīrtha-śravaḥ śravaṇa-maṅgala pāhi bhṛtyān // [BhP 12.11.25]",
    "GR14ss4_krsu:2738": " spaṣṭam // 12.11 // śrī-sūtaḥ // 95 // [96]",
    "GR14ss4_krsu:2739": " api ca svayam eva sva-vigraham eva lakṣyīkṛtyāha --",
    "GR14ss4_krsu:2740": " tadā vāṃ parituṣṭo 'ham amunā vapuṣānaghe /",
    "GR14ss4_krsu:2741": " tapasā śraddhayā nityaṃ bhaktyā ca hṛdi bhāvitaḥ //",
    "GR14ss4_krsu:2742": " prādurāsaṃ varada-rāḍ yuvayoḥ kāma-ditsayā /",
    "GR14ss4_krsu:2743": " vriyatāṃ vara ity ukte mādṛśo vāṃ vṛtaḥ sutaḥ // [BhP 10.3.37-38]",
    "GR14ss4_krsu:2744": " ity upakramya -",
    "GR14ss4_krsu:2745": " adṛṣṭvānyatamaṃ loke śīlaudārya-guṇaiḥ samam /",
    "GR14ss4_krsu:2746": " ahaṃ suto vām abhavaṃ pṛśnigarbha iti śrutaḥ //",
    "GR14ss4_krsu:2747": " tayor vāṃ punar evāham adityām āsa kaśyapāt /",
    "GR14ss4_krsu:2748": " upendra iti vikhyāto vāmanatvāc ca vāmanaḥ //",
    "GR14ss4_krsu:2749": " tṛtīye 'smin bhave 'haṃ vai tenaiva vapuṣātha vām /",
    "GR14ss4_krsu:2750": " jāto bhūyas tayor eva satyaṃ me vyāhṛtaṃ sati // [BhP 10.3.41-43]",
    "GR14ss4_krsu:2751": " amunā śrī-kṛṣṇasya mama prādurbhāva-samaye'tra prakāśamānenaitena",
    "GR14ss4_krsu:2752": " śrī-kṛṣṇākhyenaiva /",
    "GR14ss4_krsu:2753": " tṛtīya iti tenaiva pūrvaṃ varārthaṃ prādurbhāvitenaiva /",
    "GR14ss4_krsu:2754": " ataeva pṛśnigarbhāditve tenaiva vapuṣety uktatvān na tu tadānīm adhuneva",
    "GR14ss4_krsu:2755": " svayam eva babhūva kintv aṃśenaiveti gamyate /",
    "GR14ss4_krsu:2756": " pṛśnigarbhas tu te buddhim",
    "GR14ss4_krsu:2757": " ātmānaṃ bhagavān paraḥ [BhP 10.6.12] ity atrāpy etad eva gīr-devyā sūcitam",
    "GR14ss4_krsu:2758": " asti / ataeva tṛtīya eva bhave tat-sadṛśa-suta-prāpti-lakṣaṇa-varasya parama-",
    "GR14ss4_krsu:2759": " pūrṇatvāpekṣayā tatraiva satyaṃ me vyāhṛtam ity uktaṃ caturbhujatvaṃ cedaṃ",
    "GR14ss4_krsu:2760": " rūpaṃ śrī-kṛṣṇa eva /",
    "GR14ss4_krsu:2761": " kṛṣṇāvatārotsavaḥ [BhP 10.3.11] ity-ādibhis tasyātyanta-",
    "GR14ss4_krsu:2762": " prasiddheḥ //",
    "GR14ss4_krsu:2763": " // 10.3 // śrī-bhagavān devakī-devīm // 96 // [97]",
    "GR14ss4_krsu:2764": " evaṃ ca devakyāṃ deva-rūpiṇyām [BhP 10.3.8] ity ādi / spaṣṭam /",
    "GR14ss4_krsu:2765": " // 10.3 // śrī-śukaḥ // 97 // [98]",
    "GR14ss4_krsu:2766": " nanu satyaṃ tasya caturbhujākāra-rūpasya tādṛśatvaṃ kintu rūpaṃ cedaṃ",
    "GR14ss4_krsu:2767": " pauruṣaṃ dhyāna-dhiṣṇyaṃ mā pratyakṣaṃ māṃsa-dṛśāṃ bho kṛṣīṣṭhāḥ",
    "GR14ss4_krsu:2768": " [BhP 10.3.28] iti mātṛ-vijñāpanānusāreṇa /",
    "GR14ss4_krsu:2769": " etad vāṃ darśitaṃ rūpaṃ prāg-janma-smaraṇāya me /",
    "GR14ss4_krsu:2770": " nānyathā mad-bhavaṃ jñānaṃ martya-liṅgena jāyate // [BhP 10.3.44]",
    "GR14ss4_krsu:2771": " iti pratyuttarayya -",
    "GR14ss4_krsu:2772": " ity uktvāsīd dharis tūṣṇīṃ bhagavān ātma-māyayā /",
    "GR14ss4_krsu:2773": " pitroḥ sampaśyatoḥ sadyo babhūva prākṛtaḥ śiśuḥ // [BhP 10.3.46]",
    "GR14ss4_krsu:2774": " ity ukta-diśā yan-mānuṣākāra-rūpaṃ svīkṛtavān tatra sandigdham iva bhāti /",
    "GR14ss4_krsu:2775": " atra ca bhavatu vā harir api tatyāja ākṛtiṃ try-adhīśa iti [BhP 3.4.28] tyakṣan",
    "GR14ss4_krsu:2776": " deham iti [BhP 3.4.29] ca tantra-bhāgavatānusāreṇāntardhāpanārthatvād",
    "GR14ss4_krsu:2777": " asahāyam /",
    "GR14ss4_krsu:2778": " yayāharad bhuvo bhāraṃ tāṃ tanuṃ vijahāv ajaḥ /",
    "GR14ss4_krsu:2779": " kaṇṭakaṃ kaṇṭakeneva dvayaṃ cāpīśituḥ samam //",
    "GR14ss4_krsu:2780": " yathā matsyādi-rūpāṇi dhatte jahyād yathā naṭaḥ / (page 43)",
    "GR14ss4_krsu:2781": " bhū-bhāraḥ kṣapito yena jahau tac ca kalevaram // [BhP 1.15.34-35]",
    "GR14ss4_krsu:2782": " iti tu paripoṣakam /",
    "GR14ss4_krsu:2783": " etad eva śrī-vasudeva-vacane'pi labhyate -",
    "GR14ss4_krsu:2784": " sūtī-gṛhe nanu jagāda bhavān ajo nau",
    "GR14ss4_krsu:2785": " sañjajña ity anu-yugaṃ nija-dharma-guptyai /",
    "GR14ss4_krsu:2786": " nānā-tanūr gagana-vad vidadhaj jahāsi",
    "GR14ss4_krsu:2787": " ko veda bhūmna uru-gāya vibhūti-māyām // [BhP 10.85.20]",
    "GR14ss4_krsu:2788": " atrocyate tat-tad-vacanam anyārthatvena dṛśyam iti /",
    "GR14ss4_krsu:2789": " ekasminn eva tasmin śrī-",
    "GR14ss4_krsu:2790": " vigrahe kadācit caturbhujatvasya kadācid dvibhujatvasya ca prakāśa-",
    "GR14ss4_krsu:2791": " śravaṇenāviśeṣāpātād bhū-bhāra-kṣapaṇe dvayor api sāmānyāt / sūtī-gṛhe",
    "GR14ss4_krsu:2792": " ity ādi-vākyasya caturbhuja-viṣayatvāc ca /",
    "GR14ss4_krsu:2793": " kiṃ ca yair vidvad-anubhava-sevita-",
    "GR14ss4_krsu:2794": " śabda-siddhair nityatvādibhir dharmaiḥ śrī-vigrahasya parama-tattvākāratvaṃ",
    "GR14ss4_krsu:2795": " sādhitam / te prāyaśo narākāram adhikṛtyaiva hy udāhriyante sma dvitīya-",
    "GR14ss4_krsu:2796": " sandarbhe / tathātraiva copāsakeṣu sākṣātkārādi-liṅgena siddha-nirdeśena",
    "GR14ss4_krsu:2797": " ca tad-ākārasyāpi nitya-siddhatvaṃ dṛḍhīkṛtam /",
    "GR14ss4_krsu:2798": " udāhariṣyate ca siddha-",
    "GR14ss4_krsu:2799": " nirdeśaḥ - māṃ keśavo gadayā prātar avyād govinda āsaṅgava mātta-veṇuḥ",
    "GR14ss4_krsu:2800": " [BhP 8.9.20] iti /",
    "GR14ss4_krsu:2801": " saṃpraty anyad api tatrodāhriyate /",
    "GR14ss4_krsu:2802": " tatra nityatvaṃ yathā --",
    "GR14ss4_krsu:2803": " kaṃso batādyākṛta me 'ty-anugrahaṃ",
    "GR14ss4_krsu:2804": " drakṣye 'ṅghri-padmaṃ prahito 'munā hareḥ /",
    "GR14ss4_krsu:2805": " kṛtāvatārasya duratyayaṃ tamaḥ",
    "GR14ss4_krsu:2806": " pūrve 'taran yan-nakha-maṇḍala-tviṣā //",
    "GR14ss4_krsu:2807": " yad arcitaṃ brahma-bhavādibhiḥ suraiḥ",
    "GR14ss4_krsu:2808": " śriyā ca devyā munibhiḥ sa-sātvataiḥ /",
    "GR14ss4_krsu:2809": " go-cāraṇāyānucaraiś carad vane",
    "GR14ss4_krsu:2810": " yad gopikānāṃ kuca-kuṅkumāṅkitam // [BhP 10.38.7-8]",
    "GR14ss4_krsu:2811": " atra pūrva ity ādi-dyotitaṃ go-cāraṇāya ity-ādi-labdhasya sphuṭaṃ śrī-",
    "GR14ss4_krsu:2812": " narākārasyaiva nityāvasthāyitvaṃ labhyate //",
    "GR14ss4_krsu:2813": " // 10.38 // śrīmad-akrūraḥ // 98 // [99]",
    "GR14ss4_krsu:2814": " tathā -",
    "GR14ss4_krsu:2815": " yā vai śriyārcitam ajādibhir āpta-kāmair",
    "GR14ss4_krsu:2816": " yogeśvarair api yad ātmani rāsa-goṣṭhyām /",
    "GR14ss4_krsu:2817": " kṛṣṇasya tad bhagavataś caraṇāravindaṃ",
    "GR14ss4_krsu:2818": " nyastaṃ staneṣu vijahuḥ parirabhya tāpam // [BhP 10.47.62]",
    "GR14ss4_krsu:2819": " sadā bhūta-vartamāna-bhaviṣyat-kāleṣu śry-ādīnāṃ sarvadāvasthāyitvena",
    "GR14ss4_krsu:2820": " prasiddheḥ /",
    "GR14ss4_krsu:2821": " sadety asya tathaiva hy artha-pratītiḥ /",
    "GR14ss4_krsu:2822": " saṅkoca-vṛttau",
    "GR14ss4_krsu:2823": " kaṣṭatāpatteḥ /",
    "GR14ss4_krsu:2824": " śrī-bhagavati tādṛśatvāsambhavāc ca /",
    "GR14ss4_krsu:2825": " tathā ca śrutau -",
    "GR14ss4_krsu:2826": " govindaṃ sac-cid-ānanda-vigrahaṃ vṛndāvana-sura-bhū-ruha-talāsīnaṃ satataṃ",
    "GR14ss4_krsu:2827": " sa-marud-gaṇo'haṃ toṣayāmi [GTU 1.37] iti brahma-vākyam /",
    "GR14ss4_krsu:2828": " [Vṛ. reads here:/",
    "GR14ss4_krsu:2829": " tad-uttara-tāpanī-śrutau śrī-gopīḥ prati durvāsaso vākyam -",
    "GR14ss4_krsu:2830": " janma-jarābhyāṃ bhinnaḥ sthānur ayam acchedyo'yaṃ yo'sau saurye tiṣṭhati /",
    "GR14ss4_krsu:2831": " yo'sau goṣu tiṣṭhati,",
    "GR14ss4_krsu:2832": " yo'sau gāḥ pālayati,",
    "GR14ss4_krsu:2833": " yo'sau gopeṣu tiṣṭhati sa vo hi",
    "GR14ss4_krsu:2834": " svāmī bhavati //",
    "GR14ss4_krsu:2835": " [GTU 2.23] iti /",
    "GR14ss4_krsu:2836": " [end Vṛ. addition.]",
    "GR14ss4_krsu:2837": " // 10.47 // śrīmad-uddhavaḥ // 99 // [100]",
    "GR14ss4_krsu:2838": " evaṃ ca --",
    "GR14ss4_krsu:2839": " yat-pāda-pāṃsur bahu-janma-kṛcchrato",
    "GR14ss4_krsu:2840": " dhṛtātmabhir yogibhir apy alabhyaḥ /",
    "GR14ss4_krsu:2841": " sa eva yad-dṛg-viṣayaḥ svayaṃ sthitaḥ",
    "GR14ss4_krsu:2842": " kiṃ varṇyate diṣṭam ato vrajaukasām // [BhP 10.12.12]",
    "GR14ss4_krsu:2843": " atra svayam ity anena tu bāḍham evānyathā-pratītir durdhiyāṃ nirastā //",
    "GR14ss4_krsu:2844": " [Vṛ. reads here:/",
    "GR14ss4_krsu:2845": " sthita iti vartamāne kta /",
    "GR14ss4_krsu:2846": " yac ca kiñcij jagat sarvaṃ vyāpya",
    "GR14ss4_krsu:2847": " nārāyaṇa sthitaḥ [Mahānārāyaṇa Upaniṣad 9.5] itivat /",
    "GR14ss4_krsu:2848": " [end Vṛ. addition.]",
    "GR14ss4_krsu:2849": " // 10.12 // iti śukaḥ // 100 //",
    "GR14ss4_krsu:2850": " (page 44) [101]",
    "GR14ss4_krsu:2851": " ataeva svabhāva-siddhatvaṃ pūrṇaiśvaryādy-āśrayatvaṃ ca -",
    "GR14ss4_krsu:2852": " gopyas tapaḥ kim acaran yad amuṣya rūpaṃ",
    "GR14ss4_krsu:2853": " lāvaṇya-sāram asamordhvam ananya-siddham /",
    "GR14ss4_krsu:2854": " dṛgbhiḥ pibanty anusavābhinavaṃ durāpam",
    "GR14ss4_krsu:2855": " ekānta-dhāma yaśasaḥ śriya aiśvarasya // [BhP 10.44.14]",
    "GR14ss4_krsu:2856": " ananya-siddham anyena tat siddham iti na,",
    "GR14ss4_krsu:2857": " kintu svābhāvikam evety arthaḥ /",
    "GR14ss4_krsu:2858": " anyatrāsiddham iti tu vyākhyāpi piṣṭa-peṣaṇam /",
    "GR14ss4_krsu:2859": " asamordhvam iti hi yuktam",
    "GR14ss4_krsu:2860": " eva //",
    "GR14ss4_krsu:2861": " [Vṛ. adds here: tad idaṃ ca tāsāṃ vākyaṃ śrī-śukadevādibhiḥ svayam",
    "GR14ss4_krsu:2862": " anumoditam iti nānyathā mantavyam /",
    "GR14ss4_krsu:2863": " [Vṛ. addition ends.]",
    "GR14ss4_krsu:2864": " // 10.44 // mathurā-pura-striyaḥ parasparam // 101 // [102]",
    "GR14ss4_krsu:2865": " atha vibhutvaṃ - na cāntar na bahir yasya [BhP 10.9.13] ity ādau / prākṛta-",
    "GR14ss4_krsu:2866": " vastv-atiriktatvam tvak-śmaśru-roma-nakha-keśa-pinaddham [BhP 10.60.45]",
    "GR14ss4_krsu:2867": " ity ādau spaṣṭam /",
    "GR14ss4_krsu:2868": " sva-prakāśa-lakṣaṇatvam",
    "GR14ss4_krsu:2869": " asyāpi deva-vapuṣo mad-anugrahasya",
    "GR14ss4_krsu:2870": " svecchā-mayasya na tu bhūta-mayasya ko'pi /",
    "GR14ss4_krsu:2871": " neśe mahitva-vasituṃ manasāntareṇa",
    "GR14ss4_krsu:2872": " sākṣāt tavaiva kim utātma-sukhānubhūteḥ // [BhP 10.14.2]",
    "GR14ss4_krsu:2873": " asya naumīḍya te [BhP 10.14.1] ity ādinā varṇita-lakṣaṇasya śrīman-",
    "GR14ss4_krsu:2874": " narākarasya tava samprati bālaka-vatsādy-aṃśair darśiteṣu ekam api deva-",
    "GR14ss4_krsu:2875": " rūpaṃ caturbhujākāraṃ yad vapus tasyāpi /",
    "GR14ss4_krsu:2876": " [Vṛ. adds: astu vā tāvat",
    "GR14ss4_krsu:2877": " samastānām ity arthaḥ /",
    "GR14ss4_krsu:2878": " end Vṛ. addition.] evaṃ ca sati sākṣād etad-",
    "GR14ss4_krsu:2879": " rūpasyāṃśinas tava,",
    "GR14ss4_krsu:2880": " kim uta deva-vapuṣo viśeṣaṇaṃ mad-anugrahasyetyādi /",
    "GR14ss4_krsu:2881": " mamānugraho yasmāt tasya tad-darśanenaiva bhavan-mahima-jñānāt /",
    "GR14ss4_krsu:2882": " kathambhūtasya tava ?",
    "GR14ss4_krsu:2883": " ātma-sukhānubhūteḥ /",
    "GR14ss4_krsu:2884": " ātmanā svenaiva na tv anyena",
    "GR14ss4_krsu:2885": " sukhasyānubhūtir anubhavo yasya tasyānanya-vedyānandasyety arthaḥ /",
    "GR14ss4_krsu:2886": " // 10.14 // brahmā śrī-bhagavantam // 102 // [103]",
    "GR14ss4_krsu:2887": " kaimutyena svayaṃ-rūpatva-nirdeśaś ca -",
    "GR14ss4_krsu:2888": " sakṛd yad-aṅga-pratimāntar-āhitā",
    "GR14ss4_krsu:2889": " manomayī bhāgavatīṃ dadau gatim /",
    "GR14ss4_krsu:2890": " sa eva nityātma-sukhānubhūty-abhi-",
    "GR14ss4_krsu:2891": " vyudasta-māyo 'ntar-gato hi kiṃ punaḥ // [BhP 10.12.39]",
    "GR14ss4_krsu:2892": " spaṣṭam // // 10.12 // śrī-śukaḥ // 103 // [104]",
    "GR14ss4_krsu:2893": " ataeva sākṣāt para-brahmatvam eva darśitam - adyaiva tvad-ṛte'sya [BhP",
    "GR14ss4_krsu:2894": " 10.14.18] ity ādau aho bhāgyam aho bhāgyam [BhP 10.14.32] ity ādau ca /",
    "GR14ss4_krsu:2895": " ataevoktaṃ gūḍhaṃ paraṃ brahma manuṣya-liṅgam [BhP 7.15.75] iti / vaiṣṇave ca -",
    "GR14ss4_krsu:2896": " yador vaṃśaṃ naraḥ śrutvā sarva-pāpaiḥ pramucyate /",
    "GR14ss4_krsu:2897": " yatrāvatīrṇaṃ kṛṣṇākhyaṃ paraṃ brahma narākṛti // [ViP 4.11.2] iti /",
    "GR14ss4_krsu:2898": " narākṛti paraṃ brahmeti bṛhat-sahasra-nāma-stotre ca /",
    "GR14ss4_krsu:2899": " etena śrī-kṛṣṇasya",
    "GR14ss4_krsu:2900": " narākṛtitvam eveti /",
    "GR14ss4_krsu:2901": " dvibhujatva eva śrī-kṛṣṇatvaṃ narākṛti-kaivalyān",
    "GR14ss4_krsu:2902": " mukhyaṃ, caturbhujatve tu śrī-kṛṣṇatvaṃ narākṛti-bhūyiṣṭhatvāt tad-",
    "GR14ss4_krsu:2903": " anantaram eva /",
    "GR14ss4_krsu:2904": " ataeva caturbhujatve'pi manuṣa-rūpatvaṃ varṇitaṃ śrīmad-",
    "GR14ss4_krsu:2905": " arjunena tenaiva rūpeṇa caturbhujena sahasra-bāho bhava viśva-mūrte [Gītā",
    "GR14ss4_krsu:2906": " 11.51] ity uktvā, dṛṣṭvedaṃ mānuṣaṃ rūpaṃ tava saumya janārdana, idānīm",
    "GR14ss4_krsu:2907": " asmi saṃvṛttaḥ [Gītā 11.51] ity uktatvāt /",
    "GR14ss4_krsu:2908": " evaṃ-jātīyakāni bahūni, tāni ca",
    "GR14ss4_krsu:2909": " draṣṭavyāni /",
    "GR14ss4_krsu:2910": " ataeva sā narākārā mūrtir eva parama-kāraṇaṃ vastu-tattvam ity āha -",
    "GR14ss4_krsu:2911": " nārāyaṇe kāraṇa-mārtya-mūrtau [BhP 10.46.33] sarva-kāraṇaṃ yat tattvaṃ tad",
    "GR14ss4_krsu:2912": " eva martyākārā mūrtir yasya /",
    "GR14ss4_krsu:2913": " tad uktaṃ tattvaṃ paraṃ yoginām [BhP 10.43.17]",
    "GR14ss4_krsu:2914": " iti / tathā ca pādma-nirmāṇa-khaṇḍe śrī-veda-vyāsa-vākyam -",
    "GR14ss4_krsu:2915": " dṛṣṭātihṛṣṭo hy abhavaṃ sarva-bhūṣaṇa-bhūṣaṇam /",
    "GR14ss4_krsu:2916": " gopālam abalā-saṅge muditaṃ veṇu-vādinam //",
    "GR14ss4_krsu:2917": " tato mām āha bhagavān vṛndāvana-caraḥ svayam / (page 45)",
    "GR14ss4_krsu:2918": " yad idaṃ me tvayā dṛṣṭaṃ rūpaṃ divyaṃ sanātanam //",
    "GR14ss4_krsu:2919": " niṣkalaṃ niṣkriyaṃ śāntaṃ sac-cid-ānanda-vigraham /",
    "GR14ss4_krsu:2920": " pūrṇaṃ padya-palāśākṣaṃ nātaḥ-parataraṃ mama //",
    "GR14ss4_krsu:2921": " idam eva vadanty ete vedāḥ kāraṇa-kāraṇam // ity ādi /",
    "GR14ss4_krsu:2922": " // 10.46 // uddhavaḥ śrī-vrajeśvaram // 104 // [105]",
    "GR14ss4_krsu:2923": " ataeva bahūṃś caturbhujān dṛṣṭavān api śrī-narākārasyaiva viśeṣataḥ",
    "GR14ss4_krsu:2924": " stutyatvaṃ pratijānīte /",
    "GR14ss4_krsu:2925": " naumīḍya te'bhra-vapuṣe taḍid-ambarāya [BhP 10.14.1]",
    "GR14ss4_krsu:2926": " ity ādi /",
    "GR14ss4_krsu:2927": " idam eva tava paramaṃ tattvam ity ajñātvā pūrvam ahaṃ bhrāntavān / adhunā",
    "GR14ss4_krsu:2928": " tu adyaiva tvad-ṛte'sya kim [BhP 10.14.18] ity ādi-didarśitayā bhavataḥ kṛpayā",
    "GR14ss4_krsu:2929": " jñātavān ity atas tatra tad-ākāram eva tvāṃ labdhuṃ staumīti tātparyam /",
    "GR14ss4_krsu:2930": " // 10.14 // brahmā śrī-bhagavantam // 105 // [106]",
    "GR14ss4_krsu:2931": " tad evaṃ sādhūktaṃ tat-tad-vacanam anyārthatvena dṛśyam iti / tathā hi",
    "GR14ss4_krsu:2932": " pūrva-rītyā caturbhujatva-dvibhujatvayor dvayor api dhyāna-dhiṣṇyatve sati,",
    "GR14ss4_krsu:2933": " yat pūrvasya jananyā nigūhana-prārthanaṃ tat tu tasya prasiddhatyaā sarva eva",
    "GR14ss4_krsu:2934": " jñāsyatīti janma te mayy asau pāpo mā vidyān madhusūdana [BhP 10.3.29] ity",
    "GR14ss4_krsu:2935": " ādy-ukta-lakṣaṇayā kaṃsa-bhiyā viśvaṃ yad etat sva-tanau niśānte [BhP",
    "GR14ss4_krsu:2936": " 10.3.31] ity-ādy-ukta-lakṣaṇayā māṃsa-dṛk-śabdokta-bhagavat-svarūpa-śakti-",
    "GR14ss4_krsu:2937": " vilāsa-taj-janmādi-līlā-tattvānabhijña-prākṛta-dṛgbhyo lajjayā ca / na punar",
    "GR14ss4_krsu:2938": " aparasya gūḍhaṃ paraṃ brahma manuṣya-liṅgam [BhP 7.15.35] ity ādau",
    "GR14ss4_krsu:2939": " gūḍhatvena kathitasya dhyāna-dhiṣṇyatvābhāva-vivakṣayā / śrī-gopāla-",
    "GR14ss4_krsu:2940": " tāpanī-śrutāv apy ubhayor api dhyāna-dhiṣṇyatvaṃ śrūyate --",
    "GR14ss4_krsu:2941": " mathurāyāṃ viśeṣeṇa māṃ dhyāyan mokṣam aśnute /",
    "GR14ss4_krsu:2942": " aṣṭa-patraṃ vikasitaṃ hṛt-padmaṃ tatra saṃsthitam // [GTU 2.58-59]",
    "GR14ss4_krsu:2943": " ity ādiṣu madhye catur-bhujaṃ śaṅkha-cakra [GTU 2.60] ity ādikam uktvā",
    "GR14ss4_krsu:2944": " sarvānte -- śṛṅga-veṇu-dharaṃ tu vā [GTU 2.60] ity uktam /",
    "GR14ss4_krsu:2945": " evam āgame'pi",
    "GR14ss4_krsu:2946": " dvibhuja-dhyānaṃ śrūyate - tasmān nigūḍhatva-vivakṣayaiva samīcīnā /",
    "GR14ss4_krsu:2947": " tathaiva tad-vivakṣayā nānyathā mad-bhāvaṃ martya-liṅgena jāyate [BhP",
    "GR14ss4_krsu:2948": " 10.3.44] iti śrī-bhagavatoktam /",
    "GR14ss4_krsu:2949": " tathā ca pādma-nirmāṇa-khaṇḍe śrī-bhagavad-vākyaṃ vyāsa-vākye -",
    "GR14ss4_krsu:2950": " paśya tvaṃ darśayiṣyāmi svarūpaṃ veda-gopitam /",
    "GR14ss4_krsu:2951": " tato'paśyam ahaṃ bhūpa bālaṃ kālāmbuda-prabham /",
    "GR14ss4_krsu:2952": " gopa-kanyāvṛtaṃ gopaṃ hasantaṃ gopa-bālakaiḥ // iti /",
    "GR14ss4_krsu:2953": " evam ity uktvāsīd dharis tūṣṇīm [BhP 10.3.46] ity ādau ca vyākhyeyam /",
    "GR14ss4_krsu:2954": " ātma-māyayā svecchayā ātma-māyā tad-icchā syād iti mahā-saṃhitokteḥ /",
    "GR14ss4_krsu:2955": " prakṛtyā svarūpeṇaiva vyaktaḥ prākṛtaḥ /",
    "GR14ss4_krsu:2956": " na tv aupādhikatayā śaiṣiko'ṇ /",
    "GR14ss4_krsu:2957": " tatra hi bhagavad-vigrahe śiśutvādayo vicitrā eva dharmāḥ svābhāvikāḥ",
    "GR14ss4_krsu:2958": " santīti ko vetti bhūman [BhP 10.14.21] ity asya vyākhyāne dvitīya-sandarbhe",
    "GR14ss4_krsu:2959": " darśitam eva /",
    "GR14ss4_krsu:2960": " atra śrī-rāmānujācārya-sammatir api /",
    "GR14ss4_krsu:2961": " śrī-gītāsu prakṛtiṃ svām avaṣṭabhya",
    "GR14ss4_krsu:2962": " sambhavāmy ātma-māyayā [Gītā 4.6] ity atra svam eva svbhāvam āsthāya",
    "GR14ss4_krsu:2963": " ātma-māyayā sva-saṅkalpa-rūpeṇa jñānenety arthaḥ /",
    "GR14ss4_krsu:2964": " māyā vyūnaṃ jñānam",
    "GR14ss4_krsu:2965": " iti nairghaṇṭukāḥ /",
    "GR14ss4_krsu:2966": " mahābhārate ca avatāra-rūpasyāpy aprākṛtatvam ucyate -",
    "GR14ss4_krsu:2967": " na bhūta-saṅgha-saṃsthāno deho'sya paramātmanaḥ iti /",
    "GR14ss4_krsu:2968": " atha bṛhad-vaiṣṇave'pi -",
    "GR14ss4_krsu:2969": " yo vetti bhautikaṃ dehaṃ kṛṣṇasya paramātmanaḥ /",
    "GR14ss4_krsu:2970": " sa sarvasmād bahiṣkāryaḥ śrauta-smārta-vidhānataḥ /",
    "GR14ss4_krsu:2971": " mukhaṃ tasyāvalokyāpi sa-celaḥ snānam ācaret /",
    "GR14ss4_krsu:2972": " paśyet sūryaṃ spṛśed gāṃ ca dhṛtaṃ prāśya viśuddhyati // iti / [page 46]",
    "GR14ss4_krsu:2973": " atha yathāharad bhuvo bhāram [BhP 1.15.34] ity ādau caivaṃ mantavyam /",
    "GR14ss4_krsu:2974": " tanu-rūpa-kalevara-śabdair atra śrī-bhagavato bhū-bhāra-jihīrṣā-lakṣaṇo",
    "GR14ss4_krsu:2975": " devādi-pipālayiṣā-lakṣaṇaś ca bhāva evocyate /",
    "GR14ss4_krsu:2976": " yathā tṛtīye viṃśatitame tat-",
    "GR14ss4_krsu:2977": " tac-chabdair brahmaṇo bhāva evoktaḥ /",
    "GR14ss4_krsu:2978": " yadi tatraiva tahtā vyākhyeyaṃ tadā",
    "GR14ss4_krsu:2979": " sutarām eva śrī-bhagavatīti /",
    "GR14ss4_krsu:2980": " tataś ca tasya bhāvasya bhagavati tad-ābhāsa-",
    "GR14ss4_krsu:2981": " rūpatvāt kaṇṭaka-dṛṣṭāntaḥ susaṅgata eva /",
    "GR14ss4_krsu:2982": " tathā dvayam eveśituḥ sāmyam",
    "GR14ss4_krsu:2983": " api / tat tu tṛtīye sandarbha eva vivṛtaṃ matsyādi-rūpāṇi [BhP 1.15.35]",
    "GR14ss4_krsu:2984": " matsyādy-avatāreṣu tat-tad-bhāvān /",
    "GR14ss4_krsu:2985": " atha naṭa-dṛṣṭānte'pi naṭaḥ śrāvya-rūpakābhinetā /",
    "GR14ss4_krsu:2986": " vyākhyātaṃ ca ṭīkā-",
    "GR14ss4_krsu:2987": " kṛdbhiḥ prathamasyaikādaśe naṭā nava-rasābhinaya-caturā [Bhāvārtha-",
    "GR14ss4_krsu:2988": " dīpikā 1.11.21] iti / tato yathā śravya-rūpakābhinetā naṭaḥ svarūpeṇa sva-",
    "GR14ss4_krsu:2989": " veśena ca sthita eva pūrva-vṛttam abhinayena gāyan nāyaka-nāyikādi-bhāvaṃ",
    "GR14ss4_krsu:2990": " dhatte jahāti ca tatheti /",
    "GR14ss4_krsu:2991": " ataeva tṛtīye -",
    "GR14ss4_krsu:2992": " pradarśyātapta-tapasām avitṛpta-dṛśāṃ nṛṇām /",
    "GR14ss4_krsu:2993": " ādāyāntar adhād yas tu sva-bimbaṃ loka-locanam // [BhP 3.2.11]",
    "GR14ss4_krsu:2994": " ity atrāpi loka-locana-rūpaṃ sva-bimbaṃ nija-mūrtiṃ pradarśya punar ādāyaiva",
    "GR14ss4_krsu:2995": " ca antaradhāt /",
    "GR14ss4_krsu:2996": " na tu tyaktvety uktaṃ śrī-sūtena yathā matsyādi-rūpāṇi [BhP",
    "GR14ss4_krsu:2997": " 1.15.35] ity anantaram api tathoktaṃ - yadā mukundo bhagavān imāṃ mahīṃ",
    "GR14ss4_krsu:2998": " jahau sva-tanvā [BhP 1.15.36] iti /",
    "GR14ss4_krsu:2999": " tyāgo'tra sva-tanu-karaṇaka iti na tu sva-",
    "GR14ss4_krsu:3000": " tanvā saheti vyākhyeyam /",
    "GR14ss4_krsu:3001": " adhyāhāryāpekṣāgauravāt upapada-vibhakteḥ",
    "GR14ss4_krsu:3002": " kāraka-vibhaktir balīyasīti nyāyāc ca /",
    "GR14ss4_krsu:3003": " [Vṛ. reads here:",
    "GR14ss4_krsu:3004": " athavā nāhaṃ prakāśaḥ sarvasya yoga-māyā-samāvṛtaḥ [Gītā",
    "GR14ss4_krsu:3005": " 7.25] iti śrī-gīta-vacanena /",
    "GR14ss4_krsu:3006": " yogibhir dṛśyate bhaktyā nābhaktyā dṛśyate kvacit /",
    "GR14ss4_krsu:3007": " draṣṭuṃ na śakyo roṣāc ca matsarāc ca janārdanaḥ //",
    "GR14ss4_krsu:3008": " iti pādmottara-khaṇḍa-nirṇayena /",
    "GR14ss4_krsu:3009": " mallānām aśaniḥ [BhP 10.43.17] iti śrī-",
    "GR14ss4_krsu:3010": " bhāgavata-darśanena /",
    "GR14ss4_krsu:3011": " ātma-vināśāya bhagavad-dhasta-cakrāṃśu-",
    "GR14ss4_krsu:3012": " mālojjvalam akṣaya-tejaḥ-svarūpaṃ parama-brahma-bhūtam apagata-dveṣādi-",
    "GR14ss4_krsu:3013": " doṣo bhagavantam adrākṣīt [ViP 4.15.15] iti śiśupālam uddiśya viṣṇu-",
    "GR14ss4_krsu:3014": " purāṇa-gadyena cāsureṣu yad-rūpaṃ sphurati /",
    "GR14ss4_krsu:3015": " tat tasya svarūpaṃ na bhavati",
    "GR14ss4_krsu:3016": " kintu māyā-kalpitam eva /",
    "GR14ss4_krsu:3017": " svarūpe dṛṣṭe dveṣaś cāpayātīti tataś cāsureṣu",
    "GR14ss4_krsu:3018": " sphuratyā yayā tanvā bhuvo bhāra-rūpam asura-vṛndam aharat tāṃ tanuṃ",
    "GR14ss4_krsu:3019": " vijahau / punas tat-praty-āyanaṃ na cakārety arthaḥ /",
    "GR14ss4_krsu:3020": " bhakti-dṛśyā tanus tu",
    "GR14ss4_krsu:3021": " tasya nitya-siddhavety āha aja [Gītā 4.6] iti,",
    "GR14ss4_krsu:3022": " devakyāṃ deva-rūpiṇyām [BhP",
    "GR14ss4_krsu:3023": " 10.3.8] ity ādeḥ, kṛṣṇaṃ ca tatra chandobhiḥ stūyamānam [BhP 10.28.17] ity atra",
    "GR14ss4_krsu:3024": " golokādhiṣṭhātṛtva-nirdeśāc ca /",
    "GR14ss4_krsu:3025": " tataś ca yathā matsyādi-rūpāṇi ity asyāpy ayam evārthaḥ / yathā naṭa",
    "GR14ss4_krsu:3026": " aindrajālikaḥ kaścit sva-bhakṣakānāṃ bakādīnāṃ nigrahāya mastyādy-",
    "GR14ss4_krsu:3027": " ākāān dhatte,",
    "GR14ss4_krsu:3028": " svasmin pratyāyāti tan-nigrahe sati yathā ca tāni jahāti, tathā",
    "GR14ss4_krsu:3029": " so'yam ajo'pi yena māyitvena lakṣyatāṃ prāpitena rūpeṇa bhū-bhāra-",
    "GR14ss4_krsu:3030": " rūpāsura-vargaḥ kṣapita-tad-vargaṃ kṣapitavān ity arthaḥ /",
    "GR14ss4_krsu:3031": " tac ca kalevaram",
    "GR14ss4_krsu:3032": " ajo jahau antardhāpitavān ity arthaḥ /",
    "GR14ss4_krsu:3033": " kintu śrī-gītā-padye yoga-māyā-",
    "GR14ss4_krsu:3034": " samāvṛtaḥ [Gītā 7.25] sarpa-kañcukavan-māyā-racita-vapur-ābhāsa-samāvṛta",
    "GR14ss4_krsu:3035": " ity arthaḥ /",
    "GR14ss4_krsu:3036": " viṣṇu-purāṇa-gadye ātma-vināśāya iti ātmanaḥ svasya śiśupālasyety arthaḥ /",
    "GR14ss4_krsu:3037": " bhagavatā astaṃ kṣiptaṃ yac cakraṃ tasyāṃśu-mālayā ujjvalaṃ yathāsyāt",
    "GR14ss4_krsu:3038": " tathādrākṣīt /",
    "GR14ss4_krsu:3039": " yataḥ upagata-dveṣādi-doṣa iti /",
    "GR14ss4_krsu:3040": " tayā tasya dṛṣṭāv ujjvalāyāṃ",
    "GR14ss4_krsu:3041": " satyām apagata-dveṣādi-doṣaḥ san dūrīkṛta-māyika-nijāvaraṇaṃ",
    "GR14ss4_krsu:3042": " bhagavantam adrākṣīd ity arthaḥ /",
    "GR14ss4_krsu:3043": " kiṃ ca, tan-mate kalpāntara-gata-tat-",
    "GR14ss4_krsu:3044": " kathāyāṃ śiśupālādi-dvaya-mukti-viṣayaka-maitreya-parāśara-praśnottara-",
    "GR14ss4_krsu:3045": " rītyā jaya-vijayayoḥ śāpa-saṅgatir nāstīty anyāv eva tāv asurau jñeyau /",
    "GR14ss4_krsu:3046": " yuktaṃ ca tat,",
    "GR14ss4_krsu:3047": " pratikalpaṃ tayoḥ śāpa-kadarthanāyā ayuktatvāt // [end. Vṛ.",
    "GR14ss4_krsu:3048": " addition.]",
    "GR14ss4_krsu:3049": " [page 47]",
    "GR14ss4_krsu:3050": " atha sūtī-gṛhe [BhP 10.85.20] ity asyārthaḥ /",
    "GR14ss4_krsu:3051": " etat prāktana-vākyeṣu śrī-",
    "GR14ss4_krsu:3052": " bhagavan-mahima-jñāna-bhakti-pradhāno'sau viśuddha-sattva-",
    "GR14ss4_krsu:3053": " prādurbhāvasyāpy ātmano manuṣya-līlām eva dainyātiśayataḥ prākṛta-",
    "GR14ss4_krsu:3054": " mānuṣatvena sthāpayitvā śrī-bhagavaty-apatya-buddhim ākṣiptavān /",
    "GR14ss4_krsu:3055": " tataś ca - nanu tarhi katham apatya-buddhiṃ kuruṣe iti śrī-bhagavat-praśnam",
    "GR14ss4_krsu:3056": " āśaṅkya tatra tad-vākya-gauravam eva mama pramāṇaṃ na tūpattir ity āha",
    "GR14ss4_krsu:3057": " sūtī-gṛha iti /",
    "GR14ss4_krsu:3058": " nau āvayor anuyugam /",
    "GR14ss4_krsu:3059": " ata eva bhavān saṃjajñe avatīrṇavān iti",
    "GR14ss4_krsu:3060": " sūtī-gṛhe bhagavān anujagāda /",
    "GR14ss4_krsu:3061": " nanu mayā tad api bhavad-ādi-tanu-praveśa-nirgamāpekṣayaiva jajñe ity",
    "GR14ss4_krsu:3062": " uktam, na tu mama pravśa-nirgama-liṅgenaiva janma vācyam /",
    "GR14ss4_krsu:3063": " jīva-sakhena",
    "GR14ss4_krsu:3064": " vyaṣṭeḥ samaṣṭer vāntaryāmi-rūpeṇa -",
    "GR14ss4_krsu:3065": " taṃ durdaśaṃ gūḍham anupraviṣṭaṃ",
    "GR14ss4_krsu:3066": " guhāhitaṃ gahvareṣṭhaṃ purāṇam [KaṭhU 1.2.12]",
    "GR14ss4_krsu:3067": " tat sṛṣṭvā tad evānuprāviśat [TaittU 2.6.2] ity ādau ca tat tad anupraveśādi-",
    "GR14ss4_krsu:3068": " darśana-sāmānyāt /",
    "GR14ss4_krsu:3069": " tatas tadvad idam upacaritam eveti manyatām /",
    "GR14ss4_krsu:3070": " tatrāha nāneti /",
    "GR14ss4_krsu:3071": " sva-kṛta-vicitra-yoniṣu viśann iva hetutayā [BhP 10.87.19]",
    "GR14ss4_krsu:3072": " ityādi-śravaṇāt gaganavad asaṅga eva tvaṃ yaj-jīvānāṃ nānā-tanūr vidadhat",
    "GR14ss4_krsu:3073": " praviśan jahāsi /",
    "GR14ss4_krsu:3074": " muhuḥ praviśasi jahāsi cety arthaḥ /",
    "GR14ss4_krsu:3075": " tad-bhūmnas tava",
    "GR14ss4_krsu:3076": " vibhūti-viśeṣa-rūpāṃ māyāṃ ko veda bahu manyate,",
    "GR14ss4_krsu:3077": " no ko'pīty arthaḥ / idaṃ",
    "GR14ss4_krsu:3078": " tv āvābhyāṃ janma sarvair eva stūyate iti bhāvaḥ /",
    "GR14ss4_krsu:3079": " tato vidvad-ādaro'py",
    "GR14ss4_krsu:3080": " atrāstu pramāṇaṃ mama tu tat sarvathā na buddhi-gocara iti vyañjitam / atra",
    "GR14ss4_krsu:3081": " vid-dhātoḥ praveśārtho nānupapannaḥ /",
    "GR14ss4_krsu:3082": " yathoktaṃ sahasra-nāma-bhāṣye -",
    "GR14ss4_krsu:3083": " śiṣṭān karoti pālayati iti /",
    "GR14ss4_krsu:3084": " sāmānya-vacano dhātur viśeṣa-vacane dṛṣṭaḥ /",
    "GR14ss4_krsu:3085": " kuru kāṣṭhānīty āharaṇe yathā tadvad iti /",
    "GR14ss4_krsu:3086": " tad evaṃ śrī-kṛṣṇasya svayaṃ bahagavattvaṃ tasyaiva narākṛti-para-brahmaṇo",
    "GR14ss4_krsu:3087": " nityam eva tad-rūpeṇāvasthāyitvaṃ darśitam /",
    "GR14ss4_krsu:3088": " tathā prathame pṛthivyāpi",
    "GR14ss4_krsu:3089": " satyaṃ śaucaṃ dayā śauciḥ [BhP 1.16.27] ity ādinā tadīyānāṃ kānti-saha-ojo-",
    "GR14ss4_krsu:3090": " balānāṃ svābhāvikatvam avyabhicāritvaṃ ca darśitam /",
    "GR14ss4_krsu:3091": " ataeva brahmāṇḍe",
    "GR14ss4_krsu:3092": " cāṣṭottara-śata-nāma-stotre narākṛtitvaṃ prakṛtyaivoktam -",
    "GR14ss4_krsu:3093": " nanda-vraja-janānandī sac-cid-ānanda-vigrahaḥ /",
    "GR14ss4_krsu:3094": " nava-nīta-viliptāṅgī nava-nīta-naṭo'nagha // iti /",
    "GR14ss4_krsu:3095": " śrī-gopāla-pūrva-tāpanyām api tathaiva -",
    "GR14ss4_krsu:3096": " nityo nityānāṃ cetanaś cetanānām",
    "GR14ss4_krsu:3097": " eko bahūnāṃ yo vidadhāti kāmān /",
    "GR14ss4_krsu:3098": " taṃ pīṭhagaṃ ye'nubhajanti dhīrās",
    "GR14ss4_krsu:3099": " teṣāṃ siddhiḥ śāśvatī netareṣām // [GTU 1.20] iti /",
    "GR14ss4_krsu:3100": " tam ekaṃ govindaṃ sac-cid-ānanda-vigraham [GTU 1.33] ity ādi ca / tasmāc",
    "GR14ss4_krsu:3101": " catur-bhujatve dvibhujatve ca śrī-kṛṣṇatvasyāvyabhicāritvam eveti siddham /",
    "GR14ss4_krsu:3102": " atha katamat tat-padaṃ yatrāsau viharati /",
    "GR14ss4_krsu:3103": " tatrocyate -",
    "GR14ss4_krsu:3104": " yā yathā bhuvi vartante puryo bhagavataḥ priyāḥ /",
    "GR14ss4_krsu:3105": " tās tathā santi vaikuṇṭhe tat-tal-līlārtham ādṛtāḥ //",
    "GR14ss4_krsu:3106": " iti skānda-vacanānusāreṇa vaikuṇṭhe yad yat sthānaṃ vartate tat tad eveti",
    "GR14ss4_krsu:3107": " mantavyam / tac cākhila-vaikuṇṭhopari-bhāga eva /",
    "GR14ss4_krsu:3108": " yataḥ pādmottara-khaṇḍe",
    "GR14ss4_krsu:3109": " daśāvatāra-gaṇane śrī-kṛṣṇam eva navamatvena varṇayitvā krameṇa",
    "GR14ss4_krsu:3110": " pūrvādiṣu tad-daśāvatāra-sthānānāṃ parama-vyomābhidha-",
    "GR14ss4_krsu:3111": " vaikuṇṭhasyāvaraṇatvena gaṇanayā śrī-kṛṣṇa-lokasya brahma-diśi prāpte",
    "GR14ss4_krsu:3112": " sarvopari-sthāyitvam eva paryavasitam /",
    "GR14ss4_krsu:3113": " āgamādau hi dik-kramas tathaiva",
    "GR14ss4_krsu:3114": " dṛśyate / tatrāsmābhis tu tat-tac-chravaṇāt śrī-kṛṣṇa-lokasya svatantraiva",
    "GR14ss4_krsu:3115": " sthitiḥ / kintu parama-vyoma-pakṣa-pātitvenaiva [page 48] pādmottara-khaṇḍe",
    "GR14ss4_krsu:3116": " tad-āvaraṇeṣu praveśito'sāv iti mantavyam /",
    "GR14ss4_krsu:3117": " pādmottara-khaṇḍa-",
    "GR14ss4_krsu:3118": " pratipādyasya gauṇatvaṃ tu śrī-bhāgavata-pratipādyāpekṣayā varṇitam eva /",
    "GR14ss4_krsu:3119": " svāyambhuvāgame ca svatantratayaiva sarvopari tat-sthānam uktam / yathā",
    "GR14ss4_krsu:3120": " īśvara-devī-saṃvāde caturdaśākṣara-dhyāna-prasaṅge pañcāśītitame paṭale @-",
    "GR14ss4_krsu:3121": " dhyāyet tatra viśuddhātmā idaṃ sarvaṃ krameṇa tu /",
    "GR14ss4_krsu:3122": " nānā-kalpa-latākīrṇaṃ vaikuṇṭhaṃ vyāpakaṃ smaret //",
    "GR14ss4_krsu:3123": " adhaḥ-sāmyaṃ guṇānāṃ ca prakṛtiṃ sarva-kāraṇam /",
    "GR14ss4_krsu:3124": " prakṛteḥ kāraṇāny eva guṇāṃś ca kramaśaḥ pṛthak //",
    "GR14ss4_krsu:3125": " tatas tu brahmaṇo lokaṃ brahma-cihnaṃ smaret sudhīḥ /",
    "GR14ss4_krsu:3126": " ūrdhvaṃ tu sīmni virajāṃ niḥsīmāṃ vara-varṇini //",
    "GR14ss4_krsu:3127": " vedāṅga-sveda-janita-toyaiḥ prasrāvitāṃ śubhām /",
    "GR14ss4_krsu:3128": " imāś ca devatā dhyeyā virajāyāṃ yathā-kramam //",
    "GR14ss4_krsu:3129": " ity ādy-anantaram -",
    "GR14ss4_krsu:3130": " tato nirvāṇa-padavīṃ munīnām ūrdhva-retasām /",
    "GR14ss4_krsu:3131": " smaret tu parama-vyoma yatra devāḥ sanātanāḥ //",
    "GR14ss4_krsu:3132": " tato'niruddha-lokaṃ ca pradyumnasya yathā-kramam /",
    "GR14ss4_krsu:3133": " saṅkarṣaṇasya ca tathā vāsudevasya ca smaret //",
    "GR14ss4_krsu:3134": " lokādhipān smaret... ity ādy-anantaraṃ ca -",
    "GR14ss4_krsu:3135": " pīyūṣa-latikākīrṇāṃ nānā-sattva-niṣevitām /",
    "GR14ss4_krsu:3136": " sarvartu-sukhadāṃ svacchāṃ sarva-jantu-sukhāvahām //",
    "GR14ss4_krsu:3137": " nīlotpala-dala-śyāmāṃ vāyunā cālitāṃ mṛdu /",
    "GR14ss4_krsu:3138": " vṛndāvana-parāgais tu vāsitāṃ kṛṣṇa-vallabhām //",
    "GR14ss4_krsu:3139": " sīmni kuñja-taṭāṃ yoṣit-krīḍā-maṇḍapa-madhyamām /",
    "GR14ss4_krsu:3140": " kālindīṃ saṃsmared dhīmān suvarṇa-taṭa-paṅkajām //",
    "GR14ss4_krsu:3141": " nitya-nūtana-puṣpādi-rañjitaṃ sukha-saṅkulam /",
    "GR14ss4_krsu:3142": " svātmānanda-sukhotkarṣa-śabdādi-viṣayātmakam //",
    "GR14ss4_krsu:3143": " nānā-citra-vihaṅgādi-dhvanibhiḥ parirambhitam /",
    "GR14ss4_krsu:3144": " nānā-ratna-latā-śobhi-mattāli-dhvani-mandritam //",
    "GR14ss4_krsu:3145": " cintāmaṇi-paricchinnaṃ jyotsnā-jāla-samākulam /",
    "GR14ss4_krsu:3146": " sarvartu-phala-puṣpāḍhyaṃ pravālaiḥ śobhitaṃ pari //",
    "GR14ss4_krsu:3147": " kālindī-jala-saṃsarga-vāyunā kampitaṃ muhuḥ /",
    "GR14ss4_krsu:3148": " vṛndāvanaṃ kusumitaṃ nānā-vṛkṣa-vihaṅgamaiḥ //",
    "GR14ss4_krsu:3149": " saṃsmaret sādhako dhīmān vilāsaika-niketanam /",
    "GR14ss4_krsu:3150": " trilokī-sukha-sarvasvaṃ suyantraṃ keli-vallabham //",
    "GR14ss4_krsu:3151": " tatra siṃhāsane ramye nānā-ratna-maye sukhe /",
    "GR14ss4_krsu:3152": " sumano'dhika-mādhurya-komale sukha-saṃstare //",
    "GR14ss4_krsu:3153": " dharmārtha-kāma-mokṣākhya-catuṣpādair virājate /",
    "GR14ss4_krsu:3154": " brahma-viṣṇu-maheśānāṃ śiro-bhūṣaṇa-bhūṣite //",
    "GR14ss4_krsu:3155": " tatra prema-bharākrāntaṃ kiśoraṃ pīta-vāsasam /",
    "GR14ss4_krsu:3156": " kalāya-kusuma-śyāmaṃ lāvaṇyaika-niketanam //",
    "GR14ss4_krsu:3157": " līlā-rasa-sukhāmbhodhi-saṃmagnaṃ sukha-sāgaram /",
    "GR14ss4_krsu:3158": " navīna-nīradābhāsaṃ candrikāṅcita-kuntalam //",
    "GR14ss4_krsu:3159": " ity ādi / (page 49)",
    "GR14ss4_krsu:3160": " [Vṛ. here adds. - mṛtyu-sañjaya-tantre ca -",
    "GR14ss4_krsu:3161": " brahmāṇḍasyordhvato devi brahmaṇaḥ sadanaṃ mahat /",
    "GR14ss4_krsu:3162": " tad-ūrdhvaṃ devi viṣṇūnāṃ tad-ūrdhvaṃ rudra-rūpiṇām //",
    "GR14ss4_krsu:3163": " tad-ūrdhvaṃ ca mahā-viṣṇor mahā-devyās tad-ūrdhvagam /",
    "GR14ss4_krsu:3164": " kālātikālayoś cātha paramānandayos tataḥ /",
    "GR14ss4_krsu:3165": " pāre purī mahā-devyāḥ kālaḥ sarva-bhayāvahaḥ /",
    "GR14ss4_krsu:3166": " tataḥ śrī-ratna-pīyūṣa-vāridhir nitya-nūtanaḥ //",
    "GR14ss4_krsu:3167": " tasya pāre mahā-kālaḥ sarva-grāhaka-rūpa-dhṛk /",
    "GR14ss4_krsu:3168": " tasyottare samudbhāsī ratna-dvīpaḥ śivāhvayaḥ //",
    "GR14ss4_krsu:3169": " udyac-candrodayaḥ kṣubdha-ratna-pīyūṣa-vāridheḥ /",
    "GR14ss4_krsu:3170": " madhye hema-mayīṃ bhūmiṃ smaren māṇikya-maṇḍitām //",
    "GR14ss4_krsu:3171": " ṣoḍaśa-dvīpa-saṃyuktāṃ kalā-kauśala-maṇḍitām /",
    "GR14ss4_krsu:3172": " vṛndāvana-samūhaiś ca maṇḍitāṃ paritaḥ śubhaiḥ //",
    "GR14ss4_krsu:3173": " tan-madhye nandanodyānaṃ madanonmādanaṃ mahat /",
    "GR14ss4_krsu:3174": " analpa-koṭi-kalpa-dru-vāṭībhiḥ pariveṣṭitam // ity ādi -",
    "GR14ss4_krsu:3175": " tan-madhye vipulāṃ dhyāyed vedikāṃ śata-yojanām /",
    "GR14ss4_krsu:3176": " sahasrāditya-saṅkāśām... ity ādi -",
    "GR14ss4_krsu:3177": " tasyāntare mahā-pīṭhaṃ mahā-cakra-samanvitam /",
    "GR14ss4_krsu:3178": " tan-madhye maṇḍapaṃ dhyāyed vyāpta-brahmāṇḍa-maṇḍalam // ity ādi /",
    "GR14ss4_krsu:3179": " dhyāyet tatra mahā-devīṃ svayam eva tathā-vidhaḥ /",
    "GR14ss4_krsu:3180": " rakta-padma-nibhāṃ devīṃ bālārka-kiraṇopamām // ity ādi /",
    "GR14ss4_krsu:3181": " pīta-vastra-paridhānāṃ vaṃśa-yukta-karāmbujām /",
    "GR14ss4_krsu:3182": " kaustubhoddīpta-hṛdayāṃ vanamālā-vibhūṣitām //",
    "GR14ss4_krsu:3183": " śrīmat-kṛṣṇāṅka-paryaṅka-nilayāṃ parameśvarīm // ity ādi /",
    "GR14ss4_krsu:3184": " iti dhyātvā tathā bhūtvā tasyā eva prasādataḥ /",
    "GR14ss4_krsu:3185": " tad-ājñayā parānandam etyānanda-kalāvṛtam //",
    "GR14ss4_krsu:3186": " tad-ākarṇaya deveśi kathayāmi davānaghe /",
    "GR14ss4_krsu:3187": " etad-antar maheśāni śvetadvīpam anuttamam //",
    "GR14ss4_krsu:3188": " kṣīrāmbhonidhi-madhyasthaṃ nirantara-sura-drumam /",
    "GR14ss4_krsu:3189": " udyad-ardhendu-kiraṇa-dūrīkṛta-tamo-bharam //",
    "GR14ss4_krsu:3190": " kāla-megha-samāloka-nṛtyad-barhi-kadambaram /",
    "GR14ss4_krsu:3191": " kūjat-kokila-saṅghena vācālita-jagat-trayam //",
    "GR14ss4_krsu:3192": " nānā-kusuma-saugandhya-vāhi-gandhavahānvitam /",
    "GR14ss4_krsu:3193": " kalpa-vallī-nikuñjeṣu guñjad-bhṛṅga-gaṇānvitam //",
    "GR14ss4_krsu:3194": " ramyāvāsa-sahasreṇa virājita-nabhas-talam /",
    "GR14ss4_krsu:3195": " ramya-nārī-sahasraughair gāyadbhiḥ samalaṅkṛtam //",
    "GR14ss4_krsu:3196": " govardhanena mahatā ramyāvāsa-vinodinā /",
    "GR14ss4_krsu:3197": " śobhitaṃ śubha-cihnena māna-daṇḍena cāparam //",
    "GR14ss4_krsu:3198": " avācī-prācy-udīcy-āśāḥ kramāyata-vivṛddhayā /",
    "GR14ss4_krsu:3199": " vyāptā yamunayā devyā nīla-meghāmbu-śobhayā //",
    "GR14ss4_krsu:3200": " tan-madhye sphaṭika-mayaṃ bhavanaṃ mahad adbhutam / ity ādi /",
    "GR14ss4_krsu:3201": " tat-tad-antar-mahā-kalpa-mandārādi-drumair vṛtam /",
    "GR14ss4_krsu:3202": " tat-tan-madhye samudbhāsi-vṛndāvana-kulākulam // ity ādi /",
    "GR14ss4_krsu:3203": " kutracid ratna-bhavanaṃ kutracit sphaṭikālayam // ityādi /",
    "GR14ss4_krsu:3204": " go-gopair asaṅkhyātaiḥ sarvataḥ samalaṅkṛtam /",
    "GR14ss4_krsu:3205": " vipāpaṃ vilayaṃ ramyaṃ sadā ṣaḍ-ūrmi-vivarjitam // ity ādi /",
    "GR14ss4_krsu:3206": " tasya madhye maṇimayaṃ maṇḍapaṃ toraṇānvitam /",
    "GR14ss4_krsu:3207": " tan-madhye garuḍodvāhi-mahā-maṇi-mayāsanam // ity ādi /",
    "GR14ss4_krsu:3208": " kalpa-vṛkṣa-samudbhāsi-ratna-bhūdhara-mastake /",
    "GR14ss4_krsu:3209": " dhyāyet tatra paramānandaṃ ramyopāsyaṃ paraṃ mahaḥ //",
    "GR14ss4_krsu:3210": " smared vṛndāvane ramye mohayantam anāratam /",
    "GR14ss4_krsu:3211": " vallavī-vallabhaṃ kṛṣṇaṃ gopa-kanyāḥ sahasraśaḥ // ity ādi /",
    "GR14ss4_krsu:3212": " phullendīvara-kāntim indu-vadanam [Pv 46] ity ādi ca /",
    "GR14ss4_krsu:3213": " etad anantaraṃ",
    "GR14ss4_krsu:3214": " nityānitya-loka-viveke devyā pṛṣṭe śrī-śiva āha -",
    "GR14ss4_krsu:3215": " brahmādīnāṃ ca sarveṣāṃ bhavanānāṃ ca pārvati /",
    "GR14ss4_krsu:3216": " vināśo'stīha sarveṣāṃ vinā tad-bhavanaṃ tayoḥ //",
    "GR14ss4_krsu:3217": " iti pūrvoktayoḥ śrī-bhagavan-mahādevyor ity arthaḥ //",
    "GR14ss4_krsu:3218": " [Vṛ. addition ends",
    "GR14ss4_krsu:3219": " here.]",
    "GR14ss4_krsu:3220": " [page 49]",
    "GR14ss4_krsu:3221": " tasmād yā yathā bhuvi vartante iti nyāyāc ca svatantra eva dvārakā-mathurā-",
    "GR14ss4_krsu:3222": " gokulātmakaḥ śrī-kṛṣṇa-lokaḥ svayaṃ bhagavato vihārāspadatvena bhavati",
    "GR14ss4_krsu:3223": " sarvoparīti siddham /",
    "GR14ss4_krsu:3224": " ataeva vṛndāvanaṃ gokulam eva sarvopari-virājamānaṃ",
    "GR14ss4_krsu:3225": " golokatvena prasiddham /",
    "GR14ss4_krsu:3226": " brahma-saṃhitāyāṃ -- īśvaraḥ paramaḥ kṛṣṇaḥ ity",
    "GR14ss4_krsu:3227": " upakramya --",
    "GR14ss4_krsu:3228": " sahasra-patra-kamalaṃ gokulākhyaṃ mahat padam /",
    "GR14ss4_krsu:3229": " tat-karṇikāraṃ tad-dhāma tad-anantāṃśa-sambhavam //",
    "GR14ss4_krsu:3230": " karṇikāraṃ mahad yantraṃ ṣaṭ-koṇaṃ vajra-kīlakam",
    "GR14ss4_krsu:3231": " ṣaḍ-aṅga-ṣaṭ-padī-sthānaṃ prakṛtyā puruṣeṇa ca //",
    "GR14ss4_krsu:3232": " premānanda-mahānanda-rasenāvasthitaṃ hi yat",
    "GR14ss4_krsu:3233": " jyotī-rūpeṇa manunā kāma-bījena saṅgatam //",
    "GR14ss4_krsu:3234": " tat-kiñjalkaṃ tad-aṃśānāṃ tat-patrāṇi śriyām api //",
    "GR14ss4_krsu:3235": " catur-asraṃ tat-paritaḥ śvetadvīpākhyam adbhutam",
    "GR14ss4_krsu:3236": " catur-asraṃ catur-mūrteś catur-dhāma catuṣ-kṛtam //",
    "GR14ss4_krsu:3237": " caturbhiḥ puruṣārthaiś ca caturbhir hetubhir vṛtam",
    "GR14ss4_krsu:3238": " śūlair daśabhir ānaddham ūrdhvādho dig-vidikṣv api //",
    "GR14ss4_krsu:3239": " aṣṭabhir nidhibhir juṣṭam aṣṭabhiḥ siddhibhis tathā",
    "GR14ss4_krsu:3240": " manu-rūpaiś ca daśabhir dik-pālaiḥ parito vṛtam //",
    "GR14ss4_krsu:3241": " śyāmair gauraiś ca raktaiś ca śuklaiś ca pārṣadarṣabhaiḥ",
    "GR14ss4_krsu:3242": " śobhitaṃ śaktibhis tābhir adbhutābhiḥ samantataḥ // iti /",
    "GR14ss4_krsu:3243": " (page 50)",
    "GR14ss4_krsu:3244": " tathāgre brahma-stave --",
    "GR14ss4_krsu:3245": " cintāmaṇi-prakara-sadmasu kalpa-vṛkṣa-",
    "GR14ss4_krsu:3246": " lakṣāvṛteṣu surabhir abhipālayantam /",
    "GR14ss4_krsu:3247": " lakṣmī-sahasra-śata-sambhrama-sevyamānaṃ",
    "GR14ss4_krsu:3248": " govindam ādi-puruṣaṃ tam ahaṃ bhajāmi // iti /",
    "GR14ss4_krsu:3249": " vyākhyām āha - sahasrāṇi patrāṇi yatra tat kamalaṃ cintāmaṇi-mayaṃ",
    "GR14ss4_krsu:3250": " padmaṃ tad-rūpam /",
    "GR14ss4_krsu:3251": " tac ca mahat sarvotkṛṣṭaṃ padaṃ mahato mahābhagavato",
    "GR14ss4_krsu:3252": " vā padaṃ śrī-mahā-vaikuṇṭham ity arthaḥ /",
    "GR14ss4_krsu:3253": " tat tu nānā-prakāram ity",
    "GR14ss4_krsu:3254": " āśaṅkya prakāra-viśeṣatveṇa niścinoti gokulākhyam iti /",
    "GR14ss4_krsu:3255": " gokulam ity ākhyā",
    "GR14ss4_krsu:3256": " prasiddhir yasya tat go-gopāla-sarūpam ity arthaḥ /",
    "GR14ss4_krsu:3257": " rūḍhir yogam apaharati iti",
    "GR14ss4_krsu:3258": " nyāyena tasyaiva pratīteḥ /",
    "GR14ss4_krsu:3259": " tata etad anuguṇatvenaivottara-grantho'pi",
    "GR14ss4_krsu:3260": " vyākhyeyaḥ /",
    "GR14ss4_krsu:3261": " tasya śrī-kṛṣṇasya dhāma nanda-yaśodādibhiḥ saha vāsa-",
    "GR14ss4_krsu:3262": " yogyaṃ mahāntaḥpuram /",
    "GR14ss4_krsu:3263": " tasya svarūpam āha tad iti /",
    "GR14ss4_krsu:3264": " anantasya śrī-",
    "GR14ss4_krsu:3265": " baladevasyāṃśāt /",
    "GR14ss4_krsu:3266": " sambhavo nityāvirbhāvo yasya tat /",
    "GR14ss4_krsu:3267": " tathā tantreṇaitad api",
    "GR14ss4_krsu:3268": " bodhyate / ananto'ṃśo yasya tasya śrī-baladevasyāpi sambhavo nivāso yatra tad",
    "GR14ss4_krsu:3269": " iti /",
    "GR14ss4_krsu:3270": " sarva-mantra-gaṇa-sevitasya śrīmad-aṣṭādaśākṣara-mahā-mantra-rājasya",
    "GR14ss4_krsu:3271": " bahu-pīṭhasya mukhyaṃ pīṭham ity āha karṇikāram iti dvayena / mahad",
    "GR14ss4_krsu:3272": " yantram iti /",
    "GR14ss4_krsu:3273": " yat pratikṛtir eva sarvatra yantratvena pūjārthaṃ likhyate ity",
    "GR14ss4_krsu:3274": " arthaḥ / yantratvam eva darśayati /",
    "GR14ss4_krsu:3275": " ṣaṭkoṇā abhyantare yasya tad vajra-",
    "GR14ss4_krsu:3276": " kīlakaṃ karṇikāre (bīja-rūpa-)",
    "GR14ss4_krsu:3277": " hīraka-kīlaka-śobhitam /",
    "GR14ss4_krsu:3278": " ṣaṭ-koṇatve",
    "GR14ss4_krsu:3279": " prayojanam āha /",
    "GR14ss4_krsu:3280": " ṣaṭ aṅgāni yasyāḥ sā yā ṣaṭ-padī śrīmad-aṣṭādaśākṣarī",
    "GR14ss4_krsu:3281": " tasyāḥ sthānaṃ prakṛtir mantrasya svarūpaṃ svayam eva śrī-kṛṣṇaḥ kāraṇa-",
    "GR14ss4_krsu:3282": " svarūpatvāt /",
    "GR14ss4_krsu:3283": " puruṣaś ca sa eva tad-devatā-rūpaḥ /",
    "GR14ss4_krsu:3284": " tābhyām avasthitam",
    "GR14ss4_krsu:3285": " adhiṣṭhitam /",
    "GR14ss4_krsu:3286": " dvayor api viśeṣaṇaṃ premeti /",
    "GR14ss4_krsu:3287": " prema-rūpā ye ānanda-",
    "GR14ss4_krsu:3288": " mahānanda-rasās tat-paripāka-bhedās tad-ātmakena,",
    "GR14ss4_krsu:3289": " tathā jyotī-rūpeṇa sva-",
    "GR14ss4_krsu:3290": " prakāśena manunā mantra-rūpeṇa ca kāma-bījena avasthitam iti mūla-",
    "GR14ss4_krsu:3291": " mantrāntargatatve'pi pṛthag-uktiḥ kutracid vaiśiṣṭyāpekṣayā /",
    "GR14ss4_krsu:3292": " tad evaṃ tad-dhāmoktvā tad-āvaraṇāny āha tad iti /",
    "GR14ss4_krsu:3293": " tasya karṇikārasya",
    "GR14ss4_krsu:3294": " kiñjalkās tal-lagnābhyantara-valaya ity arthaḥ /",
    "GR14ss4_krsu:3295": " tad-aṃśānāṃ tasminn aṃśo",
    "GR14ss4_krsu:3296": " dāyo vidyate yeṣāṃ teṣāṃ sajātīyānāṃ dhāmety arthaḥ /",
    "GR14ss4_krsu:3297": " gokulākhyam ity",
    "GR14ss4_krsu:3298": " ukter eva / teṣāṃ taj-jātīyatvaṃ śrī-śukadevena ca uktam --",
    "GR14ss4_krsu:3299": " evaṃ kakudminaṃ hatvā stūyamānaḥ dvijātibhiḥ /",
    "GR14ss4_krsu:3300": " viveśa goṣṭhaṃ sa-balo gopīnāṃ nayanotsavaḥ // [BhP 10.36.15] iti /",
    "GR14ss4_krsu:3301": " tasya kamalasya patrāṇi śriyāṃ tat-preyasīnāṃ śrī-rādhādīnām upavana-",
    "GR14ss4_krsu:3302": " rūpāṇi dhāmānīty-arthaḥ /",
    "GR14ss4_krsu:3303": " atra patrāṇām ucchrita-prāntānāṃ mūla-",
    "GR14ss4_krsu:3304": " sandhiṣu vartmāni agrima-sandhiṣugoṣṭhāni jñeyāni /",
    "GR14ss4_krsu:3305": " akhaṇḍa-kamalasya",
    "GR14ss4_krsu:3306": " gokulākhyatvāt tathaiva samāveśāc ca /",
    "GR14ss4_krsu:3307": " atha gokulāvaraṇāny āha caturasram iti /",
    "GR14ss4_krsu:3308": " tad bahiś caturasraṃ tasya gokulasya",
    "GR14ss4_krsu:3309": " bahiḥ sarvataś caturasraṃ catuṣkoṇātmakaṃ sthalaṃ śvetadvīpākhyam iti tad-",
    "GR14ss4_krsu:3310": " aṃśe gokulam iti nāma-viśeṣābhāvāt /",
    "GR14ss4_krsu:3311": " kintu caturasrābhyantara-maṇḍalaṃ",
    "GR14ss4_krsu:3312": " vṛndāvanākhyaṃ bahir-maṇḍalaṃ kevalaṃ śvetadvīpākhyaṃ jñeyaṃ, goloka iti",
    "GR14ss4_krsu:3313": " yat-paryāyaḥ /",
    "GR14ss4_krsu:3314": " tad iha kroḍīkṛta-gokulaṃ vṛndāvanākhyayātiprasiddham iti",
    "GR14ss4_krsu:3315": " na nirdiṣṭam /",
    "GR14ss4_krsu:3316": " kroḍīkṛta-tat-sarvam asya tu bahir-maṇḍalaṃ goloka-",
    "GR14ss4_krsu:3317": " śvetadvīpākhyaṃ jñeyam /",
    "GR14ss4_krsu:3318": " [Vṛ. reads in the place of the last two sentences:",
    "GR14ss4_krsu:3319": " tad etad upalakṣaṇaṃ",
    "GR14ss4_krsu:3320": " gokokākhyaṃ cety arthaḥ /",
    "GR14ss4_krsu:3321": " yadyaḸ gokule'pi śvetadvīpatvam asty eva, tad",
    "GR14ss4_krsu:3322": " avāntara-bhūmi-mayatvāt tathāpi viśeṣa-nāmnāmnātatvāt enaiva tat",
    "GR14ss4_krsu:3323": " pratīyate iti tathoktam /",
    "GR14ss4_krsu:3324": " kintu caturasre'py antar-maṇḍalaṃ śrī-",
    "GR14ss4_krsu:3325": " vṛndāvanākhyaṃ jñeyaṃ bṛhad-vāmana-svāyambhuvāgamayos tathā",
    "GR14ss4_krsu:3326": " dṛṣṭatvāt / end Vṛ.]",
    "GR14ss4_krsu:3327": " catur-mūrteś caturvyūhasya śrī-vāsudevādi-catuṣṭayasya catuṣkṛtaṃ caturdhā",
    "GR14ss4_krsu:3328": " vibhaktaṃ catur dhāma /",
    "GR14ss4_krsu:3329": " kintu deva-līlatvāt tad-upari vyoma-yāna-sthā eva",
    "GR14ss4_krsu:3330": " te jñeyā / hetubhiḥ puruṣārtha-sādhanair manu-rūpaiḥ sva-sva-mantrātmakair",
    "GR14ss4_krsu:3331": " indrādibhiḥ /",
    "GR14ss4_krsu:3332": " śyāmair ity ādibhir iti caturbhir vedair ity arthaḥ / kṛṣṇaṃ ca",
    "GR14ss4_krsu:3333": " tatra chandobhiḥ stūyamānam suvismitāḥ [BhP 10.28.18] iti śrī-daśamokteḥ /",
    "GR14ss4_krsu:3334": " śaktibhir iti śrī-vimalādibhir ity arthaḥ /",
    "GR14ss4_krsu:3335": " iyaṃ ca bṛhad-vāmana-purāṇa-",
    "GR14ss4_krsu:3336": " prasiddhiḥ /",
    "GR14ss4_krsu:3337": " yathā śrī-bhagavati śruti-prārthanā-pūrvakāṇi padyāni -",
    "GR14ss4_krsu:3338": " ānanda-rūpam iti yad vidanti hi purāvidaḥ /",
    "GR14ss4_krsu:3339": " tad-rūpaṃ darśyāsmākaṃ yadi deyo varo hi naḥ //",
    "GR14ss4_krsu:3340": " śrutvaitad darśayāmāsa sva-lokaṃ prakṛteḥ param /",
    "GR14ss4_krsu:3341": " kevalānubhavānanda-mātram akṣaram avyayam //",
    "GR14ss4_krsu:3342": " yatra vṛndāvanaṃ nāma vanaṃ kāma-dughair drumaiḥ /",
    "GR14ss4_krsu:3343": " manorama-nikuñjāḍhyaṃ sarvartu-sukha-saṃyutam //",
    "GR14ss4_krsu:3344": " yatra govardhano nāma sunirjhara-darī-yutaḥ /",
    "GR14ss4_krsu:3345": " ratna-dhātu-mayaḥ śrīmān supakṣi-gaṇa-saṅkulaḥ //",
    "GR14ss4_krsu:3346": " yatra nirmala-pānīyā kālindī saritā varā /",
    "GR14ss4_krsu:3347": " ratna-baddhobhaya-taṭā haṃsa-padmādi-saṅkulā //",
    "GR14ss4_krsu:3348": " śaśvad-rāsa-rasonmattaṃ yatra gopī-kadambakam /",
    "GR14ss4_krsu:3349": " tat-kadambaka-madhyasthaḥ kiśorākṛtir acyutaḥ // iti /",
    "GR14ss4_krsu:3350": " etad-anusāreṇa śrī-hari-vaṃśa-vacanam apy eva vyākhyeyam / tad yad āha",
    "GR14ss4_krsu:3351": " śakraḥ -",
    "GR14ss4_krsu:3352": " svargād ūrdhvaṃ brahma-loko brahmarṣi-gaṇa-sevitaḥ /",
    "GR14ss4_krsu:3353": " tatra soma-gatiś caiva jyotiṣāṃ ca mahātmanām //",
    "GR14ss4_krsu:3354": " tasyopari gavāṃ lokaḥ sādhyās taṃ pālayanti hi /",
    "GR14ss4_krsu:3355": " sa hi sarva-gataḥ kṛṣṇa mahākāśa-gato mahān //",
    "GR14ss4_krsu:3356": " upary upari tatrāpi gatis tava tapomayī /",
    "GR14ss4_krsu:3357": " yāṃ na vidmo vayaṃ sarve pṛcchanto'pi pitāmaham /",
    "GR14ss4_krsu:3358": " gatiḥ śama-damāḍhyānāṃ svargaḥ sukṛta-karmaṇām //",
    "GR14ss4_krsu:3359": " brāhmye tapasi yuktānāṃ brahma-lokaḥ parā gatiḥ /",
    "GR14ss4_krsu:3360": " gavām eva tu yo loko durāroho hi sā gatiḥ //",
    "GR14ss4_krsu:3361": " sa tu lokas tvayā kṛṣṇa sīdamānaḥ kṛtātmanā /",
    "GR14ss4_krsu:3362": " dhṛto dhṛtimatā vīra nighnatopadravān gavām // [HV 2.19.29-35] iti /",
    "GR14ss4_krsu:3363": " asyārthaḥ / svarga-śabdena -",
    "GR14ss4_krsu:3364": " bhūr-lokaḥ kalpitaḥ padbhyāṃ bhuvar-loko 'sya nābhitaḥ /",
    "GR14ss4_krsu:3365": " svar-lokaḥ kalpito mūrdhnā iti vā loka-kalpanā // [BhP 2.5.42]",
    "GR14ss4_krsu:3366": " iti dvitīyoktānusāreṇa svar-lokam ārabhya satya-loka-paryantaṃ loka-",
    "GR14ss4_krsu:3367": " pañcakam ucyate /",
    "GR14ss4_krsu:3368": " tasmād ūrdhvam upari brahma-loko brahmātmako",
    "GR14ss4_krsu:3369": " vaikuṇṭhākhyaḥ sac-cid-ānanda-rūpatvāt /",
    "GR14ss4_krsu:3370": " brahmaṇo bhagavato loka iti vā",
    "GR14ss4_krsu:3371": " dadṛśur brahma-lokaṃ te yatrākrūro'dhyagāt purā [BhP 10.28.17] iti daśamāt /",
    "GR14ss4_krsu:3372": " evaṃ dvitīye mūrdhabhiḥ satya-lokas tu brahma-lokaḥ sanātanaḥ [BhP 2.5.38]",
    "GR14ss4_krsu:3373": " iti / ṭīkā ca -brahma-loko vaikuṇṭhākhyaḥ /",
    "GR14ss4_krsu:3374": " sanātano nityaḥ / na",
    "GR14ss4_krsu:3375": " sṛjyāntarvartīty arthaḥ / ity eṣā /",
    "GR14ss4_krsu:3376": " brahmāṇi mūrtimanto vedāḥ /",
    "GR14ss4_krsu:3377": " ṛṣayaś ca śrī-nāradādayaḥ /",
    "GR14ss4_krsu:3378": " gaṇāś ca śrī-",
    "GR14ss4_krsu:3379": " garuḍa-viṣvaksenādayaḥ /",
    "GR14ss4_krsu:3380": " tair niṣevitaḥ /",
    "GR14ss4_krsu:3381": " evaṃ nityāśritān uktvā tad-",
    "GR14ss4_krsu:3382": " gamanādhikāriṇa āha /",
    "GR14ss4_krsu:3383": " tatra brahma-loke umayā saha vartata iti somaḥ śrī-",
    "GR14ss4_krsu:3384": " śivas tasya gatiḥ /",
    "GR14ss4_krsu:3385": " [Vṛ. inserts:",
    "GR14ss4_krsu:3386": " sva-dharma-niṣṭhaḥ śata-janmabhiḥ pumān",
    "GR14ss4_krsu:3387": " viriñcatām eti tataḥ paraṃ hi mām /",
    "GR14ss4_krsu:3388": " avyākṛtaṃ bhāgavato 'tha vaiṣṇavaṃ",
    "GR14ss4_krsu:3389": " padaṃ yathāhaṃ vibudhāḥ kalātyaye //",
    "GR14ss4_krsu:3390": " [BhP 4.24.29] iti caturthe śrī-rudra-",
    "GR14ss4_krsu:3391": " gītam /",
    "GR14ss4_krsu:3392": " [end Vṛ. addition.]",
    "GR14ss4_krsu:3393": " someti supāṃ sulug ity ādinā (page 52)",
    "GR14ss4_krsu:3394": " ṣaṣṭhyā luk chāndasaḥ / tata",
    "GR14ss4_krsu:3395": " uttaratrāpi gati-padānvayaḥ /",
    "GR14ss4_krsu:3396": " jyotir brahma tad-aikātmya-bhāvānāṃ",
    "GR14ss4_krsu:3397": " muktānām ity arthaḥ /",
    "GR14ss4_krsu:3398": " na tu tādṛśānām api sarveṣām ity āha mahātmanāṃ",
    "GR14ss4_krsu:3399": " mahāśayānāṃ mokṣa-nirādaratayā bhajatāṃ śrī-sanakādi-tulyānām ity",
    "GR14ss4_krsu:3400": " arthaḥ --",
    "GR14ss4_krsu:3401": " muktānām api siddhānāṃ nārāyaṇa-parāyaṇaḥ",
    "GR14ss4_krsu:3402": " sudurlabhaḥ praśāntātmā koṭiṣv api mahā-mune // [BhP 6.14.5] ity ādau,",
    "GR14ss4_krsu:3403": " yoginām api sarveṣāṃ madgatenāntarātmanā /",
    "GR14ss4_krsu:3404": " śraddhāvān bhajate yo māṃ sa me yuktatamo mataḥ // [Gītā 6.47]",
    "GR14ss4_krsu:3405": " ity ādāv api teṣv eva mahattva-paryavasanāt /",
    "GR14ss4_krsu:3406": " tasya ca brahma-lokasyopari",
    "GR14ss4_krsu:3407": " sarvordhva-pradeśe gavāṃ lokaḥ śrī-goloka ity arthaḥ /",
    "GR14ss4_krsu:3408": " taṃ ca śrī-golokaṃ",
    "GR14ss4_krsu:3409": " sādhyā asmākaṃ prāpañcika-devānāṃ prasādanīyā mūla-rūpā nitya-tadīya-",
    "GR14ss4_krsu:3410": " deva-gaṇāḥ pālayanti /",
    "GR14ss4_krsu:3411": " tatra tatra dik-pālatvenāvaraṇa-rūpā vartante, te ha",
    "GR14ss4_krsu:3412": " nākaṃ mahimānaḥ sacantaḥ yatra pūrve sādhyāḥ santi devāḥ [Rk 10.90.16] iti",
    "GR14ss4_krsu:3413": " śruteḥ /",
    "GR14ss4_krsu:3414": " tatra pūrve ye ca sādhyā",
    "GR14ss4_krsu:3415": " viśve devāḥ sanātanāḥ /",
    "GR14ss4_krsu:3416": " te ha nākaṃ mahimānaḥ",
    "GR14ss4_krsu:3417": " sacante śubha-darśanāḥ //",
    "GR14ss4_krsu:3418": " [PadmaP 6.227.76] iti pādmottara-khaṇḍāc ca /",
    "GR14ss4_krsu:3419": " yad vā tad bhūri-bhāgyam iha janma kim apy aṭavyāṃ yad gokule'pi [BhP",
    "GR14ss4_krsu:3420": " 10.14.34] ity ādy-uktyānusāreṇa tad-vidha-parama-bhaktānām api sādhyās",
    "GR14ss4_krsu:3421": " tādṛśa-siddhi-prāptaye prāsādanīyāḥ śrī-gopa-gopī-prabhṛtayaḥ / taṃ",
    "GR14ss4_krsu:3422": " pālayanti adhikṛtya bhuñjanti /",
    "GR14ss4_krsu:3423": " hi prasiddhau /",
    "GR14ss4_krsu:3424": " sa golokaḥ sarva-gataḥ śrī-",
    "GR14ss4_krsu:3425": " kṛṣṇavat sarva-prāpañcikāprāpañcika-vastu-vyāpakaḥ /",
    "GR14ss4_krsu:3426": " ataeva mahān",
    "GR14ss4_krsu:3427": " bhagavad-rūpa eva /",
    "GR14ss4_krsu:3428": " mahāntaṃ vibhum ātmānam [KaṭhU 2.22] iti śruteḥ /",
    "GR14ss4_krsu:3429": " tatra hetuḥ /",
    "GR14ss4_krsu:3430": " mahākāśaḥ parama-vyomākhyaḥ brahma-viśeṣaṇa-lābhād",
    "GR14ss4_krsu:3431": " ākāśas tal-liṅgād [Vs 1.1.22] iti nyāya-prasiddheś ca / tad-gataḥ /",
    "GR14ss4_krsu:3432": " brahmākārodayāntaram eva vaikuṇṭha-prāpteḥ /",
    "GR14ss4_krsu:3433": " yathā śrī-gopānāṃ",
    "GR14ss4_krsu:3434": " vaikuṇṭha-darśane tair eva vyākhyātam /",
    "GR14ss4_krsu:3435": " yathā vā śrīmad-ajāmilasya",
    "GR14ss4_krsu:3436": " vaikuṇṭha-gamanam /",
    "GR14ss4_krsu:3437": " yad vā mahākāśaḥ parama-vyomākhyo mahā-",
    "GR14ss4_krsu:3438": " vaikuṇṭhas tad-gatas tad-ūrdhva-bhāga-sthitaḥ /",
    "GR14ss4_krsu:3439": " evam upary upari sarvopary",
    "GR14ss4_krsu:3440": " api virājamāne tatra śrī-goloke'pi tava gatiḥ /",
    "GR14ss4_krsu:3441": " nānā-rūpeṇa vaikuṇṭhādau",
    "GR14ss4_krsu:3442": " krīḍatas tava tatrāpi śrī-govinda-rūpeṇa krīḍā vidyata ity arthaḥ /",
    "GR14ss4_krsu:3443": " ataeva sā ca gatiḥ sādhāraṇī na bhavati kintu tapomayī",
    "GR14ss4_krsu:3444": " anavacchinnaiśvaryamayī paramaṃ yo mahat tapaḥ ity atra sahara-nāma-",
    "GR14ss4_krsu:3445": " bhāṣye'pi tapaḥ-śabdena tathaiva vyākhyātam /",
    "GR14ss4_krsu:3446": " ataeva brahmādi-",
    "GR14ss4_krsu:3447": " durvitarkyatvam apy āha yām iti /",
    "GR14ss4_krsu:3448": " adhunā tasya śrī-golokety ākhyā bījam",
    "GR14ss4_krsu:3449": " abhivyañjayati gatir iti /",
    "GR14ss4_krsu:3450": " brāhme brahmaṇo loka-prāpake tapasi viṣṇu-",
    "GR14ss4_krsu:3451": " viṣayaka-manaḥ-praṇidhāne yuktānāṃ rata-cittānāṃ prema-bhaktānām ity",
    "GR14ss4_krsu:3452": " arthaḥ / brahma-loko vaikuṇṭha-lokaḥ /",
    "GR14ss4_krsu:3453": " parā prakṛtyatītā /",
    "GR14ss4_krsu:3454": " gavāṃ mocayan",
    "GR14ss4_krsu:3455": " vraja-gavāṃ dina-tāpam [BhP 10.35.25] ity-uktānusāreṇa atraiva",
    "GR14ss4_krsu:3456": " nighnatopadravān gavām ity uktyā ca goloka-vāsi-mātrāṇāṃ svatas tad-",
    "GR14ss4_krsu:3457": " bhāva-bhāvitānāṃ ca sādhana-vaśenety arthaḥ / ataeva tad-",
    "GR14ss4_krsu:3458": " bhāvasyāsulabhatvād durārohā /",
    "GR14ss4_krsu:3459": " tad evaṃ golokaṃ varṇayitvā tasya gokulena sahābhedam āha sa tv iti / sa eva",
    "GR14ss4_krsu:3460": " tu sa loko dhṛto rakṣitaḥ /",
    "GR14ss4_krsu:3461": " śrī-govardhanoddharaṇeneti /",
    "GR14ss4_krsu:3462": " yathā mṛtyu-sañjaya-",
    "GR14ss4_krsu:3463": " tantre /",
    "GR14ss4_krsu:3464": " ekadā sāntarīkṣāc ca vaikuṇṭhaṃ svecchayā bhuvi /",
    "GR14ss4_krsu:3465": " gokulatvena saṃsthāpya (page 53)",
    "GR14ss4_krsu:3466": " gopīmaya-mahotsavā /",
    "GR14ss4_krsu:3467": " bhakti-rūpāṃ satāṃ bhaktim utpāditavatī bhṛśam // iti /",
    "GR14ss4_krsu:3468": " atra śabda-sāmya-bhrama-pratītārthāntare svargād ūrdhvaṃ,",
    "GR14ss4_krsu:3469": " brahma-loka ity",
    "GR14ss4_krsu:3470": " ayuktaṃ loka-trayam atikramyokteḥ /",
    "GR14ss4_krsu:3471": " tathā somagatir ity ādikaṃ na",
    "GR14ss4_krsu:3472": " sambhavati /",
    "GR14ss4_krsu:3473": " yato dhruva-lokād adhastād eva candra-sūryādīnāṃ gatir",
    "GR14ss4_krsu:3474": " maharloke'pi na vartate /",
    "GR14ss4_krsu:3475": " tathāvara-sādhya-gaṇānāṃ tucchatvāt satya-",
    "GR14ss4_krsu:3476": " lokasyāpi pālanaṃ na yujyate kutas tad-upari-lokasya śrī-golokākhyasya /",
    "GR14ss4_krsu:3477": " tathā sarvagatatvaṃ cāsambhāvyaṃ syāt /",
    "GR14ss4_krsu:3478": " ataeva tatrāpi eva gatir ity āpi śabdo",
    "GR14ss4_krsu:3479": " vismaye prayuktaḥ /",
    "GR14ss4_krsu:3480": " yāṃ na vidma ity ādikaṃ ca /",
    "GR14ss4_krsu:3481": " anyathā yathoktir na",
    "GR14ss4_krsu:3482": " sambhavati sveṣāṃ brahmaṇaś ca tad-ajñāna-jñāpanāt /",
    "GR14ss4_krsu:3483": " tasmāt prākṛta-",
    "GR14ss4_krsu:3484": " golokād anya evāsau sanātano goloko brahma-saṃhitāvat śrī-harivaṃśe'pi",
    "GR14ss4_krsu:3485": " parokṣa-vādena nirūpitaḥ /",
    "GR14ss4_krsu:3486": " evaṃ ca nārada-pañcarātre vijayākhyāne -",
    "GR14ss4_krsu:3487": " tat sarvopari goloke śrī-govindaḥ sadā svayam /",
    "GR14ss4_krsu:3488": " viharet paramānandī gopī-gokula-nāyakaḥ // iti /",
    "GR14ss4_krsu:3489": " evaṃ coktaṃ mokṣa-dharme nārāyaṇīye tathā skānde ca -",
    "GR14ss4_krsu:3490": " evaṃ bahu-vidhai rūpaiś carāmīha vasundharām /",
    "GR14ss4_krsu:3491": " brahma-lokaṃ ca kaunteya golokaṃ ca sanātanam // [Mbh 12.330.68] iti /",
    "GR14ss4_krsu:3492": " tad evaṃ sarvopari śrī-kṛṣṇa-loko'stīti siddham /",
    "GR14ss4_krsu:3493": " sa ca lokas tat-tal-līlā-",
    "GR14ss4_krsu:3494": " parikara-bhedenāṃśa-bhedāt dvārakā-mathurā-gokulākhya-sthāna-",
    "GR14ss4_krsu:3495": " trayātmaka iti nirṇītam /",
    "GR14ss4_krsu:3496": " anyatra tu bhuvi prasiddhāny eva tat-tad-ākhyāni",
    "GR14ss4_krsu:3497": " sthānāni tad-rūpatvena śrūyante teṣām api vaikuṇṭhāntaravat",
    "GR14ss4_krsu:3498": " prapañcātītatva-nityatvālaukika-rūpatva-bhagavan-nityāspadatva-kathanāt /",
    "GR14ss4_krsu:3499": " tatra dvārakāyās tattaraṃ skānda-prahlāda-saṃhitādāv anveṣṭavyam / iyaṃ ca",
    "GR14ss4_krsu:3500": " śrutir udāharaṇīyā -",
    "GR14ss4_krsu:3501": " antaḥ-samudre manasā carantaṃ",
    "GR14ss4_krsu:3502": " brāhmānvavindan daśahotāram arṇe /",
    "GR14ss4_krsu:3503": " samudre'ntaḥ kavayo vicakṣate",
    "GR14ss4_krsu:3504": " marīcīnāṃ padam anvicchanti vedhasaḥ // ity ādyā /",
    "GR14ss4_krsu:3505": " śrī-mathurāyāḥ prapañcātītatvaṃ yathā vārāhe anyaiva kācit sā sṛṣṭir",
    "GR14ss4_krsu:3506": " vidhātur vyatirekiṇī iti /",
    "GR14ss4_krsu:3507": " nityatvam api yathā pādme pātāla-khaṇḍe - ṛṣir",
    "GR14ss4_krsu:3508": " māthura-nāmātra tapaḥ kurvati śāśvate iti /",
    "GR14ss4_krsu:3509": " atra mathurā-maṇḍale śāśvate",
    "GR14ss4_krsu:3510": " nitye kurvati karoti /",
    "GR14ss4_krsu:3511": " alaukika-rūpatvaṃ yathā ādivārāhe -",
    "GR14ss4_krsu:3512": " bhūr bhuvaḥ svas talenāpi na pātāla-tale'malam /",
    "GR14ss4_krsu:3513": " nordhva-loke mayā dṛṣṭaṃ tādṛk kṣetraṃ vasundhare // iti /",
    "GR14ss4_krsu:3514": " śrī-bhagavan-nityāspadatvaṃ yathā -",
    "GR14ss4_krsu:3515": " aho'tidhanyā mathurā yatra sannihito hariḥ // iti /",
    "GR14ss4_krsu:3516": " na ca vaktavyam upāsanā-sthānam evedam,",
    "GR14ss4_krsu:3517": " yato ādivārāhe -",
    "GR14ss4_krsu:3518": " mathurāyāḥ paraṃ kṣetraṃ trailokye na hi vidyate /",
    "GR14ss4_krsu:3519": " tasyāṃ vasāmy ahaṃ devi mathurāyāṃ tu sarvadā // iti /",
    "GR14ss4_krsu:3520": " tatra vāsasyaiva kaṇṭhoktiḥ /",
    "GR14ss4_krsu:3521": " atredṛśaṃ śrī-varāha-deva-vākyam aṃśāṃśinor",
    "GR14ss4_krsu:3522": " aikya-vivakṣayaiva na tu tasyaivāsau nivāsaḥ śrī-kṛṣṇa-kṣetratvenaiva",
    "GR14ss4_krsu:3523": " prasiddheḥ /",
    "GR14ss4_krsu:3524": " tathaiva pātāla-khaṇḍe aho madhu-purī dhanyā yatra tiṣṭhati",
    "GR14ss4_krsu:3525": " kaṃsahā iti /",
    "GR14ss4_krsu:3526": " vāyu-purāṇe tu svayaṃ sākṣād evety uktam -",
    "GR14ss4_krsu:3527": " catvāriṃśad yojanānāṃ tatas tu mathurā smṛtā /",
    "GR14ss4_krsu:3528": " yatra devo hariḥ sākṣāt svayaṃ tiṣṭhati kaṃsahā // iti /",
    "GR14ss4_krsu:3529": " atra sākṣāc-chabdena sūkṣma-rūpatā /",
    "GR14ss4_krsu:3530": " svayaṃ-śabdena śrīmat-pratimā-",
    "GR14ss4_krsu:3531": " rūpatā ca niṣiddhā /",
    "GR14ss4_krsu:3532": " tata iti pūrvoktāt puṣkarākhya-tīrthāt ity arthaḥ /",
    "GR14ss4_krsu:3533": " mathurāyāḥ paraṃ kṣetram ity anena varāha-vacanena pūryām eva tiṣṭhatīti",
    "GR14ss4_krsu:3534": " nirastam /",
    "GR14ss4_krsu:3535": " [page 54]",
    "GR14ss4_krsu:3536": " atra śrī-gopāla-tāpanī-śrutiś ca -- sa hovāca taṃ hi nārāyaṇo devaḥ sakāmyā",
    "GR14ss4_krsu:3537": " meroḥ śṛṅge yathā sapta-pūryo bhavanti tathā niṣkāmyāḥ sakāmyāś ca",
    "GR14ss4_krsu:3538": " bhūgola-cakre sapta-pūryo bhavanti /",
    "GR14ss4_krsu:3539": " tāsāṃ madhye sākṣād brahma gopāla-",
    "GR14ss4_krsu:3540": " purī hīti // sakāmyā niṣkāmyā devānāṃ sarveṣāṃ bhūtānāṃ bhavati yathā",
    "GR14ss4_krsu:3541": " hi vai sarasi padmaṃ tiṣṭhati tathā bhūmyāṃ tiṣṭhatīti cakreṇa rakṣitā hi",
    "GR14ss4_krsu:3542": " mathurā tasmāt gopāla-purī bhavati /",
    "GR14ss4_krsu:3543": " bṛhad bṛhad-vanaṃ madhor madhu-",
    "GR14ss4_krsu:3544": " vanam [GTU 2.26-28] ity ādikā /",
    "GR14ss4_krsu:3545": " punaś ca etair āvṛtā purī bhavati tatra teṣv eva gahaneṣv evam ity ādikā /",
    "GR14ss4_krsu:3546": " tathā -- dve vane staḥ kṛṣṇa-vanaṃ bhadra-vanaṃ tayor antar dvādaśa-vanāni",
    "GR14ss4_krsu:3547": " puṇyāni puṇyatamāni teṣv eva devās tiṣṭhanti siddhāḥ siddhiṃ prāptāḥ /",
    "GR14ss4_krsu:3548": " tatra hi rāmasya rāma-mūrtiḥ [GTU 2.31-32] ity ādikā /",
    "GR14ss4_krsu:3549": " tad apy ete ślokā",
    "GR14ss4_krsu:3550": " bhavanti /",
    "GR14ss4_krsu:3551": " prāpya mathurāṃ purīṃ ramyāṃ sadā brahmādi-sevitam /",
    "GR14ss4_krsu:3552": " śaṅkha-cakra-gadā-śārṅga-rakṣitāṃ muṣalādibhiḥ //",
    "GR14ss4_krsu:3553": " yatrāsau saṃsthitaḥ kṛṣṇas tribhiḥ śaktyā samāhitaḥ /",
    "GR14ss4_krsu:3554": " rāmāniruddha-pradyumnai rukmiṇyā sahito vibhuḥ // [GTU 2.35-36] iti /",
    "GR14ss4_krsu:3555": " kiṃ tasya sthānam iti śrī-gāndharvyāḥ praśnasyottaram idam /",
    "GR14ss4_krsu:3556": " evam eva śrī-",
    "GR14ss4_krsu:3557": " raghunāthasyāpy ayodhyāyāṃ śrūyate,",
    "GR14ss4_krsu:3558": " yathā skāndāyodhyā-māhātmye",
    "GR14ss4_krsu:3559": " svarga-dvāram uddiśya -",
    "GR14ss4_krsu:3560": " caturdhā ca tanuṃ kṛtvā devadevo hariḥ svayam /",
    "GR14ss4_krsu:3561": " atraiva ramate nityaṃ bhrātṛbhiḥ saha rāghavaḥ // iti /",
    "GR14ss4_krsu:3562": " ataeva, yatra yatra hareḥ sthānaṃ vaikuṇṭhaṃ tad vidur budhā ity anusāreṇa",
    "GR14ss4_krsu:3563": " mahā-bhagavataḥ sthānatvāt mahā-vaikuṇṭha evāsau /",
    "GR14ss4_krsu:3564": " yato vaikuṇṭhāt tasya",
    "GR14ss4_krsu:3565": " garīyastvaṃ śrūyate /",
    "GR14ss4_krsu:3566": " yathā pātāla-khaṇḍe -",
    "GR14ss4_krsu:3567": " evaṃ sapta-purīṇāṃ tu sarvotkṛṣṭaṃ ca māthuram /",
    "GR14ss4_krsu:3568": " śrūyatāṃ mahimā devi vaikuṇṭho bhuvanottamaḥ // iti /",
    "GR14ss4_krsu:3569": " ataeva tatraiva -",
    "GR14ss4_krsu:3570": " aho madhupurī dhanyā vaikuṇṭhāc ca garīyasī / iti /",
    "GR14ss4_krsu:3571": " [B reads here] ādi-vārāhe -",
    "GR14ss4_krsu:3572": " mathurāyāṃ ye vasanti viṣṇu-rūpā hi te khalu /",
    "GR14ss4_krsu:3573": " ajñānās tān na paśyanti paśyanti jñāna-cakṣuṣā // iti / [end Vṛ.]",
    "GR14ss4_krsu:3574": " atha śrī-vṛndāvanasya prapañcātītatvādikaṃ mathurā-maṇḍalasyaiva tattvena",
    "GR14ss4_krsu:3575": " siddham / yathā ca śrī-govinda-vṛndāvanākhya-bṛhad-gautamīye tantre",
    "GR14ss4_krsu:3576": " nārada-praśnasyottaraṃ śrī-kṛṣṇasyottaram /",
    "GR14ss4_krsu:3577": " tatra praśnaḥ -",
    "GR14ss4_krsu:3578": " kim idaṃ dvādaśābhikhyaṃ vṛndāraṇyaṃ viśāmpate /",
    "GR14ss4_krsu:3579": " śrotum icchāmi bhagavan yadi yogo'smi me vada //",
    "GR14ss4_krsu:3580": " athottaram --",
    "GR14ss4_krsu:3581": " idaṃ vṛndāvanaṃ ramyaṃ mama dhāmaiva kevalam /",
    "GR14ss4_krsu:3582": " atra ye paśavaḥ pakṣi-vṛkṣā kīṭā narāmarāḥ /",
    "GR14ss4_krsu:3583": " ye vasanti mamādhiṣṇye mṛtā yānti mamālayam //",
    "GR14ss4_krsu:3584": " atra yā gopa-kanyāś ca nivasanti mamālaye /",
    "GR14ss4_krsu:3585": " yoginyas tā mayā nityaṃ mama sevā-parāyaṇāḥ //",
    "GR14ss4_krsu:3586": " pañca-yojanam evāsti vanaṃ me deha-rūpakam /",
    "GR14ss4_krsu:3587": " kālindīyaṃ suṣumnākhyā paramāmṛta-vāhinī //",
    "GR14ss4_krsu:3588": " atra devāś ca bhūtāni vartante sūkṣma-rūpataḥ /",
    "GR14ss4_krsu:3589": " sarva-deva-mayaś cāhaṃ na tyajāmi vanaṃ kvacit //",
    "GR14ss4_krsu:3590": " āvirbhāvas tirobhāvo bhaven me 'tra yuge yuge /",
    "GR14ss4_krsu:3591": " tejo-mayam idaṃ ramyam adṛśyaṃ carma-cakṣuṣā // iti",
    "GR14ss4_krsu:3592": " viśeṣatas tādṛg-alaukika-rūpatva-bhagavan-nitya-dhāmatve tu divya-",
    "GR14ss4_krsu:3593": " kadambāśokādi-vṛkṣādayo'py adyāpi mahā-bhāgavataiḥ sākṣāt kriyante iti",
    "GR14ss4_krsu:3594": " prasiddhāvagateḥ /",
    "GR14ss4_krsu:3595": " yathā vārāhe kālīya-hrada-māhātmye -",
    "GR14ss4_krsu:3596": " atrāpi mahad āścaryaṃ paśyanti paṇḍitā narāḥ /",
    "GR14ss4_krsu:3597": " kālīya-hrada-pūrveṇa kadambo mahito drumaḥ /",
    "GR14ss4_krsu:3598": " śata-śākhaṃ viśālākṣi puṇyaṃ surabhi-gandhi ca /",
    "GR14ss4_krsu:3599": " sa ca dvādaśa-māsāni manojñaḥ śubha-śītalaḥ /",
    "GR14ss4_krsu:3600": " puṣpāyati viśālākṣi prabhāsanto diśo daśa // iti /",
    "GR14ss4_krsu:3601": " śatānāṃ śākhānāṃ samāhāraḥ śata-śākhaṃ tad yatra pravartat ity arthaḥ /",
    "GR14ss4_krsu:3602": " prabhāsantaḥ prabhāsayann ity arthaḥ /",
    "GR14ss4_krsu:3603": " tatraiva tadīya-brahma-kuṇḍa-",
    "GR14ss4_krsu:3604": " māhātmye",
    "GR14ss4_krsu:3605": " tatrāścaryaṃ pravakṣyāmi tac chṛṇu tvaṃ vasundhare /",
    "GR14ss4_krsu:3606": " labhante manujāḥ siddhiṃ mama karma-parāyaṇāḥ //",
    "GR14ss4_krsu:3607": " tasya tatrottare pārśve'śoka-vṛkṣaḥ sita-prabhaḥ /",
    "GR14ss4_krsu:3608": " vaiśākhasya tu māsasya śukla-pakṣasya dvādaśī //",
    "GR14ss4_krsu:3609": " sa puṣpati ca madhyāṅge mama bhakta-sukhāvahaḥ /",
    "GR14ss4_krsu:3610": " na kaścid api jānāti vinā bhāgavataṃ śucim // ity ādi /",
    "GR14ss4_krsu:3611": " dvādaśīti dvādaśyām ity arthaḥ /",
    "GR14ss4_krsu:3612": " supāṃ sulug ity ādinaiva pūrva-savarṇaḥ /",
    "GR14ss4_krsu:3613": " śucitvam atra tad-ananya-vṛttitvam /",
    "GR14ss4_krsu:3614": " anena pṛthivyāpi tasya tasya tādṛśa-rūpaṃ",
    "GR14ss4_krsu:3615": " na jñāyate ity āyātam /",
    "GR14ss4_krsu:3616": " ataeva tadīya-tīrthāntaram uddiśya yathā cādivārāhe @-",
    "GR14ss4_krsu:3617": " kṛṣṇa-krīḍā-setu-bandhaṃ mahā-pātaka-nāśanam /",
    "GR14ss4_krsu:3618": " valabhīṃ tatra krīḍārthaṃ kṛtvā devo gadādharaḥ //",
    "GR14ss4_krsu:3619": " gopakaiḥ sahitas tatra kṣaṇam ekaṃ dine dine /",
    "GR14ss4_krsu:3620": " tatraive ramaṇārthaṃ hi nitya-kālaṃ sa gacchati // iti /",
    "GR14ss4_krsu:3621": " evaṃ skānde -",
    "GR14ss4_krsu:3622": " tato vṛndāvanaṃ puṇyaṃ vṛndā-devī-samāśritam /",
    "GR14ss4_krsu:3623": " hariṇādhiṣṭhitaṃ tac ca brahma-rudrādi-sevitam // iti /",
    "GR14ss4_krsu:3624": " śrutiś ca darśitā -",
    "GR14ss4_krsu:3625": " govindaṃ sac-cid-ānanda-vigrahaṃ vṛndāvana-sura-bhūruha-talāsīnaṃ satataṃ",
    "GR14ss4_krsu:3626": " sa-marud-gaṇo'haṃ paritoṣayāmi / [GTU 1.37] iti /",
    "GR14ss4_krsu:3627": " evaṃ pātāla-khaṇḍe yamunā-jala-kallole sadā krīḍati mādhavaḥ / iti /",
    "GR14ss4_krsu:3628": " yamunāyā jala-kallolā yatra evaṃbhūte vṛndāvane iti prakaraṇāl labdham /",
    "GR14ss4_krsu:3629": " tatrājahal-lakṣaṇayā tīra-hradāv eva gṛhyete /",
    "GR14ss4_krsu:3630": " tīraṃ ca vṛndāvana-lakṣaṇaṃ",
    "GR14ss4_krsu:3631": " tatra prastutam /",
    "GR14ss4_krsu:3632": " ataevāsya śrī-vṛndāvanasya vaikuṇṭhatvam eva kaṇṭhoktyā",
    "GR14ss4_krsu:3633": " kṛṣṇa-tāpanyāṃ śrutau darśitaṃ gokulaṃ vana-vaikuṇṭham [Kṛṣṇopaniṣat 7]",
    "GR14ss4_krsu:3634": " iti / tasmān nitya-dhāmatva-śravaṇāt śrī-mathurādīnāṃ tat-svarūpa-",
    "GR14ss4_krsu:3635": " vibhūtitvam eva sa bhagavaḥ kasmin pratiṣṭhita iti sve mahimni [ChāU 1.24.1]",
    "GR14ss4_krsu:3636": " iti śruteḥ /",
    "GR14ss4_krsu:3637": " ataeva tāpanī-śrutiḥ - sākṣād brahma gopāla-purī hi [GTU 2.26] iti / bṛhad-",
    "GR14ss4_krsu:3638": " gautamīya-tantre ca - tejomayam idaṃ ramyam adṛśyaṃ carma-cakṣuṣā iti /",
    "GR14ss4_krsu:3639": " tad-īdṛśa-rūpatā kāśīm uddiśya brahma-vaivarte tv itthaṃ samādhīyate /",
    "GR14ss4_krsu:3640": " yathā śrī-viṣṇuṃ prati munīnāṃ praśnaḥ --",
    "GR14ss4_krsu:3641": " chatrākāraṃ tu kiṃ jyotir jalād ūrdhvaṃ prakāśate /",
    "GR14ss4_krsu:3642": " nimagnāyāṃ dharāyāṃ tu na vai majjati tat katham //",
    "GR14ss4_krsu:3643": " kim etac chāśvataṃ brahma vedānta-śata-rūpitam /",
    "GR14ss4_krsu:3644": " tāpa-trayārti-dagdhānāṃ jīvanaṃ chatratāṃ gatam //",
    "GR14ss4_krsu:3645": " darśanād eva cāsyātha kṛtārthāḥ smo jagad-guro /",
    "GR14ss4_krsu:3646": " vāraṃ vāraṃ tavāpy atra dṛṣṭir lagnā janārdana //",
    "GR14ss4_krsu:3647": " paramāścarya-rūpo'pi sāścarya iva paśyasi //",
    "GR14ss4_krsu:3648": " atha śrī-viṣṇūttaram -",
    "GR14ss4_krsu:3649": " chatrākāraṃ paraṃ jyotir dṛśyate gaganecaram /",
    "GR14ss4_krsu:3650": " tat-paraṃ paramaṃ jyotiḥ kāśīti prathitaṃ kṣitau //",
    "GR14ss4_krsu:3651": " ratnaṃ suvarṇe khacitaṃ yathā bhavet",
    "GR14ss4_krsu:3652": " tathā pṛthivyāṃ khacitā hi kāśikā /",
    "GR14ss4_krsu:3653": " na kāśikā bhūmi-mayī kadācit",
    "GR14ss4_krsu:3654": " tato na majjen mama sadgatir yataḥ //",
    "GR14ss4_krsu:3655": " jaḍeṣu sarveṣv api majjamāneṣv",
    "GR14ss4_krsu:3656": " iyaṃ cid-ānanda-mayī na majjet // ity ādi /",
    "GR14ss4_krsu:3657": " [page 56]",
    "GR14ss4_krsu:3658": " tathāgre ca -",
    "GR14ss4_krsu:3659": " cetanā-jaḍayor aikyaṃ yadvan naikasthayor api /",
    "GR14ss4_krsu:3660": " tathā kāśī brahma-rūpā jaḍā pṛthvī ca saṅgatā //",
    "GR14ss4_krsu:3661": " nirmāṇaṃ tu jaḍasyātra kriyate na parātmanaḥ /",
    "GR14ss4_krsu:3662": " uddhariṣyāmi ca mahīṃ vārāhaṃ rūpam āsthitaḥ //",
    "GR14ss4_krsu:3663": " tadā punaḥ pṛthivyāṃ hi kāśī sthāsyāmi mat-priyā // iti /",
    "GR14ss4_krsu:3664": " cetanā-śabdenātrāntaryāmī upalakṣyate /",
    "GR14ss4_krsu:3665": " jaḍa-śabdena tu dehaḥ",
    "GR14ss4_krsu:3666": " paramātmana ity uktatvāt /",
    "GR14ss4_krsu:3667": " tataś ca kecit svadehāntar-hṛdayāvakāśe prādeśa-",
    "GR14ss4_krsu:3668": " mātraṃ puruṣaṃ vasantam [BhP 2.2.8] ity ādinā caturbhujatvena",
    "GR14ss4_krsu:3669": " varṇito'ntaryāmī dehe sthito'pi yathā deha-vedanādinā na spṛśyate tadvad iti",
    "GR14ss4_krsu:3670": " jñeyam /",
    "GR14ss4_krsu:3671": " tad evaṃ tad-dhāmnām upary-adhaḥ prakāśa-mātratvenobhaya-vidhatvaṃ",
    "GR14ss4_krsu:3672": " prasaktam / vastutas tu śrī-bhagavan-nityādhiṣṭhānatvena tac-chrī-",
    "GR14ss4_krsu:3673": " vigrahavad ubhayatra prakāśāvirodhāt samāna-guṇa-nāma-",
    "GR14ss4_krsu:3674": " rūpatvenāmnātatvāl lāghavāc caika-vidhatvam eva mantavyam / ekasyaiva",
    "GR14ss4_krsu:3675": " śrī-vigrahasya bahutra prakāśaś ca dvitīya-sandarbhe darśitaḥ /",
    "GR14ss4_krsu:3676": " citraṃ bataitad ekena vapuṣā yugapat pṛthak",
    "GR14ss4_krsu:3677": " gṛheṣu dvy-aṣṭa-sāhasraṃ striya eka udāvahat // [BhP 10.69.1] ity ādinā /",
    "GR14ss4_krsu:3678": " evaṃvidhatvaṃ ca tasyācintya-śakti-svīkāreṇa sambhāvitam eva / svīkṛtaṃ",
    "GR14ss4_krsu:3679": " cācintya-śaktitvam śrutes tu śabda-mūlatvāt [Vs 2.1.27] ity ādau / tad evam",
    "GR14ss4_krsu:3680": " ubhayābhedābhiprāyeṇaiva śrī-hari-vaṃśe'pi golokam uddiśya sa hi sarva-",
    "GR14ss4_krsu:3681": " gato mahān [HV 2.19.30] ity uktam /",
    "GR14ss4_krsu:3682": " bhede tu brahma-saṃhitāyām api goloka",
    "GR14ss4_krsu:3683": " eva nivasaty akhilātma-bhūtaḥ [BrahmaS 5.48] ity eva-kāro'tra svakīya-nitya-",
    "GR14ss4_krsu:3684": " vihāra-pratipādaka-vārāhādi-vacanair virudhyeta /",
    "GR14ss4_krsu:3685": " avirodhas tūbhayeṣām",
    "GR14ss4_krsu:3686": " aikyenaiva bhavatīti taṃ nyāya-siddham evārthaṃ brahma-saṃhitā tu gṛhṇāti /",
    "GR14ss4_krsu:3687": " ataeva śrī-hari-vaṃśe'pi śakreṇa -",
    "GR14ss4_krsu:3688": " sa tu lokas tvayā kṛṣṇa sīdamānaḥ kṛtātmanā /",
    "GR14ss4_krsu:3689": " dhṛto dhṛtimatā vīra nighnatopadravān gavām // [HV 2.19.35] iti /",
    "GR14ss4_krsu:3690": " goloka-gokulayor abhedenaivoktam /",
    "GR14ss4_krsu:3691": " tasmād abhedena ca bhedena",
    "GR14ss4_krsu:3692": " copakrāntatvād eka-vidhāny eva śrī-mathurādīni prakāśa-bhedenaiva",
    "GR14ss4_krsu:3693": " tūbhaya-vidhatvenāmnātānīti sthitam /",
    "GR14ss4_krsu:3694": " darśayiṣyate cāgre / kṣauṇi-",
    "GR14ss4_krsu:3695": " prakāśamāna eva śrī-vṛndāvane śrī-goloka-darśanam /",
    "GR14ss4_krsu:3696": " tato'syaivāparicchinnasya golokākhya-vṛndāvanīya-prakāśa-viśeṣasya",
    "GR14ss4_krsu:3697": " vaikuṇṭhopary api sthitir māhātmyāvalambanena bhajatāṃ sphuratīti",
    "GR14ss4_krsu:3698": " jñeyam / ayam eva mathurā-dvārakā-gokula-prakāśa-viśeṣātmakaḥ śrī-",
    "GR14ss4_krsu:3699": " kṛṣṇa-lokas tad-virahiṇā śrīmad-uddhavenāpi samādhāv anubhūta ity āha - @-",
    "GR14ss4_krsu:3700": " śanakair bhagaval-lokān nṛ-lokaṃ punar āgataḥ /",
    "GR14ss4_krsu:3701": " vimṛjya netre viduraṃ prītyāhoddhava utsmayan // [BhP 3.2.6]",
    "GR14ss4_krsu:3702": " spaṣṭam // 3.2 // śrī-śukaḥ // 106 // [107]",
    "GR14ss4_krsu:3703": " imam eva lokaṃ dyu-śabdenāpy āha -",
    "GR14ss4_krsu:3704": " viṣṇor bhagavato bhānuḥ kṛṣṇākhyo 'sau divaṃ gataḥ /",
    "GR14ss4_krsu:3705": " tadāviśat kalir lokaṃ pāpe yad ramate janaḥ //",
    "GR14ss4_krsu:3706": " yāvat sa pāda-padmābhyāṃ spṛśan āste ramā-patiḥ /",
    "GR14ss4_krsu:3707": " tāvat kalir vai pṛthivīṃ parākrantuṃ na cāśakat // [BhP 12.2.29-30]",
    "GR14ss4_krsu:3708": " yadā guṇāvatārasya bhagavato viṣṇos tad-aṃśatvād raśmi-sthānīyasya",
    "GR14ss4_krsu:3709": " kṛṣṇākhyo bhānuḥ sūrya-maṇḍala-sthānīyo divaṃ prāpañcika-lokāgocaraṃ",
    "GR14ss4_krsu:3710": " mathurādīnām eva prakāśa-viśeṣa-rūpaṃ vaikuṇṭha-lokaṃ gatas tadā kalir",
    "GR14ss4_krsu:3711": " lokam āviśat /",
    "GR14ss4_krsu:3712": " eṣāṃ sa ca prakāśaḥ pṛthivīstho'py antardhāna-śaktyā tām",
    "GR14ss4_krsu:3713": " apṛśann eva virājate /",
    "GR14ss4_krsu:3714": " atas tayā na spṛśyate pṛthivy-ādi-bhūtamayair asmābhir",
    "GR14ss4_krsu:3715": " vārāhokta-mahā-kadambādir iva /",
    "GR14ss4_krsu:3716": " yas tu prāpañcika-loka-gocaro mathurādi-",
    "GR14ss4_krsu:3717": " prakāśaḥ so'yaṃ kṛpayā pṛthivīṃ spṛśann evāvatīrṇaḥ /",
    "GR14ss4_krsu:3718": " atas tayā ca spṛśyate",
    "GR14ss4_krsu:3719": " tādṛśair asmābhir dṛśyamāna-kadambādir iva /",
    "GR14ss4_krsu:3720": " asmiṃś ca (page 57) prakāśe",
    "GR14ss4_krsu:3721": " yadāvatīrṇo bhagavāṃs tadā tat-sparśenāpi tat-sparśāt tāṃ spṛśann evāste",
    "GR14ss4_krsu:3722": " sma / samprati tad-aspṛṣṭa-prakāśe virahamāṇaḥ punar aspṛśann eva",
    "GR14ss4_krsu:3723": " bhavati / [Vṛ. adds. yadyapy evaṃ tathāpi kvacid dvayor bhedena kvacid",
    "GR14ss4_krsu:3724": " abhedena ca vivakṣā tatrāvagantavyā /",
    "GR14ss4_krsu:3725": " end Vṛ.] tad etad abhipretyāha yāvad",
    "GR14ss4_krsu:3726": " iti / parākrantum ity anena tat-pūrvam api kaṃcit kālaṃ prāpya praviṣṭo'sāv",
    "GR14ss4_krsu:3727": " iti jñāpitam //",
    "GR14ss4_krsu:3728": " // 12.2 // śrī-śukaḥ // 107 // [108]",
    "GR14ss4_krsu:3729": " tene dhīrā api yanti brahma-vida utkramya svarga-lokam ito vimuktāḥ [BAU",
    "GR14ss4_krsu:3730": " 4.4.8] iti śruty-anusāreṇa svarga-śabdenāpy āha - yātu-dhāny api sā svargam",
    "GR14ss4_krsu:3731": " āpa jananī-gatim [BhP 10.6.38] iti /",
    "GR14ss4_krsu:3732": " atra jananī-gatim iti viśeṣaṇena lokāntaraṃ nirastam /",
    "GR14ss4_krsu:3733": " tat-prakaraṇa eva",
    "GR14ss4_krsu:3734": " tadādīnāṃ bahuśo gaty-antara-niṣedhāt /",
    "GR14ss4_krsu:3735": " sad-veṣād iva pūtanāpi sakulā",
    "GR14ss4_krsu:3736": " tvām eva devāpitā [BhP 10.14.35] ity atra sākṣāt tat-prāpti-nirdhāraṇāc ca /",
    "GR14ss4_krsu:3737": " tathā ca kenopaniṣadi dṛśyate - keneṣitaṃ manaḥ patati prāṇasya prāṇam uta",
    "GR14ss4_krsu:3738": " cakṣuṣaś cakṣur atimucya dhīrāḥ pretyāsmāl lokād amṛtā bhavanti [KenaU",
    "GR14ss4_krsu:3739": " 1.1-2] ity upakramya,",
    "GR14ss4_krsu:3740": " tad eva brahma tvaṃ viddhi [KenaU 1.4] iti madhye",
    "GR14ss4_krsu:3741": " procya, amṛtatvaṃ hi vidante [KenaU 2.4],",
    "GR14ss4_krsu:3742": " satyam āyatanaṃ [KenaU 4.8] yo vā",
    "GR14ss4_krsu:3743": " etām evam upaniṣadaṃ vedāpahatya pāpmānam anante svarge loke",
    "GR14ss4_krsu:3744": " pratiṣṭhati [KenaU 4.9] iti upasaṃhṛtam /",
    "GR14ss4_krsu:3745": " tataḥ ko vāsudevaḥ kiṃ tad vanaṃ ko",
    "GR14ss4_krsu:3746": " vā svargaḥ kiṃ tad brahma ity apekṣāyām puruṣo ha vai nārāyaṇaḥ ity",
    "GR14ss4_krsu:3747": " upakramya, punaś cābhyāsena nityo deva eko nārāyaṇaḥ ity uktvā",
    "GR14ss4_krsu:3748": " nārāyaṇopāsakasya ca stutiṃ kṛtvā tad brahma nārāyaṇa eveti vyajya svargaṃ",
    "GR14ss4_krsu:3749": " pratipādayituṃ vaikuṇṭhaṃ vana-lokaṃ gamiṣyati tad idaṃ puram idaṃ",
    "GR14ss4_krsu:3750": " puṇḍarīkaṃ vijñāna-ghanaṃ tasmāt tad ihāvabhāsam iti vana-lokākārasya",
    "GR14ss4_krsu:3751": " vaikuṇṭhasyānandātmakatvaṃ pratipādya sa ca tad-adhiṣṭhātā nārāyaṇaḥ",
    "GR14ss4_krsu:3752": " kṛṣṇa evety upasaṃharati brahmaṇyo devakī-putraḥ iti /",
    "GR14ss4_krsu:3753": " // 10.6 // śrī-śukaḥ // 108 // [109]",
    "GR14ss4_krsu:3754": " kāṣṭhā-śabdenāpi tam evoddiśati -",
    "GR14ss4_krsu:3755": " brūhi yogeśvare kṛṣṇe brahmaṇye dharma-varmaṇi /",
    "GR14ss4_krsu:3756": " svāṃ kāṣṭhām adhunopete dharmaḥ kaṃ śaraṇaṃ gataḥ // [BhP 1.1.23]",
    "GR14ss4_krsu:3757": " svāṃ kāṣṭhāṃ diśam /",
    "GR14ss4_krsu:3758": " yatra svayaṃ nityaṃ tiṣṭhati tatraiva prāpañcika-loka-",
    "GR14ss4_krsu:3759": " sambandhaṃ tyaktvā gate satītyarthaḥ /",
    "GR14ss4_krsu:3760": " // 1.1 // śrī-śaunakaḥ // 109 // [110]",
    "GR14ss4_krsu:3761": " tad evam abhipretya dvārakāyās tāvan nitya-śrī-kṛṣṇa-dhāmatvam āha -",
    "GR14ss4_krsu:3762": " satyaṃ bhayād iva guṇebhya urukramāntaḥ",
    "GR14ss4_krsu:3763": " śete samudra upalambhana-mātra ātmā /",
    "GR14ss4_krsu:3764": " nityaṃ kad-indriya-gaṇaiḥ kṛta-vigrahas tvaṃ",
    "GR14ss4_krsu:3765": " tvat-sevakair nṛpa-padaṃ vidhutaṃ tamo 'ndham // [BhP 10.60.35]",
    "GR14ss4_krsu:3766": " ayam arthaḥ /",
    "GR14ss4_krsu:3767": " pūrvaṃ śrī-kṛṣṇa-devena śrī-rukmiṇī-devyai --",
    "GR14ss4_krsu:3768": " rājabhyo bibhyataḥ su-bhru samudraṃ śaraṇaṃ gatān /",
    "GR14ss4_krsu:3769": " bala-vadbhiḥ kṛta-dveṣān prāyas tyakta-nṛpāsanān // [BhP 10.60.12]",
    "GR14ss4_krsu:3770": " kasmān no vavṛṣe iti parihasitam /",
    "GR14ss4_krsu:3771": " atrottaram āha satyam iti /",
    "GR14ss4_krsu:3772": " atrātmā tvam",
    "GR14ss4_krsu:3773": " ity etayoḥ padayor yugapac chetu iti kriyānvayāyogāt viśeṣaṇa-viśeṣya-",
    "GR14ss4_krsu:3774": " bhāvaḥ pratihanyeta /",
    "GR14ss4_krsu:3775": " vākya-cchede tu kaṣṭatāpatet /",
    "GR14ss4_krsu:3776": " tataś copamānopameya-",
    "GR14ss4_krsu:3777": " bhāvenaiva te upatiṣṭhataḥ /",
    "GR14ss4_krsu:3778": " iyaṃ ca luptopamā /",
    "GR14ss4_krsu:3779": " tathā ca ātmā sākṣī yathā",
    "GR14ss4_krsu:3780": " guṇebhyaḥ sattvādi-vikārebhyas tad-asparśāliṅgād bhayād iva samudre",
    "GR14ss4_krsu:3781": " tadvad agādhe viṣayākārair aparicchinne upalambhana-mātre jñāna-mātra-",
    "GR14ss4_krsu:3782": " sva-śaktyākāre'ntar-hṛdaye nityaṃ śete,",
    "GR14ss4_krsu:3783": " akṣubdhatayā prakāśate / he",
    "GR14ss4_krsu:3784": " urukrama tathā tvam api tebhyaḥ samprati tad-vikāramayebhyo rājabhyo",
    "GR14ss4_krsu:3785": " bhayād iva upalambhana-mātre vaikuṇṭhāntaravat cid-eka-vilāse antaḥ-",
    "GR14ss4_krsu:3786": " samudre dvārakākhye dhāmni nityam eva śeṣe svarūpānanda-vilāsair gūḍhaṃ",
    "GR14ss4_krsu:3787": " viharasi / artha-vaśād vibhakti-vipariṇāmaḥ prasiddha eva /",
    "GR14ss4_krsu:3788": " udāhariṣyate ca",
    "GR14ss4_krsu:3789": " nitya-sthāyitvaṃ dvārakāṃ hariṇā tyaktām [BhP 11.31.23] (page 58) ity ādau",
    "GR14ss4_krsu:3790": " nityaṃ sannihitas tatra bhagavān madhusūdanaḥ [BhP 11.31.24] iti /",
    "GR14ss4_krsu:3791": " ato vastutas tasya tadāśrayakasya jīva-caitanyasya yadi tebhyo bhayaṃ nāsti",
    "GR14ss4_krsu:3792": " tadā sutarām eva tava nāsti kintūbhayatrāpi sva-dhāmaikya-vilāsitvāt",
    "GR14ss4_krsu:3793": " tatraudāsīnyam eva bhayatvenotprekṣata iti bhāvaḥ /",
    "GR14ss4_krsu:3794": " evaṃ tasya eva ca",
    "GR14ss4_krsu:3795": " samañjasatā /",
    "GR14ss4_krsu:3796": " teṣāṃ tu daurātmyam evety āha /",
    "GR14ss4_krsu:3797": " tathāpy ātmā kutsitānām",
    "GR14ss4_krsu:3798": " indriyāṇāṃ gaṇais tadīya-nānā-vṛtti-rūpaiḥ kṛto vigraho yatra tathāvidhas",
    "GR14ss4_krsu:3799": " tvam api kutsita indriya-gaṇo yeṣāṃ tathābhūtaiḥ rājabhiḥ kṛta-vigrahaḥ /",
    "GR14ss4_krsu:3800": " ubhayatrāpyāvaraṇa-dhārṣṭyam /",
    "GR14ss4_krsu:3801": " yady evambhūtas tvaṃ tarhi kā tava",
    "GR14ss4_krsu:3802": " nṛpāsana-parityāge hāniḥ /",
    "GR14ss4_krsu:3803": " tat tu tvat-sevakaiḥ prāthamikatvad-",
    "GR14ss4_krsu:3804": " bhajanonmukhair eva vidhutaṃ tyaktam /",
    "GR14ss4_krsu:3805": " tac coktaṃ tayaiva yad-vāñchayā",
    "GR14ss4_krsu:3806": " nṛpa-śikhāmaṇayaḥ [BhP 10.60.41] ity ādinā /",
    "GR14ss4_krsu:3807": " yato'ndhaṃ tama eva tat prākṛta-",
    "GR14ss4_krsu:3808": " sukha-mayatvāt /",
    "GR14ss4_krsu:3809": " ataḥ śrī-dvārakāyā nityatvam api dhvanitam /",
    "GR14ss4_krsu:3810": " // 10.60 // śrī-rukmiṇī śrī-bhagavantam // 110 // [111]",
    "GR14ss4_krsu:3811": " atha śrī-mathurāyāḥ /",
    "GR14ss4_krsu:3812": " mathurā bhagavān yatra nityaṃ sannihito hariḥ // [BhP",
    "GR14ss4_krsu:3813": " 10.1.28] arthāt tatratyānām /",
    "GR14ss4_krsu:3814": " // 10.1 // śrī-śukaḥ // 111 // [112]",
    "GR14ss4_krsu:3815": " tat tāta gaccha bhadraṃ te yamunāyās taṭaṃ śuci /",
    "GR14ss4_krsu:3816": " puṇyaṃ madhu-vanaṃ yatra sānnidhyaṃ nityadā hareḥ // [BhP 4.8.42]",
    "GR14ss4_krsu:3817": " spaṣṭam // 4.8 // śrī-nārado dhruvam // 112 // [113]",
    "GR14ss4_krsu:3818": " tasya hareḥ śrī-kṛṣṇatvam eva vyanakti -",
    "GR14ss4_krsu:3819": " ity uktas taṃ parikramya praṇamya ca nṛpārbhakaḥ /",
    "GR14ss4_krsu:3820": " yayau madhu-vanaṃ puṇyaṃ hareś caraṇa-carcitam // [BhP 4.8.62]",
    "GR14ss4_krsu:3821": " [Vṛ. here reads:",
    "GR14ss4_krsu:3822": " pādma-kalpārambha-kathane prathama-svāyambhuva-",
    "GR14ss4_krsu:3823": " manvantare tasmin hareś caraṇa-carcitavaṃ śrī-mathurāyās tan-nityatvāt śrī-",
    "GR14ss4_krsu:3824": " kṛṣṇāvatārasya /",
    "GR14ss4_krsu:3825": " tathā hari-śabdenāpy atra śrī-kṛṣṇa eva vivakṣitaḥ śruty-",
    "GR14ss4_krsu:3826": " ādau tad-avasthiti-prasiddheḥ /",
    "GR14ss4_krsu:3827": " End addition.]",
    "GR14ss4_krsu:3828": " pratikalpam āvirbhāvāt tasyaiva caraṇābhyāṃ carcitam iti śrī-kṛṣṇasyaiva",
    "GR14ss4_krsu:3829": " nitya-sānnidhyatvaṃ gamyate /",
    "GR14ss4_krsu:3830": " ataeva dvādaśākṣara-vidyā-daivatasya śrī-",
    "GR14ss4_krsu:3831": " dhruvārādhyasya tv anyata eva tatrāgamanam abhihitam iti madhor vanaṃ",
    "GR14ss4_krsu:3832": " bhṛtya-didṛkṣayā gataḥ [BhP 4.9.1] ity aneneti /",
    "GR14ss4_krsu:3833": " // 4.8 // śrī-maitreyaḥ // 113 // [114]",
    "GR14ss4_krsu:3834": " atha śrī-vṛndāvanasya -",
    "GR14ss4_krsu:3835": " puṇyā bata vraja-bhuvo yad ayaṃ nṛ-liṅga-",
    "GR14ss4_krsu:3836": " gūḍhaḥ purāṇa-puruṣo vana-citra-mālyaḥ /",
    "GR14ss4_krsu:3837": " gāḥ pālayan saha-balaḥ kvaṇayaṃś ca veṇuṃ",
    "GR14ss4_krsu:3838": " vikrīḍayāñcati giritra-ramārcitāṅghriḥ // [BhP 10.44.12]",
    "GR14ss4_krsu:3839": " atra pūrvodāhṛta-śruty-ādy-avaṣṭambhena tiṣṭhanti parvatā itivad añcati",
    "GR14ss4_krsu:3840": " sadaiva viharatīti mathurā-strīṇāṃ śrī-bhagavat-prasādajā yathāvad bhāratī-",
    "GR14ss4_krsu:3841": " niḥsṛtir iyam iti vyākhyeyam / (page 59)",
    "GR14ss4_krsu:3842": " // 10.44 // pura-striyaḥ parasparam // 114 //",
    "GR14ss4_krsu:3843": " [Vṛ. reads for this section:",
    "GR14ss4_krsu:3844": " sa ca vṛndāvana-guṇair vasanta iva lakṣitaḥ /",
    "GR14ss4_krsu:3845": " yatrāste bhagavān sākṣād rāmeṇa saha keśavaḥ // [BhP 10.18.3]",
    "GR14ss4_krsu:3846": " atra yatrāsīd ity aprocya yatrāste ity uktyā nitya-sthititvam eva vyaktīkṛtam //",
    "GR14ss4_krsu:3847": " // 10.18 // śrī-śukaḥ // 114 //",
    "GR14ss4_krsu:3848": " End alternative reading.] [115]",
    "GR14ss4_krsu:3849": " athavā triṣv apy etad evodhāraṇīyam -",
    "GR14ss4_krsu:3850": " jayati jana-nivāso devakī-janma-vādo",
    "GR14ss4_krsu:3851": " yadu-vara-pariṣat svair dorbhir asyann adharmam /",
    "GR14ss4_krsu:3852": " sthira-cara-vṛjina-ghnaḥ su-smita- śrī-mukhena",
    "GR14ss4_krsu:3853": " vraja-pura-vanitānāṃ vardhayan kāma-devam // [BhP 10.90.48]",
    "GR14ss4_krsu:3854": " yadu-varāḥ pariṣat sabhya-rūpā yasya saḥ /",
    "GR14ss4_krsu:3855": " devakī-janma-vādas taj-",
    "GR14ss4_krsu:3856": " janmatvena labdha-khyātiḥ /",
    "GR14ss4_krsu:3857": " devakyāṃ janmeti vādas tattva-bubhutsu-kathā",
    "GR14ss4_krsu:3858": " yasya sa iti vā /",
    "GR14ss4_krsu:3859": " śrī-kṛṣṇo jayati parmotkarṣeṇa sadaiva virājate /",
    "GR14ss4_krsu:3860": " lohitoṣṇīṣāḥ pracarantītivat yadu-vara-sabhya-viśiṣṭatayaiva",
    "GR14ss4_krsu:3861": " jayābhidhānam /",
    "GR14ss4_krsu:3862": " atra yaduvara-śabdena śrī-vrajeśvara-tad-bhrātaro'pi",
    "GR14ss4_krsu:3863": " gṛhyante teṣām api yadu-vaṃśotpannatvena prasiddhatvāt /",
    "GR14ss4_krsu:3864": " tathā ca bhārata-",
    "GR14ss4_krsu:3865": " tātparye śrī-madhvācāryair evaṃ brahma-vākyatvena likhitam -",
    "GR14ss4_krsu:3866": " tasmai varaḥ sa mayā sannisṛṣṭaḥ",
    "GR14ss4_krsu:3867": " sa cāsa nāndākhya utāsya bhāryā /",
    "GR14ss4_krsu:3868": " nāmnā yaśodā sa ca śūra-tāta-",
    "GR14ss4_krsu:3869": " sutasya vaiśyā-prabhavasya gopaḥ // iti /",
    "GR14ss4_krsu:3870": " śūra-tāta-sutasya śūra-sapatnī-mātṛjasya vaiśyāyāṃ tṛtīya-varṇāyāṃ jātasya",
    "GR14ss4_krsu:3871": " sakāśāt āsa babhūva ity arthaḥ /",
    "GR14ss4_krsu:3872": " ataeva śrīmad-ānakadundubhinā tasmin",
    "GR14ss4_krsu:3873": " bhrātar iti muhuḥ sambodhanam akliṣṭārthaṃ bhavati bhrātaraṃ nandam",
    "GR14ss4_krsu:3874": " āgatam [BhP 10.5.20] iti śrīman-munīndra-vacanaṃ ca /",
    "GR14ss4_krsu:3875": " tad etad apy",
    "GR14ss4_krsu:3876": " upalakṣaṇaṃ tad-bhrātṝṇām /",
    "GR14ss4_krsu:3877": " [Vṛ. adds here : yathā skānde mathurā-khaṇḍe - rakṣitā yādavāḥ sarve indra-",
    "GR14ss4_krsu:3878": " vṛṣṭi-nivāraṇāt iti /",
    "GR14ss4_krsu:3879": " yatrābhiṣikto bhagavān maghonā yadu-vairiṇā iti ca,",
    "GR14ss4_krsu:3880": " yādavānāṃ hitārthāya dhṛto giri-varo mayā iti cānyatra /",
    "GR14ss4_krsu:3881": " Vṛ. addition ends.]",
    "GR14ss4_krsu:3882": " yathā ca yādava-madhya-pātitatvenaiva teṣu nirdhāraṇa-mayaṃ śrī-rāma-",
    "GR14ss4_krsu:3883": " vacanaṃ śrī-harivaṃśe yādaveṣv api sarveṣu bhavanto mama bāndhavāḥ [HV",
    "GR14ss4_krsu:3884": " 83.15] iti / saptamyā hy asya jātāv eva nirdhāraṇam ucyate puruṣeṣu kṣatriyaḥ",
    "GR14ss4_krsu:3885": " śūra itivat /",
    "GR14ss4_krsu:3886": " vijātīyatve tu śroghnebhyo mathurā hy āḍhyatamā itivat",
    "GR14ss4_krsu:3887": " yādavebhyo'pi sarvebhyo ity evocyateti jñeyam /",
    "GR14ss4_krsu:3888": " atra jayatīty atra loḍ-arthatvaṃ",
    "GR14ss4_krsu:3889": " na saṅgacchate sadaivotkarṣānantyam iti tasminn āsīrvādānavakāśāt / tad-",
    "GR14ss4_krsu:3890": " avakāśo vā āśīrvāda-viṣayasya tadānīm āśīrvādaka-kṛtānuvāda-viśeṣa-",
    "GR14ss4_krsu:3891": " viśiṣṭatayaiva sthiter avagamāt pratipipādayiṣitaṃ tādṛśatvenaiva",
    "GR14ss4_krsu:3892": " tātkālikatvam āgacchaty eva /",
    "GR14ss4_krsu:3893": " yathā dhārmika-sabhyo'yaṃ rājā vardhatām",
    "GR14ss4_krsu:3894": " iti / tad evaṃ patir gatiś cāndhaka-vṛṣṇi-sātvatām [BhP 2.4.20] ity atrāpy",
    "GR14ss4_krsu:3895": " anusandheyam /",
    "GR14ss4_krsu:3896": " anena yadu-varāṇām api tathaiva jayo vivakṣitaḥ /",
    "GR14ss4_krsu:3897": " nanv evaṃ tathā viharaṇa-śīlaś cet punaḥ katham iva devakī-janma-",
    "GR14ss4_krsu:3898": " vādo'bhūt / tatrāha svair dorbhir dorbhyāṃ caturbhiś caturbhujair adharmaṃ",
    "GR14ss4_krsu:3899": " tad-bahulam asura-rāja-vṛndam asyan nihantum /",
    "GR14ss4_krsu:3900": " tad artham eva loke'pi tathā",
    "GR14ss4_krsu:3901": " prakaṭībhūta ity arthaḥ /",
    "GR14ss4_krsu:3902": " kiṃ vā kiṃ kurvan jayati ?",
    "GR14ss4_krsu:3903": " svaiḥ kāla-traya-gatair api [page 60] bhaktair eva",
    "GR14ss4_krsu:3904": " dorbhis tad-dvārā adharmaṃ jagad-gata-pāpmānam asyan nāśayann eva / tad",
    "GR14ss4_krsu:3905": " uktam - mad-bhakti-yukto bhuvanaṃ punāti [BhP 10.14.24] iti /",
    "GR14ss4_krsu:3906": " punaḥ kim arthaṃ devakī-janma-vādaḥ ?",
    "GR14ss4_krsu:3907": " tatrāha -- sthira-cara-vṛjina-ghnaḥ",
    "GR14ss4_krsu:3908": " nijābhivyaktyā nikhila-jīvānāṃ saṃsāra-hantā tad-artham evety arthaḥ / tad",
    "GR14ss4_krsu:3909": " uktaṃ yata etad vimucyate [BhP 10.29.16] iti /",
    "GR14ss4_krsu:3910": " kiṃ vā kathambhūto jayati ?",
    "GR14ss4_krsu:3911": " vraja-yadu-pura-vāsināṃ sthāvara-jaṅgamānāṃ",
    "GR14ss4_krsu:3912": " nija-caraṇa-viyoga-duḥkha-hantā san /",
    "GR14ss4_krsu:3913": " nitya-vihāre pramāṇam āha jana-",
    "GR14ss4_krsu:3914": " nivāsaḥ / jana-śabdo'tra svajana-vācakaḥ /",
    "GR14ss4_krsu:3915": " sālokyety [BhP 3.29.13] ādi-padye",
    "GR14ss4_krsu:3916": " janā itivat /",
    "GR14ss4_krsu:3917": " svajana-hṛdaye tat-tad-vihāratvena sarva-devāvabhāsamāna ity",
    "GR14ss4_krsu:3918": " arthaḥ / sarva-pramāṇa-caya-cūḍāmaṇi-bhūto vidvad-anubhava evātra",
    "GR14ss4_krsu:3919": " pramāṇam iti bhāvaḥ /",
    "GR14ss4_krsu:3920": " svayaṃ tu kiṃ kurvan jayati ?",
    "GR14ss4_krsu:3921": " vraja-vanitānāṃ mathurā-dvārakā-pura-",
    "GR14ss4_krsu:3922": " vanitānāṃ ca kāma-lakṣaṇo yo devaḥ svayam eva tad-rūpas taṃ vardhayan",
    "GR14ss4_krsu:3923": " sadaivoddīpayan /",
    "GR14ss4_krsu:3924": " atra tadīya-hṛdaya-stha-kāma-tad-adhidevayor abheda-",
    "GR14ss4_krsu:3925": " vivakṣā tādṛśa-tad-bhāvasya tadvad eva paramārthatā-bodhanāya śrī-kṛṣṇa-",
    "GR14ss4_krsu:3926": " sphūrti-mayasya tādṛśa-bhāvasyāprākṛtatvāt paramānanda-parākāṣṭhā-",
    "GR14ss4_krsu:3927": " rūpatvāc ca /",
    "GR14ss4_krsu:3928": " śrī-kṛṣṇasya kāma-rūpopāsanā cāgame vyaktāsti / vanitā",
    "GR14ss4_krsu:3929": " janitātyarthānurāgāyāṃ ca yoṣiti iti nāma-liṅgānuśāsanam / vrajeti",
    "GR14ss4_krsu:3930": " śraiṣṭhyena pūrva-nipātaḥ /",
    "GR14ss4_krsu:3931": " ataeva pūrvaṃ meru-devyāṃ sudevīti saṃjñāvat",
    "GR14ss4_krsu:3932": " devakī-śabdena śrī-yaśodā ca vyākhyeyā -",
    "GR14ss4_krsu:3933": " dve nāmnī nanda-bhāryāyā yaśodā devakīti ca /",
    "GR14ss4_krsu:3934": " ataḥ sakhyam abhūt tasyā devakyā śauri-jāyayā //",
    "GR14ss4_krsu:3935": " iti purāṇāntara-vacanam /",
    "GR14ss4_krsu:3936": " tad evaṃ triṣv api nitya-vihāritvaṃ siddham /",
    "GR14ss4_krsu:3937": " // 10.90 // śrī-śukaḥ // 115 // [116]",
    "GR14ss4_krsu:3938": " atha yad uktaṃ śrī-vṛndāvanasyaiva prakāśa-viśeṣe golokatvaṃ / tatra",
    "GR14ss4_krsu:3939": " prāpañcika-loka-prakaṭa-līlāvakāśatvenāvabhāsamāna-prakāśo goloka iti",
    "GR14ss4_krsu:3940": " samarthanīyam /",
    "GR14ss4_krsu:3941": " prakaṭa-līlāyāṃ tasmiṃs tac-chabda-prayogādarśanāt",
    "GR14ss4_krsu:3942": " bhedāṃśa-śravaṇāc ca /",
    "GR14ss4_krsu:3943": " prakaṭāprakaṭatayā līlā-bhedaś cāgre",
    "GR14ss4_krsu:3944": " darśayitavyaḥ /",
    "GR14ss4_krsu:3945": " tad evaṃ vṛndāvana eva tasya golokākhya-prakāśasya",
    "GR14ss4_krsu:3946": " darśanenābhivyanakti -",
    "GR14ss4_krsu:3947": " nandas tv atīndriyaṃ dṛṣṭvā loka-pāla-mahodayam /",
    "GR14ss4_krsu:3948": " kṛṣṇe ca sannatiṃ teṣāṃ jñātibhyo vismito 'bravīt //",
    "GR14ss4_krsu:3949": " te cautsukya-dhiyo rājan matvā gopās tam īśvaram /",
    "GR14ss4_krsu:3950": " api naḥ svagatiṃ sūkṣmām upādhāsyad adhīśvaram //",
    "GR14ss4_krsu:3951": " iti svānāṃ sa bhagavān vijñāyākhila-dṛk svayam /",
    "GR14ss4_krsu:3952": " saṅkalpa-siddhaye teṣāṃ kṛpayaitad acintayat //",
    "GR14ss4_krsu:3953": " jano vai loka etasminn avidyā-kāma-karmabhiḥ /",
    "GR14ss4_krsu:3954": " uccāvacāsu gatiṣu na veda svāṃ gatiṃ bhraman //",
    "GR14ss4_krsu:3955": " iti sañcintya bhagavān mahā-kāruṇiko hariḥ /",
    "GR14ss4_krsu:3956": " darśayāmāsa lokaṃ svaṃ gopānāṃ tamasaḥ param //",
    "GR14ss4_krsu:3957": " satyaṃ jñānam anantaṃ yad brahma-jyotiḥ sanātanam /",
    "GR14ss4_krsu:3958": " yad dhi paśyanti munayo guṇāpāye samāhitāḥ //",
    "GR14ss4_krsu:3959": " te tu brahma-hradaṃ nītā magnāḥ kṛṣṇena coddhṛtāḥ /",
    "GR14ss4_krsu:3960": " dadṛśur brahmaṇo lokaṃ yatrākrūro 'dhyagāt purā //",
    "GR14ss4_krsu:3961": " nandādayas tu taṃ dṛṣṭvā paramānanda-nirvṛtāḥ /",
    "GR14ss4_krsu:3962": " kṛṣṇaṃ ca tatra cchandobhiḥ stūyamānaṃ suvismitāḥ // [BhP 10.28.10-17]",
    "GR14ss4_krsu:3963": " atīndriyam adṛṣṭa-pūrvam /",
    "GR14ss4_krsu:3964": " loka-pālaḥ varuṇaḥ /",
    "GR14ss4_krsu:3965": " sva-gatiṃ sva-dhāma / (page",
    "GR14ss4_krsu:3966": " 61) sūkṣmāṃ durjñeyām /",
    "GR14ss4_krsu:3967": " upādhāsyan upadhāsyati no'smān prati",
    "GR14ss4_krsu:3968": " prāpayiṣyatīti saṅkalpitavanta ity arthaḥ / jana iti /",
    "GR14ss4_krsu:3969": " [Vṛ. reads here:",
    "GR14ss4_krsu:3970": " ] jana-śabdena tadīya-svajana evocyate /",
    "GR14ss4_krsu:3971": " sālokya-sārṣṭi ity ādi",
    "GR14ss4_krsu:3972": " padye janā itivat /",
    "GR14ss4_krsu:3973": " atraite mat-sevanaṃ vinā prāpyamāṇā sālokyādi-",
    "GR14ss4_krsu:3974": " parityāgena tat-sevaika-vāñchā-vratāḥ sādhakā eveti labhyate /",
    "GR14ss4_krsu:3975": " na veda svāṃ",
    "GR14ss4_krsu:3976": " gatiṃ ity atra tu śrī-bhagavatā tasmin loke svīyatva-tadīyatvayor ekatvam",
    "GR14ss4_krsu:3977": " anena svābheda eva pratipādita iti parama evāsau tadīya-svajanaḥ / ataeva",
    "GR14ss4_krsu:3978": " tasmān mac-charaṇaṃ goṣṭhaṃ man-nāthaṃ mat-parigraham /",
    "GR14ss4_krsu:3979": " gopāye svātma-yogena so'yaṃ me vrata āhitaḥ // [BhP 10.25.18]",
    "GR14ss4_krsu:3980": " iti svayam eva bhagavatā mat-parigraham ity anena svasmiṃs tat-parikaratā-",
    "GR14ss4_krsu:3981": " mac-charaṇam ity ādi-krama-prāpta-bahuvrīhiṇā darśitā /",
    "GR14ss4_krsu:3982": " so'yaṃ me vrataḥ",
    "GR14ss4_krsu:3983": " ity anena svasya tad-gopana-vratatā ca tad evaṃ vrajavāsi-jana eva labdhe taṃ",
    "GR14ss4_krsu:3984": " praty eva karuṇayā darśitavān /",
    "GR14ss4_krsu:3985": " na tv anyān svāṃ gatim iti",
    "GR14ss4_krsu:3986": " sāmānādhikaraṇye eva vyakte /",
    "GR14ss4_krsu:3987": " na tu tābhyāṃ padābhyāṃ vastu-dvayam",
    "GR14ss4_krsu:3988": " ucyate / sva-gatiṃ sūkṣmām iti pūrvoktam api tathā /",
    "GR14ss4_krsu:3989": " tasmāt tal-loka-",
    "GR14ss4_krsu:3990": " darśanam evobhayatra vivakṣitam /",
    "GR14ss4_krsu:3991": " vivakṣite ca tal-loke sa tu jana-mātrasya",
    "GR14ss4_krsu:3992": " sva-gatir na bhavatīti ca jana-śabdena tad-viśeṣa eva vyākhyātaḥ / tad evaṃ",
    "GR14ss4_krsu:3993": " saty ayam arthaḥ /",
    "GR14ss4_krsu:3994": " [Vṛ. addition ends.]",
    "GR14ss4_krsu:3995": " [jano'sau vraja-vāsī mama svajanaḥ /",
    "GR14ss4_krsu:3996": " ] etasmin prāpañcika-loke /",
    "GR14ss4_krsu:3997": " avidyādibhiḥ",
    "GR14ss4_krsu:3998": " kṛtā yā uccāvacā gatayo deva-tiryag-ādayaḥ /",
    "GR14ss4_krsu:3999": " tāsu svāṃ gatiṃ bhraman tābhyo",
    "GR14ss4_krsu:4000": " nirviśeṣatayā jānan tām eva svāṃ gatiṃ na vedety arthaḥ /",
    "GR14ss4_krsu:4001": " [The Vṛ. edition adds here:",
    "GR14ss4_krsu:4002": " tato mām api sarvottamatayā prema-bhaktyā",
    "GR14ss4_krsu:4003": " sarvottamatayā draṣṭur etasya yadyapi tat-tal-līlā-rasa-poṣāya madīya-līlā-",
    "GR14ss4_krsu:4004": " śaktyaiva bhramādikaṃ kalpitam /",
    "GR14ss4_krsu:4005": " na punar avidyādibhiḥ /",
    "GR14ss4_krsu:4006": " iti nandādayo gopāḥ kṛṣṇa-rāma-kathāṃ mudā /",
    "GR14ss4_krsu:4007": " kurvanto ramamāṇāś ca nāvindan bhava-vedanām // [BhP 10.11.58] iti /",
    "GR14ss4_krsu:4008": " yad-dhāmārtha-suhṛt-priyātma-tanaya-prāṇāśayās tvat-kṛte [BhP 10.14.25] ity",
    "GR14ss4_krsu:4009": " ādi / tathāpy etasyecchānusāreṇa kṣaṇa-katipayam etadīyām / [End Vṛ. ed.]",
    "GR14ss4_krsu:4010": " tato'yaṃ bhramo yadyapi tat-tal-līlā-poṣāyaiva madīya-līlā-śaktyā kalpitas",
    "GR14ss4_krsu:4011": " tathāpi tad-icchānusāreṇa kṣaṇa-katipayaṃ tadīyāṃ sarva-vilakṣaṇāṃ svāṃ",
    "GR14ss4_krsu:4012": " gatiṃ darśayan tam apaneṣyāmīti bhāvaḥ /",
    "GR14ss4_krsu:4013": " vailakṣaṇyaṃ cāgre vyañjanīyam /",
    "GR14ss4_krsu:4014": " gopānāṃ svaṃ lokaṃ śrī-golokaṃ /",
    "GR14ss4_krsu:4015": " yaḥ khalu [Vṛ. edition only:",
    "GR14ss4_krsu:4016": " ] gopī-gopair",
    "GR14ss4_krsu:4017": " asaṅkhyātaiḥ sarvataḥ samalaṅkṛtam iti mṛtyu-sañjaya-tantre varṇitaḥ / tathā @-",
    "GR14ss4_krsu:4018": " padmākṛti-purodvāri lakṣa-maṇḍala-nāyikāḥ /",
    "GR14ss4_krsu:4019": " rāmādayas tu gopālāś catur-dikṣu maheśvarāḥ //",
    "GR14ss4_krsu:4020": " iti nārada-pañcarātre vijayākhyāne varṇitaḥ /",
    "GR14ss4_krsu:4021": " [end Vṛ. addition] cintāmaṇi-",
    "GR14ss4_krsu:4022": " prakara-sadmasu ity ādibhir bahu-varṇita-vyakta-vaibhavātikrānta-prapañca-",
    "GR14ss4_krsu:4023": " loka-mahodayas tam /",
    "GR14ss4_krsu:4024": " tamasaḥ prakṛteḥ paraṃ prapañcānabhivyaktatvena tadīyenāpy asaṅkaram /",
    "GR14ss4_krsu:4025": " ataeva saccidānanda-rūpa evāsau loka ity āha satyam iti /",
    "GR14ss4_krsu:4026": " satyādi-rūpaṃ yad",
    "GR14ss4_krsu:4027": " brahma yac ca guṇātyaye paśyanti tad eva svarūpa-śakti-vṛtti-viśeṣa-",
    "GR14ss4_krsu:4028": " prākaṭyena satyādi-rūpāvyabhicāriṇaṃ golokaṃ santaṃ darśayāmāseti",
    "GR14ss4_krsu:4029": " pūrvenānvayaḥ /",
    "GR14ss4_krsu:4030": " yathānyatrāpi vaikuṇṭhe bhagavat-sandarbhodāhṛtaṃ",
    "GR14ss4_krsu:4031": " pādmādi-vacanaṃ brahmābhinnatā-vācitvena darśitaṃ tadvat /",
    "GR14ss4_krsu:4032": " atha śrī-vṛndāvane ca tādṛśa-darśanaṃ katama-deśa-sthitānāṃ teṣāṃ jātam",
    "GR14ss4_krsu:4033": " ity apekṣāyām āha brahma-hradam akrūra-tīrthaṃ kṛṣṇena nītāḥ punaś ca",
    "GR14ss4_krsu:4034": " tad-ājñayaiva magnāḥ,",
    "GR14ss4_krsu:4035": " punaś ca tasmāt tīrthāt śrī-kṛṣṇenaivoddhṛtāḥ /",
    "GR14ss4_krsu:4036": " uddhṛtya vṛndāvana-madhya-deśam ānītās tasminn eva narākṛti-para-",
    "GR14ss4_krsu:4037": " brahmaṇaḥ śrī-kṛṣṇasya lokaṃ golokākhyaṃ dadṛśuḥ /",
    "GR14ss4_krsu:4038": " [V edition adds:",
    "GR14ss4_krsu:4039": " ] ko'sau brahma-hradaḥ ?",
    "GR14ss4_krsu:4040": " tatrāha yatreti /",
    "GR14ss4_krsu:4041": " purety etat-",
    "GR14ss4_krsu:4042": " prasaṅgād bhāvi-kāla ity arthaḥ /",
    "GR14ss4_krsu:4043": " purā purāṇe nikaṭe prabandhātīta-",
    "GR14ss4_krsu:4044": " bhāviṣu iti koṣa-kārāḥ /",
    "GR14ss4_krsu:4045": " [end V. addition]",
    "GR14ss4_krsu:4046": " yatra ca brahma-hrade'dhyagād (page 62)",
    "GR14ss4_krsu:4047": " astauta adhigatavān iti vā /",
    "GR14ss4_krsu:4048": " sarvatraiva śrī-vṛndāvane yadyapi tat-prakāśa-viśeṣo'sau golokaḥ darśayituṃ",
    "GR14ss4_krsu:4049": " śakyaḥ syāt tathāpi tat-tīrtha-māhātmya-jñāpanārtham eva vā vinodārtham",
    "GR14ss4_krsu:4050": " eva vā tasmin majjanam iti jñeyam /",
    "GR14ss4_krsu:4051": " [The Vṛ. edition here reads:",
    "GR14ss4_krsu:4052": " nandādaya iti kartr-antarā-nirdeśāc chandobhir",
    "GR14ss4_krsu:4053": " eva mūrtaiḥ kartṛbhiḥ /",
    "GR14ss4_krsu:4054": " tad-abhijñāpanārthaṃ taj-janmādi-līlayā",
    "GR14ss4_krsu:4055": " stūyamānam /",
    "GR14ss4_krsu:4056": " antaraṅgāḥ parikarās tu pūrva-darśita-rītyā go-gopādaya eva /",
    "GR14ss4_krsu:4057": " ataeva kṛṣṇaṃ yathā dadṛśus tathā tat-parikarāntarāṇāṃ darśanānuktes tatra",
    "GR14ss4_krsu:4058": " ka eva tatra parikarā ity abhivyajyate /",
    "GR14ss4_krsu:4059": " ta eva ca pūrva-darśita-mṛtyu-",
    "GR14ss4_krsu:4060": " sañjayādi-tantra-hari-vaṃśādi-vacanānusāreṇa prakaṭāprakaṭa-prakāśa-",
    "GR14ss4_krsu:4061": " gatatayā dvidhā-bhūtāḥ sampraty aprakaṭa-prakāśa-praveśe saty eka-rūpā",
    "GR14ss4_krsu:4062": " eva jātā iti pṛthag-dṛṣṭāḥ /",
    "GR14ss4_krsu:4063": " yadā tat-prakāśa-bhedo bhavati,",
    "GR14ss4_krsu:4064": " tadā tat-tal-līlā-rasa-poṣāya teṣu prakāśeṣu",
    "GR14ss4_krsu:4065": " tat-tal-līlā-śaktir evābhimāna-bhedaṃ parasparam anusandhānaṃ ca prāyaḥ",
    "GR14ss4_krsu:4066": " sampādayatīti gamyate /",
    "GR14ss4_krsu:4067": " udāhariṣyate cāgre /",
    "GR14ss4_krsu:4068": " ataevoktaṃ na veda svāṃ gatiṃ",
    "GR14ss4_krsu:4069": " bhraman iti /",
    "GR14ss4_krsu:4070": " tathā ca satīdānīṃ śrī-vraja-vāsināṃ kathañcij jātayā",
    "GR14ss4_krsu:4071": " tādṛśecchayā tebhyas teṣām eva tādṛśa-loka-prakāśa-viśeṣādikaṃ darśitam",
    "GR14ss4_krsu:4072": " iti gamyate /",
    "GR14ss4_krsu:4073": " na ca prakāśāntara-sambhāvanīyam /",
    "GR14ss4_krsu:4074": " parameśvaratvena tac ca",
    "GR14ss4_krsu:4075": " śrī-vigraha-parikara-dhāma-līlādīnāṃ yugapad ekatrāpy ananta-vidha-",
    "GR14ss4_krsu:4076": " vaibhava-prakāśa-śīlatvāt /",
    "GR14ss4_krsu:4077": " End of Vṛ. addition.]",
    "GR14ss4_krsu:4078": " atra svāṃ gatim iti tadīyatā-nirdeśo gopānāṃ svaṃ lokam iti ṣaṣṭhī-sva-",
    "GR14ss4_krsu:4079": " śabdayor nirdeśaḥ /",
    "GR14ss4_krsu:4080": " kṛṣṇam iti sākṣāt tan-nirdeśaś ca vaikuṇṭhāntaraṃ",
    "GR14ss4_krsu:4081": " vyavacchidya śrī-golokam eva pratipādayati /",
    "GR14ss4_krsu:4082": " ataeva teṣāṃ tad-darśanāt",
    "GR14ss4_krsu:4083": " paramānanda-nirvṛtatvaṃ suvismitatvam api yuktam uktam / tasyaiva",
    "GR14ss4_krsu:4084": " pūrṇatvāt / tathāpi teṣāṃ putrādi-rūpeṇaivodayāc ca /[*ENDNOTE 3] tathā",
    "GR14ss4_krsu:4085": " tatra kṛṣṇaṃ yathā dadṛśus tathā tat-parikarāṇām anyeṣāṃ darśanānuktes ta",
    "GR14ss4_krsu:4086": " eka eva tatra parikarā ity abhivyajyate /",
    "GR14ss4_krsu:4087": " tataś ca līlā-dvaye kṛṣṇavat teṣām",
    "GR14ss4_krsu:4088": " eva prakāśa-bhedaḥ /",
    "GR14ss4_krsu:4089": " yadā ca prakāśa-bhedo bhavati tadā tat-tal-līlā-rasa-",
    "GR14ss4_krsu:4090": " poṣāya teṣu prakāśeṣu tat-tal-līlā-śaktir evābhimāna-bhedaṃ parasparam",
    "GR14ss4_krsu:4091": " ananusandhānaṃ ca prāyaḥ sampādayatīti gamyate /",
    "GR14ss4_krsu:4092": " udāhariṣyate cāgre /",
    "GR14ss4_krsu:4093": " ataevoktaṃ na veda svāṃ gatiṃ bhraman iti /",
    "GR14ss4_krsu:4094": " tathā ca satīdānīṃ śrī-vraja-",
    "GR14ss4_krsu:4095": " vāsināṃ kathañcij jātayā tādṛśecchayā tebhyas teṣām eva tādṛśaṃ prakāśa-",
    "GR14ss4_krsu:4096": " viśeṣādikaṃ darśitam iti gamyate /",
    "GR14ss4_krsu:4097": " na ca prakāśāntaram asambhāvanīyam /",
    "GR14ss4_krsu:4098": " parameśvaratvena tat śrī-vigraha-parikara-dhāma-līlādīnāṃ yugapad",
    "GR14ss4_krsu:4099": " ekatrāpy ananta-vidha-vaibhava-prakāśa-śīlatvāt /",
    "GR14ss4_krsu:4100": " tad evam ukto'rthaḥ",
    "GR14ss4_krsu:4101": " samañjasa eva /",
    "GR14ss4_krsu:4102": " // 10.28 // śrī-śukaḥ // 116 // [117]",
    "GR14ss4_krsu:4103": " evaṃ dvārakādīnāṃ tasya nitya-dhāmatvaṃ siddham /",
    "GR14ss4_krsu:4104": " atha tatra ke tāvad asya",
    "GR14ss4_krsu:4105": " parikarāḥ / ucyate - pūryor yādavādayo vane śrī-gopādayaś ceti / śrī-",
    "GR14ss4_krsu:4106": " kṛṣṇasya dvārakādi-nitya-dhāmatvena teṣāṃ svataḥ-siddheḥ /",
    "GR14ss4_krsu:4107": " tad-rūpatve",
    "GR14ss4_krsu:4108": " parikarāntarāṇām ayuktatvād aśravaṇatvāc ca / tat-",
    "GR14ss4_krsu:4109": " parikaratvenaivārādhanādi-vākyāni darśitāni darśayitavyāni ca /",
    "GR14ss4_krsu:4110": " ataevoktaṃ",
    "GR14ss4_krsu:4111": " pādme kārtika-māhātmye śrī-kṛṣṇa-satyabhāmā-saṃvāde -",
    "GR14ss4_krsu:4112": " ete hi yādavāḥ sarve mad-gaṇā eva bhāmini /",
    "GR14ss4_krsu:4113": " sarvadā mat-priyā deva mat-tulya-guṇa-śālinaḥ // [PadmaP",
    "GR14ss4_krsu:4114": " eva-kārān na devādayaḥ /",
    "GR14ss4_krsu:4115": " śrī-hari-vaṃśe'py aniruddhānveṣaṇe tādṛśatvam",
    "GR14ss4_krsu:4116": " evoktam akrūreṇa - devānāṃ ca hitārthāya vayaṃ yātā manuṣyatām [HV",
    "GR14ss4_krsu:4117": " 2.121.57][*ENDNOTE 5] iti / śrī-mathurāyāṃ tv avatārāvasareṇābhivyaktā",
    "GR14ss4_krsu:4118": " api nigūḍhatayā kecit tasyām eva vartamānāḥ śrūyante / yathā śrī-",
    "GR14ss4_krsu:4119": " gopālottara-tāpanyām -",
    "GR14ss4_krsu:4120": " yatrāsau saṃsthitaḥ kṛṣṇas tribhiḥ śaktyā samāhitaḥ /",
    "GR14ss4_krsu:4121": " rāmāniruddha-pradyumnai rukmiṇyā sahito vibhuḥ // [GTU 2.36] iti /",
    "GR14ss4_krsu:4122": " śrī-vṛndāvane (page 63)",
    "GR14ss4_krsu:4123": " taiḥ sadā vihārāś ca /",
    "GR14ss4_krsu:4124": " yathā pādma-pātāla-khaṇḍe",
    "GR14ss4_krsu:4125": " śrī-yamunām uddiśya -",
    "GR14ss4_krsu:4126": " aho abhāgyaṃ lokasya na pītaṃ yamunā-jalam /",
    "GR14ss4_krsu:4127": " go-vṛnda-gopikā-saṅge yatra krīḍati kaṃsa-hā // iti /",
    "GR14ss4_krsu:4128": " skānde ca -",
    "GR14ss4_krsu:4129": " vatsair vatsatarībhiś ca sadā krīḍati mādhavaḥ /",
    "GR14ss4_krsu:4130": " vṛndāvanāntara-gataḥ sa-rāmo bālakair vṛtaḥ // iti /",
    "GR14ss4_krsu:4131": " na tu prakaṭa-līlā-gatebhya ete bhinnāḥ,",
    "GR14ss4_krsu:4132": " ete hi yādavāḥ sarve ity anusārāt /",
    "GR14ss4_krsu:4133": " tathā hi pādma-nirmāṇa-khaṇḍe ca śrī-bhagavad-vākyam -",
    "GR14ss4_krsu:4134": " nityāṃ me mathurāṃ viddhi vanaṃ vṛndāvanaṃ tathā /",
    "GR14ss4_krsu:4135": " yamunāṃ gopa-kanyāś ca tathā gopāla-bālakān //",
    "GR14ss4_krsu:4136": " mamāvatāro nityo'yam atra mā saṃśayaṃ kṛthāḥ // iti /",
    "GR14ss4_krsu:4137": " atas tān evoddiśya śrutau ca tatra ṛkṣu -",
    "GR14ss4_krsu:4138": " tāṃ vāṃ vāstūny uśmasi gamadhyai",
    "GR14ss4_krsu:4139": " yatra gāvo bhūri-śṛṅgā ayāsaḥ /",
    "GR14ss4_krsu:4140": " atrāha tad urugāyasya vṛṣṇaḥ",
    "GR14ss4_krsu:4141": " paramaṃ padam avabhāti bhūri // iti /",
    "GR14ss4_krsu:4142": " vyākhyātaṃ ca - tāṃ tāni vāṃ yuvayoḥ kṛṣṇa-rāmayor vāstūni līlā-sthānāni",
    "GR14ss4_krsu:4143": " gamadhyai gantuṃ prāptuṃ uśmasi kāmayāmahe /",
    "GR14ss4_krsu:4144": " tāni kiṃ-viśiṣṭāni ? yatra",
    "GR14ss4_krsu:4145": " yeṣu bhūri-śṛṅgā mahā-śṛṅgyo gāvo vasanti /",
    "GR14ss4_krsu:4146": " yathopaniṣadi bhūma-vākye",
    "GR14ss4_krsu:4147": " dharmi-pareṇa bhūma-śabdena mahiṣṭham evocyate na tu bahutaram iti /",
    "GR14ss4_krsu:4148": " yūtha-dṛṣṭyaiva vā bhūri-śṛṅgā bahu-śṛṅgyo bahu-śubha-lakṣaṇā iti vā /",
    "GR14ss4_krsu:4149": " ayāsaḥ śubhāḥ /",
    "GR14ss4_krsu:4150": " atra bhūmau tal-loka-veda-prasiddhaṃ śrī-golokākhyaṃ",
    "GR14ss4_krsu:4151": " urugāyasya svayaṃ bhagavato vṛṣṇaḥ sarva-kāma-dugha-caraṇāravindasya",
    "GR14ss4_krsu:4152": " paramaṃ prapañcātītaṃ padaṃ sthānaṃ bhūri bahudhā avabhātīty āha veda",
    "GR14ss4_krsu:4153": " iti /",
    "GR14ss4_krsu:4154": " yajuḥsu -- mādhyandinīyās tu yā te dhāmany uśmasi ity ādau / [yāti",
    "GR14ss4_krsu:4155": " dhāmany uśmasi iti vā pāṭhaḥ]",
    "GR14ss4_krsu:4156": " pādmottara-khaṇḍe tu yat tv iyaṃ śrutiḥ parama-vyoma-prastāva udāhṛtā tat",
    "GR14ss4_krsu:4157": " parama-vyoma-golokayor ekatāpatty-apekṣayeti mantavyam /",
    "GR14ss4_krsu:4158": " go-śabdasya",
    "GR14ss4_krsu:4159": " sāsnādi-maty eva pracura-prayogeṇa jhaṭity artha-pratīteḥ /",
    "GR14ss4_krsu:4160": " śrī-golokasya",
    "GR14ss4_krsu:4161": " brahma-saṃhitā-harivaṃśa-mokṣadharmādiṣu prasiddhatvāc ca /",
    "GR14ss4_krsu:4162": " atharvaṇi ca",
    "GR14ss4_krsu:4163": " śrī-gopāla-tāpanyāṃ - janma-jarābhyāṃ bhinnaḥ sthāṇur ayam acchedyo'yaṃ",
    "GR14ss4_krsu:4164": " yo'sau saurye tiṣṭhati yo'sau goṣu tiṣṭhati yo'sau gāḥ pālayati /",
    "GR14ss4_krsu:4165": " yo'sau gopeṣu",
    "GR14ss4_krsu:4166": " tiṣṭhati [GTU 2.22] ity ādi /",
    "GR14ss4_krsu:4167": " tad evam ubhayeṣām api nitya-pārṣadatve siddhe yat tu śastrāghāta-kṣata-",
    "GR14ss4_krsu:4168": " viṣa-pāna-mūrcchā-tattva-bubhutsā-saṃsāra-sāra-nistāropadeśāspadatvādikaṃ",
    "GR14ss4_krsu:4169": " śrūyate, tad bhagavata iva nara-līlaupāyikatayā prapañcitam iti mantavyam /",
    "GR14ss4_krsu:4170": " yathā taveyaṃ viṣamā buddhir [BhP 10.54.42] ity ādikaṃ sākṣāt śrī-rukmiṇīṃ",
    "GR14ss4_krsu:4171": " prati śrī-baladeva-vākye /",
    "GR14ss4_krsu:4172": " yac ca śrīmad-uddhavam uddiśya - sa kathaṃ",
    "GR14ss4_krsu:4173": " sevayā tasya kālena jarasaṃ gataḥ [BhP 3.2.3] ity uktam /",
    "GR14ss4_krsu:4174": " tad api cira-kāla-sevā-",
    "GR14ss4_krsu:4175": " tātparyakam eva /",
    "GR14ss4_krsu:4176": " tatra pravayaso'py āsan yuvāno' tibalaujasaḥ [BhP 10.45.19]",
    "GR14ss4_krsu:4177": " iti virodhāt /",
    "GR14ss4_krsu:4178": " kvacic ca prakaṭa-līlāyāḥ prāpañcika-loka-miśratvāt yathārtham eva tad-",
    "GR14ss4_krsu:4179": " ādikam / yathā śatadhanva-vadhādau /",
    "GR14ss4_krsu:4180": " antaraṅgānāṃ bhagavat-sādhāraṇyaṃ",
    "GR14ss4_krsu:4181": " tu yādavān uddiśyoktam - mat-tulya-guṇa-śālinaḥ iti /",
    "GR14ss4_krsu:4182": " gopān uddiśya ca",
    "GR14ss4_krsu:4183": " gopaiḥ samāna-guṇa-śīla-vayo-vilāsa-veśyaiś ca iti /",
    "GR14ss4_krsu:4184": " pādma-nirmāṇa-khaṇḍe",
    "GR14ss4_krsu:4185": " - gopālā munayaḥ sarve vaikuṇṭhānanda-mūrtayaḥ iti /",
    "GR14ss4_krsu:4186": " yato yo vaikuṇṭhaḥ",
    "GR14ss4_krsu:4187": " śrī-bhagavān sa ivānanda-mūrtayas te tatas tat-parama-bhaktatvād eva",
    "GR14ss4_krsu:4188": " munaya ity ucyate /",
    "GR14ss4_krsu:4189": " na tu muny-avatāratvād iti jñeyam /",
    "GR14ss4_krsu:4190": " naite sureśā ṛṣayo",
    "GR14ss4_krsu:4191": " na vaite ity ādikaṃ śrī-baladeva-vākyaṃ ca bhagavad-āvirbhāva-lakṣaṇa-",
    "GR14ss4_krsu:4192": " gopādīnāṃ keyaṃ vā kuta āyātā daivī vā nāry utāsurī [BhP 10.13.37] ity ādi-",
    "GR14ss4_krsu:4193": " prāptam anyatvam eva niṣedhati,",
    "GR14ss4_krsu:4194": " na tu pūrveṣāṃ ca tad vidadhāti kalpanā-",
    "GR14ss4_krsu:4195": " gauravād iti jñeyam /",
    "GR14ss4_krsu:4196": " [B addition: itthaṃ satāṃ brahma-sukhānubhūtyā ity",
    "GR14ss4_krsu:4197": " ādeḥ tad bhūri-bhāgyam ity ādeś ca / end Vṛ.]",
    "GR14ss4_krsu:4198": " yuktaṃ caiṣāṃ tat-sādṛśyaṃ --",
    "GR14ss4_krsu:4199": " tasyātma-tantrasya harer adhīśituḥ (page 64)",
    "GR14ss4_krsu:4200": " parasya māyādhipater mahātmanaḥ /",
    "GR14ss4_krsu:4201": " prāyeṇa dūtā iha vai manoharāś",
    "GR14ss4_krsu:4202": " caranti tad-rūpa-guṇa-svabhāvāḥ //",
    "GR14ss4_krsu:4203": " [BhP 6.3.18] iti śrī-yama-",
    "GR14ss4_krsu:4204": " vākyānugatatvāt /",
    "GR14ss4_krsu:4205": " dṛṣṭaṃ ca prathame - prāviśat puram [BhP 1.11.11] ity ārabhya madhu-bhoja-",
    "GR14ss4_krsu:4206": " daśārhārha-kukurāndhaka-vṛṣṇibhiḥ ātma-tulya-balair guptām [BhP 1.11.12]",
    "GR14ss4_krsu:4207": " ity ādi / ataeva -",
    "GR14ss4_krsu:4208": " gopa-jāti-praticchannā devā gopāla-rūpiṇam /",
    "GR14ss4_krsu:4209": " īḍire kṛṣṇaṃ rāmaṃ ca naṭā iva naṭaṃ nṛpaḥ // [BhP 10.18.11]",
    "GR14ss4_krsu:4210": " ity atra sāmyam eva sūcitam /",
    "GR14ss4_krsu:4211": " arthaś ca devāḥ śrī-kṛṣṇāvaraṇe mad-bhakta-",
    "GR14ss4_krsu:4212": " pūjābhyadhikā iti nyāyena tadvad evopāsyā api śrīdāmādayo gopa-jātyā",
    "GR14ss4_krsu:4213": " praticchannā anya-gopa-sāmānya-bhāvena prāyas tādṛśāv api tau tad-rūpiṇau",
    "GR14ss4_krsu:4214": " tathā te'pīty arthaḥ (?) /",
    "GR14ss4_krsu:4215": " atra devā ity anena guṇa-sāmyaṃ cābhipretam iti / [118]",
    "GR14ss4_krsu:4216": " tatra yādavādīnāṃ tat-pārṣadatvaṃ yojayati -",
    "GR14ss4_krsu:4217": " ahaṃ yūyam asāv ārya ime ca dvārakaukasaḥ /",
    "GR14ss4_krsu:4218": " sarve 'py evaṃ yadu-śreṣṭha vimṛgyāḥ sa-carācaram // [BhP 10.85.23]",
    "GR14ss4_krsu:4219": " yūyaṃ śrīmad-ānakadundubhy-ādayo vimṛgyāḥ paramārtha-rūpatvād",
    "GR14ss4_krsu:4220": " anveṣaṇīyāḥ /",
    "GR14ss4_krsu:4221": " tathānyad api dvārakauko jaṅgama-sthāvara-sahitaṃ yat kiñcit",
    "GR14ss4_krsu:4222": " tad-anveṣyam /",
    "GR14ss4_krsu:4223": " ahaṃ śrī-kṛṣṇa iti dṛṣṭāntatvenopanyastam / tataś ca",
    "GR14ss4_krsu:4224": " narākāra-brahmaṇi svasminn iva tan nitya-parikare sarvatraiva parama-",
    "GR14ss4_krsu:4225": " puruṣārthatvam iti bhāvaḥ /",
    "GR14ss4_krsu:4226": " tasmād yathā pūrvaṃ sattvaṃ rajas tamaḥ ity",
    "GR14ss4_krsu:4227": " ādinā sattvādi-guṇānāṃ tad-vṛttīnāṃ ca brahmaṇi traikālika-sparśa-",
    "GR14ss4_krsu:4228": " sambhavān māyayaiva tad-adhyāso bhavatā varṇitas tathā dṛṣṭir atra tu",
    "GR14ss4_krsu:4229": " nakāryeti tātparyam /",
    "GR14ss4_krsu:4230": " laukikādhyātma-goṣṭhīty evam evety āha dvayena -",
    "GR14ss4_krsu:4231": " ātmā hy ekaḥ svayaṃ-jyotir nityo 'nyo nirguṇo guṇaiḥ /",
    "GR14ss4_krsu:4232": " ātma-sṛṣṭais tat-kṛteṣu bhūteṣu bahudheyate // [BhP 10.85.24]",
    "GR14ss4_krsu:4233": " atrānugatārthāntaraṃ ca dṛśyate /",
    "GR14ss4_krsu:4234": " dvārakāyām iti prakaraṇena labhyate / hi",
    "GR14ss4_krsu:4235": " yasmād eka evātmā bhagavattvam ātma-sṛṣṭaiḥ svarūpād evollasitair guṇaiḥ",
    "GR14ss4_krsu:4236": " svarūpa-śakti-vṛtti-viśeṣaiḥ kartṛbhis tat-kṛteṣu tasmin svarūpe eva",
    "GR14ss4_krsu:4237": " prādurbhāviteṣu bhūteṣu paramārtha-satyeṣu dvārakāntarvarti-vastuṣu",
    "GR14ss4_krsu:4238": " bahudhā tat-tad-rūpeṇa īyate prakāśate /",
    "GR14ss4_krsu:4239": " sahasra-nāma-bhāṣye lokanāthaṃ",
    "GR14ss4_krsu:4240": " mahad-bhūtam ity atra ca bhūtaṃ paramārtha-satyam iti vyākhyātam / tathā",
    "GR14ss4_krsu:4241": " tathā ca prakāśaḥ svarūpa-guṇāparityāgenaivety āha svayaṃ jyotiḥ sva-",
    "GR14ss4_krsu:4242": " prakāśa eva san,",
    "GR14ss4_krsu:4243": " nitya eva san,",
    "GR14ss4_krsu:4244": " anyaḥ prapañce'bhivyakto'pi tad-vilakṣaṇa eva",
    "GR14ss4_krsu:4245": " san, nirguṇaḥ prākṛta-guṇa-rahita eva ca sann iti / [119]",
    "GR14ss4_krsu:4246": " atra cārthāntaraṃ yathā tarhi kathaṃ bhavata ātyantikaṃ samam evātra sarvam",
    "GR14ss4_krsu:4247": " ity āśaṅkya tathāpi mayy asti vaiśiṣṭyam ity āha -",
    "GR14ss4_krsu:4248": " khaṃ vāyur jyotir āpo bhūs tat-kṛteṣu yathāśayam /",
    "GR14ss4_krsu:4249": " āvis-tiro-'lpa-bhūry eko nānātvaṃ yāty asāv api // [BhP 10.85.25]",
    "GR14ss4_krsu:4250": " sat-kārya-vādābhyupagamāt tasya kāraṇānanyatvābhyupagamāc ca / yathā",
    "GR14ss4_krsu:4251": " khādīni bhūtāni tat-kṛteṣu tat-svarūpeṇaiva vikāsiteṣu vāyv-ādi-ghaṭānteṣu",
    "GR14ss4_krsu:4252": " yathāśayaṃ vāyv-ādy-āvirbhāvādy-anurūpam evāvirbhāvādikaṃ yānti na tu",
    "GR14ss4_krsu:4253": " teṣv adhikam /",
    "GR14ss4_krsu:4254": " atra yāvān vāyur gṛhyate tāvān eva tatrākāśa-dharmaḥ",
    "GR14ss4_krsu:4255": " śabdo'pi gṛhyate /",
    "GR14ss4_krsu:4256": " yāvaj jyotis tāvān eva vāyu-dharmaḥ sparśo'pīty ādikaṃ",
    "GR14ss4_krsu:4257": " jñeyam / tathā svarūpeṇaiva vikāsiteṣu dvārakā-vastuṣu asau bhagavad-ākhya",
    "GR14ss4_krsu:4258": " ātmāpi / tasmād ahaṃ tu tat-sarva-mayaḥ sarvasmāt pṛthak paripūrṇaś cety",
    "GR14ss4_krsu:4259": " asti vaiśiṣṭyam iti bhāvaḥ /",
    "GR14ss4_krsu:4260": " anena dṛṣṭāntena (page 65)",
    "GR14ss4_krsu:4261": " matta evollasitā",
    "GR14ss4_krsu:4262": " mad-dharmā eva te bhavitum arhanti na tv ākāśe dhūsaratvādivan mayi",
    "GR14ss4_krsu:4263": " kevala-madhya-sthā iti ca jñāpitam /",
    "GR14ss4_krsu:4264": " atra yathā tatheti vyākhyānam api",
    "GR14ss4_krsu:4265": " śabdena dyotyate /",
    "GR14ss4_krsu:4266": " // 10.85 // śrī-bhagavān śrī-vasudevam // 119 // [120]",
    "GR14ss4_krsu:4267": " ataevāha -",
    "GR14ss4_krsu:4268": " tad-darśana-sparśanānupatha-prajalpa-",
    "GR14ss4_krsu:4269": " śayyāsanāśana-sayauna-sapiṇḍa-bandhaḥ /",
    "GR14ss4_krsu:4270": " yeṣāṃ gṛhe niraya-vartmani vartatāṃ vaḥ",
    "GR14ss4_krsu:4271": " svargāpavarga-viramaḥ svayam āsa viṣṇuḥ // [BhP 10.82.20]",
    "GR14ss4_krsu:4272": " yeṣāṃ vo yuṣmākaṃ vṛṣṇīnāṃ gṛhe viṣṇuḥ śrī-kṛṣṇākhyo bhagavān svayam",
    "GR14ss4_krsu:4273": " ātmanā svabhāvata eva āsa nivāsaṃ cakre na tv anyena hetunety arthaḥ /",
    "GR14ss4_krsu:4274": " kathambhūte'niraya-vartmani nirayaḥ saṃsāras tad-vartma prapañcaḥ",
    "GR14ss4_krsu:4275": " tato'nyasmin,",
    "GR14ss4_krsu:4276": " prapañcātīta ity arthaḥ /",
    "GR14ss4_krsu:4277": " kīdṛśānāṃ vas tasminn eva",
    "GR14ss4_krsu:4278": " vartamānānām /",
    "GR14ss4_krsu:4279": " svayaṃ kathambhūtaḥ svargāpavarga-viramaḥ",
    "GR14ss4_krsu:4280": " svargasyāpavargasya ca viramo yena /",
    "GR14ss4_krsu:4281": " yo nija-bhaktebhyas tad-",
    "GR14ss4_krsu:4282": " bahirmukhatākaraṃ svargaṃ na dadāti tad-bhakty-udāsīnaṃ kevalaṃ mokṣaṃ",
    "GR14ss4_krsu:4283": " ca na dadāti kintu tān sva-caraṇāravinda-tala eva rakṣatīty arthaḥ / yeṣāṃ",
    "GR14ss4_krsu:4284": " yuṣmākaṃ tu gṛhe sa evambhūta evāsety āha tad-darśaneti /",
    "GR14ss4_krsu:4285": " tasya yuṣmat-",
    "GR14ss4_krsu:4286": " kartṛkaṃ darśanaṃ ca anupatho'nugatiś ca prajalpo goṣṭhī ca,",
    "GR14ss4_krsu:4287": " tathā yuṣmat-",
    "GR14ss4_krsu:4288": " saṃvalitā śayyā śayanaṃ ca āsanaṃ ca aśanaṃ bhojanaṃ ca tair viśiṣṭaiś cāsau",
    "GR14ss4_krsu:4289": " sa-yauna-sa-piṇḍa-bandhaś ceti śāka-pārthivādivan madhya-pada-lopī karma-",
    "GR14ss4_krsu:4290": " dhārayaḥ / tatra vṛṣṇibhiḥ saha yauna-bandho vivāha-sambandhaḥ, sa-piṇḍa-",
    "GR14ss4_krsu:4291": " bandho daihika-sambandhas tābhyāṃ saha vartamāno'sāv iti bahuvrīhi-",
    "GR14ss4_krsu:4292": " garbhatā /",
    "GR14ss4_krsu:4293": " // 10.82 // rājānaṃ śrīmad-ugrasenam // 120 // [121]",
    "GR14ss4_krsu:4294": " kiṃ ca -",
    "GR14ss4_krsu:4295": " saṅkhyānaṃ yādavānāṃ kaḥ kariṣyati mahātmanām /",
    "GR14ss4_krsu:4296": " yatrāyutānām ayuta- lakṣeṇāste sadāhukaḥ // [BhP 10.90.42]",
    "GR14ss4_krsu:4297": " āhukaḥ ugrasenaḥ /",
    "GR14ss4_krsu:4298": " yatrāsta iti vartamāna-prayogeṇa tatrāpi sadeti nityatā-",
    "GR14ss4_krsu:4299": " vācakāvyayena teṣāṃ nitya-pārṣadatvaṃ suvyaktam //",
    "GR14ss4_krsu:4300": " // 10.90 // śrī-śukaḥ // 121 // [122]",
    "GR14ss4_krsu:4301": " atas teṣāṃ śrī-bhagavat-pārṣadatve yogyatām avyabhicāritvam api",
    "GR14ss4_krsu:4302": " dṛṣṭāntena spaṣṭayati --",
    "GR14ss4_krsu:4303": " tatropaviṣṭaḥ paramāsane vibhur",
    "GR14ss4_krsu:4304": " babhau sva-bhāsā kakubho 'vabhāsayan",
    "GR14ss4_krsu:4305": " vṛto nṛ-siṃhair yadubhir yadūttamo",
    "GR14ss4_krsu:4306": " yathoḍu-rājo divi tārakā-gaṇaiḥ // [BhP 10.70.18]",
    "GR14ss4_krsu:4307": " spaṣṭam / evam eva duryodhanaṃ prati svayaṃ viśva-rūpaṃ darśayatā śrī-",
    "GR14ss4_krsu:4308": " bhagavatā teṣāṃ yādavādīnāṃ nijāvaraṇa-rūpatvaṃ darśitam ity udyama-",
    "GR14ss4_krsu:4309": " parvaṇi prasiddhiḥ //",
    "GR14ss4_krsu:4310": " // 10.70 // śrī-śukaḥ // 122 // [123]",
    "GR14ss4_krsu:4311": " yaś caiṣām ekādaśa-skandhānte tad-anyathā-bhāvaḥ śrūyate,",
    "GR14ss4_krsu:4312": " sa tu śrīmad-",
    "GR14ss4_krsu:4313": " arjuna-parājaya-vimoha-paryanto māyika eva /",
    "GR14ss4_krsu:4314": " tathā-vacanaṃ ca brahma-",
    "GR14ss4_krsu:4315": " śāpānivartyatā-khyāpanāyaiva go-brāhmaṇa-hitāvatāriṇā bhagavatā vihitam",
    "GR14ss4_krsu:4316": " iti jñeyam / dṛśyate ca bṛhad-agni-purāṇādau rāvaṇa-hṛtāyāḥ (page 66)",
    "GR14ss4_krsu:4317": " sītāyā māyikatvaṃ yathā tadvat[*ENDNOTE 6] /",
    "GR14ss4_krsu:4318": " tathā hi tadānīm evāha - @-",
    "GR14ss4_krsu:4319": " tvaṃ tu mad-dharmam āsthāya jñāna-niṣṭha upekṣakaḥ /",
    "GR14ss4_krsu:4320": " man-māyā-racitām etāṃ vijñāyopaśamaṃ vraja // [BhP 11.30.49]",
    "GR14ss4_krsu:4321": " tvaṃ tu dāruko jñāna-niṣṭho madīya-līlā-tattvajñaḥ,",
    "GR14ss4_krsu:4322": " mad-dharmaṃ mama",
    "GR14ss4_krsu:4323": " svabhakta-pratipālayitṛtva-rūpaṃ sva-tulya-parikara-saṅgitva-rūpaṃ ca",
    "GR14ss4_krsu:4324": " svabhāvam āsthāya viśrabhya etām adhunā prakāśitāṃ sarvām eva",
    "GR14ss4_krsu:4325": " mauṣalādi-līlāṃ mama indra-jālavad racitāṃ vijñāya upekṣako bahir dṛṣṭyā",
    "GR14ss4_krsu:4326": " jātaṃ śokam upekṣamāṇa upaśamaṃ citta-kṣobhāt nivṛttiṃ vraja prāpnuhi /",
    "GR14ss4_krsu:4327": " tu-śabdenānye tāvan muhyantu tava tu tathā moho na yukta eveti dhvanitam /",
    "GR14ss4_krsu:4328": " atra śrī-dārukasya svayaṃ vaikuṇṭhāvatīrṇatvena siddhatvād etām ity",
    "GR14ss4_krsu:4329": " atrātisannihitārtha-lābhāc cānyathāvyākhyānam eva prathama-pratītya-",
    "GR14ss4_krsu:4330": " viṣaya iti vivektavyam /",
    "GR14ss4_krsu:4331": " // 11.30 // śrī-bhagavān dārukam // 123 // [124]",
    "GR14ss4_krsu:4332": " tathā ca padya-trayam -",
    "GR14ss4_krsu:4333": " rājan parasya tanu-bhṛj-jananāpyayehā",
    "GR14ss4_krsu:4334": " māyā-viḍambanam avehi yathā naṭasya /",
    "GR14ss4_krsu:4335": " sṛṣṭvātmanedam anuviśya vihṛtya cānte",
    "GR14ss4_krsu:4336": " saṃhṛtya cātma-mahinoparataḥ sa āste // [BhP 11.31.11]",
    "GR14ss4_krsu:4337": " parasya śrī-kṛṣṇasya ye tanu-bhṛtaḥ prayujyamāne mayi tāṃ śuddhāṃ",
    "GR14ss4_krsu:4338": " bhāgavatīṃ tanum [BhP 1.6.29] iti śrī-nāradokty-anusāreṇa tadīyāṃ tanum",
    "GR14ss4_krsu:4339": " eva dhārayantas tat-pārṣadā yādavādayas teṣāṃ jananāpyaya-rūpā īhāś",
    "GR14ss4_krsu:4340": " ceṣṭāḥ kevalaṃ parasyaiva māyayā anukaraṇam avehi yathā indrajāla-vettā",
    "GR14ss4_krsu:4341": " naṭaḥ kaścij jīvata eva mārayitveva dagdhveva punaś ca tad-dehaṃ",
    "GR14ss4_krsu:4342": " janayitveva darśayati tasyeva /",
    "GR14ss4_krsu:4343": " viśva-sargādi-hetv-acintya-śaktes tasya tādṛśa-",
    "GR14ss4_krsu:4344": " śaktitvaṃ na ca citram ity āha sṛṣṭveti /",
    "GR14ss4_krsu:4345": " evaṃ sati śrī-saṅkarṣaṇādau",
    "GR14ss4_krsu:4346": " mugdhānām anyathābhāna-hetūdāharaṇābhāsaḥ sutarām eva māyika-līlā-",
    "GR14ss4_krsu:4347": " varṇane praveśito bhavati /",
    "GR14ss4_krsu:4348": " skānde śrī-lakṣmaṇasyāpy anyādṛśatvaṃ na",
    "GR14ss4_krsu:4349": " sampratipannam /",
    "GR14ss4_krsu:4350": " nārāyaṇa-varmaṇi ca śeṣād vilakṣaṇa-śaktitvena nityam",
    "GR14ss4_krsu:4351": " evopāsaka-pālakatvena tathaivānumatam iti darśitam /",
    "GR14ss4_krsu:4352": " ataeva jarāsandha-",
    "GR14ss4_krsu:4353": " vākye tava rāma yadi śraddhā [BhP 10.50.18] ity atra śrī-svāmibhir apītthaṃ",
    "GR14ss4_krsu:4354": " vāstavārtho vyañjitaḥ /",
    "GR14ss4_krsu:4355": " acchedya-deho'sāv iti svayam eva matvā aparitoṣāt pakṣāntaram āha yad vā",
    "GR14ss4_krsu:4356": " māṃ jahīti / tad evaṃ cānena vyākhyānena lokābhirāmāṃ sva-tanuṃ [BhP",
    "GR14ss4_krsu:4357": " 11.31.6] ity ādi-padyeṣu yogi-jana-śakti-vilakṣaṇa-bhagavac-chakti-vyañjakaka-",
    "GR14ss4_krsu:4358": " śrī-svāmi-caraṇānām adagdhvety ādi-pada-cchedādi-maya-vyākhyā-",
    "GR14ss4_krsu:4359": " sauṣṭhavaṃ kaimutyātiśayena suṣṭhv eva sthāpitam /",
    "GR14ss4_krsu:4360": " yata eva dṛśyate",
    "GR14ss4_krsu:4361": " cādyāpy upāsakānām ity ādikaṃ ca tad-uktaṃ susaṅgataṃ bhavati / tat-tat-",
    "GR14ss4_krsu:4362": " parikareṇaiva sārdhaṃ teṣu tat-sākṣātkāra iti /",
    "GR14ss4_krsu:4363": " aprākṛta-dehānāṃ teṣāṃ tan",
    "GR14ss4_krsu:4364": " na sambhavatīy āstām / [125]",
    "GR14ss4_krsu:4365": " śrī-kṛṣṇa-pālyatvenaiva na sambhavatīty āha --",
    "GR14ss4_krsu:4366": " martyena yo guru-sutaṃ yama-loka-nītaṃ",
    "GR14ss4_krsu:4367": " tvāṃ cānayac charaṇa-daḥ paramāstra-dagdham /",
    "GR14ss4_krsu:4368": " jigye 'ntakāntakam apīśam asāv anīśaḥ",
    "GR14ss4_krsu:4369": " kiṃ svānane svar anayan mṛgayāṃ sa-deham // [BhP 11.31.12]",
    "GR14ss4_krsu:4370": " yaḥ śrī-kṛṣṇaḥ yama-lokaṃ gatam api guru-sutaṃ guror jātena pañcajana-",
    "GR14ss4_krsu:4371": " bhakṣitena tena martyena dehenaivānayat /",
    "GR14ss4_krsu:4372": " na ca brahma-tejaso balavattvaṃ",
    "GR14ss4_krsu:4373": " mantavyam / tvāṃ ca brahmāstra-dagdhaṃ yas tasmād brahmāstrād ānayad",
    "GR14ss4_krsu:4374": " rakṣitavān ity arthaḥ /",
    "GR14ss4_krsu:4375": " kim anyad vaktavyam ?",
    "GR14ss4_krsu:4376": " yaś cāntakānām antakam",
    "GR14ss4_krsu:4377": " īśaṃ śrī-rudram api bāṇa-saṅgrāme jitavān /",
    "GR14ss4_krsu:4378": " aho yaś ca taṃ jarākhyaṃ",
    "GR14ss4_krsu:4379": " mṛgayum api svaḥ svargaṃ vaikuṇṭha-viśeṣaṃ sa-śarīram eva prāpitavān / sa",
    "GR14ss4_krsu:4380": " kathaṃ svānāṃ yadūnām (page 67)",
    "GR14ss4_krsu:4381": " avane īśo na bhavati ?",
    "GR14ss4_krsu:4382": " tasmāt teṣv",
    "GR14ss4_krsu:4383": " anyathā-darśanaṃ na tāttvika-līlānugatam /",
    "GR14ss4_krsu:4384": " sa-śarīraṃ tu teṣāṃ sva-loka-",
    "GR14ss4_krsu:4385": " gamanam atīva yuktam ity arthaḥ / [126]",
    "GR14ss4_krsu:4386": " nanu gacchantu te sa-śarīrā eva svaṃ dhāma tatrāpi svayaṃ bhagavān virājata",
    "GR14ss4_krsu:4387": " eveti na teṣāṃ tad-viraha-duḥkham api /",
    "GR14ss4_krsu:4388": " śrī-bhagavāṃs tu tathā-samarthaś cet",
    "GR14ss4_krsu:4389": " tarhi katham anyāṃs tādṛśān āvirbhāvya taiḥ saha martya-lokānugrahārtham",
    "GR14ss4_krsu:4390": " aparam api kiyantaṃ kālaṃ martya-loke'pi prakaṭo nāsīd ity atra siddhāntayan",
    "GR14ss4_krsu:4391": " teṣāṃ śrī-bhagavataś ca sauhārda-bhareṇāpi parasparam avyabhicāritvam āha @--",
    "GR14ss4_krsu:4392": " tathāpy aśeṣa-sthiti-sambhavāpyayeṣv",
    "GR14ss4_krsu:4393": " ananya-hetur yad aśeṣa-śakti-dhṛk /",
    "GR14ss4_krsu:4394": " naicchat praṇetuṃ vapur atra śeṣitaṃ",
    "GR14ss4_krsu:4395": " martyena kiṃ sva-stha-gatiṃ pradarśayan // [BhP 11.31.13]",
    "GR14ss4_krsu:4396": " yadyapy ukta-prakāreṇa aśeṣa-sthiti-sambhavāpyayeṣu ananya-hetuḥ yat",
    "GR14ss4_krsu:4397": " yasmāt tad-ūrdhvam apy ananta-tādṛśa-śakti-dhṛk,",
    "GR14ss4_krsu:4398": " tathāpi yādavān",
    "GR14ss4_krsu:4399": " antardhāpya nijaṃ vapur atra śeṣitaṃ praṇetuṃ kiñcit kālaṃ sthāpayituṃ",
    "GR14ss4_krsu:4400": " naicchat, kintu svam eva lokam anayat /",
    "GR14ss4_krsu:4401": " tatra hetuḥ /",
    "GR14ss4_krsu:4402": " tān vinā martyena lokena",
    "GR14ss4_krsu:4403": " kiṃ mama prayojanam iti sva-sthānāṃ tad-dhāma-gatānāṃ teṣāṃ gatim eva",
    "GR14ss4_krsu:4404": " svasyābhimatatvena prakṛṣṭāṃ darśayann iti /",
    "GR14ss4_krsu:4405": " // 11.31 // śrī-śukaḥ // 124-126 // [127]",
    "GR14ss4_krsu:4406": " atas teṣāṃ śrī-bhagavadvad antardhānam eva na tv anyad astīti śrī-",
    "GR14ss4_krsu:4407": " bhagavad-abhiprāya-kathanenāpy āha -",
    "GR14ss4_krsu:4408": " mitho yadaiṣāṃ bhavitā vivādo",
    "GR14ss4_krsu:4409": " madhv-āmadātāmra-vilocanānām /",
    "GR14ss4_krsu:4410": " naiṣāṃ vadhopāya iyān ato 'nyo",
    "GR14ss4_krsu:4411": " mayy udyate 'ntardadhate svayaṃ sma // [BhP 3.3.15]",
    "GR14ss4_krsu:4412": " eṣāṃ yadūnāṃ yadā mitho vivādas tadāpy eṣāṃ pṛthivī-parityājane vadha-",
    "GR14ss4_krsu:4413": " rūpa upāyo na vidyate kim utānyena vivāde sa na syād iti /",
    "GR14ss4_krsu:4414": " tarhi teṣāṃ",
    "GR14ss4_krsu:4415": " mamābhilaṣite pṛthivī-parityājane katama upāyo bhavet /",
    "GR14ss4_krsu:4416": " tatra punaḥ",
    "GR14ss4_krsu:4417": " parāmṛśati /",
    "GR14ss4_krsu:4418": " ato vadhād anya eva iyān etāvān eva upāyo vartate / ko'sau mayi",
    "GR14ss4_krsu:4419": " udyate mamecchayā ete svayam antardadhata iti yaḥ /",
    "GR14ss4_krsu:4420": " smeti niścaye / yad vā",
    "GR14ss4_krsu:4421": " vadhasyopāyo na vidyata ity evaṃ vyākhyāya ato vadhopāyād anya iyān",
    "GR14ss4_krsu:4422": " vadhopāya-tulya upāyo vidyate iti vyākhyeyam /",
    "GR14ss4_krsu:4423": " anyat samānam /",
    "GR14ss4_krsu:4424": " // 3.3 // śrīmad uddhavo viduram // 127 // [128]",
    "GR14ss4_krsu:4425": " ataevāntarhite bhagavati śrīmad-uddhavasya vidur iti vartamāna-pratyaya-",
    "GR14ss4_krsu:4426": " nirdeśa-vākyena tadānīm antarhitasyāpi tad-vargasya iva śrī-bhagavataiva",
    "GR14ss4_krsu:4427": " saha saṃvāso vyajyate yathā -",
    "GR14ss4_krsu:4428": " durbhago bata loko 'yaṃ yadavo nitarām api /",
    "GR14ss4_krsu:4429": " ye saṃvasanto na vidur hariṃ mīnā ivoḍupam // [BhP 3.2.8]",
    "GR14ss4_krsu:4430": " ayaṃ mama hṛdaye sphuran dvārakā-vāsī lokaḥ /",
    "GR14ss4_krsu:4431": " ye saṃvasantaḥ saha",
    "GR14ss4_krsu:4432": " vasanto'pi na vidur na jānanti /",
    "GR14ss4_krsu:4433": " ahaṃ tu saṃvāsa-bhāgya-hīno na jānāmīti",
    "GR14ss4_krsu:4434": " nāścaryam iti bhāvaḥ /",
    "GR14ss4_krsu:4435": " atra tadānīṃ yadi saṃvāso nābhaviṣyat tadā nāvediṣur",
    "GR14ss4_krsu:4436": " ity evāvakṣyad iti jñeyam / [129]",
    "GR14ss4_krsu:4437": " nanv adhunāpi na jānantīti kathaṃ jānāsīty āśaṅkya hetuṃ prācīna-",
    "GR14ss4_krsu:4438": " nijānubhavam āha -",
    "GR14ss4_krsu:4439": " iṅgita-jñāḥ puru-prauḍhā ekārāmāś ca sātvatāḥ /",
    "GR14ss4_krsu:4440": " sātvatām ṛṣabhaṃ sarve bhūtāvāsam amaṃsata // [BhP 3.2.9]",
    "GR14ss4_krsu:4441": " yaṃ sātvatāṃ sveṣām eva ṛṣabhaṃ nitya-kula-patitvena vartamānaṃ svayaṃ",
    "GR14ss4_krsu:4442": " bhagavantam api bhūtāvāsaṃ tad-aṃśa-rūpaṃ bhūtāntaryāminam",
    "GR14ss4_krsu:4443": " evāmaṃsateti /",
    "GR14ss4_krsu:4444": " me eko deva (page 68)",
    "GR14ss4_krsu:4445": " ity ādau sarva-bhūtādhivāsa [ŚvetU 6.18]",
    "GR14ss4_krsu:4446": " ity antaryāmi-śruteḥ /",
    "GR14ss4_krsu:4447": " uktaṃ ca vṛṣṇīnāṃ para-daivatā [BhP 10.43.27] iti /",
    "GR14ss4_krsu:4448": " // 3.2 // śrīmad-uddhavo śrī-viduram // 128-129 // [130]",
    "GR14ss4_krsu:4449": " yam eva saṃvāsaṃ pūrvam api prārthayāmāsa -",
    "GR14ss4_krsu:4450": " nāhaṃ tavāṅghri-kamalaṃ kṣaṇārdham api keśava /",
    "GR14ss4_krsu:4451": " tyaktuṃ samutsahe nātha sva-dhāma naya mām api // [BhP 11.6.43]",
    "GR14ss4_krsu:4452": " sva-dhāma-dvārakāyā eva prāpañcikā-prakaṭa-prakāśa-viśeṣam apīti /",
    "GR14ss4_krsu:4453": " yathā yādavān anyān nayasi tathā mām api nayety arthaḥ /",
    "GR14ss4_krsu:4454": " arthāntare tv api-",
    "GR14ss4_krsu:4455": " śabda-vaiyarthyaṃ syāt /",
    "GR14ss4_krsu:4456": " // 11.6 // śrīmān uddhavaḥ // 130 // [131]",
    "GR14ss4_krsu:4457": " pādmottara-khaṇḍe kārttika-māhātmye ca yādavānāṃ tadṛśatvaṃ -",
    "GR14ss4_krsu:4458": " yathā saumitri-bharatau yathā saṅkarṣaṇādayaḥ /",
    "GR14ss4_krsu:4459": " tathā tenaiva jāyante nija-lokād yadṛcchayā //",
    "GR14ss4_krsu:4460": " punas tenaiva gacchanti tat-padaṃ śāśvataṃ param /",
    "GR14ss4_krsu:4461": " na karma-bandhanaṃ janma vaiṣṇavānāṃ ca vidyate // [PadmaP 6.229.57-58] iti /",
    "GR14ss4_krsu:4462": " atra nija-lokād iti tat-padam iti ca rāma-kṛṣṇādi-vaikuṇṭhaṃ pādmottara-",
    "GR14ss4_krsu:4463": " khaṇḍa-matam /",
    "GR14ss4_krsu:4464": " śrī-matsyādy-avatārāṇāṃ pṛthak pṛthak vaikuṇṭhāvasthites",
    "GR14ss4_krsu:4465": " tatra sākṣād uktatvāt /",
    "GR14ss4_krsu:4466": " tādṛśānāṃ bhagavata iva bhagavad-icchayaiva",
    "GR14ss4_krsu:4467": " janmādi-kāraṇaṃ coktaṃ śrī-vidureṇa -",
    "GR14ss4_krsu:4468": " ajasya janmotpatha-nāśanāya",
    "GR14ss4_krsu:4469": " karmāṇy akartur grahaṇāya puṃsām",
    "GR14ss4_krsu:4470": " nanv anyathā ko 'rhati deha-yogaṃ",
    "GR14ss4_krsu:4471": " paro guṇānām uta karma-tantram // [BhP 3.1.44] iti /",
    "GR14ss4_krsu:4472": " ko vānyo'pīti ṭīkā ca /",
    "GR14ss4_krsu:4473": " tad evaṃ teṣāṃ śrī-kṛṣṇa-nitya-parikaratve siddhe",
    "GR14ss4_krsu:4474": " sādhite śrī-vasudevādīnāṃ prāg-janmani sādhakatvādi-kathanaṃ ca",
    "GR14ss4_krsu:4475": " bhagavata iva bhagavad-icchayaiva loka-saṅgrahādy-artham aṃśenaivāvatārāt",
    "GR14ss4_krsu:4476": " kvacij-jīvāntarāveśāt sambhavati /",
    "GR14ss4_krsu:4477": " punaś ca svayam avataratsu teṣu tad-aṃśa-",
    "GR14ss4_krsu:4478": " praveśa-kathā-rītyā tv ekatvena kathanam iti jñeyam /",
    "GR14ss4_krsu:4479": " yathā pradyumnasya",
    "GR14ss4_krsu:4480": " vyākhyātam /",
    "GR14ss4_krsu:4481": " evaṃ tṛtīye vedāham ity ādi bhagavad-vākye uddhavaṃ prati",
    "GR14ss4_krsu:4482": " vasv-aṃśatvāpekṣayaiva vaso iti sambodhanaṃ tādṛśāṃśa-",
    "GR14ss4_krsu:4483": " paryavasānāspadāṃśi-rūpatvena carama-janmatoktiś ca jñeyā / ataevāha --",
    "GR14ss4_krsu:4484": " tvam eva pūrva-sarge 'bhūḥ pṛśniḥ svāyambhuve sati /",
    "GR14ss4_krsu:4485": " tadāyaṃ sutapā nāma prajāpatir akalmaṣaḥ // [BhP 10.3.32]",
    "GR14ss4_krsu:4486": " tvaṃ śrī-devakī-devy eva pṛśnir abhūḥ na tu pṛśnis tvam abhūd iti / evaṃ",
    "GR14ss4_krsu:4487": " tadāyam apīti /",
    "GR14ss4_krsu:4488": " // 10.3 // śrī-bhagavān // 131 // [132]",
    "GR14ss4_krsu:4489": " evam evāha -- vasudevaṃ hareḥ sthānaṃ vadanty ānakadundubhim [BhP",
    "GR14ss4_krsu:4490": " 9.24.30] iti / sattvaṃ viśuddhaṃ vasudeva-śabditaṃ yad īyate tatra pumān",
    "GR14ss4_krsu:4491": " apāvṛtaḥ [BhP 4.3.23] ity ādau prasiddhaṃ vasudevākhyaṃ hareḥ sthānam",
    "GR14ss4_krsu:4492": " atrānakadundubhiṃ vadanti munaya iti //",
    "GR14ss4_krsu:4493": " // 9.24 // śrī-śukaḥ // 132 // [133]",
    "GR14ss4_krsu:4494": " tathātrāpy evaṃ vyākhyeyaṃ devakyāṃ deva-rūpiṇyām [BhP 10.3.8] vasudevas",
    "GR14ss4_krsu:4495": " tad-rūpiṇyāṃ śuddha-sattva-vṛtti-rūpāyām eveti /",
    "GR14ss4_krsu:4496": " ataeva viṣṇu-purāṇe tāṃ",
    "GR14ss4_krsu:4497": " prati deva-stutau - tvaṃ parā prakṛtiḥ sūkṣmā [BhP 5.2.7] ity-ādi bahutaram //",
    "GR14ss4_krsu:4498": " // 10.3 // śrī-śukaḥ // 133 // [134]",
    "GR14ss4_krsu:4499": " ataevāham iva nityam eva mat-pitṛ-rūpeṇāprakaṭa-līlāyāṃ vartamānau",
    "GR14ss4_krsu:4500": " yuvām adhunā (page 69)",
    "GR14ss4_krsu:4501": " prakaṭa-līlām anugatau punar aprakaṭa-līlā-",
    "GR14ss4_krsu:4502": " praveśaṃ yadṛcchayaivāpsyatha ity āha --",
    "GR14ss4_krsu:4503": " yuvāṃ māṃ putra-bhāvena brahma-bhāvena cāsakṛt /",
    "GR14ss4_krsu:4504": " cintayantau kṛta-snehau yāsyethe mad-gatiṃ parām // [BhP 10.3.45]",
    "GR14ss4_krsu:4505": " brahma-bhāvena narākṛti-para-brahma-buddhyā /",
    "GR14ss4_krsu:4506": " parāṃ prakaṭa-līlāto'nyāṃ",
    "GR14ss4_krsu:4507": " mad-gatiṃ līlām / [135]",
    "GR14ss4_krsu:4508": " yuvayoḥ prāg aṃśenāvirbhūtayor api mad-eka-niṣṭhāsīd ity āha -",
    "GR14ss4_krsu:4509": " ajuṣṭa-grāmya-viṣayāv anapatyau ca dam-patī /",
    "GR14ss4_krsu:4510": " na vavrāthe 'pavargaṃ me mohitau deva-māyayā // [BhP 10.3.39]",
    "GR14ss4_krsu:4511": " mama māyayā mad-viṣaya-sneha-mayyā śaktyety arthaḥ /",
    "GR14ss4_krsu:4512": " vaiṣṇavīṃ vyatanon",
    "GR14ss4_krsu:4513": " māyāṃ putra-sneha-mayīṃ vibhur [BhP 10.8.47] iti vraja-rājñīṃ prati ca",
    "GR14ss4_krsu:4514": " darśanāt / tādṛśa-sneha-janikayā mama kṛpayeti vā /",
    "GR14ss4_krsu:4515": " māyā dambhe kṛpāyāṃ",
    "GR14ss4_krsu:4516": " ca iti viśva-prakāśāt /",
    "GR14ss4_krsu:4517": " tat-premṇaiva hy apavargasya tiraskāraḥ sarvatra",
    "GR14ss4_krsu:4518": " śrūyate, yadyapi mokṣa-varaṇe hetur astīty āha ajuṣṭeti /",
    "GR14ss4_krsu:4519": " viṣayāveśābhāvād",
    "GR14ss4_krsu:4520": " vairāgyotpatter iti bhāvaḥ //",
    "GR14ss4_krsu:4521": " // 10.3 // śrī-bhagavān pitarau // 134-135 // [136]",
    "GR14ss4_krsu:4522": " atha śrī-gopādīnām api tan-nitya-parikaratvam /",
    "GR14ss4_krsu:4523": " jayati jananivāsa ity ādāv",
    "GR14ss4_krsu:4524": " eva vyaktam / ataevāha -",
    "GR14ss4_krsu:4525": " tasmān mac-charaṇaṃ goṣṭhaṃ man-nāthaṃ mat-parigraham /",
    "GR14ss4_krsu:4526": " gopāye svātma-yogena so 'yaṃ me vrata āhitaḥ // [BhP 10.25.18]",
    "GR14ss4_krsu:4527": " spaṣṭam // 10.25 // śrī-bhagavān // 136 // [137]",
    "GR14ss4_krsu:4528": " tathā -",
    "GR14ss4_krsu:4529": " tata ārabhya nandasya vrajaḥ sarva-samṛddhimān /",
    "GR14ss4_krsu:4530": " harer nivāsātma-guṇai ramākrīḍam abhūn nṛpa // [BhP 10.5.18]",
    "GR14ss4_krsu:4531": " harer nivāsa-bhūto ya ātmā tasya ye guṇās tair eva sarva-samṛddhimān, nitya-",
    "GR14ss4_krsu:4532": " yoge matvarthīyena nityam eva sarva-samṛddhi-yuktaḥ /",
    "GR14ss4_krsu:4533": " śrī-nandasya vrajaḥ",
    "GR14ss4_krsu:4534": " tatas taṃ śrī-kṛṣṇa-prādurbhāvaṃ ārabhya tu ramākrīḍāṃ --",
    "GR14ss4_krsu:4535": " cintāmaṇi-prakara-sadmasu kalpa-vṛkṣa-",
    "GR14ss4_krsu:4536": " lakṣāvṛteṣu surabhir abhipālayantam /",
    "GR14ss4_krsu:4537": " lakṣmī-sahasra-śata-sambhrama-sevyamānam ity atra prasiddhyā /",
    "GR14ss4_krsu:4538": " ramāṇāṃ mahā-lakṣmīṇāṃ śrī-vrajadevīnām api sākṣād vihārāspadaṃ",
    "GR14ss4_krsu:4539": " babhūva / hari-nivāsātmani tatra śrī-kṛṣṇo yāvan nigūḍhatayā viharati sma",
    "GR14ss4_krsu:4540": " tāvat tā api tathaiva viharanti sma /",
    "GR14ss4_krsu:4541": " vyaktatayā tu tā api vyaktatayety arthaḥ /",
    "GR14ss4_krsu:4542": " // 10.5 // śrī-śukaḥ // 137 // [138]",
    "GR14ss4_krsu:4543": " etad eva prapañcayati ṣaḍbhiḥ --",
    "GR14ss4_krsu:4544": " aho bhāgyam aho bhāgyaṃ nanda-gopa-vrajaukasām /",
    "GR14ss4_krsu:4545": " yan-mitraṃ paramānandaṃ pūrṇaṃ brahma sanātanam // [BhP 10.14.32]",
    "GR14ss4_krsu:4546": " bhāgyam anirvacanīyā kāpi śrī-kṛṣṇasya kṛpā /",
    "GR14ss4_krsu:4547": " tasya punar-ukty-ādareṇa",
    "GR14ss4_krsu:4548": " sarvathaivāparicchedyatvam uktam /",
    "GR14ss4_krsu:4549": " pūrṇa-paramānanda-brahmatvenaiva",
    "GR14ss4_krsu:4550": " sanātanatve siddhe yat punas tad-upādānaṃ tan-mitra-padasyaiva",
    "GR14ss4_krsu:4551": " viśeṣaṇatvena labhyam /",
    "GR14ss4_krsu:4552": " athavā vidheyasya viśeṣa-pratipatty-artham anūdyaṃ",
    "GR14ss4_krsu:4553": " viśiṣyate / yathā manoramaṃ suvarṇam idaṃ kuṇḍalaṃ jātam iti kuṇḍalasyaiva",
    "GR14ss4_krsu:4554": " manoramatvaṃ sādhyam /",
    "GR14ss4_krsu:4555": " tasmād atrāpy anūdyasya śrī-kṛṣṇākhyasya para-",
    "GR14ss4_krsu:4556": " brahmaṇaḥ paramānanda-pūrṇatva-lakṣaṇaṃ viśeṣaṇa-dvayaṃ vidheyāyā",
    "GR14ss4_krsu:4557": " mitratāyā eva tat-tad-bhāvaṃ sādhayatīti tad-ekārtha-pravṛttaṃ sanātanatvaṃ",
    "GR14ss4_krsu:4558": " tasyās tad-bhāvaṃ sādhayet /",
    "GR14ss4_krsu:4559": " kiṃ cātra mitram iti kāla-viśeṣayoga-nirdeśābhāvāt kāla-sāmānyam eva",
    "GR14ss4_krsu:4560": " bhajate / tataś ca tasya mitratā-lakṣaṇasya vidheyasya kāla-trayāvasthitatvam",
    "GR14ss4_krsu:4561": " eva spaṣṭam /",
    "GR14ss4_krsu:4562": " kālāntarāsaṃjananaṃ tu kaṣṭam /",
    "GR14ss4_krsu:4563": " atra cottarayor arthayoḥ śrī-",
    "GR14ss4_krsu:4564": " kṛṣṇasya sanātanatve śabda-labdhe sati tadīya-maitrīmatāṃ parikarāṇām api",
    "GR14ss4_krsu:4565": " sanātanatvaṃ nāsambhavam api śrī-rukmiṇī-prabhṛtīnām tathā darśanāt /",
    "GR14ss4_krsu:4566": " (page 70) [139]",
    "GR14ss4_krsu:4567": " aho astu tāvad eṣāṃ nityam eva śrī-kṛṣṇa-maitrī-paramānandam",
    "GR14ss4_krsu:4568": " anubhavatāṃ bhāvyaṃ,",
    "GR14ss4_krsu:4569": " samprati asmākam api tat kim api jātam ity āha -",
    "GR14ss4_krsu:4570": " eṣāṃ tu bhāgya-mahimācyuta tāvad āstām",
    "GR14ss4_krsu:4571": " ekādaśaiva hi vayaṃ bata bhūri-bhāgāḥ /",
    "GR14ss4_krsu:4572": " etad dhṛṣīka-caṣakair asakṛt pibāmaḥ",
    "GR14ss4_krsu:4573": " śarvādayo'ṅghry-udaja-madhv-amṛtāsavaṃ te // [BhP 10.14.33]",
    "GR14ss4_krsu:4574": " ekā akhaṇḍitā nityeti yāvat /",
    "GR14ss4_krsu:4575": " sā bhāgya-mahimā bhāgya-māhātmyam eṣāṃ",
    "GR14ss4_krsu:4576": " tāvad āstāṃ samprati śarvādayo daśa-dik-pāla-devā eva vayaṃ bhūri-bhāgāḥ /",
    "GR14ss4_krsu:4577": " parama-bhaktatvāt teṣu mukhyatvāc ca śarvādaya ity uktam / bhūri-",
    "GR14ss4_krsu:4578": " bhāgatvam eva darśayati hṛṣīka-caṣakaiś cakṣur-ādi-lakṣaṇa-pāna-pātraiḥ",
    "GR14ss4_krsu:4579": " kṛtvā vayam apy etat sākṣād eva yathā syāt tathā te tava aṅghry-udaja-",
    "GR14ss4_krsu:4580": " madhv-amṛtāsavam asakṛt punaḥ punar ihāgatya pibāma iti / caraṇa-",
    "GR14ss4_krsu:4581": " saundaryādikam evātimanoharatvāt madhv-āditayā tridhāpi rūpitaṃ",
    "GR14ss4_krsu:4582": " samāhāra-dvandvena /",
    "GR14ss4_krsu:4583": " etad iti cāsyaiva vā viśeṣaṇasya /",
    "GR14ss4_krsu:4584": " atra tuṣyatu durjanaḥ",
    "GR14ss4_krsu:4585": " iti nyāyena śrī-vraja-vāsināṃ prākṛta-dehitva-mate'pi teṣāṃ karaṇair devatā-",
    "GR14ss4_krsu:4586": " kartṛka-bhogo na yujyeta tasya ca nityatvāt [Vs 2.4.17] ity atra śrī-",
    "GR14ss4_krsu:4587": " śaṅkarācāryeṇa ca karaṇa-pakṣasyaiva hi devatā na bhoktṛ-pakṣasya ity",
    "GR14ss4_krsu:4588": " ātmanaḥ eva bhoktṛtva-nirdhāraṇāt / [140]",
    "GR14ss4_krsu:4589": " ataḥ pūrvam api tad astu me nātha sa bhūri-bhāgaḥ [BhP 10.14.30] ity ādi yat",
    "GR14ss4_krsu:4590": " prārthitaṃ tad etad evety āha --",
    "GR14ss4_krsu:4591": " tad bhūri-bhāgyam iha janma kim apy aṭavyāṃ",
    "GR14ss4_krsu:4592": " yad gokule'pi katamāṅghri-rajo'bhiṣekam /",
    "GR14ss4_krsu:4593": " yaj jīvitaṃ tu nikhilaṃ bhagavān mukundas",
    "GR14ss4_krsu:4594": " tv adyāpi yat-pada-rajaḥ śruti-mṛgyam eva // [BhP 10.14.34]",
    "GR14ss4_krsu:4595": " anena śrī-gokula-janma-lābhād eva tava pāda-niṣevā-lakṣaṇo yācito bhūri-",
    "GR14ss4_krsu:4596": " bhāgaḥ sadaiva setsyatīti sūcitam /",
    "GR14ss4_krsu:4597": " [Sarva-saṃvādinī:",
    "GR14ss4_krsu:4598": " tatrāvatīrṇaḥ śrī-bhagavān tatra iha śrī-mathurā-",
    "GR14ss4_krsu:4599": " maṇḍale / tatrāpi aṭavyāṃ śrī-vṛndāvane tatrāpi śrī-gokule /",
    "GR14ss4_krsu:4600": " kathambhūtaṃ",
    "GR14ss4_krsu:4601": " janma ? gokula-vāsināṃ madhye api katamasya yasya kasyāpi aṅghr-",
    "GR14ss4_krsu:4602": " rajasābhiṣeko yasmin tat / End SS.] [141]",
    "GR14ss4_krsu:4603": " tasmāt teṣāṃ bhāga-dheyaṃ kiṃ varṇanīyam /",
    "GR14ss4_krsu:4604": " aho yeṣāṃ bhaktyā bhavān api",
    "GR14ss4_krsu:4605": " nitya-mṛṇitām āpanno yeṣu ruddha evāste ity āha --",
    "GR14ss4_krsu:4606": " eṣāṃ ghoṣa-nivāsinām uta bhavān kiṃ deva rāteti naś",
    "GR14ss4_krsu:4607": " ceto viśva-phalāt phalaṃ tvad-aparaṃ kutrāpy ayan muhyati /",
    "GR14ss4_krsu:4608": " sad-veṣād api pūtanāpi sakulā tvām eva devāpitā",
    "GR14ss4_krsu:4609": " yad dhāmārtha-suhṛt-priyātma-tanaya-prāṇāśayās tvat-kṛte // [BhP 10.14.35]",
    "GR14ss4_krsu:4610": " satāṃ śuddha-cittānāṃ dhātry-ādi-janānām iva veṣāt /",
    "GR14ss4_krsu:4611": " [Vṛ. adds - lebhe gatiṃ",
    "GR14ss4_krsu:4612": " dhātry-ucitām [BhP 3.2.23] iti tṛtīyokteḥ [end Vr.] /",
    "GR14ss4_krsu:4613": " tasmād anādi-kalpa-",
    "GR14ss4_krsu:4614": " paramparā-gatatvād avatārata evaivaṃ prāptatvena tair ekair eva bhakti-",
    "GR14ss4_krsu:4615": " ruddhatvāt sanātanaṃ mitram ity evaṃ sādhūktam /",
    "GR14ss4_krsu:4616": " tataś ca tad-bhūri-",
    "GR14ss4_krsu:4617": " bhāgyam ity ādikam api sādhv eva prārthitam iti bhāvaḥ /",
    "GR14ss4_krsu:4618": " [Sarva-saṃvādinī:",
    "GR14ss4_krsu:4619": " ity atra rātā dātā tva tvattaḥ /",
    "GR14ss4_krsu:4620": " ayat itas tato gacchat / End",
    "GR14ss4_krsu:4621": " SS.] [142]",
    "GR14ss4_krsu:4622": " nanv eṣāṃ manuṣyāntaravat rāgādikaṃ dṛśyate /",
    "GR14ss4_krsu:4623": " kathaṃ tarhi svayaṃ",
    "GR14ss4_krsu:4624": " bhagavato nitya-parikaratvaṃ tatra kaimutyam āha --",
    "GR14ss4_krsu:4625": " tāvad rāgādayaḥ stenāḥ tāvat kārāgṛhaṃ gṛham /",
    "GR14ss4_krsu:4626": " tāvan moho'ṅghri-nigaḍo yāvat kṛṣṇa na te janāḥ // [BhP 10.14.36]",
    "GR14ss4_krsu:4627": " stenāḥ puruṣa-sāra-harāḥ /",
    "GR14ss4_krsu:4628": " anyeṣāṃ prākṛta-janānām api tāvad eva",
    "GR14ss4_krsu:4629": " rāgādayaś caurādayo bhavanti yāvat te janās te tava na bhavanti sarvato-",
    "GR14ss4_krsu:4630": " bhāvena tvayy ātmānaṃ na samarpayanti /",
    "GR14ss4_krsu:4631": " samarpite cātmani teṣāṃ",
    "GR14ss4_krsu:4632": " rāgādayo'pi tvan-niṣṭhā eveti rāgādīnāṃ prākṛtatvābhāvān na caurāditvaṃ",
    "GR14ss4_krsu:4633": " pratyuta paramānanda-rūpatvam (page 71)",
    "GR14ss4_krsu:4634": " evety arthaḥ /",
    "GR14ss4_krsu:4635": " tathaiva prārthitaṃ",
    "GR14ss4_krsu:4636": " śrī-prahlādena -",
    "GR14ss4_krsu:4637": " yā prītir avivekānāṃ viṣayeṣv anapāyinī /",
    "GR14ss4_krsu:4638": " tvām anusmarataḥ sā me hṛdayān nāpasarpatu // [ViP 1.20.19] iti /",
    "GR14ss4_krsu:4639": " ato yadi sādhakānām evaṃ vārtā tadā kiṃ vaktavyaṃ,",
    "GR14ss4_krsu:4640": " nityam eva tādṛśa-",
    "GR14ss4_krsu:4641": " priyatvena satāṃ śrī-gokula-vāsinām evam iti /",
    "GR14ss4_krsu:4642": " ittham evoktam -",
    "GR14ss4_krsu:4643": " iti nandādayo gopāḥ kṛṣṇa-rāma-kathāṃ mudā /",
    "GR14ss4_krsu:4644": " kurvanto ramamāṇāś ca nāvindan bhava-vedanām // [BhP 10.11.58] iti /",
    "GR14ss4_krsu:4645": " bhavanty asminn iti bhavaḥ prapañcaḥ /",
    "GR14ss4_krsu:4646": " yadyapi prapañca-janeṣv abhivyaktās",
    "GR14ss4_krsu:4647": " te tathāpi tat-sambandhinī yā vedanā viṣaya-duḥkhādi-jñānaṃ tāṃ nāvindann",
    "GR14ss4_krsu:4648": " ity arthaḥ / vedanā jñāna-pīḍayoḥ iti koṣajñāḥ / [143]",
    "GR14ss4_krsu:4649": " tarhi kathaṃ gokule prapañcavad bhānaṃ lokānāṃ bhavati tatrāha -",
    "GR14ss4_krsu:4650": " prapañcaṃ niṣprapañco'pi viḍambayasi bhūtale /",
    "GR14ss4_krsu:4651": " prapanna-janatānanda- sandohaṃ prathituṃ prabho // [BhP 10.14.37]",
    "GR14ss4_krsu:4652": " prapañcād atīto'pi tvaṃ bhūtale sthitaṃ prapañcaṃ viḍambayasi (janmādi-",
    "GR14ss4_krsu:4653": " līlayā mamāyaṃ pitā mameyaṃ mātā ity ādi bhāva-liṅgataḥ)",
    "GR14ss4_krsu:4654": " svayam anena",
    "GR14ss4_krsu:4655": " prastutena gokula-rūpeṇānukaroṣi /",
    "GR14ss4_krsu:4656": " vastutas tu śrī-gokula-rūpam idaṃ tava",
    "GR14ss4_krsu:4657": " svarūpaṃ prapañcavad eva bhāti na tu prapañca-rūpam eveti tātparyam /",
    "GR14ss4_krsu:4658": " tadvac ca bhānaṃ kim arthaṃ tatrāha prapanneti /",
    "GR14ss4_krsu:4659": " etādṛśa-laukikākāra-",
    "GR14ss4_krsu:4660": " līlayaiva hi prapanna-jana-vṛndasya paramānando bhavatīty etad artham /",
    "GR14ss4_krsu:4661": " tasmāt sādhūktam aho bhāgyam ity ādi /",
    "GR14ss4_krsu:4662": " // 10.14 // brahmā śrī-bhagavantam // 138-143 // [144]",
    "GR14ss4_krsu:4663": " ataevāha -",
    "GR14ss4_krsu:4664": " tāsām avirataṃ kṛṣṇe kurvatīnāṃ sutekṣaṇam /",
    "GR14ss4_krsu:4665": " na punaḥ kalpate rājan saṃsāro'jñāna-sambhavaḥ // [BhP 10.6.40]",
    "GR14ss4_krsu:4666": " tāsāṃ śrī-gopa-pura-strīṇāṃ saṃsāraḥ saṃsāritvaṃ prāpañcikatvaṃ na punaḥ",
    "GR14ss4_krsu:4667": " kalpyate na tu ghaṭate,",
    "GR14ss4_krsu:4668": " kintu aprāpañcikatvam eva ghaṭata ity arthaḥ /",
    "GR14ss4_krsu:4669": " yato'sāv ajñāna-sambhavaḥ /",
    "GR14ss4_krsu:4670": " tāsāṃ tu kathambhūtānāṃ ?",
    "GR14ss4_krsu:4671": " ajñāna-tamaḥ-",
    "GR14ss4_krsu:4672": " sūryasya jñānasyopari-virājamāno yaḥ premā tasyāpy upari vartamānaṃ yat",
    "GR14ss4_krsu:4673": " sutekṣaṇaṃ putra-bhāvo vātsalyābhidhaḥ premā tad eva tatrāpy avirataṃ",
    "GR14ss4_krsu:4674": " nityam anādita eva śrī-kṛṣṇe kurvatīnām iti //",
    "GR14ss4_krsu:4675": " [Vr. here adds: iti sthite tan-nāma-siddha-śrī-kṛṣṇa-nāma-viśeṣāṅkita-",
    "GR14ss4_krsu:4676": " viditānāṃ śrī-kṛṣṇena sahāntaraṅgatayā tan-mahā-yoga-pīṭha-dhyeyānāṃ",
    "GR14ss4_krsu:4677": " tadvad anyāsv api līlāsu tādṛśatayā darśayitavyānāṃ tāsāṃ śrī-kṛṣṇa-",
    "GR14ss4_krsu:4678": " preyasīnāṃ tu kiṃ vaktavyam /",
    "GR14ss4_krsu:4679": " Vṛ. section ends.]",
    "GR14ss4_krsu:4680": " // 10.6 // śrī-śukaḥ // 144 // [145]",
    "GR14ss4_krsu:4681": " yasmād evaṃ śrī-gopādīnāṃ tadīya-nitya-parikaratvaṃ (page 72)",
    "GR14ss4_krsu:4682": " tasmād etat",
    "GR14ss4_krsu:4683": " prakaraṇatva-siddha-dehānāṃ sādhaka-carīṇāṃ kāsāṃcid apekṣayā / yad vā",
    "GR14ss4_krsu:4684": " etad abhiprāyaṃ tac ca antar-gṛha-gatā [BhP 10.29.9] ity ādikaṃ, na caivaṃ",
    "GR14ss4_krsu:4685": " vismayaḥ kāryaḥ [BhP 10.29.16] ity ādy-antam /",
    "GR14ss4_krsu:4686": " [Sarva-saṃvādinī: --",
    "GR14ss4_krsu:4687": " antar-gṛha-gatāḥ kāścid gopyo 'labdha-vinirgamāḥ /",
    "GR14ss4_krsu:4688": " kṛṣṇaṃ tad-bhāvanāyuktā dadhyur mīlita-locanāḥ //",
    "GR14ss4_krsu:4689": " duḥsaha-preṣṭha-viraha-tīvratāpa-dhutāśubhāḥ /",
    "GR14ss4_krsu:4690": " dhyānaprāptācyutāśleṣa-nirvṛtyā kṣīṇamaṅgalāḥ //",
    "GR14ss4_krsu:4691": " tam eva paramātmānaṃ jāra-buddhyāpi saṅgatāḥ /",
    "GR14ss4_krsu:4692": " jahur guṇamayaṃ dehaṃ sadyaḥ prakṣīṇa-bandhanāḥ //",
    "GR14ss4_krsu:4693": " rājovāca --",
    "GR14ss4_krsu:4694": " kṛṣṇaṃ viduḥ paraṃ kāntaṃ na tu brahmatayā mune /",
    "GR14ss4_krsu:4695": " guṇa-pravāhoparamas tāsāṃ guṇa-dhiyāṃ katham //",
    "GR14ss4_krsu:4696": " śrī-śuka uvāca --",
    "GR14ss4_krsu:4697": " uktaṃ purastād etat te caidyaḥ siddhiṃ yathā gataḥ /",
    "GR14ss4_krsu:4698": " dviṣann api hṛṣīkeśaṃ kim utādhokṣaja-priyāḥ //",
    "GR14ss4_krsu:4699": " nṝṇāṃ niḥśreyasārthāya vyaktir bhagavato nṛpa /",
    "GR14ss4_krsu:4700": " avyayasyāprameyasya nirguṇasya guṇātmanaḥ //",
    "GR14ss4_krsu:4701": " kāmaṃ krodhaṃ bhayaṃ sneham aikyaṃ sauhṛdam eva ca /",
    "GR14ss4_krsu:4702": " nityaṃ harau vidadhato yānti tan-mayatāṃ hi te //",
    "GR14ss4_krsu:4703": " na caivaṃ vismayaḥ kāryo bhavatā bhagavaty aje /",
    "GR14ss4_krsu:4704": " yogeśvareśvare kṛṣṇe yata etad vimucyate //",
    "GR14ss4_krsu:4705": " [BhP 10.29.9-16] End SS addition.]",
    "GR14ss4_krsu:4706": " [Vr. replaces above paragraph with the following:",
    "GR14ss4_krsu:4707": " tad evam eva tāsāṃ śrī-",
    "GR14ss4_krsu:4708": " kṛṣṇavad ānanda-vigrahāṇāṃ tair eva vigrahaiḥ śrī-kṛṣṇa-saṅgaḥ proktaḥ /",
    "GR14ss4_krsu:4709": " uktaṃ ca tāsāṃ vigraha-māhātmyaṃ tatrātiśuśubhe tābhir bhagavān devakī-",
    "GR14ss4_krsu:4710": " sutaḥ [BhP 10.33.6] ity ādibhiḥ /",
    "GR14ss4_krsu:4711": " śrīmad-uddhavena ca tān namasyatā",
    "GR14ss4_krsu:4712": " prathamaṃ etāḥ paraṃ tanu-bhṛtaḥ [BhP 10.47.58] ity anena tāsām eva parama-",
    "GR14ss4_krsu:4713": " tanu-bhṛtatvaṃ pradarśya madhye kvemāḥ striyaḥ [BhP 10.47.59] ity anena",
    "GR14ss4_krsu:4714": " paramatam anūdya tat khaṇḍayatā nāyaṃ śriyo'ṅga [BhP 10.47.60] ity anena",
    "GR14ss4_krsu:4715": " lakṣmīto'pi vilakṣaṇaṃ tāsu tat-preyasī-rūpatvaṃ pradarśya parama-nityatvaṃ",
    "GR14ss4_krsu:4716": " sthāpayitvā tatra ca yaḥ prasāda udagāt ity anena tat-prasādasya",
    "GR14ss4_krsu:4717": " sadāntarbhūya sthāyitvaṃ sūcayitvā punaḥ āsām aho caraṇa [BhP 10.47.61] ity",
    "GR14ss4_krsu:4718": " ādinā svīya-parama-puruṣārtha-caraṇa-reṇutvaṃ darśitam /",
    "GR14ss4_krsu:4719": " yatra bhejur",
    "GR14ss4_krsu:4720": " mukunda-padavīṃ śrutibhir vimṛgyām [BhP 10.47.61] ity anena yad eva",
    "GR14ss4_krsu:4721": " puruṣārthatayā sthāpitam /",
    "GR14ss4_krsu:4722": " yatra vṛndāvane ity ādinā vṛndāvanasya ca",
    "GR14ss4_krsu:4723": " tādṛśatvaṃ sthāpitam /",
    "GR14ss4_krsu:4724": " tad etad vyatirekeṇa draḍhayitum anyāsām",
    "GR14ss4_krsu:4725": " āgantukānām asiddha-dehānāṃ vigraha-tyāgenaiva tat-saṅga-prāptir ity āha",
    "GR14ss4_krsu:4726": " antar-gṛha-gatā [BhP 10.29.9] ity ādikena,",
    "GR14ss4_krsu:4727": " na caivaṃ vismayaḥ kāryaḥ [BhP",
    "GR14ss4_krsu:4728": " 10.29.16] ity ādy-antena /",
    "GR14ss4_krsu:4729": " antar-gṛha-gatāḥ śuśrūṣantyaḥ patīn kāścit ity",
    "GR14ss4_krsu:4730": " atroktā ity arthaḥ /",
    "GR14ss4_krsu:4731": " viśeṣa-vyākhyā ca krama-sandarbhe darśayiṣyate / Vṛ.",
    "GR14ss4_krsu:4732": " section ends.]",
    "GR14ss4_krsu:4733": " atra antar iti sphuṭam eva /",
    "GR14ss4_krsu:4734": " aśubhaṃ [BhP 10.29.10] śrī-kṛṣṇa-prāptāv",
    "GR14ss4_krsu:4735": " antarāya-rūpaṃ guru-bhayādikam /",
    "GR14ss4_krsu:4736": " maṅgalaṃ śrī-kṛṣṇa-prāptau sādhanaṃ",
    "GR14ss4_krsu:4737": " sakhyādi-sāhāyya-cintanam /",
    "GR14ss4_krsu:4738": " na karma-bandhanaṃ janma vaiṣṇavānāṃ ca",
    "GR14ss4_krsu:4739": " vidyate [PadmaP 6.229.58] iti hy uktam eva /",
    "GR14ss4_krsu:4740": " dṛśyate cānyatrāpi tad-",
    "GR14ss4_krsu:4741": " asambhava-sthale tac-chabda-prayogaḥ vatsyaty urasi me bhūtir bhavat-pāda-",
    "GR14ss4_krsu:4742": " hatāṃhasaḥ [BhP 10.89.11] ity ādau /",
    "GR14ss4_krsu:4743": " tatra yathā śrī-bhagavad-vākya-",
    "GR14ss4_krsu:4744": " yāthārthyāyārthāntaram anusandheyaṃ tadvad ihāpīti /",
    "GR14ss4_krsu:4745": " paramātmānam [BhP 10.29.11] iti brahma-stambānta-nirdiṣṭa-siddhānta-rītyā",
    "GR14ss4_krsu:4746": " śrī-kṛṣṇasya svabhāvata eva parama-premāspadatvaṃ darśitam / jāra iti yā",
    "GR14ss4_krsu:4747": " buddhis tayāpi tan-mātreṇāpi saṅgatāḥ na tu sākṣād eva jāra-rūpeṇa prāptir",
    "GR14ss4_krsu:4748": " iti / tad-bhāva-puraskāreṇa bhajanasya prābalyaṃ vyañjitam /",
    "GR14ss4_krsu:4749": " jāra-śabdena",
    "GR14ss4_krsu:4750": " nirdeśāt loka-dharma-maryādātikramaṃ darśayitvā tathāvidha-",
    "GR14ss4_krsu:4751": " bhāvasyātinirargalatvaṃ darśitam /",
    "GR14ss4_krsu:4752": " bandhanaṃ śrī-kṛṣṇa-prāpti-virodhi-guru-",
    "GR14ss4_krsu:4753": " jana-madhya-vāsādi-rūpam /",
    "GR14ss4_krsu:4754": " atra guṇa-mayaṃ dehaṃ jahur ity atra rājñaḥ sandehaḥ kṛṣṇaṃ vidur [BhP",
    "GR14ss4_krsu:4755": " 10.29.12] iti / he mune, tāḥ śrī-kṛṣṇaṃ paraṃ kevalaṃ kāntaṃ nigūḍha-",
    "GR14ss4_krsu:4756": " vallabhaṃ vidur na tu brahmeti /",
    "GR14ss4_krsu:4757": " tarhi kathaṃ tāsāṃ guṇa-pravāhasyoparamaḥ",
    "GR14ss4_krsu:4758": " sambhavati ?",
    "GR14ss4_krsu:4759": " yasya brahma-bhāvanā syāt tatra tasya nirguṇasyaivodayād",
    "GR14ss4_krsu:4760": " bhavet prācīna-māyika-guṇa-pravāhoparamaḥ /",
    "GR14ss4_krsu:4761": " tāsu tu kāntatayaiva",
    "GR14ss4_krsu:4762": " bhāvayantīṣu prākṛta-guṇātīta-guṇasyaiva tasyodayāt prākṛta-guṇābhāve'pi",
    "GR14ss4_krsu:4763": " tad-guṇānubandha-guṇatvāt parama-puruṣārthānugatānāṃ teṣāṃ guṇānāṃ",
    "GR14ss4_krsu:4764": " katham uparama ity arthaḥ /",
    "GR14ss4_krsu:4765": " yad vā tāsāṃ guṇa-pravāhaḥ katham uparamaḥ",
    "GR14ss4_krsu:4766": " pāramarthiko na bhavati,",
    "GR14ss4_krsu:4767": " yena tato muktiṃ kathayasīti bhāvaḥ /",
    "GR14ss4_krsu:4768": " brahmatayā",
    "GR14ss4_krsu:4769": " vedanā-vailakṣaṇyaṃ pratipādayati guṇa-dhiyāṃ brahma-niṣṭhāyā api tyājake",
    "GR14ss4_krsu:4770": " tasya parama-saundaryādi-guṇe dhīś ceto yāsām /",
    "GR14ss4_krsu:4771": " tatrottara-muktim iti /",
    "GR14ss4_krsu:4772": " purañjaneti-hāsādivad durūhatvāt svayam uktasya vyākhyānam idam /",
    "GR14ss4_krsu:4773": " evaṃ hi dṛṣṭānta-balena labhyate /",
    "GR14ss4_krsu:4774": " yathā caidya-śabdenātra kāruṣo'pi gṛhītaḥ",
    "GR14ss4_krsu:4775": " tau ca jaya-vijayau tayoś ca -",
    "GR14ss4_krsu:4776": " dehendriyāsu-hīnānāṃ vaikuṇṭha-pura-vāsinām /",
    "GR14ss4_krsu:4777": " deha-sambandha-sambaddham etad ākhyātum arhasi // [BhP 7.13.34]",
    "GR14ss4_krsu:4778": " iti śrī-yudhiṣṭhira-praśna-dṛśā tv aprākṛta-vigrahatvenānaśvara-vigrahayor",
    "GR14ss4_krsu:4779": " eva satoḥ --",
    "GR14ss4_krsu:4780": " bhagavān anugāv āha yātaṃ mā bhaiṣṭam astu śam /",
    "GR14ss4_krsu:4781": " brahma-tejaḥ samartho 'pi hantuṃ necche mataṃ tu me // [BhP 3.16.29]",
    "GR14ss4_krsu:4782": " iti bhagavad-ukty-anusāreṇa /",
    "GR14ss4_krsu:4783": " itthaṃ jaya-vijayau sanakādi-śāpa-vyājena",
    "GR14ss4_krsu:4784": " kevalaṃ bhagavato līlārthaṃ saṃsṛtāv avatīrya iti pādmottara-khaṇḍa-",
    "GR14ss4_krsu:4785": " gadyānusāreṇa ca sva-bhakta-cittākarṣa-vinodāya yuddhādi-krīḍā-",
    "GR14ss4_krsu:4786": " nimittatayā tasya durghaṭa-ghaṭanā-kāriṇyecchayā eva vāra-trayaṃ svīyasya",
    "GR14ss4_krsu:4787": " aṇimādi-siddhi-maya-parama-jyotir-dehasya guṇamaya-pārthiva-dehāntara-",
    "GR14ss4_krsu:4788": " praveśaḥ /",
    "GR14ss4_krsu:4789": " ataeva saptame kṛṣṇa-cakra-hatāṃhasau [BhP 7.1.45] ity atra ṭīkā ca - kṛṣṇa-",
    "GR14ss4_krsu:4790": " cakreṇa (page 73)",
    "GR14ss4_krsu:4791": " hatam aṃho yayos tau /",
    "GR14ss4_krsu:4792": " tayoḥ pāpam eva hataṃ na tu tau ity",
    "GR14ss4_krsu:4793": " eṣā /",
    "GR14ss4_krsu:4794": " tathā tad-artham eva śrī-kṛṣṇecchayaivātrāpi tāsām aprākṛta-vigrahāṇām",
    "GR14ss4_krsu:4795": " eva tad-abhisāra-pratirodha-samaye -",
    "GR14ss4_krsu:4796": " nāsūyan khalu kṛṣṇāya mohitās tasya māyayā /",
    "GR14ss4_krsu:4797": " manyamānāḥ svapārśvasthān svān svān dārān vrajaukasaḥ // [BhP 10.33.37]",
    "GR14ss4_krsu:4798": " itivat /",
    "GR14ss4_krsu:4799": " tātkālika-kalpito yo guṇamayo dehas tatra praveśaḥ /",
    "GR14ss4_krsu:4800": " imam evāpekṣya",
    "GR14ss4_krsu:4801": " dārṣṭāntike'py uktam jahur guṇamayaṃ deham [BhP 10.29.11] iti, viśeṣaṇa-",
    "GR14ss4_krsu:4802": " vaiyarthyān na tu svam ity arthaḥ /",
    "GR14ss4_krsu:4803": " tatra ca yathā tayoḥ saha dveṣābhāsas",
    "GR14ss4_krsu:4804": " tasyāpy anusmaraṇasya (sad-veṣasyāpy anusmaraṇasya)",
    "GR14ss4_krsu:4805": " prabhāvena",
    "GR14ss4_krsu:4806": " tādṛśopādhi-parityāgāt tato'ntardhāya bhagavat-prāptis tathā sutarām eva",
    "GR14ss4_krsu:4807": " saprītes tasya prabhāvena tat-prāptiḥ /",
    "GR14ss4_krsu:4808": " atra ca bhakta-cittākarṣaṇam evaṃ",
    "GR14ss4_krsu:4809": " sambhavati - aho tādṛśo'sau śrī-kṛṣṇe madhurimā yena tāḥ sva-",
    "GR14ss4_krsu:4810": " sākṣātkārāya prāṇān api tyājyante smeti /",
    "GR14ss4_krsu:4811": " nṝṇām [BhP 10.29.14] iti sāmānyato jīvānām eva niḥśreyasāya vyaktau",
    "GR14ss4_krsu:4812": " satyāṃ bhaktānāṃ tu sutarām evety āyātam /",
    "GR14ss4_krsu:4813": " anyathā tasya vyaktir eva na",
    "GR14ss4_krsu:4814": " sambhaved ity āha /",
    "GR14ss4_krsu:4815": " avyayasyeti /",
    "GR14ss4_krsu:4816": " nirguṇasya prākṛta-guṇa-rahitasya",
    "GR14ss4_krsu:4817": " guṇātmanaḥ /",
    "GR14ss4_krsu:4818": " tatra ye caiśvaryādayo guṇās te ātmanaḥ svarūpāṇy eva yasya",
    "GR14ss4_krsu:4819": " tasya /",
    "GR14ss4_krsu:4820": " tarhy etādṛśa-līlayā kathaṃ nṝṇāṃ niḥśreyasaṃ bhavati /",
    "GR14ss4_krsu:4821": " ucyate / etad-",
    "GR14ss4_krsu:4822": " bodhanena bhavatīty āha kāmam [BhP 10.29.15] iti /",
    "GR14ss4_krsu:4823": " atra tan-mayatā-śabdena",
    "GR14ss4_krsu:4824": " tat-pracuratocyate /",
    "GR14ss4_krsu:4825": " tatra kāma-snehādiṣu tad-anuraktātmateti paryavasānaṃ",
    "GR14ss4_krsu:4826": " strīmayo jālma itivat /",
    "GR14ss4_krsu:4827": " krodha-bhayaikyeṣu te prāyas tat-pralīnateti dugdha-",
    "GR14ss4_krsu:4828": " mayaṃ jalam itivat /",
    "GR14ss4_krsu:4829": " ekasyaiva śabdasya viśeṣaṇa-vaśād artha-bhedaś ca",
    "GR14ss4_krsu:4830": " yujyate syāc caikasya brahma śabdavad [Vs. 2.3.4] iti nyāyena / krodha-",
    "GR14ss4_krsu:4831": " bhayayor atra paṭhanam anyeṣu kaimutyāpādanāyaiva na tu tad-upadeśa-",
    "GR14ss4_krsu:4832": " vivakṣayā / na ca śrī-gopikādīnāṃ ye kāmādayo bhāvās tad-anusaraṇenānye",
    "GR14ss4_krsu:4833": " kṛtārthā bhavantīti citram ity āha /",
    "GR14ss4_krsu:4834": " na ceti /",
    "GR14ss4_krsu:4835": " kiṃ vaktavyam ekeṣāṃ vimuktir",
    "GR14ss4_krsu:4836": " jagato'pi sambhavatīty āha yata iti /",
    "GR14ss4_krsu:4837": " [Vṛ. adds: eke tu prakaṭa-līlāyām ārādhana-pākād āgantukasya evaitā na",
    "GR14ss4_krsu:4838": " tu nitya-siddhavat sac-cid-ānanda-dehaṃ prāptāḥ /",
    "GR14ss4_krsu:4839": " tato na doṣa iti varṇayanti /",
    "GR14ss4_krsu:4840": " [end Vṛ. addition.]",
    "GR14ss4_krsu:4841": " // 10.29 // śrī-śukaḥ // 145 // [146-150]",
    "GR14ss4_krsu:4842": " atha pūrvavad ihāpi śrī-vrajeśvarādīnāṃ prācīna-janmādikaṃ vyākhyeyam /",
    "GR14ss4_krsu:4843": " tathā hi -",
    "GR14ss4_krsu:4844": " trayyā copaniṣadbhiś ca sāṅkhya-yogaiś ca sātvataiḥ /",
    "GR14ss4_krsu:4845": " upagīyamāna-māhātmyaṃ hariṃ sāmanyatātmajam // [BhP 10.8.45] ity etat,",
    "GR14ss4_krsu:4846": " nemaṃ viriñco na bhavaḥ [BhP 10.9.20] iti vakṣyamāṇānusāri-mahā-",
    "GR14ss4_krsu:4847": " māhātmyaṃ śrutvā vismita-manāḥ śrī-rājovāca -",
    "GR14ss4_krsu:4848": " nandaḥ kim akarod brahman śreya evaṃ mahodayam /",
    "GR14ss4_krsu:4849": " yaśodā ca mahā-bhāgā papau yasyāḥ stanaṃ hariḥ //",
    "GR14ss4_krsu:4850": " pitarau nānvavindetāṃ kṛṣṇodārārbhakehitam /",
    "GR14ss4_krsu:4851": " gāyanty adyāpi kavayo yal loka-śamalāpaham // [BhP 10.8.46-7]",
    "GR14ss4_krsu:4852": " yayoḥ prasanno'vatīrṇas tau pitarāv api /",
    "GR14ss4_krsu:4853": " tad evaṃ praśnam avadhārya śrī-",
    "GR14ss4_krsu:4854": " śuka uvāca -",
    "GR14ss4_krsu:4855": " droṇo vasūnāṃ pravaro dharayā bhāryayā saha /",
    "GR14ss4_krsu:4856": " kariṣyamāṇa ādeśān brahmaṇas tam uvāca ha // [BhP 10.8.48]",
    "GR14ss4_krsu:4857": " ādeśān go-pālanādi-lakṣaṇān /",
    "GR14ss4_krsu:4858": " kim uvāca tad āha --",
    "GR14ss4_krsu:4859": " jātayor nau mahādeve bhuvi viśveśvare harau /",
    "GR14ss4_krsu:4860": " bhaktiḥ syāt paramā loke yayāñjo durgatiṃ taret // [BhP 10.8.49]",
    "GR14ss4_krsu:4861": " (page 74)",
    "GR14ss4_krsu:4862": " spaṣṭam / tataś ca --",
    "GR14ss4_krsu:4863": " astv ity uktaḥ sa eveha vraje droṇo mahā-yaśāḥ /",
    "GR14ss4_krsu:4864": " jajñe nanda iti khyāto yaśodā sā dharābhavat //",
    "GR14ss4_krsu:4865": " tato bhaktir bhagavati putrī-bhūte janārdane /",
    "GR14ss4_krsu:4866": " dampatyor nitarām āsīd gopa-gopīṣu bhārata // [BhP 10.8.50-51]",
    "GR14ss4_krsu:4867": " anyeṣāṃ yaḥ putro nāsīt tasmiṃs tu tayoḥ putratāṃ prāpta iti cvi-",
    "GR14ss4_krsu:4868": " pratyayārthaḥ /",
    "GR14ss4_krsu:4869": " bhakti-viśeṣa-mātreṇaivodaya-viśeṣa-niyamāt /",
    "GR14ss4_krsu:4870": " vātsalyābhidha-prema-viśeṣeṇaiva śrī-kṛṣṇaḥ putratayodeti, na tu sva-",
    "GR14ss4_krsu:4871": " dehādāv āvirbhāvena,",
    "GR14ss4_krsu:4872": " hiraṇyakaśipu-sabhā-stambhe śrī-nṛsiṃhasya brahmaṇi",
    "GR14ss4_krsu:4873": " śrī-varāhasya ca pitṛtvāprayogāt /",
    "GR14ss4_krsu:4874": " na ca garbha-praveśena parīkṣid-",
    "GR14ss4_krsu:4875": " rakṣaṇārthaṃ tat-praviṣṭasyāpi tasyottarā-mātṛtvāśravaṇāt /",
    "GR14ss4_krsu:4876": " tādṛśa-premā",
    "GR14ss4_krsu:4877": " tu śuddhaḥ samudriktaś ca śrī-vrajeśvarayor eva /",
    "GR14ss4_krsu:4878": " ataeva garbha-",
    "GR14ss4_krsu:4879": " praveśādikaṃ vināpi tayoḥ putratayā tasya prasiddhiḥ /",
    "GR14ss4_krsu:4880": " yathā nandas tv",
    "GR14ss4_krsu:4881": " ātmaja utpanna [BhP 10.5.1] ity ādau,",
    "GR14ss4_krsu:4882": " tathopāsanā ca yathā - sakala-loka-",
    "GR14ss4_krsu:4883": " maṅgalo nanda-gopa-tanayaḥ ity ādau /",
    "GR14ss4_krsu:4884": " na tv evaṃ stambhādeḥ /",
    "GR14ss4_krsu:4885": " kiṃ ca - śrīmad ānakadundubhi-prabhṛtiṣv āvirbhāvo'pi na prākṛtavat",
    "GR14ss4_krsu:4886": " tadīya-carama-dhātv-ādau praveśaḥ /",
    "GR14ss4_krsu:4887": " kiṃ tarhi, sac-cid-ānanda-vigrahasya",
    "GR14ss4_krsu:4888": " tasya tan-manasy āveśa eva / tad uktam --",
    "GR14ss4_krsu:4889": " tato jagan-maṅgalam acyutāṃśaṃ",
    "GR14ss4_krsu:4890": " samāhitaṃ śūra-sutena devī /",
    "GR14ss4_krsu:4891": " dadhāra sarvātmakam ātma-bhūtaṃ",
    "GR14ss4_krsu:4892": " kāṣṭhā yathānanda-karaṃ manastaḥ // [BhP 10.2.18] iti /",
    "GR14ss4_krsu:4893": " tataḥ śrī-nārada-prahlāda-dhruvādiṣu darśanāt sarva-sammatatvāt tādṛśa-",
    "GR14ss4_krsu:4894": " prema-viṣayatvena sākṣāt śrī-bhagavad-āvirbhāvāvyavahita-pūrva-pracura-",
    "GR14ss4_krsu:4895": " kālaṃ vyāpya santatas tad-āveśaḥ śrī-vrajeśvarayor apy avaśyam eva",
    "GR14ss4_krsu:4896": " kalpyate / brahma-vara-prārthanayāpi tad eva labhyata iti samāna eva",
    "GR14ss4_krsu:4897": " panthāḥ / vātsalyaṃ tv atrādhikaṃ,",
    "GR14ss4_krsu:4898": " yena vinā tasya putra-bhāvo na",
    "GR14ss4_krsu:4899": " sambhavatīty atraiva putratāṃ manyāmaha iti putrībhūta ity asya bhāvaḥ /",
    "GR14ss4_krsu:4900": " idaṃ prakaṭāyām eva līlāyāṃ samāhitam,",
    "GR14ss4_krsu:4901": " aprakaṭāyāṃ tu tayor nitya-",
    "GR14ss4_krsu:4902": " siddhatve eva purato'vadhārayiṣyamāṇe lakṣmī-viṣṇor anāditayā ādi-rasa-",
    "GR14ss4_krsu:4903": " siddha-dāmpatyavat śrī-vrajeśvarayos tasya cānādito vatsala-rasa-siddha-pitṛ-",
    "GR14ss4_krsu:4904": " putra-bhāvo vidyata eva /",
    "GR14ss4_krsu:4905": " ataḥ putra-bhūta iti ca kvacit pāṭhaḥ /",
    "GR14ss4_krsu:4906": " [Vṛ. adds here: prāg ayaṃ vasudevasya kvacij jātas tavātmajaḥ [BhP 10.8.14] ity",
    "GR14ss4_krsu:4907": " atra satya-vacasaḥ śrī-gargasyāpy ayam abhiprāyaḥ /",
    "GR14ss4_krsu:4908": " śrī-devakyāṃ upasaṃhara",
    "GR14ss4_krsu:4909": " viśvātmann ado rūpam alaukikam [BhP 10.3.30] iti prārthitavatyāṃ śrī-",
    "GR14ss4_krsu:4910": " bhagavān śrī-devakī-manasi sphurita-caraṃ samprati bahiś cāvirbhūtaṃ",
    "GR14ss4_krsu:4911": " caturbhujatvam antarbhāvya śrī-vrajeśvarī-manasi sphuritaṃ dvibhujatvaṃ",
    "GR14ss4_krsu:4912": " tatrāvirbhāvitavān /",
    "GR14ss4_krsu:4913": " tasyās tvarayā manasi sphūrti-bhedaś ca tathā",
    "GR14ss4_krsu:4914": " tathāvirbhāva-bhedād gamyate /",
    "GR14ss4_krsu:4915": " phalena phala-kāraṇam anumīyate iti / End",
    "GR14ss4_krsu:4916": " Vṛ. addition.]",
    "GR14ss4_krsu:4917": " ataeva - na hy asyāsti priyaḥ kaścid [BhP 10.46.37] ity ādi prakaraṇe, --",
    "GR14ss4_krsu:4918": " yuvayor eva naivāyam ātmajo bhagavān hariḥ /",
    "GR14ss4_krsu:4919": " sarveṣām ātmajo hy ātmā pitā mātā sa īśvaraḥ // [BhP 10.46.42]",
    "GR14ss4_krsu:4920": " ity etat śrī-vrajeśvarau prati śrīmad-uddhava-vākyaṃ tad-audāsīnya-",
    "GR14ss4_krsu:4921": " prakaṭanenāpāta-sāntvana-mātra-tātparyaka-bāhyārtham api vāstavam",
    "GR14ss4_krsu:4922": " arthaṃ tv evaṃ vahati /",
    "GR14ss4_krsu:4923": " pūrvokta-prakāreṇāyaṃ priyāpriyādi-mātāpitrādi-",
    "GR14ss4_krsu:4924": " (page 75)-rahito'pi bhagavān hariḥ yaḥ so'yaṃ kṛṣṇa-rūpatvena viśeṣākāraḥ",
    "GR14ss4_krsu:4925": " san yuvayor evātmajo naiva sarveṣām /",
    "GR14ss4_krsu:4926": " sa eveśvara-rūpatvena sāmānyākāras",
    "GR14ss4_krsu:4927": " tu sarveṣām ātmajādi-sarva-rūpaḥ syāt /",
    "GR14ss4_krsu:4928": " kintu paratra māyāmayatvāt",
    "GR14ss4_krsu:4929": " nāsmākam ādaraḥ /",
    "GR14ss4_krsu:4930": " pūrvatra tu mumukṣu-mukta-bhakta-ślāghya-",
    "GR14ss4_krsu:4931": " premamayatvād atyādara iti bhāvaḥ /",
    "GR14ss4_krsu:4932": " tathoktaṃ prāg eva --",
    "GR14ss4_krsu:4933": " tayor itthaṃ bhagavati kṛṣṇe nanda-yaśodayoḥ /",
    "GR14ss4_krsu:4934": " vīkṣyānurāgaṃ paramaṃ nandam āhoddhavo mudā //",
    "GR14ss4_krsu:4935": " yuvāṃ ślāghyatamau nūnaṃ dehinām iha māna-da /",
    "GR14ss4_krsu:4936": " nārāyaṇe 'khila-gurau yat kṛtā matir īdṛśī // [BhP 10.46.29-30] iti /",
    "GR14ss4_krsu:4937": " tathā --",
    "GR14ss4_krsu:4938": " sa pitā sā ca jananī yau puṣṇītāṃ sva-putra-vat /",
    "GR14ss4_krsu:4939": " śiśūn bandhubhir utsṛṣṭān akalpaiḥ poṣa-rakṣaṇe // [BhP 10.45.22]",
    "GR14ss4_krsu:4940": " iti śrī-vrajeśvaraṃ prati śrī-kṛṣṇa-rāmābhyāṃ sāntvanaṃ ca /",
    "GR14ss4_krsu:4941": " śrī-rāmasyaiva",
    "GR14ss4_krsu:4942": " para-putram apekṣyeti jñeyam /",
    "GR14ss4_krsu:4943": " yathoktaṃ tatraiva tena -",
    "GR14ss4_krsu:4944": " yāta yūyaṃ vrajaṃ tāta vayaṃ ca sneha-duḥkhitān /",
    "GR14ss4_krsu:4945": " jñātīn vo draṣṭum eṣyāmo vidhāya suhṛdāṃ sukham // [BhP 10.45.23] iti /",
    "GR14ss4_krsu:4946": " draṣṭum eṣyāmaḥ /",
    "GR14ss4_krsu:4947": " mama tatrāgamanasya bhavad-darśanam eva puruṣārtha",
    "GR14ss4_krsu:4948": " ity anena yuṣmān apaśyanta eva sthāsyāma ity arthaḥ /",
    "GR14ss4_krsu:4949": " [Vṛ. addition: yad vā tathāpi bhūman mahimā-guṇasya te viboddhum arhati",
    "GR14ss4_krsu:4950": " [BhP 10.14.6] ity atra viboddhuṃ bodha-gocarī-bhavitum itivad draṣṭuṃ",
    "GR14ss4_krsu:4951": " darśana-gocarī-bhavitum ity arthaḥ /",
    "GR14ss4_krsu:4952": " tatra hetuḥ - jñātīn iti / End Vṛ.",
    "GR14ss4_krsu:4953": " addition.]",
    "GR14ss4_krsu:4954": " tasmād anayor eva mukhyaṃ putratvaṃ śrī-kṛṣṇe virājate iti siddham /",
    "GR14ss4_krsu:4955": " prakṛtam anusarāmaḥ /",
    "GR14ss4_krsu:4956": " gopa-gopīnām api tasmin premāsīd eva / dampatyos",
    "GR14ss4_krsu:4957": " tayos tu tāsv api nitarām āsīd iti /",
    "GR14ss4_krsu:4958": " upasaṃharati --",
    "GR14ss4_krsu:4959": " kṛṣṇo brahmaṇa ādeśaṃ satyaṃ kartuṃ vraje vibhuḥ /",
    "GR14ss4_krsu:4960": " saha-rāmo vasaṃś cakre teṣāṃ prītiṃ sva-līlayā // [BhP 10.8.52]",
    "GR14ss4_krsu:4961": " sveṣu bhakta-jana-viśeṣeṣu yā līlā tad-bhakti-viśeṣa-vaśa-līlā-viśeṣas tayaiva",
    "GR14ss4_krsu:4962": " teṣāṃ sarveṣām api prītiṃ cakre /",
    "GR14ss4_krsu:4963": " dvāv api tau prati tena vara-dānād iti",
    "GR14ss4_krsu:4964": " bhāvaḥ / yadyapy evaṃ tathāpi brahmaṇa ādeśaṃ satyaṃ kartṛ mahad-āśīr",
    "GR14ss4_krsu:4965": " anyathā na syād iti darśayitum apīty arthaḥ /",
    "GR14ss4_krsu:4966": " yad vā sva-līlayā teṣāṃ prītiṃ",
    "GR14ss4_krsu:4967": " kartuṃ vraje vasan brahmaṇa ādeśaṃ satyaṃ cakre /",
    "GR14ss4_krsu:4968": " tad anuṣaṅgataḥ svayam",
    "GR14ss4_krsu:4969": " ādṛtya sarvatrāvyabhicāriṇaṃ cakāreti /",
    "GR14ss4_krsu:4970": " // 10.8 // śrī-śukaḥ // 146-150 // [151-152]",
    "GR14ss4_krsu:4971": " tad etat kāraṇaṃ tad-ābhāsam eva manyamānas tayor brahmādibhyo'pi",
    "GR14ss4_krsu:4972": " saubhāgyātiśayasya khyāpanārtham anantaram eva ekadā gṛha-dāsīṣu [BhP",
    "GR14ss4_krsu:4973": " 10.9.1] ity ādy-adhyāyam ārabdhavān /",
    "GR14ss4_krsu:4974": " tatraiva ca sākṣāc chrī-bhagavad-",
    "GR14ss4_krsu:4975": " bandhana-rūpa-mahā-vaśīkaraṇa-kāraṇa-vātsalyam api viditaṃ, tena",
    "GR14ss4_krsu:4976": " brahmaṇo'pi śiva-lakṣmībhyām api durlabhaṃ bhagavat-prasāda-bharam āha @--",
    "GR14ss4_krsu:4977": " nemaṃ viriñco na bhavo na śrīr apy aṅga-saṃśrayā /",
    "GR14ss4_krsu:4978": " prasādaṃ lebhire gopī yat tat prāpa vimuktidāt // [BhP 10.9.20]",
    "GR14ss4_krsu:4979": " sa ādidevo jagatāṃ puro gurur [BhP 2.9.5] ity ukteḥ viriñcis tāvad bhaktādi-",
    "GR14ss4_krsu:4980": " guruḥ / (page 76) sa ca bhavas tu vaiṣṇavānāṃ yathā śambhuḥ [BhP 12.13.16]",
    "GR14ss4_krsu:4981": " ity ādi-darśanāt tato'py utkarṣavān /",
    "GR14ss4_krsu:4982": " sā ca śrīs tu tayor api bhagavad-bhakti-",
    "GR14ss4_krsu:4983": " śikṣā-nidarśana-prathama-rūpatvāt paramotkarṣavatī /",
    "GR14ss4_krsu:4984": " tad evam uttarottara-",
    "GR14ss4_krsu:4985": " vinyāsena yathottara-mahimānaṃ sūcayitvā śrīs tu na kevalaṃ bhakti-mātreṇa",
    "GR14ss4_krsu:4986": " tādṛśy eva / kiṃ tarhi parama-sakhyena tato'py anirvacanīya-māhātmyety",
    "GR14ss4_krsu:4987": " āha / aṅga-saṃśrayeti /",
    "GR14ss4_krsu:4988": " evaṃbhūtāpi sā ca prasādaṃ lebhire eva / kasmāt ?",
    "GR14ss4_krsu:4989": " vimuktidāt -",
    "GR14ss4_krsu:4990": " astv evam aṅga bhajatāṃ bhagavān mukundo",
    "GR14ss4_krsu:4991": " muktiṃ dadāti karhicit sma na bhakti-yogam / [BhP 5.6.18]",
    "GR14ss4_krsu:4992": " ity ukta-rītyā prāyo vimuktim eva dadāti na tu tathābhūtaṃ prasādaṃ, tasmāt",
    "GR14ss4_krsu:4993": " śrī-bhagavata eva kintu gopī śrī-gopeśvarī yat tad anirvacanīyaṃ prasāda-",
    "GR14ss4_krsu:4994": " śabdenāpi vaktuṃ śaṅkanīyaṃ,",
    "GR14ss4_krsu:4995": " tasmāt prāpa,",
    "GR14ss4_krsu:4996": " tad-rūpa-prasādaṃ viriñciś ca",
    "GR14ss4_krsu:4997": " bhavaś ca śrīś ca na lebhire na lebhire ne lebhire ity arthaḥ /",
    "GR14ss4_krsu:4998": " lebhire ity asya",
    "GR14ss4_krsu:4999": " pratyekaṃ nañ-trayeṇānvayaḥ /",
    "GR14ss4_krsu:5000": " nañas trir-āvṛttiś ca niṣedhasyātiśayārthā /",
    "GR14ss4_krsu:5001": " pūrvottarādhyāya-dvaye śr-bādarāyaṇer vivakṣitam idam /",
    "GR14ss4_krsu:5002": " droṇa-dharayos",
    "GR14ss4_krsu:5003": " tāvat sādhāraṇa-devatātvaṃ cet tarhi tayoḥ śrī-śivādi-durlabha-",
    "GR14ss4_krsu:5004": " caraṇāravinda-sphūrti-leśasya śrī-kṛṣṇasya tathā prāptau svataḥ sambhāvanā",
    "GR14ss4_krsu:5005": " nāsti / na ca tayos tādṛśa-gāḍha-bhajanādikaṃ kutracid varṇyate /",
    "GR14ss4_krsu:5006": " anyathā tad",
    "GR14ss4_krsu:5007": " evāham ākhyāsyam /",
    "GR14ss4_krsu:5008": " na ca tābhyāṃ yad īdṛśaṃ phalaṃ labdhaṃ tad brahmaṇi",
    "GR14ss4_krsu:5009": " pūrvaṃ prārthitaṃ,",
    "GR14ss4_krsu:5010": " kintu durgati-taraṇa-hetutvenottama-bhakti-mātram / na",
    "GR14ss4_krsu:5011": " ca brahmāpi śrī-kṛṣṇasya mahā-bhaktair api durlabha-putratvādikaṃ viśiṣya",
    "GR14ss4_krsu:5012": " tābhyāṃ varaṃ dattavān /",
    "GR14ss4_krsu:5013": " na ca nemaṃ viriñciḥ ity ādinocyamāna-tādṛśa-",
    "GR14ss4_krsu:5014": " prasādāpti-rāhityasya brahmaṇo varas tādṛśa-phala-dāne bhavati samarthaḥ /",
    "GR14ss4_krsu:5015": " vakṣyate ca tat-prasādāpti-rāhityātiśayaḥ /",
    "GR14ss4_krsu:5016": " tad bhūri-bhāgyam iha janma kim",
    "GR14ss4_krsu:5017": " apy aṭavyāṃ yad gokule'pi katamāṅghri-rajo'bhiṣekam [BhP 10.14.34] ity",
    "GR14ss4_krsu:5018": " ādinā / tasmāt tayos tādṛśa-mahodaye kāraṇaṃ nāsti kintu niṣkāraṇatvena",
    "GR14ss4_krsu:5019": " tayor nityām eva tādṛśīṃ sthitiṃ vijñāya mayā śrī-bhagaval-līlayaiva [Vṛ.",
    "GR14ss4_krsu:5020": " adds: sva-bhakti-viśeṣa-pracāra-kāraṇaka-śrī-bhagavad-icchayaiva end",
    "GR14ss4_krsu:5021": " addition.] droṇa-dharā-rūpeṇāṃśenaivāvatīrṇayor aikya-vivakṣayā yathā",
    "GR14ss4_krsu:5022": " kathañcit kāraṇābhāsa evopanyasta iti /",
    "GR14ss4_krsu:5023": " kiṃ ca śrīmad-bhāgavate'smin śrī-",
    "GR14ss4_krsu:5024": " bhagavat-premaiva sarva-puruṣārtha-śiromaṇitvenodghuṣyate / tasya ca",
    "GR14ss4_krsu:5025": " paramāśraya-rūpaṃ śrī-gokulam eva /",
    "GR14ss4_krsu:5026": " tatrāpi śrī-vrajeśvarau / tatas tat",
    "GR14ss4_krsu:5027": " paramāśraya-nityatve siddha eva tādṛśa-grantha-prayatnaḥ sakalaḥ syāt / yata",
    "GR14ss4_krsu:5028": " eva śrī-brahmādibhis tatra yat kiñcij janma prārthyate iti /",
    "GR14ss4_krsu:5029": " tasmāt svābhāviky",
    "GR14ss4_krsu:5030": " eva tayos tādṛśī sthitir iti pratipādayaṃs tat-sambandhenaiva bhajatāṃ",
    "GR14ss4_krsu:5031": " sukhāpo nānyeṣām ity āha --",
    "GR14ss4_krsu:5032": " nāyaṃ sukhāpo bhagavān dehināṃ gopikā-sutaḥ /",
    "GR14ss4_krsu:5033": " jñānināṃ cātma-bhūtānāṃ yathā bhaktimatām iha // [BhP 10.9.21]",
    "GR14ss4_krsu:5034": " sukhenāpyata iti sukhāpaḥ /",
    "GR14ss4_krsu:5035": " ayaṃ śrī-gopikā-sutaḥ bhagavān dehināṃ",
    "GR14ss4_krsu:5036": " dehābhimānināṃ tapa-ādinā na sukhāpaḥ na sulabhaḥ kintu tair aticireṇaiva",
    "GR14ss4_krsu:5037": " tena śuddhe'ntaḥkaraṇe kathañcid (page 77)",
    "GR14ss4_krsu:5038": " bhaktāvalokana-leśena jāta-sad-",
    "GR14ss4_krsu:5039": " buddhibhis tad eva tapa-ādikaṃ tasminn arpayadbhiḥ kathañcid evāsau",
    "GR14ss4_krsu:5040": " labhyate / tathā ātma-bhūtānām āvirbhūtādvaita-vṛttīnāṃ nivṛtta-",
    "GR14ss4_krsu:5041": " dehābhimānānāṃ jñāninām api tādṛśena jñānena na sukhāpaḥ kintu",
    "GR14ss4_krsu:5042": " pūrveṇaiva karaṇena jāta-tad-āsattibhis tena jñānena yad brahma sphurati tad",
    "GR14ss4_krsu:5043": " evāyam iti cintayadbhis taiḥ kathañcid evāsau labhyate /",
    "GR14ss4_krsu:5044": " tataś ca dvayor api",
    "GR14ss4_krsu:5045": " tayoḥ sādhanayor hīnatvāt tal-lābhaś ca na sākṣāt kintu kenacid aṃśena",
    "GR14ss4_krsu:5046": " vyañjitam te prāpnuvanti mām eva sarva-bhūta-hite ratāḥ [Gītā 12.4],",
    "GR14ss4_krsu:5047": " kleśo'dhikataras teṣām avyaktāsakta-cetasām [Gītā 12.5] iti śrī-bhagavad-",
    "GR14ss4_krsu:5048": " ukteḥ / śābde pare brahmaṇi dharmato vrataiḥ snātasya me nyūnam alaṃ",
    "GR14ss4_krsu:5049": " vicakṣva [BhP 1.5.7] iti śrī-vyāsa-praśnānantarāt /",
    "GR14ss4_krsu:5050": " bhavatānudita-prāyaṃ yaśo bhagavato 'malam /",
    "GR14ss4_krsu:5051": " yenaivāsau na tuṣyeta manye tad darśanaṃ khilam // [BhP 1.5.8]",
    "GR14ss4_krsu:5052": " iti śrī-nārada-prativacanāc ca /",
    "GR14ss4_krsu:5053": " sukhāpas tu keṣām ity apekṣāyāṃ",
    "GR14ss4_krsu:5054": " nidarśanam āha - iha gopikā-sute bhaktimatāṃ yathā [Vṛ edition here adds:",
    "GR14ss4_krsu:5055": " tathā ca śrī-brahmoktiḥ - jñāne prayāsam udapāsya [BhP 10.14.3] ity ādi, śrī-",
    "GR14ss4_krsu:5056": " nāradoktiś ca yajate yajña-puruṣaṃ sa samyag-darśanaḥ pumān [BhP 1.5.38]",
    "GR14ss4_krsu:5057": " iti / Vṛ addition ends.] sukhāpa iti śrī-gopikāyās tu sukhāpa iti kiṃ",
    "GR14ss4_krsu:5058": " vaktavyam / tasyāḥ suta evāyaṃ bhagavān ity ato gopikā-suta iti viśeṣaṇaṃ",
    "GR14ss4_krsu:5059": " dattam /",
    "GR14ss4_krsu:5060": " sukham āpayatīti vā sukhāpaḥ /",
    "GR14ss4_krsu:5061": " yataś cāyaṃ na dehābhimānināṃ sukhāpaḥ",
    "GR14ss4_krsu:5062": " yato gopikāsutas tat-sutatva-līlāyāḥ sva-sādhāraṇa-dṛṣṭyānādarāt / tathā",
    "GR14ss4_krsu:5063": " jñāninām api na sukhāpaḥ yato gopikāsutaḥ sarvātmaika-vṛtty-udayena",
    "GR14ss4_krsu:5064": " bhagavat-svarūpānanda-vaicitrī-sāroparicara-tal-līlā-tattvānubhavāt / yatheha",
    "GR14ss4_krsu:5065": " śrī-gopikā-sute bhaktimatām iti nidarśanam /",
    "GR14ss4_krsu:5066": " sukhenāpyate jñāyate iti vā sukhāpaḥ subodhaḥ /",
    "GR14ss4_krsu:5067": " tataś cāyaṃ",
    "GR14ss4_krsu:5068": " dehābhimānibhis [Vṛ. addition] tarkādinā na subodhaḥ /",
    "GR14ss4_krsu:5069": " tathā jñānibhir api",
    "GR14ss4_krsu:5070": " jñānena na subodhaḥ /",
    "GR14ss4_krsu:5071": " tatra pūrvavad dhetur gopikā-suta iti / dehebhiḥ",
    "GR14ss4_krsu:5072": " dehābhimānibhir api /",
    "GR14ss4_krsu:5073": " [end Vṛ. addition] tat-tad-alaukika-karma-liṅgakāt",
    "GR14ss4_krsu:5074": " tarkāt jñānibhir apy anāvṛta-brahmatvāvagamāt subodha eva /",
    "GR14ss4_krsu:5075": " satyaṃ tathāpi",
    "GR14ss4_krsu:5076": " yatheha śrī-gopikā-sute bhaktimadbhiḥ subodhas tathā na /",
    "GR14ss4_krsu:5077": " te hi śrī-kṛṣṇa-",
    "GR14ss4_krsu:5078": " bhaktāḥ sva-sukha-nibhṛta-cetās tad-vyudastāny abhāvo'py ajita-rucira-",
    "GR14ss4_krsu:5079": " līlākṛṣṭa-sāraḥ [BhP 12.12.69] ity ādi-darśanāt tādṛśa-līlānubhavasyaiva",
    "GR14ss4_krsu:5080": " parama-puruṣārthatvam avagacchantīti bhāvaḥ /",
    "GR14ss4_krsu:5081": " atrārtha-trayo'pīha-padena",
    "GR14ss4_krsu:5082": " śrī-paravyoma-nāthādi-bhaktimanto'pi vyāvṛttāḥ /",
    "GR14ss4_krsu:5083": " gopikā-suta iti viśeṣaṇena",
    "GR14ss4_krsu:5084": " ca traikālika-tad-bhaktānāṃ tat-sambandhi-sukhāpatvaṃ prati tat-sutatvāyoga-",
    "GR14ss4_krsu:5085": " tad-anyatva-yogau vyavacchidyete /",
    "GR14ss4_krsu:5086": " ity ato vidvad-anubhava-yāthārthyena nitya",
    "GR14ss4_krsu:5087": " eva tat-sambandho vivakṣitaḥ / (page 78)",
    "GR14ss4_krsu:5088": " ataevāyaṃ gopikā-suta iti svayam api sākṣād aṅgulyā nirdiśyate / tasmād api",
    "GR14ss4_krsu:5089": " sādhūktaṃ nitya eva śrī-vrajeśvarayos tat-sambandha iti /",
    "GR14ss4_krsu:5090": " atra ekadā gṛha-",
    "GR14ss4_krsu:5091": " dāsīṣu [BhP 10.9.1] ity ādikam,",
    "GR14ss4_krsu:5092": " nemaṃ viriñcaḥ [BhP 10.9.20] ity ādi padya-",
    "GR14ss4_krsu:5093": " dvayāntam idam uttara-vākyaṃ,",
    "GR14ss4_krsu:5094": " droṇo vasūnāṃ pravaraḥ [BhP 10.8.48] ity",
    "GR14ss4_krsu:5095": " ādikasya pūrva-vākyasya bādhakatvenaivoktaṃ,",
    "GR14ss4_krsu:5096": " pūrva-virodha-dharmāntara-",
    "GR14ss4_krsu:5097": " pratipādanād ayuktatvāc ca pūrvasya asad-vyapadeśān neti cen na",
    "GR14ss4_krsu:5098": " dharmāntareṇa vākya-śeṣād [Vs 2.1.17] itivat /",
    "GR14ss4_krsu:5099": " tatra ca yathivāsac-chabdasya",
    "GR14ss4_krsu:5100": " gaty-antaraṃ cintyate tathātrāpi /",
    "GR14ss4_krsu:5101": " tac ca pūrvam eva darśitaṃ",
    "GR14ss4_krsu:5102": " pūrvottarādhyāya-dvaye bādarāyaṇe vivakṣitam idam ārabhya prakaraṇena /",
    "GR14ss4_krsu:5103": " // 10.8 // śrī-śukaḥ // 151-152 // [153]",
    "GR14ss4_krsu:5104": " tad evaṃ śruti-purāṇādi-nigamokty-anusāreṇa śrī-kṛṣṇasya",
    "GR14ss4_krsu:5105": " nityābhivyaktitvaṃ dvārakādiṣu nitya-vihāritvaṃ nitya-yādavādi-parikaratvaṃ",
    "GR14ss4_krsu:5106": " ca darśitam /",
    "GR14ss4_krsu:5107": " ittham eva ca kṛṣṇas tu bhagavān svayam iti susiddham /",
    "GR14ss4_krsu:5108": " athāśaṅkate - yadi nityam eva tathāvidhaḥ śrī-kṛṣṇākhyaḥ svayaṃ bhagavān",
    "GR14ss4_krsu:5109": " tatra tatra etair nija-parikaraiḥ sārdhaṃ viharati tarhi brahmādi-prārthanayā",
    "GR14ss4_krsu:5110": " śrī-nārāyaṇa etāvatatāreti śrūyate /",
    "GR14ss4_krsu:5111": " tasya yadi śrī-kṛṣṇe praveśaḥ tarhi ca",
    "GR14ss4_krsu:5112": " kathaṃ nityam eva dvārakādiṣu virājamānaṃ svayaṃ bhagavantaṃ parityajya",
    "GR14ss4_krsu:5113": " te tasmai nivedayituṃ gatāḥ /",
    "GR14ss4_krsu:5114": " kathaṃ vā janmādi-līlayā krameṇa mathurāṃ",
    "GR14ss4_krsu:5115": " gokulaṃ punar mathurāṃ dvārakāṃ ca tyaktvā vaikuṇṭham ārūḍhavān iti /",
    "GR14ss4_krsu:5116": " atredam ucyate -- yo dvārakādau nityaṃ viharati sa śrī-kṛṣṇākhyaḥ svayaṃ",
    "GR14ss4_krsu:5117": " bhagavān parātparo brahmādiṣv aprakaṭa eva prāyaśaḥ /",
    "GR14ss4_krsu:5118": " yas tu kṣīrodādi-",
    "GR14ss4_krsu:5119": " līlā-dhāmā nārāyaṇādi-nāmā puruṣaḥ sa eva viṣṇu-rūpaḥ sākṣād vā",
    "GR14ss4_krsu:5120": " nijāṃśena vā teṣu prakaṭaḥ san brahmāṇḍa-pālanādi-kartety uktam eva /",
    "GR14ss4_krsu:5121": " tatra brahmāṇḍādhikāriṇo brahmādayo'pi brahmāṇḍa-kāryaṃ tasmā eva",
    "GR14ss4_krsu:5122": " nivedayitum arhanti /",
    "GR14ss4_krsu:5123": " tatas tadāpi tasmā eva pṛthivī-bhārāvatārāya",
    "GR14ss4_krsu:5124": " niveditavantaḥ /",
    "GR14ss4_krsu:5125": " anantaraṃ so'pi puruṣas tān prati keśa-darśanena sa yāvad",
    "GR14ss4_krsu:5126": " urvyāṃ bharam īśvareśvaraḥ [BhP 10.1.22] ity ādi-vākyena ca svayaṃ",
    "GR14ss4_krsu:5127": " bhagavata evāvatāra-samayo'yam iti sūcayitvā svayam apy avatitīrṣāṃ cakāra /",
    "GR14ss4_krsu:5128": " sā cāvatitīrṣā pūrva-yuktyā prakaṭībhavati svayaṃ bhagavati praveśāyaiva /",
    "GR14ss4_krsu:5129": " tadedaṃ vaikuṇṭhādy-ārohaṇam api tat-tad-aṃśenaiva /",
    "GR14ss4_krsu:5130": " svayaṃ tu tatra tatraiva",
    "GR14ss4_krsu:5131": " punar nigūḍhaṃ līlāyate /",
    "GR14ss4_krsu:5132": " atrodāhṛtaṃ tantra-bhāgavatādi-vākyaṃ vārāhādi-",
    "GR14ss4_krsu:5133": " vākyaṃ cānusandheyam /",
    "GR14ss4_krsu:5134": " udāhariṣyate ca nityaṃ sannihitas tatra bhagavān",
    "GR14ss4_krsu:5135": " madhusūdanaḥ [BhP 11.31.24] ity ādikam /",
    "GR14ss4_krsu:5136": " eṣa cābhisandhir na sarvair",
    "GR14ss4_krsu:5137": " evāvabudhyateti /",
    "GR14ss4_krsu:5138": " yatha sva-sva-dṛṣṭam eva munibhis tādṛg varṇyate /",
    "GR14ss4_krsu:5139": " yathā samudra-tīra-stha-",
    "GR14ss4_krsu:5140": " dṛṣṭyaiva adbhuto vā eṣa prātar udety apaḥ sāyaṃ praviśati iti śrutiḥ /",
    "GR14ss4_krsu:5141": " pravartate na tu vastuta iti prāñcaḥ /",
    "GR14ss4_krsu:5142": " yadi tatra sumeru-parikramādi-",
    "GR14ss4_krsu:5143": " vākyenānyathā gatiḥ kriyate tadātrāpi svayaṃ bhagavattā-nitya-vihāritādi-",
    "GR14ss4_krsu:5144": " pratipādaka-vākyena kathaṃ nāma na kriyatām /",
    "GR14ss4_krsu:5145": " tathā mathurādi-",
    "GR14ss4_krsu:5146": " parityāgādy-uktir avatāre prāpañcika-jana-prakaṭa-līlāpekṣayaiva / tad-",
    "GR14ss4_krsu:5147": " aprakaṭā tu līlā nityam eva vidyate eva /",
    "GR14ss4_krsu:5148": " tasmān nityatvena",
    "GR14ss4_krsu:5149": " janmādimayatvena ca līlā-pratipādakānāṃ vākyānāṃ samanvaya-svārasyād",
    "GR14ss4_krsu:5150": " idaṃ labhyate /",
    "GR14ss4_krsu:5151": " yathā ya eva śrī-kṛṣṇas tatra tatra nityam aprakaṭo viharati",
    "GR14ss4_krsu:5152": " sa eva svayaṃ janmādi-līlayā prakaṭo bhavati /",
    "GR14ss4_krsu:5153": " tatra nārāyaṇādayo'pi",
    "GR14ss4_krsu:5154": " praviśantīti sarvaṃ śāntam /",
    "GR14ss4_krsu:5155": " tad evaṃ tatra śrī-kṛṣṇa-līlā dvividhā aprakaṭa-rūpā prakaṭa-rūpā ca /",
    "GR14ss4_krsu:5156": " prāpañcika-lokāprakaṭatvāt tat-prakaṭatvāc ca /",
    "GR14ss4_krsu:5157": " tatrāprakaṭā -",
    "GR14ss4_krsu:5158": " (page 79)",
    "GR14ss4_krsu:5159": " yatrāsau saṃsthitaḥ kṛṣṇas tribhiḥ śaktyā samāhitaḥ /",
    "GR14ss4_krsu:5160": " rāmāniruddha-pradyumnai rukmiṇyā sahito vibhuḥ // [GTU 2.36] iti /",
    "GR14ss4_krsu:5161": " mathurā-tattva-pratipādaka-śrī-gopāla-tāpany-ādau - cintāmaṇi-prakara-",
    "GR14ss4_krsu:5162": " sadmasu-kalpa-vṛkṣa [BhP 5.40] ity ādi vṛndāvana-tattva-pratipādaka-brahma-",
    "GR14ss4_krsu:5163": " saṃhitādau ca prakaṭa-līlātaḥ kiñcid vilakṣaṇatvena dṛṣṭā,",
    "GR14ss4_krsu:5164": " prāpañcika-lokais",
    "GR14ss4_krsu:5165": " tad-vastubhiś cāmiśrā,",
    "GR14ss4_krsu:5166": " kālavad-ādi-madhyāvasāna-pariccheda-rahita-sva-",
    "GR14ss4_krsu:5167": " pravāhā, yādavendratva-vraja-yuvarājatvādy-ucitāharahar-mahā-",
    "GR14ss4_krsu:5168": " sabhopaveśa-gocāraṇa-vinodādi-lakṣaṇā /",
    "GR14ss4_krsu:5169": " prakaṭa-rūpā tu śrī-vigrahavat",
    "GR14ss4_krsu:5170": " kālādibhir aparicchedyaiva satī bhagavad-icchātmaka-svarūpa-śaktyaiva",
    "GR14ss4_krsu:5171": " labdhārambha-samāpanā prāpañcikāprāpañcika-loka-vastu-saṃvalitā tadīya-",
    "GR14ss4_krsu:5172": " janmādi-lakṣaṇā /",
    "GR14ss4_krsu:5173": " tatrāprakaṭā dvividhā /",
    "GR14ss4_krsu:5174": " mantropāsanāmayī svārasikī ca /",
    "GR14ss4_krsu:5175": " prathamā yathā",
    "GR14ss4_krsu:5176": " tat-tad-ekatara-sthānādi-niyata-sthitikā tat-tan-mantra-dhyāna-mayī / yathā",
    "GR14ss4_krsu:5177": " bṛhad-dhyāna-ratnābhiṣekādi-prastāvaḥ krama-dīpikāyām / yathā vā --",
    "GR14ss4_krsu:5178": " atha dhyānaṃ pravakṣyāmi sarva-pāpa-praṇāśanam /",
    "GR14ss4_krsu:5179": " pītāmbara-dharaṃ kṛṣṇaṃ puṇḍarīka-nibhekṣaṇam //",
    "GR14ss4_krsu:5180": " ity ādi gautamīya-",
    "GR14ss4_krsu:5181": " tantre /",
    "GR14ss4_krsu:5182": " yathā vā -",
    "GR14ss4_krsu:5183": " veṇuṃ kvaṇantam aravinda-dalāyatākṣam-",
    "GR14ss4_krsu:5184": " barhāvataṃsam asitāmbuda-sundarāṅgam /",
    "GR14ss4_krsu:5185": " kandarpa-koṭi-kamanīya-viśeṣa-śobhaṃ",
    "GR14ss4_krsu:5186": " govindam ādi-puruṣaṃ tam ahaṃ bhajāmi //",
    "GR14ss4_krsu:5187": " ālola-candraka-lasad-vanamālya-vaṃśī-",
    "GR14ss4_krsu:5188": " ratnāṅgadaṃ praṇaya-keli-kalā-vilāsam /",
    "GR14ss4_krsu:5189": " śyāmaṃ tri-bhaṅga-lalitaṃ niyata-prakāśaṃ",
    "GR14ss4_krsu:5190": " govindam ādi-puruṣaṃ tam ahaṃ bhajāmi //",
    "GR14ss4_krsu:5191": " iti brahma-saṃhitāyām [5.39-40] /",
    "GR14ss4_krsu:5192": " homas tu pūrvavat kāryo govinda-prītaye tataḥ ity-ādy-anantaraṃ -",
    "GR14ss4_krsu:5193": " govindaṃ manasā dhyāyet gavāṃ madhye sthitaṃ śubham /",
    "GR14ss4_krsu:5194": " barhāpīḍaka-saṃyuktaṃ veṇu-vādana-tat-param //",
    "GR14ss4_krsu:5195": " gopī-janaiḥ parivṛtaṃ vanya-puṣpāvataṃsakam //",
    "GR14ss4_krsu:5196": " iti bodhāyana-karma-vipāka-",
    "GR14ss4_krsu:5197": " prāyaścitta-smṛtau /",
    "GR14ss4_krsu:5198": " tad u hovāca hairaṇyo gopa-veśam abhrābhaṃ taruṇaṃ kalpa-drumāśritam /",
    "GR14ss4_krsu:5199": " tadiha ślokā bhavanti --",
    "GR14ss4_krsu:5200": " sat-puṇḍarīka-nayanaṃ meghābhaṃ vaidyutāmbaram /",
    "GR14ss4_krsu:5201": " dvi-bhujaṃ mauna-mudrāḍhyaṃ vanamālinamīśvaram //",
    "GR14ss4_krsu:5202": " gopa-gopī-gavāvītaṃ sura-druma-talāśritam /",
    "GR14ss4_krsu:5203": " divyālaṅkaraṇopetaṃ rakta-paṅkaja-madhyagam //",
    "GR14ss4_krsu:5204": " kālindī-jala-kallola-saṅgi-māruta-sevitam /",
    "GR14ss4_krsu:5205": " cintayaṃś cetasā kṛṣṇaṃ mukto bhavati saṃsṛteḥ //",
    "GR14ss4_krsu:5206": " iti śrī-gopāla-tāpanyām [1.11-15] - govindaṃ gokulānandaṃ sac-cid-ānanda-",
    "GR14ss4_krsu:5207": " vigraham [GTU 1.37] ity ādi ca /",
    "GR14ss4_krsu:5208": " yā tu tat-tat-kāmanātmaka-prayoga-mayī pūtanā-vadhādi-rūpā yad-yad-",
    "GR14ss4_krsu:5209": " dhiyā ta urugāya vibhāvayanti tat-tad-vapuḥ praṇayase sad-anugrahāya [BhP",
    "GR14ss4_krsu:5210": " 3.9.11] ity uktānusāreṇādyāpi sādhaka-hṛdi kadācit sāmpratīva sphurati sā",
    "GR14ss4_krsu:5211": " khalu mantropāsanāmayītve'pi svārasikyām eva paryavasyati atītatvena",
    "GR14ss4_krsu:5212": " sarvatra nirdiṣṭatvāt /",
    "GR14ss4_krsu:5213": " atha svārasikī ca yathodāhṛtam eva skānde --",
    "GR14ss4_krsu:5214": " vatsair vatsatarībhiś ca sadā krīḍati mādhavaḥ /",
    "GR14ss4_krsu:5215": " vṛndāvanāntaragataḥ sa-rāmo bālakaiḥ saha // ity ādi /",
    "GR14ss4_krsu:5216": " tatra ca-kārāt śrī-gopendrādayo gṛhyante /",
    "GR14ss4_krsu:5217": " rāma- (page 80) -śabdena rohiṇy",
    "GR14ss4_krsu:5218": " api / tathā tenaiva krīḍatīty ādinā vrajāgamana-śayanādi-līlāpi / krīḍā-",
    "GR14ss4_krsu:5219": " śabdasya vihārārthatvād vihārasya nānā-sthānānusāraṇa-rūpatvād eka-",
    "GR14ss4_krsu:5220": " sthāna-niṣṭhāyā mantropāsanāmayyā bhidyate'sau /",
    "GR14ss4_krsu:5221": " yathāvasara-vividha-",
    "GR14ss4_krsu:5222": " svecchāmayī svārasikī /",
    "GR14ss4_krsu:5223": " evaṃ brahma-saṃhitāyām --",
    "GR14ss4_krsu:5224": " cintāmaṇi-prakara-sadmasu kalpa-vṛkṣa-",
    "GR14ss4_krsu:5225": " lakṣāvṛteṣu surabhir abhipālayantam",
    "GR14ss4_krsu:5226": " lakṣmī-sahasra-śata-sambhrama-sevyamānaṃ",
    "GR14ss4_krsu:5227": " govindam ādi-puruṣaṃ tam ahaṃ bhajāmi // [BrahmaS 5.28] iti /",
    "GR14ss4_krsu:5228": " atra kathā gānaṃ nātyaṃ gamanam api vaṃśī [BrahmaS 5.52] ity",
    "GR14ss4_krsu:5229": " atrānusandheyam /",
    "GR14ss4_krsu:5230": " tatra nānā-līlā-pravāha-rūpatayā svārasikī gaṅgeva /",
    "GR14ss4_krsu:5231": " ekaika-līlātmatayā mantropāsanāmayī tu labdha-tat-sambhava-hrada-śreṇir",
    "GR14ss4_krsu:5232": " iva jñeyā / kiṃ ca mantropāsanāmayyām api vraja-rājādi-sambandhaḥ śrūyate",
    "GR14ss4_krsu:5233": " kim uta svārasikyām iti na kutrāpi tad-rahitatā kalpanīyā /",
    "GR14ss4_krsu:5234": " tad etat sarvaṃ",
    "GR14ss4_krsu:5235": " mūla-pramāṇe'pi dṛśyate /",
    "GR14ss4_krsu:5236": " tatra prakaṭa-rūpā vispaṣṭaiva /",
    "GR14ss4_krsu:5237": " athāprakaṭāyāṃ mantropāsanā-mayīm āha --",
    "GR14ss4_krsu:5238": " māṃ keśavo gadayā prātar avyād",
    "GR14ss4_krsu:5239": " govinda āsaṅgavam ātta-veṇuḥ / [BhP 6.8.2] iti /",
    "GR14ss4_krsu:5240": " ātta-veṇur iti viśeṣeṇa govindaḥ śrī-vṛndāvana-mathurā-prasiddha-mahā-",
    "GR14ss4_krsu:5241": " yoga-pīṭhayos tan-nāmnaiva sahitau prasiddhau /",
    "GR14ss4_krsu:5242": " tau ca tatra tatra",
    "GR14ss4_krsu:5243": " prāpañcika-loka-dṛṣṭyāṃ śrīmat-pratimākāreṇābhātaḥ svajana-dṛṣṭyāṃ",
    "GR14ss4_krsu:5244": " sākṣād-rūpa-vṛnda-prakaraṇa eva etau paṭhitau /",
    "GR14ss4_krsu:5245": " tataś ca nārāyaṇa-",
    "GR14ss4_krsu:5246": " varmākhya-mantropāsya-devatātvena (śrī-gopāla-tāpanyādi-prasiddha-",
    "GR14ss4_krsu:5247": " svatantra-mantrāntaropāsya-devatātvena)",
    "GR14ss4_krsu:5248": " ca mantropāsanā-mayyām idam",
    "GR14ss4_krsu:5249": " udāhṛtam //",
    "GR14ss4_krsu:5250": " // 6.8 // viśvarūpa indram // 153 // [154]",
    "GR14ss4_krsu:5251": " vakṣyamāṇa-bhagavad-abhiprāyānusāreṇa spaṣṭārthatvena ca vastutaḥ",
    "GR14ss4_krsu:5252": " svārasikīm āha -",
    "GR14ss4_krsu:5253": " mā khidyataṃ mahā-bhāgau drakṣyathaḥ kṛṣṇam antike /",
    "GR14ss4_krsu:5254": " antar hṛdi sa bhūtānām āste jyotir ivaidhasi // [BhP 10.46.36]",
    "GR14ss4_krsu:5255": " he mahā-bhāgau śrī-vrajeśvarau mā khidyataṃ yataḥ śrī-kṛṣṇaṃ",
    "GR14ss4_krsu:5256": " drakṣyathaḥ /",
    "GR14ss4_krsu:5257": " kathaṃ yataḥ so'ntika evāste /",
    "GR14ss4_krsu:5258": " tasyāntika-sthiter avyabhicāre",
    "GR14ss4_krsu:5259": " dṛṣṭāntaḥ / bhūtānām antar-hṛdi paramātma-lakṣaṇaṃ jyotir iva edhasi",
    "GR14ss4_krsu:5260": " cāgni-lakṣaṇaṃ jyotir iveti /",
    "GR14ss4_krsu:5261": " tatra nirantaras tat-sphūrtir eva bhavatāṃ",
    "GR14ss4_krsu:5262": " pramāṇam iti bhāvaḥ /",
    "GR14ss4_krsu:5263": " arthāntare tūttarārdhasya hetutvāspaṣṭatvāt",
    "GR14ss4_krsu:5264": " paramātma-rūpeṇāntarhṛdi-sthitasyāpi darśanāniyamāt /",
    "GR14ss4_krsu:5265": " // 10.46 // uddhavaḥ śrī-vrajeśvarīm // 154 // [155]",
    "GR14ss4_krsu:5266": " evaṃ śrī-bhagavān uvāca - bhavatīnāṃ viyogo me na hi sarvātmanā kvacit //",
    "GR14ss4_krsu:5267": " [BhP 10.47.29]",
    "GR14ss4_krsu:5268": " ye mayā saha bhavatīnāṃ yo'yaṃ viyogaḥ sa sarvātmanā sarveṇāpi prakāśena",
    "GR14ss4_krsu:5269": " na vidyate / kiṃ tarhy ekena prakaṭa-līlāyāṃ virājamānena prakāśena",
    "GR14ss4_krsu:5270": " viyogaḥ / aprakaṭa-līlāyāṃ tv anyena (page 81)",
    "GR14ss4_krsu:5271": " prakāśena saṃyoga evety",
    "GR14ss4_krsu:5272": " arthaḥ / atraitad uktaṃ bhavati na cāntar na bahir yasya ity ādi dāmodara-līlā-",
    "GR14ss4_krsu:5273": " praghaṭṭaka-dṛṣṭyā mṛd-bhakṣaṇa-līlādau śrī-vrajeśvary-ādīnāṃ",
    "GR14ss4_krsu:5274": " tathānubhūtyā ca śrī-vigrahasya madhyamatva eva vibhutvaṃ dṛśyate / tac ca",
    "GR14ss4_krsu:5275": " paraspara-virodhi-dharma-dvayam ekatrācintya-vibhutva-śaktimati tasminn",
    "GR14ss4_krsu:5276": " āsambhavaṃ śrutes tu śabda-mūlatvād ity etan nyāyena ity evaṃ bhagavat-",
    "GR14ss4_krsu:5277": " sandarbhe praghaṭṭakena vivṛtam asti /",
    "GR14ss4_krsu:5278": " tad evaṃ vibhutve sati yugapad aneka-sthānādy-adhiṣṭhānārthaṃ rūpāntara-",
    "GR14ss4_krsu:5279": " sṛṣṭiḥ piṣṭa-peṣitā /",
    "GR14ss4_krsu:5280": " kintu yugapan-madhyamatva-vibhutva-prakāśikayā",
    "GR14ss4_krsu:5281": " tathaivācintya-śaktyā tad-icchānusāreṇaika eva śrī-vigraho'nekadhā",
    "GR14ss4_krsu:5282": " prakāśate / bimba iva svacchopādhibhiḥ /",
    "GR14ss4_krsu:5283": " kintu atropādhi-mātra-jīvanatvena",
    "GR14ss4_krsu:5284": " sākṣāt sparśādy-abhāvena vaiparītyodaya-niyamena bimbasya",
    "GR14ss4_krsu:5285": " paricchinnatvena ca pratibimbatvam /",
    "GR14ss4_krsu:5286": " atra tu svābhāvaika-śakti-sphuritatvena",
    "GR14ss4_krsu:5287": " sākṣāt-sparśādi-bhāvena yatheccham udayena śrī-vigrahasya vibhutvena ca",
    "GR14ss4_krsu:5288": " bimbatvam eveti viśeṣaḥ /",
    "GR14ss4_krsu:5289": " evam eva sarveṣām api prakāśānāṃ pūrṇatvam",
    "GR14ss4_krsu:5290": " āha śrutiḥ -",
    "GR14ss4_krsu:5291": " pūrṇam adaḥ pūrṇam idaṃ pūrṇāt pūrṇam udacyate /",
    "GR14ss4_krsu:5292": " pūrṇasya pūrṇam ādāya pūrṇam evāvaśiṣyate // [BAU 6.5.4] iti /",
    "GR14ss4_krsu:5293": " tatra ca teṣāṃ prakāśānāṃ tathaivācintya-śaktyā pṛthak pṛthag eva kriyādīni",
    "GR14ss4_krsu:5294": " bhavanti / ataeva yugapad āvirbhūtānāṃ prakāśa-bhedāvalambinīnāṃ",
    "GR14ss4_krsu:5295": " nimeṣonmeṣaṇādi-kriyāṇām avirodhaḥ /",
    "GR14ss4_krsu:5296": " ataeva vibhor api paraspara-",
    "GR14ss4_krsu:5297": " viruddha-kriyā-gaṇāśrayasyāpi tat-tat-kriyā-kartṛtvaṃ yathārtham eva / tad-",
    "GR14ss4_krsu:5298": " yathārthatve bahuśaḥ śrī-bhāgavatādi-varṇitaṃ viduṣāṃ tu tad-udbhavaṃ",
    "GR14ss4_krsu:5299": " sukhaṃ nopapadyata iti tad-anyathānupapattiś cātra pramāṇam / ittham",
    "GR14ss4_krsu:5300": " evābhipretya śrī-nāradena citraṃ bataitad ekena vapuṣā yugapat pṛthak [BhP",
    "GR14ss4_krsu:5301": " 10.69.1] ity ādau vapuṣā ekatve'pi pṛthak-prakāśatvaṃ teṣu prakāśeṣu pṛthak",
    "GR14ss4_krsu:5302": " pṛthak kriyādhiṣṭhānāditvaṃ tādṛśa-śaktis tv anyatra muni-janādau na",
    "GR14ss4_krsu:5303": " sambhavatīti svayaṃ citratvaṃ coktam /",
    "GR14ss4_krsu:5304": " eṣa eva prakāśaḥ kvacid ātma-",
    "GR14ss4_krsu:5305": " śabdenocyate kvacid rūpādi-śabdena ca /",
    "GR14ss4_krsu:5306": " yathā tatraiva na hi sarvātmanā",
    "GR14ss4_krsu:5307": " kvacid iti, anyatra kṛtvā tāvantam ātmānam [BhP 10.33.19] iti, tāvad-rūpa-",
    "GR14ss4_krsu:5308": " dharo'vyayaḥ [BhP 10.59.42] iti,",
    "GR14ss4_krsu:5309": " kṛṣṇenecchā-śarīriṇā [BhP 10.30.40] iti ca /",
    "GR14ss4_krsu:5310": " tatra nānā-kriyādy-adhiṣṭhānatvād eva līlā-rasa-poṣāya teṣu prakāśeṣv",
    "GR14ss4_krsu:5311": " abhimāna-bhedaṃ parasparam ananusandhānaṃ ca prāyaḥ svecchayorīkarotīty",
    "GR14ss4_krsu:5312": " api gamyate /",
    "GR14ss4_krsu:5313": " evaṃ tac-chaktimayatvāt tat-parikareṣv api jñeyam / tatra teṣv",
    "GR14ss4_krsu:5314": " api prakāśa-bhedaḥ,",
    "GR14ss4_krsu:5315": " yathā kanyāṣoḍaśa-sahasra-vivāhe śrī-devaky-ādiṣu /",
    "GR14ss4_krsu:5316": " uktaṃ hi ṭīkā-kṛdbhiḥ - anena devakyādi-bandhu-jana-samāgamo'pi prati-",
    "GR14ss4_krsu:5317": " gṛhaṃ yaugapadyena sūcita iti /",
    "GR14ss4_krsu:5318": " teṣu śrī-kṛṣṇe ca prakāśa-bhedād abhimāna-",
    "GR14ss4_krsu:5319": " kriyā-bhedo yathā śrī-nārada-dṛṣṭa-yogamāyā-vaibhave tatra hy ekatra --",
    "GR14ss4_krsu:5320": " dīvyantam akṣais tatrāpi priyayā coddhavena ca /",
    "GR14ss4_krsu:5321": " pūjitaḥ parayā bhaktyā pratyutthānāsanādibhiḥ // [BhP 10.69.20] iti /",
    "GR14ss4_krsu:5322": " mantrayantaṃ ca kasmiṃścin mantribhiś coddhavādibhiḥ / [BhP 10.69.27]",
    "GR14ss4_krsu:5323": " tatrānyatra iti bhāva-bhedād abhimāna-bhedo lakṣyate /",
    "GR14ss4_krsu:5324": " ayam eva tad-",
    "GR14ss4_krsu:5325": " avastho'ham atrāsmīti /",
    "GR14ss4_krsu:5326": " evaṃ ṣoḍaśa-sahasra-vivāhe kutracit śrī-kṛṣṇa-",
    "GR14ss4_krsu:5327": " samakṣaṃ māṅgalikaṃ karma kurvatyā devakyās tad-darśana-sukhaṃ bhavati /",
    "GR14ss4_krsu:5328": " tat-parokṣaṃ tu tad-darśanotkaṇṭheti /",
    "GR14ss4_krsu:5329": " tathā yoga-māyā-vaibhava-darśana eva",
    "GR14ss4_krsu:5330": " kvacid (page 82)",
    "GR14ss4_krsu:5331": " uddhavena saṃyogaḥ kvacid viyoga iti vicitratā /",
    "GR14ss4_krsu:5332": " tad evaṃ tatra prakāśa-bhede sati tad-bhāvenābhimāna-kriyā-bhede ca sthite",
    "GR14ss4_krsu:5333": " tadānīṃ vṛndāvana-prakāśa-viśeṣe sthitena śrī-kṛṣṇasyāprakaṭa-prakāśena",
    "GR14ss4_krsu:5334": " tāsām aprakaṭa-prakāśātmikānāṃ saṃyogas tat-prakāśa-viśeṣe prāk-sthitena",
    "GR14ss4_krsu:5335": " samprati mathurāṃ gatena tat-prakaṭa-prakāśenaiva svīkṛtena sthāna-traye'pi",
    "GR14ss4_krsu:5336": " saparikara-śrī-kṛṣṇa-nityāvasthāyitā-vākyam anupahataṃ syāt / prakaṭa-",
    "GR14ss4_krsu:5337": " līlāyām anyatra sa-parikarasya tasya kadācid gamane'pi",
    "GR14ss4_krsu:5338": " prakāśāntareṇāvasthānād iti /",
    "GR14ss4_krsu:5339": " tasmāt sādhūktaṃ bhavatīnāṃ viyogo me [BhP",
    "GR14ss4_krsu:5340": " 10.47.29] ity ādi /",
    "GR14ss4_krsu:5341": " seyaṃ ca nitya-saṃyogitā parama-rahasyeti brahma-jñāna-sādṛśya-bhaṅgyā",
    "GR14ss4_krsu:5342": " samācchādyaivopadiṣṭā /",
    "GR14ss4_krsu:5343": " dṛśyate cānyatrāpi rahasyopadeśe'rthāntara-",
    "GR14ss4_krsu:5344": " samācchannoktiḥ /",
    "GR14ss4_krsu:5345": " yathā mahābhārate jatu-gṛhe gacchataḥ pāṇḍavān prati",
    "GR14ss4_krsu:5346": " vidurasya / yathā vā ṣaṣṭhe haryāśvādīn prati śrī-nāradasya / [156]",
    "GR14ss4_krsu:5347": " tad evaṃ punar api tathaivopadiśati --",
    "GR14ss4_krsu:5348": " yathā bhūtāni bhūteṣu khaṃ vāyv-agnir jalaṃ mahī /",
    "GR14ss4_krsu:5349": " tathāhaṃ ca manaḥ-prāṇa- bhūtendriya-guṇāśrayaḥ // [BhP 10.47.29]",
    "GR14ss4_krsu:5350": " yathā khādīni kāraṇa-rūpāṇi bhūtāni vāyv-ādiṣu sva-sva-kārya-rūpeṣu",
    "GR14ss4_krsu:5351": " bhūteṣv avasthitāni,",
    "GR14ss4_krsu:5352": " tatrākāśasya sthitir vāyau vāyor agnāv ity ādi / tathā",
    "GR14ss4_krsu:5353": " bhavatīṣv ahaṃ bahir-anupalabhyamāno'pi nityaṃ tiṣṭhāmy evety arthaḥ /",
    "GR14ss4_krsu:5354": " kathambhūto'ham ?",
    "GR14ss4_krsu:5355": " bhavatīnāṃ mad-eka-jīvātūnāṃ mana-ādy-āśrayaḥ /",
    "GR14ss4_krsu:5356": " anyathā nimeṣam api mad-viyogena tāny api na tiṣṭheyur iti bhāvaḥ /",
    "GR14ss4_krsu:5357": " yad vā, kiṃ-rūpas tiṣṭhasīty ākāṅkṣāyām āha,",
    "GR14ss4_krsu:5358": " bhavatīnāṃ mana-ādy-",
    "GR14ss4_krsu:5359": " āśraya-bhūto yo dvibhuja-śyāmasundara-veṇu-vinodi-rūpas tad-rūpa eveti / [157]",
    "GR14ss4_krsu:5360": " nanv itthaṃ prakāśa-vaicitrī kathaṃ syāt yayā viraha-saṃyogayor yugapad eva",
    "GR14ss4_krsu:5361": " sthitir ity āśaṅkyāha -",
    "GR14ss4_krsu:5362": " ātmany evātmanātmānaṃ sṛje hanmy anupālaye /",
    "GR14ss4_krsu:5363": " ātma-māyānubhāvena bhūtendriya-guṇātmanā // [BhP 10.47.30]",
    "GR14ss4_krsu:5364": " ātmani ananta-prakāśa-maye śrī-vigraha-lakṣaṇe svasmin ātmanā svayam",
    "GR14ss4_krsu:5365": " ātmānaṃ prakāśa-viśeṣaṃ sṛje abhivyañjayāmi /",
    "GR14ss4_krsu:5366": " kena ? nimitta-bhūtena",
    "GR14ss4_krsu:5367": " ātmā-māyānubhāvena acintyāyāḥ svarūpa-śakteḥ prabhāvena / svarūpa-",
    "GR14ss4_krsu:5368": " bhūtayā nitya-śaktyā māyākhyayā yuta iti madhva-bhāṣya-dhṛta-caturveda-",
    "GR14ss4_krsu:5369": " śikhātaḥ / kīdṛśena ?",
    "GR14ss4_krsu:5370": " bhūtendriya-guṇātmanā bhūtāni paramārtha-satyāni",
    "GR14ss4_krsu:5371": " yāni mamendriyāṇi ye ca guṇā rūpa-rasādayas teṣām ātmanā prakāśakenety",
    "GR14ss4_krsu:5372": " arthaḥ / buddhīndriyeti pāṭhe ātmanety asya viśeṣaṇam /",
    "GR14ss4_krsu:5373": " buddhayo'ntaḥ-",
    "GR14ss4_krsu:5374": " karaṇāni, indriyāṇi bahiḥ-karaṇāni,",
    "GR14ss4_krsu:5375": " guṇā rūpādayaḥ,",
    "GR14ss4_krsu:5376": " tāni sarvāṇy api ātmā",
    "GR14ss4_krsu:5377": " svarūpaṃ yatra, teneti /",
    "GR14ss4_krsu:5378": " tad evam āvirbhūya anu paścāt kadāpi hanmi,",
    "GR14ss4_krsu:5379": " tato'nyatra gacchāmi / han",
    "GR14ss4_krsu:5380": " hiṃsā-gatayoḥ /",
    "GR14ss4_krsu:5381": " kadāpy anu paścāt punaḥ pālaye svayam āgatya pālayāmi",
    "GR14ss4_krsu:5382": " nija-viraha-dūnān iti śeṣaḥ /",
    "GR14ss4_krsu:5383": " etat-kāraṇaṃ tu yat tv ahaṃ bhavatīnāṃ vai [BhP",
    "GR14ss4_krsu:5384": " 10.47.34] ity ādau vakṣyate /",
    "GR14ss4_krsu:5385": " hanter arthāntare trayāṇām eka-karma-kartṛtve'pi",
    "GR14ss4_krsu:5386": " tam ātmānaṃ prakāśaṃ kadācit tirodhāpayāmi /",
    "GR14ss4_krsu:5387": " tasmāt taṃ prakāśam ākṛṣya",
    "GR14ss4_krsu:5388": " prakāśa-vaividhyam ekīkaromīty arthaḥ /",
    "GR14ss4_krsu:5389": " evam eva daśama-saptatimamādhyāye svāmibhir api vyākhyātam - evaṃ",
    "GR14ss4_krsu:5390": " sarva-gṛhebhyaḥ pṛthak pṛthaṅ nirgatyānantaram eka eva sudharmāṃ prāviśat",
    "GR14ss4_krsu:5391": " [10.70.17] iti / yathā ca mādhva-bhāṣya-dhṛta-(page 83)",
    "GR14ss4_krsu:5392": " -svāmi(?)-vacanam -",
    "GR14ss4_krsu:5393": " sa devo bahudhā nirguṇaḥ puruṣottamaḥ /",
    "GR14ss4_krsu:5394": " ekībhūyaḥ punaḥ śete nirdoṣo harir ādikṛt // iti /",
    "GR14ss4_krsu:5395": " śrutiś ca śaṅkara-bhāṣya-dhṛtā - sa ekadhā bhavati,",
    "GR14ss4_krsu:5396": " dvidhā bhavati ity",
    "GR14ss4_krsu:5397": " ādyā / tad-anantaraṃ punar api tam ātmānaṃ pālaye punar abhivyajya nija-",
    "GR14ss4_krsu:5398": " śreṣṭha-janaiḥ saha krīḍayā sambhūtānandaṃ karomīty arthaḥ /",
    "GR14ss4_krsu:5399": " evaṃ hantir",
    "GR14ss4_krsu:5400": " aślīlo'pi sva-viyogi-jana-viṣaya-kāruṇya-kṛta-bhāvāntareṇa svayam eva",
    "GR14ss4_krsu:5401": " prayukta iti na doṣa āśaṅkyaḥ - chindyāṃ sva-bāhum api vaḥ pratikūla-vṛttim",
    "GR14ss4_krsu:5402": " [BhP 3.16.6] itivat / [158]",
    "GR14ss4_krsu:5403": " nanu prakaṭam eva mathurāyāṃ vikrīḍasi tarhy atrāpy adhunā virkīḍasīty",
    "GR14ss4_krsu:5404": " atrāsmākaṃ sambhāvanā kathaṃ jāyatām ity āśaṅkya tāsām evānubhavaṃ",
    "GR14ss4_krsu:5405": " pramāṇayati -",
    "GR14ss4_krsu:5406": " ātmā jñāna-mayaḥ śuddho vyatirikto 'guṇānvayaḥ /",
    "GR14ss4_krsu:5407": " suṣupti-svapna-jāgradbhir māyā-vṛttibhir īyate // [BhP 10.47.31]",
    "GR14ss4_krsu:5408": " yad vā āstāṃ tāvad aprakaṭa-līlāyāṃ mad-viyogābhāva-vārtā / prakaṭa-",
    "GR14ss4_krsu:5409": " līlāyām api tayānusandhīyatām ity āha ātmā jñāna-maya ity ādi / arthaś",
    "GR14ss4_krsu:5410": " cāyam - ātma-śabdo'sminn asmac-chabda-paraḥ /",
    "GR14ss4_krsu:5411": " tataś ca ātmāhaṃ śrī-",
    "GR14ss4_krsu:5412": " kṛṣṇa-lakṣaṇo bhavatīnāṃ suṣupty-ādi-lakṣaṇābhir mano-vṛttibhir īyate",
    "GR14ss4_krsu:5413": " anubhūyata eva /",
    "GR14ss4_krsu:5414": " kīdṛśaḥ ? jñāna-mayo nānā-vidyā-vidagdhaḥ / śuddho",
    "GR14ss4_krsu:5415": " doṣa-rahitaḥ /",
    "GR14ss4_krsu:5416": " vigato'tirikto yasmād iti vā viśeṣeṇātirikta iti vā vyatiriktaḥ",
    "GR14ss4_krsu:5417": " sarvottamo guṇānvayaḥ sarva-guṇa-śālī /",
    "GR14ss4_krsu:5418": " ataeva sa ca sphūrti-rūpo'yam anubhavaḥ kadācit sākṣātkāra-dvārāpi kalpyate",
    "GR14ss4_krsu:5419": " iti cira-kāla-virahe'pi tāsāṃ sandhukṣaṇa-kāraṇaṃ jñeyam /",
    "GR14ss4_krsu:5420": " atra suṣupte'pi tat-",
    "GR14ss4_krsu:5421": " sphūrti-nirdeśaḥ sarvadaiva sphurāmīti-mātra-tātparyakaḥ /",
    "GR14ss4_krsu:5422": " yad vā tatra",
    "GR14ss4_krsu:5423": " tāsāṃ svapna-jāgrator ananya-vṛttitvaṃ siddham eva /",
    "GR14ss4_krsu:5424": " vṛtty-antarāsambhavāt",
    "GR14ss4_krsu:5425": " tu śrī-kṛṣṇa-samādhi-lakṣaṇe suṣupte'pi tasminn eva svapna-jāgrad-gatānāṃ",
    "GR14ss4_krsu:5426": " vṛtti-vaicitrīṇāṃ tad-anubhāvitā-mātrāvaśeṣatayā praveśo bhavati / tad",
    "GR14ss4_krsu:5427": " uttara-kāle prākṛtaiḥ sukham aham asvāpsam itivat tābhiḥ sa iti",
    "GR14ss4_krsu:5428": " evānusandhīyate iti tathoktam /",
    "GR14ss4_krsu:5429": " tathā hi gāruḍe -",
    "GR14ss4_krsu:5430": " jāgrat-svapna-susuptiṣu yogasthasya ca yoginaḥ /",
    "GR14ss4_krsu:5431": " yā kācin manaso vṛttiḥ sa bhavaty acyutāśrayaḥ // iti / [159]",
    "GR14ss4_krsu:5432": " nanu tathāpy asmākaṃ viraha eva sarvopamardakaḥ sphurati /",
    "GR14ss4_krsu:5433": " kiṃ kurma ity",
    "GR14ss4_krsu:5434": " āśaṅkya, hanta yadi mad-viyogitābhimāni-mano-vṛttiṃ katham api roddhuṃ",
    "GR14ss4_krsu:5435": " śaknutha tadā svata eva nitya-saṃyogitvam uddeṣyatīty evam upadeśena",
    "GR14ss4_krsu:5436": " vaktuṃ yoga-śāstra-prakriyām āha dvābhyāṃ -",
    "GR14ss4_krsu:5437": " yenendriyārthān dhyāyeta mṛṣā svapna-vad utthitaḥ /",
    "GR14ss4_krsu:5438": " tan nirundhyād indriyāṇi vinidraḥ pratyapadyata // [BhP 10.47.32]",
    "GR14ss4_krsu:5439": " utthitaḥ pumān yathā mithyābhūtam eva svapnaṃ dhyāyati evaṃ bādhitān api",
    "GR14ss4_krsu:5440": " indriyārthān śabdādīn yena manasā dhyāyeta cintayet,",
    "GR14ss4_krsu:5441": " dhyāyaṃś ca",
    "GR14ss4_krsu:5442": " yenedriyāni pratyapadyata prāpa,",
    "GR14ss4_krsu:5443": " tan mano vinidro'nalasaḥ san nirundhyān",
    "GR14ss4_krsu:5444": " niyacched iti /",
    "GR14ss4_krsu:5445": " yadyapi svapnādivat tad-virahas tāsu nājñānādhyastaḥ,",
    "GR14ss4_krsu:5446": " prakaṭa-līlāyāṃ tasyāprāptes tāsām evānubhava-siddhatvāt tathāpy",
    "GR14ss4_krsu:5447": " aprakaṭa-līlāyāṃ nitya-saṃyogam anusandhāpayituṃ tasya",
    "GR14ss4_krsu:5448": " tādṛśatvenaivopadeśo bhagavatā yogya iti tathoktam /",
    "GR14ss4_krsu:5449": " ekāṃśe'pi saṃyoge",
    "GR14ss4_krsu:5450": " viyogo nāsty eveti vā / [160]",
    "GR14ss4_krsu:5451": " taṃ mano-nirodham eva stauti -",
    "GR14ss4_krsu:5452": " etad-antaḥ samāmnāyo yogaḥ sāṅkhyaṃ manīṣiṇām /",
    "GR14ss4_krsu:5453": " tyāgas tapo damaḥ satyaṃ samudrāntā ivāpagāḥ // [BhP 10.47.33] (page 84)",
    "GR14ss4_krsu:5454": " eṣa mano-nirodho'ntaḥ samāptiḥ phalaṃ yasya saḥ /",
    "GR14ss4_krsu:5455": " samāmnāyo vedaḥ / sa",
    "GR14ss4_krsu:5456": " tatra paryavasyatīty arthaḥ /",
    "GR14ss4_krsu:5457": " mārga-bhede'py ekatra prayavasāne dṛṣṭāntaḥ /",
    "GR14ss4_krsu:5458": " samudrāntā āpagatā nadya iva iti /",
    "GR14ss4_krsu:5459": " yasmāt sarvair eva vedādividbhiḥ",
    "GR14ss4_krsu:5460": " praśasyate mano-nirodhas tasmād yūyam api mad-viyogābhimāni-mano-vṛttiṃ",
    "GR14ss4_krsu:5461": " niyacchatheti padya-dvayena dhvanitam / [161]",
    "GR14ss4_krsu:5462": " nanu, aho yadi tad-viraheṇa vayam atiduḥkhitā ity ataḥ kṛpālu-citta eva tvam",
    "GR14ss4_krsu:5463": " asmabhyaṃ nija-prāpti-sādhanam upadiśasi /",
    "GR14ss4_krsu:5464": " tarhi svayaṃ kim u prakaṭam eva",
    "GR14ss4_krsu:5465": " nāyāsi, tasmāt kaitavam evedaṃ tava kṛpālutvam ity āśaṅkyāha -",
    "GR14ss4_krsu:5466": " yat tv ahaṃ bhavatīnāṃ vai dūre varte priyo dṛśām /",
    "GR14ss4_krsu:5467": " manasaḥ sannikarṣārthaṃ mad-anudhyāna-kāmyayā // [BhP 10.47.34]",
    "GR14ss4_krsu:5468": " sāmprataṃ bhavatīnāṃ dṛśāṃ priyo'py ahaṃ yad dūre varte,",
    "GR14ss4_krsu:5469": " tad-bhavatīnāṃ",
    "GR14ss4_krsu:5470": " mad-anudhyānecchayā yo manasaḥ sannikarṣas tad-arthaṃ mama bhavan-",
    "GR14ss4_krsu:5471": " nikaṭa-shtitau mad-arthaṃ bhavatīnāṃ dṛśye vāveśaḥ syād,",
    "GR14ss4_krsu:5472": " bhavad-dūre tu",
    "GR14ss4_krsu:5473": " manasy eveti tatra mama sannikarṣaḥ syād ity etad-arthaḥ / [162]",
    "GR14ss4_krsu:5474": " tad eva nidarśayati --",
    "GR14ss4_krsu:5475": " yathā dūra-care preṣṭhe mana āviśya vartate /",
    "GR14ss4_krsu:5476": " strīṇāṃ ca na tathā cetaḥ sannikṛṣṭe 'kṣi-gocare // [BhP 10.47.35]",
    "GR14ss4_krsu:5477": " ca-kārāt strīṣu preṣṭhasya ca / [163]",
    "GR14ss4_krsu:5478": " manaḥ-sannikarṣe kiṃ syāt śrīghram eva labdho bhavṣyāmīti jñāyatām ity",
    "GR14ss4_krsu:5479": " āha --",
    "GR14ss4_krsu:5480": " mayy āveśya manaḥ kṛtsnaṃ vimuktāśeṣa-vṛtti yat /",
    "GR14ss4_krsu:5481": " anusmarantyo māṃ nityam acirān mām upaiṣyatha // [BhP 10.47.36]",
    "GR14ss4_krsu:5482": " vimuktā aśeṣā viraha-tat-kāraṇa-bhāvanā-rūpā vṛttayo yena tan-mano mayi",
    "GR14ss4_krsu:5483": " kṛṣṇa-rūpe āveśya māṃ kṛṣṇa-rūpam evānusmarantyo māṃ kṛṣṇa-rūpam",
    "GR14ss4_krsu:5484": " evācirād eva samīpa evaiṣyatha,",
    "GR14ss4_krsu:5485": " ananya-vedyatayā prāpsyatha / [164]",
    "GR14ss4_krsu:5486": " tarhi kathaṃ prakaṭaṃ nāgacchasi tatrāha - tasya jhaṭiti prāpter vṛndāvana",
    "GR14ss4_krsu:5487": " eva līlāntara-nityāstitāyāś ca pratīty-arthaṃ nidarśanam apy āha --",
    "GR14ss4_krsu:5488": " yā mayā krīḍatā rātryāṃ vane 'smin vraja āsthitāḥ /",
    "GR14ss4_krsu:5489": " alabdha-rāsāḥ kalyāṇyo māpur mad-vīrya-cintayā // [BhP 10.47.37]",
    "GR14ss4_krsu:5490": " tad bahir-vighna-vañcanārtham ity arthaḥ /",
    "GR14ss4_krsu:5491": " tā hi tad-rātri-prakaṭa-rāsa-",
    "GR14ss4_krsu:5492": " mātram alabdhavatyo'py asmin vṛndāvana eva sarva-vighnāspṛṣṭāḥ prakaṭa-",
    "GR14ss4_krsu:5493": " vicitra-krīḍā-nidhānaṃ mām āpur eveti /",
    "GR14ss4_krsu:5494": " tathā ca vāsanā-bhāṣya-dhṛtaṃ",
    "GR14ss4_krsu:5495": " mārkaṇḍeya-vacanam -",
    "GR14ss4_krsu:5496": " tadānīm eva taṃ prāptāḥ śrīmantaṃ bhakta-vatsalam /",
    "GR14ss4_krsu:5497": " dhyānataḥ paramānandaṃ kṛṣṇaṃ gopāla-nāyikāḥ // iti /",
    "GR14ss4_krsu:5498": " tatrāpi he kalyāṇyaḥ sarva-vighna-rahitāḥ /",
    "GR14ss4_krsu:5499": " arthāntare sa-śarīrā eva ca / [Vṛ.",
    "GR14ss4_krsu:5500": " adds: sa-śarīrā iti tat-tad-deha-tyāgena bhavatīnāṃ mat-prāptir na syāt, kintv",
    "GR14ss4_krsu:5501": " anenaiva dehena mat-prāptiḥ syād iti bhāvaḥ /",
    "GR14ss4_krsu:5502": " [end. Vṛ. addition]",
    "GR14ss4_krsu:5503": " tāsāṃ śarīra-parityāgādikaṃ tu māyikam eveti bhāvaḥ /",
    "GR14ss4_krsu:5504": " tasmāt tāsāṃ vraje",
    "GR14ss4_krsu:5505": " prākaṭyenānupalambhāt tathā mayi bhaktir hi bhūtānām [BhP 10.82.44] ity",
    "GR14ss4_krsu:5506": " ādi vakṣyamāṇānusāreṇa mārkaṇḍeya-vacanānusāreṇa ca tadīyābhīpsita-",
    "GR14ss4_krsu:5507": " rūpa-vilāsasyaiva mama prāpteḥ siddhatvāc ca vidyata eva prakaṭāyā asyā",
    "GR14ss4_krsu:5508": " līlāyā pṛthak tasminn anyā līlā,",
    "GR14ss4_krsu:5509": " tasyāṃ ca mameva yuṣmākam api sthitir",
    "GR14ss4_krsu:5510": " adhyavasīyatām /",
    "GR14ss4_krsu:5511": " yām eva līlāṃ madīya-vrajāgamanāsakṛt-pratijñānusāreṇa",
    "GR14ss4_krsu:5512": " (page 85) śīghram eva yadu-puryāḥ sakāśād-bhavat-prema-yantritatayā",
    "GR14ss4_krsu:5513": " samāgatyāhaṃ (sarva-samañjasatayā bhavatīnāṃ tat-tad-vighna-nivāraṇa-",
    "GR14ss4_krsu:5514": " pūrvakaṃ) sarvebhya eva vraja-vāsibhyaḥ santataṃ darśayiṣyāmīti bhāvaḥ /",
    "GR14ss4_krsu:5515": " asminn iti nirdeśāt tadānīm api svasya vṛndāvana-sthatvaṃ sūcayati /",
    "GR14ss4_krsu:5516": " prakaraṇe'sminn idam uktaṃ bhavati /",
    "GR14ss4_krsu:5517": " na hy atra tāsām adhyātma-vidyā",
    "GR14ss4_krsu:5518": " śreyaskarī bhavati /",
    "GR14ss4_krsu:5519": " tasmān mad-bhakti-yuktasya yogino vai mad-ātmanaḥ /",
    "GR14ss4_krsu:5520": " na jñānaṃ na ca vairāgyaṃ prāyaḥ śreyo bhaved iha // [BhP 11.20.31]",
    "GR14ss4_krsu:5521": " iti śrī-bhagavatā /",
    "GR14ss4_krsu:5522": " jñāne prayāsam udapāsya namanta eva jīvanti [BhP 10.14.3]",
    "GR14ss4_krsu:5523": " iti brahmaṇā ca sādhāraṇa-bhaktānām apy anupādeyatvenoktatvāt / na ca",
    "GR14ss4_krsu:5524": " tac-chravaṇena tāsāṃ viraha-jvālā śāmyati /",
    "GR14ss4_krsu:5525": " taṃ śyāmaṃ manoharaṃ vinā",
    "GR14ss4_krsu:5526": " sādhāraṇa-bhaktānām api svargāpavarga-narakeṣv api tulyārtha-darśinaḥ",
    "GR14ss4_krsu:5527": " [BhP 6.17.18] ity ukta-diśā,",
    "GR14ss4_krsu:5528": " nātyantikaṃ vigaṇayanty api te prasādam [BhP",
    "GR14ss4_krsu:5529": " 3.15.48] ity-ādy-ukta-diśā vā heya-rūpatvenaivānubhavāt /",
    "GR14ss4_krsu:5530": " tāsāṃ tu sva-rasasya",
    "GR14ss4_krsu:5531": " parama-virodhy eva tat /",
    "GR14ss4_krsu:5532": " pūrvaṃ ca śrūyatāṃ priya-sandeśo bhavatīnāṃ",
    "GR14ss4_krsu:5533": " sukhāvahaḥ [BhP 10.47y.28] ity evoktam /",
    "GR14ss4_krsu:5534": " ata uktaṃ tāsām evābhiprāya-kathane śrī-svāmibhir api - nanu kim",
    "GR14ss4_krsu:5535": " anyānivāsmān ātma-vidyayā lobhayasi ?",
    "GR14ss4_krsu:5536": " vayaṃ tu sarva-sundara-",
    "GR14ss4_krsu:5537": " sarvālaṅkaraṇena tvayā virahaṃ naiva sahāmahe [Bhāvārtha-dīpikā to",
    "GR14ss4_krsu:5538": " 10.47.34] iti / tasmād vidurasyeva kūṭoktir iyam ity ukta evārthī bhavaty",
    "GR14ss4_krsu:5539": " antaraṅgaḥ /",
    "GR14ss4_krsu:5540": " sa ca yudhiṣṭhirasyeva tāsām eva gamya iti /",
    "GR14ss4_krsu:5541": " // 10.47 // śrī-bhagavān śrī-vraja-devīḥ // 155-164 // [165]",
    "GR14ss4_krsu:5542": " pūrva-vyākhyānusāreṇaivāha -",
    "GR14ss4_krsu:5543": " evaṃ priyatamādiṣṭam ākarṇya vraja-yoṣitaḥ /",
    "GR14ss4_krsu:5544": " tā ūcur uddhavaṃ prītās tat-sandeśāgata-smṛtīḥ // [BhP 10.47.38]",
    "GR14ss4_krsu:5545": " tat-sandeśenāgatā smṛtir nitya-saṃyogānusandhāna-rūpā yāsāṃ tādṛśyaḥ /",
    "GR14ss4_krsu:5546": " ataeva prītāḥ /",
    "GR14ss4_krsu:5547": " itaḥ paraṃ kadācit prakaṭa-līlānubhave sati tāsāṃ santoṣaḥ",
    "GR14ss4_krsu:5548": " prakaṭa-līlā-darśanatas tu viraha eveti bhāva-dvaitaṃ lakṣyate / [166]",
    "GR14ss4_krsu:5549": " tac ca santoṣam āha -",
    "GR14ss4_krsu:5550": " tatas tāḥ kṛṣṇa-sandeśair vyapeta-viraha-jvarāḥ /",
    "GR14ss4_krsu:5551": " uddhavaṃ pūjayāṃ cakrur jñātvātmānam adhokṣajam // [BhP 10.47.53]",
    "GR14ss4_krsu:5552": " tathā tena sandiṣṭaṃ tathaivātmānam anubhūyādhokṣajaṃ cānubhūyety",
    "GR14ss4_krsu:5553": " arthaḥ /",
    "GR14ss4_krsu:5554": " // 10.47 // śrī-śukaḥ // 165-166 // [167]",
    "GR14ss4_krsu:5555": " sva-virahaṃ vyañjayanti --",
    "GR14ss4_krsu:5556": " apy eṣyatīha dāśārhas taptāḥ sva-kṛtayā śucā /",
    "GR14ss4_krsu:5557": " sañjīvayan nu no gātrair yathendro vanam ambudaiḥ // [BhP 10.47.44]",
    "GR14ss4_krsu:5558": " sva-nimittena śokena taptāḥ no'smān gātraiḥ kara-sparśādibhiḥ sañjīvayan",
    "GR14ss4_krsu:5559": " kiṃ nu ihaiṣyatīti //",
    "GR14ss4_krsu:5560": " // 10.47 // śrī-vraja-devya uddhavam // 167 // [168]",
    "GR14ss4_krsu:5561": " evaṃ tathā śrīmad-uddhava-dvāropadiṣṭaṃ tathā kurukṣetre sākṣād api",
    "GR14ss4_krsu:5562": " svayam upadiṣṭam / (page 86)",
    "GR14ss4_krsu:5563": " [Vṛ. adds:] kurukṣetra-yātrāyām api --",
    "GR14ss4_krsu:5564": " api smaratha naḥ sakhyaḥ svānām artha-cikīrṣayā /",
    "GR14ss4_krsu:5565": " gatāṃś cirāyitāñ chatru- pakṣa-kṣapaṇa-cetasaḥ // [BhP 10.82.41]",
    "GR14ss4_krsu:5566": " ity anena svāgamana-vilambe kāraṇaṃ vijñāpya punaś ca / [Vṛ. ends.]",
    "GR14ss4_krsu:5567": " mayi bhaktir hi bhūtānām amṛtatvāya kalpate /",
    "GR14ss4_krsu:5568": " diṣṭyā yad āsīn mat-sneho bhavatīnāṃ mad-āpanaḥ // [BhP 10.82.44]",
    "GR14ss4_krsu:5569": " ity atra tādṛśīnāṃ sākṣād eva tat-prāptiḥ phalaṃ nānyeṣām ivāmṛtatva-",
    "GR14ss4_krsu:5570": " mātram ity etat tāsām āśvāsana-rūpa-bhagavad-vacanānantaram / nanu tvaṃ",
    "GR14ss4_krsu:5571": " dvārakāyām eva sadā krīḍasi vayaṃ tu vṛndāvana-vāsinyaḥ kathaṃ",
    "GR14ss4_krsu:5572": " prāpsyāma ity āśaṅkya yuṣmābhir nitya-saṃyukta evāham asmīti",
    "GR14ss4_krsu:5573": " tathāvidham ātmānam upadiśati dvābhyāṃ -",
    "GR14ss4_krsu:5574": " [Vṛ. reads instead of the above paragraph:",
    "GR14ss4_krsu:5575": " ity anena tāsāṃ sva-prāptim",
    "GR14ss4_krsu:5576": " avaśyambhāvinīṃ procya tatrāpi tāsāṃ kāla-vilambākṣamatvaṃ vilokya jhaṭiti",
    "GR14ss4_krsu:5577": " sāntvanārtham uddhava-dvārā prahita-cara-sandeśavad eva svena nitya-",
    "GR14ss4_krsu:5578": " saṃyogam upadiśati - End Vṛ. reading.]",
    "GR14ss4_krsu:5579": " ahaṃ hi sarva-bhūtānām ādir anto 'ntaraṃ bahiḥ /",
    "GR14ss4_krsu:5580": " bhautikānāṃ yathā khaṃ vār bhūr vāyur jyotir aṅganāḥ //",
    "GR14ss4_krsu:5581": " evaṃ hy etāni bhūtāni bhūteṣv ātmātmanā tataḥ /",
    "GR14ss4_krsu:5582": " ubhayaṃ mayy atha pare paśyatābhātam akṣare // [BhP 10.82.45-46]",
    "GR14ss4_krsu:5583": " yathāham ahaṅkāro bhūtādiḥ sarveṣāṃ bhūtānāṃ khādīnām ādyantādi-",
    "GR14ss4_krsu:5584": " rūpaḥ / ahaṅkārāntargatāny eva khādīnīty arthaḥ /",
    "GR14ss4_krsu:5585": " yathā ca khādīni",
    "GR14ss4_krsu:5586": " bhūtāni bhautikānāṃ śarāva-saindhavādīnām ādy-antādi-rūpāṇi,",
    "GR14ss4_krsu:5587": " khādīnām antargatāny eva tānīty arthaḥ /",
    "GR14ss4_krsu:5588": " evam etāni prakaṭa-līlāyām",
    "GR14ss4_krsu:5589": " anubhūyamānāni yuṣmākaṃ mamatāspadāni bhūtāni paramārtha-satya-",
    "GR14ss4_krsu:5590": " vastūni śrī-vṛndāvanādīni bhūteṣv aprakaṭa-līlā-gateṣu paramārtha-satya-",
    "GR14ss4_krsu:5591": " vastuṣu teṣu vartante /",
    "GR14ss4_krsu:5592": " yuṣmākaṃ prakaṭa-līlābhimāny-ahantāspadam ātmā",
    "GR14ss4_krsu:5593": " cāprakaṭa-līlābhimāny ahantāspadenātmanā tato vyāptaḥ / evam",
    "GR14ss4_krsu:5594": " idantāhantāspadaṃ yad ubhayaṃ tac ca punaḥ pare prakaṭam atra",
    "GR14ss4_krsu:5595": " dṛśyamāne'pi tasyāṃ vṛndāṭavyāṃ viharamāṇe'kṣare nityam eva yuṣmat-",
    "GR14ss4_krsu:5596": " saṅgini mayy āśraya-rūpe ābhātaṃ virājamānaṃ paśyateti /",
    "GR14ss4_krsu:5597": " tasmāt prakāśa-",
    "GR14ss4_krsu:5598": " bhedād eva tat-tad-vastv-ādi-bheda-vyapadeśo viraha-saṃyoga-vyavasthā",
    "GR14ss4_krsu:5599": " cetīdam atrāpi vyaktam / [169]",
    "GR14ss4_krsu:5600": " śrī-bhagavac-chikṣānurūpam eva śrī-ṛṣir uvāca --",
    "GR14ss4_krsu:5601": " adhyātma-śikṣayā gopya evaṃ kṛṣṇena śikṣitāḥ /",
    "GR14ss4_krsu:5602": " tad-anusmaraṇa-dhvasta-jīva-kośās tam adhyagan // [BhP 10.82.47]",
    "GR14ss4_krsu:5603": " adhyātma-śikṣayā tad-upadeśena ātmānaṃ śrī-kṛṣṇam adhikṛtya yā śikṣā",
    "GR14ss4_krsu:5604": " tayā vā / tathāvidhaṃ yad upadiṣṭaṃ tad-anusmaraṇena nitya-siddhāprakaṭa-",
    "GR14ss4_krsu:5605": " līlāyāḥ punar anusandhānena dhvastas tyakta-prāyo jīva-koṣaḥ prapañcas",
    "GR14ss4_krsu:5606": " tatra prākaṭyābhiniveśo yābhis tāḥ /",
    "GR14ss4_krsu:5607": " taṃ svayam upadiṣṭaṃ nitya-saṃyukta-",
    "GR14ss4_krsu:5608": " rūpaṃ śrī-kṛṣṇam adhyagan praṇihitavatyaḥ /",
    "GR14ss4_krsu:5609": " tatrāpi pūrva-darśita-śruti-",
    "GR14ss4_krsu:5610": " purāṇādi-gata-nityatā-vākyaṃ mayi bhaktir hi [BhP 10.82.44] iti /",
    "GR14ss4_krsu:5611": " phala-bheda-",
    "GR14ss4_krsu:5612": " vākyaṃ ca na jñānaṃ na ca vairāgyam [BhP 11.20.31] ity ādy-ayuktatā-vyañji-",
    "GR14ss4_krsu:5613": " vākyaṃ cānusandhāya parokṣa-vādārtha-prayuktam arthāntaraṃ na",
    "GR14ss4_krsu:5614": " prameyam / [170]",
    "GR14ss4_krsu:5615": " atha jñāna-rūpaṃ prakaṭārtham asvīkuṛvāṇā nitya-līlā-rūpaṃ rahasyārthaṃ",
    "GR14ss4_krsu:5616": " svīkurvāṇā api pūrvavat punaś ca prakaṭa-līlābhiniveśena viraha-bhītāḥ",
    "GR14ss4_krsu:5617": " parama-dainyottaram evaṃ prārthayāmāsur ity āha -",
    "GR14ss4_krsu:5618": " āhuś ca te nalina-nābha padāravindaṃ",
    "GR14ss4_krsu:5619": " yogeśvarair hṛdi vicintyam agādha-bodhaiḥ",
    "GR14ss4_krsu:5620": " saṃsāra-kūpa-patitottaraṇāvalambaṃ",
    "GR14ss4_krsu:5621": " gehaṃ juṣām api manasy udiyāt sadā naḥ // [BhP 10.82.48]",
    "GR14ss4_krsu:5622": " āstāṃ tāvad durvidhi-hatānām asmākaṃ tvad-darśana-gandha-vārtāpi / he",
    "GR14ss4_krsu:5623": " nalina-nābha tava padāravindaṃ tvad-upadeśānusāreṇāsmākaṃ manasy",
    "GR14ss4_krsu:5624": " udiyāt /",
    "GR14ss4_krsu:5625": " nanu (page 87) kim ivātrāsambhāvyam ?",
    "GR14ss4_krsu:5626": " tatrāhuḥ - yogeśvarair eva hṛdi",
    "GR14ss4_krsu:5627": " vicintyaṃ na tv asmābhis tvat-smaraṇārambha eva mūrcchā-gāminībhiḥ / tad",
    "GR14ss4_krsu:5628": " uktam uddhavaṃ prati svayaṃ bhagavatā -",
    "GR14ss4_krsu:5629": " mayi tāḥ preyasāṃ preṣṭhe dūra-sthe gokula-striyaḥ /",
    "GR14ss4_krsu:5630": " smarantyo 'ṅga vimuhyanti virahautkaṇṭhya-vihvalāḥ // [BhP 10.46.5] iti /",
    "GR14ss4_krsu:5631": " tad evopapādayanti agādha-bodhaiḥ sākṣād-darśane'py akṣubhita-",
    "GR14ss4_krsu:5632": " buddhibhiḥ /",
    "GR14ss4_krsu:5633": " na tv asmābhir iva tvad-darśanecchayā kṣubhita-buddhibhiḥ /",
    "GR14ss4_krsu:5634": " caraṇasyāravindatā-rūpakaṃ ca tvat-sparśenaiva dāha-śāntir bhavati na tu",
    "GR14ss4_krsu:5635": " tathā tvat-smaraṇeneti jñāpanāya /",
    "GR14ss4_krsu:5636": " nanu tathā nididhyāsanam eva yogeśvarāṇāṃ saṃsāra-duḥkham iva",
    "GR14ss4_krsu:5637": " bhavatīnāṃ viraha-duḥkhaṃ dūrīkṛtya tad-udayaṃ kariṣyatīti āśaṅkyāha",
    "GR14ss4_krsu:5638": " saṃsāra-kūpa-patitānām evottaraṇāvalambaṃ na tv asmākaṃ viraha-sindhu-",
    "GR14ss4_krsu:5639": " nimagnānām /",
    "GR14ss4_krsu:5640": " tvac-cintanārambhe duḥkha-vṛddher evānubhūyamānatvād",
    "GR14ss4_krsu:5641": " iti bhāvaḥ /",
    "GR14ss4_krsu:5642": " nanv adhunaivāgatya muhur māṃ sākṣād evānubhavata,",
    "GR14ss4_krsu:5643": " tatrāha - gehaṃ",
    "GR14ss4_krsu:5644": " juṣāṃ para-gṛhiṇīnām asvādhīnānām ity arthaḥ /",
    "GR14ss4_krsu:5645": " yad vā gehaṃ juṣām iti",
    "GR14ss4_krsu:5646": " tava saṅgatiś ca tvat-pūrva-saṅgama-vilāsa-dhāmni tat-tad-asmat-kāma-dughe",
    "GR14ss4_krsu:5647": " svābhāvikāsmat-prīti-nilaye nija-gehe gokula eva bhavatu,",
    "GR14ss4_krsu:5648": " na tu dvārakādāv",
    "GR14ss4_krsu:5649": " iti sva-manoratha-viśeṣeṇa tasminn eva prītimatīnām ity arthaḥ / yaḥ",
    "GR14ss4_krsu:5650": " kaumāra-haraḥ sa eva hi varaḥ ityādivat /",
    "GR14ss4_krsu:5651": " tasmād asmākaṃ manasi bhavac-",
    "GR14ss4_krsu:5652": " caraṇa-cintana-sāmarthyābhāvāt svayam āgamanasyāsāmarthyād anabhirucer",
    "GR14ss4_krsu:5653": " vā sākṣād eva śrī-vṛndāvana eva yady āgacchasi tadaiva nistāra iti bhāvaḥ /",
    "GR14ss4_krsu:5654": " [Vṛ edition adds here:",
    "GR14ss4_krsu:5655": " tam etam eva bhāvaṃ śrī-bhagavān aṅgīcakāra /",
    "GR14ss4_krsu:5656": " yathoktam etad-anantaram -",
    "GR14ss4_krsu:5657": " ta evaṃ loka-nāthena paripṛṣṭāḥ su-sat-kṛtāḥ /",
    "GR14ss4_krsu:5658": " pratyūcur hṛṣṭa-manasas tat-pādekṣā-hatāṃhasaḥ // [BhP 10.83.2] [end Vṛ",
    "GR14ss4_krsu:5659": " addition]",
    "GR14ss4_krsu:5660": " // 10.82 // śrī-śukaḥ // 168-170 // [171]",
    "GR14ss4_krsu:5661": " tad evaṃ svārasikya-prakaṭa-līlā darśitā /",
    "GR14ss4_krsu:5662": " athāprakaṭa-līle dve apy artha-",
    "GR14ss4_krsu:5663": " viśeṣeṇāha -",
    "GR14ss4_krsu:5664": " gopīnāṃ tat-patīnāṃ ca sarveṣām eva dehinām /",
    "GR14ss4_krsu:5665": " yo 'ntaś carati so 'dhyakṣaḥ krīḍaneneha deha-bhāk // [BhP 10.33.35]",
    "GR14ss4_krsu:5666": " antar-antaḥ-sthitam aprakaṭaṃ yathā syāt tathā gopīnāṃ tat-patīnāṃ ca tat-",
    "GR14ss4_krsu:5667": " patiṃ-manyānāṃ krīḍana-deha-bhāk san teṣām eva gokula-yuvarājatayā",
    "GR14ss4_krsu:5668": " adhyakṣaś ca san yaś carati krīḍati sa eva prakaṭa-līlā-gato'pi bhūtvā",
    "GR14ss4_krsu:5669": " sarveṣāṃ viśva-vartināṃ dehinām api krīḍana-deha-bhāk san teṣāṃ",
    "GR14ss4_krsu:5670": " pālakatvenādhyakṣo'pi san carati /",
    "GR14ss4_krsu:5671": " tasmād anādita eva tābhiḥ krīḍā-śālitvena",
    "GR14ss4_krsu:5672": " svīkṛtatvāt tac-chakti-rūpāṇāṃ tāsāṃ saṅgame vastuta eva para-dāratā-",
    "GR14ss4_krsu:5673": " doṣo'pi nāsti /",
    "GR14ss4_krsu:5674": " tatas teṣāṃ tat-patitvaṃ ca /",
    "GR14ss4_krsu:5675": " nāsūyan khalu kṛṣṇāya [BhP 10.33.37] ityādi-",
    "GR14ss4_krsu:5676": " vakṣyamāṇa-diśā,",
    "GR14ss4_krsu:5677": " teṣāṃ tāsāṃ ca prātītika-mātraṃ na tu daihikam / tādṛśa-",
    "GR14ss4_krsu:5678": " pratīti-sampādanaṃ ca tāsām utkaṇṭhāpoṣārtham iti tat-prakaraṇa-",
    "GR14ss4_krsu:5679": " siddhāntasya parākāṣṭhā darśitā //",
    "GR14ss4_krsu:5680": " // 10.33 // śrī-śukaḥ // 171 //",
    "GR14ss4_krsu:5681": " (page 88) [172]",
    "GR14ss4_krsu:5682": " evaṃ tat-tal-līlā-bhedenaikasyāpi tat-tat-sthānasya prakāśa-bhedaḥ śrī-",
    "GR14ss4_krsu:5683": " vigrahavat /",
    "GR14ss4_krsu:5684": " tad uktam - vṛṣṇaḥ paramaṃ padam avabhāti bhūri iti śrutyā /",
    "GR14ss4_krsu:5685": " tatra tv itara-līlāntaḥ-pātibhiḥ prāyaśa itara-līlāvakāśa-viśeṣo nopalabhyate /",
    "GR14ss4_krsu:5686": " dṛśyate ca prakaṭa-līlāyām apy asaṅkarībhāvenaiva vicitrāvakāśatvam /",
    "GR14ss4_krsu:5687": " yathā dvādaśa-yojana-mātra-pramitāyām eva dvārakāntaḥ-puryāṃ krośa-",
    "GR14ss4_krsu:5688": " dvaya-pramita-gṛha-koṭi-prabhṛti-vastūni /",
    "GR14ss4_krsu:5689": " yathā svalpe govardhana-garte tad-",
    "GR14ss4_krsu:5690": " asaṅkhya-gokula-praveśaḥ /",
    "GR14ss4_krsu:5691": " yathā brahmaṇā dṛṣṭyā vṛndāvanasya sa-vṛkṣa-",
    "GR14ss4_krsu:5692": " tṛṇa-pakṣyādy-avakāśatā brahmāṇḍādy-ananta-vastv-avakāśatā ca / yathā",
    "GR14ss4_krsu:5693": " ca śrī-nārada-dṛṣṭa-yoga-māyā-vaibhave sama-kālam eva dvārakāyāṃ",
    "GR14ss4_krsu:5694": " prātastya-mādhyāhnika-sāyantana-līlā ity ādi /",
    "GR14ss4_krsu:5695": " tad evaṃ vṛndāvanasya tāvat",
    "GR14ss4_krsu:5696": " prakāśa-bhedā udāhriyante /",
    "GR14ss4_krsu:5697": " tatrāprakaṭa-līlānugato yathā yāmale rudra-",
    "GR14ss4_krsu:5698": " gaurī-saṃvāde -",
    "GR14ss4_krsu:5699": " vīthyāṃ vīthyāṃ nivāso'dhara-madhu-suvacas tatra santānakānām",
    "GR14ss4_krsu:5700": " eke rākendu-koṭy-ātapa-viśada-karās teṣu caike kamante /",
    "GR14ss4_krsu:5701": " rāme rātrer virāme samudita-tapana-dyoti-sindhūpameyā",
    "GR14ss4_krsu:5702": " ratnāṅgānāṃ suvarṇācita-mukura-rucas tebhya eke drumendrāḥ //",
    "GR14ss4_krsu:5703": " yat kusumaṃ yadā mṛgyaṃ yat phalaṃ ca varānane /",
    "GR14ss4_krsu:5704": " tat tadaiva prasūyante vṛndāvana-sura-drumāḥ //",
    "GR14ss4_krsu:5705": " arthaś ca - he adhara-madhu-suvacaḥ adhara-madhu-tulyāni suvacāṃsi yasyāḥ",
    "GR14ss4_krsu:5706": " tathābhūte he gauri /",
    "GR14ss4_krsu:5707": " tatra śrī-vṛndāvane rathāṅgānāṃ santānakānāṃ",
    "GR14ss4_krsu:5708": " madhye eke drumendrā rākendu-koṭy-ātapa-viśada-karāḥ /",
    "GR14ss4_krsu:5709": " he rāme, teṣu",
    "GR14ss4_krsu:5710": " santānakeṣu ca eke rātrer virāme samudita-tapana-dyoti-sindhūpameyāḥ",
    "GR14ss4_krsu:5711": " kamante virājante /",
    "GR14ss4_krsu:5712": " tebhyas tān atikramya eke kamante /",
    "GR14ss4_krsu:5713": " kathambhūtāḥ",
    "GR14ss4_krsu:5714": " suvarṇācita-mukura-ruca iti /",
    "GR14ss4_krsu:5715": " tatra ca yadā yat kusumaṃ mṛgyaṃ bhavati yadā",
    "GR14ss4_krsu:5716": " ca yat phalaṃ mṛgyaṃ bhavati tadaiva tad vṛndāvana-sura-drumāḥ prasūyanta",
    "GR14ss4_krsu:5717": " iti /",
    "GR14ss4_krsu:5718": " evaṃ brahma-saṃhitāyām api ādi-puruṣa-govinda-stotra eva --",
    "GR14ss4_krsu:5719": " śriyaḥ kāntāḥ kāntaḥ parama-puruṣaḥ kalpa-taravo",
    "GR14ss4_krsu:5720": " drumā bhūmiś cintāmaṇi-gaṇa-mayi toyam amṛtam /",
    "GR14ss4_krsu:5721": " kathā gānaṃ nāṭyaṃ gamanam api vaṃśī priya-sakhi",
    "GR14ss4_krsu:5722": " cid-ānandaṃ jyotiḥ param api tad āsvādyam api ca //",
    "GR14ss4_krsu:5723": " sa yatra kṣīrābdhiḥ sravati surabhībhyaś ca su-mahān",
    "GR14ss4_krsu:5724": " nimeṣārdhākhyo vā vrajati na hi yatrāpi samayaḥ /",
    "GR14ss4_krsu:5725": " bhaje śvetadvīpaṃ tam aham iha golokam iti yaṃ",
    "GR14ss4_krsu:5726": " vidantas te santaḥ kṣiti-virala-cārāḥ katipaye // [BrahmaS 5.56] iti /",
    "GR14ss4_krsu:5727": " jyotir laukika-līlā-mādhuryāya mahā-pralaye'py anaśvara-sūryādi-rūpaṃ yat",
    "GR14ss4_krsu:5728": " tatra vartate tathā teṣām āsādyam api yat kiñcit tat cidānanda-rūpaṃ param",
    "GR14ss4_krsu:5729": " api parama-tattvam eva na tu prākṛtam /",
    "GR14ss4_krsu:5730": " candrārkayoḥ sthitiś ca tatra",
    "GR14ss4_krsu:5731": " vilakṣaṇatvenaiva gautamīya-tantre kathitā samānodita-candrārkam iti hi",
    "GR14ss4_krsu:5732": " vṛndāvana-viśeṣaṇam /",
    "GR14ss4_krsu:5733": " samānatvaṃ ca rātro rātrau rākā-candra-mayatvād",
    "GR14ss4_krsu:5734": " iti / api ceti pareṇānvayaḥ /",
    "GR14ss4_krsu:5735": " (page 89) rasāveśena tad-ajñānād eva samayo na",
    "GR14ss4_krsu:5736": " vrajatīty uktam /",
    "GR14ss4_krsu:5737": " anyathā paurvāparyābhāve sati ceṣṭātmikāyā līlāyāḥ",
    "GR14ss4_krsu:5738": " svarūpa-hāniḥ syāt /",
    "GR14ss4_krsu:5739": " śvetaṃ śubhraṃ doṣa-rahitam ity arthaḥ / dvīpaṃ tad",
    "GR14ss4_krsu:5740": " ivānyāsaṅga-śūnyaṃ sarvataḥ param ity arthaḥ /",
    "GR14ss4_krsu:5741": " tad uktaṃ śrutyā -yathā hi",
    "GR14ss4_krsu:5742": " sarasi padmaṃ tiṣṭhati tathā bhūmyāṃ tiṣṭhati [GTU 2.30] iti /",
    "GR14ss4_krsu:5743": " kiṃ ca brahma-",
    "GR14ss4_krsu:5744": " saṃhitāyām eva tat-stavādau - cintāmaṇi-prakara-sadmasu kalpa-vṛkṣa-",
    "GR14ss4_krsu:5745": " lakṣāvṛteṣu [BrahmaS 5.29] ity ādi /",
    "GR14ss4_krsu:5746": " evaṃ nārada-pañcarātre ca śruti-vidyā-saṃvāde -",
    "GR14ss4_krsu:5747": " tataḥ śveta-mahā-dvīpaś catur-dikṣu vidikṣu ca /",
    "GR14ss4_krsu:5748": " adhaś cordhvaṃ ca diṅ-nāthās toyaṃ kṣīrāmṛtārṇavaḥ //",
    "GR14ss4_krsu:5749": " mahā-vṛndāvanaṃ tatra keli-vṛndāvanāni ca /",
    "GR14ss4_krsu:5750": " vṛkṣāḥ sura-drumāś caiva cintāmaṇi-mayī sthalī //",
    "GR14ss4_krsu:5751": " krīḍā-vihaṅga-lakṣaṃ ca surabhīnām anekaśaḥ /",
    "GR14ss4_krsu:5752": " nānā-citra-vicitra-śrī-rāsa-maṇḍala-bhūmayaḥ //",
    "GR14ss4_krsu:5753": " keli-kuñja-nikuñjāni nānā-saukhya-sthalāni ca /",
    "GR14ss4_krsu:5754": " prācīna-cchatra-ratnāni phaṇāḥ śeṣasya bhānty aho //",
    "GR14ss4_krsu:5755": " yac-chiro-ratna-vṛndānām atula-dyuti-vaibhavam /",
    "GR14ss4_krsu:5756": " brahmaiva rājate tatra rūpaṃ ko vaktum arhati // iti /",
    "GR14ss4_krsu:5757": " itthaṃ śrī-vṛndāvanasyāprakaṭa-līlānugata-prakāśa eva goloka iti",
    "GR14ss4_krsu:5758": " vyākhyātam /",
    "GR14ss4_krsu:5759": " tatrāprakaṭa-līlāyā dvaividhye mantropāsanāmayyāṃ kiñcid",
    "GR14ss4_krsu:5760": " vilakṣaṇaḥ /",
    "GR14ss4_krsu:5761": " sa ca tat-tan-mantreṣu yathādarśita-pratiniyata-līlā-sthāna-",
    "GR14ss4_krsu:5762": " sanniveśaḥ /",
    "GR14ss4_krsu:5763": " yathā pūrva-tāpanyāṃ,",
    "GR14ss4_krsu:5764": " yathā ca skānde śrī-nārada-vākyam -",
    "GR14ss4_krsu:5765": " yasmin vṛndāvane puṇyaṃ govindasya niketanam /",
    "GR14ss4_krsu:5766": " tat-sevaka-samākīrṇaṃ tatraiva sthīyate mayā //",
    "GR14ss4_krsu:5767": " bhuvi govinda-vaikuṇṭhaṃ tasmin vṛndāvane nṛpa /",
    "GR14ss4_krsu:5768": " yatra vṛndādayo bhṛtyāḥ santi govinda-lālasāḥ // iti /",
    "GR14ss4_krsu:5769": " atha prakaṭa-līlānugata-prakāśaḥ śrī-viṣṇu-purāṇa-harivaṃśādau",
    "GR14ss4_krsu:5770": " prasiddhaḥ /",
    "GR14ss4_krsu:5771": " sa eṣa eva prakāśas tadānīṃ prākṛtair api kaiścid bhāgya-",
    "GR14ss4_krsu:5772": " viśeṣodayavadbhir dadṛśe sampraty asmābhir api tad-aṃśo dṛśyate / atra tu",
    "GR14ss4_krsu:5773": " yat prākṛta-pradeśa iva rītayo'valokyante tat tu śrī-bhagavatīva svecchayā",
    "GR14ss4_krsu:5774": " laukika-līlā-viśeṣāṅgīkāra-nibandhanam iti jñeyam /",
    "GR14ss4_krsu:5775": " śrī-bhagavad-",
    "GR14ss4_krsu:5776": " dhāmnāṃ teṣāṃ sarvathā prapañcātītatvādi-guṇaiḥ śruti-smṛtibhyāṃ kṛta-",
    "GR14ss4_krsu:5777": " pramāṇatvāt /",
    "GR14ss4_krsu:5778": " ataevoktam ādivārāhe -",
    "GR14ss4_krsu:5779": " vasanti ye mathurāyāṃ viṣṇu-rūpā hi te khalu /",
    "GR14ss4_krsu:5780": " ajñānās tān na paśyanti paśyanti jñāna-cakṣuṣaḥ // iti /",
    "GR14ss4_krsu:5781": " tad etan-mūla-pramāṇe'py aprakaṭa-līlānugataḥ prakāśaḥ śrī-vṛndāvanasya",
    "GR14ss4_krsu:5782": " - te cautsukya-dhiyo rājan matvā gopās tam īśvaraḥ [BhP 10.28.11] ity ādau",
    "GR14ss4_krsu:5783": " darśita eva /",
    "GR14ss4_krsu:5784": " prakaṭa-līlānugato yathā -",
    "GR14ss4_krsu:5785": " aho amī deva-varāmarārcitaṃ",
    "GR14ss4_krsu:5786": " pādāmbujaṃ te sumanaḥ-phalārhaṇam /",
    "GR14ss4_krsu:5787": " namanty upādāya śikhābhir ātmanas",
    "GR14ss4_krsu:5788": " tamo'pahatyai taru-janma yat-kṛtam // [BhP 10.15.5] ity ādi /",
    "GR14ss4_krsu:5789": " ātmanaḥ sumanaḥ phala-rūpam arhaṇam upādāyātmana eva śikhābhir",
    "GR14ss4_krsu:5790": " namanti / yad yaiḥ /",
    "GR14ss4_krsu:5791": " śṛṇvatāṃ paśyatāṃ ca saṃsāriṇāṃ tamo'pahatyai taru-",
    "GR14ss4_krsu:5792": " janmaitat-kṛtam iti /",
    "GR14ss4_krsu:5793": " yat-kṛtam iti tṛtīyā-tat-puruṣo vā //",
    "GR14ss4_krsu:5794": " // 10.15 // śrī-bhagavān śrī-baladevam // 172 // [173]",
    "GR14ss4_krsu:5795": " yathā ca -",
    "GR14ss4_krsu:5796": " sapady evābhitaḥ paśyan diśo 'paśyat puraḥ-sthitam /",
    "GR14ss4_krsu:5797": " vṛndāvanaṃ janājīvya- drumākīrṇaṃ samā-priyam //",
    "GR14ss4_krsu:5798": " yatra naisarga-durvairāḥ sahāsan nṛ-mṛgādayaḥ /",
    "GR14ss4_krsu:5799": " mitrāṇīvājitāvāsa- druta-ruṭ-tarṣakādikam // [BhP 10.13.59-60] ity ādi /",
    "GR14ss4_krsu:5800": " (page 90)",
    "GR14ss4_krsu:5801": " samānām ātmārāmāṇām api samasya sahacarasya śrī-bhagavato'pi vā / ā",
    "GR14ss4_krsu:5802": " sarvatobhāvena sarvāṃśenaiva priyam iti /",
    "GR14ss4_krsu:5803": " tatrāsad-aṃśatvaṃ niṣidhya",
    "GR14ss4_krsu:5804": " sarvato'py ānandātiśaya-pradatvaṃ pradarśitam //",
    "GR14ss4_krsu:5805": " // 10.13 // śrī-śukaḥ // 173 // [174]",
    "GR14ss4_krsu:5806": " tad evaṃ śrī-kṛṣṇa-līlāspadatvena tāny eva sthānāni darśitāni / tac",
    "GR14ss4_krsu:5807": " cāvadhāraṇaṃ śrī-kṛṣṇasya vibhutve sati vyabhicāri syāt /",
    "GR14ss4_krsu:5808": " tatra samādhīyate",
    "GR14ss4_krsu:5809": " teṣāṃ sthānānāṃ nitya-tal-līlāspadatvena śrūyamānatvāt tad-ādhāra-śakti-",
    "GR14ss4_krsu:5810": " lakṣaṇa-svarūpa-vibhūtitvam avagamyate - sa bhagavaḥ kasmin pratiṣṭhita iti",
    "GR14ss4_krsu:5811": " sve mahimni [ChāU 7.24.1] iti śruteḥ /",
    "GR14ss4_krsu:5812": " sākṣād brahma-gopāla-purī [GTU",
    "GR14ss4_krsu:5813": " 2.26] ity ādeś ca /",
    "GR14ss4_krsu:5814": " tatas tatraivāvyavadhānena tasya līlā /",
    "GR14ss4_krsu:5815": " anyeṣāṃ prākṛtatvāt na sākṣāt tat-",
    "GR14ss4_krsu:5816": " sparśo'pi sambhavati dhāraṇa-śaktis tu natarām /",
    "GR14ss4_krsu:5817": " yatra kvacid vā prakaṭa-",
    "GR14ss4_krsu:5818": " līlāyāṃ tad-gamanādikaṃ śrūyate /",
    "GR14ss4_krsu:5819": " tad api teṣām ādhāra-śakti-rūpāṇāṃ",
    "GR14ss4_krsu:5820": " sthānānām āveśād eva mantavyam /",
    "GR14ss4_krsu:5821": " vaikuṇṭhāntarasya tv aprākṛtatve'pi",
    "GR14ss4_krsu:5822": " śrī-kṛṣṇa-vilāsāspadatākara-nija-yogyatā-viśeṣābhāvān na tādṛśatvam iti",
    "GR14ss4_krsu:5823": " jñeyam /",
    "GR14ss4_krsu:5824": " athāprakaṭa-prakaṭa-līlayoḥ samanvayas tv evaṃ vivecanīyaḥ /",
    "GR14ss4_krsu:5825": " tatra yadyapi",
    "GR14ss4_krsu:5826": " tasya (mantropāsanāmayy)",
    "GR14ss4_krsu:5827": " -aprakaṭa-līlāyāṃ bālyādikam api vartate tathāpi",
    "GR14ss4_krsu:5828": " (svārasika-līlāmaya-)",
    "GR14ss4_krsu:5829": " kiśorākārasyaiva mukhyatvāt /",
    "GR14ss4_krsu:5830": " tam āśrityaiva sarvaṃ",
    "GR14ss4_krsu:5831": " pravartate iti prakaṭa-līlāpi tam āśrityaiva vaktavyā /",
    "GR14ss4_krsu:5832": " yad vā dvārakāyām",
    "GR14ss4_krsu:5833": " api mathurāyām api vṛndāvane'pi yugapad eka eva kiśorākṛtiḥ śrī-",
    "GR14ss4_krsu:5834": " kṛṣṇākhyo bhagavān śrīmad-ānakadundubhi-vraja-rāja-nandana-rūpeṇa",
    "GR14ss4_krsu:5835": " prāpañcika-lokāprakaṭaṃ nityam eva līlāyamāna āste /",
    "GR14ss4_krsu:5836": " atha kadācit bhakti-yoga-vidhānārthaṃ kathaṃ paśyema hi striyaḥ [BhP 1.8.20]",
    "GR14ss4_krsu:5837": " ity ādy-ukta-diśā saty apy ānusaṅgike bhū-bhāra-haraṇādike kārye, sveṣām",
    "GR14ss4_krsu:5838": " ānanda-camatkāra-poṣāyaiva loke'smiṃs tad-rīti-sahayoga-camatkṛta-nija-",
    "GR14ss4_krsu:5839": " janma-bālya-paugaṇḍa-kaiśorātmaka-laukika-līlāḥ prakaṭayan tad-arthaṃ",
    "GR14ss4_krsu:5840": " prathamata evāvatārita-śrīmad-ānakadundubhi-gṛhe tad-vidha-yadu-vṛnda-",
    "GR14ss4_krsu:5841": " saṃvalite svayam eva bāla-rūpeṇa prakaṭībhavati /",
    "GR14ss4_krsu:5842": " atha ca tatra tatra sthāne vacana-jāta-siddha-nija-nityāvasthita-kaiśoraādi-",
    "GR14ss4_krsu:5843": " vilāsa-sampādanāya tair eva prakāśāntareṇāprakaṭam api sthitaiḥ parikaraiḥ",
    "GR14ss4_krsu:5844": " sākaṃ nija-prakāśāntareṇāprakaṭam api viharaty eva /",
    "GR14ss4_krsu:5845": " atha śrīmad-ānakadundubhi-gṛhe'vatīrya ca tadvad eva",
    "GR14ss4_krsu:5846": " prakāśāntareṇāprakaṭam api sthityaiva svayaṃ prakaṭībhūtasya sa-vraja-śrī-",
    "GR14ss4_krsu:5847": " vraja-rājasya gṛhe'pi tadīyām anādita eva siddhāṃ sva-vātsalya-mādhurīṃ",
    "GR14ss4_krsu:5848": " jāto'yaṃ nandayati /",
    "GR14ss4_krsu:5849": " bālo'yaṃ riṅgati /",
    "GR14ss4_krsu:5850": " paugaṇḍo'yaṃ vikrīḍatīty-ādi-sva-",
    "GR14ss4_krsu:5851": " vilāsa-viśeṣaiḥ punaḥ punar navīkartuṃ samāyāti /",
    "GR14ss4_krsu:5852": " tatra ca sakala-mādhurī-",
    "GR14ss4_krsu:5853": " śiromaṇi-mañjarīm ākaiśora-bālya-keli-lakṣmīm ullāsya gokula-janān",
    "GR14ss4_krsu:5854": " nitarām ātma-vaśīkṛtāntar-bahir-indriyāṇy āpadya punar api teṣāṃ",
    "GR14ss4_krsu:5855": " samadhikām api prema-rddhiṃ saṃvardhayan /",
    "GR14ss4_krsu:5856": " śrīmad ānakadundubhi-",
    "GR14ss4_krsu:5857": " prabhṛtīn api nandayan bhūbhāra-rājanya-saṅgham api saṃharan mathurāyāṃ",
    "GR14ss4_krsu:5858": " prayāti / tataś ca dvārakākhyaṃ sva-dhāma-viśeṣaṃ prakāśayituṃ samudraṃ",
    "GR14ss4_krsu:5859": " gatvā tat-tal-līlā-mādhurīṃ pariveśayati /",
    "GR14ss4_krsu:5860": " atha siddhāsu nijāpekṣitāsu tat-tal-līlāsu ca tatra tatra nitya- (page 91)",
    "GR14ss4_krsu:5861": " siddham aprakaṭatvam evorīkṛtya tāv aprakaṭa-līlā-prakāśau prakaṭa-līlā-",
    "GR14ss4_krsu:5862": " prakāśābhyām ekīkṛtya tathāvidha-tat-tan-nija-vṛndam apratyūham",
    "GR14ss4_krsu:5863": " evānandayatīti /",
    "GR14ss4_krsu:5864": " tatra pūrṇa-kaiśora-vyāpiny eva vraje prakaṭa-līlā jñeyā -",
    "GR14ss4_krsu:5865": " kva cātisukumārāṅgau kiśorau nāpta-yauvanau [BhP 10.44.8] iti /",
    "GR14ss4_krsu:5866": " nāsmatto yuvayos tāta nityotkaṇṭhitayor api /",
    "GR14ss4_krsu:5867": " bālya-paugaṇḍa-kaiśorāḥ putrābhyām abhavan kvacit // [BhP 10.45.3] iti /",
    "GR14ss4_krsu:5868": " manāṃsi tāsām aravinda-locanaḥ",
    "GR14ss4_krsu:5869": " pragalbha-līlā-hasitāvalokaiḥ /",
    "GR14ss4_krsu:5870": " jahāra matta-dviradendra-vikramo",
    "GR14ss4_krsu:5871": " dṛśāṃ dadac chrī-ramaṇātmanotsavam //",
    "GR14ss4_krsu:5872": " [BhP 10.41.27] ity api hi śrūyate /",
    "GR14ss4_krsu:5873": " ataeva ekādaśa-samās tatra gūḍhārciḥ sabalo'vasad [BhP 3.2.26] ity",
    "GR14ss4_krsu:5874": " atraikādaśa-samā vyāpya gūḍhārcir ity eṣa evārthaḥ /",
    "GR14ss4_krsu:5875": " athavā ekādaśabhir eva",
    "GR14ss4_krsu:5876": " samābhis tasya pūrṇa-kaiśoratvaṃ jñeyam /",
    "GR14ss4_krsu:5877": " kālenālpena rājarṣe rāmaḥ kṛṣṇaś ca gokule /",
    "GR14ss4_krsu:5878": " aghṛṣṭa-jānubhiḥ padbhir vicakramatur añjasā // [BhP 10.8.26]",
    "GR14ss4_krsu:5879": " [Vṛ. reads here:",
    "GR14ss4_krsu:5880": " gūḍhārcir iti /",
    "GR14ss4_krsu:5881": " yathā gūḍhārciḥ kutrāpy agniḥ prāptaṃ",
    "GR14ss4_krsu:5882": " prāptam indhanaṃ dahati,",
    "GR14ss4_krsu:5883": " tathā gopa-līlāyā gūḍha-prabhāva eva san prāptaṃ",
    "GR14ss4_krsu:5884": " prāptam asuraṃ dahann ity arthaḥ /",
    "GR14ss4_krsu:5885": " ekādaśa-paryantaṃ gūḍhārciḥ /",
    "GR14ss4_krsu:5886": " tataḥ paraṃ",
    "GR14ss4_krsu:5887": " pañcadaśa-paryantaṃ prakaṭārcir iti sādhyāhāraṃ vyākhyānaṃ tv",
    "GR14ss4_krsu:5888": " aghaṭamānaṃ ca /",
    "GR14ss4_krsu:5889": " ekādaśābhyantare tat-tat-prabhāvasya madhye madhye",
    "GR14ss4_krsu:5890": " prasṛtatvāt /",
    "GR14ss4_krsu:5891": " [Vṛ. addition ends.]",
    "GR14ss4_krsu:5892": " tad evaṃ sthite līlā-dvaya-samanvaye tv aprakaṭa-līlaikānubhāva-samanvayaś",
    "GR14ss4_krsu:5893": " caivam anusandheyaḥ /",
    "GR14ss4_krsu:5894": " prathamaṃ śrī-vṛndāvane tato dvārakā-mathurayor",
    "GR14ss4_krsu:5895": " iti / sarva-prakaṭa-līlā-paryavasāne yugapad eva hi dvārakā-mathurayor līlā-",
    "GR14ss4_krsu:5896": " dvayaikyaṃ mathurā-prakaṭa-līlāyā eva dvārakāyām anugamanāt / ataeva",
    "GR14ss4_krsu:5897": " rukmiṇī-prabhṛtīnāṃ mathurāyām aprakaṭa-prakāśaḥ śrūyate / vṛndāvane",
    "GR14ss4_krsu:5898": " tv iyaṃ prakriyāṃ viśiṣya likhyate /",
    "GR14ss4_krsu:5899": " tatra prathamaṃ śrī-vṛndāvana-vāsināṃ",
    "GR14ss4_krsu:5900": " tasya prāṇa-koṭi-nirmañchanīya-darśana-leśasya virahas tataḥ śrīmad-",
    "GR14ss4_krsu:5901": " uddhava-dvārā sāntvanam /",
    "GR14ss4_krsu:5902": " punaś ca pūrvavad eva teṣāṃ mahā-vyākulatāyā",
    "GR14ss4_krsu:5903": " mudritāyāṃ śrī-baladeva-dvārāpi tathaiva samādhānam /",
    "GR14ss4_krsu:5904": " atha punar api paramotkaṇṭhā-koṭi-visphuṭa-hṛdayānāṃ sūryoparāga-",
    "GR14ss4_krsu:5905": " vrajyā-vyājayā tad-avalokana-kāmyayā kurukṣetra-gatānāṃ teṣāṃ gharmānte",
    "GR14ss4_krsu:5906": " cātakānām iva nijāṅga-nava-ghana-saṅghāvaloka-dānena tādṛśa-saṃlāpa-",
    "GR14ss4_krsu:5907": " mantra-garjitena ca punar jīvana-sañcāraṇam /",
    "GR14ss4_krsu:5908": " atha dina-katipaya-sahavāsādinā ca tān atikṣīṇatarān annena durbhikṣa-",
    "GR14ss4_krsu:5909": " duḥkhitān iva saṃtarpya taiḥ saha nija-vihāra-viśeṣaṇām ekam eva ramyam",
    "GR14ss4_krsu:5910": " āspadaṃ śrī-vṛndāvanaṃ praty eva pūrvavat sambhāvitayā nijāgamanāśvāsa-",
    "GR14ss4_krsu:5911": " vacana-racanayā prasthāpanam /",
    "GR14ss4_krsu:5912": " sūryoparāga-yātrā tv iyaṃ dūrataḥ prastutāpi",
    "GR14ss4_krsu:5913": " kaṃsa-vadhān nātibahusaṃvatsarān antarā śiśupāla-śālva-dantavaktra-vadhāt",
    "GR14ss4_krsu:5914": " prāg eva jñeyā /",
    "GR14ss4_krsu:5915": " śrī-baladeva-tīrtha-yātrā hi duryodhana-vadhaika-kālīnā /",
    "GR14ss4_krsu:5916": " tasmin tasyāṃ kurukṣetram āgate khalu duryodhana-vadhaḥ / sā ca",
    "GR14ss4_krsu:5917": " sūryoparāga-yātrāyāḥ pūrvaṃ paṭhitā /",
    "GR14ss4_krsu:5918": " sūryoparāga-yātrā ca śrī-bhīṣma-",
    "GR14ss4_krsu:5919": " droṇa-duryodhanādy-āgamana-mayīti /",
    "GR14ss4_krsu:5920": " tatrāyaṃ kramaḥ - prathamaṃ sūryoparāga-yātrā /",
    "GR14ss4_krsu:5921": " tataḥ śrī-yudhiṣṭhira-",
    "GR14ss4_krsu:5922": " sabhā / tasyāṃ śiśupāla-vadhaḥ,",
    "GR14ss4_krsu:5923": " tataḥ kuru-pāṇḍava-dyūtaṃ,",
    "GR14ss4_krsu:5924": " tadaiva śālva-",
    "GR14ss4_krsu:5925": " vadho vana-parvaṇi prasiddhaḥ /",
    "GR14ss4_krsu:5926": " dantavaktra-vadhaś ca tataḥ / tataḥ",
    "GR14ss4_krsu:5927": " pāṇḍavānāṃ vana-gamanaṃ,",
    "GR14ss4_krsu:5928": " tataḥ śrī-baladevasya tīrtha-yātrā, tato",
    "GR14ss4_krsu:5929": " duryodhana-vadha iti /",
    "GR14ss4_krsu:5930": " tasmād uparāga-yātrā kaṃsa-vadhān nātikāla-",
    "GR14ss4_krsu:5931": " vilambenābhavad iti lakṣyate /",
    "GR14ss4_krsu:5932": " yat tu tasyām eva āste'niruddho rakṣāyāṃ",
    "GR14ss4_krsu:5933": " (page 92) kṛtavarmā ca yūthapaḥ [BhP 10.82.6] iti / tad api śrī-",
    "GR14ss4_krsu:5934": " pradyumnāniruddhayor alpa-kālād eva yauvana-prāptyā sambhavati /",
    "GR14ss4_krsu:5935": " yathoktaṃ - nātidīrghena kālena sa kārṣṇo rūḍha-yauvanaḥ [BhP 10.55.9] iti /",
    "GR14ss4_krsu:5936": " athavā aniruddha-nāmā kaścit kṛṣṇa-nandana eva yo daśamānte'ṣṭādaśa-",
    "GR14ss4_krsu:5937": " mahāratha-madhye gaṇitaḥ /",
    "GR14ss4_krsu:5938": " tathaiva ca vyākhyātaṃ tatra tair iti / ataḥ",
    "GR14ss4_krsu:5939": " kurukṣetra-yātrāyām eva śrīmad-ānakadundubhinā śrī-kuntī-devīṃ praty",
    "GR14ss4_krsu:5940": " uktaṃ --",
    "GR14ss4_krsu:5941": " kaṃsa-pratāpitāḥ sarve vayaṃ yātā diśaṃ diśam /",
    "GR14ss4_krsu:5942": " etarhy eva punaḥ sthānaṃ daivenāsāditāḥ svasaḥ // [BhP 10.82.21] iti /",
    "GR14ss4_krsu:5943": " ataḥ prathama-darśanād eva draupadī-śrī-kṛṣṇa-mahiṣīṇāṃ paraspara-",
    "GR14ss4_krsu:5944": " vivāha-praśno'pi saṅgacchate /",
    "GR14ss4_krsu:5945": " atra āgamiṣyaty atidīrgheṇa kālena vrajam",
    "GR14ss4_krsu:5946": " acyutaḥ [BhP 10.46.34] ity ādikam api padyaṃ sahāyaṃ bhavet /",
    "GR14ss4_krsu:5947": " prakṛtam anusarāmaḥ /",
    "GR14ss4_krsu:5948": " atha vṛndāvanaṃ prasthāpitānām api teṣāṃ punar api",
    "GR14ss4_krsu:5949": " nijādarśanena mahā-santāpa-vṛddhim atīvotkaṇṭhābhiḥ śrī-govindaḥ",
    "GR14ss4_krsu:5950": " sasmāra / yām eva sākṣād dṛṣṭavān paramotkaṇṭhaḥ śrīmad uddhavaḥ /",
    "GR14ss4_krsu:5951": " tam avasaraṃ labdhā prasāvāntare gāyanti --",
    "GR14ss4_krsu:5952": " gāyanti te viśada-karma gṛheṣu devyo",
    "GR14ss4_krsu:5953": " rājñāṃ sva-śatru-vadham ātma-vimokṣaṇaṃ ca /",
    "GR14ss4_krsu:5954": " gopyaś ca kuñjara-pater janakātmajāyāḥ",
    "GR14ss4_krsu:5955": " pitroś ca labdha-śaraṇo munayo vayaṃ ca //",
    "GR14ss4_krsu:5956": " [BhP 10.71.9] iti vyañjayāmāsa /",
    "GR14ss4_krsu:5957": " tataś ca rājasūya-samāpty-anantaraṃ śālva-dantavaktra-vadhānte jhaṭiti",
    "GR14ss4_krsu:5958": " svayaṃ gokulam eva jagāma /",
    "GR14ss4_krsu:5959": " tathā ca pādmottara-khaṇḍe gadya-padyāni -",
    "GR14ss4_krsu:5960": " atha śiśupālaṃ nihataṃ śrutvā dantavaktraḥ kṛṣṇena yoddhuṃ mathurām",
    "GR14ss4_krsu:5961": " ājagāma / kṛṣṇas tu tac chrutvā ratham āruhya tena yoddhuṃ mathurām",
    "GR14ss4_krsu:5962": " āyayau / dantavaktra-vāsudevayor ahorātraṃ mathurā-pura-dvāri yamunā-tīre",
    "GR14ss4_krsu:5963": " saṅgrāmaḥ samavartata kṛṣṇas tu gadayā taṃ jaghāna /",
    "GR14ss4_krsu:5964": " sa tu cūrṇita-sarvāṅgo",
    "GR14ss4_krsu:5965": " vajra-nirbhinna-mahīdhara iva gatāsur avani-tale papāta /",
    "GR14ss4_krsu:5966": " so'pi hareḥ sāyujyaṃ",
    "GR14ss4_krsu:5967": " yogi-gamyaṃ nityānandasukhaṃ śāśvataṃ paramaṃ padam avāpa /",
    "GR14ss4_krsu:5968": " itthaṃ jaya-",
    "GR14ss4_krsu:5969": " vijayau sanakādi-śāpa-vyājena kevalaṃ bhagavato līlārthaṃ saṃsṛtāv avatīrya",
    "GR14ss4_krsu:5970": " janma-traye 'pi tenaiva nihatau janma-trayāvasāne muktim avāptau /",
    "GR14ss4_krsu:5971": " kṛṣṇo'pi taṃ hatvā yamunām uttīrya nanda-vrajaṃ gatvā prāktanau pitarāv",
    "GR14ss4_krsu:5972": " abhivādya āśvāsya tābhyāṃ sāśrukaṇṭham āliṅgitaḥ sakala-gopa-vṛddhān",
    "GR14ss4_krsu:5973": " praṇamyāśvāsya ratnābharaṇādibhis tatrasthān santarpayāmāsa /",
    "GR14ss4_krsu:5974": " kālindyāḥ puline ramye puṇya-vṛkṣa-samāvṛte /",
    "GR14ss4_krsu:5975": " gopa-nārībhir aniśaṃ krīḍayāmāsa keśavaḥ //",
    "GR14ss4_krsu:5976": " ramya-keli-sukhenaiva gopa-veṣa-dharo hariḥ /",
    "GR14ss4_krsu:5977": " baddha-prema-rasenātra māsa-dvayam uvāsa ha // [PadmaP 6.252.19-27]",
    "GR14ss4_krsu:5978": " ity atredaṃ jñeyam /",
    "GR14ss4_krsu:5979": " dantavaktrasya mathurāyām āgamanaṃ rājasūyānantaram",
    "GR14ss4_krsu:5980": " indraprasthe śrī-kṛṣṇāvasthānaṃ jñātvā jarāsandha-vadhārthaṃ śrīmad-",
    "GR14ss4_krsu:5981": " uddhava-yukti-cchāyām avalambya gadā-kuśalaṃmanyatvenaikākinaṃ",
    "GR14ss4_krsu:5982": " dvandva-yuddhāya tam āhvayituṃ tad artham eva tad-rāṣṭraṃ tad",
    "GR14ss4_krsu:5983": " upadrāvayituṃ ca /",
    "GR14ss4_krsu:5984": " punaś ca dvārakā-gataṃ taṃ śrutvā prasthitasya tasya",
    "GR14ss4_krsu:5985": " mathurā-dvāra-gatena saṅgamaḥ /",
    "GR14ss4_krsu:5986": " yat-sthānam adyāpi dvārakā-dig-gataṃ",
    "GR14ss4_krsu:5987": " datiheti prasiddhaṃ vartate /",
    "GR14ss4_krsu:5988": " sarvam etat śrī-nāradasya śrī-bhagavad-rathasya",
    "GR14ss4_krsu:5989": " ca manomayatvāt sambhavati /",
    "GR14ss4_krsu:5990": " ataḥ śrī-bhāgavatenāpi virodho nāstīti alaṃ",
    "GR14ss4_krsu:5991": " kalpa-bheda-kalpanayā /",
    "GR14ss4_krsu:5992": " ataeva jhaṭiti tasya śālva-vadha-śravaṇam api",
    "GR14ss4_krsu:5993": " tatroktaṃ sampadyate /",
    "GR14ss4_krsu:5994": " tathā śrī-kṛṣṇasya (page 93)",
    "GR14ss4_krsu:5995": " gokula-gamanaṃ ca śrī-",
    "GR14ss4_krsu:5996": " bhāgavata-saṃmatam eva -",
    "GR14ss4_krsu:5997": " tās tathā tapyatīr vīkṣya sva-prasthāne yadūttamaḥ /",
    "GR14ss4_krsu:5998": " sāntvayām āsa sa-premair āyāsya iti dautyakaiḥ // [BhP 10.39.35] iti /",
    "GR14ss4_krsu:5999": " yāta yūyaṃ vrajaṃ tāta vayaṃ ca sneha-duḥkhitān /",
    "GR14ss4_krsu:6000": " jñātīn vo draṣṭum eṣyāmo vidhāya suhṛdāṃ sukham // [BhP 10.45.23] iti /",
    "GR14ss4_krsu:6001": " hatvā kaṃsaṃ raṅga-madhye pratīpaṃ sarva-sātvatām /",
    "GR14ss4_krsu:6002": " yad āha vaḥ samāgatya kṛṣṇaḥ satyaṃ karoti tat // [BhP 10.46.35] iti /",
    "GR14ss4_krsu:6003": " āgamiṣyaty atidīrgheṇa kālena vrajam acyutaḥ /",
    "GR14ss4_krsu:6004": " priyaṃ vidhāsyate pitror bhagavān sātvatāṃ patiḥ // [BhP 10.46.34] iti ca /",
    "GR14ss4_krsu:6005": " tasya śrī-mukhena bhakta-jana-mukhena ca bahuśaḥ saṅkalpānām",
    "GR14ss4_krsu:6006": " anyathānupapatteḥ satya-saṅkalpaḥ [MaitrU 1.1] iti hi śrutiḥ / īśvarāṇāṃ",
    "GR14ss4_krsu:6007": " vacaḥ satyam [BhP 10.33.31] iti svayaṃ śrī-bhāgavataṃ ca /",
    "GR14ss4_krsu:6008": " na kevalam etāvad eva kāraṇaṃ,",
    "GR14ss4_krsu:6009": " tasya vrajāgamanam api sphuṭam evety āhuḥ",
    "GR14ss4_krsu:6010": " -- yarhy ambujākṣāpasasāra bho bhavān kurūn madhūn vātha suhṛd-",
    "GR14ss4_krsu:6011": " didṛkṣayā [BhP 1.11.9] iti /",
    "GR14ss4_krsu:6012": " atra madhūn mathurāṃ veti vyākhyāya tadānīṃ",
    "GR14ss4_krsu:6013": " tan-maṇḍale suhṛdo vrajasthā eva prakaṭā iti tair apy abhimatam / tatra yoga-",
    "GR14ss4_krsu:6014": " prabhāvena nītvā sarva-janaṃ hariḥ [BhP 10.50.51] ity atra sarva-śabdāt /",
    "GR14ss4_krsu:6015": " [The Vṛ edition here adds:",
    "GR14ss4_krsu:6016": " balabhadraḥ kuru-śreṣṭha bhagavān ratham āsthitaḥ /",
    "GR14ss4_krsu:6017": " suhṛd-didṛkṣur utkaṇṭhaḥ prayayau nanda-gokulam // [BhP 10.65.1] ity atra",
    "GR14ss4_krsu:6018": " prasiddhatvāt /",
    "GR14ss4_krsu:6019": " Vṛ addition ends.]",
    "GR14ss4_krsu:6020": " // 1.11 // dvārakā-vāsinaḥ śrī-bhagavantam // 174 // [175]",
    "GR14ss4_krsu:6021": " tad etad-āgamanaṃ dantavaktra-vadhānantaram eva śrī-bhāgavata-sammataṃ,",
    "GR14ss4_krsu:6022": " yataḥ jñātīn vo draṣṭum eṣyāmo vidhāya suhṛdāṃ sukham [BhP 10.45.23] iti",
    "GR14ss4_krsu:6023": " kaṃsa-vadhānte -",
    "GR14ss4_krsu:6024": " api smaratha naḥ sakhyaḥ svānām artha-cikīrṣayā /",
    "GR14ss4_krsu:6025": " gatāṃś cirāyitāñ chatru- pakṣa-kṣapaṇa-cetasaḥ // [BhP 10.82.41]",
    "GR14ss4_krsu:6026": " iti kurukṣetra-yātrāyāṃ ca śrī-bhagavad-vākyena tad-āgamane dantavaktra-",
    "GR14ss4_krsu:6027": " vadhāntaṃ tac-chatru-pakṣa-kṣapaṇa-lakṣaṇaṃ sukhādānam evāpekṣitam",
    "GR14ss4_krsu:6028": " āsīt / tad evaṃ māsa-dvayaṃ prakaṭaṃ krīḍitvā śrī-kṛṣṇo'pi tān ātma-",
    "GR14ss4_krsu:6029": " virahārti-bhaya-pīḍitān avadhāya punar eva mābhūd iti bhū-bhāra-haraṇādi-",
    "GR14ss4_krsu:6030": " prayojana-rūpeṇa nija-priya-jana-saṅgamāntarāyeṇa saṃvalita-prāyāṃ",
    "GR14ss4_krsu:6031": " prakaṭa-līlāṃ tal-līlā-bahiraṅgeṇāpareṇa janena durvedyatayā tad-antarāya-",
    "GR14ss4_krsu:6032": " sambhāvanā-leśa-rahitayā tayā nija-santatā-prakaṭa-līlayaikīkṛtya",
    "GR14ss4_krsu:6033": " pūrvoktāprakaṭa-līlāvakāśa-rūpaṃ śrī-vṛndāvanasyaiva prakāśa-viśeṣaṃ,",
    "GR14ss4_krsu:6034": " tebhyaḥ kṛṣṇaṃ ca tatra chandobhiḥ stūyamānam [BhP 10.28.18] ity ādy-ukta-",
    "GR14ss4_krsu:6035": " diśā svena nāthena sa-nāthaṃ śrī-gokulākhyaṃ padam āvirbhāvayāmāsa /",
    "GR14ss4_krsu:6036": " ekena prakāśena ca dvāravatīṃ ca jagāmeti /",
    "GR14ss4_krsu:6037": " tathā pādmottara-khaṇḍa eva",
    "GR14ss4_krsu:6038": " tad-anantaraṃ gadyam -",
    "GR14ss4_krsu:6039": " atha tatrasthā nandādayaḥ sarve janāḥ putra-dāra-sahitāḥ paśu-pakṣi-",
    "GR14ss4_krsu:6040": " mṛgādayaś ca vāsudeva-prasādena divya-rūpa-dharā vimānam ārūḍhā",
    "GR14ss4_krsu:6041": " parama-vaikuṇṭha-lokam avāpur iti /",
    "GR14ss4_krsu:6042": " kṛṣṇas tu nanda-gopa-vrajaukasāṃ",
    "GR14ss4_krsu:6043": " sarveṣāṃ paramaṃ nirāmayaṃ sva-padaṃ dattvā divi deva-gaṇaiḥ saṃstūyamāno",
    "GR14ss4_krsu:6044": " dvāravatīṃ viveśa // [PadmaP 6.252.28-29] iti ca /",
    "GR14ss4_krsu:6045": " itthaṃ māthura-hari-vaṃśe'pi prasiddhir astīti śrūyate /",
    "GR14ss4_krsu:6046": " tatra nandādayaḥ",
    "GR14ss4_krsu:6047": " putra-dāra-sahitāḥ ity anena putrāḥ śrī-kṛṣṇādayaḥ /",
    "GR14ss4_krsu:6048": " dārāḥ śrī-yaśodādaya",
    "GR14ss4_krsu:6049": " iti labdhe putrādi-rūpair eva śrī-kṛṣṇādibhiḥ saha tat-prāpteḥ kathanāt /",
    "GR14ss4_krsu:6050": " prakāśāntareṇa tatra teṣāṃ sthitiś ca tair api nāvagateti (page 94) labhyate /",
    "GR14ss4_krsu:6051": " vāsudeva-prasādenākasmāt āgamana-rūpeṇa parama-prasādena divya-rūpa-",
    "GR14ss4_krsu:6052": " dharās tadānandotphullatayā pūrvato'py āścarya-rūpāvirbhāvaṃ gatā ity",
    "GR14ss4_krsu:6053": " arthaḥ / vimānam ārūḍhā iti golokasya sarvopari-sthiti-dṛṣṭy-apekṣayā",
    "GR14ss4_krsu:6054": " vastutas tv ayam abhisandhiḥ /",
    "GR14ss4_krsu:6055": " kṛṣṇo'pi taṃ hatvā yamunām uttīrya iti",
    "GR14ss4_krsu:6056": " gadyānusāreṇa yamunāyā uttara-pāre eva vraja-vāsas tadānīm ity",
    "GR14ss4_krsu:6057": " avagamyate /",
    "GR14ss4_krsu:6058": " sa ca teṣāṃ vṛndāvana-darśanākṣamatayā eva tat-parityāgena",
    "GR14ss4_krsu:6059": " tatra gatatvāt /",
    "GR14ss4_krsu:6060": " tataś ca vimāna-śiromaṇinā svenaiva rathena punaḥ tasyāḥ",
    "GR14ss4_krsu:6061": " dakṣiṇa-pāra-prāpaṇa-pūrvakaṃ śrīmad-gopebhyaḥ śrī-vṛndāvana eva",
    "GR14ss4_krsu:6062": " pūrvaṃ golokatayā darśite tat-prakāśa-viśeṣa eva nigūḍhaṃ niveśanaṃ",
    "GR14ss4_krsu:6063": " vaikuṇṭhāvāptir iti /",
    "GR14ss4_krsu:6064": " akke cen madhu vindeta kim arthaṃ parvataṃ vrajed iti",
    "GR14ss4_krsu:6065": " nyāyena / samīpārthe'vyayam akke-śabdaḥ /",
    "GR14ss4_krsu:6066": " na veda svāṃ gatiṃ bhramann",
    "GR14ss4_krsu:6067": " [BhP 10.28.14] iti vadatā śrī-bhagavatā teṣāṃ gatitvenāpi vibhāvito'sau lokaḥ /",
    "GR14ss4_krsu:6068": " tasmād vṛndāvane nigūḍha-praveśa eva samañjasaḥ /",
    "GR14ss4_krsu:6069": " atra vṛndāvana-nitya-",
    "GR14ss4_krsu:6070": " līlā-vākya-vṛndaṃ cādhikam apy asti pramāṇam /",
    "GR14ss4_krsu:6071": " [Vṛ adds] evam eva śrī-garga-vākyaṃ kṛtārthaṃ syāt -",
    "GR14ss4_krsu:6072": " eṣa vaḥ śreya ādhāsyad gopa-gokula-nandanaḥ /",
    "GR14ss4_krsu:6073": " anena sarva-durgāṇi yūyam añjas tariṣyatha //",
    "GR14ss4_krsu:6074": " [BhP 10.8.16] iti / [Vṛ addition",
    "GR14ss4_krsu:6075": " ends.]",
    "GR14ss4_krsu:6076": " atha gadyānte dvāravatīṃ viveśa iti ca śālva-vadhārthaṃ nirgataiḥ śrī-",
    "GR14ss4_krsu:6077": " bhagavat-pratyāgamanaṃ pratīkṣamāṇaiḥ yādavaiḥ sahaiveti śrī-",
    "GR14ss4_krsu:6078": " bhāgavatavad eva labhyate /",
    "GR14ss4_krsu:6079": " taṃ vinā svayaṃ gṛha-praveśānaucityāt /",
    "GR14ss4_krsu:6080": " kṣaṇārdhaṃ menire'rbhakāḥ [BhP 10.14.43] itivad alpa-kāla-bhāvanena vā /",
    "GR14ss4_krsu:6081": " tad evaṃ punaḥ śrī-gokulāgamanābhi-prāyeṇaiva śrī-vṛndāvana-",
    "GR14ss4_krsu:6082": " nāthopasanā-mantre nihata-kaṃsatvena tad-viśeṣaṇaṃ dattam / yathā",
    "GR14ss4_krsu:6083": " bodhāyanokteḥ -govindaṃ manasā dhyāyed gavāṃ madhye sthitaṃ śubham iti",
    "GR14ss4_krsu:6084": " dhyānānantaraṃ,",
    "GR14ss4_krsu:6085": " govindaṃ gopī-jana-vallabheśa kaṃsāsura-ghna tridaśendra-",
    "GR14ss4_krsu:6086": " vandya ity ādi /",
    "GR14ss4_krsu:6087": " anyatra ca govinda gopī-jana-vallabheśa vidhvasta-kaṃsa ity",
    "GR14ss4_krsu:6088": " ādi /",
    "GR14ss4_krsu:6089": " [Vṛ adds] evam eva gautamīye śrīmad-daśākṣaropāsanāyāṃ vaiśya-viśesa-",
    "GR14ss4_krsu:6090": " gopāla-līlāya tasmai yajña-sūtra-samarpaṇaṃ vihitaṃ - yajña-sūtraṃ tato",
    "GR14ss4_krsu:6091": " dadyād athavā svarṇa-nirmitam /",
    "GR14ss4_krsu:6092": " [Vṛ addition ends.]",
    "GR14ss4_krsu:6093": " ittham eva punaḥ prāpty-abhiprāyeṇoktam - anusmarantyo māṃ nityam acirān",
    "GR14ss4_krsu:6094": " mām upaiṣyatha [BhP 10.47.36] iti,",
    "GR14ss4_krsu:6095": " diṣṭyā yad āsīn mat-sneho bhavatīnāṃ",
    "GR14ss4_krsu:6096": " mad-āpanaḥ [BhP 10.82.44] iti /",
    "GR14ss4_krsu:6097": " athānugṛhya bhagavān gopīnāṃ sa gurur gatiḥ",
    "GR14ss4_krsu:6098": " [BhP 10.83.1] iti ca / tathaiva kevalena hi bhāvena [BhP 11.12.8] ity-ādi-padya-",
    "GR14ss4_krsu:6099": " dvaya-kṛtena sādhaka-carīṇāṃ gopīnāṃ prathamaṃ tat-prāpti-prastāvena",
    "GR14ss4_krsu:6100": " nitya-preyasīnām api tan-mahā-viyogānantara-prāptiṃ tasya viyogasyātītatva-",
    "GR14ss4_krsu:6101": " nirdeśād draḍhayati dvābhyām --",
    "GR14ss4_krsu:6102": " rāmeṇa sārdhaṃ mathurāṃ praṇīte",
    "GR14ss4_krsu:6103": " śvāphalkinā mayy anurakta-cittāḥ /",
    "GR14ss4_krsu:6104": " vigāḍha-bhāvena na me viyoga-",
    "GR14ss4_krsu:6105": " tīvrādhayo 'nyaṃ dadṛśuḥ sukhāya //",
    "GR14ss4_krsu:6106": " tās tāḥ kṣapāḥ preṣṭhatamena nītā",
    "GR14ss4_krsu:6107": " mayaiva vṛndāvana-gocareṇa /",
    "GR14ss4_krsu:6108": " kṣaṇārdha-vat tāḥ punar aṅga tāsāṃ",
    "GR14ss4_krsu:6109": " hīnā mayā kalpa-samā babhūvuḥ // [BhP 11.12.10-11]",
    "GR14ss4_krsu:6110": " atra vigāḍha-bhāvena viyoga-tīvrādhayaḥ satyo matto'nyaṃ nija-sakhy-ādikam",
    "GR14ss4_krsu:6111": " api na sukhāya dadṛśuḥ /",
    "GR14ss4_krsu:6112": " tataś cādhunā tu sukhāya paśyantīti viyogo nāstīty",
    "GR14ss4_krsu:6113": " arthaḥ / evaṃ tās tāḥ (page 95)",
    "GR14ss4_krsu:6114": " kṣapāḥ mayā hīnāḥ satyaḥ kalpa-samā",
    "GR14ss4_krsu:6115": " babhūvur adhunā tu tādṛśyo na bhavantīti nāsty eva viyoga ity arthaḥ /",
    "GR14ss4_krsu:6116": " [Vṛ adds] pūrvaṃ tv etam evoddhavaṃ prati -",
    "GR14ss4_krsu:6117": " mayi tāḥ preyasāṃ preṣṭhe dūra-sthe gokula-striyaḥ /",
    "GR14ss4_krsu:6118": " smarantyo 'ṅga vimuhyanti virahautkaṇṭhya-vihvalāḥ //",
    "GR14ss4_krsu:6119": " dhārayanty ati-kṛcchreṇa prāyaḥ prāṇān kathañcana /",
    "GR14ss4_krsu:6120": " pratyāgamana-sandeśair ballavyo me mad-ātmikāḥ // [BhP 10.46.5-6]",
    "GR14ss4_krsu:6121": " ity atra vartamāna-prayoga eva kṛta iti so'yam arthaḥ spaṣṭa eva",
    "GR14ss4_krsu:6122": " pratipattavyaḥ /",
    "GR14ss4_krsu:6123": " [Vṛ addition ends.] [176]",
    "GR14ss4_krsu:6124": " tataś ca prakaṭāprakaṭa-līlayoḥ pṛthaktvāpratipattyaivāprakaṭa-bhāvam",
    "GR14ss4_krsu:6125": " āpadya sva-nāma-rūpayor eva tāḥ sthitā ity āha -",
    "GR14ss4_krsu:6126": " tā nāvidan mayy anuṣaṅga-baddha-",
    "GR14ss4_krsu:6127": " dhiyaḥ svam ātmānam adas tathedam /",
    "GR14ss4_krsu:6128": " yathā samādhau munayo 'bdhi-toye",
    "GR14ss4_krsu:6129": " nadyaḥ praviṣṭā iva nāma-rūpe // [BhP 11.12.12]",
    "GR14ss4_krsu:6130": " tās tathābhūta-virahautkaṇṭhyātiśayenābhivyakta-durdhara-mahā-bhāvāḥ",
    "GR14ss4_krsu:6131": " satyaḥ, (tathā āgamiṣyaty atidīrghena kālena vrajam acyutaḥ [BhP 10.46.34]",
    "GR14ss4_krsu:6132": " iti bhagavad-ukty-anusāreṇa yarhy ambujākṣāpasasāra bho bhavān kurūn",
    "GR14ss4_krsu:6133": " madhūn vā [BhP 1.11.9] iti dvārakā-vāsi-prajā-vacanānusāreṇa ca,) kadācit",
    "GR14ss4_krsu:6134": " tāsāṃ darśanārthaṃ gate mayi labdho yo'nuṣaṅgo mahā-modana-",
    "GR14ss4_krsu:6135": " bhāvābhivyakti-kārī punaś ca saṃyogas tena baddhā dhīr yāsāṃ tathābhūtāḥ",
    "GR14ss4_krsu:6136": " satyaḥ svaṃ mamatāspadam ātmānam ahaṅkārāspadaṃ cādaḥ aprakaṭa-",
    "GR14ss4_krsu:6137": " līlānugatatvenābhimataṃ vā tathedaṃ prakaṭa-līlānugatatvenābhimataṃ vā",
    "GR14ss4_krsu:6138": " yathā syāt tathā nāvidan,",
    "GR14ss4_krsu:6139": " kintu dvayor aikyenaivāvidur ity arthaḥ /",
    "GR14ss4_krsu:6140": " prakaṭāprakaṭatayā bhinnaṃ prakāśa-dvayam abhimāna-dvayaṃ līlā-dvayaṃ",
    "GR14ss4_krsu:6141": " cabhedenaivājānann iti vivakṣitam /",
    "GR14ss4_krsu:6142": " tataś ca nāma ca rūpaṃ ca tasmin tat-tan-",
    "GR14ss4_krsu:6143": " nāma-rūpātmani aprakaṭa-prakāśa-viśeṣe praviṣṭā iva,",
    "GR14ss4_krsu:6144": " na tu praviṣṭā vas",
    "GR14ss4_krsu:6145": " tv abhedād ity arthaḥ /",
    "GR14ss4_krsu:6146": " nāma-rūpa iti samāhāraḥ /",
    "GR14ss4_krsu:6147": " tatra prakaṭāprakaṭa-līlā-gatayor nāma-rūpayor abhede dṛṣṭāntaḥ - yathā",
    "GR14ss4_krsu:6148": " samādhau munayaḥ iti /",
    "GR14ss4_krsu:6149": " samādhir atra śuddha-jīvasyeti gamyam / tayor",
    "GR14ss4_krsu:6150": " līlayor bhedāvedane dṛṣṭāntas tv ayaṃ līlābdhe āvedanāṃśa eva, na tu",
    "GR14ss4_krsu:6151": " sarvāvedanāṃśe lokavat tu līlā-kaivalyam [Vs. 2.1.33] itivat / [177]",
    "GR14ss4_krsu:6152": " tad evaṃ prakaṭāprakaṭa-līlayor dvayor api tāsāṃ sva-prāptau bhāva eva",
    "GR14ss4_krsu:6153": " kāraṇaṃ darśitam /",
    "GR14ss4_krsu:6154": " tataś cāprakaṭa-līlāyāṃ praviṣṭā api yādṛśaṃ tasya",
    "GR14ss4_krsu:6155": " svarūpaṃ prāptās tad-darśayann anyad apy anuvadati -",
    "GR14ss4_krsu:6156": " mat-kāmā ramaṇaṃ jāram asvarūpa-vido 'balāḥ /",
    "GR14ss4_krsu:6157": " brahma māṃ paramaṃ prāpuḥ saṅgāc chata-sahasraśaḥ // [BhP 11.12.13]",
    "GR14ss4_krsu:6158": " [B reads here: ayam arthaḥ - yathā bhīṣmam udāraṃ darśanīyaṃ kaṭaṃ karoti",
    "GR14ss4_krsu:6159": " ity atra kriyā khalu viśeṣasya kṛtiṃ pratyāyantī viśeṣaṇānām api",
    "GR14ss4_krsu:6160": " pratyāyayati /",
    "GR14ss4_krsu:6161": " kaṭaṃ karoti taṃ ca bhīṣmam ity ādi-rītyā /",
    "GR14ss4_krsu:6162": " tathātrāpi",
    "GR14ss4_krsu:6163": " pratīyate viśeṣyaṃ cātra brahmaiva /",
    "GR14ss4_krsu:6164": " sarva-viśeṣaṇāśrayaṇīya-parama-",
    "GR14ss4_krsu:6165": " vastutayā teṣu viśeṣaṇeṣu tasyābhedenānugamāt ekam evādvitīyaṃ brahma",
    "GR14ss4_krsu:6166": " [ChāU 6.1.1] iti śruteḥ /",
    "GR14ss4_krsu:6167": " param ity ādīni tu viśeṣaṇāni tad-abhinnatve'pi",
    "GR14ss4_krsu:6168": " pratisvaṃ bhedakatvāt sa ekadhā bhavati dvidhā bhavati ity ādi śruteḥ / tad",
    "GR14ss4_krsu:6169": " evaṃ sthite kramo'py atrārthika eva gṛhyate pacyantāṃ vividhāḥ pākāḥ [BhP",
    "GR14ss4_krsu:6170": " 10.24.26] ity ādau, sarva-dohaś ca gṛhyatām itivat agni-hotraṃ juhoti yavāgaṃ",
    "GR14ss4_krsu:6171": " pacati ity ādivac ca /",
    "GR14ss4_krsu:6172": " tataś ca [end Vṛ. addition]",
    "GR14ss4_krsu:6173": " (page 96)",
    "GR14ss4_krsu:6174": " evaṃ pūrvokta-rītyā tā abalā brahma prāpus tac ca paramaṃ bhagavad-rūpaṃ",
    "GR14ss4_krsu:6175": " prāpuḥ / brahmaṇo hi pratiṣṭhāham [Gītā 14.27] ity ādeḥ /",
    "GR14ss4_krsu:6176": " tad evaṃ sthite",
    "GR14ss4_krsu:6177": " tāsāṃ mad-aṃśa-bhūtānāṃ nitya-priyāṇāṃ saṅgād anyā api tadānīm eva",
    "GR14ss4_krsu:6178": " gokula-bhājaḥ śata-sahasraśaḥ prāpuḥ /",
    "GR14ss4_krsu:6179": " saṅgasya tat-prāpakatvaṃ ca jhaṭiti",
    "GR14ss4_krsu:6180": " samāna-bhāva-janakatvāt /",
    "GR14ss4_krsu:6181": " yathoktam etat pūrvam eva kevalena hi bhāvena",
    "GR14ss4_krsu:6182": " gopyo gāvaḥ [BhP 11.12.8-9] ity ādi /",
    "GR14ss4_krsu:6183": " evaṃ gavādiṣv api dvividhatvaṃ gamyam /",
    "GR14ss4_krsu:6184": " kim ākhyaṃ prāpus tatrāha - māṃ kṛṣṇākhyam eva narākṛti paraṃ brahmeti",
    "GR14ss4_krsu:6185": " purāṇa-vargāt /",
    "GR14ss4_krsu:6186": " yo'vatārāṇāṃ madhye śreṣṭho'vatāraḥ ko bhavitā katham",
    "GR14ss4_krsu:6187": " asyāvatārasya brahmatā bhavati [GTU 2.13] tāpanībhyaś ca /",
    "GR14ss4_krsu:6188": " kīdṛśa-sambandhaṃ tvāṃ prāpus tatrāha ramaṇaṃ jāram iti /",
    "GR14ss4_krsu:6189": " ramaṇaḥ patir",
    "GR14ss4_krsu:6190": " nandana-śabdavad yaugikatva-bādhāt /",
    "GR14ss4_krsu:6191": " yathā mitrā-putro mitrā-nandana",
    "GR14ss4_krsu:6192": " evocyate, na tu mitrā-patiḥ /",
    "GR14ss4_krsu:6193": " mitrā-patir api mitrā-ramaṇa evocyate, na tu",
    "GR14ss4_krsu:6194": " mitrā-putra iti /",
    "GR14ss4_krsu:6195": " tataś cāyam arthaḥ /",
    "GR14ss4_krsu:6196": " yathā bhīṣmam udāraṃ darśanīyaṃ kaṭaṃ karoti ity atra",
    "GR14ss4_krsu:6197": " kriyā khalu viśeṣasya kṛtiṃ pratyāyantī viśeṣaṇānām api pratyāyayati /",
    "GR14ss4_krsu:6198": " kaṭaṃ karoti taṃ ca bhīṣmam ity ādi-rītyā /",
    "GR14ss4_krsu:6199": " tathātrāpi prāptaṃ brahma",
    "GR14ss4_krsu:6200": " prāpus tac ca paramaṃ bhagavad-rūpaṃ tac ca māṃ śrī-kṛṣṇākhyaṃ svayaṃ",
    "GR14ss4_krsu:6201": " bhagavad-rūpam ity ādi-rītyā /",
    "GR14ss4_krsu:6202": " kintu jāram ity ukter eva ramaṇa-viśeṣatve",
    "GR14ss4_krsu:6203": " labdhe ramaṇa-padam adhikaṃ syād ity akṣarādhikyenārthādhikyam iti",
    "GR14ss4_krsu:6204": " nyāyād adhikārtham eva bodhayati /",
    "GR14ss4_krsu:6205": " tatra cādhika-padasyaivārthaḥ",
    "GR14ss4_krsu:6206": " paryavasyatīti prayatne nopādānāj jāratvaṃ ca prātītika-mātram / gopīnāṃ",
    "GR14ss4_krsu:6207": " tat-patīnāṃ cety ādeḥ /",
    "GR14ss4_krsu:6208": " kintu sādhāraṇīṣv api para-brahmaṇaḥ sarvāṃśitvāt",
    "GR14ss4_krsu:6209": " sarva-pātṛtvāc patitvam eva /",
    "GR14ss4_krsu:6210": " yathoktaṃ piṅgalayā ātmanā ramaṇena vai [BhP",
    "GR14ss4_krsu:6211": " 11.8.39] iti, reme'nena yathā ramā [BhP 11.8.34] iti /",
    "GR14ss4_krsu:6212": " lakṣmī-devyā ca, sa vai",
    "GR14ss4_krsu:6213": " patiḥ syād akutobhayaḥ (page 97)",
    "GR14ss4_krsu:6214": " svayaṃ samantataḥ pāti bhayāturaṃ janam",
    "GR14ss4_krsu:6215": " [BhP 5.18.20] iti / tasmāt pūrvaṃ yaṃ jāratvena pratītaṃ prāpuḥ paścān nija-",
    "GR14ss4_krsu:6216": " rūpam eva taṃ prāpur iti /",
    "GR14ss4_krsu:6217": " tathā jāram ity evokte paryavasitaṃ na siddhyed iti",
    "GR14ss4_krsu:6218": " (page 98) ramaṇam ity ucyate /",
    "GR14ss4_krsu:6219": " ramaṇam ity evokte bhagavattvaṃ śrī-kṛṣṇa-",
    "GR14ss4_krsu:6220": " rūpatvaṃ ca na siddhyati,",
    "GR14ss4_krsu:6221": " mām ity evokte brahmatvaṃ bhagavattvaṃ ca",
    "GR14ss4_krsu:6222": " pramāṇāntara-sākāṅkṣaṃ bhavati iti sākṣād eva tat tad ucyate / pūrva-",
    "GR14ss4_krsu:6223": " pratītatvād ramaṇa-padenāpi jāratvam eva pratīyeteti tan-nirāsārthaṃ tat-tad-",
    "GR14ss4_krsu:6224": " anuvādaś cāvaśyaṃ kāryaḥ /",
    "GR14ss4_krsu:6225": " (page 99) brahma māṃ paramam ity eṣu padeṣu",
    "GR14ss4_krsu:6226": " pāṭha-kramasyāvivakṣitatvāj jāra-bhāvasya ca pūrvatvād ārthika eva kramo",
    "GR14ss4_krsu:6227": " labhyate / eṣa eva ca sarvatra balīyān /",
    "GR14ss4_krsu:6228": " tato na viparyayeṇārthaś ca kāryaḥ /",
    "GR14ss4_krsu:6229": " kiṃ cāprāpte hi śāstram arthavad iti nyāyena /",
    "GR14ss4_krsu:6230": " dadhnā juhotīty ādivad",
    "GR14ss4_krsu:6231": " aprāpte ramaṇa-pade eva tātparyaṃ na tu pūrva-pūrva-prāpte brahmādi-jāra-",
    "GR14ss4_krsu:6232": " paryante / nanda-gopa-sutaṃ devi patiṃ me kuru te namaḥ [BhP 10.22.4] iti kṛta-",
    "GR14ss4_krsu:6233": " japānāṃ kumārīṇāṃ tu pati-bhāvanā-pūrteti cet tarhi tāsām anavadya-",
    "GR14ss4_krsu:6234": " bhāvānāṃ saṅkalpa-siddhir eva śrī-bhagavatā sutarāṃ kāryā /",
    "GR14ss4_krsu:6235": " tatraiva ca",
    "GR14ss4_krsu:6236": " svayam aṅgīkṛtaṃ yātābalā [BhP 10.22.21] ity ādau siddhā iti mayā iti ca /",
    "GR14ss4_krsu:6237": " [The above section starting with ôbrahmaṇo hi pratiṣṭhāhamö up to ôiti",
    "GR14ss4_krsu:6238": " mayeti caö is not found in Vṛ. It reads as follows:",
    "GR14ss4_krsu:6239": " paramaṃ yo mahad brahma iti sahasra-nāma-stotrāt /",
    "GR14ss4_krsu:6240": " śubhāśrayaḥ sva-cittasya",
    "GR14ss4_krsu:6241": " sarvagasya tathātmanaḥ [ViP 6.7.75] iti viṣṇu-purāṇāc ca /",
    "GR14ss4_krsu:6242": " tādṛśaṃ taṃ ca māṃ",
    "GR14ss4_krsu:6243": " kṛṣṇākhyam eva prāpuḥ kṛṣṇākṛti paraṃ brahma iti purāṇa-vargāt /",
    "GR14ss4_krsu:6244": " brahmaṇo hi pratiṣṭhāham [Gītā 14.27] iti śrī-gītopaniṣadbhyaḥ / tad-",
    "GR14ss4_krsu:6245": " rūpasyaiva svasya prāptis tāsu svayam eva śrī-bhagavatā proktā [BhP 10.4.36] /",
    "GR14ss4_krsu:6246": " mayy āveśya manaḥ kṛtsnaṃ vimuktāśeṣa-vṛttir yat /",
    "GR14ss4_krsu:6247": " anusmarantyo māṃ nityam acirān mām upaiṣyatha // [BhP 10.47.36] iti /",
    "GR14ss4_krsu:6248": " mayi bhaktir hi bhūtānām amṛtatvāya kalpate /",
    "GR14ss4_krsu:6249": " diṣṭyā yad āsīn mat-sneho bhavatīnāṃ mad-āpanaḥ // [BhP 10.82.44] iti ca /",
    "GR14ss4_krsu:6250": " atha tādṛśaṃ ca māṃ bhāva-viśeṣa-saṃvalitam eva prāpur ity āha, mat-kāmā",
    "GR14ss4_krsu:6251": " ramaṇaṃ jāram asvarūpa-vidaḥ iti,",
    "GR14ss4_krsu:6252": " ramaṇa-śabdena patir evocyate, nandana-",
    "GR14ss4_krsu:6253": " śabdena putra iva rūḍhyā yaukitatva-bādhāt /",
    "GR14ss4_krsu:6254": " yathā mitrā-nandana-",
    "GR14ss4_krsu:6255": " śabdenātra mitrā-putra evocyate na tu mitrā-patiḥ /",
    "GR14ss4_krsu:6256": " mitrā-ramaṇa-śabdena",
    "GR14ss4_krsu:6257": " ca mitrā-patiḥ /",
    "GR14ss4_krsu:6258": " na tu mitrā-putraḥ tadvad atrāpi /",
    "GR14ss4_krsu:6259": " koṣa-mate ca ramaṇa-",
    "GR14ss4_krsu:6260": " śabdaḥ patyāv eva rūḍhaḥ /",
    "GR14ss4_krsu:6261": " paṭola-mūle ramaṇaṃ syāt tathā ramaṇaḥ priye",
    "GR14ss4_krsu:6262": " śrī-strī-jāti-sambandhe sati ramaṇa-śabdavat priya-śabdena patir evocyate",
    "GR14ss4_krsu:6263": " tathaiva prasiddheḥ /",
    "GR14ss4_krsu:6264": " dhavaḥ priyaḥ patir bhartā ity amara-koṣāc ca / patitvaṃ",
    "GR14ss4_krsu:6265": " tūdvāhena kanyāyāḥ svīkāritvam iti loka eva bhagavati tu sva-bhāvenāpi",
    "GR14ss4_krsu:6266": " dṛśyate parama-vyomādhipasya mahā-lakṣmī-patitvaṃ hy anādi-siddham iti /",
    "GR14ss4_krsu:6267": " jāra-śabdena sarvatropapatir evocyate jāras tūpapatiḥ samau ity amara-koṣāt /",
    "GR14ss4_krsu:6268": " upapatitvaṃ cādharmeṇa pratīyamānatvam /",
    "GR14ss4_krsu:6269": " yathopadharmatvam adharme",
    "GR14ss4_krsu:6270": " dharmīyamānatvam iti /",
    "GR14ss4_krsu:6271": " ubhayatrāpi (page 97)",
    "GR14ss4_krsu:6272": " veda-viruddhatvāt / tad eva",
    "GR14ss4_krsu:6273": " jāraḥ pāpa-patiḥ samau iti trikāṇḍa-śeṣaḥ /",
    "GR14ss4_krsu:6274": " tataś ca jāratvaṃ ramaṇe nāsti,",
    "GR14ss4_krsu:6275": " ramaṇatvaṃ jāre nāsti /",
    "GR14ss4_krsu:6276": " dharmopadharmayor iva dravyasya svāmi-caurayor iva",
    "GR14ss4_krsu:6277": " ca viruddha-vastutvād iti sthite brahma māṃ paramam itivan",
    "GR14ss4_krsu:6278": " naikādhikaraṇatvaṃ jāratva-ramaṇatvayoḥ sambhavati / tasmād",
    "GR14ss4_krsu:6279": " adhikāriṇīnāṃ tāsāṃ viśeṣaṇa-bhedena tad-dvayaṃ samādadhat tad-arthaṃ",
    "GR14ss4_krsu:6280": " caikasya vāstavatvam anyasya tv avāstavatvaṃ darśayati mat-kāmā ramaṇam",
    "GR14ss4_krsu:6281": " iti jāram asvarūpavidaḥ ity ābhyāṃ tatra jāratvasyaiva prātītika-mātratvād",
    "GR14ss4_krsu:6282": " avāstavatvaṃ svāmibhir aṅgīkṛtaṃ nānyasya /",
    "GR14ss4_krsu:6283": " jāra-buddhi-vedyam api ity",
    "GR14ss4_krsu:6284": " uktatvāt / sthāpayiṣyate ca tad idam asmābhir uttaratra /",
    "GR14ss4_krsu:6285": " tataś cāyam arthaḥ /",
    "GR14ss4_krsu:6286": " svarūpaṃ man-nitya-preyasī-rūpatvam ajānantyo",
    "GR14ss4_krsu:6287": " janmādi-līlā-śaktyā vismarantyo māṃ jāraṃ prāpuḥ dharma-viruddhatayā",
    "GR14ss4_krsu:6288": " pratītāv api rāgātiśayena jāratayāpi svīkṛtaṃ prāpur ity arthaḥ / tathā tat-",
    "GR14ss4_krsu:6289": " prāptāv api mat-kāmāḥ iti yat paty-apaty-suhṛdām anuvṛttir aṅga [BhP",
    "GR14ss4_krsu:6290": " 10.29.32] ity-ādi-rītyā mayi kāmo'bhilāṣa-viśeṣaḥ katham anyatra patitvaṃ",
    "GR14ss4_krsu:6291": " svapnavad vilīyate /",
    "GR14ss4_krsu:6292": " śrī-kṛṣṇa eva patitvaṃ jāgradvad āvirbhaved ity evaṃrūpo",
    "GR14ss4_krsu:6293": " yāsāṃ tādṛśyaḥ satyo ramaṇa-rūpam eva māṃ prāpur iti /",
    "GR14ss4_krsu:6294": " etad artham eva",
    "GR14ss4_krsu:6295": " pṛthak-kṛtya tāsāṃ viśeṣaṇābhyāṃ saha sva-viśeṣaṇa-dvayaṃ mat-kāmā",
    "GR14ss4_krsu:6296": " ramaṇam iti /",
    "GR14ss4_krsu:6297": " jāra-svarūpa-vidaḥ iti yathā-yogaṃ ca paṭhitam /",
    "GR14ss4_krsu:6298": " na tu brahma māṃ paramam",
    "GR14ss4_krsu:6299": " ity ebhiḥ saha kṛtam /",
    "GR14ss4_krsu:6300": " tad idaṃ sveṣu tadīya-svīyātvaṃ prakaṭayitum api",
    "GR14ss4_krsu:6301": " tāsāṃ prārthanāpi dṛśyate /",
    "GR14ss4_krsu:6302": " yasmāt api bata madhu-puryām ārya-",
    "GR14ss4_krsu:6303": " putro'dhunāste [BhP 10.47.21] ity atra tadīyātva eva svāmi-matiṃ vyajya tatra",
    "GR14ss4_krsu:6304": " ca kiṅkarīṇām ity anena dainyāt punas tad apalāpya punar utkaṇṭhayā",
    "GR14ss4_krsu:6305": " bhujam aguru-sugandham [BhP 10.47.21] ity ādinā spaṣṭatayaiva svīyātvena",
    "GR14ss4_krsu:6306": " sveṣu tadīya-svīkārasyābhikāṅkṣā-vyañjanā śrī-rādhā-devyā kṛteti hi",
    "GR14ss4_krsu:6307": " gamyate / dainyaṃ cātra patitva-kāmanāyām api śyāmasundara te dāsyaḥ",
    "GR14ss4_krsu:6308": " [BhP 10.22.15] itivad gamyam /",
    "GR14ss4_krsu:6309": " spaṣṭaṃ ca tat-svīkaraṇa-prārthanā ca /",
    "GR14ss4_krsu:6310": " yadyapi mām eva dayitaṃ preṣṭham ātmnānaṃ manasā gatāḥ [BhP 10.46.4]",
    "GR14ss4_krsu:6311": " ity anena ballavyo me mad-ātmikāḥ ity anena cāsmāsu svīyātva-bhāvas",
    "GR14ss4_krsu:6312": " tasyāpi manasi vartate eva,",
    "GR14ss4_krsu:6313": " tathāpi dhārayanty atikṛcchreṇa ityādi",
    "GR14ss4_krsu:6314": " svābhiprāyeṇa yady āgatya spaṣṭam eva svīkriyāmahe tadaivāsmākaṃ",
    "GR14ss4_krsu:6315": " nistāraḥ syād iti tasyābhiprāyaḥ /",
    "GR14ss4_krsu:6316": " tasmāt sādhv eva tathā vyākhyātaṃ mat-",
    "GR14ss4_krsu:6317": " kāmā ramaṇam iti /",
    "GR14ss4_krsu:6318": " atha prastutam evānusarāmaḥ /",
    "GR14ss4_krsu:6319": " jāratayā pratītatvena ramaṇatvena ca prāptau",
    "GR14ss4_krsu:6320": " hetuḥ abalā iti /",
    "GR14ss4_krsu:6321": " etat-padena hi tāsu nija-kāruṇyaṃ vyañjitam /",
    "GR14ss4_krsu:6322": " tena ca tasya",
    "GR14ss4_krsu:6323": " kāraṇaṃ rāmeṇa sārdhaṃ ity ādy uktaṃ tāsāṃ mahā-prema smāritam / tasmāt",
    "GR14ss4_krsu:6324": " tathā mat-prāptau tādṛśa-mahā-premaiva hetur ity arthaḥ / tad evam",
    "GR14ss4_krsu:6325": " ubhayathā-prāptāv api mat-kāmā ity anena ramaṇatayā prāptāv eva",
    "GR14ss4_krsu:6326": " paryāptiḥ darśitā /",
    "GR14ss4_krsu:6327": " tad yathā tu ahaṃ bhakta-parādhīnaḥ [BhP 9.4.63] iti,",
    "GR14ss4_krsu:6328": " svecchāmayasya [BhP 10.14.2] iti,",
    "GR14ss4_krsu:6329": " ye yathā māṃ prapadyante [Gītā 4.11] iti ca",
    "GR14ss4_krsu:6330": " pratijñā-hāniḥ syāt /",
    "GR14ss4_krsu:6331": " tatra ye yathā iti yena kāmanā-prakāreṇety arthaḥ tat-",
    "GR14ss4_krsu:6332": " kratu-nyāyāt /",
    "GR14ss4_krsu:6333": " tad evaṃ tāsām abhīṣṭa-pūraṇaṃ kaimutyenaivāyātam /",
    "GR14ss4_krsu:6334": " tataś cāstāṃ tāsāṃ",
    "GR14ss4_krsu:6335": " tadīya-parama-lakṣmī-rūpāṇāṃ vārtā /",
    "GR14ss4_krsu:6336": " tat-saṅgād anyā api śata-sahasraśas",
    "GR14ss4_krsu:6337": " tathā māṃ prāpur ity āha saṅgād iti /",
    "GR14ss4_krsu:6338": " atraivaṃ vivecanīyaṃ tāsāṃ nitya-",
    "GR14ss4_krsu:6339": " preyasīnāṃ tasmin jāratvaṃ na sambhavaty eva /",
    "GR14ss4_krsu:6340": " śrīmad-daśārṇādau hi tan-",
    "GR14ss4_krsu:6341": " nāmnā tāsāṃ patitvenaivāsāv abhidhīyate vallabho dayite'dhyakṣe iti viśva-",
    "GR14ss4_krsu:6342": " prakāśādi-gata-vallabha-śabdasya dvy-arthatve'pi dayitatvasya tāsv arhatvāt /",
    "GR14ss4_krsu:6343": " gautamīya-tantre ca tan-mantra-vyākhyāyāṃ patitvenaiva tad-vyākhyā",
    "GR14ss4_krsu:6344": " dṛśyate / tan-nāmnaḥ khalu brahmatveśvaratva-yogena vyākhyā-dvayaṃ",
    "GR14ss4_krsu:6345": " vidhāyottara-pakṣatvenābhīṣṭaṃ vyākhyānam āha gautamīya-tantre",
    "GR14ss4_krsu:6346": " dvitīyādhyāye daśārṇa-vyākhyāyāṃ -",
    "GR14ss4_krsu:6347": " aneka-janma-siddhānāṃ gopīnāṃ patir eva vā /",
    "GR14ss4_krsu:6348": " nanda-nandana ity uktas trailokyānanda-vardhanaḥ // iti /",
    "GR14ss4_krsu:6349": " atrāneka-janma-siddhatvam anādi-kalpa-paramparā-prādurbhūtatvam",
    "GR14ss4_krsu:6350": " evocyate bahūni me vyatītāni janmāni tava cārjuna [Gītā 4.5] itivat /",
    "GR14ss4_krsu:6351": " vaivasvata-manvantarāntargatāvaśyambhāvaṃ tat-prādurbhāvaṃ vinā",
    "GR14ss4_krsu:6352": " kalpābhāvāt /",
    "GR14ss4_krsu:6353": " anādi-siddha-veda-prāpta-tad-upāsanā-siddhānāditvāt / tad-",
    "GR14ss4_krsu:6354": " eka-patitvaṃ ca tat-tan-mantropāsanā-śāstre (page 98) tāsāṃ",
    "GR14ss4_krsu:6355": " kālānavacchedena tad-ārādhana-tat-paratayā sthitānāṃ dhyātuṃ",
    "GR14ss4_krsu:6356": " vidhīyamānatvāt,",
    "GR14ss4_krsu:6357": " paty-antara-sambandha-gandhasyāpy aśravaṇāt / tathā ca",
    "GR14ss4_krsu:6358": " brahma-saṃhitāyāṃ -",
    "GR14ss4_krsu:6359": " ānanda-cin-maya-rasa-pratibhāvitābhis",
    "GR14ss4_krsu:6360": " tābhir ya eva nija-rūpatayā kalābhiḥ /",
    "GR14ss4_krsu:6361": " goloka eva nivasaty akhilātmabhūto",
    "GR14ss4_krsu:6362": " govindam ādi-puruṣaṃ tam ahaṃ bhajāmi // [BrahmaS 5.48] iti /",
    "GR14ss4_krsu:6363": " lakṣmī-sahasra-śata-sambhrama-sevyamānam ity ukta-rītyāmantratas tac-",
    "GR14ss4_krsu:6364": " chabda-prāptyā ca gopī-rūpābhiḥ saha goloka eva nivasati iti prakaṭa-",
    "GR14ss4_krsu:6365": " līlāyām iva parakīyātva-prapañcaṃ niṣiddham /",
    "GR14ss4_krsu:6366": " kalātvenaiva nija-rūpatve",
    "GR14ss4_krsu:6367": " prāpte nija-rūpatayety asya tathaiva sārthakatvāt /",
    "GR14ss4_krsu:6368": " tathaivoktaṃ - śriyaḥ kāntāḥ kāntaḥ parama-puruṣaḥ [BrahmaS 5.56] iti / atra",
    "GR14ss4_krsu:6369": " śrī-parama-puruṣayor aupapatyaṃ na sambhavatīti yuktaṃ ca darśitavān /",
    "GR14ss4_krsu:6370": " tapanyāṃ tāḥ prati durvāsaso vacanaṃ,",
    "GR14ss4_krsu:6371": " sa vo hi svāmī [GTU 2.27] iti / pati-",
    "GR14ss4_krsu:6372": " ramaṇa-vallabha-śabdavat svāmi-śabdaś ca tathā prasiddhaḥ svāmino devṛ-",
    "GR14ss4_krsu:6373": " devarau ity amara-koṣāt /",
    "GR14ss4_krsu:6374": " te ca śabdā eka-niṣṭhatvena prayogād anyonyam",
    "GR14ss4_krsu:6375": " anyārthatāṃ nirasyanti kṛṣṇāya vāsudevāya devakī-nandanāya ca [BhP 1.8.21]",
    "GR14ss4_krsu:6376": " ity ādivat / āstām aprakaṭa-līlāyā vārtā gupta-tādṛśatāyāṃ prakaṭa-",
    "GR14ss4_krsu:6377": " līlāyām api rasa-prasaṅge śrī-śukenāpi sukhāveśād aguptam eva kṛṣṇa-",
    "GR14ss4_krsu:6378": " vadhvaḥ [BhP 10.33.7] ity uktam /",
    "GR14ss4_krsu:6379": " ṛṣabhasya jaguḥ kṛtāni ityatra svāmināpi",
    "GR14ss4_krsu:6380": " ṛṣabhasya patyuḥ iti vyākhyātam /",
    "GR14ss4_krsu:6381": " gopī-patir ananto 'pi vaṃśa-dhvani-vaśaṃ",
    "GR14ss4_krsu:6382": " gataḥ iti saṅgīta-śāstre /",
    "GR14ss4_krsu:6383": " śrī-yamunā-stave śrī-śaṅkarācārya-vacanair apy",
    "GR14ss4_krsu:6384": " uktam, vidhehi tasya rādhikā-dhavāṅghri-paṅkaje ratim iti /",
    "GR14ss4_krsu:6385": " śrī-gīta-govinde",
    "GR14ss4_krsu:6386": " śrī-jayadeva-caraṇaiś ca patyur manaḥ kīlitam iti /",
    "GR14ss4_krsu:6387": " tasmāt svayaṃ bhagavatā sādhv eva darśitam - jāram asvarūpa-vidaḥ iti mat-",
    "GR14ss4_krsu:6388": " kāmā ramaṇam iti ca /",
    "GR14ss4_krsu:6389": " pūrvaṃ yayaiva līlā-śaktyā tāsām uktaṇṭhātiśaya-",
    "GR14ss4_krsu:6390": " prakaṭanārthaṃ tan-nitya-preyasītva-svarūpānusandhānāvaraṇa-pūrvakaṃ",
    "GR14ss4_krsu:6391": " śrī-kṛṣṇe jāratvaṃ pratyāyitam āyatyām api tathaiva punas tasmin",
    "GR14ss4_krsu:6392": " svābhāvika-patitva-prakāśamaya-sukha-camatkāra-kara-tādṛśa-",
    "GR14ss4_krsu:6393": " svarūpānusandhānaṃ kriyate iti bhāvaḥ /",
    "GR14ss4_krsu:6394": " āstāṃ nitya-preyasīnāṃ tāsāṃ",
    "GR14ss4_krsu:6395": " vārtā / tat-saṅgāt prāptavatīnām anyāsām api tasmin ramaṇatvam eva",
    "GR14ss4_krsu:6396": " sidhyati, na tu jāratvam /",
    "GR14ss4_krsu:6397": " tad eva vyañjitam - mat-kāmā ity anena brahma māṃ paramaṃ prāpuḥ ity",
    "GR14ss4_krsu:6398": " anena ca parama-brahmaṇaḥ sarvāṃśitvāt sarva-pātṛtvāc ca sarvādhipatyam",
    "GR14ss4_krsu:6399": " eva sidhyati na tu paratvam /",
    "GR14ss4_krsu:6400": " tatra ca sati tāsu tādṛśa-mat-kāmāsu patitvam",
    "GR14ss4_krsu:6401": " eva syān na jāratvam ity abhiprāyāt /",
    "GR14ss4_krsu:6402": " tad uktaṃ dattātrayeṇāpi pāramārthika-",
    "GR14ss4_krsu:6403": " tad-viveka-ślāghā-garbha-gurutvena matayā piṅgalayā ātmanā ramaṇena vai",
    "GR14ss4_krsu:6404": " [BhP 11.8.40] iti, reme'nena yathā ramā [BhP 11.8.35] iti /",
    "GR14ss4_krsu:6405": " ramā-devyā ca sa vai",
    "GR14ss4_krsu:6406": " patiḥ syād akutobhayaḥ svayaṃ samantataḥ pāti bhayāturaṃ janam [BhP",
    "GR14ss4_krsu:6407": " 5.18.20] iti / tasmād vāstava-vastuna eva phalatva-paryavasānāj jāra-buddhyāpi",
    "GR14ss4_krsu:6408": " prāpte tasmin ramaṇatayā prāpter eva lālasā-viṣayatvāc ca patitvam eva",
    "GR14ss4_krsu:6409": " paryavasyati /",
    "GR14ss4_krsu:6410": " tad evam evoktaṃ -",
    "GR14ss4_krsu:6411": " tam eva paramātmānaṃ jāra-buddhyāpi saṅgatāḥ",
    "GR14ss4_krsu:6412": " jahur guṇamayaṃ dehaṃ sadyaḥ prakṣīṇa-bandhanāḥ // [BhP 10.29.11]",
    "GR14ss4_krsu:6413": " atra jighāṃsayāpi haraye stanaṃ dattvāpa sad-gatim [BhP 10.6.35] iti yathā",
    "GR14ss4_krsu:6414": " vigītārthena jighāṃsayā-padena saṃsajann api-śabdo jighāṃsāyās",
    "GR14ss4_krsu:6415": " tatrāpravartanīyatvaṃ vyanakti,",
    "GR14ss4_krsu:6416": " tathāpi puruṣārthaḥ siddha iti viṣayasya",
    "GR14ss4_krsu:6417": " śaktim eva sthāpayati,",
    "GR14ss4_krsu:6418": " tathā vigītārthena jāra-padena saṃsajana-jāratvasya",
    "GR14ss4_krsu:6419": " tathātvaṃ viṣayasya ca tāṃ gamayati ramaṇatvaṃ tu na tathā vigītam, pratyuta @-",
    "GR14ss4_krsu:6420": " yāḥ samparyacaran premṇā pāda-saṃvāhanādibhiḥ /",
    "GR14ss4_krsu:6421": " jagad-guruṃ bhartṛ-buddhyā tāsāṃ kiṃ varṇyate tapaḥ // [BhP 10.90.27]",
    "GR14ss4_krsu:6422": " ity ādinā suṣṭhu stutam eva na ca āsām aho caraṇa-reṇu-juṣām [BhP",
    "GR14ss4_krsu:6423": " 10.47.61] ity ādinā jāratvam api stutaṃ,",
    "GR14ss4_krsu:6424": " kintu tāsāṃ rāga eva stutaḥ / yena",
    "GR14ss4_krsu:6425": " jāratvenāpy asau svīkṛta iti /",
    "GR14ss4_krsu:6426": " jāra-buddhyā saheti yā jāra-vādinaḥ kalpanā",
    "GR14ss4_krsu:6427": " sā (page 99) tv asatyaiva /",
    "GR14ss4_krsu:6428": " anarhatvāj jāra-pada-saṃsaktasyāpi-śabdasyānyathā",
    "GR14ss4_krsu:6429": " pratyāyakatvena darśitatvāt /",
    "GR14ss4_krsu:6430": " saha-pada-sāpekṣatvena kaṣṭatvāt / upapada-",
    "GR14ss4_krsu:6431": " vibhakteḥ kāraka-vibhaktir balīyasī iti nyāyāt /",
    "GR14ss4_krsu:6432": " sādhakatamasyānyasya",
    "GR14ss4_krsu:6433": " kalpanīyatvāc ca /",
    "GR14ss4_krsu:6434": " te sarve strītvam āpannāḥ samudbhūtāś ca gokule /",
    "GR14ss4_krsu:6435": " hariṃ samprāpya kāmena tato muktā bhavārṇavāt //",
    "GR14ss4_krsu:6436": " iti pādmottara-khaṇḍa-śravaṇād etāḥ khalu tadāpi na siddha-dehā iti",
    "GR14ss4_krsu:6437": " paryavasīyate /",
    "GR14ss4_krsu:6438": " tataś ca tasya dehasya patyuś ca tyāgena śrī-kṛṣṇa-prāptau",
    "GR14ss4_krsu:6439": " parakīyātvānupapattiḥ /",
    "GR14ss4_krsu:6440": " kim uta māyā-mātreṇa parakīyātvena",
    "GR14ss4_krsu:6441": " pratīyamānānāṃ nitya-preyasīnām /",
    "GR14ss4_krsu:6442": " evam eva ca svayaṃ bhagavatāpi darśitaṃ",
    "GR14ss4_krsu:6443": " - yā mayā krīḍatā rātryāṃ [BhP 10.47.30] ity ādinā /",
    "GR14ss4_krsu:6444": " kintu jāra-padam etādṛg",
    "GR14ss4_krsu:6445": " aślīlam / yat khalu jāratayā bhajantībhir api na jāraṃ prativacana-",
    "GR14ss4_krsu:6446": " viṣayīkriyate /",
    "GR14ss4_krsu:6447": " kintu ramaṇādi-padam eveti tad abhidheyaṃ katham iva",
    "GR14ss4_krsu:6448": " phalāya kalpate /",
    "GR14ss4_krsu:6449": " tad evaṃ jāram iti brahmety-ādy anūdya-vargāntaḥ-pāty eva / kintu",
    "GR14ss4_krsu:6450": " bhramamayatvān ninditatvāc ca jāratvasya heyatvam /",
    "GR14ss4_krsu:6451": " ramaṇam iti tu",
    "GR14ss4_krsu:6452": " vidheyam iti yad uktam /",
    "GR14ss4_krsu:6453": " tat khalu prakaṭa-līlāyāṃ pūrvasya spaṣṭatayā",
    "GR14ss4_krsu:6454": " varṇitatvena śrotari prasiddhatvād uttarasya tadvad avarṇitatvenāpi",
    "GR14ss4_krsu:6455": " prasiddhatvād api sidhyati /",
    "GR14ss4_krsu:6456": " prasiddhatvāprasiddhatve eva tayoḥ pravṛtti-hetuḥ",
    "GR14ss4_krsu:6457": " brāhmaṇyo'yaṃ paṇḍitaḥ itivat /",
    "GR14ss4_krsu:6458": " na ca anuvādam anuktvā tu na vidheyam",
    "GR14ss4_krsu:6459": " udīrayet iti sarvatropalabhyate /",
    "GR14ss4_krsu:6460": " yasya parṇamayī juhur bhavati ity atra",
    "GR14ss4_krsu:6461": " vaiparītya-darśanāt,",
    "GR14ss4_krsu:6462": " aprāpte hi śāstram arthavat iti nyāyena ca dadhnā juhoti",
    "GR14ss4_krsu:6463": " ity ādivad aprāpte ramaṇatva eva tātparyam /",
    "GR14ss4_krsu:6464": " na ca pūrva-pūrva-prasiddhe",
    "GR14ss4_krsu:6465": " brahmatvādi-jāratva-paryante anadhigatārtha-gantṛ-pramāṇam iti ca",
    "GR14ss4_krsu:6466": " vṛddhāḥ /",
    "GR14ss4_krsu:6467": " kiṃ ca jāratvasya vāstavatve'ślīlatā durnivārā /",
    "GR14ss4_krsu:6468": " avāstavatve vyabhicāritvam",
    "GR14ss4_krsu:6469": " eveti / sarvathā tad-vidheyaṃ na bhavaty eva vety alam ativistareṇa / atra",
    "GR14ss4_krsu:6470": " brahmety evokte bhagavantaṃ,",
    "GR14ss4_krsu:6471": " śruta-nirviśeṣa-brahma-vādasya kasyacit",
    "GR14ss4_krsu:6472": " sandeha-viṣayo bhavatīti paramam ity uktam /",
    "GR14ss4_krsu:6473": " paramam ity ukte śrī-kṛṣṇa-",
    "GR14ss4_krsu:6474": " rūpatvaṃ na pratīyate iti mām ity uktam /",
    "GR14ss4_krsu:6475": " mām ity evokte brahmatvaṃ",
    "GR14ss4_krsu:6476": " paramatvaṃ ca pramāṇāntara-sāpekṣaṃ bhavatīti tat tad ucyate /",
    "GR14ss4_krsu:6477": " tathā jāram",
    "GR14ss4_krsu:6478": " ity evokte paryavasitaṃ na sidhyatiīti ramaṇam ity uktam /",
    "GR14ss4_krsu:6479": " ramaṇam ity evokte",
    "GR14ss4_krsu:6480": " pūrva-pratītatvād ramaṇa-padenāpi kathañcij jāratvam eva lakṣyeteti tan-",
    "GR14ss4_krsu:6481": " nirāsārthaṃ jāram iti cānūdyate /",
    "GR14ss4_krsu:6482": " paramābhīṣṭatvād api ramaṇatvasyaiva",
    "GR14ss4_krsu:6483": " vidheyatvaṃ,",
    "GR14ss4_krsu:6484": " na tu jāratvasya /",
    "GR14ss4_krsu:6485": " [end Vṛ. reading.]",
    "GR14ss4_krsu:6486": " tathāpi sarvatra paryavasāna-nirupadraveṣṭa-prāptir eva khalu siddhānta-",
    "GR14ss4_krsu:6487": " rasa-śāstrayoḥ sammatīḥ /",
    "GR14ss4_krsu:6488": " prācīnair ādhunikaiś ca laukikālaukia-varṇakaiḥ",
    "GR14ss4_krsu:6489": " kavibhis tathaivopākhyāyate /",
    "GR14ss4_krsu:6490": " śrīmad-asmad-upajīvya-caraṇair api lalita-",
    "GR14ss4_krsu:6491": " mādhave-pūrṇa-manoratha-nāmany aṅke tathaiva samārpitam tad evojjvala-",
    "GR14ss4_krsu:6492": " nīlamaṇau pramāṇīkṛtya sarva-rasa-pūrakaḥ samṛddhimayaḥ sambhoga",
    "GR14ss4_krsu:6493": " udāhṛtaḥ / śrī-bhagavatā ca yat tv ahaṃ bhavatīnāṃ vai [BhP 10.47.34] ity",
    "GR14ss4_krsu:6494": " ādinā, yā mayā krīḍatā rātryām [BhP 10.47.37] ity ādy-antena",
    "GR14ss4_krsu:6495": " tathaivābhipretam /",
    "GR14ss4_krsu:6496": " jāra-bhāva-mayaḥ saṅgamaś ca sadaiva sopadravas",
    "GR14ss4_krsu:6497": " tasmād asau paryavasāna-puruṣārthatve tat-tac-chāstra- (page 100) -sammato",
    "GR14ss4_krsu:6498": " na syāt / tathā para-koṭi-saṅkhyānāṃ nija-padābja-dalaiḥ [BhP 10.35.16] ity-",
    "GR14ss4_krsu:6499": " ādi-yugale, kuja-gatiṃ gamitā na vidāmaḥ kaśmalena kavaraṃ vasanaṃ vā",
    "GR14ss4_krsu:6500": " [BhP 10.35.17] iti cetyādi-rītīnām udbhaṭa-mahā-bhāvānāṃ tāsāṃ vraje",
    "GR14ss4_krsu:6501": " bhāva-saṃgopanaṃ pūrvam api duṣkaram āsīt /",
    "GR14ss4_krsu:6502": " mahā-virahe tu jāte nivārayāmaḥ samupetya mādhavaṃ kiṃ no'kariṣyan kula-",
    "GR14ss4_krsu:6503": " vṛddha-bāndhavāḥ [BhP 10.39.28] iti,",
    "GR14ss4_krsu:6504": " visṛjya lajjāṃ ruruduḥ sma susvaraṃ",
    "GR14ss4_krsu:6505": " govinda dāmodara mādhaveti [BhP 10.39.31] ceti,",
    "GR14ss4_krsu:6506": " tā man-manaskā mat-prāṇā",
    "GR14ss4_krsu:6507": " mad-arthe tyakta-daihikāḥ [BhP 10.46.4] iti,",
    "GR14ss4_krsu:6508": " kṛṣṇa-dūte vrajāyāte uddhave",
    "GR14ss4_krsu:6509": " tyakta-laukikāḥ [BhP 10.47.9] iti,",
    "GR14ss4_krsu:6510": " gata-hriyaḥ [BhP 10.47.10] iti, kācin",
    "GR14ss4_krsu:6511": " madhukaraṃ dṛṣṭvā [BhP 10.47.11] iti,",
    "GR14ss4_krsu:6512": " yā dustyajaṃ svajanam ārya-pathaṃ ca",
    "GR14ss4_krsu:6513": " hitvā [BhP 10.47.61] iti, gopyo hasantyaḥ papracchū rāma-darśanādṛtāḥ [BhP",
    "GR14ss4_krsu:6514": " 10.65.9] iti,",
    "GR14ss4_krsu:6515": " mātaraṃ pitaraṃ bhrātṝn patīn putrān svasṝn api /",
    "GR14ss4_krsu:6516": " yad-arthe jahima dāśārha dustyajān sva-janān prabho // [BhP 10.65.11] iti ca",
    "GR14ss4_krsu:6517": " śrūyate /",
    "GR14ss4_krsu:6518": " atra nivārayāma ity ādikaṃ yathā saṅk pte tathaiva visṛjya lajjām ity",
    "GR14ss4_krsu:6519": " ādinācaritam /",
    "GR14ss4_krsu:6520": " tāsāṃ lajjā-tyāgaḥ khalu bhāva-vyaktyaiva syāt, sarveṣāṃ",
    "GR14ss4_krsu:6521": " goikula-vāsināṃ rodanādi-sāmyāt /",
    "GR14ss4_krsu:6522": " tatas tad-vyakti-pūrvaika-rodana-dvāreṇa",
    "GR14ss4_krsu:6523": " tābhir nivāraṇam api yogyam iti /",
    "GR14ss4_krsu:6524": " evaṃ tyakta-laukikā ity-ādiṣu ca suṣṭhv eva bhāva-vyaktir gamyate / kiṃ",
    "GR14ss4_krsu:6525": " bahunā, mātaram ity ādau mātrādīn jahima ity uktaṃ na tu pūrva-rāgavat",
    "GR14ss4_krsu:6526": " pati-sutānvaya-bhrātṛ-bāndhavān ativilaṅghya [BhP 10.31.16] ity mātram",
    "GR14ss4_krsu:6527": " uktam / gopyo hasantya iti tūnmāda-lakṣaṇam /",
    "GR14ss4_krsu:6528": " tadānīṃ hāsāyogyatvāt,",
    "GR14ss4_krsu:6529": " yathaiva kācin madhukaraṃ dṛṣṭvā ity ādāv unmāda eva dṛśyate /",
    "GR14ss4_krsu:6530": " tad evaṃ tadānīṃ tu durdhara-mahā-bhāvenonmatta-ceṣṭānāṃ nirapatrapa-",
    "GR14ss4_krsu:6531": " vyañjita-bhāvānāṃ tyakta-mātrādīnāṃ tāsām asaṅkhyānāṃ bhāvasya",
    "GR14ss4_krsu:6532": " saṃgopanaṃ nopapadyata eva /",
    "GR14ss4_krsu:6533": " kintu jñāto'py asau mahā-viraha-pīḍayā sa-",
    "GR14ss4_krsu:6534": " vaira-jñāta iva āsīt /",
    "GR14ss4_krsu:6535": " anantaraṃ tv anusandadha eva / sa tu bhāva-",
    "GR14ss4_krsu:6536": " saṅgopanayaiva kāla-katipayaṃ svasya rasatām āvahati /",
    "GR14ss4_krsu:6537": " vyaktatve tu svasya",
    "GR14ss4_krsu:6538": " pareṣām api sarvatra vastuto dharma-mayatva-pratītau jātāyām eveti rasa-",
    "GR14ss4_krsu:6539": " vidāṃ matam /",
    "GR14ss4_krsu:6540": " adharma-mayatva-pratīta tv aślīlatayā vyāhanyata eva rasaḥ /",
    "GR14ss4_krsu:6541": " adharma-mayatvaṃ ca dvidhāṃ parakīyātvena para-sparśena ca / tasmād",
    "GR14ss4_krsu:6542": " yathaiśvarya-jñāna-mayyāṃ śrī-parīkṣit-sabhāyām aiśvarya-jñāna-rītyaiva",
    "GR14ss4_krsu:6543": " tat parihṛtya rasāvahatvaṃ samāhitam /",
    "GR14ss4_krsu:6544": " tathā lokaval-līlā-kaivalyāvalambane",
    "GR14ss4_krsu:6545": " prema-mayyāṃ śrī-gokula-sabhāyāṃ loka-rītyaiva samādheyam / tathā hi -",
    "GR14ss4_krsu:6546": " nāsūyan khalu kṛṣṇāya mohitās tasya māyayā /",
    "GR14ss4_krsu:6547": " manyamānāḥ sva-pārśva-sthān svān svān dārān vrajaukasaḥ / [BhP 10.33.37]",
    "GR14ss4_krsu:6548": " iti yat śrūyate (page 101)",
    "GR14ss4_krsu:6549": " tac cātrāpy avaśyam eva saṅgamanīyam tasyāpy",
    "GR14ss4_krsu:6550": " asamarthaḥ /",
    "GR14ss4_krsu:6551": " tasya māyayā mohitāḥ santo nāsūyan tasya sva-nitya-preyasī-",
    "GR14ss4_krsu:6552": " svīkāra-lakṣaṇe katham asāv asmad-dhāmārtha-suhṛta-priyātma-tanaya-",
    "GR14ss4_krsu:6553": " prāṇāśaya-jīvātutamaḥ para-dāra-svīkārāmaṅgalam aṅgīkarotīti",
    "GR14ss4_krsu:6554": " doṣāropaṃ nākurvann ity arthaḥ /",
    "GR14ss4_krsu:6555": " māyā-mohitatvam evāha manyeti / svarūpa-",
    "GR14ss4_krsu:6556": " siddhānāṃ bhagavad-dārāṇām apara-kartṛka-balātkāra-parihārārthaṃ tat-",
    "GR14ss4_krsu:6557": " tad-ākāratayā māyā-kalpitā ye sve sve dārās tān sva-pārśva-sthān",
    "GR14ss4_krsu:6558": " manyamānāḥ svamatyā niścinvānā ity arthaḥ /",
    "GR14ss4_krsu:6559": " tad evaṃ antar-gṛha-gatāḥ kāścit [BhP 10.29.9] ity atroktānām api",
    "GR14ss4_krsu:6560": " samādhānaṃ jñeyam /",
    "GR14ss4_krsu:6561": " parama-samarthāyās tasyāḥ māyāyā nija-prabhu-",
    "GR14ss4_krsu:6562": " preyasīnāṃ tad-ekānurāga-svabhāvānāṃ maryādā-rakṣaṇārthaṃ pariṇayam",
    "GR14ss4_krsu:6563": " ārabhya sadaiva sāvadhānatāyāḥ yogyatvāt tad-dinam upalakṣaṇam eveti /",
    "GR14ss4_krsu:6564": " [Vṛ. adds] śrūyate ca kūrma-purāṇe dvātriṃśādhyāyasyānte pati-",
    "GR14ss4_krsu:6565": " vratāmātrasya parāt paribhavo na sambhavatīti kaimutyena śrī-sītā-devy-",
    "GR14ss4_krsu:6566": " udāhṛtā -",
    "GR14ss4_krsu:6567": " pati-vratādharma-parā rudrāṇy eva na saṃśayaḥ /",
    "GR14ss4_krsu:6568": " nāsyāṃ parābhāvaṃ kartuṃ śaknotīha janaḥ kvacit //",
    "GR14ss4_krsu:6569": " yathā rāmasya subhagā sītā trailoka-viśrutā /",
    "GR14ss4_krsu:6570": " patnī dāśarather devī vijigye rākṣaseśvaram //",
    "GR14ss4_krsu:6571": " rāmasya bhāryāṃ vimalāṃ rāvaṇo rākṣaseśvaraḥ /",
    "GR14ss4_krsu:6572": " sītāṃ viśāla-nayanāṃ cakame kāla-coditaḥ //",
    "GR14ss4_krsu:6573": " gṛhītvā māyayā veśaṃ carantīṃ vijane vane /",
    "GR14ss4_krsu:6574": " samāhartuṃ matiṃ cakre tāpasaḥ kila bhāvinīm //",
    "GR14ss4_krsu:6575": " vijñāyā sā ca tad-bhāvaṃ smṛtvā dāśarathiṃ patim /",
    "GR14ss4_krsu:6576": " jagāma śaraṇaṃ vahnim āvasathyaṃ śuci-smitā //",
    "GR14ss4_krsu:6577": " upatasthe mahā-yogaṃ sarva-pāpa-vināśanam /",
    "GR14ss4_krsu:6578": " kṛtāñjalī rāma-patnī sākṣāt patim ivācyutam //",
    "GR14ss4_krsu:6579": " namasyāmi mahāyogaṃ kṛtāntaṃ gahanaṃ param /",
    "GR14ss4_krsu:6580": " dāhakaṃ sarva-bhūtānām īśānaṃ kāla-rūpiṇam // ity ādi /",
    "GR14ss4_krsu:6581": " iti vahniṃ pūjya japtvā rāma-patnī yaśasvinī /",
    "GR14ss4_krsu:6582": " dhyāyantī manasā tasthau rāmam unmīlitekṣaṇā //",
    "GR14ss4_krsu:6583": " athāvavasthyād bhagavān havya-vāho maheśvaraḥ /",
    "GR14ss4_krsu:6584": " āvirāsīt sudīptātmā tejasaiva dahann iva /",
    "GR14ss4_krsu:6585": " sṛṣṭvā māyāmayīṃ sītāṃ sa rāvaṇa-vadhecchayā //",
    "GR14ss4_krsu:6586": " sītām ādāya dharmiṣṭhāṃ pāvako'ntaradhīyata /",
    "GR14ss4_krsu:6587": " tāṃ dṛṣṭvā tādṛśīṃ sītāṃ rāvaṇo rākṣaseśvaraḥ /",
    "GR14ss4_krsu:6588": " samādāya yayau laṅkāṃ sāgarāntara-saṃshtitām /",
    "GR14ss4_krsu:6589": " kṛtvā ca rāvaṇa-vadhaṃ rāmo lakṣaṇa-saṃyutaḥ /",
    "GR14ss4_krsu:6590": " samādāyābhavat sītāṃ śaṅkākulita-mānasaḥ /",
    "GR14ss4_krsu:6591": " sā pratyayāya bhūtānāṃ sītā māyāmayī punaḥ /",
    "GR14ss4_krsu:6592": " viveśa pāvakaṃ dīptaṃ dadāha jvalano'pi tām /",
    "GR14ss4_krsu:6593": " dagdhvā māyāmayīṃ sītāṃ bhagavān ugra-dīdhitiḥ /",
    "GR14ss4_krsu:6594": " rāmāyādarśayat sītāṃ pāvako'bhūt sura-priyaḥ /",
    "GR14ss4_krsu:6595": " pragṛhya bhartuś caraṇau karābhyāṃ sā sumadhyamā /",
    "GR14ss4_krsu:6596": " cakāra praṇatiṃ bhūmau rāmāya janakātmajā //",
    "GR14ss4_krsu:6597": " dṛṣṭvā hṛṣṭa-manā rāmo vismayākula-locanaḥ /",
    "GR14ss4_krsu:6598": " nanāma vahniṃ śirasā toṣayāmāsa rāghavaḥ //",
    "GR14ss4_krsu:6599": " uvāca vahne bhagavan kim eṣā vara-varṇinī /",
    "GR14ss4_krsu:6600": " dagdhvā bhagavatā pūrvaṃ dṛṣṭyā mat-pārśvam āgatā //",
    "GR14ss4_krsu:6601": " tam āha devo lokānāṃ dāhako havya-vāhanaḥ /",
    "GR14ss4_krsu:6602": " yathā vṛttaṃ dāśarathiṃ bhūtānām eva sannidhau // [KūrmaP 32.513-530] ity",
    "GR14ss4_krsu:6603": " ādi /",
    "GR14ss4_krsu:6604": " evam agni-purāṇam api dṛśyam /",
    "GR14ss4_krsu:6605": " tad evam api yat tu vālmīkinā nedaṃ",
    "GR14ss4_krsu:6606": " spaṣṭīkṛtaṃ tat khalu karuṇa-rasa-poṣaārtham eveti gamyate /",
    "GR14ss4_krsu:6607": " seyaṃ ca tasya",
    "GR14ss4_krsu:6608": " paripāṭī kvacid anyenāpy upajīvyate iti jñeyaṃ /",
    "GR14ss4_krsu:6609": " tad evaṃ pativratā-mātrāṇāṃ viśeṣataḥ śrī-bhagavat-preyasyā prabhāve sati -",
    "GR14ss4_krsu:6610": " ya etasmin mahā-bhāge prītiṃ kurvanti mānavāḥ /",
    "GR14ss4_krsu:6611": " nārayo 'bhibhavanty etān viṣṇu-pakṣān ivāsurāḥ // [BhP 10.26.21]",
    "GR14ss4_krsu:6612": " iti sāmānya-viṣaye garga-vacane ca sati tādṛśīnāṃ bhrame'pi taṃ nitya-kāntaṃ",
    "GR14ss4_krsu:6613": " parityajantīnāṃ nityaṃ tat-kāntaṃ paricarantī māyā śrī-rāmāvasathyāgnivad",
    "GR14ss4_krsu:6614": " api kiṃ rakṣāṃ na kurvīta kintu takīya līlā-nāṭya-rakṣārthaṃ [Vṛ addition",
    "GR14ss4_krsu:6615": " ends here.]",
    "GR14ss4_krsu:6616": " tad evaṃ ca tat-patiṃ-manyādiṣv eva vivāhādi-śayanādi-samayeṣv eva ca",
    "GR14ss4_krsu:6617": " svarūpa-siddhā āvavrire /",
    "GR14ss4_krsu:6618": " anyeṣu cānyadā ca kalpitā eveti gamyate / tāvad eva",
    "GR14ss4_krsu:6619": " ca yuktaṃ tāsu maryādā-rakṣaṇotkaṇṭhā-vardhanaika-prayojanatvāt tasyāḥ /",
    "GR14ss4_krsu:6620": " (page 102)",
    "GR14ss4_krsu:6621": " yathaiva hi tava sutaḥ sati yadādhara-bimbe datta-veṇuḥ [BhP 10.35.14] ity",
    "GR14ss4_krsu:6622": " ādau, śuśrūṣantyaḥ patīn kāścit [BhP 10.29.7] ity ādau,",
    "GR14ss4_krsu:6623": " tā vāryamāṇāḥ",
    "GR14ss4_krsu:6624": " patibhiḥ [BhP 10.29.8] ity ādau ca svarūpa-siddhānām eva darśanaṃ tatra",
    "GR14ss4_krsu:6625": " tatrāvagatam /",
    "GR14ss4_krsu:6626": " evam anyatrāpy avagamyam /",
    "GR14ss4_krsu:6627": " tāsām anya-kṛta-",
    "GR14ss4_krsu:6628": " dhvaṃsābhāvasya kāraṇaṃ prabhāvaś ca sambhāvyate -",
    "GR14ss4_krsu:6629": " ya etasmin mahā-bhāgāḥ",
    "GR14ss4_krsu:6630": " prītiṃ kurvanti mānavāḥ /",
    "GR14ss4_krsu:6631": " nārayo 'bhibhavanty etān",
    "GR14ss4_krsu:6632": " viṣṇu-pakṣān ivāsurāḥ //",
    "GR14ss4_krsu:6633": " [BhP 10.8.18] iti kaimutya-prāpteḥ /",
    "GR14ss4_krsu:6634": " atha tāsām apatya-śravaṇaṃ ca yātṛ-māninī-prabhṛtīnām apatye tad-",
    "GR14ss4_krsu:6635": " vyavahārāt /",
    "GR14ss4_krsu:6636": " [Vṛ. omits between yathaiva hi and -prabhṛtīnām apatye tad-vyavahārāt: atha",
    "GR14ss4_krsu:6637": " tāsām apatya-śravaṇaṃ ca yātṛ-māninī-prabhṛtīn āpatyeṣu tad-vyavahārāt /",
    "GR14ss4_krsu:6638": " sāmba-lakṣaṇā prayānayane śrī-baladevam uddiśya sa-sutaḥ sa-snuṣaḥ",
    "GR14ss4_krsu:6639": " prāyāt suhṛdbhir abhinanditaḥ itivat /",
    "GR14ss4_krsu:6640": " End Vṛ. reading.]",
    "GR14ss4_krsu:6641": " svāpatyatve sati vibhāva-vaiguṇyena rasābhāsatvam āpadyeta /",
    "GR14ss4_krsu:6642": " tataś ca bhajate",
    "GR14ss4_krsu:6643": " tādṛśīḥ krīḍā yāḥ śrutvā tāt-paro bhavet [BhP 10.33.36] iti,",
    "GR14ss4_krsu:6644": " siṣeva ity ādau",
    "GR14ss4_krsu:6645": " sarvāḥ śarat-kāvya-kathā-rasāśrayā [BhP 10.33.26] iti ca virudhyate / para-",
    "GR14ss4_krsu:6646": " putratva-pratipādanāyaiva hi pāyayantyaḥ śiśūn paya ity evoktaṃ na tu sutān",
    "GR14ss4_krsu:6647": " stanam iti / ataeva mātaraḥ pitaraḥ putrā bhrātaraḥ patayaś ca vaḥ [BhP",
    "GR14ss4_krsu:6648": " 10.29.20] iti parihāsatvenaiva śrī-bhagavad-vākyaṃ rasāya sampadyate /",
    "GR14ss4_krsu:6649": " vāstavatvena tu vairasyāyaiva syāt,",
    "GR14ss4_krsu:6650": " tāsām aṅgīkariṣyamāṇatvāt / kvacit",
    "GR14ss4_krsu:6651": " tābhir eva teṣu yat pati-śabdaḥ prayuktas tad-bahir-loka-vyavahārata eva",
    "GR14ss4_krsu:6652": " nāntar-dṛṣṭitaḥ yat-paty-apatya-suhṛdām anuvṛttir aṅga [BhP 10.29.32] ity",
    "GR14ss4_krsu:6653": " ādinā tad-aṅgīkārāt /",
    "GR14ss4_krsu:6654": " mām eva dayitaṃ śreṣṭham ātmānaṃ manasā gatāḥ",
    "GR14ss4_krsu:6655": " [BhP 10.46.4] iti bhagavatā tāsām antaḥ-karaṇa-prakāśanāt /",
    "GR14ss4_krsu:6656": " [Vṛ. adds: paraṃ saukhyaṃ hi nairāśyaṃ svairiṇy apy āha piṅgalā [BhP 10.47.47]",
    "GR14ss4_krsu:6657": " ity ādinā tābhiḥ sveṣāṃ tad-eka-niṣṭhatā-vyañjanāt /",
    "GR14ss4_krsu:6658": " End Vṛ. reading.]",
    "GR14ss4_krsu:6659": " gopyaḥ kim ācarayad ayam ity ādau dāmodarādhara-sudhām api gopikānāṃ",
    "GR14ss4_krsu:6660": " bhuṅkte svayam [BhP 10.21.9] ity anena api bata madhu-puryām ārya-",
    "GR14ss4_krsu:6661": " putro'dhunāste [BhP 10.47.21] ity anena tābhiḥ svayam ukteś ca / tata etad",
    "GR14ss4_krsu:6662": " uktaṃ bhavati rāsa-pañcādhyāyyāṃ nāsūyan khalu kṛṣṇāya [BhP 10.33.37] ity",
    "GR14ss4_krsu:6663": " ukta-diśā, sa vo hi svāmī [GTU 2.22] ity tāḥ prati tāpanī-sthita-durvāsaso",
    "GR14ss4_krsu:6664": " vākyavat / kṛṣṇa-vadhva ity-ukta-rītyā ca yāḥ khalu yogamāyām upāśritya",
    "GR14ss4_krsu:6665": " iti śravaṇāt tat-tad-artha-bhagavan-niyukta-yogamāyā-kalpitākalpitatayā",
    "GR14ss4_krsu:6666": " yogamāyaika-viditāḥ svataḥ parataś ca pracchanna-dvividhāyamānā āsan, tās",
    "GR14ss4_krsu:6667": " tu paścād yogamāyayaiva devyā prāpañcitābhyāṃ maryādotkalitābhyāṃ sva-",
    "GR14ss4_krsu:6668": " pālitasya rasa-poṣataroḥ paryavasāna-nirupadrava-mahā-sukha-prāpti-rūpāya",
    "GR14ss4_krsu:6669": " phalāya muny-ākāśādi-vāṇy-ādikaṃ dvārī-kṛtya vā svayam eva",
    "GR14ss4_krsu:6670": " prakaṭībhūya eva vā śrī-gokula-vāsinaḥ prati tathaiva vyaktī-kṛtāḥ,",
    "GR14ss4_krsu:6671": " svarūpeṇa mām eva ramaṇaṃ prāptāḥ,",
    "GR14ss4_krsu:6672": " nāsūyan khalu kṛṣṇāya ity ādy-",
    "GR14ss4_krsu:6673": " uktāsūyā-parihārasya samyaktvāya tat-kalpitās tu sva-sva-patim ity eva śrī-",
    "GR14ss4_krsu:6674": " bhagavantam /",
    "GR14ss4_krsu:6675": " dṛśyate ca saṃjñā-chāyādivat kalpanāyā vyaktatvam eva",
    "GR14ss4_krsu:6676": " pariṇāmaḥ sarvatra /",
    "GR14ss4_krsu:6677": " tad ittham eva mātā-pitr-ādīnām abhīṣṭaṃ sidhyati //",
    "GR14ss4_krsu:6678": " [Vṛ. adds here: tasminn eva teṣāṃ vātsalyasya viśrānteḥ /",
    "GR14ss4_krsu:6679": " na ca dāmpatye",
    "GR14ss4_krsu:6680": " prakaṭe -",
    "GR14ss4_krsu:6681": " bahu vāryate yataḥ khalu yatra pracchanna-kāmukatvaṃ ca /",
    "GR14ss4_krsu:6682": " yā ca mitho durlabhatā sā paramā manmathasya ratiḥ // [UN 1.20]",
    "GR14ss4_krsu:6683": " iti bharatānusṛta-nivāraṇādy-abhāvād-rasa-niṣpattir na syād iti vācyam /",
    "GR14ss4_krsu:6684": " tasya nivāraṇaṃ khalu na bhaya-dānena bhavet sarvātiśāyi-sāmarthyāt, kintu",
    "GR14ss4_krsu:6685": " lajjā-dānenaiva /",
    "GR14ss4_krsu:6686": " lajjā tu kulīna-kumārāṇāṃ sva-strī-gata-rahasya-vihāra-",
    "GR14ss4_krsu:6687": " viśeṣasya pareṇānumitāv api jāyate, kim uta -",
    "GR14ss4_krsu:6688": " yatra hrīḥ śrīḥ sthitā tatra yatra śrīs tatra sannatiḥ /",
    "GR14ss4_krsu:6689": " sannatir hrīs tathā śrīś ca nityaṃ kṛṣṇe mahātmani // [HV 2.101.73 (96.72)]",
    "GR14ss4_krsu:6690": " iti harivaṃśādy-uktānusāreṇa parama-lajjādi-guṇa-nidhānasya vraje nava-",
    "GR14ss4_krsu:6691": " vayaḥ śrīlatām evābhivyañjatas tasya siddhe ca lajjālutve svayam eva",
    "GR14ss4_krsu:6692": " nivāraṇādi-trayaṃ sidhyati /",
    "GR14ss4_krsu:6693": " kintu lajjā dvividhā saṅgopya nyāyya-karmaṇi",
    "GR14ss4_krsu:6694": " saṅkoca-mātra-karī,",
    "GR14ss4_krsu:6695": " anyāyya-karmaṇi nyakkāra-karī ca / atra",
    "GR14ss4_krsu:6696": " pūrvāvyājāntarācchannā nātivirodhinī uttarā yaśaḥ priyeṇa tena kṛtte'pi",
    "GR14ss4_krsu:6697": " vyāje tasyānumitiś ced dviguṇībhūya virodhinī /",
    "GR14ss4_krsu:6698": " tad evaṃ sati gopa-nārībhir aniśaṃ krīḍayāmāsa keśavaḥ [PadmaP 6.252.26]",
    "GR14ss4_krsu:6699": " śrutāniśa-krīḍā pāradārye sarvathā na sambhavati,",
    "GR14ss4_krsu:6700": " sva-dāratve tu tāsām",
    "GR14ss4_krsu:6701": " asaṅkhyānāṃ sva-svarūpa-paty-aprāptā jāta-parama-duḥkhānāṃ gurubhir api",
    "GR14ss4_krsu:6702": " sammataḥ sāntvanādi-rūpo ya āvaśyaka-dharmas tad-vidha-vyājena",
    "GR14ss4_krsu:6703": " sambhavati / yac ca",
    "GR14ss4_krsu:6704": " ramya-keli-sukhenaiva gopa-veśa-dharaḥ prabhuḥ /",
    "GR14ss4_krsu:6705": " bahu-prema-rasenātra māsa-dvayam uvāsa ha //",
    "GR14ss4_krsu:6706": " ity etat-padyam tad-anantaraṃ ca sarveṣāṃ manoramatvaṃ bahu-prema-rasa-",
    "GR14ss4_krsu:6707": " pradatvaṃ ca ittham eva saṅgacchate iti /",
    "GR14ss4_krsu:6708": " na ca gopa-nārībhir iti para-dāratvaṃ",
    "GR14ss4_krsu:6709": " śabda-labdham /",
    "GR14ss4_krsu:6710": " devahutyāṃ sā tvaṃ brahman nṛpa-vadhūr iti kardamaṃ prati",
    "GR14ss4_krsu:6711": " bhagavad-vākyāj jāty-apekṣayāpi sambhavāt /",
    "GR14ss4_krsu:6712": " na ca nivāraṇādibhir aupapatyam eva bharata-mataṃ ratnāvalī-nāṭikāyāṃ",
    "GR14ss4_krsu:6713": " yayāti-caritādivad dāmpatye'pi sambhavāt /",
    "GR14ss4_krsu:6714": " neṣṭā yad aṅgini rase kavibhir",
    "GR14ss4_krsu:6715": " paroḍhā [UN 5.3] iti virodhāt /",
    "GR14ss4_krsu:6716": " tad evaṃ gūḍhatayā māyayā praṇītānāṃ ramaṇatayā tasya prāptau mat-kāmā",
    "GR14ss4_krsu:6717": " ramaṇam iti padyaṃ yojitam /",
    "GR14ss4_krsu:6718": " nanda-gopa-sutaṃ devi patiṃ me kuru te namaḥ",
    "GR14ss4_krsu:6719": " iti kṛta-japānāṃ kumārītvena prasiddhānāṃ parāsām api saṅkalpa-siddhir",
    "GR14ss4_krsu:6720": " eva śrī-bhagavatā kṛtā /",
    "GR14ss4_krsu:6721": " tatraiva hi svayam aṅgīkṛtam yātābalā vrajaṃ",
    "GR14ss4_krsu:6722": " siddhāḥ iti /",
    "GR14ss4_krsu:6723": " tad etat-pakṣe'pi pūrvavad eva gupta-patitvāj jāram iva jāram iti",
    "GR14ss4_krsu:6724": " saṅgamanīyam /",
    "GR14ss4_krsu:6725": " tasmāc ca śrī-gopālottara-tāpanyāṃ tāḥ prati durvāsasā yad",
    "GR14ss4_krsu:6726": " uktaṃ tad eva nigamanīyam janma-jarābhyāṃ bhinnaṃ sthāṇur ayam ity ādau",
    "GR14ss4_krsu:6727": " sa vo hi svāmī bhavati iti /",
    "GR14ss4_krsu:6728": " [end Vṛ. addition.]",
    "GR14ss4_krsu:6729": " // 11.12 // śrī-bhagavān uddhavam // 175-177 //",
    "GR14ss4_krsu:6730": " (page 103) [178]",
    "GR14ss4_krsu:6731": " pūrvokta evāprakaṭa-līlā-praveśa-prakaṭa-līlāviṣkāra-rūpo'rthas tad-",
    "GR14ss4_krsu:6732": " anantara-praśnottarābhyām apy abhipreto'sti /",
    "GR14ss4_krsu:6733": " praśnas tāvat śrī-uddhava",
    "GR14ss4_krsu:6734": " uvāca -",
    "GR14ss4_krsu:6735": " saṃśayaḥ śṛṇvato vācaṃ tava yogeśvareśvara /",
    "GR14ss4_krsu:6736": " na nivartata ātma-stho yena bhrāmyati me manaḥ // [BhP 11.12.16]",
    "GR14ss4_krsu:6737": " tava vācaṃ śṛṇvato'vadhārayato'pi mamātmasthaḥ saṃśayo mayoditeṣv avahita",
    "GR14ss4_krsu:6738": " ity ādikādhyāya-traya-gata-mahā-vākyārtha-paryālocanāsāmarthyaṃ na",
    "GR14ss4_krsu:6739": " nivartate / kutaḥ ?",
    "GR14ss4_krsu:6740": " yena yata eva rāmeṇa sārdhaṃ mathurāṃ praṇīte [BhP",
    "GR14ss4_krsu:6741": " 11.12.10] ity ādi lakṣaṇāt tava vākyān mama mano bhrāmyati /",
    "GR14ss4_krsu:6742": " hanta tāsām",
    "GR14ss4_krsu:6743": " anena saṅgamaḥ kutra kathaṃ vidyate iti cintayā na svasthaṃ vartate ity",
    "GR14ss4_krsu:6744": " arthaḥ / [179]",
    "GR14ss4_krsu:6745": " tathottaraṃ tatra tasya saṃśayam apanetuṃ dvābhyāṃ tāvat tac-cittaṃ svasthayan",
    "GR14ss4_krsu:6746": " śrī-bhagavān uvāca --",
    "GR14ss4_krsu:6747": " sa eṣa jīvo vivara-prasūtiḥ",
    "GR14ss4_krsu:6748": " prāṇena ghoṣeṇa guhāṃ praviṣṭaḥ /",
    "GR14ss4_krsu:6749": " mano-mayaṃ sūkṣmam upetya rūpaṃ",
    "GR14ss4_krsu:6750": " mātrā svaro varṇa iti sthaviṣṭhaḥ // [BhP 11.12.17]",
    "GR14ss4_krsu:6751": " sa eva mal-lakṣaṇo jīvo jagato jīvana-hetuḥ viśeṣato vrajasya jīvana-hetur vā",
    "GR14ss4_krsu:6752": " parameśvaraḥ prāṇena mat-prāṇa-tulyena ghoṣeṇa vrajena saha vivara-",
    "GR14ss4_krsu:6753": " prasūtir vivarād aprakaṭa-līlātaḥ prasūtiḥ prakaṭa-līlāyām abhivyaktir yasya",
    "GR14ss4_krsu:6754": " tathābhūtaḥ san punar guhām aprakaṭa-līlām eva praviṣṭaḥ / (page 104)",
    "GR14ss4_krsu:6755": " kīdṛśaḥ san ?",
    "GR14ss4_krsu:6756": " kiṃ kṛtvā ?",
    "GR14ss4_krsu:6757": " mātrā mama cakṣur-ādīni svaro bhāṣā-gānādi-",
    "GR14ss4_krsu:6758": " varṇo rūpam iti itthaṃ sthaviṣṭaḥ sva-parijanānāṃ prakaṭa eva san anyeṣāṃ",
    "GR14ss4_krsu:6759": " sūkṣmam adṛśyaṃ bahiraṅga-bhaktānāṃ ca manomayaṃ kathañcin manasy eva",
    "GR14ss4_krsu:6760": " gamyaṃ yad-rūpaṃ prakāśas tad upetya / [180]",
    "GR14ss4_krsu:6761": " prakaṭa-līlāviṣkāraṃ ca sa-dṛṣṭāntaṃ spaṣṭayati -",
    "GR14ss4_krsu:6762": " yathānalaḥ khe 'nila-bandhur uṣmā",
    "GR14ss4_krsu:6763": " balena dāruṇy adhimathyamānaḥ /",
    "GR14ss4_krsu:6764": " aṇuḥ prajāto haviṣā samedhate",
    "GR14ss4_krsu:6765": " tathaiva me vyaktir iyaṃ hi vāṇī // [BhP 11.12.18]",
    "GR14ss4_krsu:6766": " dṛṣṭānto'yaṃ garbhādi-krameṇāvirbhāva-mātrāṃśe /",
    "GR14ss4_krsu:6767": " tṛtīye'pi tad uktaṃ",
    "GR14ss4_krsu:6768": " śrīmad-uddhavenaiva - ajo'pi jāto bhagavān yathāgniḥ [BhP 3.2.15] iti /",
    "GR14ss4_krsu:6769": " vyaktir āvirbhāvaḥ /",
    "GR14ss4_krsu:6770": " hi yasmād iyaṃ svarahasyaika-vijñasya mamaiva vāṇī,",
    "GR14ss4_krsu:6771": " nātrāsambhāvanā vidheyety arthaḥ /",
    "GR14ss4_krsu:6772": " tataś cānantaraṃ vakṣyamāṇa evaṃ gadir",
    "GR14ss4_krsu:6773": " [BhP 11.12.19] ity ādi granthas tu saṃśayāpattodane vyākhyeyaḥ / evaṃ",
    "GR14ss4_krsu:6774": " pūrvokta-vākyasyaivārtha-bhedena gadir laukika-bhāṣaṇam iti jñeyam /",
    "GR14ss4_krsu:6775": " tasyāpy utpattir jñeyety arthaḥ /",
    "GR14ss4_krsu:6776": " sa ca sa-tātparyako'rtha-bhedaṣ ṭīkāyām eva",
    "GR14ss4_krsu:6777": " dṛśyate iti //",
    "GR14ss4_krsu:6778": " // 11.12 // śrī-śukaḥ // 179-180 // [181]",
    "GR14ss4_krsu:6779": " tad evaṃ śrīmad-bhāgavate punar vrajāgamanādi-rūpo'yam artho bahudhā",
    "GR14ss4_krsu:6780": " labdho'pi pādmottara-khaṇḍavad yan na spaṣṭatayā varṇitas tat khalu",
    "GR14ss4_krsu:6781": " nijeṣṭa-devatvasya bahirmukhān pratyācchādanecchayā antarmukhān",
    "GR14ss4_krsu:6782": " pratyutkaṇṭhā-vardhanecchayeti gamyate /",
    "GR14ss4_krsu:6783": " ataevoktam - parokṣa-vādā ṛṣayaḥ",
    "GR14ss4_krsu:6784": " parokṣaṃ ca mama priyam [BhP 11.21.35] iti /",
    "GR14ss4_krsu:6785": " yad etat tu mayā kṣudreṇa",
    "GR14ss4_krsu:6786": " taralāyitaṃ kṣamatāṃ tat kṣamā-śīlaḥ śrīmān gokula-vallabhaḥ /",
    "GR14ss4_krsu:6787": " tad etat śrīla-vṛndāvane līlā-dvayasya milanaṃ sāvasaram eva prastutam /",
    "GR14ss4_krsu:6788": " dvārakāyāṃ tu prasiddham eva /",
    "GR14ss4_krsu:6789": " tatra mauṣalādi-līlā māyiky eveti pūrvam",
    "GR14ss4_krsu:6790": " eva darśitam /",
    "GR14ss4_krsu:6791": " vastutas tu dvārakāyām eva sa-parikarasya śrī-bhagavato",
    "GR14ss4_krsu:6792": " nigūḍhatayā sthitir yādavānāṃ ca nitya-parikaratvāt tat-tyāgena svayaṃ",
    "GR14ss4_krsu:6793": " bhagavata evāntardhāne tair atikṣobheṇonmatta-ceṣṭair upamarditā pṛthivy",
    "GR14ss4_krsu:6794": " eva naśyed iti prathamaṃ teṣām antardhāpanam /",
    "GR14ss4_krsu:6795": " ataevoktam -",
    "GR14ss4_krsu:6796": " bhū-bhāra-rāja-pṛtanā yadubhir nirasya",
    "GR14ss4_krsu:6797": " guptaiḥ sva-bāhubhir acintayad aprameyaḥ /",
    "GR14ss4_krsu:6798": " manye 'vaner nanu gato 'py agataṃ hi bhāraṃ",
    "GR14ss4_krsu:6799": " yad yādavaṃ kulam aho aviṣahyam āste // [BhP 11.1.3] iti /",
    "GR14ss4_krsu:6800": " atra teṣām adhārmikatayā tu pṛthivī-bhāratvaṃ na mantavyam /",
    "GR14ss4_krsu:6801": " brahmaṇyānāṃ vadānyānāṃ nityaṃ vṛddhopasevinām /",
    "GR14ss4_krsu:6802": " vipra-śāpaḥ katham abhūd vṛṣṇīnāṃ kṛṣṇa-cetasām // [BhP 11.1.8] ity ādau",
    "GR14ss4_krsu:6803": " śayyāsanāṭanālāpa-",
    "GR14ss4_krsu:6804": " krīḍā-snānādi-karmasu /",
    "GR14ss4_krsu:6805": " na viduḥ santam ātmānaṃ",
    "GR14ss4_krsu:6806": " vṛṣṇayaḥ kṛṣṇa-cetasaḥ //",
    "GR14ss4_krsu:6807": " [BhP 10.90.46] ity ādau ca parama-sādhutva-",
    "GR14ss4_krsu:6808": " prasiddheḥ /",
    "GR14ss4_krsu:6809": " pṛthvī-bhāraś ca vyakti-bāhulya-mātreṇa neṣyate /",
    "GR14ss4_krsu:6810": " parvata-samudrādīnām",
    "GR14ss4_krsu:6811": " anantānāṃ vidyamānatvāt /",
    "GR14ss4_krsu:6812": " tathā na vastavyam [BhP 11.7.5] ity ādi bhagavad-",
    "GR14ss4_krsu:6813": " vākyasya tātparyam idam /",
    "GR14ss4_krsu:6814": " māyayāpi yadūnāṃ tādṛśatva-darśanaṃ",
    "GR14ss4_krsu:6815": " mamānanda-vaibhava-dhāmni madīya-jana-sukhada-mad-vilāsaika-nidhau",
    "GR14ss4_krsu:6816": " dvārakāyāṃ nocitaṃ,",
    "GR14ss4_krsu:6817": " prabhāse tu tat-tad-yogād ucitam iti /",
    "GR14ss4_krsu:6818": " atha ca jijīviṣubhiḥ [BhP 11.6.34] ity uktvā vṛjināni tariṣyāmaḥ [BhP 11.6.38]",
    "GR14ss4_krsu:6819": " iti coktvā vastutas tu teṣāṃ tādṛśatvaṃ na bhaviṣyatīty evoktam / (page 105)",
    "GR14ss4_krsu:6820": " tatra cāsmābhiḥ iti vayam iti coktvā svenaikya-sūcanayā svātmavad",
    "GR14ss4_krsu:6821": " anyathābhāvatvam eka-gatitvaṃ vyañjitam iti /",
    "GR14ss4_krsu:6822": " tad evaṃ sthite taiḥ sākaṃ śrī-bhagavato dvārakāyām eva nityāṃ sthitim āha - @-",
    "GR14ss4_krsu:6823": " dvārakāṃ hariṇā tyaktāṃ samudro 'plāvayat kṣaṇāt /",
    "GR14ss4_krsu:6824": " varjayitvā mahārāja śrīmad-bhagavad-ālayam //",
    "GR14ss4_krsu:6825": " nityaṃ sannihitas tatra bhagavān madhusūdanaḥ /",
    "GR14ss4_krsu:6826": " smṛtyāśeṣāśubha-haraṃ sarva-maṅgala-maṅgalam // [BhP 11.31.23-24]",
    "GR14ss4_krsu:6827": " loka-dṛṣṭyaiva hariṇā tyaktām atyaktām iti vā,",
    "GR14ss4_krsu:6828": " nityaṃ sannihita iti",
    "GR14ss4_krsu:6829": " vakṣyamāṇatvāt /",
    "GR14ss4_krsu:6830": " tataś cobhayathāpy āplāvanaṃ parito jalena parikhāvad",
    "GR14ss4_krsu:6831": " āvaraṇaṃ taj-jala-majjanaṃ ca samudreṇaiva śrī-bhagavad-ājñayā tyakta-",
    "GR14ss4_krsu:6832": " bhūmi-lakṣaṇasya hastināpura-prasthāpita-bahirjana-gṛhādy-adhiṣṭhāna-",
    "GR14ss4_krsu:6833": " bahir-āvaraṇasyaiva /",
    "GR14ss4_krsu:6834": " tathā racanaṃ viśva-karmaṇā tasyaiva prakaṭa-līlāyāḥ",
    "GR14ss4_krsu:6835": " prāpañcika-miśratvāt /",
    "GR14ss4_krsu:6836": " ataḥ sudharmādīnāṃ svargād āgamanaṃ ca yujyate /",
    "GR14ss4_krsu:6837": " aprakaṭa-līlāyāṃ tato'pi divyataraṃ sabhāntarādikam api syāt / śrīmān",
    "GR14ss4_krsu:6838": " yādavādi-gṛha-vṛnda-lakṣaṇa-śobhopaśobhāvān yo bhagavad-ālayas taṃ",
    "GR14ss4_krsu:6839": " varjayitvā /",
    "GR14ss4_krsu:6840": " tad evam adyāpi samudra-madhye kadācid asau dūrataḥ kiñcid",
    "GR14ss4_krsu:6841": " dṛśyate iti tatratyānāṃ mahatī prasiddhiḥ /",
    "GR14ss4_krsu:6842": " atra mahārājeti sambodhanaṃ",
    "GR14ss4_krsu:6843": " dṛṣṭānta-garbham /",
    "GR14ss4_krsu:6844": " yad vā mahānto rājāno yādava-lakṣaṇā yatra",
    "GR14ss4_krsu:6845": " tathābhūtaṃ tad-ālayaṃ śrī-kṛṣṇa-nitya-dhāma-rūpaṃ dvārakā-puram / na",
    "GR14ss4_krsu:6846": " kevalaṃ pura-mātrāstitvaṃ tatra ca śrīmati bhagavad-ālaye madhusūdanaḥ",
    "GR14ss4_krsu:6847": " śrī-kṛṣṇo nityam eva sannihitaḥ /",
    "GR14ss4_krsu:6848": " arthāt tatratyānāṃ kiṃ vā na tatra",
    "GR14ss4_krsu:6849": " sannihitaḥ /",
    "GR14ss4_krsu:6850": " bhagavān yādavādi-lakṣaṇākhila-nijaiśvaryavān eva /",
    "GR14ss4_krsu:6851": " tad-ālayam eva viśinaṣṭi smṛtyeti /",
    "GR14ss4_krsu:6852": " sākṣād adhunā vyakta-tad-",
    "GR14ss4_krsu:6853": " darśanābhāvāt smṛtyety uktam /",
    "GR14ss4_krsu:6854": " yaḥ svayam evambhūtas tasya tv anyathā",
    "GR14ss4_krsu:6855": " sambhāvitatvam api nāstīti /",
    "GR14ss4_krsu:6856": " evam eva viṣṇu-purāṇe -",
    "GR14ss4_krsu:6857": " plāvayāmāsa tāṃ śūnyāṃ dvārakāṃ ca mahodadhiḥ /",
    "GR14ss4_krsu:6858": " nityaṃ sannihitas tatra bhagavān keśavo yataḥ //",
    "GR14ss4_krsu:6859": " tad atīva mahā-puṇyaṃ sarva-pāpa-praṇāśanam /",
    "GR14ss4_krsu:6860": " viṣṇu-krīḍānvitaṃ sthānaṃ dṛṣṭvā pāpāt pramucyate // [ViP 5.38.9-10] iti /",
    "GR14ss4_krsu:6861": " [Vṛ. adds here: tathaiva śrī-hari-vaṃśe yādavān pratīndra-preṣitasya",
    "GR14ss4_krsu:6862": " nāradasya vākyam -",
    "GR14ss4_krsu:6863": " kṛṣṇo bhogavatīṃ ramyām ṛṣi-kāntāṃ mahā-yaśāḥ /",
    "GR14ss4_krsu:6864": " dvārakām ātmasāt kṛtvā samudraṃ gamayiṣyati // [HV 2.102.32]",
    "GR14ss4_krsu:6865": " ity atra ātmasāt kṛtvā iti na tu tyaktveti /",
    "GR14ss4_krsu:6866": " Vṛ. addition ends.]",
    "GR14ss4_krsu:6867": " // 11.31 // śrī-śukaḥ // 181 // [182]",
    "GR14ss4_krsu:6868": " tad evam aprakaṭa-prakaṭa-līlayoḥ samanvayo darśitaḥ /",
    "GR14ss4_krsu:6869": " ete eva pādmottara-",
    "GR14ss4_krsu:6870": " khaṇḍe bhoga-līlā-śabdābhyām ucyete - bhoge nitya-sthitis tasya līlāṃ",
    "GR14ss4_krsu:6871": " saṃharate kadā [BhP 6.226.9] ity ādinā /",
    "GR14ss4_krsu:6872": " yāṃ kadācit saṃharate sā līlety",
    "GR14ss4_krsu:6873": " arthaḥ / tatra prakaṭa-līlā-gata-bhāvasya viraha-saṃyogādi-līlā-vaicitrī-bhara-",
    "GR14ss4_krsu:6874": " vāhitvena balavattaratvāt ubhaya-līlaikī-bhāvānantaram api tanmayas teṣām",
    "GR14ss4_krsu:6875": " abhimāno'nuvartate eva /",
    "GR14ss4_krsu:6876": " tatraiśvarya-jñāna-saṃvalita-bhāvānāṃ śrī-",
    "GR14ss4_krsu:6877": " yādavānāṃ sa tāvan nūnam evaṃ sambhavati /",
    "GR14ss4_krsu:6878": " aho sarva-daivānya-jīvātūnām",
    "GR14ss4_krsu:6879": " asmākam īśitā śrī-kṛṣṇākhyo bhagavān ayaṃ nānā-līlāmṛta-nirjharaiḥ",
    "GR14ss4_krsu:6880": " sāndrānanda-camatkāram āsvādayituṃ yādava-śikhāmaṇer nityam eva pitṛ-",
    "GR14ss4_krsu:6881": " bhāva-samṛddhasya śrīmad-ānakadundubher gṛhe sva-janmanā svān svān",
    "GR14ss4_krsu:6882": " alaṃcakāra /",
    "GR14ss4_krsu:6883": " tataś ca sādhitāsmad-ānanda-satra-pradhāna-vividha-kāryaḥ",
    "GR14ss4_krsu:6884": " parama-bāndhavo'sau parameśvaras tat-tad-rūpān evāsmān punar",
    "GR14ss4_krsu:6885": " brahmādyair api duradhigame śrī-mathurā-nāmni śrī-dvārakā-nāmni vā",
    "GR14ss4_krsu:6886": " parama-dhāmni nānā-mādhurī-dhurīṇābhir ātma-līlābhir anuśīlita eva",
    "GR14ss4_krsu:6887": " (page 106) vibhrājate iti /",
    "GR14ss4_krsu:6888": " so'yam abhimānaḥ śrī-vṛndāvane tu nija-nija-",
    "GR14ss4_krsu:6889": " sambandha-sandhāyaka-premaikānusāriṇāṃ śrī-vraja-vāsināṃ nūnam eva",
    "GR14ss4_krsu:6890": " samujjṛmbhate - ahoyo'sau gokula-kula-bhāga-dheya-puñja-mañjula-prakāśo",
    "GR14ss4_krsu:6891": " mādṛśāṃ dṛśāṃ jīvana-sañcaya-nirmañchanīya-pāda-lāñchana-leśo",
    "GR14ss4_krsu:6892": " vāñchātīta-sukha-santati-santānako mahā-vana-vraja-mahā-khanijaninī-nīla-",
    "GR14ss4_krsu:6893": " maṇir āvirāsīt /",
    "GR14ss4_krsu:6894": " yo'sau duṣṭa-bhoja-rāja-visṛṣṭaiḥ pūtanādi-graha-samūhair",
    "GR14ss4_krsu:6895": " uparako'pi muhur anukūlena vidhinā teṣāṃ svayam eva vināśa-pūrvakaṃ",
    "GR14ss4_krsu:6896": " cakorebhyaḥ candramā ivāsmabhyaṃ vitīrṇa evāsīt /",
    "GR14ss4_krsu:6897": " yo'sau tādṛśa-tadīya-",
    "GR14ss4_krsu:6898": " mahā-guṇa-gaṇād eva parituṣyadbhir muni-devair iva dattena kenāpi",
    "GR14ss4_krsu:6899": " prabhāveṇa muhur api vipad-gaṇād ātma-kleśam agaṇayann eva naḥ",
    "GR14ss4_krsu:6900": " paritrātavān /",
    "GR14ss4_krsu:6901": " yo'sau nija-śīla-lāvaṇya-rūpa-guṇa-vilāsa-keli-vinigūḍha-",
    "GR14ss4_krsu:6902": " sauhṛdya-prakaṭana-cāturī-gumphita-mādhurībhir asmān susṭhu puṣṭāṃś",
    "GR14ss4_krsu:6903": " cakāra / yo'sau laghunāpi guṇābhāsenāsmākam ānanda-sandoham",
    "GR14ss4_krsu:6904": " abhivindamāno yad yad api mādṛśām abhilaṣitaṃ tad-atītā vā tat tad api",
    "GR14ss4_krsu:6905": " pratilavam apy āścarya-bhūtaṃ nija-mādhurya-varyam ullāsitavān / yo'sau",
    "GR14ss4_krsu:6906": " sakala-sādhu-janāvanāya vikhyāpita-yādava-sambandhas tad-dvārā svayam",
    "GR14ss4_krsu:6907": " api ca rājanyāsura-saṅgha-saṃharaṇāya yadu-purīṃ prasthitavān / yo'sau",
    "GR14ss4_krsu:6908": " kāryānurodhena tatraiva cirāya tiṣṭhata ātmano viprayogena satapta-buddhīn",
    "GR14ss4_krsu:6909": " uddhavādibhir asmān asakṛd āśvāsayāmāsa /",
    "GR14ss4_krsu:6910": " yo'sau punar-utkaṇṭhā-koṭi-",
    "GR14ss4_krsu:6911": " samākṛṣṭa-mūrtibhis tīrtha-vrajyā-vyājena kurukṣetra-pragatair asmābhiḥ",
    "GR14ss4_krsu:6912": " śvāsa-mātrāvaśiṣṭair ivāmṛta-vāridhi-rūpa-labdho babhūva / yo'sau",
    "GR14ss4_krsu:6913": " tathāvidhān asmān ātma-sannidhau māsa-katipayaṃ saṃvāsya parama-",
    "GR14ss4_krsu:6914": " svajanayā mudhaiva kṛtābhimānebhyo yādavebhyo nigūḍhāṃ kām api sneha-",
    "GR14ss4_krsu:6915": " mudrām asmāsu samudghaṭayya bhavatām evāham iti vyañjanayā muhur",
    "GR14ss4_krsu:6916": " evāsmān abhitaḥ sandhukṣitavān /",
    "GR14ss4_krsu:6917": " yo'sau śrī-vṛndāvanam evāsmākam",
    "GR14ss4_krsu:6918": " ātmano'pi paramam abhīṣṭam iti niṣṭaṅkya śapathādinā nija-jhaṭity-",
    "GR14ss4_krsu:6919": " āgamane visrabhya sāgraham asmān atraiva prasthāpitavān / so'yam aho",
    "GR14ss4_krsu:6920": " akṛtāpara-kartavya-śeṣa evāsmān nijāgamanaṃ vinā samārabdha-prāṇa-koṭi-",
    "GR14ss4_krsu:6921": " mocana-vyavasāyān āśaṅkya jhaṭiti svayam eva gokulaṃ sāmpratam āgamya",
    "GR14ss4_krsu:6922": " nija-viraha-kāla-vyāla-mukhān niṣkāsya ca svāvalokanāmṛta-pūreṇa siñcann",
    "GR14ss4_krsu:6923": " evāste /",
    "GR14ss4_krsu:6924": " tatra ca pratikṣaṇam api nava-navī-kṛtenānanya-sādhāraṇena kenāpi sneha-",
    "GR14ss4_krsu:6925": " sandohamayena kevalena nija-svabhāva-viśeṣeṇa tatrāpi nija-saundarya-",
    "GR14ss4_krsu:6926": " varyāmṛta-pūra-prapācaya-cayanena,",
    "GR14ss4_krsu:6927": " tatrāpi vividha-puṣpādi-vibhūṣaṇa-para-",
    "GR14ss4_krsu:6928": " bhāga-parābhogena,",
    "GR14ss4_krsu:6929": " tatrāpi vilāsa-mādhurī-dhurā-viśeṣādhānena, tatrāpi",
    "GR14ss4_krsu:6930": " vicitra-guṇa-gaṇollāsa-camatkāra-vidyā-vinodena,",
    "GR14ss4_krsu:6931": " tatrāpi go-pālana-",
    "GR14ss4_krsu:6932": " gavākāraṇa-bālya-krīḍana-mohana-mantrāyita-muralī-vādanādi-vibhrameṇa,",
    "GR14ss4_krsu:6933": " tatrāpi gokula-nirgamana-praveśādi-līlā-cāturī-mādhuryāḍambareṇa, tatrāpi",
    "GR14ss4_krsu:6934": " suhṛdāṃ yathāyatham anusantarpaṇa-keli-kalā-viśeṣa-prakāśita-",
    "GR14ss4_krsu:6935": " snehātiśayenāsmān upalālayann evāste /",
    "GR14ss4_krsu:6936": " tena vayam aho samaya-gamanāgamanam api sambhālayituṃ na pārayāma iti /",
    "GR14ss4_krsu:6937": " etad-anusāreṇa dvārakātaḥ samāgate śrī-kṛṣṇe keṣāñcid vraja-vāsinām eva",
    "GR14ss4_krsu:6938": " tadānīntanam ullāsa-vacanaṃ jayati jananivāsa [BhP 10.90.48] ity-ādikaṃ śrī-",
    "GR14ss4_krsu:6939": " śuka-mukhād āvirbhūtam iti vrajaikānta-bhaktā vyācakṣante /",
    "GR14ss4_krsu:6940": " akleśenaivārtha-viśeṣa-sphūrteḥ /",
    "GR14ss4_krsu:6941": " sambhavati ca śrī-bhāgavatasya",
    "GR14ss4_krsu:6942": " vicitrārthatvaṃ,",
    "GR14ss4_krsu:6943": " vidvat-kāma-dhenu-rūpatvāt /",
    "GR14ss4_krsu:6944": " tathā hi jayati ity ādi /",
    "GR14ss4_krsu:6945": " ko'pi so'yam asmākaṃ jīvana-koṭi-priyatamo viṣvak-pracāreṇa śrī-",
    "GR14ss4_krsu:6946": " vṛndāvanasyaiva (page 107)",
    "GR14ss4_krsu:6947": " viśeṣataḥ sthāvarāṇāṃ jaṅgamānāṃ ca tad-",
    "GR14ss4_krsu:6948": " virahād yad duḥkhaṃ tan-nihantā jayati sarvotkarṣeṇa vartate /",
    "GR14ss4_krsu:6949": " arthāc chrī-",
    "GR14ss4_krsu:6950": " vṛndāvana eva /",
    "GR14ss4_krsu:6951": " śrī-vṛndāvanasya sthāvarāṇām api bhāvo varṇita eva,",
    "GR14ss4_krsu:6952": " kevalenaiva bhāvena ity ādinā /",
    "GR14ss4_krsu:6953": " kena viśiṣṭaḥ ?",
    "GR14ss4_krsu:6954": " susmitena śrī-mukhena /",
    "GR14ss4_krsu:6955": " etena sadātanam ānandaika-rasatvaṃ sveṣu sadaiva suprasannatvaṃ ca tasya",
    "GR14ss4_krsu:6956": " prakāśitam /",
    "GR14ss4_krsu:6957": " kiṃ kurvan ? vraja-rūpaṃ yat puraṃ tat-sambandhinyo yā vanitā",
    "GR14ss4_krsu:6958": " janitānurāgāḥ kula-vadhvas tāsāṃ kāma-devaṃ sarva-",
    "GR14ss4_krsu:6959": " premānandoparivirājamānatvāt tāsāṃ kāmas tu devaḥ parama-divya-rūpas",
    "GR14ss4_krsu:6960": " taṃ vardhayan /",
    "GR14ss4_krsu:6961": " nanu śrī-devakyāḥ putro'yam ity evaṃ vadanti,",
    "GR14ss4_krsu:6962": " tat kathaṃ yusmākam",
    "GR14ss4_krsu:6963": " atrāsmadīyatvenābhimānaḥ ?",
    "GR14ss4_krsu:6964": " tatrāha devakyāṃ janmeti vādo mithyaiva loka-",
    "GR14ss4_krsu:6965": " khyātir yasya saḥ /",
    "GR14ss4_krsu:6966": " tarhi kathaṃ vāsudeva iti nāmety āśaṅkyāha jananivāso",
    "GR14ss4_krsu:6967": " janānāṃ svajanānām asmākaṃ nivāsatvād āśrayatvād eva tathābhidhīyata",
    "GR14ss4_krsu:6968": " ity arthaḥ / svajaneṣv asmāsu kṛta-vāsatvād eva vā /",
    "GR14ss4_krsu:6969": " tataś cādhikaraṇe kartari",
    "GR14ss4_krsu:6970": " vauṇādiko vāsuḥ /",
    "GR14ss4_krsu:6971": " sa ca dīvyati krīḍatīti devaś ca sa iti vigrahaḥ / prāg ayaṃ",
    "GR14ss4_krsu:6972": " vāsudevasya [BhP 10.8.14] ity ādikā śrī-gargoktir api nāsmabhyaṃ bhātīti",
    "GR14ss4_krsu:6973": " bhāvaḥ / kim artham asau devakī-janma-vādo'bhūd ity āśaṅkāyām āha -",
    "GR14ss4_krsu:6974": " yadu-varāḥ pariṣat-sahāya-rūpā yatra tādṛśaṃ yathā syāt tathā,",
    "GR14ss4_krsu:6975": " svair dorbhir",
    "GR14ss4_krsu:6976": " bhuja-prāyair arjunādibhir adharmaṃ tat pracuraṃ duṣṭa-kulam asyan",
    "GR14ss4_krsu:6977": " nihantuṃ, lakṣaṇa-hetvoḥ,",
    "GR14ss4_krsu:6978": " kriyāyāḥ śatṛ-pratyaya-smaraṇāt /",
    "GR14ss4_krsu:6979": " tasyām ātma-",
    "GR14ss4_krsu:6980": " janmani khyāpite te te sahāyā bhaviṣyantīty evam anusandhāyety arthaḥ /",
    "GR14ss4_krsu:6981": " tathoktaṃ kaṃsa-vadhānantaraṃ śrī-kṛṣṇena śrī-vrajeśvaraṃ prati jñātīn vo",
    "GR14ss4_krsu:6982": " draṣṭum eṣyāmo vidhāya suhṛdāṃ sukham [BhP 10.45.23] iti / atra",
    "GR14ss4_krsu:6983": " viśeṣeṇenaiva śrī-kṛṣṇa-rūpa-viśeṣya-padam upasthāpyate ayam udayati",
    "GR14ss4_krsu:6984": " mudrā-bhañjanaḥ padminīnām itivat //",
    "GR14ss4_krsu:6985": " // 10.90 // śrī-śukaḥ // 182 // [183]",
    "GR14ss4_krsu:6986": " atha teṣāṃ tena paramānandena samayānanusandhānam apy uktam vrajati na",
    "GR14ss4_krsu:6987": " hi yatrāpi samayaḥ [BrahmaS 5.56] iti /",
    "GR14ss4_krsu:6988": " atas teṣāṃ śrī-kṛṣṇāgamana-",
    "GR14ss4_krsu:6989": " paramānanda-mattānām adyaivāyam āgata itīva sadā hṛdi vartate /",
    "GR14ss4_krsu:6990": " [Vṛ. adds here:] sa eṣa yadvad aprakaṭa-svārasikyāṃ prakaṭa-līlā-gata-bhāva-",
    "GR14ss4_krsu:6991": " praveśas tathā tad-vaibhava-rūpāsu mantropāsanāmayīṣv api sva-sva-",
    "GR14ss4_krsu:6992": " prāktana-tad-bhāva-praveśo jñeyaḥ /",
    "GR14ss4_krsu:6993": " gaṅgāyā bhāvas tadīya-hrada-śreṇīṣv",
    "GR14ss4_krsu:6994": " eva / ubhayatrāpy asau samāna eva darśitaḥ /",
    "GR14ss4_krsu:6995": " pādma-pātāla-khaṇḍe go-gopa-",
    "GR14ss4_krsu:6996": " gopikā-saṅge yatra krīḍati kaṃsahā iti govinda gopījana-vallabheśa",
    "GR14ss4_krsu:6997": " kaṃsāsuraghna ity ābhyām /",
    "GR14ss4_krsu:6998": " evaṃ yathā svārasikyām iva mantra-mayyām api",
    "GR14ss4_krsu:6999": " nandanandanatvam anugacched evaṃ śrūyate - sakala-loka-maṅgalo nanda-",
    "GR14ss4_krsu:7000": " gopa-tanayo devatā ity atra gautamīya-tantre dvitīyādhyāye nandanandana",
    "GR14ss4_krsu:7001": " ity uktaḥ ity atra ca /",
    "GR14ss4_krsu:7002": " [Vṛ. addition ends.]",
    "GR14ss4_krsu:7003": " tad evaṃ prakaṭa-līlā-gata-bhāva-viśeṣasyāprakaṭa-līlāyāṃ praveśād bahir-",
    "GR14ss4_krsu:7004": " antardhāna-līlā-dvitīyasyaikyaṃ varṇitam /",
    "GR14ss4_krsu:7005": " tatra yadyapi pūrva-pūrvam api",
    "GR14ss4_krsu:7006": " tādṛśa-bhāvas teṣām anādita evānuvartate tathāpi tam eva navanavīkṛtya",
    "GR14ss4_krsu:7007": " samuddīpayituṃ punaḥ punar avatāra iti jñeyam /",
    "GR14ss4_krsu:7008": " tad evaṃ śrī-kṛṣṇasya svayaṃ bhagavattvaṃ darśitam /",
    "GR14ss4_krsu:7009": " tatrāpi śrī-gokule tat-",
    "GR14ss4_krsu:7010": " prakāśātiśayo dṛśyate /",
    "GR14ss4_krsu:7011": " sa caiśvarya-gatas tāvat satya-jñānānantānanda-rasa-",
    "GR14ss4_krsu:7012": " mātraika-mūrti-brahmāṇḍa-koṭīśvara-darśanādau /",
    "GR14ss4_krsu:7013": " kāruṇya-gataś ca",
    "GR14ss4_krsu:7014": " pūtanāyā api sākṣān mātṛ-gati-dāne /",
    "GR14ss4_krsu:7015": " mādhurya-gataś ca /",
    "GR14ss4_krsu:7016": " vraja-striyo yad vāñchanti pulindyas tṛṇa-vīrudhaḥ /",
    "GR14ss4_krsu:7017": " gāvaś cārayato gopāḥ pāda-sparśaṃ (page 108)",
    "GR14ss4_krsu:7018": " mahātmanaḥ // [BhP 10.83.43]",
    "GR14ss4_krsu:7019": " iti śrī-paṭṭa-mahiṣī-prārthanādau /",
    "GR14ss4_krsu:7020": " atra sthite'pi sarvato'pi prema-varīyasīnāṃ tāsāṃ tat-pāda-sparśa-saubhāgye",
    "GR14ss4_krsu:7021": " tan-mādhurya-prakāśātiśaya-vaiśiṣṭyābhiprāyeṇaiva tathoktiḥ saṅgacchate /",
    "GR14ss4_krsu:7022": " tathaiva coktaṃ -",
    "GR14ss4_krsu:7023": " trailokya-saubhagam idaṃ ca nirīkṣya rūpaṃ",
    "GR14ss4_krsu:7024": " yad go-dvija-druma-mṛgān pulakāny abibhrat // [BhP 10.29.40] ity ādiṣu /",
    "GR14ss4_krsu:7025": " ato līlā-gataś cāsau ślāghyate pitarau nānvavindetāṃ kṛṣṇodārārbhake hitam",
    "GR14ss4_krsu:7026": " [BhP 10.8.47] ity ādiṣu / atas tadīyānām apy utkarṣa uktaḥ vṛndāvanaṃ",
    "GR14ss4_krsu:7027": " govardhanaṃ yamunā-pulināni ca [BhP 10.11.36] vīkṣyāmīty ādau / tataḥ",
    "GR14ss4_krsu:7028": " parikarāṇāṃ tu aho bhāgyam aho bhāgyam [BhP 10.14.32] ity ādau / itthaṃ",
    "GR14ss4_krsu:7029": " satām [BhP 10.12.11] ity ādau,",
    "GR14ss4_krsu:7030": " nandaḥ kim akarot [BhP 10.8.43] ity ādau, etāḥ",
    "GR14ss4_krsu:7031": " param [BhP 10.47.51] ity ādau,",
    "GR14ss4_krsu:7032": " gopyas tapaḥ kim acaran [BhP 10.44.14] ity",
    "GR14ss4_krsu:7033": " ādau / tatrāpi tatrātiśuśubhe tābhiḥ [BhP 10.33.6] ity ādau ca tāsu",
    "GR14ss4_krsu:7034": " prakāśātiśaya-sīmā darśitā /",
    "GR14ss4_krsu:7035": " tataḥ sarvāsv api tāsu anayārādhito nūnaṃ",
    "GR14ss4_krsu:7036": " bhagavān harir īśvaraḥ [BhP 10.30.28] ity ādibhiḥ /",
    "GR14ss4_krsu:7037": " prema-varīyastvena",
    "GR14ss4_krsu:7038": " prasiddhāyāṃ śrī-rādhikāyāṃ tu kim uteti jñeyam /",
    "GR14ss4_krsu:7039": " atra cedaṃ tattvam /",
    "GR14ss4_krsu:7040": " dvitīye sandarbhe khalu paramatvena śrī-bhagavantaṃ nirūpya tasya śakti-",
    "GR14ss4_krsu:7041": " dvayī nirūpitā /",
    "GR14ss4_krsu:7042": " tatra prathamā śrī-vaiṣṇavānāṃ śrī-bhagavad-upāsyā",
    "GR14ss4_krsu:7043": " tadīya-svarūpa-bhūtā yan mayy eva khalu tasya sā bhagavattā /",
    "GR14ss4_krsu:7044": " dvitīyā cātha",
    "GR14ss4_krsu:7045": " teṣāṃ jagadvad-upekṣaṇīyā māyā-lakṣaṇā,",
    "GR14ss4_krsu:7046": " yan mayy eva khalu tasya",
    "GR14ss4_krsu:7047": " jagattā / tatra pūrvasyāṃ śaktau śaktimati bhagavac-chabdaval-lakṣmī-śabdaḥ",
    "GR14ss4_krsu:7048": " prayujyata ity api dvitīya eva darśitam /",
    "GR14ss4_krsu:7049": " tato'smin sandarbhe tu sa ca bhagavān",
    "GR14ss4_krsu:7050": " śrī-kṛṣṇākhya eveti nirdhārite tadīyā svarūpa-śaktis tu kim ākhyeti",
    "GR14ss4_krsu:7051": " nirdhāryam /",
    "GR14ss4_krsu:7052": " tatra dvayor api puryoḥ śrī-mahisākhyā jñeyā /",
    "GR14ss4_krsu:7053": " mathurāyām",
    "GR14ss4_krsu:7054": " apy aprakaṭa-līlāyāṃ śrutau rukmiṇyāḥ prasiddher anyāsām upalakṣaṇāt /",
    "GR14ss4_krsu:7055": " śrī-mahiṣīṇāṃ tadīya-svarūpa-śaktitvaṃ skānda-prabhāsa-khaṇḍe śrī-śiva-",
    "GR14ss4_krsu:7056": " gaurī-saṃvāde gopyāditya-māhātmye dṛṣṭam -",
    "GR14ss4_krsu:7057": " purā kṛṣṇo mahātejā yadā prabhāsam āgataḥ /",
    "GR14ss4_krsu:7058": " sahito yādavaiḥ sarvaiḥ ṣaṭ-pañcāśat-prakoṭibhiḥ //",
    "GR14ss4_krsu:7059": " ṣoḍaśaiva sahasrāṇi gopyas tatra samāgatāḥ /",
    "GR14ss4_krsu:7060": " lakṣam ekaṃ tathā ṣaṣṭhir ete kṛṣṇa-sutāḥ priye //",
    "GR14ss4_krsu:7061": " ity upakramya,",
    "GR14ss4_krsu:7062": " tato gopyo mahā-devi vidyāyāḥ ṣoḍaśa smṛtāḥ /",
    "GR14ss4_krsu:7063": " tāsāṃ nāmāni te vakṣye tāni hy ekamanāḥ śṛṇu //",
    "GR14ss4_krsu:7064": " lambinī candrikā kāntā krūrā śāntā mahodayā /",
    "GR14ss4_krsu:7065": " bhīṣaṇī nandinī śokā supūrva-vimalā kṣayā //",
    "GR14ss4_krsu:7066": " śubhadā śobhanā puṇyā haṃsasyaitāḥ kalā kramāt /",
    "GR14ss4_krsu:7067": " haṃsa eva mataḥ kṛṣṇaḥ paramātmā janārdanaḥ //",
    "GR14ss4_krsu:7068": " tasyaitāḥ śaktayo devi ṣoḍaśaiva prakīrtitāḥ /",
    "GR14ss4_krsu:7069": " candra-rūpī mataḥ kṛṣṇaḥ kalā-rūpās tu tāḥ smṛtāḥ //",
    "GR14ss4_krsu:7070": " sampūrṇa-maṇḍalā tāsāṃ mālinī ṣoḍaśī kalā /",
    "GR14ss4_krsu:7071": " pratipat-tithim ārabhya sañcaraty āsu candramāḥ //",
    "GR14ss4_krsu:7072": " ṣoḍaśaiva kalā yās tu gopī-rūpā varāṇane /",
    "GR14ss4_krsu:7073": " ekaika-śastāḥ sambhinnāḥ sahasreṇa pṛthak pṛthak //",
    "GR14ss4_krsu:7074": " evaṃ te kathitaṃ devi rahasyaṃ jñāna-sambhavam /",
    "GR14ss4_krsu:7075": " ya evaṃ veda puruṣaḥ sa jñeyo vaiṣṇavo budhaiḥ // [108.5-8, 10-16] iti /",
    "GR14ss4_krsu:7076": " atra gopyo rājñyaḥ ity arthaḥ /",
    "GR14ss4_krsu:7077": " gopo bhūpe'pi iti nāma-liṅgānuśāsanāt /",
    "GR14ss4_krsu:7078": " lambinī avatāra-śaktiḥ /",
    "GR14ss4_krsu:7079": " supūrva-vimalā suvimalā /",
    "GR14ss4_krsu:7080": " haṃsaśītety atra prāptasya",
    "GR14ss4_krsu:7081": " haṃsayety asya vācyam āha haṃsa eveti /",
    "GR14ss4_krsu:7082": " sa ca candra-rūpī candra-",
    "GR14ss4_krsu:7083": " dṛṣṭāntenoddeśya ity arthaḥ /",
    "GR14ss4_krsu:7084": " kalā-rūpā iti tāś ca śaktayaś ca",
    "GR14ss4_krsu:7085": " candrasyāmṛtety ādi-kalā-dṛṣṭāntenoddeśyā ity arthaḥ /",
    "GR14ss4_krsu:7086": " anuktām antimāṃ",
    "GR14ss4_krsu:7087": " mahā-śaktim āha sampūrṇeti /",
    "GR14ss4_krsu:7088": " seyaṃ tu (page 109)",
    "GR14ss4_krsu:7089": " kalā-samaṣṭi-rūpā jñeyā /",
    "GR14ss4_krsu:7090": " dṛṣṭāntopapādanāya candrasya tādṛśatvam āha pratipad iti /",
    "GR14ss4_krsu:7091": " āsu etat-tulyāsu",
    "GR14ss4_krsu:7092": " kalāsu / vivakṣitam āha ṣoḍaśaiveti ṣoḍaśānām eva vidyā-rūpatvāt / etad-",
    "GR14ss4_krsu:7093": " upadeśasya jñāna-sambhava-rahasyatvāt /",
    "GR14ss4_krsu:7094": " taj-jñānasya vaiṣṇavatānumāpaka-",
    "GR14ss4_krsu:7095": " liṅgatvāc ca /",
    "GR14ss4_krsu:7096": " krūrābhīṣaṇī-śokānām api bhagavat-svarūpa-bhūtānām eva satīnāṃ",
    "GR14ss4_krsu:7097": " mallānām aśaniḥ [BhP 10.4717] itivat śrī-kṛṣṇasya kaṭhinatva-",
    "GR14ss4_krsu:7098": " pratyāyakatvāt /",
    "GR14ss4_krsu:7099": " mṛtyur bhoja-pater itivad durjana-vitrāsakatvāt,",
    "GR14ss4_krsu:7100": " asatāṃ śāstā",
    "GR14ss4_krsu:7101": " itivat tadīya-śoka-hetutvād eva ca tat-tan-niruktir upapadyate / yathā",
    "GR14ss4_krsu:7102": " prakāśaika-rūpāyā eva sūrya-kānter ulūkeṣu tama-ādi-vyañjakateti / ataś",
    "GR14ss4_krsu:7103": " candra-rūpī mataḥ kṛṣṇaḥ kalā-rūpās tu tāḥ smṛtāḥ iti sphuṭam eva",
    "GR14ss4_krsu:7104": " svarūpa-bhūtatvaṃ darśitam /",
    "GR14ss4_krsu:7105": " tad evaṃ tāsāṃ svarūpa-śakti-bhūtatve lakṣmītvaṃ sidhyaty eva / tad evam",
    "GR14ss4_krsu:7106": " abhipretya lakṣmītvam āha --",
    "GR14ss4_krsu:7107": " gṛheṣu tāsām anapāyy atarka-kṛn",
    "GR14ss4_krsu:7108": " nirasta-sāmyātiśayeṣv avasthitaḥ /",
    "GR14ss4_krsu:7109": " reme ramābhir nija-kāma-sampluto",
    "GR14ss4_krsu:7110": " yathetaro gārhaka-medhikāṃś caran // [BhP 10.59.34]",
    "GR14ss4_krsu:7111": " ṭīkā ca -ramābhir lakṣmyā aṃśa-bhūtābhir ity eṣā /",
    "GR14ss4_krsu:7112": " svarūpa-śaktitvād eva",
    "GR14ss4_krsu:7113": " reme ity uktam /",
    "GR14ss4_krsu:7114": " ataeva nijaḥ svakīyaḥ paramānanda-śakti-vṛtti-viśeṣodaya-",
    "GR14ss4_krsu:7115": " rūpa-prema-viśeṣa-svarūpo yaḥ kāmas tena sampluto vyāpta iti //",
    "GR14ss4_krsu:7116": " // 10.49 // śrī-śukaḥ // 183 // [184]",
    "GR14ss4_krsu:7117": " ittham aṣṭānāṃ śrī-paṭṭa-mahiṣīṇāṃ tu tat-svarūpa-śaktitvaṃ",
    "GR14ss4_krsu:7118": " kaimutyenaiva sidhyati /",
    "GR14ss4_krsu:7119": " tatra śrī-satyabhāmāyā bhū-śakti-rūpatvaṃ",
    "GR14ss4_krsu:7120": " pādmottara-khaṇḍādau prasiddham /",
    "GR14ss4_krsu:7121": " śrī-yamunāyāḥ kṛpā-śakti-rūpatvaṃ",
    "GR14ss4_krsu:7122": " skānda-yamunā-māhātmyādāv ity ādy-anveṣaṇīyam / kintu śrī-",
    "GR14ss4_krsu:7123": " harivaṃśādau satyabhāmāyāḥ saubhāgyātiśayasya vikhyātatvāt prema-śakti-",
    "GR14ss4_krsu:7124": " pracura-bhū-śaktitvaṃ jñeyam /",
    "GR14ss4_krsu:7125": " svayaṃ lakṣmīs tu śrī-rukmiṇī --",
    "GR14ss4_krsu:7126": " dvārakāyām abhūd rājan mahā-modaḥ puraukasām /",
    "GR14ss4_krsu:7127": " rukmiṇyā ramayopetaṃ dṛṣṭvā kṛṣṇaṃ śriyaḥ patim // [BhP 10.54.6]",
    "GR14ss4_krsu:7128": " ity ādiṣu tasyām eva bhūriśaḥ prasiddheḥ /",
    "GR14ss4_krsu:7129": " ataḥ svayaṃ lakṣmītvenaiva",
    "GR14ss4_krsu:7130": " paraspara-yogyatām āha -",
    "GR14ss4_krsu:7131": " asyaiva bhāryā bhavituṃ rukmiṇy arhati nāparā /",
    "GR14ss4_krsu:7132": " asāv apy anavadyātmā bhaiṣmyāḥ samucitaḥ patiḥ // [BhP 10.53.37]",
    "GR14ss4_krsu:7133": " spaṣṭam /",
    "GR14ss4_krsu:7134": " // 10.53 // vidarbha-pura-vāsinaḥ parasparam // 184 // [185]",
    "GR14ss4_krsu:7135": " tathā tāṃ rukmiṇīṃ śriyam ity ādau yā līlayā dhṛta-tanor anurūpa-rūpā",
    "GR14ss4_krsu:7136": " [BhP 10.60.9] iti / spaṣṭam /",
    "GR14ss4_krsu:7137": " ataḥ svayaṃ bhagavato'nurūpatvena svayaṃ lakṣmītvaṃ siddham eva / ataeva",
    "GR14ss4_krsu:7138": " vaidarbhīṃ bhīṣmaka-sutāṃ śriyo mātrāṃ svayaṃvare [BhP 10.52.16] ity atra",
    "GR14ss4_krsu:7139": " māti antarbhavatyasyām iti mātrā-padaṃ bāhulyād adhikaraṇa evauṇādikaṃ",
    "GR14ss4_krsu:7140": " jñeyam / kārtsnye avadhāraṇe mātram itivat /",
    "GR14ss4_krsu:7141": " tataś ca vaikuṇṭha-prasiddhāyā",
    "GR14ss4_krsu:7142": " lakṣmyā antarbhāvāspadatvād eṣaiva lakṣmīḥ sarvataḥ paripūrṇety arthaḥ /",
    "GR14ss4_krsu:7143": " yat tu -",
    "GR14ss4_krsu:7144": " nanv evam etad aravinda-vilocanāha",
    "GR14ss4_krsu:7145": " yad vai bhavān bhagavato 'sadṛśī vibhūmnaḥ /",
    "GR14ss4_krsu:7146": " kva sve mahimny abhirato bhagavāṃs try-adhīśaḥ",
    "GR14ss4_krsu:7147": " kvāhaṃ guṇa-prakṛtir ajña-gṛhīta-pādā // [BhP 10.60.34]",
    "GR14ss4_krsu:7148": " iti tasyā evoktis tatra nijāṃśābhāsam eva dainyena svaṃ matvoktam iti",
    "GR14ss4_krsu:7149": " mantavyam / yad vā,",
    "GR14ss4_krsu:7150": " guṇā gauṇī prakṛtiḥ svabhāvo yasyāḥ sā apakṛṣṭa-",
    "GR14ss4_krsu:7151": " rūpety arthaḥ /",
    "GR14ss4_krsu:7152": " yathā tatraiva,",
    "GR14ss4_krsu:7153": " syān me tavāṅghrir araṇaṃ sṛtibhir",
    "GR14ss4_krsu:7154": " bhramantyāḥ [BhP 10.60.43] iti manuṣyāvatāratābhiniveśāt tasyā eva",
    "GR14ss4_krsu:7155": " dainyoktiḥ /",
    "GR14ss4_krsu:7156": " atra daiva-prerito vāstavo'rthas tv evaṃ (page 110) he'ravinda-",
    "GR14ss4_krsu:7157": " locana bhagavatas tavāsadṛśy aham ity etad /",
    "GR14ss4_krsu:7158": " yad bhavān āha nanu niścitaṃ",
    "GR14ss4_krsu:7159": " tat tv evaṃ vakṣyamāṇa-prakārakaṃ na tv anya-prakārakam /",
    "GR14ss4_krsu:7160": " tathaivāha sve",
    "GR14ss4_krsu:7161": " svarūpa-bhūte mahimni aiśvaryādāv abhirato bhagavān kva kutrānyatra,",
    "GR14ss4_krsu:7162": " tathāhaṃ tā te guṇā aiśvaryādaya eva prakṛtiḥ svarūpaṃ yasyās tathābhūtā",
    "GR14ss4_krsu:7163": " kva kutrānyatra,",
    "GR14ss4_krsu:7164": " kintu na kutracid anyatreti dvayor ekatra eva svarūpe sthitir",
    "GR14ss4_krsu:7165": " ity arthaḥ / ataevājñair asya śrī-viṣṇos tava tattvajñair gṛhītau sevitau pādau",
    "GR14ss4_krsu:7166": " yasyās tathābhūtāhaṃ tasmāc chakti-śaktimator atyanta-bhedābhāvād",
    "GR14ss4_krsu:7167": " evopamānopameyatvābhāvena sādṛśyābhāva iti bhāvaḥ /",
    "GR14ss4_krsu:7168": " evaṃ sṛtibhir",
    "GR14ss4_krsu:7169": " bhramantyā ity atrāpi hi tvadīya-padavībhir ity eva vāstavo'rthaḥ / tad uktam",
    "GR14ss4_krsu:7170": " - devatve deva-dehaiyaṃ manuṣyatve ca mānuṣī [ViP 1.9.143] iti /",
    "GR14ss4_krsu:7171": " evam eva -",
    "GR14ss4_krsu:7172": " astv ambujākṣa mama te caraṇānurāga",
    "GR14ss4_krsu:7173": " ātman ratasya mayi cānatirikta-dṛṣṭeḥ /",
    "GR14ss4_krsu:7174": " yarhy asya vṛddhaya upātta-rajo-'ti-mātro",
    "GR14ss4_krsu:7175": " mām īkṣase tad u ha naḥ paramānukampā // [BhP 10.60.46]",
    "GR14ss4_krsu:7176": " ity atrāpi tasyāḥ prakṛtitvaṃ dainyajenābhedopacāreṇaiva vyākhyeyam / yad",
    "GR14ss4_krsu:7177": " vā asya gārhasthasya upāttā aṅgīkṛtā rajo'timātro sarva-",
    "GR14ss4_krsu:7178": " bhūtānurañjanātiśayo yena saḥ /",
    "GR14ss4_krsu:7179": " vāstavārthas tv evaṃ yad uktaṃ - udāsīnā",
    "GR14ss4_krsu:7180": " vayam ity ādi,",
    "GR14ss4_krsu:7181": " śrī-bhagavatā tatrāha - astv iti /",
    "GR14ss4_krsu:7182": " he ambujākṣa ātman ātmani",
    "GR14ss4_krsu:7183": " mayi ca ratasya te caraṇānurāgo mamāstu /",
    "GR14ss4_krsu:7184": " mayi ratatvaṃ coktaṃ tathāham api",
    "GR14ss4_krsu:7185": " tac-citto nidrāṃ ca na labhe niśi [BhP 10.53.2] iti svayam eveti bhāvaḥ /",
    "GR14ss4_krsu:7186": " nanv ātma-ratasya mama kathaṃ tvayi ratis tatrāha anatirikta-dṛṣṭeḥ /",
    "GR14ss4_krsu:7187": " śaktimaty ātmani śaktau ca mayy anatiriktā pṛthag-bhāva-śūnyā dṛṣṭir",
    "GR14ss4_krsu:7188": " yasya / śakti-śaktimator apṛthag-vastutvād dvayor api mitho",
    "GR14ss4_krsu:7189": " viśiṣṭatayaivāvagamād vā yujyata eva mayy api ratir iti bhāvaḥ /",
    "GR14ss4_krsu:7190": " tad evaṃ satyām api svābhāvikyāṃ ratau viśeṣatas tu,",
    "GR14ss4_krsu:7191": " yarhy asya ratyākhyasya",
    "GR14ss4_krsu:7192": " bhāvasya vṛddhaye upāttā rajo'timātrā rāgātiśayo yena tathābhūtas tvaṃ",
    "GR14ss4_krsu:7193": " mām īkṣase sa-bhāvam ālokayasi tadāsau no'smān prati",
    "GR14ss4_krsu:7194": " paramaivānukampeti /",
    "GR14ss4_krsu:7195": " evam udāsīnatvaṃ tava sākṣān mat-sambandhād",
    "GR14ss4_krsu:7196": " anyatraiveti mama sudṛḍha eva viśvāsa iti bhāvaḥ /",
    "GR14ss4_krsu:7197": " tasmāt sādhūktaṃ yā",
    "GR14ss4_krsu:7198": " līlayā dhṛta-tanoḥ [BhP 10.60.9] ity ādinā śrī-rukmiṇī-devyāḥ svayaṃ",
    "GR14ss4_krsu:7199": " lakṣmītvam /",
    "GR14ss4_krsu:7200": " // 10.60 // śrī-śukaḥ // 185 // [186-187]",
    "GR14ss4_krsu:7201": " atha vṛndāvane tadīya-svarūpa-śakti-prādurbhāvāś ca śrī-vraja-devyaḥ /",
    "GR14ss4_krsu:7202": " yathā brahma-saṃhitāyām -",
    "GR14ss4_krsu:7203": " ānanda-cinmaya-rasa-pratibhāvitābhis",
    "GR14ss4_krsu:7204": " tābhir ya eva nija-rūpatayā kalābhiḥ /",
    "GR14ss4_krsu:7205": " goloka eva nivasaty akhilātma-bhūto",
    "GR14ss4_krsu:7206": " govindam ādi-puruṣaṃ tam ahaṃ bhajāmi // [BrahmaS 5.30] iti /",
    "GR14ss4_krsu:7207": " tābhiḥ śrī-gopībhir mantre tac-chabda-prayogāt /",
    "GR14ss4_krsu:7208": " kalābhiḥ śaktibhiḥ / nija-",
    "GR14ss4_krsu:7209": " rūpatayā sva-svarūpatayā /",
    "GR14ss4_krsu:7210": " śaktitvaṃ ca tāsāṃ pūrvoktotkarṣeṇa parama-",
    "GR14ss4_krsu:7211": " pūrṇa-prādurbhāvānāṃ sarvāsām api lakṣmītvam eva /",
    "GR14ss4_krsu:7212": " tad uktaṃ tatraiva -",
    "GR14ss4_krsu:7213": " lakṣmī-sahasra-śata-sambhrama-sevyamānam iti,",
    "GR14ss4_krsu:7214": " śriyaḥ kāntāḥ kāntaḥ",
    "GR14ss4_krsu:7215": " parama-puruṣaḥ iti ca /",
    "GR14ss4_krsu:7216": " etad abhipretyaiva svāyambhuvāgame'pi śrī-bhū-līlā-",
    "GR14ss4_krsu:7217": " śabdais tat-preyasī-viśeṣa-trayam upadiṣṭam /",
    "GR14ss4_krsu:7218": " tasmāl lakṣmīto'py utkarṣa-",
    "GR14ss4_krsu:7219": " varṇanam āsāṃ (page 111)",
    "GR14ss4_krsu:7220": " para-vyomādi-sthitābhyas tan-nāmnaiva",
    "GR14ss4_krsu:7221": " lakṣmībhya ādhikya-vivakṣayeti mantavyam /",
    "GR14ss4_krsu:7222": " śrī-vṛndāvana-lakṣmyas tv etā",
    "GR14ss4_krsu:7223": " eveti /",
    "GR14ss4_krsu:7224": " evam eva pāda-nyāsair bhuja-vidhūtibhiḥ [BhP 10.33.7] ity ādau kṛṣṇa-",
    "GR14ss4_krsu:7225": " vadhvaḥ ity uktam /",
    "GR14ss4_krsu:7226": " ataeva gopī-janāvidyā-kalā-prerakaḥ [GTU 1.8] ity atra",
    "GR14ss4_krsu:7227": " tāpanī-vākye śrīmad-daśākṣarastha-nāma-niruktau ye gopī-janās te ā",
    "GR14ss4_krsu:7228": " samyag yā vidyā parama-prema-rūpā tasyāḥ kalā vṛtti-rūpā iti vyākhyeyam /",
    "GR14ss4_krsu:7229": " rāja-vidyā rāja-guhyam [Gītā 9.2] ity ādi śrī-gītā-prakaraṇāt / (avidyā-",
    "GR14ss4_krsu:7230": " kalā-śabdena avidyaiva kalā vṛttir yasyāḥ sā sarvendriya-vimoha-kāriṇī",
    "GR14ss4_krsu:7231": " prema-śaktir evākhyātā /",
    "GR14ss4_krsu:7232": " ) vyākhyāntare bhagavaty avidyā-saṃśleṣābhāvāt /",
    "GR14ss4_krsu:7233": " tad uktaṃ -",
    "GR14ss4_krsu:7234": " hlādinyā saṃvid-āśliṣṭaḥ saccidānanda īśvaraḥ /",
    "GR14ss4_krsu:7235": " svāvidyā-saṃvṛto jīvaḥ saṃkleśa-nikarākaraḥ //",
    "GR14ss4_krsu:7236": " iti svāmi-sūktau / tathā -",
    "GR14ss4_krsu:7237": " hlādinī sandhinī saṃvit tvayy ekā sarva-saṃśraye /",
    "GR14ss4_krsu:7238": " hlāda-tāpa-karī miśrā tvayi no guṇa-varjite //",
    "GR14ss4_krsu:7239": " iti [ViP 1.12.69] viṣṇu-purāṇe ca /",
    "GR14ss4_krsu:7240": " [B here adds: athavā vaibhava-mātrābhijñān prati virāḍ-upāsanāvat gopījana-",
    "GR14ss4_krsu:7241": " śabdasyānya-niruktir iyam /",
    "GR14ss4_krsu:7242": " yathā tatraiva gopāla-pada-niruktau sṛṣṭi-",
    "GR14ss4_krsu:7243": " paryantam ālātīty uktam /",
    "GR14ss4_krsu:7244": " tatrāvidyā-kalā-śabdena māyaivocyate iti / B",
    "GR14ss4_krsu:7245": " addition ends.]",
    "GR14ss4_krsu:7246": " tatas tāsāṃ prerakas tat-tat-krīḍāyāṃ pravartaka iti vallabha-",
    "GR14ss4_krsu:7247": " śabdenaikārthyam eva /",
    "GR14ss4_krsu:7248": " sa vo hi svāmī iti tasyām eva śrutau tāḥ prati",
    "GR14ss4_krsu:7249": " durvāsaso vākyāt /",
    "GR14ss4_krsu:7250": " yac ca tāsāṃ kvacit pūrva-janmani sādhakatvam iva",
    "GR14ss4_krsu:7251": " śrūyate / tat tu pūrvāsām eva vyākhyeyam /",
    "GR14ss4_krsu:7252": " tās tu nitya-siddhā eva / ata idam",
    "GR14ss4_krsu:7253": " ittham eva vyākhyeyam -",
    "GR14ss4_krsu:7254": " tābhir vidhūta-śokābhir bhagavān acyuto vibhuḥ /",
    "GR14ss4_krsu:7255": " vyarocatādhikaṃ tāta puruṣaḥ śaktibhir yathā // [BhP 10.32.10]",
    "GR14ss4_krsu:7256": " yathā yathāvat /",
    "GR14ss4_krsu:7257": " ataevādhikaṃ vyarocata ity uktam upapadyate sva-śakty-eka-",
    "GR14ss4_krsu:7258": " prakāśakatvāt śrī-bhagavataḥ --",
    "GR14ss4_krsu:7259": " gopyo labdhvācyutaṃ kāntaṃ śriya ekānta-vallabham /",
    "GR14ss4_krsu:7260": " gṛhīta-kaṇṭhyas tad-dorbhyāṃ gāyantyas taṃ vijahrire // [BhP 10.33.15]",
    "GR14ss4_krsu:7261": " gopya eva śriyaḥ /",
    "GR14ss4_krsu:7262": " kāntaṃ manoharam /",
    "GR14ss4_krsu:7263": " ekānta-vallabhaṃ raho-ramaṇam",
    "GR14ss4_krsu:7264": " (apāṇigrāhakatvāt) /",
    "GR14ss4_krsu:7265": " // 10.32 // śrī-śukaḥ // 186-187 // [188]",
    "GR14ss4_krsu:7266": " tāsāṃ mahattvaṃ tu hlādinī-sāra-vṛtti-viśeṣa-prema-rasa-sāra-viśeṣa-",
    "GR14ss4_krsu:7267": " prādhyānyāt /",
    "GR14ss4_krsu:7268": " tad uktaṃ ānanda-cinmaya-rasa-pratibhāvitābhiḥ [BrahmaS",
    "GR14ss4_krsu:7269": " 5.30] iti / ānanda-cinmaya-rasena prema-rasa-viśeṣeṇa pratibhāvitābhir ity",
    "GR14ss4_krsu:7270": " arthaḥ / ataeva tat-prācurya-prakāśena śrī-bhagavato'pi tāsu paramollāsa-",
    "GR14ss4_krsu:7271": " prakāśo bhavati /",
    "GR14ss4_krsu:7272": " yena tābhī ramaṇecchā jāyate /",
    "GR14ss4_krsu:7273": " tathaivāha -",
    "GR14ss4_krsu:7274": " bhagavān api tā rātrīḥ śaradotphulla-mallikāḥ /",
    "GR14ss4_krsu:7275": " vīkṣya rantuṃ manaś cakre yoga-māyām upāśritaḥ // [BhP 10.29.1]",
    "GR14ss4_krsu:7276": " yoga-māyāṃ durghaṭa-sampādikāṃ svarūpa-śaktiṃ tat-tal-līlā-sauṣṭhava-",
    "GR14ss4_krsu:7277": " ghaṭanāyopāśrita iti tasmai tāṃ pravartyety arthaḥ /",
    "GR14ss4_krsu:7278": " // 10.29 // śrī-śukaḥ // 188 // [189]",
    "GR14ss4_krsu:7279": " [page 112]",
    "GR14ss4_krsu:7280": " atha tāsāṃ nāmāni śrūyante bhaviṣyottare malla-dvādaśī-prasaṅge śrī-",
    "GR14ss4_krsu:7281": " kṛṣṇa-yudhiṣṭhira-saṃvāde -",
    "GR14ss4_krsu:7282": " gopī-nāmāni rājendra prādhānyena nibodha me /",
    "GR14ss4_krsu:7283": " gopālī pālikā dhanyā viśākhā dhyāna-niṣṭhikā /",
    "GR14ss4_krsu:7284": " rādhānurādhā somābhā tārakā daśamī tathā // iti /",
    "GR14ss4_krsu:7285": " daśamy api tārakā-nāmny evety arthaḥ /",
    "GR14ss4_krsu:7286": " skānde prahlāda-saṃhitāyāṃ",
    "GR14ss4_krsu:7287": " dvārakā-māhātmye maya-nirmita-saraḥ-prastāve śrī-lalitovācety ādinā --",
    "GR14ss4_krsu:7288": " lalitā śyāmalā dhanyā viśākhā rādhā śaivyā padmā bhadrety etāny aṣṭaiva",
    "GR14ss4_krsu:7289": " gṛhītāni /",
    "GR14ss4_krsu:7290": " atha varṇitā-śata-koṭibhir ity āgama-prasiddher anyāny api loka-śāstrayor",
    "GR14ss4_krsu:7291": " avagantavyāni /",
    "GR14ss4_krsu:7292": " atra śata-koṭitvānyathānupapatty-ādinā tāsāṃ tan-mahā-",
    "GR14ss4_krsu:7293": " śaktitvam evāvagamyate /",
    "GR14ss4_krsu:7294": " tad evaṃ parama-madhura-prema-vṛtti-mayīṣu tāsv api tat-sārāṃśodreka-",
    "GR14ss4_krsu:7295": " mayī śrī-rādhikā tasyām eva premotkarṣa-parākāṣṭhāyā darśitatvāt prīti-",
    "GR14ss4_krsu:7296": " sandarbhe darśayiṣyamāṇatvāc ca /",
    "GR14ss4_krsu:7297": " yatra ca tat-prema-vaiśiṣṭyaṃ tatraiva /",
    "GR14ss4_krsu:7298": " yasyāsti bhaktir bhagavaty akiñcana [BhP 5.18.12] ity ādivat sarvā apy",
    "GR14ss4_krsu:7299": " aiśvaryādi-rūpā anyāḥ śaktayo nātyādṛtā apy anugacchantīti śrī-vṛndāvane",
    "GR14ss4_krsu:7300": " śrī-rādhikāyām eva svayaṃ-lakṣmītvam /",
    "GR14ss4_krsu:7301": " ataeva satīṣv anyāsv api mukhyābhiprāyeṇaiva tasyā eva",
    "GR14ss4_krsu:7302": " vṛndāvanādhipatyena nāma-grahaṇam /",
    "GR14ss4_krsu:7303": " yathā pādme kārttika-māhātmye",
    "GR14ss4_krsu:7304": " śaunaka-nārada-saṃvāde -",
    "GR14ss4_krsu:7305": " vṛndāvanādhipatyaṃ ca dattaṃ tasyai pratyuṣyatā /",
    "GR14ss4_krsu:7306": " kṛṣṇenānyatra devī tu rādhā vṛndāvane vane //",
    "GR14ss4_krsu:7307": " [PadmaP 5.77.39] ity anena /",
    "GR14ss4_krsu:7308": " anyatra sādhāraṇe deśe devy evādhikāriṇī śrī-vṛndāvanābhidhe vane tu",
    "GR14ss4_krsu:7309": " śrī-rādhikaivety arthaḥ /",
    "GR14ss4_krsu:7310": " evaṃ skānde -",
    "GR14ss4_krsu:7311": " vārāṇasyāṃ viśālākṣī vimalā puruṣottame /",
    "GR14ss4_krsu:7312": " rukmiṇī dvāravatyāṃ ca rādhā vṛndāvane vane // iti /",
    "GR14ss4_krsu:7313": " tathā mātsye'pi /",
    "GR14ss4_krsu:7314": " śaktitva-mātra-sādhāraṇyenaiva lakṣmī-sītā-rukmiṇī-",
    "GR14ss4_krsu:7315": " rādhā-nāmāpi devyā saha gaṇanam /",
    "GR14ss4_krsu:7316": " vaiśiṣṭyaṃ tu lakṣmīvat sītādiṣv api",
    "GR14ss4_krsu:7317": " jñeyam / tasmān na devyā saha lakṣmy-ādīnām aikyam /",
    "GR14ss4_krsu:7318": " śrī-rāma-tāpanī-",
    "GR14ss4_krsu:7319": " śrī-gopāla-tāpany-ādau tāsāṃ svarūpa-bhūtatvena kathanāt /",
    "GR14ss4_krsu:7320": " śrī-rādhikāyāś",
    "GR14ss4_krsu:7321": " ca yāmale pūrvodāhṛta-padya-trayānantaram --",
    "GR14ss4_krsu:7322": " bhuja-dvaya-yutaḥ kṛṣṇo na kadācic catur-bhujaḥ /",
    "GR14ss4_krsu:7323": " gopyaikayā yutas tatra parikrīḍati sarvadā // iti /",
    "GR14ss4_krsu:7324": " atra vṛndāvana-viṣayaka-tat-sahita-sarvadā-krīḍitva-liṅgāvagatena",
    "GR14ss4_krsu:7325": " parasparāvyabhicāreṇa svarūpa-śaktitvam /",
    "GR14ss4_krsu:7326": " satīṣv apy anyāsu ekayā ity anena",
    "GR14ss4_krsu:7327": " (page 113) tatrāpi para-mukhyātvam abhihitam /",
    "GR14ss4_krsu:7328": " [Vṛ. omits from ataeva satīṣv anyāsu and ending abhihitam,",
    "GR14ss4_krsu:7329": " and has instead -",
    "GR14ss4_krsu:7330": " yat tu mātsye devyā dakṣaṃ prati -",
    "GR14ss4_krsu:7331": " rukmiṇī dvāravatyāṃ tu rādhā vṛndāvane vane /",
    "GR14ss4_krsu:7332": " devakī mathurāyāṃ tu pātāle parameśvarī /",
    "GR14ss4_krsu:7333": " citrakuṭe yathā sītā vindhye vindhya-vāsinī //",
    "GR14ss4_krsu:7334": " ity ādinā svarūpa-śakti-vyūha-rukmiṇī-rādhā-devakī-sītānāṃ māyāṃśa-",
    "GR14ss4_krsu:7335": " rūpeṇa svena sahābheda-kathanaṃ tat khalu yathā devendraḥ pratardanaṃ prati",
    "GR14ss4_krsu:7336": " prāṇo'smi prajñātmā ity ādikam /",
    "GR14ss4_krsu:7337": " yathā vā vāsudevaś cāhaṃ manur abhavaṃ",
    "GR14ss4_krsu:7338": " sūryaś ca ity ādikaṃ paramātmanā sahābhedaṃ matvāvādīti / na vaktur",
    "GR14ss4_krsu:7339": " upadeśādi vedānta-sūtreṣu śāstra-dṛṣṭyā tūpadeśo vāma-devavat [Vs. 1.1.30]",
    "GR14ss4_krsu:7340": " ity anena vicāritam tadvad ihāpīti gamyate /",
    "GR14ss4_krsu:7341": " śāstraṃ khalu caturdhā",
    "GR14ss4_krsu:7342": " parāvarayor abhedaṃ darśayati yathā - tattvam asi iti paramātmā-jīayoś cit-",
    "GR14ss4_krsu:7343": " sāmyena, yathā sarvaṃ samāpnoṣi tato'si sarvaḥ [Gītā 11.40] ity",
    "GR14ss4_krsu:7344": " adhiṣṭhānādhiṣṭhātror abhedopacāreṇa /",
    "GR14ss4_krsu:7345": " yathā vā rāmo'ham ity ādikam",
    "GR14ss4_krsu:7346": " ahaṅgrahopāsaneneti /",
    "GR14ss4_krsu:7347": " yatrāpi yathāsvaṃ mantavyam /",
    "GR14ss4_krsu:7348": " viśeṣataḥ śrī-",
    "GR14ss4_krsu:7349": " rādhāyāḥ svayaṃ lakṣmītvam /",
    "GR14ss4_krsu:7350": " [end Vṛ. addition]",
    "GR14ss4_krsu:7351": " tathā ca bṛhad-gautamīye śrī-baladevaṃ prati śrī-kṛṣṇa-vākyam -",
    "GR14ss4_krsu:7352": " sattvaṃ tattvaṃ paratvaṃ ca tattva-trayam ahaṃ kila /",
    "GR14ss4_krsu:7353": " tri-tattva-rūpiṇī sāpi rādhikā mama vallabhā //",
    "GR14ss4_krsu:7354": " prakṛteḥ para evāhaṃ sāpi mac-chakti-rūpiṇī /",
    "GR14ss4_krsu:7355": " sāttvikaṃ rūpam āsthāya pūrṇo'haṃ brahma-cit-paraḥ //",
    "GR14ss4_krsu:7356": " brahmaṇā prārthitaḥ samyak sambhavāmi yuge yuge /",
    "GR14ss4_krsu:7357": " tayā sārdhaṃ tvayā sārdhaṃ nāśāya devatā-druhām // ity ādi /",
    "GR14ss4_krsu:7358": " sattvaṃ kāryatvaṃ tattvaṃ kāraṇatvaṃ tato'pi paratvaṃ ceti yat tattva-trayaṃ tad",
    "GR14ss4_krsu:7359": " aham ity arthaḥ /",
    "GR14ss4_krsu:7360": " ataeva śrī-rādhikā-prasaṅge tat-purato'pi -",
    "GR14ss4_krsu:7361": " devī kṛṣṇa-mayī proktā rādhikā para-devatā /",
    "GR14ss4_krsu:7362": " sarva-lakṣmī-mayī sarva-kāntiḥ saṃmohinī parā // iti /",
    "GR14ss4_krsu:7363": " ṛk-pariśiṣṭa-śrutiś ca tathaivāha - rādhayā mādhavo devo mādhavenaiva",
    "GR14ss4_krsu:7364": " rādhikā / vibhrājante janeṣv ā /",
    "GR14ss4_krsu:7365": " vibhrājante vibhrājate /",
    "GR14ss4_krsu:7366": " ā sarvata iti śruti-",
    "GR14ss4_krsu:7367": " padārthaḥ /",
    "GR14ss4_krsu:7368": " [Vṛ adds: ataeva tasyāḥ sarvottamatvaṃ saubhāgyātiśayatvaṃ cādi-vārāhe tat-",
    "GR14ss4_krsu:7369": " kuṇḍa-prasaṅge draṣṭavyam /",
    "GR14ss4_krsu:7370": " śrī-bhāgavate anayārādhito nūnam ity ādau",
    "GR14ss4_krsu:7371": " ca / [End Vṛ addition.]",
    "GR14ss4_krsu:7372": " etat sarvam abhipretya mūrdhaṇya-śloke tādṛśo'py arthaḥ sandadhai /",
    "GR14ss4_krsu:7373": " tatra tayor mahā-mahaiśvarya-pratipādako'rthaḥ pūrvavat svayam",
    "GR14ss4_krsu:7374": " anusandheyaḥ /",
    "GR14ss4_krsu:7375": " parama-mādhurī-pratipādako'rthas tu yathā janmādy asya",
    "GR14ss4_krsu:7376": " iti /",
    "GR14ss4_krsu:7377": " yato'nvayād anugacchati sadā nija-paramānanda-śakti-rūpāyāṃ tasyāṃ śrī-",
    "GR14ss4_krsu:7378": " rādhāyām āsakto bhavatīty anvayaḥ śrī-kṛṣṇas tasmād yasmāt tathā itarata",
    "GR14ss4_krsu:7379": " itarasyāś ca tasya sadā dvitīyāyāḥ śrī-rādhāyā eva /",
    "GR14ss4_krsu:7380": " yato yasyā ādyasyādi-",
    "GR14ss4_krsu:7381": " rasasya janma prādurbhāvaḥ yāv evādi-rasa-vidyāyāḥ parama-nidhānam ity",
    "GR14ss4_krsu:7382": " arthaḥ / ataeva tayor atyadbhuta-vilāsa-mādhurī-dhurīṇatām uddiśati",
    "GR14ss4_krsu:7383": " yo'rtheṣu tat-tad-vilāsa-kalāpeṣu abhijño vidagdhaḥ /",
    "GR14ss4_krsu:7384": " yā ca svena tathā-",
    "GR14ss4_krsu:7385": " vidhenātmanā rājate vilāsatīti svarāṭ /",
    "GR14ss4_krsu:7386": " ataeva sarvatopy āścarya-rūpayos tayor varṇane mama tat-kṛpaiva sāmagrīty",
    "GR14ss4_krsu:7387": " āha ādi-kavaye prathamaṃ tal-līlā-varṇanam ārabhamāṇāya mahyaṃ śrī-",
    "GR14ss4_krsu:7388": " veda-vyāsāya hṛdā antaḥ-karaṇa-dvāraiva brahma nija-līlā-pratipādakaṃ",
    "GR14ss4_krsu:7389": " śabda-brahma yas tene /",
    "GR14ss4_krsu:7390": " ārambha-sama-kālam eva yugapat sarvam idaṃ mahā-",
    "GR14ss4_krsu:7391": " purāṇaṃ mama hṛdi prakāśitavān ity arthaḥ /",
    "GR14ss4_krsu:7392": " etac ca prathamasya spatma eva",
    "GR14ss4_krsu:7393": " vyaktam / yad yasyāṃ ca sūrayaḥ śeṣādayo'pi muhyanti svarūpa-saundarya-",
    "GR14ss4_krsu:7394": " guṇādibhiḥ atyadbhutā keyam iti nirvaktum ārabdhā niśetuṃ na śaknuvanti /",
    "GR14ss4_krsu:7395": " evaṃ bhūtvā sā yadi kṛpāṃ nākariṣyat tadā labdha-mādhava-tādṛśa-",
    "GR14ss4_krsu:7396": " kṛpasyāpi mama -",
    "GR14ss4_krsu:7397": " tais taiḥ padais tatpadavīm anvicchantyo 'grato 'balāḥ /",
    "GR14ss4_krsu:7398": " vadhvāḥ padaiḥ supṛktāni vilokyārtāḥ samabruvan // [BhP 10.30.26]",
    "GR14ss4_krsu:7399": " ity ādinā tasyā līlā-varṇana-leśo'pi sāhasa-siddhir asau nābhaviṣyad eveti",
    "GR14ss4_krsu:7400": " bhāvaḥ / tayor āścarya-rūpatvam eva vyanakti tejo-vāri-mṛdāṃ caitanyānām",
    "GR14ss4_krsu:7401": " api yathā yena prakāreṇa vinimayaḥ parasparaṃ svabhāva-viparyayor bhavati",
    "GR14ss4_krsu:7402": " tathā yo vibhrājita iti śeṣaḥ /",
    "GR14ss4_krsu:7403": " vākya-śeṣaṃ ca bhāvābhibhūtatvena na vaktuṃ",
    "GR14ss4_krsu:7404": " śaktavān iti gamyate /",
    "GR14ss4_krsu:7405": " tatra tejasaś candrādes tat-pada-nakha-kānti-visphāratādinā (page 114) vāri-",
    "GR14ss4_krsu:7406": " mṛdvan nistejastva-dharmāvāptiḥ /",
    "GR14ss4_krsu:7407": " vāriṇo nadyādeś ca tat-saṃsarga-vaṃśī-",
    "GR14ss4_krsu:7408": " vādyādinā vahny-ādi-tejovad ucchūnatā-prāptiḥ pāṣāṇādi-mṛdvac ca",
    "GR14ss4_krsu:7409": " stambha-prāptiḥ /",
    "GR14ss4_krsu:7410": " mṛdaś ca pāṣāṇādes tat-kānti-kandaīl-cchuritvena tejovad",
    "GR14ss4_krsu:7411": " ujjvalatā-prāptir vaṃśī-vādyādinā vārivac ca dravatā-prāptir iti /",
    "GR14ss4_krsu:7412": " tad etat sarvaṃ tasya līlā-varṇane prasiddham eva /",
    "GR14ss4_krsu:7413": " yatra yasyāṃ ca",
    "GR14ss4_krsu:7414": " vidyamānāyāṃ tir-dhāma-sargaḥ śrī-bhū-līleti-śakti-trayī-prādurbhāvo vā /",
    "GR14ss4_krsu:7415": " dvārakā-mathurā-vṛndāvanānītī-sthāna-traya-gata-śakti-varga-traya-",
    "GR14ss4_krsu:7416": " prādurbhāvo vā /",
    "GR14ss4_krsu:7417": " vṛndāvane eva rasa-vyavahāreṇa suhṛd-udāsīna-pratipakṣa-",
    "GR14ss4_krsu:7418": " nāyikā-rūpa-tri-bhedānāṃ sarvāsām api vraja-devīnām eva prādurbhāvo vā",
    "GR14ss4_krsu:7419": " mṛṣā mithyaiva /",
    "GR14ss4_krsu:7420": " yasyāḥ saundaryādi-guṇa-sampadā tās tāḥ kṛṣṇasya na",
    "GR14ss4_krsu:7421": " kiñcid iva prayojanam arhantīty arthaḥ /",
    "GR14ss4_krsu:7422": " tad-dhīmahīti yac-chabda-labdhena",
    "GR14ss4_krsu:7423": " tac-chabdenānvayaḥ /",
    "GR14ss4_krsu:7424": " parama-bhakti-śaktimattvenātiśāyita-mahābhāva-rasena",
    "GR14ss4_krsu:7425": " vā paraspara-bhinnatāṃ gatayor aikyenaiva vivakṣitaṃ tad iti / ataeva",
    "GR14ss4_krsu:7426": " sāmānyatayā parāmarśān napuṃsakatvaṃ ca /",
    "GR14ss4_krsu:7427": " kathambhūtam ?",
    "GR14ss4_krsu:7428": " svena dhāmnā sva-sva-prabhāvena sadā nirastaṃ sva-līlā-",
    "GR14ss4_krsu:7429": " pratibandhakānāṃ jaratī-prabhṛtīnāṃ pratipakṣa-nāyikānāṃ ca kuhakaṃ",
    "GR14ss4_krsu:7430": " māyā yena tat /",
    "GR14ss4_krsu:7431": " tathā satyaṃ tādṛśatvena nitya-siddham /",
    "GR14ss4_krsu:7432": " yad vā parasparaṃ",
    "GR14ss4_krsu:7433": " vilāsādibhir anavaratam ānanda-sandoha-dāne kṛta-satyam iva jātam / tatra",
    "GR14ss4_krsu:7434": " niścalam ity arthaḥ /",
    "GR14ss4_krsu:7435": " ataeva param anyatra kutrāpy adṛṣṭa-guṇa-līlādibhir",
    "GR14ss4_krsu:7436": " viśva-vismāpakatvāt sarvato'py utkṛṣṭam /",
    "GR14ss4_krsu:7437": " atraiko'pi dharmo bhinna-",
    "GR14ss4_krsu:7438": " vācakatayā vākyato niridiṣṭa ity ubhaya-sādṛśyāvagamāt prativastūpamā-",
    "GR14ss4_krsu:7439": " nāmālaṅkāro'yam /",
    "GR14ss4_krsu:7440": " iyaṃ ca muhur upamiti-mālā-prativastūpamā / tena tais",
    "GR14ss4_krsu:7441": " tair guṇair mitho yogyatayā nibaddhatvāt samanāmāpi /",
    "GR14ss4_krsu:7442": " etad-alaṅkāreṇa ca",
    "GR14ss4_krsu:7443": " aho parasparaṃ parasmāt param api tan-mithuna-bhūtaṃ kim api tattvaṃ mitho",
    "GR14ss4_krsu:7444": " guṇa-gaṇa-mādhurībhiḥ samatām eva samavāptam iti sakala-jīva-jīvātur-",
    "GR14ss4_krsu:7445": " tamarasa-pīyūṣa-dhārādhārādharatā-sampadā kasmai vā nija-caraṇa-kamala-",
    "GR14ss4_krsu:7446": " vilāsaṃ na rocayatīti svataḥ sambhavi vastu vyajyate / tad āhuḥ -",
    "GR14ss4_krsu:7447": " prativastūpamā sā syād vākyayor gamya-sāmyayoḥ /",
    "GR14ss4_krsu:7448": " eko'pi dharmaḥ sāmānyo yatra nirdiśyate pṛthak // [SāhD 10.49] iti /",
    "GR14ss4_krsu:7449": " iyaṃ mālayāpi dṛśyate iti /",
    "GR14ss4_krsu:7450": " evaṃ samaṃ syād ānurūpyeṇa ślāghā yogyasya",
    "GR14ss4_krsu:7451": " vastuna iti /",
    "GR14ss4_krsu:7452": " tathā vastu vālaṅkṛtir vāpi dvidhārthaḥ sambhavī svataḥ / kaveḥ",
    "GR14ss4_krsu:7453": " prauḍhokti-siddho vā tan-nibaddhasya veti ṣaṭ /",
    "GR14ss4_krsu:7454": " ṣaḍbhis tair vyajyamānas tu vastv-alaṅkāra-rūpakaḥ /",
    "GR14ss4_krsu:7455": " artha-śakty-udbhavo vyaṅgyo yāti dvādaśa-bhedatām // iti /",
    "GR14ss4_krsu:7456": " tad uktaṃ śrutyā - rādhayā mādhavo devaḥ ity ādinā /",
    "GR14ss4_krsu:7457": " tad uktam ādi-purāṇe",
    "GR14ss4_krsu:7458": " vedāntino'pi iti padyānantaram -",
    "GR14ss4_krsu:7459": " aham eva paraṃ rūpaṃ nānyo jānāti kaścana /",
    "GR14ss4_krsu:7460": " jānāti rādhikā pārtha aṃśān arcanti devatāḥ // iti /",
    "GR14ss4_krsu:7461": " tayor nitya-vilāsas tv itthaṃ yathā varṇito'smad-upajīvya-caraṇāmbujaiḥ --",
    "GR14ss4_krsu:7462": " vācā sūcita-śarvarī-rati-kalā-prāgalbhyayā rādhikāṃ",
    "GR14ss4_krsu:7463": " vrīḍā-kuñcita-locanāṃ viracayann agre sakhīnām asau /",
    "GR14ss4_krsu:7464": " tad-vakṣo-ruha-citra-keli-makarī-pāṇḍitya-pāraṃ gataḥ",
    "GR14ss4_krsu:7465": " kaiśoraṃ saphalī-karoti kalayan kuñje vihāraṃ hariḥ // iti [BRS 2.1.231] /",
    "GR14ss4_krsu:7466": " tad evaṃ sandarbha-catuṣṭayena sambandho vyākhyātaḥ /",
    "GR14ss4_krsu:7467": " tasminn api",
    "GR14ss4_krsu:7468": " sambandhe śrī-rādhā-mādhava-rūpeṇaiva prādurbhāvas tasya sambandhinaḥ",
    "GR14ss4_krsu:7469": " paramaḥ prakarṣaḥ /",
    "GR14ss4_krsu:7470": " tad uktaṃ śrutyā rādhayā mādhavo deva iti / etad-",
    "GR14ss4_krsu:7471": " artham eva vyatāniṣamimāḥ sarvā api paripāṭīr iti pūrṇaḥ sambandhaḥ /",
    "GR14ss4_krsu:7472": " gaura-śyāma-rucojjvalābhir amalair akṣṇor vilāsotsavair",
    "GR14ss4_krsu:7473": " nṛtyantībhir aśeṣa-mādana-kalā-vaidagdhya-digdhātmabhiḥ /",
    "GR14ss4_krsu:7474": " anyonya-priyatā-sudhā-parimala-stomonmadābhiḥ sadā",
    "GR14ss4_krsu:7475": " rādhā-mādhava-mādhurībhir abhitaś cittaṃ mamākrāmyatām //",
    "GR14ss4_krsu:7476": " iti śrī-kali-yuga-pāvana-sva-bhajana-vibhājana-prayojanāvatāra-śrī-śrī-",
    "GR14ss4_krsu:7477": " bhagavat-kṛṣṇa-caitanya-deva-caraṇānucara-viśva-vaiṣṇava-rāja-sabhājana-",
    "GR14ss4_krsu:7478": " bhājana-śrī-rūpa-sanātanānuśāsana-bhāratī-garbhe śrī-bhāgavata-sandarbhe",
    "GR14ss4_krsu:7479": " śrī-kṛṣṇa-sandarbho nāma caturthaḥ sandarbhaḥ //",
    "GR14ss4_krsu:7480": " śrī-bhāgavata-sandarbhe sarva-sandarbha-garbha-ge /",
    "GR14ss4_krsu:7481": " śrī-kṛṣṇa-sandarbha-nāmā sandarbho'bhūc caturthakaḥ //",
    "GR14ss4_krsu:7482": " samāpto'yaṃ śrī-kṛṣṇa-sandarbhaḥ //",
    "GR14ss4_krsu:7483": " [*ENDNOTE 1] ... ition does not have the second and fourth lines of the",
    "GR14ss4_krsu:7484": " second stanza.",
    "GR14ss4_krsu:7485": " [*ENDNOTE 2] bhagavān vāsudevaś ca kīrtyate 'tra sanātanaḥ",
    "GR14ss4_krsu:7486": " sa hi satyam ṛtaṃ caiva pavitraṃ puṇyam eva ca",
    "GR14ss4_krsu:7487": " śāśvataṃ brahma paramaṃ dhruvaṃ jyotiḥ sanātanam",
    "GR14ss4_krsu:7488": " [*ENDNOTE 3] This portion up to the end of the paragraph is mostly",
    "GR14ss4_krsu:7489": " omitted in Vṛ.",
    "GR14ss4_krsu:7490": " [*ENDNOTE 4] The second line is not found.",
    "GR14ss4_krsu:7491": " [*ENDNOTE 5] 109.53 in the critical edition. The line reads there:",
    "GR14ss4_krsu:7492": " devatārthaṃ vayaṃ cāpi mānuṣatvam upāgatāḥ.",
    "GR14ss4_krsu:7493": " [*ENDNOTE 6] The V. edition has kūrma-purāṇe vyāsa-gītāyāṃ sad-",
    "GR14ss4_krsu:7494": " ācāra-prasaṅge pativratā-māhātmye. Chatterjee quotes the following verse",
    "GR14ss4_krsu:7495": " from Agni Purana - sītayā rādhito vahniś chāyā-sītām ajījanat /",
    "GR14ss4_krsu:7496": " tāṃ jagrāha",
    "GR14ss4_krsu:7497": " daśa-grīvaḥ sītā vahni-puraṃ gatā //"
}