{
  "GE07bhgce__u:0": "Bhg_01.001 dhṛtarāṣṭra uvāca",
  "GE07bhgce__u:1": "Bhg_01.001a dharmakṣetre kurukṣetre samavetā yuyutsavaḥ",
  "GE07bhgce__u:2": "Bhg_01.001c māmakāḥ pāṇḍavāś caiva kim akurvata saṃjaya",
  "GE07bhgce__u:3": "Bhg_01.002 saṃjaya uvāca",
  "GE07bhgce__u:4": "Bhg_01.002a dṛṣṭvā tu pāṇḍavānīkaṃ vyūḍhaṃ duryodhanas tadā",
  "GE07bhgce__u:5": "Bhg_01.002c ācāryam upasaṃgamya rājā vacanam abravīt",
  "GE07bhgce__u:6": "Bhg_01.003a paśyaitāṃ pāṇḍuputrāṇām ācārya mahatīṃ camūm",
  "GE07bhgce__u:7": "Bhg_01.003c vyūḍhāṃ drupadaputreṇa tava śiṣyeṇa dhīmatā",
  "GE07bhgce__u:8": "Bhg_01.004a atra śūrā maheṣvāsā bhīmārjunasamā yudhi",
  "GE07bhgce__u:9": "Bhg_01.004c yuyudhāno virāṭaś ca drupadaś ca mahārathaḥ",
  "GE07bhgce__u:10": "Bhg_01.005a dhṛṣṭaketuś cekitānaḥ kāśirājaś ca vīryavān",
  "GE07bhgce__u:11": "Bhg_01.005c purujit kuntibhojaś ca śaibyaś ca narapuṃgavaḥ",
  "GE07bhgce__u:12": "Bhg_01.006a yudhāmanyuś ca vikrānta uttamaujāś ca vīryavān",
  "GE07bhgce__u:13": "Bhg_01.006c saubhadro draupadeyāś ca sarva eva mahārathāḥ",
  "GE07bhgce__u:14": "Bhg_01.007a asmākaṃ tu viśiṣṭā ye tān nibodha dvijottama",
  "GE07bhgce__u:15": "Bhg_01.007c nāyakā mama sainyasya saṃjñārthaṃ tān bravīmi te",
  "GE07bhgce__u:16": "Bhg_01.008a bhavān bhīṣmaś ca karṇaś ca kṛpaś ca samitiṃjayaḥ",
  "GE07bhgce__u:17": "Bhg_01.008c aśvatthāmā vikarṇaś ca saumadattis tathaiva ca",
  "GE07bhgce__u:18": "Bhg_01.009a anye ca bahavaḥ śūrā madarthe tyaktajīvitāḥ",
  "GE07bhgce__u:19": "Bhg_01.009c nānāśastrapraharaṇāḥ sarve yuddhaviśāradāḥ",
  "GE07bhgce__u:20": "Bhg_01.010a aparyāptaṃ tad asmākaṃ balaṃ bhīṣmābhirakṣitam",
  "GE07bhgce__u:21": "Bhg_01.010c paryāptaṃ tv idam eteṣāṃ balaṃ bhīmābhirakṣitam",
  "GE07bhgce__u:22": "Bhg_01.011a ayaneṣu ca sarveṣu yathābhāgam avasthitāḥ",
  "GE07bhgce__u:23": "Bhg_01.011c bhīṣmam evābhirakṣantu bhavantaḥ sarva eva hi",
  "GE07bhgce__u:24": "Bhg_01.012a tasya saṃjanayan harṣaṃ kuruvṛddhaḥ pitāmahaḥ",
  "GE07bhgce__u:25": "Bhg_01.012c siṃhanādaṃ vinadyoccaiḥ śaṅkhaṃ dadhmau pratāpavān",
  "GE07bhgce__u:26": "Bhg_01.013a tataḥ śaṅkhāś ca bheryaś ca paṇavānakagomukhāḥ",
  "GE07bhgce__u:27": "Bhg_01.013c sahasaivābhyahanyanta sa śabdas tumulo 'bhavat",
  "GE07bhgce__u:28": "Bhg_01.014a tataḥ śvetair hayair yukte mahati syandane sthitau",
  "GE07bhgce__u:29": "Bhg_01.014c mādhavaḥ pāṇḍavaś caiva divyau śaṅkhau pradadhmatuḥ",
  "GE07bhgce__u:30": "Bhg_01.015a pāñcajanyaṃ hṛṣīkeśo devadattaṃ dhanaṃjayaḥ",
  "GE07bhgce__u:31": "Bhg_01.015c pauṇḍraṃ dadhmau mahāśaṅkhaṃ bhīmakarmā vṛkodaraḥ",
  "GE07bhgce__u:32": "Bhg_01.016a anantavijayaṃ rājā kuntīputro yudhiṣṭhiraḥ",
  "GE07bhgce__u:33": "Bhg_01.016c nakulaḥ sahadevaś ca sughoṣamaṇipuṣpakau",
  "GE07bhgce__u:34": "Bhg_01.017a kāśyaś ca parameṣvāsaḥ śikhaṇḍī ca mahārathaḥ",
  "GE07bhgce__u:35": "Bhg_01.017c dhṛṣṭadyumno virāṭaś ca sātyakiś cāparājitaḥ",
  "GE07bhgce__u:36": "Bhg_01.018a drupado draupadeyāś ca sarvaśaḥ pṛthivīpate",
  "GE07bhgce__u:37": "Bhg_01.018c saubhadraś ca mahābāhuḥ śaṅkhān dadhmuḥ pṛthak pṛthak",
  "GE07bhgce__u:38": "Bhg_01.019a sa ghoṣo dhārtarāṣṭrāṇāṃ hṛdayāni vyadārayat",
  "GE07bhgce__u:39": "Bhg_01.019c nabhaś ca pṛthivīṃ caiva tumulo vyanunādayan",
  "GE07bhgce__u:40": "Bhg_01.020a atha vyavasthitān dṛṣṭvā dhārtarāṣṭrān kapidhvajaḥ",
  "GE07bhgce__u:41": "Bhg_01.020c pravṛtte śastrasaṃpāte dhanur udyamya pāṇḍavaḥ",
  "GE07bhgce__u:42": "Bhg_01.021a hṛṣīkeśaṃ tadā vākyam idam āha mahīpate",
  "GE07bhgce__u:43": "Bhg_01.021c senayor ubhayor madhye rathaṃ sthāpaya me 'cyuta",
  "GE07bhgce__u:44": "Bhg_01.022a yāvad etān nirīkṣe 'haṃ yoddhukāmān avasthitān",
  "GE07bhgce__u:45": "Bhg_01.022c kair mayā saha yoddhavyam asmin raṇasamudyame",
  "GE07bhgce__u:46": "Bhg_01.023a yotsyamānān avekṣe 'haṃ ya ete 'tra samāgatāḥ",
  "GE07bhgce__u:47": "Bhg_01.023c dhārtarāṣṭrasya durbuddher yuddhe priyacikīrṣavaḥ",
  "GE07bhgce__u:48": "Bhg_01.024a evam ukto hṛṣīkeśo guḍākeśena bhārata",
  "GE07bhgce__u:49": "Bhg_01.024c senayor ubhayor madhye sthāpayitvā rathottamam",
  "GE07bhgce__u:50": "Bhg_01.025a bhīṣmadroṇapramukhataḥ sarveṣāṃ ca mahīkṣitām",
  "GE07bhgce__u:51": "Bhg_01.025c uvāca pārtha paśyaitān samavetān kurūn iti",
  "GE07bhgce__u:52": "Bhg_01.026a tatrāpaśyat sthitān pārthaḥ pitṝn atha pitāmahān",
  "GE07bhgce__u:53": "Bhg_01.026c ācāryān mātulān bhrātṝn putrān pautrān sakhīṃs tathā",
  "GE07bhgce__u:54": "Bhg_01.027a śvaśurān suhṛdaś caiva senayor ubhayor api",
  "GE07bhgce__u:55": "Bhg_01.027c tān samīkṣya sa kaunteyaḥ sarvān bandhūn avasthitān",
  "GE07bhgce__u:56": "Bhg_01.028a kṛpayā parayāviṣṭo viṣīdann idam abravīt",
  "GE07bhgce__u:57": "Bhg_01.028c dṛṣṭvemān svajanān kṛṣṇa yuyutsūn samavasthitān",
  "GE07bhgce__u:58": "Bhg_01.029a sīdanti mama gātrāṇi mukhaṃ ca pariśuṣyati",
  "GE07bhgce__u:59": "Bhg_01.029c vepathuś ca śarīre me romaharṣaś ca jāyate",
  "GE07bhgce__u:60": "Bhg_01.030a gāṇḍīvaṃ sraṃsate hastāt tvak caiva paridahyate",
  "GE07bhgce__u:61": "Bhg_01.030c na ca śaknomy avasthātuṃ bhramatīva ca me manaḥ",
  "GE07bhgce__u:62": "Bhg_01.031a nimittāni ca paśyāmi viparītāni keśava",
  "GE07bhgce__u:63": "Bhg_01.031c na ca śreyo 'nupaśyāmi hatvā svajanam āhave",
  "GE07bhgce__u:64": "Bhg_01.032a na kāṅkṣe vijayaṃ kṛṣṇa na ca rājyaṃ sukhāni ca",
  "GE07bhgce__u:65": "Bhg_01.032c kiṃ no rājyena govinda kiṃ bhogair jīvitena vā",
  "GE07bhgce__u:66": "Bhg_01.033a yeṣām arthe kāṅkṣitaṃ no rājyaṃ bhogāḥ sukhāni ca",
  "GE07bhgce__u:67": "Bhg_01.033c ta ime 'vasthitā yuddhe prāṇāṃs tyaktvā dhanāni ca",
  "GE07bhgce__u:68": "Bhg_01.034a ācāryāḥ pitaraḥ putrās tathaiva ca pitāmahāḥ",
  "GE07bhgce__u:69": "Bhg_01.034c mātulāḥ śvaśurāḥ pautrāḥ syālāḥ saṃbandhinas tathā",
  "GE07bhgce__u:70": "Bhg_01.035a etān na hantum icchāmi ghnato 'pi madhusūdana",
  "GE07bhgce__u:71": "Bhg_01.035c api trailokyarājyasya hetoḥ kiṃ nu mahīkṛte",
  "GE07bhgce__u:72": "Bhg_01.036a nihatya dhārtarāṣṭrān naḥ kā prītiḥ syāj janārdana",
  "GE07bhgce__u:73": "Bhg_01.036c pāpam evāśrayed asmān hatvaitān ātatāyinaḥ",
  "GE07bhgce__u:74": "Bhg_01.037a tasmān nārhā vayaṃ hantuṃ dhārtarāṣṭrān sabāndhavān",
  "GE07bhgce__u:75": "Bhg_01.037c svajanaṃ hi kathaṃ hatvā sukhinaḥ syāma mādhava",
  "GE07bhgce__u:76": "Bhg_01.038a yady apy ete na paśyanti lobhopahatacetasaḥ",
  "GE07bhgce__u:77": "Bhg_01.038c kulakṣayakṛtaṃ doṣaṃ mitradrohe ca pātakam",
  "GE07bhgce__u:78": "Bhg_01.039a kathaṃ na jñeyam asmābhiḥ pāpād asmān nivartitum",
  "GE07bhgce__u:79": "Bhg_01.039c kulakṣayakṛtaṃ doṣaṃ prapaśyadbhir janārdana",
  "GE07bhgce__u:80": "Bhg_01.040a kulakṣaye praṇaśyanti kuladharmāḥ sanātanāḥ",
  "GE07bhgce__u:81": "Bhg_01.040c dharme naṣṭe kulaṃ kṛtsnam adharmo 'bhibhavaty uta",
  "GE07bhgce__u:82": "Bhg_01.041a adharmābhibhavāt kṛṣṇa praduṣyanti kulastriyaḥ",
  "GE07bhgce__u:83": "Bhg_01.041c strīṣu duṣṭāsu vārṣṇeya jāyate varṇasaṃkaraḥ",
  "GE07bhgce__u:84": "Bhg_01.042a saṃkaro narakāyaiva kulaghnānāṃ kulasya ca",
  "GE07bhgce__u:85": "Bhg_01.042c patanti pitaro hy eṣāṃ luptapiṇḍodakakriyāḥ",
  "GE07bhgce__u:86": "Bhg_01.043a doṣair etaiḥ kulaghnānāṃ varṇasaṃkarakārakaiḥ",
  "GE07bhgce__u:87": "Bhg_01.043c utsādyante jātidharmāḥ kuladharmāś ca śāśvatāḥ",
  "GE07bhgce__u:88": "Bhg_01.044a utsannakuladharmāṇāṃ manuṣyāṇāṃ janārdana",
  "GE07bhgce__u:89": "Bhg_01.044c narake niyataṃ vāso bhavatīty anuśuśruma",
  "GE07bhgce__u:90": "Bhg_01.045a aho bata mahat pāpaṃ kartuṃ vyavasitā vayam",
  "GE07bhgce__u:91": "Bhg_01.045c yad rājyasukhalobhena hantuṃ svajanam udyatāḥ",
  "GE07bhgce__u:92": "Bhg_01.046a yadi mām apratīkāram aśastraṃ śastrapāṇayaḥ",
  "GE07bhgce__u:93": "Bhg_01.046c dhārtarāṣṭrā raṇe hanyus tan me kṣemataraṃ bhavet",
  "GE07bhgce__u:94": "Bhg_01.047a evam uktvārjunaḥ saṃkhye rathopastha upāviśat",
  "GE07bhgce__u:95": "Bhg_01.047c visṛjya saśaraṃ cāpaṃ śokasaṃvignamānasaḥ",
  "GE07bhgce__u:96": "Bhg_02.001 saṃjaya uvāca",
  "GE07bhgce__u:97": "Bhg_02.001a taṃ tathā kṛpayāviṣṭam aśrupūrṇākulekṣaṇam",
  "GE07bhgce__u:98": "Bhg_02.001c viṣīdantam idaṃ vākyam uvāca madhusūdanaḥ",
  "GE07bhgce__u:99": "Bhg_02.002 śrībhagavān uvāca",
  "GE07bhgce__u:100": "Bhg_02.002a kutas tvā kaśmalam idaṃ viṣame samupasthitam",
  "GE07bhgce__u:101": "Bhg_02.002c anāryajuṣṭam asvargyam akīrtikaram arjuna",
  "GE07bhgce__u:102": "Bhg_02.003a klaibyaṃ mā sma gamaḥ pārtha naitat tvayy upapadyate",
  "GE07bhgce__u:103": "Bhg_02.003c kṣudraṃ hṛdayadaurbalyaṃ tyaktvottiṣṭha paraṃtapa",
  "GE07bhgce__u:104": "Bhg_02.004 arjuna uvāca",
  "GE07bhgce__u:105": "Bhg_02.004a kathaṃ bhīṣmam ahaṃ saṃkhye droṇaṃ ca madhusūdana",
  "GE07bhgce__u:106": "Bhg_02.004c iṣubhiḥ pratiyotsyāmi pūjārhāv arisūdana",
  "GE07bhgce__u:107": "Bhg_02.005a_0 gurūn ahatvā hi mahānubhāvāñ;",
  "GE07bhgce__u:108": "Bhg_02.005a_1 śreyo bhoktuṃ bhaikṣam apīha loke",
  "GE07bhgce__u:109": "Bhg_02.005c_0 hatvārthakāmāṃs tu gurūn ihaiva;",
  "GE07bhgce__u:110": "Bhg_02.005c_1 bhuñjīya bhogān rudhirapradigdhān",
  "GE07bhgce__u:111": "Bhg_02.006a_0 na caitad vidmaḥ kataran no garīyo;",
  "GE07bhgce__u:112": "Bhg_02.006a_1 yad vā jayema yadi vā no jayeyuḥ",
  "GE07bhgce__u:113": "Bhg_02.006c_0 yān eva hatvā na jijīviṣāmas;",
  "GE07bhgce__u:114": "Bhg_02.006c_1 te 'vasthitāḥ pramukhe dhārtarāṣṭrāḥ",
  "GE07bhgce__u:115": "Bhg_02.007a_0 kārpaṇyadoṣopahatasvabhāvaḥ;",
  "GE07bhgce__u:116": "Bhg_02.007a_1 pṛcchāmi tvāṃ dharmasaṃmūḍhacetāḥ",
  "GE07bhgce__u:117": "Bhg_02.007c_0 yac chreyaḥ syān niścitaṃ brūhi tan me;",
  "GE07bhgce__u:118": "Bhg_02.007c_1 śiṣyas te 'haṃ śādhi māṃ tvāṃ prapannam",
  "GE07bhgce__u:119": "Bhg_02.008a_0 na hi prapaśyāmi mamāpanudyād;",
  "GE07bhgce__u:120": "Bhg_02.008a_1 yac chokam ucchoṣaṇam indriyāṇām",
  "GE07bhgce__u:121": "Bhg_02.008c_0 avāpya bhūmāv asapatnam ṛddhaṃ;",
  "GE07bhgce__u:122": "Bhg_02.008c_1 rājyaṃ surāṇām api cādhipatyam",
  "GE07bhgce__u:123": "Bhg_02.009 saṃjaya uvāca",
  "GE07bhgce__u:124": "Bhg_02.009a evam uktvā hṛṣīkeśaṃ guḍākeśaḥ paraṃtapa",
  "GE07bhgce__u:125": "Bhg_02.009c na yotsya iti govindam uktvā tūṣṇīṃ babhūva ha",
  "GE07bhgce__u:126": "Bhg_02.010a tam uvāca hṛṣīkeśaḥ prahasann iva bhārata",
  "GE07bhgce__u:127": "Bhg_02.010c senayor ubhayor madhye viṣīdantam idaṃ vacaḥ",
  "GE07bhgce__u:128": "Bhg_02.011 śrībhagavān uvāca",
  "GE07bhgce__u:129": "Bhg_02.011a aśocyān anvaśocas tvaṃ prajñāvādāṃś ca bhāṣase",
  "GE07bhgce__u:130": "Bhg_02.011c gatāsūn agatāsūṃś ca nānuśocanti paṇḍitāḥ",
  "GE07bhgce__u:131": "Bhg_02.012a na tv evāhaṃ jātu nāsaṃ na tvaṃ neme janādhipāḥ",
  "GE07bhgce__u:132": "Bhg_02.012c na caiva na bhaviṣyāmaḥ sarve vayam ataḥ param",
  "GE07bhgce__u:133": "Bhg_02.013a dehino 'smin yathā dehe kaumāraṃ yauvanaṃ jarā",
  "GE07bhgce__u:134": "Bhg_02.013c tathā dehāntaraprāptir dhīras tatra na muhyati",
  "GE07bhgce__u:135": "Bhg_02.014a mātrāsparśās tu kaunteya śītoṣṇasukhaduḥkhadāḥ",
  "GE07bhgce__u:136": "Bhg_02.014c āgamāpāyino 'nityās tāṃs titikṣasva bhārata",
  "GE07bhgce__u:137": "Bhg_02.015a yaṃ hi na vyathayanty ete puruṣaṃ puruṣarṣabha",
  "GE07bhgce__u:138": "Bhg_02.015c samaduḥkhasukhaṃ dhīraṃ so 'mṛtatvāya kalpate",
  "GE07bhgce__u:139": "Bhg_02.016a nāsato vidyate bhāvo nābhāvo vidyate sataḥ",
  "GE07bhgce__u:140": "Bhg_02.016c ubhayor api dṛṣṭo 'ntas tv anayos tattvadarśibhiḥ",
  "GE07bhgce__u:141": "Bhg_02.017a avināśi tu tad viddhi yena sarvam idaṃ tatam",
  "GE07bhgce__u:142": "Bhg_02.017c vināśam avyayasyāsya na kaś cit kartum arhati",
  "GE07bhgce__u:143": "Bhg_02.018a antavanta ime dehā nityasyoktāḥ śarīriṇaḥ",
  "GE07bhgce__u:144": "Bhg_02.018c anāśino 'prameyasya tasmād yudhyasva bhārata",
  "GE07bhgce__u:145": "Bhg_02.019a ya enaṃ vetti hantāraṃ yaś cainaṃ manyate hatam",
  "GE07bhgce__u:146": "Bhg_02.019c ubhau tau na vijānīto nāyaṃ hanti na hanyate",
  "GE07bhgce__u:147": "Bhg_02.020a_0 na jāyate mriyate vā kadā cin;",
  "GE07bhgce__u:148": "Bhg_02.020a_1 nāyaṃ bhūtvā bhavitā vā na bhūyaḥ",
  "GE07bhgce__u:149": "Bhg_02.020c_0 ajo nityaḥ śāśvato 'yaṃ purāṇo;",
  "GE07bhgce__u:150": "Bhg_02.020c_1 na hanyate hanyamāne śarīre",
  "GE07bhgce__u:151": "Bhg_02.021a vedāvināśinaṃ nityaṃ ya enam ajam avyayam",
  "GE07bhgce__u:152": "Bhg_02.021c kathaṃ sa puruṣaḥ pārtha kaṃ ghātayati hanti kam",
  "GE07bhgce__u:153": "Bhg_02.022a_0 vāsāṃsi jīrṇāni yathā vihāya;",
  "GE07bhgce__u:154": "Bhg_02.022a_1 navāni gṛhṇāti naro 'parāṇi",
  "GE07bhgce__u:155": "Bhg_02.022c_0 tathā śarīrāṇi vihāya jīrṇāny;",
  "GE07bhgce__u:156": "Bhg_02.022c_1 anyāni saṃyāti navāni dehī",
  "GE07bhgce__u:157": "Bhg_02.023a nainaṃ chindanti śastrāṇi nainaṃ dahati pāvakaḥ",
  "GE07bhgce__u:158": "Bhg_02.023c na cainaṃ kledayanty āpo na śoṣayati mārutaḥ",
  "GE07bhgce__u:159": "Bhg_02.024a acchedyo 'yam adāhyo 'yam akledyo 'śoṣya eva ca",
  "GE07bhgce__u:160": "Bhg_02.024c nityaḥ sarvagataḥ sthāṇur acalo 'yaṃ sanātanaḥ",
  "GE07bhgce__u:161": "Bhg_02.025a avyakto 'yam acintyo 'yam avikāryo 'yam ucyate",
  "GE07bhgce__u:162": "Bhg_02.025c tasmād evaṃ viditvainaṃ nānuśocitum arhasi",
  "GE07bhgce__u:163": "Bhg_02.026a atha cainaṃ nityajātaṃ nityaṃ vā manyase mṛtam",
  "GE07bhgce__u:164": "Bhg_02.026c tathāpi tvaṃ mahābāho nainaṃ śocitum arhasi",
  "GE07bhgce__u:165": "Bhg_02.027a jātasya hi dhruvo mṛtyur dhruvaṃ janma mṛtasya ca",
  "GE07bhgce__u:166": "Bhg_02.027c tasmād aparihārye 'rthe na tvaṃ śocitum arhasi",
  "GE07bhgce__u:167": "Bhg_02.028a avyaktādīni bhūtāni vyaktamadhyāni bhārata",
  "GE07bhgce__u:168": "Bhg_02.028c avyaktanidhanāny eva tatra kā paridevanā",
  "GE07bhgce__u:169": "Bhg_02.029a_0 āścaryavat paśyati kaś cid enam;",
  "GE07bhgce__u:170": "Bhg_02.029a_1 āścaryavad vadati tathaiva cānyaḥ",
  "GE07bhgce__u:171": "Bhg_02.029c_0 āścaryavac cainam anyaḥ śṛṇoti;",
  "GE07bhgce__u:172": "Bhg_02.029c_1 śrutvāpy enaṃ veda na caiva kaś cit",
  "GE07bhgce__u:173": "Bhg_02.030a dehī nityam avadhyo 'yaṃ dehe sarvasya bhārata",
  "GE07bhgce__u:174": "Bhg_02.030c tasmāt sarvāṇi bhūtāni na tvaṃ śocitum arhasi",
  "GE07bhgce__u:175": "Bhg_02.031a svadharmam api cāvekṣya na vikampitum arhasi",
  "GE07bhgce__u:176": "Bhg_02.031c dharmyād dhi yuddhāc chreyo 'nyat kṣatriyasya na vidyate",
  "GE07bhgce__u:177": "Bhg_02.032a yadṛcchayā copapannaṃ svargadvāram apāvṛtam",
  "GE07bhgce__u:178": "Bhg_02.032c sukhinaḥ kṣatriyāḥ pārtha labhante yuddham īdṛśam",
  "GE07bhgce__u:179": "Bhg_02.033a atha cet tvam imaṃ dharmyaṃ saṃgrāmaṃ na kariṣyasi",
  "GE07bhgce__u:180": "Bhg_02.033c tataḥ svadharmaṃ kīrtiṃ ca hitvā pāpam avāpsyasi",
  "GE07bhgce__u:181": "Bhg_02.034a akīrtiṃ cāpi bhūtāni kathayiṣyanti te 'vyayām",
  "GE07bhgce__u:182": "Bhg_02.034c saṃbhāvitasya cākīrtir maraṇād atiricyate",
  "GE07bhgce__u:183": "Bhg_02.035a bhayād raṇād uparataṃ maṃsyante tvāṃ mahārathāḥ",
  "GE07bhgce__u:184": "Bhg_02.035c yeṣāṃ ca tvaṃ bahumato bhūtvā yāsyasi lāghavam",
  "GE07bhgce__u:185": "Bhg_02.036a avācyavādāṃś ca bahūn vadiṣyanti tavāhitāḥ",
  "GE07bhgce__u:186": "Bhg_02.036c nindantas tava sāmarthyaṃ tato duḥkhataraṃ nu kim",
  "GE07bhgce__u:187": "Bhg_02.037a hato vā prāpsyasi svargaṃ jitvā vā bhokṣyase mahīm",
  "GE07bhgce__u:188": "Bhg_02.037c tasmād uttiṣṭha kaunteya yuddhāya kṛtaniścayaḥ",
  "GE07bhgce__u:189": "Bhg_02.038a sukhaduḥkhe same kṛtvā lābhālābhau jayājayau",
  "GE07bhgce__u:190": "Bhg_02.038c tato yuddhāya yujyasva naivaṃ pāpam avāpsyasi",
  "GE07bhgce__u:191": "Bhg_02.039a eṣā te 'bhihitā sāṃkhye buddhir yoge tv imāṃ śṛṇu",
  "GE07bhgce__u:192": "Bhg_02.039c buddhyā yukto yayā pārtha karmabandhaṃ prahāsyasi",
  "GE07bhgce__u:193": "Bhg_02.040a nehābhikramanāśo 'sti pratyavāyo na vidyate",
  "GE07bhgce__u:194": "Bhg_02.040c svalpam apy asya dharmasya trāyate mahato bhayāt",
  "GE07bhgce__u:195": "Bhg_02.041a vyavasāyātmikā buddhir ekeha kurunandana",
  "GE07bhgce__u:196": "Bhg_02.041c bahuśākhā hy anantāś ca buddhayo 'vyavasāyinām",
  "GE07bhgce__u:197": "Bhg_02.042a yām imāṃ puṣpitāṃ vācaṃ pravadanty avipaścitaḥ",
  "GE07bhgce__u:198": "Bhg_02.042c vedavādaratāḥ pārtha nānyad astīti vādinaḥ",
  "GE07bhgce__u:199": "Bhg_02.043a kāmātmānaḥ svargaparā janmakarmaphalapradām",
  "GE07bhgce__u:200": "Bhg_02.043c kriyāviśeṣabahulāṃ bhogaiśvaryagatiṃ prati",
  "GE07bhgce__u:201": "Bhg_02.044a bhogaiśvaryaprasaktānāṃ tayāpahṛtacetasām",
  "GE07bhgce__u:202": "Bhg_02.044c vyavasāyātmikā buddhiḥ samādhau na vidhīyate",
  "GE07bhgce__u:203": "Bhg_02.045a traiguṇyaviṣayā vedā nistraiguṇyo bhavārjuna",
  "GE07bhgce__u:204": "Bhg_02.045c nirdvaṃdvo nityasattvastho niryogakṣema ātmavān",
  "GE07bhgce__u:205": "Bhg_02.046a yāvān artha udapāne sarvataḥ saṃplutodake",
  "GE07bhgce__u:206": "Bhg_02.046c tāvān sarveṣu vedeṣu brāhmaṇasya vijānataḥ",
  "GE07bhgce__u:207": "Bhg_02.047a karmaṇy evādhikāras te mā phaleṣu kadā cana",
  "GE07bhgce__u:208": "Bhg_02.047c mā karmaphalahetur bhūr mā te saṅgo 'stv akarmaṇi",
  "GE07bhgce__u:209": "Bhg_02.048a yogasthaḥ kuru karmāṇi saṅgaṃ tyaktvā dhanaṃjaya",
  "GE07bhgce__u:210": "Bhg_02.048c siddhyasiddhyoḥ samo bhūtvā samatvaṃ yoga ucyate",
  "GE07bhgce__u:211": "Bhg_02.049a dūreṇa hy avaraṃ karma buddhiyogād dhanaṃjaya",
  "GE07bhgce__u:212": "Bhg_02.049c buddhau śaraṇam anviccha kṛpaṇāḥ phalahetavaḥ",
  "GE07bhgce__u:213": "Bhg_02.050a buddhiyukto jahātīha ubhe sukṛtaduṣkṛte",
  "GE07bhgce__u:214": "Bhg_02.050c tasmād yogāya yujyasva yogaḥ karmasu kauśalam",
  "GE07bhgce__u:215": "Bhg_02.051a karmajaṃ buddhiyuktā hi phalaṃ tyaktvā manīṣiṇaḥ",
  "GE07bhgce__u:216": "Bhg_02.051c janmabandhavinirmuktāḥ padaṃ gacchanty anāmayam",
  "GE07bhgce__u:217": "Bhg_02.052a yadā te mohakalilaṃ buddhir vyatitariṣyati",
  "GE07bhgce__u:218": "Bhg_02.052c tadā gantāsi nirvedaṃ śrotavyasya śrutasya ca",
  "GE07bhgce__u:219": "Bhg_02.053a śrutivipratipannā te yadā sthāsyati niścalā",
  "GE07bhgce__u:220": "Bhg_02.053c samādhāv acalā buddhis tadā yogam avāpsyasi",
  "GE07bhgce__u:221": "Bhg_02.054 arjuna uvāca",
  "GE07bhgce__u:222": "Bhg_02.054a sthitaprajñasya kā bhāṣā samādhisthasya keśava",
  "GE07bhgce__u:223": "Bhg_02.054c sthitadhīḥ kiṃ prabhāṣeta kim āsīta vrajeta kim",
  "GE07bhgce__u:224": "Bhg_02.055 śrībhagavān uvāca",
  "GE07bhgce__u:225": "Bhg_02.055a prajahāti yadā kāmān sarvān pārtha manogatān",
  "GE07bhgce__u:226": "Bhg_02.055c ātmany evātmanā tuṣṭaḥ sthitaprajñas tadocyate",
  "GE07bhgce__u:227": "Bhg_02.056a duḥkheṣv anudvignamanāḥ sukheṣu vigataspṛhaḥ",
  "GE07bhgce__u:228": "Bhg_02.056c vītarāgabhayakrodhaḥ sthitadhīr munir ucyate",
  "GE07bhgce__u:229": "Bhg_02.057a yaḥ sarvatrānabhisnehas tat tat prāpya śubhāśubham",
  "GE07bhgce__u:230": "Bhg_02.057c nābhinandati na dveṣṭi tasya prajñā pratiṣṭhitā",
  "GE07bhgce__u:231": "Bhg_02.058a yadā saṃharate cāyaṃ kūrmo 'ṅgānīva sarvaśaḥ",
  "GE07bhgce__u:232": "Bhg_02.058c indriyāṇīndriyārthebhyas tasya prajñā pratiṣṭhitā",
  "GE07bhgce__u:233": "Bhg_02.059a viṣayā vinivartante nirāhārasya dehinaḥ",
  "GE07bhgce__u:234": "Bhg_02.059c rasavarjaṃ raso 'py asya paraṃ dṛṣṭvā nivartate",
  "GE07bhgce__u:235": "Bhg_02.060a yatato hy api kaunteya puruṣasya vipaścitaḥ",
  "GE07bhgce__u:236": "Bhg_02.060c indriyāṇi pramāthīni haranti prasabhaṃ manaḥ",
  "GE07bhgce__u:237": "Bhg_02.061a tāni sarvāṇi saṃyamya yukta āsīta matparaḥ",
  "GE07bhgce__u:238": "Bhg_02.061c vaśe hi yasyendriyāṇi tasya prajñā pratiṣṭhitā",
  "GE07bhgce__u:239": "Bhg_02.062a dhyāyato viṣayān puṃsaḥ saṅgas teṣūpajāyate",
  "GE07bhgce__u:240": "Bhg_02.062c saṅgāt saṃjāyate kāmaḥ kāmāt krodho 'bhijāyate",
  "GE07bhgce__u:241": "Bhg_02.063a krodhād bhavati saṃmohaḥ saṃmohāt smṛtivibhramaḥ",
  "GE07bhgce__u:242": "Bhg_02.063c smṛtibhraṃśād buddhināśo buddhināśāt praṇaśyati",
  "GE07bhgce__u:243": "Bhg_02.064a rāgadveṣaviyuktais tu viṣayān indriyaiś caran",
  "GE07bhgce__u:244": "Bhg_02.064c ātmavaśyair vidheyātmā prasādam adhigacchati",
  "GE07bhgce__u:245": "Bhg_02.065a prasāde sarvaduḥkhānāṃ hānir asyopajāyate",
  "GE07bhgce__u:246": "Bhg_02.065c prasannacetaso hy āśu buddhiḥ paryavatiṣṭhate",
  "GE07bhgce__u:247": "Bhg_02.066a nāsti buddhir ayuktasya na cāyuktasya bhāvanā",
  "GE07bhgce__u:248": "Bhg_02.066c na cābhāvayataḥ śāntir aśāntasya kutaḥ sukham",
  "GE07bhgce__u:249": "Bhg_02.067a indriyāṇāṃ hi caratāṃ yan mano 'nuvidhīyate",
  "GE07bhgce__u:250": "Bhg_02.067c tad asya harati prajñāṃ vāyur nāvam ivāmbhasi",
  "GE07bhgce__u:251": "Bhg_02.068a tasmād yasya mahābāho nigṛhītāni sarvaśaḥ",
  "GE07bhgce__u:252": "Bhg_02.068c indriyāṇīndriyārthebhyas tasya prajñā pratiṣṭhitā",
  "GE07bhgce__u:253": "Bhg_02.069a yā niśā sarvabhūtānāṃ tasyāṃ jāgarti saṃyamī",
  "GE07bhgce__u:254": "Bhg_02.069c yasyāṃ jāgrati bhūtāni sā niśā paśyato muneḥ",
  "GE07bhgce__u:255": "Bhg_02.070a_0 āpūryamāṇam acalapratiṣṭhaṃ;",
  "GE07bhgce__u:256": "Bhg_02.070a_1 samudram āpaḥ praviśanti yadvat",
  "GE07bhgce__u:257": "Bhg_02.070c_0 tadvat kāmā yaṃ praviśanti sarve;",
  "GE07bhgce__u:258": "Bhg_02.070c_1 sa śāntim āpnoti na kāmakāmī",
  "GE07bhgce__u:259": "Bhg_02.071a vihāya kāmān yaḥ sarvān pumāṃś carati niḥspṛhaḥ",
  "GE07bhgce__u:260": "Bhg_02.071c nirmamo nirahaṃkāraḥ sa śāntim adhigacchati",
  "GE07bhgce__u:261": "Bhg_02.072a eṣā brāhmī sthitiḥ pārtha naināṃ prāpya vimuhyati",
  "GE07bhgce__u:262": "Bhg_02.072c sthitvāsyām antakāle 'pi brahmanirvāṇam ṛcchati",
  "GE07bhgce__u:263": "Bhg_03.001 arjuna uvāca",
  "GE07bhgce__u:264": "Bhg_03.001a jyāyasī cet karmaṇas te matā buddhir janārdana",
  "GE07bhgce__u:265": "Bhg_03.001c tat kiṃ karmaṇi ghore māṃ niyojayasi keśava",
  "GE07bhgce__u:266": "Bhg_03.002a vyāmiśreṇaiva vākyena buddhiṃ mohayasīva me",
  "GE07bhgce__u:267": "Bhg_03.002c tad ekaṃ vada niścitya yena śreyo 'ham āpnuyām",
  "GE07bhgce__u:268": "Bhg_03.003 śrībhagavān uvāca",
  "GE07bhgce__u:269": "Bhg_03.003a loke 'smin dvividhā niṣṭhā purā proktā mayānagha",
  "GE07bhgce__u:270": "Bhg_03.003c jñānayogena sāṃkhyānāṃ karmayogena yoginām",
  "GE07bhgce__u:271": "Bhg_03.004a na karmaṇām anārambhān naiṣkarmyaṃ puruṣo 'śnute",
  "GE07bhgce__u:272": "Bhg_03.004c na ca saṃnyasanād eva siddhiṃ samadhigacchati",
  "GE07bhgce__u:273": "Bhg_03.005a na hi kaś cit kṣaṇam api jātu tiṣṭhaty akarmakṛt",
  "GE07bhgce__u:274": "Bhg_03.005c kāryate hy avaśaḥ karma sarvaḥ prakṛtijair guṇaiḥ",
  "GE07bhgce__u:275": "Bhg_03.006a karmendriyāṇi saṃyamya ya āste manasā smaran",
  "GE07bhgce__u:276": "Bhg_03.006c indriyārthān vimūḍhātmā mithyācāraḥ sa ucyate",
  "GE07bhgce__u:277": "Bhg_03.007a yas tv indriyāṇi manasā niyamyārabhate 'rjuna",
  "GE07bhgce__u:278": "Bhg_03.007c karmendriyaiḥ karmayogam asaktaḥ sa viśiṣyate",
  "GE07bhgce__u:279": "Bhg_03.008a niyataṃ kuru karma tvaṃ karma jyāyo hy akarmaṇaḥ",
  "GE07bhgce__u:280": "Bhg_03.008c śarīrayātrāpi ca te na prasidhyed akarmaṇaḥ",
  "GE07bhgce__u:281": "Bhg_03.009a yajñārthāt karmaṇo 'nyatra loko 'yaṃ karmabandhanaḥ",
  "GE07bhgce__u:282": "Bhg_03.009c tadarthaṃ karma kaunteya muktasaṅgaḥ samācara",
  "GE07bhgce__u:283": "Bhg_03.010a sahayajñāḥ prajāḥ sṛṣṭvā purovāca prajāpatiḥ",
  "GE07bhgce__u:284": "Bhg_03.010c anena prasaviṣyadhvam eṣa vo 'stv iṣṭakāmadhuk",
  "GE07bhgce__u:285": "Bhg_03.011a devān bhāvayatānena te devā bhāvayantu vaḥ",
  "GE07bhgce__u:286": "Bhg_03.011c parasparaṃ bhāvayantaḥ śreyaḥ param avāpsyatha",
  "GE07bhgce__u:287": "Bhg_03.012a iṣṭān bhogān hi vo devā dāsyante yajñabhāvitāḥ",
  "GE07bhgce__u:288": "Bhg_03.012c tair dattān apradāyaibhyo yo bhuṅkte stena eva saḥ",
  "GE07bhgce__u:289": "Bhg_03.013a yajñaśiṣṭāśinaḥ santo mucyante sarvakilbiṣaiḥ",
  "GE07bhgce__u:290": "Bhg_03.013c bhuñjate te tv aghaṃ pāpā ye pacanty ātmakāraṇāt",
  "GE07bhgce__u:291": "Bhg_03.014a annād bhavanti bhūtāni parjanyād annasaṃbhavaḥ",
  "GE07bhgce__u:292": "Bhg_03.014c yajñād bhavati parjanyo yajñaḥ karmasamudbhavaḥ",
  "GE07bhgce__u:293": "Bhg_03.015a karma brahmodbhavaṃ viddhi brahmākṣarasamudbhavam",
  "GE07bhgce__u:294": "Bhg_03.015c tasmāt sarvagataṃ brahma nityaṃ yajñe pratiṣṭhitam",
  "GE07bhgce__u:295": "Bhg_03.016a evaṃ pravartitaṃ cakraṃ nānuvartayatīha yaḥ",
  "GE07bhgce__u:296": "Bhg_03.016c aghāyur indriyārāmo moghaṃ pārtha sa jīvati",
  "GE07bhgce__u:297": "Bhg_03.017a yas tv ātmaratir eva syād ātmatṛptaś ca mānavaḥ",
  "GE07bhgce__u:298": "Bhg_03.017c ātmany eva ca saṃtuṣṭas tasya kāryaṃ na vidyate",
  "GE07bhgce__u:299": "Bhg_03.018a naiva tasya kṛtenārtho nākṛteneha kaś cana",
  "GE07bhgce__u:300": "Bhg_03.018c na cāsya sarvabhūteṣu kaś cid arthavyapāśrayaḥ",
  "GE07bhgce__u:301": "Bhg_03.019a tasmād asaktaḥ satataṃ kāryaṃ karma samācara",
  "GE07bhgce__u:302": "Bhg_03.019c asakto hy ācaran karma param āpnoti pūruṣaḥ",
  "GE07bhgce__u:303": "Bhg_03.020a karmaṇaiva hi saṃsiddhim āsthitā janakādayaḥ",
  "GE07bhgce__u:304": "Bhg_03.020c lokasaṃgraham evāpi saṃpaśyan kartum arhasi",
  "GE07bhgce__u:305": "Bhg_03.021a yad yad ācarati śreṣṭhas tat tad evetaro janaḥ",
  "GE07bhgce__u:306": "Bhg_03.021c sa yat pramāṇaṃ kurute lokas tad anuvartate",
  "GE07bhgce__u:307": "Bhg_03.022a na me pārthāsti kartavyaṃ triṣu lokeṣu kiṃ cana",
  "GE07bhgce__u:308": "Bhg_03.022c nānavāptam avāptavyaṃ varta eva ca karmaṇi",
  "GE07bhgce__u:309": "Bhg_03.023a yadi hy ahaṃ na varteyaṃ jātu karmaṇy atandritaḥ",
  "GE07bhgce__u:310": "Bhg_03.023c mama vartmānuvartante manuṣyāḥ pārtha sarvaśaḥ",
  "GE07bhgce__u:311": "Bhg_03.024a utsīdeyur ime lokā na kuryāṃ karma ced aham",
  "GE07bhgce__u:312": "Bhg_03.024c saṃkarasya ca kartā syām upahanyām imāḥ prajāḥ",
  "GE07bhgce__u:313": "Bhg_03.025a saktāḥ karmaṇy avidvāṃso yathā kurvanti bhārata",
  "GE07bhgce__u:314": "Bhg_03.025c kuryād vidvāṃs tathāsaktaś cikīrṣur lokasaṃgraham",
  "GE07bhgce__u:315": "Bhg_03.026a na buddhibhedaṃ janayed ajñānāṃ karmasaṅginām",
  "GE07bhgce__u:316": "Bhg_03.026c joṣayet sarvakarmāṇi vidvān yuktaḥ samācaran",
  "GE07bhgce__u:317": "Bhg_03.027a prakṛteḥ kriyamāṇāni guṇaiḥ karmāṇi sarvaśaḥ",
  "GE07bhgce__u:318": "Bhg_03.027c ahaṃkāravimūḍhātmā kartāham iti manyate",
  "GE07bhgce__u:319": "Bhg_03.028a tattvavit tu mahābāho guṇakarmavibhāgayoḥ",
  "GE07bhgce__u:320": "Bhg_03.028c guṇā guṇeṣu vartanta iti matvā na sajjate",
  "GE07bhgce__u:321": "Bhg_03.029a prakṛter guṇasaṃmūḍhāḥ sajjante guṇakarmasu",
  "GE07bhgce__u:322": "Bhg_03.029c tān akṛtsnavido mandān kṛtsnavin na vicālayet",
  "GE07bhgce__u:323": "Bhg_03.030a mayi sarvāṇi karmāṇi saṃnyasyādhyātmacetasā",
  "GE07bhgce__u:324": "Bhg_03.030c nirāśīr nirmamo bhūtvā yudhyasva vigatajvaraḥ",
  "GE07bhgce__u:325": "Bhg_03.031a ye me matam idaṃ nityam anutiṣṭhanti mānavāḥ",
  "GE07bhgce__u:326": "Bhg_03.031c śraddhāvanto 'nasūyanto mucyante te 'pi karmabhiḥ",
  "GE07bhgce__u:327": "Bhg_03.032a ye tv etad abhyasūyanto nānutiṣṭhanti me matam",
  "GE07bhgce__u:328": "Bhg_03.032c sarvajñānavimūḍhāṃs tān viddhi naṣṭān acetasaḥ",
  "GE07bhgce__u:329": "Bhg_03.033a sadṛśaṃ ceṣṭate svasyāḥ prakṛter jñānavān api",
  "GE07bhgce__u:330": "Bhg_03.033c prakṛtiṃ yānti bhūtāni nigrahaḥ kiṃ kariṣyati",
  "GE07bhgce__u:331": "Bhg_03.034a indriyasyendriyasyārthe rāgadveṣau vyavasthitau",
  "GE07bhgce__u:332": "Bhg_03.034c tayor na vaśam āgacchet tau hy asya paripanthinau",
  "GE07bhgce__u:333": "Bhg_03.035a śreyān svadharmo viguṇaḥ paradharmāt svanuṣṭhitāt",
  "GE07bhgce__u:334": "Bhg_03.035c svadharme nidhanaṃ śreyaḥ paradharmo bhayāvahaḥ",
  "GE07bhgce__u:335": "Bhg_03.036 arjuna uvāca",
  "GE07bhgce__u:336": "Bhg_03.036a atha kena prayukto 'yaṃ pāpaṃ carati pūruṣaḥ",
  "GE07bhgce__u:337": "Bhg_03.036c anicchann api vārṣṇeya balād iva niyojitaḥ",
  "GE07bhgce__u:338": "Bhg_03.037 śrībhagavān uvāca",
  "GE07bhgce__u:339": "Bhg_03.037a kāma eṣa krodha eṣa rajoguṇasamudbhavaḥ",
  "GE07bhgce__u:340": "Bhg_03.037c mahāśano mahāpāpmā viddhy enam iha vairiṇam",
  "GE07bhgce__u:341": "Bhg_03.038a dhūmenāvriyate vahnir yathādarśo malena ca",
  "GE07bhgce__u:342": "Bhg_03.038c yatholbenāvṛto garbhas tathā tenedam āvṛtam",
  "GE07bhgce__u:343": "Bhg_03.039a āvṛtaṃ jñānam etena jñānino nityavairiṇā",
  "GE07bhgce__u:344": "Bhg_03.039c kāmarūpeṇa kaunteya duṣpūreṇānalena ca",
  "GE07bhgce__u:345": "Bhg_03.040a indriyāṇi mano buddhir asyādhiṣṭhānam ucyate",
  "GE07bhgce__u:346": "Bhg_03.040c etair vimohayaty eṣa jñānam āvṛtya dehinam",
  "GE07bhgce__u:347": "Bhg_03.041a tasmāt tvam indriyāṇy ādau niyamya bharatarṣabha",
  "GE07bhgce__u:348": "Bhg_03.041c pāpmānaṃ prajahihy enaṃ jñānavijñānanāśanam",
  "GE07bhgce__u:349": "Bhg_03.042a indriyāṇi parāṇy āhur indriyebhyaḥ paraṃ manaḥ",
  "GE07bhgce__u:350": "Bhg_03.042c manasas tu parā buddhir yo buddheḥ paratas tu saḥ",
  "GE07bhgce__u:351": "Bhg_03.043a evaṃ buddheḥ paraṃ buddhvā saṃstabhyātmānam ātmanā",
  "GE07bhgce__u:352": "Bhg_03.043c jahi śatruṃ mahābāho kāmarūpaṃ durāsadam",
  "GE07bhgce__u:353": "Bhg_04.001 śrībhagavān uvāca",
  "GE07bhgce__u:354": "Bhg_04.001a imaṃ vivasvate yogaṃ proktavān aham avyayam",
  "GE07bhgce__u:355": "Bhg_04.001c vivasvān manave prāha manur ikṣvākave 'bravīt",
  "GE07bhgce__u:356": "Bhg_04.002a evaṃ paraṃparāprāptam imaṃ rājarṣayo viduḥ",
  "GE07bhgce__u:357": "Bhg_04.002c sa kāleneha mahatā yogo naṣṭaḥ paraṃtapa",
  "GE07bhgce__u:358": "Bhg_04.003a sa evāyaṃ mayā te 'dya yogaḥ proktaḥ purātanaḥ",
  "GE07bhgce__u:359": "Bhg_04.003c bhakto 'si me sakhā ceti rahasyaṃ hy etad uttamam",
  "GE07bhgce__u:360": "Bhg_04.004 arjuna uvāca",
  "GE07bhgce__u:361": "Bhg_04.004a aparaṃ bhavato janma paraṃ janma vivasvataḥ",
  "GE07bhgce__u:362": "Bhg_04.004c katham etad vijānīyāṃ tvam ādau proktavān iti",
  "GE07bhgce__u:363": "Bhg_04.005 śrībhagavān uvāca",
  "GE07bhgce__u:364": "Bhg_04.005a bahūni me vyatītāni janmāni tava cārjuna",
  "GE07bhgce__u:365": "Bhg_04.005c tāny ahaṃ veda sarvāṇi na tvaṃ vettha paraṃtapa",
  "GE07bhgce__u:366": "Bhg_04.006a ajo 'pi sann avyayātmā bhūtānām īśvaro 'pi san",
  "GE07bhgce__u:367": "Bhg_04.006c prakṛtiṃ svām adhiṣṭhāya saṃbhavāmy ātmamāyayā",
  "GE07bhgce__u:368": "Bhg_04.007a yadā yadā hi dharmasya glānir bhavati bhārata",
  "GE07bhgce__u:369": "Bhg_04.007c abhyutthānam adharmasya tadātmānaṃ sṛjāmy aham",
  "GE07bhgce__u:370": "Bhg_04.008a paritrāṇāya sādhūnāṃ vināśāya ca duṣkṛtām",
  "GE07bhgce__u:371": "Bhg_04.008c dharmasaṃsthāpanārthāya saṃbhavāmi yuge yuge",
  "GE07bhgce__u:372": "Bhg_04.009a janma karma ca me divyam evaṃ yo vetti tattvataḥ",
  "GE07bhgce__u:373": "Bhg_04.009c tyaktvā dehaṃ punarjanma naiti mām eti so 'rjuna",
  "GE07bhgce__u:374": "Bhg_04.010a vītarāgabhayakrodhā manmayā mām upāśritāḥ",
  "GE07bhgce__u:375": "Bhg_04.010c bahavo jñānatapasā pūtā madbhāvam āgatāḥ",
  "GE07bhgce__u:376": "Bhg_04.011a ye yathā māṃ prapadyante tāṃs tathaiva bhajāmy aham",
  "GE07bhgce__u:377": "Bhg_04.011c mama vartmānuvartante manuṣyāḥ pārtha sarvaśaḥ",
  "GE07bhgce__u:378": "Bhg_04.012a kāṅkṣantaḥ karmaṇāṃ siddhiṃ yajanta iha devatāḥ",
  "GE07bhgce__u:379": "Bhg_04.012c kṣipraṃ hi mānuṣe loke siddhir bhavati karmajā",
  "GE07bhgce__u:380": "Bhg_04.013a cāturvarṇyaṃ mayā sṛṣṭaṃ guṇakarmavibhāgaśaḥ",
  "GE07bhgce__u:381": "Bhg_04.013c tasya kartāram api māṃ viddhy akartāram avyayam",
  "GE07bhgce__u:382": "Bhg_04.014a na māṃ karmāṇi limpanti na me karmaphale spṛhā",
  "GE07bhgce__u:383": "Bhg_04.014c iti māṃ yo 'bhijānāti karmabhir na sa badhyate",
  "GE07bhgce__u:384": "Bhg_04.015a evaṃ jñātvā kṛtaṃ karma pūrvair api mumukṣubhiḥ",
  "GE07bhgce__u:385": "Bhg_04.015c kuru karmaiva tasmāt tvaṃ pūrvaiḥ pūrvataraṃ kṛtam",
  "GE07bhgce__u:386": "Bhg_04.016a kiṃ karma kim akarmeti kavayo 'py atra mohitāḥ",
  "GE07bhgce__u:387": "Bhg_04.016c tat te karma pravakṣyāmi yaj jñātvā mokṣyase 'śubhāt",
  "GE07bhgce__u:388": "Bhg_04.017a karmaṇo hy api boddhavyaṃ boddhavyaṃ ca vikarmaṇaḥ",
  "GE07bhgce__u:389": "Bhg_04.017c akarmaṇaś ca boddhavyaṃ gahanā karmaṇo gatiḥ",
  "GE07bhgce__u:390": "Bhg_04.018a karmaṇy akarma yaḥ paśyed akarmaṇi ca karma yaḥ",
  "GE07bhgce__u:391": "Bhg_04.018c sa buddhimān manuṣyeṣu sa yuktaḥ kṛtsnakarmakṛt",
  "GE07bhgce__u:392": "Bhg_04.019a yasya sarve samārambhāḥ kāmasaṃkalpavarjitāḥ",
  "GE07bhgce__u:393": "Bhg_04.019c jñānāgnidagdhakarmāṇaṃ tam āhuḥ paṇḍitaṃ budhāḥ",
  "GE07bhgce__u:394": "Bhg_04.020a tyaktvā karmaphalāsaṅgaṃ nityatṛpto nirāśrayaḥ",
  "GE07bhgce__u:395": "Bhg_04.020c karmaṇy abhipravṛtto 'pi naiva kiṃ cit karoti saḥ",
  "GE07bhgce__u:396": "Bhg_04.021a nirāśīr yatacittātmā tyaktasarvaparigrahaḥ",
  "GE07bhgce__u:397": "Bhg_04.021c śārīraṃ kevalaṃ karma kurvan nāpnoti kilbiṣam",
  "GE07bhgce__u:398": "Bhg_04.022a yadṛcchālābhasaṃtuṣṭo dvaṃdvātīto vimatsaraḥ",
  "GE07bhgce__u:399": "Bhg_04.022c samaḥ siddhāv asiddhau ca kṛtvāpi na nibadhyate",
  "GE07bhgce__u:400": "Bhg_04.023a gatasaṅgasya muktasya jñānāvasthitacetasaḥ",
  "GE07bhgce__u:401": "Bhg_04.023c yajñāyācarataḥ karma samagraṃ pravilīyate",
  "GE07bhgce__u:402": "Bhg_04.024a brahmārpaṇaṃ brahmahavir brahmāgnau brahmaṇā hutam",
  "GE07bhgce__u:403": "Bhg_04.024c brahmaiva tena gantavyaṃ brahmakarmasamādhinā",
  "GE07bhgce__u:404": "Bhg_04.025a daivam evāpare yajñaṃ yoginaḥ paryupāsate",
  "GE07bhgce__u:405": "Bhg_04.025c brahmāgnāv apare yajñaṃ yajñenaivopajuhvati",
  "GE07bhgce__u:406": "Bhg_04.026a śrotrādīnīndriyāṇy anye saṃyamāgniṣu juhvati",
  "GE07bhgce__u:407": "Bhg_04.026c śabdādīn viṣayān anya indriyāgniṣu juhvati",
  "GE07bhgce__u:408": "Bhg_04.027a sarvāṇīndriyakarmāṇi prāṇakarmāṇi cāpare",
  "GE07bhgce__u:409": "Bhg_04.027c ātmasaṃyamayogāgnau juhvati jñānadīpite",
  "GE07bhgce__u:410": "Bhg_04.028a dravyayajñās tapoyajñā yogayajñās tathāpare",
  "GE07bhgce__u:411": "Bhg_04.028c svādhyāyajñānayajñāś ca yatayaḥ saṃśitavratāḥ",
  "GE07bhgce__u:412": "Bhg_04.029a apāne juhvati prāṇaṃ prāṇe 'pānaṃ tathāpare",
  "GE07bhgce__u:413": "Bhg_04.029c prāṇāpānagatī ruddhvā prāṇāyāmaparāyaṇāḥ",
  "GE07bhgce__u:414": "Bhg_04.030a apare niyatāhārāḥ prāṇān prāṇeṣu juhvati",
  "GE07bhgce__u:415": "Bhg_04.030c sarve 'py ete yajñavido yajñakṣapitakalmaṣāḥ",
  "GE07bhgce__u:416": "Bhg_04.031a yajñaśiṣṭāmṛtabhujo yānti brahma sanātanam",
  "GE07bhgce__u:417": "Bhg_04.031c nāyaṃ loko 'sty ayajñasya kuto 'nyaḥ kurusattama",
  "GE07bhgce__u:418": "Bhg_04.032a evaṃ bahuvidhā yajñā vitatā brahmaṇo mukhe",
  "GE07bhgce__u:419": "Bhg_04.032c karmajān viddhi tān sarvān evaṃ jñātvā vimokṣyase",
  "GE07bhgce__u:420": "Bhg_04.033a śreyān dravyamayād yajñāj jñānayajñaḥ paraṃtapa",
  "GE07bhgce__u:421": "Bhg_04.033c sarvaṃ karmākhilaṃ pārtha jñāne parisamāpyate",
  "GE07bhgce__u:422": "Bhg_04.034a tad viddhi praṇipātena paripraśnena sevayā",
  "GE07bhgce__u:423": "Bhg_04.034c upadekṣyanti te jñānaṃ jñāninas tattvadarśinaḥ",
  "GE07bhgce__u:424": "Bhg_04.035a yaj jñātvā na punar moham evaṃ yāsyasi pāṇḍava",
  "GE07bhgce__u:425": "Bhg_04.035c yena bhūtāny aśeṣeṇa drakṣyasy ātmany atho mayi",
  "GE07bhgce__u:426": "Bhg_04.036a api ced asi pāpebhyaḥ sarvebhyaḥ pāpakṛttamaḥ",
  "GE07bhgce__u:427": "Bhg_04.036c sarvaṃ jñānaplavenaiva vṛjinaṃ saṃtariṣyasi",
  "GE07bhgce__u:428": "Bhg_04.037a yathaidhāṃsi samiddho 'gnir bhasmasāt kurute 'rjuna",
  "GE07bhgce__u:429": "Bhg_04.037c jñānāgniḥ sarvakarmāṇi bhasmasāt kurute tathā",
  "GE07bhgce__u:430": "Bhg_04.038a na hi jñānena sadṛśaṃ pavitram iha vidyate",
  "GE07bhgce__u:431": "Bhg_04.038c tat svayaṃ yogasaṃsiddhaḥ kālenātmani vindati",
  "GE07bhgce__u:432": "Bhg_04.039a śraddhāvāṃl labhate jñānaṃ tatparaḥ saṃyatendriyaḥ",
  "GE07bhgce__u:433": "Bhg_04.039c jñānaṃ labdhvā parāṃ śāntim acireṇādhigacchati",
  "GE07bhgce__u:434": "Bhg_04.040a ajñaś cāśraddadhānaś ca saṃśayātmā vinaśyati",
  "GE07bhgce__u:435": "Bhg_04.040c nāyaṃ loko 'sti na paro na sukhaṃ saṃśayātmanaḥ",
  "GE07bhgce__u:436": "Bhg_04.041a yogasaṃnyastakarmāṇaṃ jñānasaṃchinnasaṃśayam",
  "GE07bhgce__u:437": "Bhg_04.041c ātmavantaṃ na karmāṇi nibadhnanti dhanaṃjaya",
  "GE07bhgce__u:438": "Bhg_04.042a tasmād ajñānasaṃbhūtaṃ hṛtsthaṃ jñānāsinātmanaḥ",
  "GE07bhgce__u:439": "Bhg_04.042c chittvainaṃ saṃśayaṃ yogam ātiṣṭhottiṣṭha bhārata",
  "GE07bhgce__u:440": "Bhg_05.001 arjuna uvāca",
  "GE07bhgce__u:441": "Bhg_05.001a saṃnyāsaṃ karmaṇāṃ kṛṣṇa punar yogaṃ ca śaṃsasi",
  "GE07bhgce__u:442": "Bhg_05.001c yac chreya etayor ekaṃ tan me brūhi suniścitam",
  "GE07bhgce__u:443": "Bhg_05.002 śrībhagavān uvāca",
  "GE07bhgce__u:444": "Bhg_05.002a saṃnyāsaḥ karmayogaś ca niḥśreyasakarāv ubhau",
  "GE07bhgce__u:445": "Bhg_05.002c tayos tu karmasaṃnyāsāt karmayogo viśiṣyate",
  "GE07bhgce__u:446": "Bhg_05.003a jñeyaḥ sa nityasaṃnyāsī yo na dveṣṭi na kāṅkṣati",
  "GE07bhgce__u:447": "Bhg_05.003c nirdvaṃdvo hi mahābāho sukhaṃ bandhāt pramucyate",
  "GE07bhgce__u:448": "Bhg_05.004a sāṃkhyayogau pṛthag bālāḥ pravadanti na paṇḍitāḥ",
  "GE07bhgce__u:449": "Bhg_05.004c ekam apy āsthitaḥ samyag ubhayor vindate phalam",
  "GE07bhgce__u:450": "Bhg_05.005a yat sāṃkhyaiḥ prāpyate sthānaṃ tad yogair api gamyate",
  "GE07bhgce__u:451": "Bhg_05.005c ekaṃ sāṃkhyaṃ ca yogaṃ ca yaḥ paśyati sa paśyati",
  "GE07bhgce__u:452": "Bhg_05.006a saṃnyāsas tu mahābāho duḥkham āptum ayogataḥ",
  "GE07bhgce__u:453": "Bhg_05.006c yogayukto munir brahma nacireṇādhigacchati",
  "GE07bhgce__u:454": "Bhg_05.007a yogayukto viśuddhātmā vijitātmā jitendriyaḥ",
  "GE07bhgce__u:455": "Bhg_05.007c sarvabhūtātmabhūtātmā kurvann api na lipyate",
  "GE07bhgce__u:456": "Bhg_05.008a naiva kiṃ cit karomīti yukto manyeta tattvavit",
  "GE07bhgce__u:457": "Bhg_05.008c paśyañ śṛṇvan spṛśañ jighrann aśnan gacchan svapañ śvasan",
  "GE07bhgce__u:458": "Bhg_05.009a pralapan visṛjan gṛhṇann unmiṣan nimiṣann api",
  "GE07bhgce__u:459": "Bhg_05.009c indriyāṇīndriyārtheṣu vartanta iti dhārayan",
  "GE07bhgce__u:460": "Bhg_05.010a brahmaṇy ādhāya karmāṇi saṅgaṃ tyaktvā karoti yaḥ",
  "GE07bhgce__u:461": "Bhg_05.010c lipyate na sa pāpena padmapatram ivāmbhasā",
  "GE07bhgce__u:462": "Bhg_05.011a kāyena manasā buddhyā kevalair indriyair api",
  "GE07bhgce__u:463": "Bhg_05.011c yoginaḥ karma kurvanti saṅgaṃ tyaktvātmaśuddhaye",
  "GE07bhgce__u:464": "Bhg_05.012a yuktaḥ karmaphalaṃ tyaktvā śāntim āpnoti naiṣṭhikīm",
  "GE07bhgce__u:465": "Bhg_05.012c ayuktaḥ kāmakāreṇa phale sakto nibadhyate",
  "GE07bhgce__u:466": "Bhg_05.013a sarvakarmāṇi manasā saṃnyasyāste sukhaṃ vaśī",
  "GE07bhgce__u:467": "Bhg_05.013c navadvāre pure dehī naiva kurvan na kārayan",
  "GE07bhgce__u:468": "Bhg_05.014a na kartṛtvaṃ na karmāṇi lokasya sṛjati prabhuḥ",
  "GE07bhgce__u:469": "Bhg_05.014c na karmaphalasaṃyogaṃ svabhāvas tu pravartate",
  "GE07bhgce__u:470": "Bhg_05.015a nādatte kasya cit pāpaṃ na caiva sukṛtaṃ vibhuḥ",
  "GE07bhgce__u:471": "Bhg_05.015c ajñānenāvṛtaṃ jñānaṃ tena muhyanti jantavaḥ",
  "GE07bhgce__u:472": "Bhg_05.016a jñānena tu tad ajñānaṃ yeṣāṃ nāśitam ātmanaḥ",
  "GE07bhgce__u:473": "Bhg_05.016c teṣām ādityavaj jñānaṃ prakāśayati tatparam",
  "GE07bhgce__u:474": "Bhg_05.017a tadbuddhayas tadātmānas tanniṣṭhās tatparāyaṇāḥ",
  "GE07bhgce__u:475": "Bhg_05.017c gacchanty apunarāvṛttiṃ jñānanirdhūtakalmaṣāḥ",
  "GE07bhgce__u:476": "Bhg_05.018a vidyāvinayasaṃpanne brāhmaṇe gavi hastini",
  "GE07bhgce__u:477": "Bhg_05.018c śuni caiva śvapāke ca paṇḍitāḥ samadarśinaḥ",
  "GE07bhgce__u:478": "Bhg_05.019a ihaiva tair jitaḥ sargo yeṣāṃ sāmye sthitaṃ manaḥ",
  "GE07bhgce__u:479": "Bhg_05.019c nirdoṣaṃ hi samaṃ brahma tasmād brahmaṇi te sthitāḥ",
  "GE07bhgce__u:480": "Bhg_05.020a na prahṛṣyet priyaṃ prāpya nodvijet prāpya cāpriyam",
  "GE07bhgce__u:481": "Bhg_05.020c sthirabuddhir asaṃmūḍho brahmavid brahmaṇi sthitaḥ",
  "GE07bhgce__u:482": "Bhg_05.021a bāhyasparśeṣv asaktātmā vindaty ātmani yat sukham",
  "GE07bhgce__u:483": "Bhg_05.021c sa brahmayogayuktātmā sukham akṣayam aśnute",
  "GE07bhgce__u:484": "Bhg_05.022a ye hi saṃsparśajā bhogā duḥkhayonaya eva te",
  "GE07bhgce__u:485": "Bhg_05.022c ādyantavantaḥ kaunteya na teṣu ramate budhaḥ",
  "GE07bhgce__u:486": "Bhg_05.023a śaknotīhaiva yaḥ soḍhuṃ prāk śarīravimokṣaṇāt",
  "GE07bhgce__u:487": "Bhg_05.023c kāmakrodhodbhavaṃ vegaṃ sa yuktaḥ sa sukhī naraḥ",
  "GE07bhgce__u:488": "Bhg_05.024a yo 'ntaḥsukho 'ntarārāmas tathāntarjyotir eva yaḥ",
  "GE07bhgce__u:489": "Bhg_05.024c sa yogī brahmanirvāṇaṃ brahmabhūto 'dhigacchati",
  "GE07bhgce__u:490": "Bhg_05.025a labhante brahmanirvāṇam ṛṣayaḥ kṣīṇakalmaṣāḥ",
  "GE07bhgce__u:491": "Bhg_05.025c chinnadvaidhā yatātmānaḥ sarvabhūtahite ratāḥ",
  "GE07bhgce__u:492": "Bhg_05.026a kāmakrodhaviyuktānāṃ yatīnāṃ yatacetasām",
  "GE07bhgce__u:493": "Bhg_05.026c abhito brahmanirvāṇaṃ vartate viditātmanām",
  "GE07bhgce__u:494": "Bhg_05.027a sparśān kṛtvā bahir bāhyāṃś cakṣuś caivāntare bhruvoḥ",
  "GE07bhgce__u:495": "Bhg_05.027c prāṇāpānau samau kṛtvā nāsābhyantaracāriṇau",
  "GE07bhgce__u:496": "Bhg_05.028a yatendriyamanobuddhir munir mokṣaparāyaṇaḥ",
  "GE07bhgce__u:497": "Bhg_05.028c vigatecchābhayakrodho yaḥ sadā mukta eva saḥ",
  "GE07bhgce__u:498": "Bhg_05.029a bhoktāraṃ yajñatapasāṃ sarvalokamaheśvaram",
  "GE07bhgce__u:499": "Bhg_05.029c suhṛdaṃ sarvabhūtānāṃ jñātvā māṃ śāntim ṛcchati",
  "GE07bhgce__u:500": "Bhg_06.001 śrībhagavān uvāca",
  "GE07bhgce__u:501": "Bhg_06.001a anāśritaḥ karmaphalaṃ kāryaṃ karma karoti yaḥ",
  "GE07bhgce__u:502": "Bhg_06.001c sa saṃnyāsī ca yogī ca na niragnir na cākriyaḥ",
  "GE07bhgce__u:503": "Bhg_06.002a yaṃ saṃnyāsam iti prāhur yogaṃ taṃ viddhi pāṇḍava",
  "GE07bhgce__u:504": "Bhg_06.002c na hy asaṃnyastasaṃkalpo yogī bhavati kaś cana",
  "GE07bhgce__u:505": "Bhg_06.003a ārurukṣor muner yogaṃ karma kāraṇam ucyate",
  "GE07bhgce__u:506": "Bhg_06.003c yogārūḍhasya tasyaiva śamaḥ kāraṇam ucyate",
  "GE07bhgce__u:507": "Bhg_06.004a yadā hi nendriyārtheṣu na karmasv anuṣajjate",
  "GE07bhgce__u:508": "Bhg_06.004c sarvasaṃkalpasaṃnyāsī yogārūḍhas tadocyate",
  "GE07bhgce__u:509": "Bhg_06.005a uddhared ātmanātmānaṃ nātmānam avasādayet",
  "GE07bhgce__u:510": "Bhg_06.005c ātmaiva hy ātmano bandhur ātmaiva ripur ātmanaḥ",
  "GE07bhgce__u:511": "Bhg_06.006a bandhur ātmātmanas tasya yenātmaivātmanā jitaḥ",
  "GE07bhgce__u:512": "Bhg_06.006c anātmanas tu śatrutve vartetātmaiva śatruvat",
  "GE07bhgce__u:513": "Bhg_06.007a jitātmanaḥ praśāntasya paramātmā samāhitaḥ",
  "GE07bhgce__u:514": "Bhg_06.007c śītoṣṇasukhaduḥkheṣu tathā mānāvamānayoḥ",
  "GE07bhgce__u:515": "Bhg_06.008a jñānavijñānatṛptātmā kūṭastho vijitendriyaḥ",
  "GE07bhgce__u:516": "Bhg_06.008c yukta ity ucyate yogī samaloṣṭāśmakāñcanaḥ",
  "GE07bhgce__u:517": "Bhg_06.009a suhṛnmitrāryudāsīnamadhyasthadveṣyabandhuṣu",
  "GE07bhgce__u:518": "Bhg_06.009c sādhuṣv api ca pāpeṣu samabuddhir viśiṣyate",
  "GE07bhgce__u:519": "Bhg_06.010a yogī yuñjīta satatam ātmānaṃ rahasi sthitaḥ",
  "GE07bhgce__u:520": "Bhg_06.010c ekākī yatacittātmā nirāśīr aparigrahaḥ",
  "GE07bhgce__u:521": "Bhg_06.011a śucau deśe pratiṣṭhāpya sthiram āsanam ātmanaḥ",
  "GE07bhgce__u:522": "Bhg_06.011c nātyucchritaṃ nātinīcaṃ cailājinakuśottaram",
  "GE07bhgce__u:523": "Bhg_06.012a tatraikāgraṃ manaḥ kṛtvā yatacittendriyakriyaḥ",
  "GE07bhgce__u:524": "Bhg_06.012c upaviśyāsane yuñjyād yogam ātmaviśuddhaye",
  "GE07bhgce__u:525": "Bhg_06.013a samaṃ kāyaśirogrīvaṃ dhārayann acalaṃ sthiraḥ",
  "GE07bhgce__u:526": "Bhg_06.013c saṃprekṣya nāsikāgraṃ svaṃ diśaś cānavalokayan",
  "GE07bhgce__u:527": "Bhg_06.014a praśāntātmā vigatabhīr brahmacārivrate sthitaḥ",
  "GE07bhgce__u:528": "Bhg_06.014c manaḥ saṃyamya maccitto yukta āsīta matparaḥ",
  "GE07bhgce__u:529": "Bhg_06.015a yuñjann evaṃ sadātmānaṃ yogī niyatamānasaḥ",
  "GE07bhgce__u:530": "Bhg_06.015c śāntiṃ nirvāṇaparamāṃ matsaṃsthām adhigacchati",
  "GE07bhgce__u:531": "Bhg_06.016a nātyaśnatas tu yogo 'sti na caikāntam anaśnataḥ",
  "GE07bhgce__u:532": "Bhg_06.016c na cātisvapnaśīlasya jāgrato naiva cārjuna",
  "GE07bhgce__u:533": "Bhg_06.017a yuktāhāravihārasya yuktaceṣṭasya karmasu",
  "GE07bhgce__u:534": "Bhg_06.017c yuktasvapnāvabodhasya yogo bhavati duḥkhahā",
  "GE07bhgce__u:535": "Bhg_06.018a yadā viniyataṃ cittam ātmany evāvatiṣṭhate",
  "GE07bhgce__u:536": "Bhg_06.018c niḥspṛhaḥ sarvakāmebhyo yukta ity ucyate tadā",
  "GE07bhgce__u:537": "Bhg_06.019a yathā dīpo nivātastho neṅgate sopamā smṛtā",
  "GE07bhgce__u:538": "Bhg_06.019c yogino yatacittasya yuñjato yogam ātmanaḥ",
  "GE07bhgce__u:539": "Bhg_06.020a yatroparamate cittaṃ niruddhaṃ yogasevayā",
  "GE07bhgce__u:540": "Bhg_06.020c yatra caivātmanātmānaṃ paśyann ātmani tuṣyati",
  "GE07bhgce__u:541": "Bhg_06.021a sukham ātyantikaṃ yat tad buddhigrāhyam atīndriyam",
  "GE07bhgce__u:542": "Bhg_06.021c vetti yatra na caivāyaṃ sthitaś calati tattvataḥ",
  "GE07bhgce__u:543": "Bhg_06.022a yaṃ labdhvā cāparaṃ lābhaṃ manyate nādhikaṃ tataḥ",
  "GE07bhgce__u:544": "Bhg_06.022c yasmin sthito na duḥkhena guruṇāpi vicālyate",
  "GE07bhgce__u:545": "Bhg_06.023a taṃ vidyād duḥkhasaṃyogaviyogaṃ yogasaṃjñitam",
  "GE07bhgce__u:546": "Bhg_06.023c sa niścayena yoktavyo yogo 'nirviṇṇacetasā",
  "GE07bhgce__u:547": "Bhg_06.024a saṃkalpaprabhavān kāmāṃs tyaktvā sarvān aśeṣataḥ",
  "GE07bhgce__u:548": "Bhg_06.024c manasaivendriyagrāmaṃ viniyamya samantataḥ",
  "GE07bhgce__u:549": "Bhg_06.025a śanaiḥ śanair uparamed buddhyā dhṛtigṛhītayā",
  "GE07bhgce__u:550": "Bhg_06.025c ātmasaṃsthaṃ manaḥ kṛtvā na kiṃ cid api cintayet",
  "GE07bhgce__u:551": "Bhg_06.026a yato yato niścarati manaś cañcalam asthiram",
  "GE07bhgce__u:552": "Bhg_06.026c tatas tato niyamyaitad ātmany eva vaśaṃ nayet",
  "GE07bhgce__u:553": "Bhg_06.027a praśāntamanasaṃ hy enaṃ yoginaṃ sukham uttamam",
  "GE07bhgce__u:554": "Bhg_06.027c upaiti śāntarajasaṃ brahmabhūtam akalmaṣam",
  "GE07bhgce__u:555": "Bhg_06.028a yuñjann evaṃ sadātmānaṃ yogī vigatakalmaṣaḥ",
  "GE07bhgce__u:556": "Bhg_06.028c sukhena brahmasaṃsparśam atyantaṃ sukham aśnute",
  "GE07bhgce__u:557": "Bhg_06.029a sarvabhūtastham ātmānaṃ sarvabhūtāni cātmani",
  "GE07bhgce__u:558": "Bhg_06.029c īkṣate yogayuktātmā sarvatra samadarśanaḥ",
  "GE07bhgce__u:559": "Bhg_06.030a yo māṃ paśyati sarvatra sarvaṃ ca mayi paśyati",
  "GE07bhgce__u:560": "Bhg_06.030c tasyāhaṃ na praṇaśyāmi sa ca me na praṇaśyati",
  "GE07bhgce__u:561": "Bhg_06.031a sarvabhūtasthitaṃ yo māṃ bhajaty ekatvam āsthitaḥ",
  "GE07bhgce__u:562": "Bhg_06.031c sarvathā vartamāno 'pi sa yogī mayi vartate",
  "GE07bhgce__u:563": "Bhg_06.032a ātmaupamyena sarvatra samaṃ paśyati yo 'rjuna",
  "GE07bhgce__u:564": "Bhg_06.032c sukhaṃ vā yadi vā duḥkhaṃ sa yogī paramo mataḥ",
  "GE07bhgce__u:565": "Bhg_06.033 arjuna uvāca",
  "GE07bhgce__u:566": "Bhg_06.033a yo 'yaṃ yogas tvayā proktaḥ sāmyena madhusūdana",
  "GE07bhgce__u:567": "Bhg_06.033c etasyāhaṃ na paśyāmi cañcalatvāt sthitiṃ sthirām",
  "GE07bhgce__u:568": "Bhg_06.034a cañcalaṃ hi manaḥ kṛṣṇa pramāthi balavad dṛḍham",
  "GE07bhgce__u:569": "Bhg_06.034c tasyāhaṃ nigrahaṃ manye vāyor iva suduṣkaram",
  "GE07bhgce__u:570": "Bhg_06.035 śrībhagavān uvāca",
  "GE07bhgce__u:571": "Bhg_06.035a asaṃśayaṃ mahābāho mano durnigrahaṃ calam",
  "GE07bhgce__u:572": "Bhg_06.035c abhyāsena tu kaunteya vairāgyeṇa ca gṛhyate",
  "GE07bhgce__u:573": "Bhg_06.036a asaṃyatātmanā yogo duṣprāpa iti me matiḥ",
  "GE07bhgce__u:574": "Bhg_06.036c vaśyātmanā tu yatatā śakyo 'vāptum upāyataḥ",
  "GE07bhgce__u:575": "Bhg_06.037 arjuna uvāca",
  "GE07bhgce__u:576": "Bhg_06.037a ayatiḥ śraddhayopeto yogāc calitamānasaḥ",
  "GE07bhgce__u:577": "Bhg_06.037c aprāpya yogasaṃsiddhiṃ kāṃ gatiṃ kṛṣṇa gacchati",
  "GE07bhgce__u:578": "Bhg_06.038a kaccin nobhayavibhraṣṭaś chinnābhram iva naśyati",
  "GE07bhgce__u:579": "Bhg_06.038c apratiṣṭho mahābāho vimūḍho brahmaṇaḥ pathi",
  "GE07bhgce__u:580": "Bhg_06.039a etan me saṃśayaṃ kṛṣṇa chettum arhasy aśeṣataḥ",
  "GE07bhgce__u:581": "Bhg_06.039c tvad anyaḥ saṃśayasyāsya chettā na hy upapadyate",
  "GE07bhgce__u:582": "Bhg_06.040 śrībhagavān uvāca",
  "GE07bhgce__u:583": "Bhg_06.040a pārtha naiveha nāmutra vināśas tasya vidyate",
  "GE07bhgce__u:584": "Bhg_06.040c na hi kalyāṇakṛt kaś cid durgatiṃ tāta gacchati",
  "GE07bhgce__u:585": "Bhg_06.041a prāpya puṇyakṛtāṃl lokān uṣitvā śāśvatīḥ samāḥ",
  "GE07bhgce__u:586": "Bhg_06.041c śucīnāṃ śrīmatāṃ gehe yogabhraṣṭo 'bhijāyate",
  "GE07bhgce__u:587": "Bhg_06.042a atha vā yoginām eva kule bhavati dhīmatām",
  "GE07bhgce__u:588": "Bhg_06.042c etad dhi durlabhataraṃ loke janma yad īdṛśam",
  "GE07bhgce__u:589": "Bhg_06.043a tatra taṃ buddhisaṃyogaṃ labhate paurvadehikam",
  "GE07bhgce__u:590": "Bhg_06.043c yatate ca tato bhūyaḥ saṃsiddhau kurunandana",
  "GE07bhgce__u:591": "Bhg_06.044a pūrvābhyāsena tenaiva hriyate hy avaśo 'pi saḥ",
  "GE07bhgce__u:592": "Bhg_06.044c jijñāsur api yogasya śabdabrahmātivartate",
  "GE07bhgce__u:593": "Bhg_06.045a prayatnād yatamānas tu yogī saṃśuddhakilbiṣaḥ",
  "GE07bhgce__u:594": "Bhg_06.045c anekajanmasaṃsiddhas tato yāti parāṃ gatim",
  "GE07bhgce__u:595": "Bhg_06.046a tapasvibhyo 'dhiko yogī jñānibhyo 'pi mato 'dhikaḥ",
  "GE07bhgce__u:596": "Bhg_06.046c karmibhyaś cādhiko yogī tasmād yogī bhavārjuna",
  "GE07bhgce__u:597": "Bhg_06.047a yoginām api sarveṣāṃ madgatenāntarātmanā",
  "GE07bhgce__u:598": "Bhg_06.047c śraddhāvān bhajate yo māṃ sa me yuktatamo mataḥ",
  "GE07bhgce__u:599": "Bhg_07.001 śrībhagavān uvāca",
  "GE07bhgce__u:600": "Bhg_07.001a mayy āsaktamanāḥ pārtha yogaṃ yuñjan madāśrayaḥ",
  "GE07bhgce__u:601": "Bhg_07.001c asaṃśayaṃ samagraṃ māṃ yathā jñāsyasi tac chṛṇu",
  "GE07bhgce__u:602": "Bhg_07.002a jñānaṃ te 'haṃ savijñānam idaṃ vakṣyāmy aśeṣataḥ",
  "GE07bhgce__u:603": "Bhg_07.002c yaj jñātvā neha bhūyo 'nyaj jñātavyam avaśiṣyate",
  "GE07bhgce__u:604": "Bhg_07.003a manuṣyāṇāṃ sahasreṣu kaś cid yatati siddhaye",
  "GE07bhgce__u:605": "Bhg_07.003c yatatām api siddhānāṃ kaś cin māṃ vetti tattvataḥ",
  "GE07bhgce__u:606": "Bhg_07.004a bhūmir āpo 'nalo vāyuḥ khaṃ mano buddhir eva ca",
  "GE07bhgce__u:607": "Bhg_07.004c ahaṃkāra itīyaṃ me bhinnā prakṛtir aṣṭadhā",
  "GE07bhgce__u:608": "Bhg_07.005a apareyam itas tv anyāṃ prakṛtiṃ viddhi me parām",
  "GE07bhgce__u:609": "Bhg_07.005c jīvabhūtāṃ mahābāho yayedaṃ dhāryate jagat",
  "GE07bhgce__u:610": "Bhg_07.006a etadyonīni bhūtāni sarvāṇīty upadhāraya",
  "GE07bhgce__u:611": "Bhg_07.006c ahaṃ kṛtsnasya jagataḥ prabhavaḥ pralayas tathā",
  "GE07bhgce__u:612": "Bhg_07.007a mattaḥ parataraṃ nānyat kiṃ cid asti dhanaṃjaya",
  "GE07bhgce__u:613": "Bhg_07.007c mayi sarvam idaṃ protaṃ sūtre maṇigaṇā iva",
  "GE07bhgce__u:614": "Bhg_07.008a raso 'ham apsu kaunteya prabhāsmi śaśisūryayoḥ",
  "GE07bhgce__u:615": "Bhg_07.008c praṇavaḥ sarvavedeṣu śabdaḥ khe pauruṣaṃ nṛṣu",
  "GE07bhgce__u:616": "Bhg_07.009a puṇyo gandhaḥ pṛthivyāṃ ca tejaś cāsmi vibhāvasau",
  "GE07bhgce__u:617": "Bhg_07.009c jīvanaṃ sarvabhūteṣu tapaś cāsmi tapasviṣu",
  "GE07bhgce__u:618": "Bhg_07.010a bījaṃ māṃ sarvabhūtānāṃ viddhi pārtha sanātanam",
  "GE07bhgce__u:619": "Bhg_07.010c buddhir buddhimatām asmi tejas tejasvinām aham",
  "GE07bhgce__u:620": "Bhg_07.011a balaṃ balavatāṃ cāhaṃ kāmarāgavivarjitam",
  "GE07bhgce__u:621": "Bhg_07.011c dharmāviruddho bhūteṣu kāmo 'smi bharatarṣabha",
  "GE07bhgce__u:622": "Bhg_07.012a ye caiva sāttvikā bhāvā rājasās tāmasāś ca ye",
  "GE07bhgce__u:623": "Bhg_07.012c matta eveti tān viddhi na tv ahaṃ teṣu te mayi",
  "GE07bhgce__u:624": "Bhg_07.013a tribhir guṇamayair bhāvair ebhiḥ sarvam idaṃ jagat",
  "GE07bhgce__u:625": "Bhg_07.013c mohitaṃ nābhijānāti mām ebhyaḥ param avyayam",
  "GE07bhgce__u:626": "Bhg_07.014a daivī hy eṣā guṇamayī mama māyā duratyayā",
  "GE07bhgce__u:627": "Bhg_07.014c mām eva ye prapadyante māyām etāṃ taranti te",
  "GE07bhgce__u:628": "Bhg_07.015a na māṃ duṣkṛtino mūḍhāḥ prapadyante narādhamāḥ",
  "GE07bhgce__u:629": "Bhg_07.015c māyayāpahṛtajñānā āsuraṃ bhāvam āśritāḥ",
  "GE07bhgce__u:630": "Bhg_07.016a caturvidhā bhajante māṃ janāḥ sukṛtino 'rjuna",
  "GE07bhgce__u:631": "Bhg_07.016c ārto jijñāsur arthārthī jñānī ca bharatarṣabha",
  "GE07bhgce__u:632": "Bhg_07.017a teṣāṃ jñānī nityayukta ekabhaktir viśiṣyate",
  "GE07bhgce__u:633": "Bhg_07.017c priyo hi jñānino 'tyartham ahaṃ sa ca mama priyaḥ",
  "GE07bhgce__u:634": "Bhg_07.018a udārāḥ sarva evaite jñānī tv ātmaiva me matam",
  "GE07bhgce__u:635": "Bhg_07.018c āsthitaḥ sa hi yuktātmā mām evānuttamāṃ gatim",
  "GE07bhgce__u:636": "Bhg_07.019a bahūnāṃ janmanām ante jñānavān māṃ prapadyate",
  "GE07bhgce__u:637": "Bhg_07.019c vāsudevaḥ sarvam iti sa mahātmā sudurlabhaḥ",
  "GE07bhgce__u:638": "Bhg_07.020a kāmais tais tair hṛtajñānāḥ prapadyante 'nyadevatāḥ",
  "GE07bhgce__u:639": "Bhg_07.020c taṃ taṃ niyamam āsthāya prakṛtyā niyatāḥ svayā",
  "GE07bhgce__u:640": "Bhg_07.021a yo yo yāṃ yāṃ tanuṃ bhaktaḥ śraddhayārcitum icchati",
  "GE07bhgce__u:641": "Bhg_07.021c tasya tasyācalāṃ śraddhāṃ tām eva vidadhāmy aham",
  "GE07bhgce__u:642": "Bhg_07.022a sa tayā śraddhayā yuktas tasyā rādhanam īhate",
  "GE07bhgce__u:643": "Bhg_07.022c labhate ca tataḥ kāmān mayaiva vihitān hi tān",
  "GE07bhgce__u:644": "Bhg_07.023a antavat tu phalaṃ teṣāṃ tad bhavaty alpamedhasām",
  "GE07bhgce__u:645": "Bhg_07.023c devān devayajo yānti madbhaktā yānti mām api",
  "GE07bhgce__u:646": "Bhg_07.024a avyaktaṃ vyaktim āpannaṃ manyante mām abuddhayaḥ",
  "GE07bhgce__u:647": "Bhg_07.024c paraṃ bhāvam ajānanto mamāvyayam anuttamam",
  "GE07bhgce__u:648": "Bhg_07.025a nāhaṃ prakāśaḥ sarvasya yogamāyāsamāvṛtaḥ",
  "GE07bhgce__u:649": "Bhg_07.025c mūḍho 'yaṃ nābhijānāti loko mām ajam avyayam",
  "GE07bhgce__u:650": "Bhg_07.026a vedāhaṃ samatītāni vartamānāni cārjuna",
  "GE07bhgce__u:651": "Bhg_07.026c bhaviṣyāṇi ca bhūtāni māṃ tu veda na kaś cana",
  "GE07bhgce__u:652": "Bhg_07.027a icchādveṣasamutthena dvaṃdvamohena bhārata",
  "GE07bhgce__u:653": "Bhg_07.027c sarvabhūtāni saṃmohaṃ sarge yānti paraṃtapa",
  "GE07bhgce__u:654": "Bhg_07.028a yeṣāṃ tv antagataṃ pāpaṃ janānāṃ puṇyakarmaṇām",
  "GE07bhgce__u:655": "Bhg_07.028c te dvaṃdvamohanirmuktā bhajante māṃ dṛḍhavratāḥ",
  "GE07bhgce__u:656": "Bhg_07.029a jarāmaraṇamokṣāya mām āśritya yatanti ye",
  "GE07bhgce__u:657": "Bhg_07.029c te brahma tad viduḥ kṛtsnam adhyātmaṃ karma cākhilam",
  "GE07bhgce__u:658": "Bhg_07.030a sādhibhūtādhidaivaṃ māṃ sādhiyajñaṃ ca ye viduḥ",
  "GE07bhgce__u:659": "Bhg_07.030c prayāṇakāle 'pi ca māṃ te vidur yuktacetasaḥ",
  "GE07bhgce__u:660": "Bhg_08.001 arjuna uvāca",
  "GE07bhgce__u:661": "Bhg_08.001a kiṃ tad brahma kim adhyātmaṃ kiṃ karma puruṣottama",
  "GE07bhgce__u:662": "Bhg_08.001c adhibhūtaṃ ca kiṃ proktam adhidaivaṃ kim ucyate",
  "GE07bhgce__u:663": "Bhg_08.002a adhiyajñaḥ kathaṃ ko 'tra dehe 'smin madhusūdana",
  "GE07bhgce__u:664": "Bhg_08.002c prayāṇakāle ca kathaṃ jñeyo 'si niyatātmabhiḥ",
  "GE07bhgce__u:665": "Bhg_08.003 śrībhagavān uvāca",
  "GE07bhgce__u:666": "Bhg_08.003a akṣaraṃ brahma paramaṃ svabhāvo 'dhyātmam ucyate",
  "GE07bhgce__u:667": "Bhg_08.003c bhūtabhāvodbhavakaro visargaḥ karmasaṃjñitaḥ",
  "GE07bhgce__u:668": "Bhg_08.004a adhibhūtaṃ kṣaro bhāvaḥ puruṣaś cādhidaivatam",
  "GE07bhgce__u:669": "Bhg_08.004c adhiyajño 'ham evātra dehe dehabhṛtāṃ vara",
  "GE07bhgce__u:670": "Bhg_08.005a antakāle ca mām eva smaran muktvā kalevaram",
  "GE07bhgce__u:671": "Bhg_08.005c yaḥ prayāti sa madbhāvaṃ yāti nāsty atra saṃśayaḥ",
  "GE07bhgce__u:672": "Bhg_08.006a yaṃ yaṃ vāpi smaran bhāvaṃ tyajaty ante kalevaram",
  "GE07bhgce__u:673": "Bhg_08.006c taṃ tam evaiti kaunteya sadā tadbhāvabhāvitaḥ",
  "GE07bhgce__u:674": "Bhg_08.007a tasmāt sarveṣu kāleṣu mām anusmara yudhya ca",
  "GE07bhgce__u:675": "Bhg_08.007c mayy arpitamanobuddhir mām evaiṣyasy asaṃśayaḥ",
  "GE07bhgce__u:676": "Bhg_08.008a abhyāsayogayuktena cetasā nānyagāminā",
  "GE07bhgce__u:677": "Bhg_08.008c paramaṃ puruṣaṃ divyaṃ yāti pārthānucintayan",
  "GE07bhgce__u:678": "Bhg_08.009a_0 kaviṃ purāṇam anuśāsitāram;",
  "GE07bhgce__u:679": "Bhg_08.009a_1 aṇor aṇīyāṃsam anusmared yaḥ",
  "GE07bhgce__u:680": "Bhg_08.009c_0 sarvasya dhātāram acintyarūpam;",
  "GE07bhgce__u:681": "Bhg_08.009c_1 ādityavarṇaṃ tamasaḥ parastāt",
  "GE07bhgce__u:682": "Bhg_08.010a_0 prayāṇakāle manasācalena;",
  "GE07bhgce__u:683": "Bhg_08.010a_1 bhaktyā yukto yogabalena caiva",
  "GE07bhgce__u:684": "Bhg_08.010c_0 bhruvor madhye prāṇam āveśya samyak;",
  "GE07bhgce__u:685": "Bhg_08.010c_1 sa taṃ paraṃ puruṣam upaiti divyam",
  "GE07bhgce__u:686": "Bhg_08.011a_0 yad akṣaraṃ vedavido vadanti;",
  "GE07bhgce__u:687": "Bhg_08.011a_1 viśanti yad yatayo vītarāgāḥ",
  "GE07bhgce__u:688": "Bhg_08.011c_0 yad icchanto brahmacaryaṃ caranti;",
  "GE07bhgce__u:689": "Bhg_08.011c_1 tat te padaṃ saṃgraheṇa pravakṣye",
  "GE07bhgce__u:690": "Bhg_08.012a sarvadvārāṇi saṃyamya mano hṛdi nirudhya ca",
  "GE07bhgce__u:691": "Bhg_08.012c mūrdhny ādhāyātmanaḥ prāṇam āsthito yogadhāraṇām",
  "GE07bhgce__u:692": "Bhg_08.013a om ity ekākṣaraṃ brahma vyāharan mām anusmaran",
  "GE07bhgce__u:693": "Bhg_08.013c yaḥ prayāti tyajan dehaṃ sa yāti paramāṃ gatim",
  "GE07bhgce__u:694": "Bhg_08.014a ananyacetāḥ satataṃ yo māṃ smarati nityaśaḥ",
  "GE07bhgce__u:695": "Bhg_08.014c tasyāhaṃ sulabhaḥ pārtha nityayuktasya yoginaḥ",
  "GE07bhgce__u:696": "Bhg_08.015a mām upetya punarjanma duḥkhālayam aśāśvatam",
  "GE07bhgce__u:697": "Bhg_08.015c nāpnuvanti mahātmānaḥ saṃsiddhiṃ paramāṃ gatāḥ",
  "GE07bhgce__u:698": "Bhg_08.016a ā brahmabhuvanāl lokāḥ punarāvartino 'rjuna",
  "GE07bhgce__u:699": "Bhg_08.016c mām upetya tu kaunteya punarjanma na vidyate",
  "GE07bhgce__u:700": "Bhg_08.017a sahasrayugaparyantam ahar yad brahmaṇo viduḥ",
  "GE07bhgce__u:701": "Bhg_08.017c rātriṃ yugasahasrāntāṃ te 'horātravido janāḥ",
  "GE07bhgce__u:702": "Bhg_08.018a avyaktād vyaktayaḥ sarvāḥ prabhavanty aharāgame",
  "GE07bhgce__u:703": "Bhg_08.018c rātryāgame pralīyante tatraivāvyaktasaṃjñake",
  "GE07bhgce__u:704": "Bhg_08.019a bhūtagrāmaḥ sa evāyaṃ bhūtvā bhūtvā pralīyate",
  "GE07bhgce__u:705": "Bhg_08.019c rātryāgame 'vaśaḥ pārtha prabhavaty aharāgame",
  "GE07bhgce__u:706": "Bhg_08.020a paras tasmāt tu bhāvo 'nyo 'vyakto 'vyaktāt sanātanaḥ",
  "GE07bhgce__u:707": "Bhg_08.020c yaḥ sa sarveṣu bhūteṣu naśyatsu na vinaśyati",
  "GE07bhgce__u:708": "Bhg_08.021a avyakto 'kṣara ity uktas tam āhuḥ paramāṃ gatim",
  "GE07bhgce__u:709": "Bhg_08.021c yaṃ prāpya na nivartante tad dhāma paramaṃ mama",
  "GE07bhgce__u:710": "Bhg_08.022a puruṣaḥ sa paraḥ pārtha bhaktyā labhyas tv ananyayā",
  "GE07bhgce__u:711": "Bhg_08.022c yasyāntaḥsthāni bhūtāni yena sarvam idaṃ tatam",
  "GE07bhgce__u:712": "Bhg_08.023a yatra kāle tv anāvṛttim āvṛttiṃ caiva yoginaḥ",
  "GE07bhgce__u:713": "Bhg_08.023c prayātā yānti taṃ kālaṃ vakṣyāmi bharatarṣabha",
  "GE07bhgce__u:714": "Bhg_08.024a agnir jyotir ahaḥ śuklaḥ ṣaṇmāsā uttarāyaṇam",
  "GE07bhgce__u:715": "Bhg_08.024c tatra prayātā gacchanti brahma brahmavido janāḥ",
  "GE07bhgce__u:716": "Bhg_08.025a dhūmo rātris tathā kṛṣṇaḥ ṣaṇmāsā dakṣiṇāyanam",
  "GE07bhgce__u:717": "Bhg_08.025c tatra cāndramasaṃ jyotir yogī prāpya nivartate",
  "GE07bhgce__u:718": "Bhg_08.026a śuklakṛṣṇe gatī hy ete jagataḥ śāśvate mate",
  "GE07bhgce__u:719": "Bhg_08.026c ekayā yāty anāvṛttim anyayāvartate punaḥ",
  "GE07bhgce__u:720": "Bhg_08.027a naite sṛtī pārtha jānan yogī muhyati kaś cana",
  "GE07bhgce__u:721": "Bhg_08.027c tasmāt sarveṣu kāleṣu yogayukto bhavārjuna",
  "GE07bhgce__u:722": "Bhg_08.028a_0 vedeṣu yajñeṣu tapaḥsu caiva;",
  "GE07bhgce__u:723": "Bhg_08.028a_1 dāneṣu yat puṇyaphalaṃ pradiṣṭam",
  "GE07bhgce__u:724": "Bhg_08.028c_0 atyeti tat sarvam idaṃ viditvā;",
  "GE07bhgce__u:725": "Bhg_08.028c_1 yogī paraṃ sthānam upaiti cādyam",
  "GE07bhgce__u:726": "Bhg_09.001 śrībhagavān uvāca",
  "GE07bhgce__u:727": "Bhg_09.001a idaṃ tu te guhyatamaṃ pravakṣyāmy anasūyave",
  "GE07bhgce__u:728": "Bhg_09.001c jñānaṃ vijñānasahitaṃ yaj jñātvā mokṣyase 'śubhāt",
  "GE07bhgce__u:729": "Bhg_09.002a rājavidyā rājaguhyaṃ pavitram idam uttamam",
  "GE07bhgce__u:730": "Bhg_09.002c pratyakṣāvagamaṃ dharmyaṃ susukhaṃ kartum avyayam",
  "GE07bhgce__u:731": "Bhg_09.003a aśraddadhānāḥ puruṣā dharmasyāsya paraṃtapa",
  "GE07bhgce__u:732": "Bhg_09.003c aprāpya māṃ nivartante mṛtyusaṃsāravartmani",
  "GE07bhgce__u:733": "Bhg_09.004a mayā tatam idaṃ sarvaṃ jagad avyaktamūrtinā",
  "GE07bhgce__u:734": "Bhg_09.004c matsthāni sarvabhūtāni na cāhaṃ teṣv avasthitaḥ",
  "GE07bhgce__u:735": "Bhg_09.005a na ca matsthāni bhūtāni paśya me yogam aiśvaram",
  "GE07bhgce__u:736": "Bhg_09.005c bhūtabhṛn na ca bhūtastho mamātmā bhūtabhāvanaḥ",
  "GE07bhgce__u:737": "Bhg_09.006a yathākāśasthito nityaṃ vāyuḥ sarvatrago mahān",
  "GE07bhgce__u:738": "Bhg_09.006c tathā sarvāṇi bhūtāni matsthānīty upadhāraya",
  "GE07bhgce__u:739": "Bhg_09.007a sarvabhūtāni kaunteya prakṛtiṃ yānti māmikām",
  "GE07bhgce__u:740": "Bhg_09.007c kalpakṣaye punas tāni kalpādau visṛjāmy aham",
  "GE07bhgce__u:741": "Bhg_09.008a prakṛtiṃ svām avaṣṭabhya visṛjāmi punaḥ punaḥ",
  "GE07bhgce__u:742": "Bhg_09.008c bhūtagrāmam imaṃ kṛtsnam avaśaṃ prakṛter vaśāt",
  "GE07bhgce__u:743": "Bhg_09.009a na ca māṃ tāni karmāṇi nibadhnanti dhanaṃjaya",
  "GE07bhgce__u:744": "Bhg_09.009c udāsīnavad āsīnam asaktaṃ teṣu karmasu",
  "GE07bhgce__u:745": "Bhg_09.010a mayādhyakṣeṇa prakṛtiḥ sūyate sacarācaram",
  "GE07bhgce__u:746": "Bhg_09.010c hetunānena kaunteya jagad viparivartate",
  "GE07bhgce__u:747": "Bhg_09.011a avajānanti māṃ mūḍhā mānuṣīṃ tanum āśritam",
  "GE07bhgce__u:748": "Bhg_09.011c paraṃ bhāvam ajānanto mama bhūtamaheśvaram",
  "GE07bhgce__u:749": "Bhg_09.012a moghāśā moghakarmāṇo moghajñānā vicetasaḥ",
  "GE07bhgce__u:750": "Bhg_09.012c rākṣasīm āsurīṃ caiva prakṛtiṃ mohinīṃ śritāḥ",
  "GE07bhgce__u:751": "Bhg_09.013a mahātmānas tu māṃ pārtha daivīṃ prakṛtim āśritāḥ",
  "GE07bhgce__u:752": "Bhg_09.013c bhajanty ananyamanaso jñātvā bhūtādim avyayam",
  "GE07bhgce__u:753": "Bhg_09.014a satataṃ kīrtayanto māṃ yatantaś ca dṛḍhavratāḥ",
  "GE07bhgce__u:754": "Bhg_09.014c namasyantaś ca māṃ bhaktyā nityayuktā upāsate",
  "GE07bhgce__u:755": "Bhg_09.015a jñānayajñena cāpy anye yajanto mām upāsate",
  "GE07bhgce__u:756": "Bhg_09.015c ekatvena pṛthaktvena bahudhā viśvatomukham",
  "GE07bhgce__u:757": "Bhg_09.016a ahaṃ kratur ahaṃ yajñaḥ svadhāham aham auṣadham",
  "GE07bhgce__u:758": "Bhg_09.016c mantro 'ham aham evājyam aham agnir ahaṃ hutam",
  "GE07bhgce__u:759": "Bhg_09.017a pitāham asya jagato mātā dhātā pitāmahaḥ",
  "GE07bhgce__u:760": "Bhg_09.017c vedyaṃ pavitram oṃkāra ṛk sāma yajur eva ca",
  "GE07bhgce__u:761": "Bhg_09.018a gatir bhartā prabhuḥ sākṣī nivāsaḥ śaraṇaṃ suhṛt",
  "GE07bhgce__u:762": "Bhg_09.018c prabhavaḥ pralayaḥ sthānaṃ nidhānaṃ bījam avyayam",
  "GE07bhgce__u:763": "Bhg_09.019a tapāmy aham ahaṃ varṣaṃ nigṛhṇāmy utsṛjāmi ca",
  "GE07bhgce__u:764": "Bhg_09.019c amṛtaṃ caiva mṛtyuś ca sad asac cāham arjuna",
  "GE07bhgce__u:765": "Bhg_09.020a_0 traividyā māṃ somapāḥ pūtapāpā;",
  "GE07bhgce__u:766": "Bhg_09.020a_1 yajñair iṣṭvā svargatiṃ prārthayante",
  "GE07bhgce__u:767": "Bhg_09.020c_0 te puṇyam āsādya surendralokam;",
  "GE07bhgce__u:768": "Bhg_09.020c_1 aśnanti divyān divi devabhogān",
  "GE07bhgce__u:769": "Bhg_09.021a_0 te taṃ bhuktvā svargalokaṃ viśālaṃ;",
  "GE07bhgce__u:770": "Bhg_09.021a_1 kṣīṇe puṇye martyalokaṃ viśanti",
  "GE07bhgce__u:771": "Bhg_09.021c_0 evaṃ trayīdharmam anuprapannā;",
  "GE07bhgce__u:772": "Bhg_09.021c_1 gatāgataṃ kāmakāmā labhante",
  "GE07bhgce__u:773": "Bhg_09.022a ananyāś cintayanto māṃ ye janāḥ paryupāsate",
  "GE07bhgce__u:774": "Bhg_09.022c teṣāṃ nityābhiyuktānāṃ yogakṣemaṃ vahāmy aham",
  "GE07bhgce__u:775": "Bhg_09.023a ye 'py anyadevatā bhaktā yajante śraddhayānvitāḥ",
  "GE07bhgce__u:776": "Bhg_09.023c te 'pi mām eva kaunteya yajanty avidhipūrvakam",
  "GE07bhgce__u:777": "Bhg_09.024a ahaṃ hi sarvayajñānāṃ bhoktā ca prabhur eva ca",
  "GE07bhgce__u:778": "Bhg_09.024c na tu mām abhijānanti tattvenātaś cyavanti te",
  "GE07bhgce__u:779": "Bhg_09.025a yānti devavratā devān pitṝn yānti pitṛvratāḥ",
  "GE07bhgce__u:780": "Bhg_09.025c bhūtāni yānti bhūtejyā yānti madyājino 'pi mām",
  "GE07bhgce__u:781": "Bhg_09.026a patraṃ puṣpaṃ phalaṃ toyaṃ yo me bhaktyā prayacchati",
  "GE07bhgce__u:782": "Bhg_09.026c tad ahaṃ bhaktyupahṛtam aśnāmi prayatātmanaḥ",
  "GE07bhgce__u:783": "Bhg_09.027a yat karoṣi yad aśnāsi yaj juhoṣi dadāsi yat",
  "GE07bhgce__u:784": "Bhg_09.027c yat tapasyasi kaunteya tat kuruṣva madarpaṇam",
  "GE07bhgce__u:785": "Bhg_09.028a śubhāśubhaphalair evaṃ mokṣyase karmabandhanaiḥ",
  "GE07bhgce__u:786": "Bhg_09.028c saṃnyāsayogayuktātmā vimukto mām upaiṣyasi",
  "GE07bhgce__u:787": "Bhg_09.029a samo 'haṃ sarvabhūteṣu na me dveṣyo 'sti na priyaḥ",
  "GE07bhgce__u:788": "Bhg_09.029c ye bhajanti tu māṃ bhaktyā mayi te teṣu cāpy aham",
  "GE07bhgce__u:789": "Bhg_09.030a api cet sudurācāro bhajate mām ananyabhāk",
  "GE07bhgce__u:790": "Bhg_09.030c sādhur eva sa mantavyaḥ samyag vyavasito hi saḥ",
  "GE07bhgce__u:791": "Bhg_09.031a kṣipraṃ bhavati dharmātmā śaśvacchāntiṃ nigacchati",
  "GE07bhgce__u:792": "Bhg_09.031c kaunteya pratijānīhi na me bhaktaḥ praṇaśyati",
  "GE07bhgce__u:793": "Bhg_09.032a māṃ hi pārtha vyapāśritya ye 'pi syuḥ pāpayonayaḥ",
  "GE07bhgce__u:794": "Bhg_09.032c striyo vaiśyās tathā śūdrās te 'pi yānti parāṃ gatim",
  "GE07bhgce__u:795": "Bhg_09.033a kiṃ punar brāhmaṇāḥ puṇyā bhaktā rājarṣayas tathā",
  "GE07bhgce__u:796": "Bhg_09.033c anityam asukhaṃ lokam imaṃ prāpya bhajasva mām",
  "GE07bhgce__u:797": "Bhg_09.034a manmanā bhava madbhakto madyājī māṃ namaskuru",
  "GE07bhgce__u:798": "Bhg_09.034c mām evaiṣyasi yuktvaivam ātmānaṃ matparāyaṇaḥ",
  "GE07bhgce__u:799": "Bhg_10.001 śrībhagavān uvāca",
  "GE07bhgce__u:800": "Bhg_10.001a bhūya eva mahābāho śṛṇu me paramaṃ vacaḥ",
  "GE07bhgce__u:801": "Bhg_10.001c yat te 'haṃ prīyamāṇāya vakṣyāmi hitakāmyayā",
  "GE07bhgce__u:802": "Bhg_10.002a na me viduḥ suragaṇāḥ prabhavaṃ na maharṣayaḥ",
  "GE07bhgce__u:803": "Bhg_10.002c aham ādir hi devānāṃ maharṣīṇāṃ ca sarvaśaḥ",
  "GE07bhgce__u:804": "Bhg_10.003a yo mām ajam anādiṃ ca vetti lokamaheśvaram",
  "GE07bhgce__u:805": "Bhg_10.003c asaṃmūḍhaḥ sa martyeṣu sarvapāpaiḥ pramucyate",
  "GE07bhgce__u:806": "Bhg_10.004a buddhir jñānam asaṃmohaḥ kṣamā satyaṃ damaḥ śamaḥ",
  "GE07bhgce__u:807": "Bhg_10.004c sukhaṃ duḥkhaṃ bhavo 'bhāvo bhayaṃ cābhayam eva ca",
  "GE07bhgce__u:808": "Bhg_10.005a ahiṃsā samatā tuṣṭis tapo dānaṃ yaśo 'yaśaḥ",
  "GE07bhgce__u:809": "Bhg_10.005c bhavanti bhāvā bhūtānāṃ matta eva pṛthagvidhāḥ",
  "GE07bhgce__u:810": "Bhg_10.006a maharṣayaḥ sapta pūrve catvāro manavas tathā",
  "GE07bhgce__u:811": "Bhg_10.006c madbhāvā mānasā jātā yeṣāṃ loka imāḥ prajāḥ",
  "GE07bhgce__u:812": "Bhg_10.007a etāṃ vibhūtiṃ yogaṃ ca mama yo vetti tattvataḥ",
  "GE07bhgce__u:813": "Bhg_10.007c so 'vikampena yogena yujyate nātra saṃśayaḥ",
  "GE07bhgce__u:814": "Bhg_10.008a ahaṃ sarvasya prabhavo mattaḥ sarvaṃ pravartate",
  "GE07bhgce__u:815": "Bhg_10.008c iti matvā bhajante māṃ budhā bhāvasamanvitāḥ",
  "GE07bhgce__u:816": "Bhg_10.009a maccittā madgataprāṇā bodhayantaḥ parasparam",
  "GE07bhgce__u:817": "Bhg_10.009c kathayantaś ca māṃ nityaṃ tuṣyanti ca ramanti ca",
  "GE07bhgce__u:818": "Bhg_10.010a teṣāṃ satatayuktānāṃ bhajatāṃ prītipūrvakam",
  "GE07bhgce__u:819": "Bhg_10.010c dadāmi buddhiyogaṃ taṃ yena mām upayānti te",
  "GE07bhgce__u:820": "Bhg_10.011a teṣām evānukampārtham aham ajñānajaṃ tamaḥ",
  "GE07bhgce__u:821": "Bhg_10.011c nāśayāmy ātmabhāvastho jñānadīpena bhāsvatā",
  "GE07bhgce__u:822": "Bhg_10.012 arjuna uvāca",
  "GE07bhgce__u:823": "Bhg_10.012a paraṃ brahma paraṃ dhāma pavitraṃ paramaṃ bhavān",
  "GE07bhgce__u:824": "Bhg_10.012c puruṣaṃ śāśvataṃ divyam ādidevam ajaṃ vibhum",
  "GE07bhgce__u:825": "Bhg_10.013a āhus tvām ṛṣayaḥ sarve devarṣir nāradas tathā",
  "GE07bhgce__u:826": "Bhg_10.013c asito devalo vyāsaḥ svayaṃ caiva bravīṣi me",
  "GE07bhgce__u:827": "Bhg_10.014a sarvam etad ṛtaṃ manye yan māṃ vadasi keśava",
  "GE07bhgce__u:828": "Bhg_10.014c na hi te bhagavan vyaktiṃ vidur devā na dānavāḥ",
  "GE07bhgce__u:829": "Bhg_10.015a svayam evātmanātmānaṃ vettha tvaṃ puruṣottama",
  "GE07bhgce__u:830": "Bhg_10.015c bhūtabhāvana bhūteśa devadeva jagatpate",
  "GE07bhgce__u:831": "Bhg_10.016a vaktum arhasy aśeṣeṇa divyā hy ātmavibhūtayaḥ",
  "GE07bhgce__u:832": "Bhg_10.016c yābhir vibhūtibhir lokān imāṃs tvaṃ vyāpya tiṣṭhasi",
  "GE07bhgce__u:833": "Bhg_10.017a kathaṃ vidyām ahaṃ yogiṃs tvāṃ sadā paricintayan",
  "GE07bhgce__u:834": "Bhg_10.017c keṣu keṣu ca bhāveṣu cintyo 'si bhagavan mayā",
  "GE07bhgce__u:835": "Bhg_10.018a vistareṇātmano yogaṃ vibhūtiṃ ca janārdana",
  "GE07bhgce__u:836": "Bhg_10.018c bhūyaḥ kathaya tṛptir hi śṛṇvato nāsti me 'mṛtam",
  "GE07bhgce__u:837": "Bhg_10.019 śrībhagavān uvāca",
  "GE07bhgce__u:838": "Bhg_10.019a hanta te kathayiṣyāmi divyā hy ātmavibhūtayaḥ",
  "GE07bhgce__u:839": "Bhg_10.019c prādhānyataḥ kuruśreṣṭha nāsty anto vistarasya me",
  "GE07bhgce__u:840": "Bhg_10.020a aham ātmā guḍākeśa sarvabhūtāśayasthitaḥ",
  "GE07bhgce__u:841": "Bhg_10.020c aham ādiś ca madhyaṃ ca bhūtānām anta eva ca",
  "GE07bhgce__u:842": "Bhg_10.021a ādityānām ahaṃ viṣṇur jyotiṣāṃ ravir aṃśumān",
  "GE07bhgce__u:843": "Bhg_10.021c marīcir marutām asmi nakṣatrāṇām ahaṃ śaśī",
  "GE07bhgce__u:844": "Bhg_10.022a vedānāṃ sāmavedo 'smi devānām asmi vāsavaḥ",
  "GE07bhgce__u:845": "Bhg_10.022c indriyāṇāṃ manaś cāsmi bhūtānām asmi cetanā",
  "GE07bhgce__u:846": "Bhg_10.023a rudrāṇāṃ śaṃkaraś cāsmi vitteśo yakṣarakṣasām",
  "GE07bhgce__u:847": "Bhg_10.023c vasūnāṃ pāvakaś cāsmi meruḥ śikhariṇām aham",
  "GE07bhgce__u:848": "Bhg_10.024a purodhasāṃ ca mukhyaṃ māṃ viddhi pārtha bṛhaspatim",
  "GE07bhgce__u:849": "Bhg_10.024c senānīnām ahaṃ skandaḥ sarasām asmi sāgaraḥ",
  "GE07bhgce__u:850": "Bhg_10.025a maharṣīṇāṃ bhṛgur ahaṃ girām asmy ekam akṣaram",
  "GE07bhgce__u:851": "Bhg_10.025c yajñānāṃ japayajño 'smi sthāvarāṇāṃ himālayaḥ",
  "GE07bhgce__u:852": "Bhg_10.026a aśvatthaḥ sarvavṛkṣāṇāṃ devarṣīṇāṃ ca nāradaḥ",
  "GE07bhgce__u:853": "Bhg_10.026c gandharvāṇāṃ citrarathaḥ siddhānāṃ kapilo muniḥ",
  "GE07bhgce__u:854": "Bhg_10.027a uccaiḥśravasam aśvānāṃ viddhi mām amṛtodbhavam",
  "GE07bhgce__u:855": "Bhg_10.027c airāvataṃ gajendrāṇāṃ narāṇāṃ ca narādhipam",
  "GE07bhgce__u:856": "Bhg_10.028a āyudhānām ahaṃ vajraṃ dhenūnām asmi kāmadhuk",
  "GE07bhgce__u:857": "Bhg_10.028c prajanaś cāsmi kandarpaḥ sarpāṇām asmi vāsukiḥ",
  "GE07bhgce__u:858": "Bhg_10.029a anantaś cāsmi nāgānāṃ varuṇo yādasām aham",
  "GE07bhgce__u:859": "Bhg_10.029c pitṝṇām aryamā cāsmi yamaḥ saṃyamatām aham",
  "GE07bhgce__u:860": "Bhg_10.030a prahlādaś cāsmi daityānāṃ kālaḥ kalayatām aham",
  "GE07bhgce__u:861": "Bhg_10.030c mṛgāṇāṃ ca mṛgendro 'haṃ vainateyaś ca pakṣiṇām",
  "GE07bhgce__u:862": "Bhg_10.031a pavanaḥ pavatām asmi rāmaḥ śastrabhṛtām aham",
  "GE07bhgce__u:863": "Bhg_10.031c jhaṣāṇāṃ makaraś cāsmi srotasām asmi jāhnavī",
  "GE07bhgce__u:864": "Bhg_10.032a sargāṇām ādir antaś ca madhyaṃ caivāham arjuna",
  "GE07bhgce__u:865": "Bhg_10.032c adhyātmavidyā vidyānāṃ vādaḥ pravadatām aham",
  "GE07bhgce__u:866": "Bhg_10.033a akṣarāṇām akāro 'smi dvaṃdvaḥ sāmāsikasya ca",
  "GE07bhgce__u:867": "Bhg_10.033c aham evākṣayaḥ kālo dhātāhaṃ viśvatomukhaḥ",
  "GE07bhgce__u:868": "Bhg_10.034a mṛtyuḥ sarvaharaś cāham udbhavaś ca bhaviṣyatām",
  "GE07bhgce__u:869": "Bhg_10.034c kīrtiḥ śrīr vāk ca nārīṇāṃ smṛtir medhā dhṛtiḥ kṣamā",
  "GE07bhgce__u:870": "Bhg_10.035a bṛhatsāma tathā sāmnāṃ gāyatrī chandasām aham",
  "GE07bhgce__u:871": "Bhg_10.035c māsānāṃ mārgaśīrṣo 'ham ṛtūnāṃ kusumākaraḥ",
  "GE07bhgce__u:872": "Bhg_10.036a dyūtaṃ chalayatām asmi tejas tejasvinām aham",
  "GE07bhgce__u:873": "Bhg_10.036c jayo 'smi vyavasāyo 'smi sattvaṃ sattvavatām aham",
  "GE07bhgce__u:874": "Bhg_10.037a vṛṣṇīnāṃ vāsudevo 'smi pāṇḍavānāṃ dhanaṃjayaḥ",
  "GE07bhgce__u:875": "Bhg_10.037c munīnām apy ahaṃ vyāsaḥ kavīnām uśanā kaviḥ",
  "GE07bhgce__u:876": "Bhg_10.038a daṇḍo damayatām asmi nītir asmi jigīṣatām",
  "GE07bhgce__u:877": "Bhg_10.038c maunaṃ caivāsmi guhyānāṃ jñānaṃ jñānavatām aham",
  "GE07bhgce__u:878": "Bhg_10.039a yac cāpi sarvabhūtānāṃ bījaṃ tad aham arjuna",
  "GE07bhgce__u:879": "Bhg_10.039c na tad asti vinā yat syān mayā bhūtaṃ carācaram",
  "GE07bhgce__u:880": "Bhg_10.040a nānto 'sti mama divyānāṃ vibhūtīnāṃ paraṃtapa",
  "GE07bhgce__u:881": "Bhg_10.040c eṣa tūddeśataḥ prokto vibhūter vistaro mayā",
  "GE07bhgce__u:882": "Bhg_10.041a yad yad vibhūtimat sattvaṃ śrīmad ūrjitam eva vā",
  "GE07bhgce__u:883": "Bhg_10.041c tat tad evāvagaccha tvaṃ mama tejoṃśasaṃbhavam",
  "GE07bhgce__u:884": "Bhg_10.042a atha vā bahunaitena kiṃ jñātena tavārjuna",
  "GE07bhgce__u:885": "Bhg_10.042c viṣṭabhyāham idaṃ kṛtsnam ekāṃśena sthito jagat",
  "GE07bhgce__u:886": "Bhg_11.001 arjuna uvāca",
  "GE07bhgce__u:887": "Bhg_11.001a madanugrahāya paramaṃ guhyam adhyātmasaṃjñitam",
  "GE07bhgce__u:888": "Bhg_11.001c yat tvayoktaṃ vacas tena moho 'yaṃ vigato mama",
  "GE07bhgce__u:889": "Bhg_11.002a bhavāpyayau hi bhūtānāṃ śrutau vistaraśo mayā",
  "GE07bhgce__u:890": "Bhg_11.002c tvattaḥ kamalapatrākṣa māhātmyam api cāvyayam",
  "GE07bhgce__u:891": "Bhg_11.003a evam etad yathāttha tvam ātmānaṃ parameśvara",
  "GE07bhgce__u:892": "Bhg_11.003c draṣṭum icchāmi te rūpam aiśvaraṃ puruṣottama",
  "GE07bhgce__u:893": "Bhg_11.004a manyase yadi tac chakyaṃ mayā draṣṭum iti prabho",
  "GE07bhgce__u:894": "Bhg_11.004c yogeśvara tato me tvaṃ darśayātmānam avyayam",
  "GE07bhgce__u:895": "Bhg_11.005 śrībhagavān uvāca",
  "GE07bhgce__u:896": "Bhg_11.005a paśya me pārtha rūpāṇi śataśo 'tha sahasraśaḥ",
  "GE07bhgce__u:897": "Bhg_11.005c nānāvidhāni divyāni nānāvarṇākṛtīni ca",
  "GE07bhgce__u:898": "Bhg_11.006a paśyādityān vasūn rudrān aśvinau marutas tathā",
  "GE07bhgce__u:899": "Bhg_11.006c bahūny adṛṣṭapūrvāṇi paśyāścaryāṇi bhārata",
  "GE07bhgce__u:900": "Bhg_11.007a ihaikasthaṃ jagat kṛtsnaṃ paśyādya sacarācaram",
  "GE07bhgce__u:901": "Bhg_11.007c mama dehe guḍākeśa yac cānyad draṣṭum icchasi",
  "GE07bhgce__u:902": "Bhg_11.008a na tu māṃ śakyase draṣṭum anenaiva svacakṣuṣā",
  "GE07bhgce__u:903": "Bhg_11.008c divyaṃ dadāmi te cakṣuḥ paśya me yogam aiśvaram",
  "GE07bhgce__u:904": "Bhg_11.009 saṃjaya uvāca",
  "GE07bhgce__u:905": "Bhg_11.009a evam uktvā tato rājan mahāyogeśvaro hariḥ",
  "GE07bhgce__u:906": "Bhg_11.009c darśayām āsa pārthāya paramaṃ rūpam aiśvaram",
  "GE07bhgce__u:907": "Bhg_11.010a anekavaktranayanam anekādbhutadarśanam",
  "GE07bhgce__u:908": "Bhg_11.010c anekadivyābharaṇaṃ divyānekodyatāyudham",
  "GE07bhgce__u:909": "Bhg_11.011a divyamālyāmbaradharaṃ divyagandhānulepanam",
  "GE07bhgce__u:910": "Bhg_11.011c sarvāścaryamayaṃ devam anantaṃ viśvatomukham",
  "GE07bhgce__u:911": "Bhg_11.012a divi sūryasahasrasya bhaved yugapad utthitā",
  "GE07bhgce__u:912": "Bhg_11.012c yadi bhāḥ sadṛśī sā syād bhāsas tasya mahātmanaḥ",
  "GE07bhgce__u:913": "Bhg_11.013a tatraikasthaṃ jagat kṛtsnaṃ pravibhaktam anekadhā",
  "GE07bhgce__u:914": "Bhg_11.013c apaśyad devadevasya śarīre pāṇḍavas tadā",
  "GE07bhgce__u:915": "Bhg_11.014a tataḥ sa vismayāviṣṭo hṛṣṭaromā dhanaṃjayaḥ",
  "GE07bhgce__u:916": "Bhg_11.014c praṇamya śirasā devaṃ kṛtāñjalir abhāṣata",
  "GE07bhgce__u:917": "Bhg_11.015 arjuna uvāca",
  "GE07bhgce__u:918": "Bhg_11.015a_0 paśyāmi devāṃs tava deva dehe;",
  "GE07bhgce__u:919": "Bhg_11.015a_1 sarvāṃs tathā bhūtaviśeṣasaṃghān",
  "GE07bhgce__u:920": "Bhg_11.015c_0 brahmāṇam īśaṃ kamalāsanastham;",
  "GE07bhgce__u:921": "Bhg_11.015c_1 ṛṣīṃś ca sarvān uragāṃś ca divyān",
  "GE07bhgce__u:922": "Bhg_11.016a_0 anekabāhūdaravaktranetraṃ;",
  "GE07bhgce__u:923": "Bhg_11.016a_1 paśyāmi tvā sarvato 'nantarūpam",
  "GE07bhgce__u:924": "Bhg_11.016c_0 nāntaṃ na madhyaṃ na punas tavādiṃ;",
  "GE07bhgce__u:925": "Bhg_11.016c_1 paśyāmi viśveśvara viśvarūpa",
  "GE07bhgce__u:926": "Bhg_11.017a_0 kirīṭinaṃ gadinaṃ cakriṇaṃ ca;",
  "GE07bhgce__u:927": "Bhg_11.017a_1 tejorāśiṃ sarvato dīptimantam",
  "GE07bhgce__u:928": "Bhg_11.017c_0 paśyāmi tvāṃ durnirīkṣyaṃ samantād;",
  "GE07bhgce__u:929": "Bhg_11.017c_1 dīptānalārkadyutim aprameyam",
  "GE07bhgce__u:930": "Bhg_11.018a_0 tvam akṣaraṃ paramaṃ veditavyaṃ;",
  "GE07bhgce__u:931": "Bhg_11.018a_1 tvam asya viśvasya paraṃ nidhānam",
  "GE07bhgce__u:932": "Bhg_11.018c_0 tvam avyayaḥ śāśvatadharmagoptā;",
  "GE07bhgce__u:933": "Bhg_11.018c_1 sanātanas tvaṃ puruṣo mato me",
  "GE07bhgce__u:934": "Bhg_11.019a_0 anādimadhyāntam anantavīryam;",
  "GE07bhgce__u:935": "Bhg_11.019a_1 anantabāhuṃ śaśisūryanetram",
  "GE07bhgce__u:936": "Bhg_11.019c_0 paśyāmi tvāṃ dīptahutāśavaktraṃ;",
  "GE07bhgce__u:937": "Bhg_11.019c_1 svatejasā viśvam idaṃ tapantam",
  "GE07bhgce__u:938": "Bhg_11.020a_0 dyāvāpṛthivyor idam antaraṃ hi;",
  "GE07bhgce__u:939": "Bhg_11.020a_1 vyāptaṃ tvayaikena diśaś ca sarvāḥ",
  "GE07bhgce__u:940": "Bhg_11.020c_0 dṛṣṭvādbhutaṃ rūpam idaṃ tavograṃ;",
  "GE07bhgce__u:941": "Bhg_11.020c_1 lokatrayaṃ pravyathitaṃ mahātman",
  "GE07bhgce__u:942": "Bhg_11.021a_0 amī hi tvā surasaṃghā viśanti;",
  "GE07bhgce__u:943": "Bhg_11.021a_1 ke cid bhītāḥ prāñjalayo gṛṇanti",
  "GE07bhgce__u:944": "Bhg_11.021c_0 svastīty uktvā maharṣisiddhasaṃghāḥ;",
  "GE07bhgce__u:945": "Bhg_11.021c_1 stuvanti tvāṃ stutibhiḥ puṣkalābhiḥ",
  "GE07bhgce__u:946": "Bhg_11.022a_0 rudrādityā vasavo ye ca sādhyā;",
  "GE07bhgce__u:947": "Bhg_11.022a_1 viśve 'śvinau marutaś coṣmapāś ca",
  "GE07bhgce__u:948": "Bhg_11.022c_0 gandharvayakṣāsurasiddhasaṃghā;",
  "GE07bhgce__u:949": "Bhg_11.022c_1 vīkṣante tvā vismitāś caiva sarve",
  "GE07bhgce__u:950": "Bhg_11.023a_0 rūpaṃ mahat te bahuvaktranetraṃ;",
  "GE07bhgce__u:951": "Bhg_11.023a_1 mahābāho bahubāhūrupādam",
  "GE07bhgce__u:952": "Bhg_11.023c_0 bahūdaraṃ bahudaṃṣṭrākarālaṃ;",
  "GE07bhgce__u:953": "Bhg_11.023c_1 dṛṣṭvā lokāḥ pravyathitās tathāham",
  "GE07bhgce__u:954": "Bhg_11.024a_0 nabhaḥspṛśaṃ dīptam anekavarṇaṃ;",
  "GE07bhgce__u:955": "Bhg_11.024a_1 vyāttānanaṃ dīptaviśālanetram",
  "GE07bhgce__u:956": "Bhg_11.024c_0 dṛṣṭvā hi tvāṃ pravyathitāntarātmā;",
  "GE07bhgce__u:957": "Bhg_11.024c_1 dhṛtiṃ na vindāmi śamaṃ ca viṣṇo",
  "GE07bhgce__u:958": "Bhg_11.025a_0 daṃṣṭrākarālāni ca te mukhāni;",
  "GE07bhgce__u:959": "Bhg_11.025a_1 dṛṣṭvaiva kālānalasaṃnibhāni",
  "GE07bhgce__u:960": "Bhg_11.025c_0 diśo na jāne na labhe ca śarma;",
  "GE07bhgce__u:961": "Bhg_11.025c_1 prasīda deveśa jagannivāsa",
  "GE07bhgce__u:962": "Bhg_11.026a_0 amī ca tvāṃ dhṛtarāṣṭrasya putrāḥ;",
  "GE07bhgce__u:963": "Bhg_11.026a_1 sarve sahaivāvanipālasaṃghaiḥ",
  "GE07bhgce__u:964": "Bhg_11.026c_0 bhīṣmo droṇaḥ sūtaputras tathāsau;",
  "GE07bhgce__u:965": "Bhg_11.026c_1 sahāsmadīyair api yodhamukhyaiḥ",
  "GE07bhgce__u:966": "Bhg_11.027a_0 vaktrāṇi te tvaramāṇā viśanti;",
  "GE07bhgce__u:967": "Bhg_11.027a_1 daṃṣṭrākarālāni bhayānakāni",
  "GE07bhgce__u:968": "Bhg_11.027c_0 ke cid vilagnā daśanāntareṣu;",
  "GE07bhgce__u:969": "Bhg_11.027c_1 saṃdṛśyante cūrṇitair uttamāṅgaiḥ",
  "GE07bhgce__u:970": "Bhg_11.028a_0 yathā nadīnāṃ bahavo 'mbuvegāḥ;",
  "GE07bhgce__u:971": "Bhg_11.028a_1 samudram evābhimukhā dravanti",
  "GE07bhgce__u:972": "Bhg_11.028c_0 tathā tavāmī naralokavīrā;",
  "GE07bhgce__u:973": "Bhg_11.028c_1 viśanti vaktrāṇy abhivijvalanti",
  "GE07bhgce__u:974": "Bhg_11.029a_0 yathā pradīptaṃ jvalanaṃ pataṃgā;",
  "GE07bhgce__u:975": "Bhg_11.029a_1 viśanti nāśāya samṛddhavegāḥ",
  "GE07bhgce__u:976": "Bhg_11.029c_0 tathaiva nāśāya viśanti lokās;",
  "GE07bhgce__u:977": "Bhg_11.029c_1 tavāpi vaktrāṇi samṛddhavegāḥ",
  "GE07bhgce__u:978": "Bhg_11.030a_0 lelihyase grasamānaḥ samantāl;",
  "GE07bhgce__u:979": "Bhg_11.030a_1 lokān samagrān vadanair jvaladbhiḥ",
  "GE07bhgce__u:980": "Bhg_11.030c_0 tejobhir āpūrya jagat samagraṃ;",
  "GE07bhgce__u:981": "Bhg_11.030c_1 bhāsas tavogrāḥ pratapanti viṣṇo",
  "GE07bhgce__u:982": "Bhg_11.031a_0 ākhyāhi me ko bhavān ugrarūpo;",
  "GE07bhgce__u:983": "Bhg_11.031a_1 namo 'stu te devavara prasīda",
  "GE07bhgce__u:984": "Bhg_11.031c_0 vijñātum icchāmi bhavantam ādyaṃ;",
  "GE07bhgce__u:985": "Bhg_11.031c_1 na hi prajānāmi tava pravṛttim",
  "GE07bhgce__u:986": "Bhg_11.032 śrībhagavān uvāca",
  "GE07bhgce__u:987": "Bhg_11.032a_0 kālo 'smi lokakṣayakṛt pravṛddho;",
  "GE07bhgce__u:988": "Bhg_11.032a_1 lokān samāhartum iha pravṛttaḥ",
  "GE07bhgce__u:989": "Bhg_11.032c_0 ṛte 'pi tvā na bhaviṣyanti sarve;",
  "GE07bhgce__u:990": "Bhg_11.032c_1 ye 'vasthitāḥ pratyanīkeṣu yodhāḥ",
  "GE07bhgce__u:991": "Bhg_11.033a_0 tasmāt tvam uttiṣṭha yaśo labhasva;",
  "GE07bhgce__u:992": "Bhg_11.033a_1 jitvā śatrūn bhuṅkṣva rājyaṃ samṛddham",
  "GE07bhgce__u:993": "Bhg_11.033c_0 mayaivaite nihatāḥ pūrvam eva;",
  "GE07bhgce__u:994": "Bhg_11.033c_1 nimittamātraṃ bhava savyasācin",
  "GE07bhgce__u:995": "Bhg_11.034a_0 droṇaṃ ca bhīṣmaṃ ca jayadrathaṃ ca;",
  "GE07bhgce__u:996": "Bhg_11.034a_1 karṇaṃ tathānyān api yodhavīrān",
  "GE07bhgce__u:997": "Bhg_11.034c_0 mayā hatāṃs tvaṃ jahi mā vyathiṣṭhā;",
  "GE07bhgce__u:998": "Bhg_11.034c_1 yudhyasva jetāsi raṇe sapatnān",
  "GE07bhgce__u:999": "Bhg_11.035 saṃjaya uvāca",
  "GE07bhgce__u:1000": "Bhg_11.035a_0 etac chrutvā vacanaṃ keśavasya;",
  "GE07bhgce__u:1001": "Bhg_11.035a_1 kṛtāñjalir vepamānaḥ kirīṭī",
  "GE07bhgce__u:1002": "Bhg_11.035c_0 namaskṛtvā bhūya evāha kṛṣṇaṃ;",
  "GE07bhgce__u:1003": "Bhg_11.035c_1 sagadgadaṃ bhītabhītaḥ praṇamya",
  "GE07bhgce__u:1004": "Bhg_11.036 arjuna uvāca",
  "GE07bhgce__u:1005": "Bhg_11.036a_0 sthāne hṛṣīkeśa tava prakīrtyā;",
  "GE07bhgce__u:1006": "Bhg_11.036a_1 jagat prahṛṣyaty anurajyate ca",
  "GE07bhgce__u:1007": "Bhg_11.036c_0 rakṣāṃsi bhītāni diśo dravanti;",
  "GE07bhgce__u:1008": "Bhg_11.036c_1 sarve namasyanti ca siddhasaṃghāḥ",
  "GE07bhgce__u:1009": "Bhg_11.037a_0 kasmāc ca te na nameran mahātman;",
  "GE07bhgce__u:1010": "Bhg_11.037a_1 garīyase brahmaṇo 'py ādikartre",
  "GE07bhgce__u:1011": "Bhg_11.037c_0 ananta deveśa jagannivāsa;",
  "GE07bhgce__u:1012": "Bhg_11.037c_1 tvam akṣaraṃ sad asat tatparaṃ yat",
  "GE07bhgce__u:1013": "Bhg_11.038a_0 tvam ādidevaḥ puruṣaḥ purāṇas;",
  "GE07bhgce__u:1014": "Bhg_11.038a_1 tvam asya viśvasya paraṃ nidhānam",
  "GE07bhgce__u:1015": "Bhg_11.038c_0 vettāsi vedyaṃ ca paraṃ ca dhāma;",
  "GE07bhgce__u:1016": "Bhg_11.038c_1 tvayā tataṃ viśvam anantarūpa",
  "GE07bhgce__u:1017": "Bhg_11.039a_0 vāyur yamo 'gnir varuṇaḥ śaśāṅkaḥ;",
  "GE07bhgce__u:1018": "Bhg_11.039a_1 prajāpatis tvaṃ prapitāmahaś ca",
  "GE07bhgce__u:1019": "Bhg_11.039c_0 namo namas te 'stu sahasrakṛtvaḥ;",
  "GE07bhgce__u:1020": "Bhg_11.039c_1 punaś ca bhūyo 'pi namo namas te",
  "GE07bhgce__u:1021": "Bhg_11.040a_0 namaḥ purastād atha pṛṣṭhatas te;",
  "GE07bhgce__u:1022": "Bhg_11.040a_1 namo 'stu te sarvata eva sarva",
  "GE07bhgce__u:1023": "Bhg_11.040c_0 anantavīryāmitavikramas tvaṃ;",
  "GE07bhgce__u:1024": "Bhg_11.040c_1 sarvaṃ samāpnoṣi tato 'si sarvaḥ",
  "GE07bhgce__u:1025": "Bhg_11.041a_0 sakheti matvā prasabhaṃ yad uktaṃ;",
  "GE07bhgce__u:1026": "Bhg_11.041a_1 he kṛṣṇa he yādava he sakheti",
  "GE07bhgce__u:1027": "Bhg_11.041c_0 ajānatā mahimānaṃ tavedaṃ;",
  "GE07bhgce__u:1028": "Bhg_11.041c_1 mayā pramādāt praṇayena vāpi",
  "GE07bhgce__u:1029": "Bhg_11.042a_0 yac cāvahāsārtham asatkṛto 'si;",
  "GE07bhgce__u:1030": "Bhg_11.042a_1 vihāraśayyāsanabhojaneṣu",
  "GE07bhgce__u:1031": "Bhg_11.042c_0 eko 'tha vāpy acyuta tatsamakṣaṃ;",
  "GE07bhgce__u:1032": "Bhg_11.042c_1 tat kṣāmaye tvām aham aprameyam",
  "GE07bhgce__u:1033": "Bhg_11.043a_0 pitāsi lokasya carācarasya;",
  "GE07bhgce__u:1034": "Bhg_11.043a_1 tvam asya pūjyaś ca gurur garīyān",
  "GE07bhgce__u:1035": "Bhg_11.043c_0 na tvatsamo 'sty abhyadhikaḥ kuto 'nyo;",
  "GE07bhgce__u:1036": "Bhg_11.043c_1 lokatraye 'py apratimaprabhāva",
  "GE07bhgce__u:1037": "Bhg_11.044a_0 tasmāt praṇamya praṇidhāya kāyaṃ;",
  "GE07bhgce__u:1038": "Bhg_11.044a_1 prasādaye tvām aham īśam īḍyam",
  "GE07bhgce__u:1039": "Bhg_11.044c_0 piteva putrasya sakheva sakhyuḥ;",
  "GE07bhgce__u:1040": "Bhg_11.044c_1 priyaḥ priyāyārhasi deva soḍhum",
  "GE07bhgce__u:1041": "Bhg_11.045a_0 adṛṣṭapūrvaṃ hṛṣito 'smi dṛṣṭvā;",
  "GE07bhgce__u:1042": "Bhg_11.045a_1 bhayena ca pravyathitaṃ mano me",
  "GE07bhgce__u:1043": "Bhg_11.045c_0 tad eva me darśaya deva rūpaṃ;",
  "GE07bhgce__u:1044": "Bhg_11.045c_1 prasīda deveśa jagannivāsa",
  "GE07bhgce__u:1045": "Bhg_11.046a_0 kirīṭinaṃ gadinaṃ cakrahastam;",
  "GE07bhgce__u:1046": "Bhg_11.046a_1 icchāmi tvāṃ draṣṭum ahaṃ tathaiva",
  "GE07bhgce__u:1047": "Bhg_11.046c_0 tenaiva rūpeṇa caturbhujena;",
  "GE07bhgce__u:1048": "Bhg_11.046c_1 sahasrabāho bhava viśvamūrte",
  "GE07bhgce__u:1049": "Bhg_11.047 śrībhagavān uvāca",
  "GE07bhgce__u:1050": "Bhg_11.047a_0 mayā prasannena tavārjunedaṃ;",
  "GE07bhgce__u:1051": "Bhg_11.047a_1 rūpaṃ paraṃ darśitam ātmayogāt",
  "GE07bhgce__u:1052": "Bhg_11.047c_0 tejomayaṃ viśvam anantam ādyaṃ;",
  "GE07bhgce__u:1053": "Bhg_11.047c_1 yan me tvad anyena na dṛṣṭapūrvam",
  "GE07bhgce__u:1054": "Bhg_11.048a_0 na vedayajñādhyayanair na dānair;",
  "GE07bhgce__u:1055": "Bhg_11.048a_1 na ca kriyābhir na tapobhir ugraiḥ",
  "GE07bhgce__u:1056": "Bhg_11.048c_0 evaṃrūpaḥ śakya ahaṃ nṛloke;",
  "GE07bhgce__u:1057": "Bhg_11.048c_1 draṣṭuṃ tvad anyena kurupravīra",
  "GE07bhgce__u:1058": "Bhg_11.049a_0 mā te vyathā mā ca vimūḍhabhāvo;",
  "GE07bhgce__u:1059": "Bhg_11.049a_1 dṛṣṭvā rūpaṃ ghoram īdṛṅ mamedam",
  "GE07bhgce__u:1060": "Bhg_11.049c_0 vyapetabhīḥ prītamanāḥ punas tvaṃ;",
  "GE07bhgce__u:1061": "Bhg_11.049c_1 tad eva me rūpam idaṃ prapaśya",
  "GE07bhgce__u:1062": "Bhg_11.050 saṃjaya uvāca",
  "GE07bhgce__u:1063": "Bhg_11.050a_0 ity arjunaṃ vāsudevas tathoktvā;",
  "GE07bhgce__u:1064": "Bhg_11.050a_1 svakaṃ rūpaṃ darśayām āsa bhūyaḥ",
  "GE07bhgce__u:1065": "Bhg_11.050c_0 āśvāsayām āsa ca bhītam enaṃ;",
  "GE07bhgce__u:1066": "Bhg_11.050c_1 bhūtvā punaḥ saumyavapur mahātmā",
  "GE07bhgce__u:1067": "Bhg_11.051 arjuna uvāca",
  "GE07bhgce__u:1068": "Bhg_11.051a dṛṣṭvedaṃ mānuṣaṃ rūpaṃ tava saumyaṃ janārdana",
  "GE07bhgce__u:1069": "Bhg_11.051c idānīm asmi saṃvṛttaḥ sacetāḥ prakṛtiṃ gataḥ",
  "GE07bhgce__u:1070": "Bhg_11.052 śrībhagavān uvāca",
  "GE07bhgce__u:1071": "Bhg_11.052a sudurdarśam idaṃ rūpaṃ dṛṣṭavān asi yan mama",
  "GE07bhgce__u:1072": "Bhg_11.052c devā apy asya rūpasya nityaṃ darśanakāṅkṣiṇaḥ",
  "GE07bhgce__u:1073": "Bhg_11.053a nāhaṃ vedair na tapasā na dānena na cejyayā",
  "GE07bhgce__u:1074": "Bhg_11.053c śakya evaṃvidho draṣṭuṃ dṛṣṭavān asi māṃ yathā",
  "GE07bhgce__u:1075": "Bhg_11.054a bhaktyā tv ananyayā śakya aham evaṃvidho 'rjuna",
  "GE07bhgce__u:1076": "Bhg_11.054c jñātuṃ draṣṭuṃ ca tattvena praveṣṭuṃ ca paraṃtapa",
  "GE07bhgce__u:1077": "Bhg_11.055a matkarmakṛn matparamo madbhaktaḥ saṅgavarjitaḥ",
  "GE07bhgce__u:1078": "Bhg_11.055c nirvairaḥ sarvabhūteṣu yaḥ sa mām eti pāṇḍava",
  "GE07bhgce__u:1079": "Bhg_12.001 arjuna uvāca",
  "GE07bhgce__u:1080": "Bhg_12.001a evaṃ satatayuktā ye bhaktās tvāṃ paryupāsate",
  "GE07bhgce__u:1081": "Bhg_12.001c ye cāpy akṣaram avyaktaṃ teṣāṃ ke yogavittamāḥ",
  "GE07bhgce__u:1082": "Bhg_12.002 śrībhagavān uvāca",
  "GE07bhgce__u:1083": "Bhg_12.002a mayy āveśya mano ye māṃ nityayuktā upāsate",
  "GE07bhgce__u:1084": "Bhg_12.002c śraddhayā parayopetās te me yuktatamā matāḥ",
  "GE07bhgce__u:1085": "Bhg_12.003a ye tv akṣaram anirdeśyam avyaktaṃ paryupāsate",
  "GE07bhgce__u:1086": "Bhg_12.003c sarvatragam acintyaṃ ca kūṭastham acalaṃ dhruvam",
  "GE07bhgce__u:1087": "Bhg_12.004a saṃniyamyendriyagrāmaṃ sarvatra samabuddhayaḥ",
  "GE07bhgce__u:1088": "Bhg_12.004c te prāpnuvanti mām eva sarvabhūtahite ratāḥ",
  "GE07bhgce__u:1089": "Bhg_12.005a kleśo 'dhikataras teṣām avyaktāsaktacetasām",
  "GE07bhgce__u:1090": "Bhg_12.005c avyaktā hi gatir duḥkhaṃ dehavadbhir avāpyate",
  "GE07bhgce__u:1091": "Bhg_12.006a ye tu sarvāṇi karmāṇi mayi saṃnyasya matparāḥ",
  "GE07bhgce__u:1092": "Bhg_12.006c ananyenaiva yogena māṃ dhyāyanta upāsate",
  "GE07bhgce__u:1093": "Bhg_12.007a teṣām ahaṃ samuddhartā mṛtyusaṃsārasāgarāt",
  "GE07bhgce__u:1094": "Bhg_12.007c bhavāmi nacirāt pārtha mayy āveśitacetasām",
  "GE07bhgce__u:1095": "Bhg_12.008a mayy eva mana ādhatsva mayi buddhiṃ niveśaya",
  "GE07bhgce__u:1096": "Bhg_12.008c nivasiṣyasi mayy eva ata ūrdhvaṃ na saṃśayaḥ",
  "GE07bhgce__u:1097": "Bhg_12.009a atha cittaṃ samādhātuṃ na śaknoṣi mayi sthiram",
  "GE07bhgce__u:1098": "Bhg_12.009c abhyāsayogena tato mām icchāptuṃ dhanaṃjaya",
  "GE07bhgce__u:1099": "Bhg_12.010a abhyāse 'py asamartho 'si matkarmaparamo bhava",
  "GE07bhgce__u:1100": "Bhg_12.010c madartham api karmāṇi kurvan siddhim avāpsyasi",
  "GE07bhgce__u:1101": "Bhg_12.011a athaitad apy aśakto 'si kartuṃ madyogam āśritaḥ",
  "GE07bhgce__u:1102": "Bhg_12.011c sarvakarmaphalatyāgaṃ tataḥ kuru yatātmavān",
  "GE07bhgce__u:1103": "Bhg_12.012a śreyo hi jñānam abhyāsāj jñānād dhyānaṃ viśiṣyate",
  "GE07bhgce__u:1104": "Bhg_12.012c dhyānāt karmaphalatyāgas tyāgāc chāntir anantaram",
  "GE07bhgce__u:1105": "Bhg_12.013a adveṣṭā sarvabhūtānāṃ maitraḥ karuṇa eva ca",
  "GE07bhgce__u:1106": "Bhg_12.013c nirmamo nirahaṃkāraḥ samaduḥkhasukhaḥ kṣamī",
  "GE07bhgce__u:1107": "Bhg_12.014a saṃtuṣṭaḥ satataṃ yogī yatātmā dṛḍhaniścayaḥ",
  "GE07bhgce__u:1108": "Bhg_12.014c mayy arpitamanobuddhir yo madbhaktaḥ sa me priyaḥ",
  "GE07bhgce__u:1109": "Bhg_12.015a yasmān nodvijate loko lokān nodvijate ca yaḥ",
  "GE07bhgce__u:1110": "Bhg_12.015c harṣāmarṣabhayodvegair mukto yaḥ sa ca me priyaḥ",
  "GE07bhgce__u:1111": "Bhg_12.016a anapekṣaḥ śucir dakṣa udāsīno gatavyathaḥ",
  "GE07bhgce__u:1112": "Bhg_12.016c sarvārambhaparityāgī yo madbhaktaḥ sa me priyaḥ",
  "GE07bhgce__u:1113": "Bhg_12.017a yo na hṛṣyati na dveṣṭi na śocati na kāṅkṣati",
  "GE07bhgce__u:1114": "Bhg_12.017c śubhāśubhaparityāgī bhaktimān yaḥ sa me priyaḥ",
  "GE07bhgce__u:1115": "Bhg_12.018a samaḥ śatrau ca mitre ca tathā mānāvamānayoḥ",
  "GE07bhgce__u:1116": "Bhg_12.018c śītoṣṇasukhaduḥkheṣu samaḥ saṅgavivarjitaḥ",
  "GE07bhgce__u:1117": "Bhg_12.019a tulyanindāstutir maunī saṃtuṣṭo yena kena cit",
  "GE07bhgce__u:1118": "Bhg_12.019c aniketaḥ sthiramatir bhaktimān me priyo naraḥ",
  "GE07bhgce__u:1119": "Bhg_12.020a ye tu dharmyāmṛtam idaṃ yathoktaṃ paryupāsate",
  "GE07bhgce__u:1120": "Bhg_12.020c śraddadhānā matparamā bhaktās te 'tīva me priyāḥ",
  "GE07bhgce__u:1121": "Bhg_13.001 śrībhagavān uvāca",
  "GE07bhgce__u:1122": "Bhg_13.001a idaṃ śarīraṃ kaunteya kṣetram ity abhidhīyate",
  "GE07bhgce__u:1123": "Bhg_13.001c etad yo vetti taṃ prāhuḥ kṣetrajña iti tadvidaḥ",
  "GE07bhgce__u:1124": "Bhg_13.002a kṣetrajñaṃ cāpi māṃ viddhi sarvakṣetreṣu bhārata",
  "GE07bhgce__u:1125": "Bhg_13.002c kṣetrakṣetrajñayor jñānaṃ yat taj jñānaṃ mataṃ mama",
  "GE07bhgce__u:1126": "Bhg_13.003a tat kṣetraṃ yac ca yādṛk ca yadvikāri yataś ca yat",
  "GE07bhgce__u:1127": "Bhg_13.003c sa ca yo yatprabhāvaś ca tat samāsena me śṛṇu",
  "GE07bhgce__u:1128": "Bhg_13.004a ṛṣibhir bahudhā gītaṃ chandobhir vividhaiḥ pṛthak",
  "GE07bhgce__u:1129": "Bhg_13.004c brahmasūtrapadaiś caiva hetumadbhir viniścitaiḥ",
  "GE07bhgce__u:1130": "Bhg_13.005a mahābhūtāny ahaṃkāro buddhir avyaktam eva ca",
  "GE07bhgce__u:1131": "Bhg_13.005c indriyāṇi daśaikaṃ ca pañca cendriyagocarāḥ",
  "GE07bhgce__u:1132": "Bhg_13.006a icchā dveṣaḥ sukhaṃ duḥkhaṃ saṃghātaś cetanā dhṛtiḥ",
  "GE07bhgce__u:1133": "Bhg_13.006c etat kṣetraṃ samāsena savikāram udāhṛtam",
  "GE07bhgce__u:1134": "Bhg_13.007a amānitvam adambhitvam ahiṃsā kṣāntir ārjavam",
  "GE07bhgce__u:1135": "Bhg_13.007c ācāryopāsanaṃ śaucaṃ sthairyam ātmavinigrahaḥ",
  "GE07bhgce__u:1136": "Bhg_13.008a indriyārtheṣu vairāgyam anahaṃkāra eva ca",
  "GE07bhgce__u:1137": "Bhg_13.008c janmamṛtyujarāvyādhiduḥkhadoṣānudarśanam",
  "GE07bhgce__u:1138": "Bhg_13.009a asaktir anabhiṣvaṅgaḥ putradāragṛhādiṣu",
  "GE07bhgce__u:1139": "Bhg_13.009c nityaṃ ca samacittatvam iṣṭāniṣṭopapattiṣu",
  "GE07bhgce__u:1140": "Bhg_13.010a mayi cānanyayogena bhaktir avyabhicāriṇī",
  "GE07bhgce__u:1141": "Bhg_13.010c viviktadeśasevitvam aratir janasaṃsadi",
  "GE07bhgce__u:1142": "Bhg_13.011a adhyātmajñānanityatvaṃ tattvajñānārthadarśanam",
  "GE07bhgce__u:1143": "Bhg_13.011c etaj jñānam iti proktam ajñānaṃ yad ato 'nyathā",
  "GE07bhgce__u:1144": "Bhg_13.012a jñeyaṃ yat tat pravakṣyāmi yaj jñātvāmṛtam aśnute",
  "GE07bhgce__u:1145": "Bhg_13.012c anādimat paraṃ brahma na sat tan nāsad ucyate",
  "GE07bhgce__u:1146": "Bhg_13.013a sarvataḥpāṇipādaṃ tat sarvatokṣiśiromukham",
  "GE07bhgce__u:1147": "Bhg_13.013c sarvataḥśrutimal loke sarvam āvṛtya tiṣṭhati",
  "GE07bhgce__u:1148": "Bhg_13.014a sarvendriyaguṇābhāsaṃ sarvendriyavivarjitam",
  "GE07bhgce__u:1149": "Bhg_13.014c asaktaṃ sarvabhṛc caiva nirguṇaṃ guṇabhoktṛ ca",
  "GE07bhgce__u:1150": "Bhg_13.015a bahir antaś ca bhūtānām acaraṃ caram eva ca",
  "GE07bhgce__u:1151": "Bhg_13.015c sūkṣmatvāt tad avijñeyaṃ dūrasthaṃ cāntike ca tat",
  "GE07bhgce__u:1152": "Bhg_13.016a avibhaktaṃ ca bhūteṣu vibhaktam iva ca sthitam",
  "GE07bhgce__u:1153": "Bhg_13.016c bhūtabhartṛ ca taj jñeyaṃ grasiṣṇu prabhaviṣṇu ca",
  "GE07bhgce__u:1154": "Bhg_13.017a jyotiṣām api taj jyotis tamasaḥ param ucyate",
  "GE07bhgce__u:1155": "Bhg_13.017c jñānaṃ jñeyaṃ jñānagamyaṃ hṛdi sarvasya viṣṭhitam",
  "GE07bhgce__u:1156": "Bhg_13.018a iti kṣetraṃ tathā jñānaṃ jñeyaṃ coktaṃ samāsataḥ",
  "GE07bhgce__u:1157": "Bhg_13.018c madbhakta etad vijñāya madbhāvāyopapadyate",
  "GE07bhgce__u:1158": "Bhg_13.019a prakṛtiṃ puruṣaṃ caiva viddhy anādī ubhāv api",
  "GE07bhgce__u:1159": "Bhg_13.019c vikārāṃś ca guṇāṃś caiva viddhi prakṛtisaṃbhavān",
  "GE07bhgce__u:1160": "Bhg_13.020a kāryakāraṇakartṛtve hetuḥ prakṛtir ucyate",
  "GE07bhgce__u:1161": "Bhg_13.020c puruṣaḥ sukhaduḥkhānāṃ bhoktṛtve hetur ucyate",
  "GE07bhgce__u:1162": "Bhg_13.021a puruṣaḥ prakṛtistho hi bhuṅkte prakṛtijān guṇān",
  "GE07bhgce__u:1163": "Bhg_13.021c kāraṇaṃ guṇasaṅgo 'sya sadasadyonijanmasu",
  "GE07bhgce__u:1164": "Bhg_13.022a upadraṣṭānumantā ca bhartā bhoktā maheśvaraḥ",
  "GE07bhgce__u:1165": "Bhg_13.022c paramātmeti cāpy ukto dehe 'smin puruṣaḥ paraḥ",
  "GE07bhgce__u:1166": "Bhg_13.023a ya evaṃ vetti puruṣaṃ prakṛtiṃ ca guṇaiḥ saha",
  "GE07bhgce__u:1167": "Bhg_13.023c sarvathā vartamāno 'pi na sa bhūyo 'bhijāyate",
  "GE07bhgce__u:1168": "Bhg_13.024a dhyānenātmani paśyanti ke cid ātmānam ātmanā",
  "GE07bhgce__u:1169": "Bhg_13.024c anye sāṃkhyena yogena karmayogena cāpare",
  "GE07bhgce__u:1170": "Bhg_13.025a anye tv evam ajānantaḥ śrutvānyebhya upāsate",
  "GE07bhgce__u:1171": "Bhg_13.025c te 'pi cātitaranty eva mṛtyuṃ śrutiparāyaṇāḥ",
  "GE07bhgce__u:1172": "Bhg_13.026a yāvat saṃjāyate kiṃ cit sattvaṃ sthāvarajaṅgamam",
  "GE07bhgce__u:1173": "Bhg_13.026c kṣetrakṣetrajñasaṃyogāt tad viddhi bharatarṣabha",
  "GE07bhgce__u:1174": "Bhg_13.027a samaṃ sarveṣu bhūteṣu tiṣṭhantaṃ parameśvaram",
  "GE07bhgce__u:1175": "Bhg_13.027c vinaśyatsv avinaśyantaṃ yaḥ paśyati sa paśyati",
  "GE07bhgce__u:1176": "Bhg_13.028a samaṃ paśyan hi sarvatra samavasthitam īśvaram",
  "GE07bhgce__u:1177": "Bhg_13.028c na hinasty ātmanātmānaṃ tato yāti parāṃ gatim",
  "GE07bhgce__u:1178": "Bhg_13.029a prakṛtyaiva ca karmāṇi kriyamāṇāni sarvaśaḥ",
  "GE07bhgce__u:1179": "Bhg_13.029c yaḥ paśyati tathātmānam akartāraṃ sa paśyati",
  "GE07bhgce__u:1180": "Bhg_13.030a yadā bhūtapṛthagbhāvam ekastham anupaśyati",
  "GE07bhgce__u:1181": "Bhg_13.030c tata eva ca vistāraṃ brahma saṃpadyate tadā",
  "GE07bhgce__u:1182": "Bhg_13.031a anāditvān nirguṇatvāt paramātmāyam avyayaḥ",
  "GE07bhgce__u:1183": "Bhg_13.031c śarīrastho 'pi kaunteya na karoti na lipyate",
  "GE07bhgce__u:1184": "Bhg_13.032a yathā sarvagataṃ saukṣmyād ākāśaṃ nopalipyate",
  "GE07bhgce__u:1185": "Bhg_13.032c sarvatrāvasthito dehe tathātmā nopalipyate",
  "GE07bhgce__u:1186": "Bhg_13.033a yathā prakāśayaty ekaḥ kṛtsnaṃ lokam imaṃ raviḥ",
  "GE07bhgce__u:1187": "Bhg_13.033c kṣetraṃ kṣetrī tathā kṛtsnaṃ prakāśayati bhārata",
  "GE07bhgce__u:1188": "Bhg_13.034a kṣetrakṣetrajñayor evam antaraṃ jñānacakṣuṣā",
  "GE07bhgce__u:1189": "Bhg_13.034c bhūtaprakṛtimokṣaṃ ca ye vidur yānti te param",
  "GE07bhgce__u:1190": "Bhg_14.001 śrībhagavān uvāca",
  "GE07bhgce__u:1191": "Bhg_14.001a paraṃ bhūyaḥ pravakṣyāmi jñānānāṃ jñānam uttamam",
  "GE07bhgce__u:1192": "Bhg_14.001c yaj jñātvā munayaḥ sarve parāṃ siddhim ito gatāḥ",
  "GE07bhgce__u:1193": "Bhg_14.002a idaṃ jñānam upāśritya mama sādharmyam āgatāḥ",
  "GE07bhgce__u:1194": "Bhg_14.002c sarge 'pi nopajāyante pralaye na vyathanti ca",
  "GE07bhgce__u:1195": "Bhg_14.003a mama yonir mahad brahma tasmin garbhaṃ dadhāmy aham",
  "GE07bhgce__u:1196": "Bhg_14.003c saṃbhavaḥ sarvabhūtānāṃ tato bhavati bhārata",
  "GE07bhgce__u:1197": "Bhg_14.004a sarvayoniṣu kaunteya mūrtayaḥ saṃbhavanti yāḥ",
  "GE07bhgce__u:1198": "Bhg_14.004c tāsāṃ brahma mahad yonir ahaṃ bījapradaḥ pitā",
  "GE07bhgce__u:1199": "Bhg_14.005a sattvaṃ rajas tama iti guṇāḥ prakṛtisaṃbhavāḥ",
  "GE07bhgce__u:1200": "Bhg_14.005c nibadhnanti mahābāho dehe dehinam avyayam",
  "GE07bhgce__u:1201": "Bhg_14.006a tatra sattvaṃ nirmalatvāt prakāśakam anāmayam",
  "GE07bhgce__u:1202": "Bhg_14.006c sukhasaṅgena badhnāti jñānasaṅgena cānagha",
  "GE07bhgce__u:1203": "Bhg_14.007a rajo rāgātmakaṃ viddhi tṛṣṇāsaṅgasamudbhavam",
  "GE07bhgce__u:1204": "Bhg_14.007c tan nibadhnāti kaunteya karmasaṅgena dehinam",
  "GE07bhgce__u:1205": "Bhg_14.008a tamas tv ajñānajaṃ viddhi mohanaṃ sarvadehinām",
  "GE07bhgce__u:1206": "Bhg_14.008c pramādālasyanidrābhis tan nibadhnāti bhārata",
  "GE07bhgce__u:1207": "Bhg_14.009a sattvaṃ sukhe sañjayati rajaḥ karmaṇi bhārata",
  "GE07bhgce__u:1208": "Bhg_14.009c jñānam āvṛtya tu tamaḥ pramāde sañjayaty uta",
  "GE07bhgce__u:1209": "Bhg_14.010a rajas tamaś cābhibhūya sattvaṃ bhavati bhārata",
  "GE07bhgce__u:1210": "Bhg_14.010c rajaḥ sattvaṃ tamaś caiva tamaḥ sattvaṃ rajas tathā",
  "GE07bhgce__u:1211": "Bhg_14.011a sarvadvāreṣu dehe 'smin prakāśa upajāyate",
  "GE07bhgce__u:1212": "Bhg_14.011c jñānaṃ yadā tadā vidyād vivṛddhaṃ sattvam ity uta",
  "GE07bhgce__u:1213": "Bhg_14.012a lobhaḥ pravṛttir ārambhaḥ karmaṇām aśamaḥ spṛhā",
  "GE07bhgce__u:1214": "Bhg_14.012c rajasy etāni jāyante vivṛddhe bharatarṣabha",
  "GE07bhgce__u:1215": "Bhg_14.013a aprakāśo 'pravṛttiś ca pramādo moha eva ca",
  "GE07bhgce__u:1216": "Bhg_14.013c tamasy etāni jāyante vivṛddhe kurunandana",
  "GE07bhgce__u:1217": "Bhg_14.014a yadā sattve pravṛddhe tu pralayaṃ yāti dehabhṛt",
  "GE07bhgce__u:1218": "Bhg_14.014c tadottamavidāṃ lokān amalān pratipadyate",
  "GE07bhgce__u:1219": "Bhg_14.015a rajasi pralayaṃ gatvā karmasaṅgiṣu jāyate",
  "GE07bhgce__u:1220": "Bhg_14.015c tathā pralīnas tamasi mūḍhayoniṣu jāyate",
  "GE07bhgce__u:1221": "Bhg_14.016a karmaṇaḥ sukṛtasyāhuḥ sāttvikaṃ nirmalaṃ phalam",
  "GE07bhgce__u:1222": "Bhg_14.016c rajasas tu phalaṃ duḥkham ajñānaṃ tamasaḥ phalam",
  "GE07bhgce__u:1223": "Bhg_14.017a sattvāt saṃjāyate jñānaṃ rajaso lobha eva ca",
  "GE07bhgce__u:1224": "Bhg_14.017c pramādamohau tamaso bhavato 'jñānam eva ca",
  "GE07bhgce__u:1225": "Bhg_14.018a ūrdhvaṃ gacchanti sattvasthā madhye tiṣṭhanti rājasāḥ",
  "GE07bhgce__u:1226": "Bhg_14.018c jaghanyaguṇavṛttasthā adho gacchanti tāmasāḥ",
  "GE07bhgce__u:1227": "Bhg_14.019a nānyaṃ guṇebhyaḥ kartāraṃ yadā draṣṭānupaśyati",
  "GE07bhgce__u:1228": "Bhg_14.019c guṇebhyaś ca paraṃ vetti madbhāvaṃ so 'dhigacchati",
  "GE07bhgce__u:1229": "Bhg_14.020a guṇān etān atītya trīn dehī dehasamudbhavān",
  "GE07bhgce__u:1230": "Bhg_14.020c janmamṛtyujarāduḥkhair vimukto 'mṛtam aśnute",
  "GE07bhgce__u:1231": "Bhg_14.021 arjuna uvāca",
  "GE07bhgce__u:1232": "Bhg_14.021a kair liṅgais trīn guṇān etān atīto bhavati prabho",
  "GE07bhgce__u:1233": "Bhg_14.021c kimācāraḥ kathaṃ caitāṃs trīn guṇān ativartate",
  "GE07bhgce__u:1234": "Bhg_14.022 śrībhagavān uvāca",
  "GE07bhgce__u:1235": "Bhg_14.022a prakāśaṃ ca pravṛttiṃ ca moham eva ca pāṇḍava",
  "GE07bhgce__u:1236": "Bhg_14.022c na dveṣṭi saṃpravṛttāni na nivṛttāni kāṅkṣati",
  "GE07bhgce__u:1237": "Bhg_14.023a udāsīnavad āsīno guṇair yo na vicālyate",
  "GE07bhgce__u:1238": "Bhg_14.023c guṇā vartanta ity eva yo 'vatiṣṭhati neṅgate",
  "GE07bhgce__u:1239": "Bhg_14.024a samaduḥkhasukhaḥ svasthaḥ samaloṣṭāśmakāñcanaḥ",
  "GE07bhgce__u:1240": "Bhg_14.024c tulyapriyāpriyo dhīras tulyanindātmasaṃstutiḥ",
  "GE07bhgce__u:1241": "Bhg_14.025a mānāvamānayos tulyas tulyo mitrāripakṣayoḥ",
  "GE07bhgce__u:1242": "Bhg_14.025c sarvārambhaparityāgī guṇātītaḥ sa ucyate",
  "GE07bhgce__u:1243": "Bhg_14.026a māṃ ca yo 'vyabhicāreṇa bhaktiyogena sevate",
  "GE07bhgce__u:1244": "Bhg_14.026c sa guṇān samatītyaitān brahmabhūyāya kalpate",
  "GE07bhgce__u:1245": "Bhg_14.027a brahmaṇo hi pratiṣṭhāham amṛtasyāvyayasya ca",
  "GE07bhgce__u:1246": "Bhg_14.027c śāśvatasya ca dharmasya sukhasyaikāntikasya ca",
  "GE07bhgce__u:1247": "Bhg_15.001 śrībhagavān uvāca",
  "GE07bhgce__u:1248": "Bhg_15.001a ūrdhvamūlam adhaḥśākham aśvatthaṃ prāhur avyayam",
  "GE07bhgce__u:1249": "Bhg_15.001c chandāṃsi yasya parṇāni yas taṃ veda sa vedavit",
  "GE07bhgce__u:1250": "Bhg_15.002a_0 adhaś cordhvaṃ prasṛtās tasya śākhā;",
  "GE07bhgce__u:1251": "Bhg_15.002a_1 guṇapravṛddhā viṣayapravālāḥ",
  "GE07bhgce__u:1252": "Bhg_15.002c_0 adhaś ca mūlāny anusaṃtatāni;",
  "GE07bhgce__u:1253": "Bhg_15.002c_1 karmānubandhīni manuṣyaloke",
  "GE07bhgce__u:1254": "Bhg_15.003a_0 na rūpam asyeha tathopalabhyate;",
  "GE07bhgce__u:1255": "Bhg_15.003a_1 nānto na cādir na ca saṃpratiṣṭhā",
  "GE07bhgce__u:1256": "Bhg_15.003c_0 aśvattham enaṃ suvirūḍhamūlam;",
  "GE07bhgce__u:1257": "Bhg_15.003c_1 asaṅgaśastreṇa dṛḍhena chittvā",
  "GE07bhgce__u:1258": "Bhg_15.004a_0 tataḥ padaṃ tatparimārgitavyaṃ;",
  "GE07bhgce__u:1259": "Bhg_15.004a_1 yasmin gatā na nivartanti bhūyaḥ",
  "GE07bhgce__u:1260": "Bhg_15.004c_0 tam eva cādyaṃ puruṣaṃ prapadye;",
  "GE07bhgce__u:1261": "Bhg_15.004c_1 yataḥ pravṛttiḥ prasṛtā purāṇī",
  "GE07bhgce__u:1262": "Bhg_15.005a_0 nirmānamohā jitasaṅgadoṣā;",
  "GE07bhgce__u:1263": "Bhg_15.005a_1 adhyātmanityā vinivṛttakāmāḥ",
  "GE07bhgce__u:1264": "Bhg_15.005c_0 dvaṃdvair vimuktāḥ sukhaduḥkhasaṃjñair;",
  "GE07bhgce__u:1265": "Bhg_15.005c_1 gacchanty amūḍhāḥ padam avyayaṃ tat",
  "GE07bhgce__u:1266": "Bhg_15.006a na tad bhāsayate sūryo na śaśāṅko na pāvakaḥ",
  "GE07bhgce__u:1267": "Bhg_15.006c yad gatvā na nivartante tad dhāma paramaṃ mama",
  "GE07bhgce__u:1268": "Bhg_15.007a mamaivāṃśo jīvaloke jīvabhūtaḥ sanātanaḥ",
  "GE07bhgce__u:1269": "Bhg_15.007c manaḥṣaṣṭhānīndriyāṇi prakṛtisthāni karṣati",
  "GE07bhgce__u:1270": "Bhg_15.008a śarīraṃ yad avāpnoti yac cāpy utkrāmatīśvaraḥ",
  "GE07bhgce__u:1271": "Bhg_15.008c gṛhītvaitāni saṃyāti vāyur gandhān ivāśayāt",
  "GE07bhgce__u:1272": "Bhg_15.009a śrotraṃ cakṣuḥ sparśanaṃ ca rasanaṃ ghrāṇam eva ca",
  "GE07bhgce__u:1273": "Bhg_15.009c adhiṣṭhāya manaś cāyaṃ viṣayān upasevate",
  "GE07bhgce__u:1274": "Bhg_15.010a utkrāmantaṃ sthitaṃ vāpi bhuñjānaṃ vā guṇānvitam",
  "GE07bhgce__u:1275": "Bhg_15.010c vimūḍhā nānupaśyanti paśyanti jñānacakṣuṣaḥ",
  "GE07bhgce__u:1276": "Bhg_15.011a yatanto yoginaś cainaṃ paśyanty ātmany avasthitam",
  "GE07bhgce__u:1277": "Bhg_15.011c yatanto 'py akṛtātmāno nainaṃ paśyanty acetasaḥ",
  "GE07bhgce__u:1278": "Bhg_15.012a yad ādityagataṃ tejo jagad bhāsayate 'khilam",
  "GE07bhgce__u:1279": "Bhg_15.012c yac candramasi yac cāgnau tat tejo viddhi māmakam",
  "GE07bhgce__u:1280": "Bhg_15.013a gām āviśya ca bhūtāni dhārayāmy aham ojasā",
  "GE07bhgce__u:1281": "Bhg_15.013c puṣṇāmi cauṣadhīḥ sarvāḥ somo bhūtvā rasātmakaḥ",
  "GE07bhgce__u:1282": "Bhg_15.014a ahaṃ vaiśvānaro bhūtvā prāṇināṃ deham āśritaḥ",
  "GE07bhgce__u:1283": "Bhg_15.014c prāṇāpānasamāyuktaḥ pacāmy annaṃ caturvidham",
  "GE07bhgce__u:1284": "Bhg_15.015a_0 sarvasya cāhaṃ hṛdi saṃniviṣṭo;",
  "GE07bhgce__u:1285": "Bhg_15.015a_1 mattaḥ smṛtir jñānam apohanaṃ ca",
  "GE07bhgce__u:1286": "Bhg_15.015c_0 vedaiś ca sarvair aham eva vedyo;",
  "GE07bhgce__u:1287": "Bhg_15.015c_1 vedāntakṛd vedavid eva cāham",
  "GE07bhgce__u:1288": "Bhg_15.016a dvāv imau puruṣau loke kṣaraś cākṣara eva ca",
  "GE07bhgce__u:1289": "Bhg_15.016c kṣaraḥ sarvāṇi bhūtāni kūṭastho 'kṣara ucyate",
  "GE07bhgce__u:1290": "Bhg_15.017a uttamaḥ puruṣas tv anyaḥ paramātmety udāhṛtaḥ",
  "GE07bhgce__u:1291": "Bhg_15.017c yo lokatrayam āviśya bibharty avyaya īśvaraḥ",
  "GE07bhgce__u:1292": "Bhg_15.018a yasmāt kṣaram atīto 'ham akṣarād api cottamaḥ",
  "GE07bhgce__u:1293": "Bhg_15.018c ato 'smi loke vede ca prathitaḥ puruṣottamaḥ",
  "GE07bhgce__u:1294": "Bhg_15.019a yo mām evam asaṃmūḍho jānāti puruṣottamam",
  "GE07bhgce__u:1295": "Bhg_15.019c sa sarvavid bhajati māṃ sarvabhāvena bhārata",
  "GE07bhgce__u:1296": "Bhg_15.020a iti guhyatamaṃ śāstram idam uktaṃ mayānagha",
  "GE07bhgce__u:1297": "Bhg_15.020c etad buddhvā buddhimān syāt kṛtakṛtyaś ca bhārata",
  "GE07bhgce__u:1298": "Bhg_16.001 śrībhagavān uvāca",
  "GE07bhgce__u:1299": "Bhg_16.001a abhayaṃ sattvasaṃśuddhir jñānayogavyavasthitiḥ",
  "GE07bhgce__u:1300": "Bhg_16.001c dānaṃ damaś ca yajñaś ca svādhyāyas tapa ārjavam",
  "GE07bhgce__u:1301": "Bhg_16.002a ahiṃsā satyam akrodhas tyāgaḥ śāntir apaiśunam",
  "GE07bhgce__u:1302": "Bhg_16.002c dayā bhūteṣv aloluptvaṃ mārdavaṃ hrīr acāpalam",
  "GE07bhgce__u:1303": "Bhg_16.003a tejaḥ kṣamā dhṛtiḥ śaucam adroho nātimānitā",
  "GE07bhgce__u:1304": "Bhg_16.003c bhavanti saṃpadaṃ daivīm abhijātasya bhārata",
  "GE07bhgce__u:1305": "Bhg_16.004a dambho darpo 'timānaś ca krodhaḥ pāruṣyam eva ca",
  "GE07bhgce__u:1306": "Bhg_16.004c ajñānaṃ cābhijātasya pārtha saṃpadam āsurīm",
  "GE07bhgce__u:1307": "Bhg_16.005a daivī saṃpad vimokṣāya nibandhāyāsurī matā",
  "GE07bhgce__u:1308": "Bhg_16.005c mā śucaḥ saṃpadaṃ daivīm abhijāto 'si pāṇḍava",
  "GE07bhgce__u:1309": "Bhg_16.006a dvau bhūtasargau loke 'smin daiva āsura eva ca",
  "GE07bhgce__u:1310": "Bhg_16.006c daivo vistaraśaḥ prokta āsuraṃ pārtha me śṛṇu",
  "GE07bhgce__u:1311": "Bhg_16.007a pravṛttiṃ ca nivṛttiṃ ca janā na vidur āsurāḥ",
  "GE07bhgce__u:1312": "Bhg_16.007c na śaucaṃ nāpi cācāro na satyaṃ teṣu vidyate",
  "GE07bhgce__u:1313": "Bhg_16.008a asatyam apratiṣṭhaṃ te jagad āhur anīśvaram",
  "GE07bhgce__u:1314": "Bhg_16.008c aparasparasaṃbhūtaṃ kim anyat kāmahaitukam",
  "GE07bhgce__u:1315": "Bhg_16.009a etāṃ dṛṣṭim avaṣṭabhya naṣṭātmāno 'lpabuddhayaḥ",
  "GE07bhgce__u:1316": "Bhg_16.009c prabhavanty ugrakarmāṇaḥ kṣayāya jagato 'hitāḥ",
  "GE07bhgce__u:1317": "Bhg_16.010a kāmam āśritya duṣpūraṃ dambhamānamadānvitāḥ",
  "GE07bhgce__u:1318": "Bhg_16.010c mohād gṛhītvāsadgrāhān pravartante 'śucivratāḥ",
  "GE07bhgce__u:1319": "Bhg_16.011a cintām aparimeyāṃ ca pralayāntām upāśritāḥ",
  "GE07bhgce__u:1320": "Bhg_16.011c kāmopabhogaparamā etāvad iti niścitāḥ",
  "GE07bhgce__u:1321": "Bhg_16.012a āśāpāśaśatair baddhāḥ kāmakrodhaparāyaṇāḥ",
  "GE07bhgce__u:1322": "Bhg_16.012c īhante kāmabhogārtham anyāyenārthasaṃcayān",
  "GE07bhgce__u:1323": "Bhg_16.013a idam adya mayā labdham idaṃ prāpsye manoratham",
  "GE07bhgce__u:1324": "Bhg_16.013c idam astīdam api me bhaviṣyati punar dhanam",
  "GE07bhgce__u:1325": "Bhg_16.014a asau mayā hataḥ śatrur haniṣye cāparān api",
  "GE07bhgce__u:1326": "Bhg_16.014c īśvaro 'ham ahaṃ bhogī siddho 'haṃ balavān sukhī",
  "GE07bhgce__u:1327": "Bhg_16.015a āḍhyo 'bhijanavān asmi ko 'nyo 'sti sadṛśo mayā",
  "GE07bhgce__u:1328": "Bhg_16.015c yakṣye dāsyāmi modiṣya ity ajñānavimohitāḥ",
  "GE07bhgce__u:1329": "Bhg_16.016a anekacittavibhrāntā mohajālasamāvṛtāḥ",
  "GE07bhgce__u:1330": "Bhg_16.016c prasaktāḥ kāmabhogeṣu patanti narake 'śucau",
  "GE07bhgce__u:1331": "Bhg_16.017a ātmasaṃbhāvitāḥ stabdhā dhanamānamadānvitāḥ",
  "GE07bhgce__u:1332": "Bhg_16.017c yajante nāmayajñais te dambhenāvidhipūrvakam",
  "GE07bhgce__u:1333": "Bhg_16.018a ahaṃkāraṃ balaṃ darpaṃ kāmaṃ krodhaṃ ca saṃśritāḥ",
  "GE07bhgce__u:1334": "Bhg_16.018c mām ātmaparadeheṣu pradviṣanto 'bhyasūyakāḥ",
  "GE07bhgce__u:1335": "Bhg_16.019a tān ahaṃ dviṣataḥ krūrān saṃsāreṣu narādhamān",
  "GE07bhgce__u:1336": "Bhg_16.019c kṣipāmy ajasram aśubhān āsurīṣv eva yoniṣu",
  "GE07bhgce__u:1337": "Bhg_16.020a āsurīṃ yonim āpannā mūḍhā janmani janmani",
  "GE07bhgce__u:1338": "Bhg_16.020c mām aprāpyaiva kaunteya tato yānty adhamāṃ gatim",
  "GE07bhgce__u:1339": "Bhg_16.021a trividhaṃ narakasyedaṃ dvāraṃ nāśanam ātmanaḥ",
  "GE07bhgce__u:1340": "Bhg_16.021c kāmaḥ krodhas tathā lobhas tasmād etat trayaṃ tyajet",
  "GE07bhgce__u:1341": "Bhg_16.022a etair vimuktaḥ kaunteya tamodvārais tribhir naraḥ",
  "GE07bhgce__u:1342": "Bhg_16.022c ācaraty ātmanaḥ śreyas tato yāti parāṃ gatim",
  "GE07bhgce__u:1343": "Bhg_16.023a yaḥ śāstravidhim utsṛjya vartate kāmakārataḥ",
  "GE07bhgce__u:1344": "Bhg_16.023c na sa siddhim avāpnoti na sukhaṃ na parāṃ gatim",
  "GE07bhgce__u:1345": "Bhg_16.024a tasmāc chāstraṃ pramāṇaṃ te kāryākāryavyavasthitau",
  "GE07bhgce__u:1346": "Bhg_16.024c jñātvā śāstravidhānoktaṃ karma kartum ihārhasi",
  "GE07bhgce__u:1347": "Bhg_17.001 arjuna uvāca",
  "GE07bhgce__u:1348": "Bhg_17.001a ye śāstravidhim utsṛjya yajante śraddhayānvitāḥ",
  "GE07bhgce__u:1349": "Bhg_17.001c teṣāṃ niṣṭhā tu kā kṛṣṇa sattvam āho rajas tamaḥ",
  "GE07bhgce__u:1350": "Bhg_17.002 śrībhagavān uvāca",
  "GE07bhgce__u:1351": "Bhg_17.002a trividhā bhavati śraddhā dehināṃ sā svabhāvajā",
  "GE07bhgce__u:1352": "Bhg_17.002c sāttvikī rājasī caiva tāmasī ceti tāṃ śṛṇu",
  "GE07bhgce__u:1353": "Bhg_17.003a sattvānurūpā sarvasya śraddhā bhavati bhārata",
  "GE07bhgce__u:1354": "Bhg_17.003c śraddhāmayo 'yaṃ puruṣo yo yacchraddhaḥ sa eva saḥ",
  "GE07bhgce__u:1355": "Bhg_17.004a yajante sāttvikā devān yakṣarakṣāṃsi rājasāḥ",
  "GE07bhgce__u:1356": "Bhg_17.004c pretān bhūtagaṇāṃś cānye yajante tāmasā janāḥ",
  "GE07bhgce__u:1357": "Bhg_17.005a aśāstravihitaṃ ghoraṃ tapyante ye tapo janāḥ",
  "GE07bhgce__u:1358": "Bhg_17.005c dambhāhaṃkārasaṃyuktāḥ kāmarāgabalānvitāḥ",
  "GE07bhgce__u:1359": "Bhg_17.006a karśayantaḥ śarīrasthaṃ bhūtagrāmam acetasaḥ",
  "GE07bhgce__u:1360": "Bhg_17.006c māṃ caivāntaḥśarīrasthaṃ tān viddhy āsuraniścayān",
  "GE07bhgce__u:1361": "Bhg_17.007a āhāras tv api sarvasya trividho bhavati priyaḥ",
  "GE07bhgce__u:1362": "Bhg_17.007c yajñas tapas tathā dānaṃ teṣāṃ bhedam imaṃ śṛṇu",
  "GE07bhgce__u:1363": "Bhg_17.008a āyuḥsattvabalārogyasukhaprītivivardhanāḥ",
  "GE07bhgce__u:1364": "Bhg_17.008c rasyāḥ snigdhāḥ sthirā hṛdyā āhārāḥ sāttvikapriyāḥ",
  "GE07bhgce__u:1365": "Bhg_17.009a kaṭvamlalavaṇātyuṣṇatīkṣṇarūkṣavidāhinaḥ",
  "GE07bhgce__u:1366": "Bhg_17.009c āhārā rājasasyeṣṭā duḥkhaśokāmayapradāḥ",
  "GE07bhgce__u:1367": "Bhg_17.010a yātayāmaṃ gatarasaṃ pūti paryuṣitaṃ ca yat",
  "GE07bhgce__u:1368": "Bhg_17.010c ucchiṣṭam api cāmedhyaṃ bhojanaṃ tāmasapriyam",
  "GE07bhgce__u:1369": "Bhg_17.011a aphalākāṅkṣibhir yajño vidhidṛṣṭo ya ijyate",
  "GE07bhgce__u:1370": "Bhg_17.011c yaṣṭavyam eveti manaḥ samādhāya sa sāttvikaḥ",
  "GE07bhgce__u:1371": "Bhg_17.012a abhisaṃdhāya tu phalaṃ dambhārtham api caiva yat",
  "GE07bhgce__u:1372": "Bhg_17.012c ijyate bharataśreṣṭha taṃ yajñaṃ viddhi rājasam",
  "GE07bhgce__u:1373": "Bhg_17.013a vidhihīnam asṛṣṭānnaṃ mantrahīnam adakṣiṇam",
  "GE07bhgce__u:1374": "Bhg_17.013c śraddhāvirahitaṃ yajñaṃ tāmasaṃ paricakṣate",
  "GE07bhgce__u:1375": "Bhg_17.014a devadvijaguruprājñapūjanaṃ śaucam ārjavam",
  "GE07bhgce__u:1376": "Bhg_17.014c brahmacaryam ahiṃsā ca śārīraṃ tapa ucyate",
  "GE07bhgce__u:1377": "Bhg_17.015a anudvegakaraṃ vākyaṃ satyaṃ priyahitaṃ ca yat",
  "GE07bhgce__u:1378": "Bhg_17.015c svādhyāyābhyasanaṃ caiva vāṅmayaṃ tapa ucyate",
  "GE07bhgce__u:1379": "Bhg_17.016a manaḥprasādaḥ saumyatvaṃ maunam ātmavinigrahaḥ",
  "GE07bhgce__u:1380": "Bhg_17.016c bhāvasaṃśuddhir ity etat tapo mānasam ucyate",
  "GE07bhgce__u:1381": "Bhg_17.017a śraddhayā parayā taptaṃ tapas tat trividhaṃ naraiḥ",
  "GE07bhgce__u:1382": "Bhg_17.017c aphalākāṅkṣibhir yuktaiḥ sāttvikaṃ paricakṣate",
  "GE07bhgce__u:1383": "Bhg_17.018a satkāramānapūjārthaṃ tapo dambhena caiva yat",
  "GE07bhgce__u:1384": "Bhg_17.018c kriyate tad iha proktaṃ rājasaṃ calam adhruvam",
  "GE07bhgce__u:1385": "Bhg_17.019a mūḍhagrāheṇātmano yat pīḍayā kriyate tapaḥ",
  "GE07bhgce__u:1386": "Bhg_17.019c parasyotsādanārthaṃ vā tat tāmasam udāhṛtam",
  "GE07bhgce__u:1387": "Bhg_17.020a dātavyam iti yad dānaṃ dīyate 'nupakāriṇe",
  "GE07bhgce__u:1388": "Bhg_17.020c deśe kāle ca pātre ca tad dānaṃ sāttvikaṃ smṛtam",
  "GE07bhgce__u:1389": "Bhg_17.021a yat tu pratyupakārārthaṃ phalam uddiśya vā punaḥ",
  "GE07bhgce__u:1390": "Bhg_17.021c dīyate ca parikliṣṭaṃ tad dānaṃ rājasaṃ smṛtam",
  "GE07bhgce__u:1391": "Bhg_17.022a adeśakāle yad dānam apātrebhyaś ca dīyate",
  "GE07bhgce__u:1392": "Bhg_17.022c asatkṛtam avajñātaṃ tat tāmasam udāhṛtam",
  "GE07bhgce__u:1393": "Bhg_17.023a oṃ tat sad iti nirdeśo brahmaṇas trividhaḥ smṛtaḥ",
  "GE07bhgce__u:1394": "Bhg_17.023c brāhmaṇās tena vedāś ca yajñāś ca vihitāḥ purā",
  "GE07bhgce__u:1395": "Bhg_17.024a tasmād om ity udāhṛtya yajñadānatapaḥkriyāḥ",
  "GE07bhgce__u:1396": "Bhg_17.024c pravartante vidhānoktāḥ satataṃ brahmavādinām",
  "GE07bhgce__u:1397": "Bhg_17.025a tad ity anabhisaṃdhāya phalaṃ yajñatapaḥkriyāḥ",
  "GE07bhgce__u:1398": "Bhg_17.025c dānakriyāś ca vividhāḥ kriyante mokṣakāṅkṣibhiḥ",
  "GE07bhgce__u:1399": "Bhg_17.026a sadbhāve sādhubhāve ca sad ity etat prayujyate",
  "GE07bhgce__u:1400": "Bhg_17.026c praśaste karmaṇi tathā sacchabdaḥ pārtha yujyate",
  "GE07bhgce__u:1401": "Bhg_17.027a yajñe tapasi dāne ca sthitiḥ sad iti cocyate",
  "GE07bhgce__u:1402": "Bhg_17.027c karma caiva tadarthīyaṃ sad ity evābhidhīyate",
  "GE07bhgce__u:1403": "Bhg_17.028a aśraddhayā hutaṃ dattaṃ tapas taptaṃ kṛtaṃ ca yat",
  "GE07bhgce__u:1404": "Bhg_17.028c asad ity ucyate pārtha na ca tat pretya no iha",
  "GE07bhgce__u:1405": "Bhg_18.001 arjuna uvāca",
  "GE07bhgce__u:1406": "Bhg_18.001a saṃnyāsasya mahābāho tattvam icchāmi veditum",
  "GE07bhgce__u:1407": "Bhg_18.001c tyāgasya ca hṛṣīkeśa pṛthak keśiniṣūdana",
  "GE07bhgce__u:1408": "Bhg_18.002 śrībhagavān uvāca",
  "GE07bhgce__u:1409": "Bhg_18.002a kāmyānāṃ karmaṇāṃ nyāsaṃ saṃnyāsaṃ kavayo viduḥ",
  "GE07bhgce__u:1410": "Bhg_18.002c sarvakarmaphalatyāgaṃ prāhus tyāgaṃ vicakṣaṇāḥ",
  "GE07bhgce__u:1411": "Bhg_18.003a tyājyaṃ doṣavad ity eke karma prāhur manīṣiṇaḥ",
  "GE07bhgce__u:1412": "Bhg_18.003c yajñadānatapaḥkarma na tyājyam iti cāpare",
  "GE07bhgce__u:1413": "Bhg_18.004a niścayaṃ śṛṇu me tatra tyāge bharatasattama",
  "GE07bhgce__u:1414": "Bhg_18.004c tyāgo hi puruṣavyāghra trividhaḥ saṃprakīrtitaḥ",
  "GE07bhgce__u:1415": "Bhg_18.005a yajñadānatapaḥkarma na tyājyaṃ kāryam eva tat",
  "GE07bhgce__u:1416": "Bhg_18.005c yajño dānaṃ tapaś caiva pāvanāni manīṣiṇām",
  "GE07bhgce__u:1417": "Bhg_18.006a etāny api tu karmāṇi saṅgaṃ tyaktvā phalāni ca",
  "GE07bhgce__u:1418": "Bhg_18.006c kartavyānīti me pārtha niścitaṃ matam uttamam",
  "GE07bhgce__u:1419": "Bhg_18.007a niyatasya tu saṃnyāsaḥ karmaṇo nopapadyate",
  "GE07bhgce__u:1420": "Bhg_18.007c mohāt tasya parityāgas tāmasaḥ parikīrtitaḥ",
  "GE07bhgce__u:1421": "Bhg_18.008a duḥkham ity eva yat karma kāyakleśabhayāt tyajet",
  "GE07bhgce__u:1422": "Bhg_18.008c sa kṛtvā rājasaṃ tyāgaṃ naiva tyāgaphalaṃ labhet",
  "GE07bhgce__u:1423": "Bhg_18.009a kāryam ity eva yat karma niyataṃ kriyate 'rjuna",
  "GE07bhgce__u:1424": "Bhg_18.009c saṅgaṃ tyaktvā phalaṃ caiva sa tyāgaḥ sāttviko mataḥ",
  "GE07bhgce__u:1425": "Bhg_18.010a na dveṣṭy akuśalaṃ karma kuśale nānuṣajjate",
  "GE07bhgce__u:1426": "Bhg_18.010c tyāgī sattvasamāviṣṭo medhāvī chinnasaṃśayaḥ",
  "GE07bhgce__u:1427": "Bhg_18.011a na hi dehabhṛtā śakyaṃ tyaktuṃ karmāṇy aśeṣataḥ",
  "GE07bhgce__u:1428": "Bhg_18.011c yas tu karmaphalatyāgī sa tyāgīty abhidhīyate",
  "GE07bhgce__u:1429": "Bhg_18.012a aniṣṭam iṣṭaṃ miśraṃ ca trividhaṃ karmaṇaḥ phalam",
  "GE07bhgce__u:1430": "Bhg_18.012c bhavaty atyāgināṃ pretya na tu saṃnyāsināṃ kva cit",
  "GE07bhgce__u:1431": "Bhg_18.013a pañcaitāni mahābāho kāraṇāni nibodha me",
  "GE07bhgce__u:1432": "Bhg_18.013c sāṃkhye kṛtānte proktāni siddhaye sarvakarmaṇām",
  "GE07bhgce__u:1433": "Bhg_18.014a adhiṣṭhānaṃ tathā kartā karaṇaṃ ca pṛthagvidham",
  "GE07bhgce__u:1434": "Bhg_18.014c vividhāś ca pṛthakceṣṭā daivaṃ caivātra pañcamam",
  "GE07bhgce__u:1435": "Bhg_18.015a śarīravāṅmanobhir yat karma prārabhate naraḥ",
  "GE07bhgce__u:1436": "Bhg_18.015c nyāyyaṃ vā viparītaṃ vā pañcaite tasya hetavaḥ",
  "GE07bhgce__u:1437": "Bhg_18.016a tatraivaṃ sati kartāram ātmānaṃ kevalaṃ tu yaḥ",
  "GE07bhgce__u:1438": "Bhg_18.016c paśyaty akṛtabuddhitvān na sa paśyati durmatiḥ",
  "GE07bhgce__u:1439": "Bhg_18.017a yasya nāhaṃkṛto bhāvo buddhir yasya na lipyate",
  "GE07bhgce__u:1440": "Bhg_18.017c hatvāpi sa imāṃl lokān na hanti na nibadhyate",
  "GE07bhgce__u:1441": "Bhg_18.018a jñānaṃ jñeyaṃ parijñātā trividhā karmacodanā",
  "GE07bhgce__u:1442": "Bhg_18.018c karaṇaṃ karma karteti trividhaḥ karmasaṃgrahaḥ",
  "GE07bhgce__u:1443": "Bhg_18.019a jñānaṃ karma ca kartā ca tridhaiva guṇabhedataḥ",
  "GE07bhgce__u:1444": "Bhg_18.019c procyate guṇasaṃkhyāne yathāvac chṛṇu tāny api",
  "GE07bhgce__u:1445": "Bhg_18.020a sarvabhūteṣu yenaikaṃ bhāvam avyayam īkṣate",
  "GE07bhgce__u:1446": "Bhg_18.020c avibhaktaṃ vibhakteṣu taj jñānaṃ viddhi sāttvikam",
  "GE07bhgce__u:1447": "Bhg_18.021a pṛthaktvena tu yaj jñānaṃ nānābhāvān pṛthagvidhān",
  "GE07bhgce__u:1448": "Bhg_18.021c vetti sarveṣu bhūteṣu taj jñānaṃ viddhi rājasam",
  "GE07bhgce__u:1449": "Bhg_18.022a yat tu kṛtsnavad ekasmin kārye saktam ahaitukam",
  "GE07bhgce__u:1450": "Bhg_18.022c atattvārthavad alpaṃ ca tat tāmasam udāhṛtam",
  "GE07bhgce__u:1451": "Bhg_18.023a niyataṃ saṅgarahitam arāgadveṣataḥ kṛtam",
  "GE07bhgce__u:1452": "Bhg_18.023c aphalaprepsunā karma yat tat sāttvikam ucyate",
  "GE07bhgce__u:1453": "Bhg_18.024a yat tu kāmepsunā karma sāhaṃkāreṇa vā punaḥ",
  "GE07bhgce__u:1454": "Bhg_18.024c kriyate bahulāyāsaṃ tad rājasam udāhṛtam",
  "GE07bhgce__u:1455": "Bhg_18.025a anubandhaṃ kṣayaṃ hiṃsām anapekṣya ca pauruṣam",
  "GE07bhgce__u:1456": "Bhg_18.025c mohād ārabhyate karma yat tat tāmasam ucyate",
  "GE07bhgce__u:1457": "Bhg_18.026a muktasaṅgo 'nahaṃvādī dhṛtyutsāhasamanvitaḥ",
  "GE07bhgce__u:1458": "Bhg_18.026c siddhyasiddhyor nirvikāraḥ kartā sāttvika ucyate",
  "GE07bhgce__u:1459": "Bhg_18.027a rāgī karmaphalaprepsur lubdho hiṃsātmako 'śuciḥ",
  "GE07bhgce__u:1460": "Bhg_18.027c harṣaśokānvitaḥ kartā rājasaḥ parikīrtitaḥ",
  "GE07bhgce__u:1461": "Bhg_18.028a ayuktaḥ prākṛtaḥ stabdhaḥ śaṭho naikṛtiko 'lasaḥ",
  "GE07bhgce__u:1462": "Bhg_18.028c viṣādī dīrghasūtrī ca kartā tāmasa ucyate",
  "GE07bhgce__u:1463": "Bhg_18.029a buddher bhedaṃ dhṛteś caiva guṇatas trividhaṃ śṛṇu",
  "GE07bhgce__u:1464": "Bhg_18.029c procyamānam aśeṣeṇa pṛthaktvena dhanaṃjaya",
  "GE07bhgce__u:1465": "Bhg_18.030a pravṛttiṃ ca nivṛttiṃ ca kāryākārye bhayābhaye",
  "GE07bhgce__u:1466": "Bhg_18.030c bandhaṃ mokṣaṃ ca yā vetti buddhiḥ sā pārtha sāttvikī",
  "GE07bhgce__u:1467": "Bhg_18.031a yayā dharmam adharmaṃ ca kāryaṃ cākāryam eva ca",
  "GE07bhgce__u:1468": "Bhg_18.031c ayathāvat prajānāti buddhiḥ sā pārtha rājasī",
  "GE07bhgce__u:1469": "Bhg_18.032a adharmaṃ dharmam iti yā manyate tamasāvṛtā",
  "GE07bhgce__u:1470": "Bhg_18.032c sarvārthān viparītāṃś ca buddhiḥ sā pārtha tāmasī",
  "GE07bhgce__u:1471": "Bhg_18.033a dhṛtyā yayā dhārayate manaḥprāṇendriyakriyāḥ",
  "GE07bhgce__u:1472": "Bhg_18.033c yogenāvyabhicāriṇyā dhṛtiḥ sā pārtha sāttvikī",
  "GE07bhgce__u:1473": "Bhg_18.034a yayā tu dharmakāmārthān dhṛtyā dhārayate 'rjuna",
  "GE07bhgce__u:1474": "Bhg_18.034c prasaṅgena phalākāṅkṣī dhṛtiḥ sā pārtha rājasī",
  "GE07bhgce__u:1475": "Bhg_18.035a yayā svapnaṃ bhayaṃ śokaṃ viṣādaṃ madam eva ca",
  "GE07bhgce__u:1476": "Bhg_18.035c na vimuñcati durmedhā dhṛtiḥ sā pārtha tāmasī",
  "GE07bhgce__u:1477": "Bhg_18.036a sukhaṃ tv idānīṃ trividhaṃ śṛṇu me bharatarṣabha",
  "GE07bhgce__u:1478": "Bhg_18.036c abhyāsād ramate yatra duḥkhāntaṃ ca nigacchati",
  "GE07bhgce__u:1479": "Bhg_18.037a yat tadagre viṣam iva pariṇāme 'mṛtopamam",
  "GE07bhgce__u:1480": "Bhg_18.037c tat sukhaṃ sāttvikaṃ proktam ātmabuddhiprasādajam",
  "GE07bhgce__u:1481": "Bhg_18.038a viṣayendriyasaṃyogād yat tadagre 'mṛtopamam",
  "GE07bhgce__u:1482": "Bhg_18.038c pariṇāme viṣam iva tat sukhaṃ rājasaṃ smṛtam",
  "GE07bhgce__u:1483": "Bhg_18.039a yad agre cānubandhe ca sukhaṃ mohanam ātmanaḥ",
  "GE07bhgce__u:1484": "Bhg_18.039c nidrālasyapramādotthaṃ tat tāmasam udāhṛtam",
  "GE07bhgce__u:1485": "Bhg_18.040a na tad asti pṛthivyāṃ vā divi deveṣu vā punaḥ",
  "GE07bhgce__u:1486": "Bhg_18.040c sattvaṃ prakṛtijair muktaṃ yad ebhiḥ syāt tribhir guṇaiḥ",
  "GE07bhgce__u:1487": "Bhg_18.041a brāhmaṇakṣatriyaviśāṃ śūdrāṇāṃ ca paraṃtapa",
  "GE07bhgce__u:1488": "Bhg_18.041c karmāṇi pravibhaktāni svabhāvaprabhavair guṇaiḥ",
  "GE07bhgce__u:1489": "Bhg_18.042a śamo damas tapaḥ śaucaṃ kṣāntir ārjavam eva ca",
  "GE07bhgce__u:1490": "Bhg_18.042c jñānaṃ vijñānam āstikyaṃ brahmakarma svabhāvajam",
  "GE07bhgce__u:1491": "Bhg_18.043a śauryaṃ tejo dhṛtir dākṣyaṃ yuddhe cāpy apalāyanam",
  "GE07bhgce__u:1492": "Bhg_18.043c dānam īśvarabhāvaś ca kṣatrakarma svabhāvajam",
  "GE07bhgce__u:1493": "Bhg_18.044a kṛṣigorakṣyavāṇijyaṃ vaiśyakarma svabhāvajam",
  "GE07bhgce__u:1494": "Bhg_18.044c paricaryātmakaṃ karma śūdrasyāpi svabhāvajam",
  "GE07bhgce__u:1495": "Bhg_18.045a sve sve karmaṇy abhirataḥ saṃsiddhiṃ labhate naraḥ",
  "GE07bhgce__u:1496": "Bhg_18.045c svakarmanirataḥ siddhiṃ yathā vindati tac chṛṇu",
  "GE07bhgce__u:1497": "Bhg_18.046a yataḥ pravṛttir bhūtānāṃ yena sarvam idaṃ tatam",
  "GE07bhgce__u:1498": "Bhg_18.046c svakarmaṇā tam abhyarcya siddhiṃ vindati mānavaḥ",
  "GE07bhgce__u:1499": "Bhg_18.047a śreyān svadharmo viguṇaḥ paradharmāt svanuṣṭhitāt",
  "GE07bhgce__u:1500": "Bhg_18.047c svabhāvaniyataṃ karma kurvan nāpnoti kilbiṣam",
  "GE07bhgce__u:1501": "Bhg_18.048a sahajaṃ karma kaunteya sadoṣam api na tyajet",
  "GE07bhgce__u:1502": "Bhg_18.048c sarvārambhā hi doṣeṇa dhūmenāgnir ivāvṛtāḥ",
  "GE07bhgce__u:1503": "Bhg_18.049a asaktabuddhiḥ sarvatra jitātmā vigataspṛhaḥ",
  "GE07bhgce__u:1504": "Bhg_18.049c naiṣkarmyasiddhiṃ paramāṃ saṃnyāsenādhigacchati",
  "GE07bhgce__u:1505": "Bhg_18.050a siddhiṃ prāpto yathā brahma tathāpnoti nibodha me",
  "GE07bhgce__u:1506": "Bhg_18.050c samāsenaiva kaunteya niṣṭhā jñānasya yā parā",
  "GE07bhgce__u:1507": "Bhg_18.051a buddhyā viśuddhayā yukto dhṛtyātmānaṃ niyamya ca",
  "GE07bhgce__u:1508": "Bhg_18.051c śabdādīn viṣayāṃs tyaktvā rāgadveṣau vyudasya ca",
  "GE07bhgce__u:1509": "Bhg_18.052a viviktasevī laghvāśī yatavākkāyamānasaḥ",
  "GE07bhgce__u:1510": "Bhg_18.052c dhyānayogaparo nityaṃ vairāgyaṃ samupāśritaḥ",
  "GE07bhgce__u:1511": "Bhg_18.053a ahaṃkāraṃ balaṃ darpaṃ kāmaṃ krodhaṃ parigraham",
  "GE07bhgce__u:1512": "Bhg_18.053c vimucya nirmamaḥ śānto brahmabhūyāya kalpate",
  "GE07bhgce__u:1513": "Bhg_18.054a brahmabhūtaḥ prasannātmā na śocati na kāṅkṣati",
  "GE07bhgce__u:1514": "Bhg_18.054c samaḥ sarveṣu bhūteṣu madbhaktiṃ labhate parām",
  "GE07bhgce__u:1515": "Bhg_18.055a bhaktyā mām abhijānāti yāvān yaś cāsmi tattvataḥ",
  "GE07bhgce__u:1516": "Bhg_18.055c tato māṃ tattvato jñātvā viśate tadanantaram",
  "GE07bhgce__u:1517": "Bhg_18.056a sarvakarmāṇy api sadā kurvāṇo madvyapāśrayaḥ",
  "GE07bhgce__u:1518": "Bhg_18.056c matprasādād avāpnoti śāśvataṃ padam avyayam",
  "GE07bhgce__u:1519": "Bhg_18.057a cetasā sarvakarmāṇi mayi saṃnyasya matparaḥ",
  "GE07bhgce__u:1520": "Bhg_18.057c buddhiyogam upāśritya maccittaḥ satataṃ bhava",
  "GE07bhgce__u:1521": "Bhg_18.058a maccittaḥ sarvadurgāṇi matprasādāt tariṣyasi",
  "GE07bhgce__u:1522": "Bhg_18.058c atha cet tvam ahaṃkārān na śroṣyasi vinaṅkṣyasi",
  "GE07bhgce__u:1523": "Bhg_18.059a yad ahaṃkāram āśritya na yotsya iti manyase",
  "GE07bhgce__u:1524": "Bhg_18.059c mithyaiṣa vyavasāyas te prakṛtis tvāṃ niyokṣyati",
  "GE07bhgce__u:1525": "Bhg_18.060a svabhāvajena kaunteya nibaddhaḥ svena karmaṇā",
  "GE07bhgce__u:1526": "Bhg_18.060c kartuṃ necchasi yan mohāt kariṣyasy avaśo 'pi tat",
  "GE07bhgce__u:1527": "Bhg_18.061a īśvaraḥ sarvabhūtānāṃ hṛddeśe 'rjuna tiṣṭhati",
  "GE07bhgce__u:1528": "Bhg_18.061c bhrāmayan sarvabhūtāni yantrārūḍhāni māyayā",
  "GE07bhgce__u:1529": "Bhg_18.062a tam eva śaraṇaṃ gaccha sarvabhāvena bhārata",
  "GE07bhgce__u:1530": "Bhg_18.062c tatprasādāt parāṃ śāntiṃ sthānaṃ prāpsyasi śāśvatam",
  "GE07bhgce__u:1531": "Bhg_18.063a iti te jñānam ākhyātaṃ guhyād guhyataraṃ mayā",
  "GE07bhgce__u:1532": "Bhg_18.063c vimṛśyaitad aśeṣeṇa yathecchasi tathā kuru",
  "GE07bhgce__u:1533": "Bhg_18.064a sarvaguhyatamaṃ bhūyaḥ śṛṇu me paramaṃ vacaḥ",
  "GE07bhgce__u:1534": "Bhg_18.064c iṣṭo 'si me dṛḍham iti tato vakṣyāmi te hitam",
  "GE07bhgce__u:1535": "Bhg_18.065a manmanā bhava madbhakto madyājī māṃ namaskuru",
  "GE07bhgce__u:1536": "Bhg_18.065c mām evaiṣyasi satyaṃ te pratijāne priyo 'si me",
  "GE07bhgce__u:1537": "Bhg_18.066a sarvadharmān parityajya mām ekaṃ śaraṇaṃ vraja",
  "GE07bhgce__u:1538": "Bhg_18.066c ahaṃ tvā sarvapāpebhyo mokṣayiṣyāmi mā śucaḥ",
  "GE07bhgce__u:1539": "Bhg_18.067a idaṃ te nātapaskāya nābhaktāya kadā cana",
  "GE07bhgce__u:1540": "Bhg_18.067c na cāśuśrūṣave vācyaṃ na ca māṃ yo 'bhyasūyati",
  "GE07bhgce__u:1541": "Bhg_18.068a ya idaṃ paramaṃ guhyaṃ madbhakteṣv abhidhāsyati",
  "GE07bhgce__u:1542": "Bhg_18.068c bhaktiṃ mayi parāṃ kṛtvā mām evaiṣyaty asaṃśayaḥ",
  "GE07bhgce__u:1543": "Bhg_18.069a na ca tasmān manuṣyeṣu kaś cin me priyakṛttamaḥ",
  "GE07bhgce__u:1544": "Bhg_18.069c bhavitā na ca me tasmād anyaḥ priyataro bhuvi",
  "GE07bhgce__u:1545": "Bhg_18.070a adhyeṣyate ca ya imaṃ dharmyaṃ saṃvādam āvayoḥ",
  "GE07bhgce__u:1546": "Bhg_18.070c jñānayajñena tenāham iṣṭaḥ syām iti me matiḥ",
  "GE07bhgce__u:1547": "Bhg_18.071a śraddhāvān anasūyaś ca śṛṇuyād api yo naraḥ",
  "GE07bhgce__u:1548": "Bhg_18.071c so 'pi muktaḥ śubhāṃl lokān prāpnuyāt puṇyakarmaṇām",
  "GE07bhgce__u:1549": "Bhg_18.072a kaccid etac chrutaṃ pārtha tvayaikāgreṇa cetasā",
  "GE07bhgce__u:1550": "Bhg_18.072c kaccid ajñānasaṃmohaḥ pranaṣṭas te dhanaṃjaya",
  "GE07bhgce__u:1551": "Bhg_18.073 arjuna uvāca",
  "GE07bhgce__u:1552": "Bhg_18.073a naṣṭo mohaḥ smṛtir labdhā tvatprasādān mayācyuta",
  "GE07bhgce__u:1553": "Bhg_18.073c sthito 'smi gatasaṃdehaḥ kariṣye vacanaṃ tava",
  "GE07bhgce__u:1554": "Bhg_18.074 saṃjaya uvāca",
  "GE07bhgce__u:1555": "Bhg_18.074a ity ahaṃ vāsudevasya pārthasya ca mahātmanaḥ",
  "GE07bhgce__u:1556": "Bhg_18.074c saṃvādam imam aśrauṣam adbhutaṃ romaharṣaṇam",
  "GE07bhgce__u:1557": "Bhg_18.075a vyāsaprasādāc chrutavān etad guhyam ahaṃ param",
  "GE07bhgce__u:1558": "Bhg_18.075c yogaṃ yogeśvarāt kṛṣṇāt sākṣāt kathayataḥ svayam",
  "GE07bhgce__u:1559": "Bhg_18.076a rājan saṃsmṛtya saṃsmṛtya saṃvādam imam adbhutam",
  "GE07bhgce__u:1560": "Bhg_18.076c keśavārjunayoḥ puṇyaṃ hṛṣyāmi ca muhur muhuḥ",
  "GE07bhgce__u:1561": "Bhg_18.077a tac ca saṃsmṛtya saṃsmṛtya rūpam atyadbhutaṃ hareḥ",
  "GE07bhgce__u:1562": "Bhg_18.077c vismayo me mahān rājan hṛṣyāmi ca punaḥ punaḥ",
  "GE07bhgce__u:1563": "Bhg_18.078a yatra yogeśvaraḥ kṛṣṇo yatra pārtho dhanurdharaḥ",
  "GE07bhgce__u:1564": "Bhg_18.078c tatra śrīr vijayo bhūtir dhruvā nītir matir mama"
}