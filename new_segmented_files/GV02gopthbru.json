{
    "GV02gopthbru:0": " Gopathabrāhmaṇa,",
    "GV02gopthbru:1": " Pūrvabhāga,",
    "GV02gopthbru:2": " Prathamaḥ prapāṭhakaḥ",
    "GV02gopthbru:3": " oṃ brahma ha vā idam agra āsīt svayaṃ tv ekam eva tad aikṣata mahad vai yakṣaṃ tad",
    "GV02gopthbru:4": " ekam evāsmi hantāhaṃ mad eva manmātraṃ dvitīyaṃ devaṃ nirmama iti tad abhyaśrāmyad",
    "GV02gopthbru:5": " abhyatapat samatapat tasya śrāntasya taptasya saṃtaptasya lalāṭe sneho yad ārdryam",
    "GV02gopthbru:6": " ājāyata tenānandat tam abravīt mahad vai yakṣaṃ suvedam avidāmaha iti /",
    "GV02gopthbru:7": " tad yad abravīt mahad vai yakṣaṃ suvedam avidāmaha iti tasmāt suvedo 'bhavattaṃ vā etaṃ suvedaṃ santaṃ sveda ity ācakṣate /",
    "GV02gopthbru:8": " parokṣeṇa parokṣapriyā iva hi devā bhavanti pratyakṣadviṣaḥ // GpBr_1,1.1 //",
    "GV02gopthbru:9": " sa bhūyo 'śrāmyad bhūyo 'tapyat bhūya ātmānaṃ samatapat tasya śrāntasya taptasya saṃtaptasya sarvebhyo romagartebhyaḥ pṛthak svedadhārāḥ prāsyandanta",
    "GV02gopthbru:10": " tābhir anandat tad abravīd ābhir vā aham idaṃ sarvaṃ dhārayiṣyāmi yad idaṃ kiṃcābhir",
    "GV02gopthbru:11": " vā aham idaṃ sarvaṃ janayiṣyāmi yad idaṃ kiṃcābhir vā aham idaṃ sarvam āpsyāmi yad idaṃ kiṃceti /",
    "GV02gopthbru:12": " tad yad abravīd ābhir vā aham idaṃ sarvaṃ dhārayiṣyāmi yad idaṃ kiṃceti tasmāt dhārā abhavaṃs taddhārāṇāṃ dhārātvaṃ yac cāsu dhriyate /",
    "GV02gopthbru:13": " tad yad abravīd ābhir vā aham idaṃ sarvaṃ janayiṣyāmi yad idaṃ kiṃceti tasmāj jāyā",
    "GV02gopthbru:14": " abhavaṃs tajjāyānāṃ jāyātvaṃ yac cāsu puruṣo jāyate yac ca putraḥ punnāmanarakam",
    "GV02gopthbru:15": " anekaśatatāraṃ tasmāt trāti putras tat putrasya putratvam /",
    "GV02gopthbru:16": " tad yad abravīd ābhir vā aham idaṃ sarvam āpsyāmi yad idaṃ kiṃceti tasmād āpo 'bhavaṃs tad apām aptvam āpnoti vai sa sarvān kāmān yān kāmayate",
    "GV02gopthbru:17": " tā apaḥ sṛṣṭvānvaikṣata tāsu svāṃ chāyām apaśyat tām asyekṣamāṇasya svayaṃ reto 'skandat",
    "GV02gopthbru:18": " tad apsu pratyatiṣṭhat tās tatraivābhyaśrāmyad abhyatapat samatapat tāḥ śrāntās taptāḥ",
    "GV02gopthbru:19": " saṃtaptāḥ sārdham eva retasā dvaidham abhavaṃs tāsām anyā anyatarā atilavaṇā apeyā",
    "GV02gopthbru:20": " asvādvyas tā aśāntā retaḥ samudraṃ vṛtvātiṣṭhann athetarāḥ peyāḥ svādvyaḥ śāntās",
    "GV02gopthbru:21": " tās tatraivābhyaśrāmyad abhyatapat samatapat tābhyaḥ śrāntābhyas taptābhyaḥ saṃtaptābhyo",
    "GV02gopthbru:22": " yad reta āsīt tad abhṛjjyata yad abhṛjjyata tasmād bhṛguḥ samabhavat tad bhṛgor bhṛgutvaṃ",
    "GV02gopthbru:23": " bhṛgur iva vai sa sarveṣu lokeṣu bhāti ya evaṃ veda // GpBr_1,1.3 //",
    "GV02gopthbru:24": " sa bhṛguṃ sṛṣṭvāntaradhīyata sa bhṛguḥ sṛṣṭaḥ prāṅ ejatataṃ vāg anvavadad vāyo vāyo",
    "GV02gopthbru:25": " iti saṃnyavartata sa dakṣiṇāṃ diśam ejatataṃ vāg anvavadat mātariśvan mātariśvann",
    "GV02gopthbru:26": " iti sa nyavartata sa pratīcīṃ diśam ejatataṃ vāg anvavadat pavamānaḥ pavamāna iti",
    "GV02gopthbru:27": " sa nyavartata sa udīcīṃ diśam ejatataṃ vāg anvavadad vāta vāteti tam abravīn nanv",
    "GV02gopthbru:28": " avidāmaha iti na hīty athārvāṅ enam etāsv evāpsv anviccheti tad yad abravīd athārvāṅ",
    "GV02gopthbru:29": " enam etāsv evāpsv anviccheti tad atharvābhavat tad atharvaṇo 'tharvatvam /",
    "GV02gopthbru:30": " tasya ha vā etasya bhagavato 'tharvaṇa ṛṣer yatheva brahmaṇī lomāni yathāṅgāni yathā",
    "GV02gopthbru:31": " prāṇa evam evāsya sarva ātmā samabhavat tam atharvāṇaṃ brahmābravīt prajāpateḥ prajāḥ",
    "GV02gopthbru:32": " sṛṣṭvā pālayasveti /",
    "GV02gopthbru:33": " tad yad abravīt prajāpateḥ prajā sṛṣṭvā pālayasveti tasmāt prajāpatir abhavat tat",
    "GV02gopthbru:34": " prajāpateḥ prajāpatitvam atharvā vai prajāpatiḥ prajāpatir iva vai sa sarveṣu lokeṣu",
    "GV02gopthbru:35": " bhāti ya evaṃ veda // GpBr_1,1.4 //",
    "GV02gopthbru:36": " tam atharvāṇam ṛṣim abhyaśrāmyad abhyatapat samatapat tasmāc chrāntāt taptāt saṃtaptāt",
    "GV02gopthbru:37": " daśatayān atharvaṇa ṛṣīn niramimataikarcān dvyṛcāṃs tṛcāṃś caturṛcān pañcarcān ṣaḍarcān",
    "GV02gopthbru:38": " saptarcān aṣṭarcān navarcān daśarcān iti /",
    "GV02gopthbru:39": " tān atharvaṇa ṛṣīn abhyaśrāmyad abhyatapat samatapat tebhyaḥ śrāntebhyas taptebhyaḥ",
    "GV02gopthbru:40": " saṃtaptebhyaḥ daśatayān ātharvaṇān ārṣeyān niramimataikādaśān dvādaśāṃs trayodaśāṃś",
    "GV02gopthbru:41": " caturdaśān pañcadaśān ṣoḍaśān saptadaśān aṣṭādaśān navadaśān viṃśān iti /",
    "GV02gopthbru:42": " tān atharvaṇa ṛṣīn ātharvaṇāṃś cārṣeyān abhyaśrāmyad abhyatapat samatapat tebhyaḥ",
    "GV02gopthbru:43": " śrāntebhyas taptebhyaḥ saṃtaptebhyo yān mantrān apaśyat sa ātharvaṇo vedo 'bhavat",
    "GV02gopthbru:44": " tam ātharvaṇaṃ vedam abhyaśrāmyad abhyatapat samatapat tasmāc chrāntāt taptāt saṃtaptād",
    "GV02gopthbru:45": " om iti mana evordhvam akṣaram udakrāmat sa ya icchet sarvair etair atharvabhiś cātharvaṇī",
    "GV02gopthbru:46": " kurvīyety etayaiva taṃ mahāvyāhṛtyā kurvīta /",
    "GV02gopthbru:47": " sarvair ha vā asyaitair atharvabhiś cātharvaṇaiś ca kṛtaṃ bhavati ya evaṃ veda yaś caivaṃ vidvān evam etayā mahāvyāhṛtyā kurute // GpBr_1,1.5",
    "GV02gopthbru:48": " sa bhūyo 'śrāmyad bhūyo 'tapyad bhūya ātmānaṃ samatapat sa ātmata eva trīṃl lokān niramimata pṛthivīm antarikṣaṃ divam iti /",
    "GV02gopthbru:49": " sa khalu pādābhyām eva pṛthivīṃ niramimatodarād antarikṣam mūrdhno divam /",
    "GV02gopthbru:50": " sa tāṃs trīn lokān abhyaśrāmyad abhyatapat samatapat tebhyaḥ śrāntebhyas taptebhyaḥ saṃtaptebhyas trīn devān niramimatāgniṃ vāyum ādityam iti",
    "GV02gopthbru:51": " sa khalu pṛthivyā evāgniṃ niramimatāntarikṣād vāyuṃ diva ādityam /",
    "GV02gopthbru:52": " sa tāṃs trīn devān abhyaśrāmyad abhyatapat samatapat tebhyaḥ śrāntebhyas taptebhyaḥ",
    "GV02gopthbru:53": " saṃtaptebhyas trīn vedān niramimata ṛgvedaṃ yajurvedaṃ sāmavedam iti agne ṛgvedaṃ",
    "GV02gopthbru:54": " vāyor yajurvedam ādityāt sāmavedam /",
    "GV02gopthbru:55": " sa tāṃs trīn vedān abhyaśrāmyad abhyatapat samatapat tebhyaḥ śrāntebhyas taptebhyaḥ saṃtaptebhyas tisro mahāvyāhṛtīr niramimata bhūr bhuvaḥ svar iti /",
    "GV02gopthbru:56": " bhūr ity ṛgvedāt bhuva iti yajurvedāt svar iti sāmavedāt /",
    "GV02gopthbru:57": " sa ya icchet sarvair etais tribhir vedaiḥ kurvīyety etābhir eva taṃ mahāvyāhṛtibhiḥ",
    "GV02gopthbru:58": " kurvīta sarvair ha vā asyaitais tribhir vedaiḥ kṛtaṃ bhavati ya evaṃ veda yaś caivaṃ",
    "GV02gopthbru:59": " vidvān evam etābhir mahāvyāhṛtibhiḥ kurute // GpBr_1,1.6 //",
    "GV02gopthbru:60": " tā yā amū retaḥ samudraṃ vṛtvātiṣṭhaṃs tāḥ prācyo dakṣiṇācyaḥ pratīcya udīcyaḥ samavadravanta /",
    "GV02gopthbru:61": " tad yat samavadravanta tasmāt samudra ucyate /",
    "GV02gopthbru:62": " tā bhītā abruvan bhagavantam eva vayaṃ rājānaṃ vṛṇīmaha iti /",
    "GV02gopthbru:63": " yac ca vṛtvātiṣṭhaṃs tadvaraṇo 'bhavat taṃ vā etaṃ varaṇaṃ santaṃ varuṇa ity ācakṣate /",
    "GV02gopthbru:64": " parokṣeṇa parokṣapriyā iva hi devā bhavanti pratyakṣadviṣaḥ /",
    "GV02gopthbru:65": " sa samudrād amucyata sa mucyur abhavat taṃ vā etaṃ mucyuṃ santaṃ mṛtyur ity ācakṣate /",
    "GV02gopthbru:66": " parokṣeṇa parokṣapriyā iva hi devā bhavanti pratyakṣadviṣaḥ /",
    "GV02gopthbru:67": " taṃ varuṇaṃ mṛtyum abhyaśrāmyad abhyatapat samatapat tasya śrāntasya taptasya saṃtaptasya",
    "GV02gopthbru:68": " sarvebhyo 'ṅgebhyo raso 'kṣarat so 'ṅgaraso 'bhavat taṃ vā etam aṅgarasaṃ santam",
    "GV02gopthbru:69": " aṅgirā ity ācakṣate /",
    "GV02gopthbru:70": " parokṣeṇa parokṣapriyā iva hi devā bhavanti pratyakṣadviṣaḥ // GpBr_1,1.7 //",
    "GV02gopthbru:71": " tam aṅgirasam ṛṣim abhyaśrāmyad abhyatapat samatapat tasmāc chrāntāt taptāt saṃtaptād",
    "GV02gopthbru:72": " viṃśino 'ṅgirasa ṛṣīn niramimata tān viṃśino 'ṅgirasa ṛṣīn abhyaśrāmyad abhyatapat",
    "GV02gopthbru:73": " samatapat tebhyaḥ śrāntebhyas taptebhyaḥ saṃtaptebhyo daśatayān āṅgirasān ārṣeyān",
    "GV02gopthbru:74": " niramimata ṣoḍaśino 'ṣṭādaśino dvādaśina ekarcāṃs tṛcāṃś caturṛcān pañcarcān ṣaḍarcān",
    "GV02gopthbru:75": " dvyṛcān saptarcān iti /",
    "GV02gopthbru:76": " tān aṅgirasa ṛṣīn āṅgirasāṃś cārṣeyān abhyaśrāmyad abhyatapat samatapat tebhyaḥ śrāntebhyas",
    "GV02gopthbru:77": " taptebhyaḥ saṃtaptebhyo yān mantrān apaśyatsa āṅgiraso vedo 'bhavat tam āṅgirasaṃ",
    "GV02gopthbru:78": " vedam abhyaśrāmyad abhyatapat samatapat tasmāc chrāntāt taptāt saṃtaptāj janad iti",
    "GV02gopthbru:79": " dvaitam akṣaraṃ vyabhavat /",
    "GV02gopthbru:80": " sa ya icchet sarvair etair aṅgirobhiś cāṅgirasaiś ca kurvīyety etayaiva taṃ mahāvyāhṛtyā",
    "GV02gopthbru:81": " kurvīta sarvair ha vā asyaitair aṅgirobhiś cāṅgirasaiś ca kṛtaṃ bhavati ya eva veda",
    "GV02gopthbru:82": " yaś caiva vidvān evam etayā mahāvyāhṛtyā kurute // GpBr_1,1.8 //",
    "GV02gopthbru:83": " sa ūrdhvo 'tiṣṭhat sa imāṃl lokān vyaṣṭabhnāt tasmād aṅgiraso 'dhīyāna ūrdhvas tiṣṭhati",
    "GV02gopthbru:84": " tad vrataṃ sa manasā dhyāyed yad vā ahaṃ kiṃcana manasā dhyāsyāmi tathaiva tad bhaviṣyati",
    "GV02gopthbru:85": " taddha sma tathaiva bhavati /",
    "GV02gopthbru:86": " tad apy etad ṛcoktam /",
    "GV02gopthbru:87": " śreṣṭho ha vedas tapaso 'dhijāto brahmajyānāṃ kṣitaye saṃbabhūva ṛjyad bhūtaṃ yad asṛjyatedaṃ niveśanam anṛṇaṃ dūram asyeti /",
    "GV02gopthbru:88": " tā vā etā aṅgirasāṃ yāmayo yan menayaḥ karoti menibhir vīryaṃ ya eva veda // GpBr_1,1.9 //",
    "GV02gopthbru:89": " sa diśau 'nvaikṣata prācīṃ dakṣiṇāṃ pratīcīm udīcīṃ dhruvām ūrdhvām iti /",
    "GV02gopthbru:90": " tās tatraivābhyaśrāmyad abhyatapat samatapat tābhyaḥ śrāntābhyas taptābhyaḥ saṃtaptābhyaḥ pañca vedān niramimata sarpavedaṃ piśācavedam asuravedam itihāsavedaṃ purāṇavedam iti /",
    "GV02gopthbru:91": " sa khalu prācyā eva diśaḥ sarpavedaṃ niramimata dakṣiṇasyāḥ piśācavedaṃ pratīcyā asuravedam udīcyā itihāsavedaṃ dhruvāyāś cordhvāyāś ca purāṇavedam",
    "GV02gopthbru:92": " sa tān pañca vedān abhyaśrāmyad abhyatapat samatapat tebhyaḥ śrāntebhyas taptebhyaḥ saṃtaptebhyaḥ pañca mahāvyāhṛtīr niramimata vṛdhat karad guhan mahat tad iti /",
    "GV02gopthbru:93": " vṛdhad iti sarpavedāt karad iti piśācavedāt guhad ity asuravedāt mahad itītihāsavedāt",
    "GV02gopthbru:94": " tad iti purāṇavedāt sa ya icchet sarvair etaiḥ pañcabhir vedaiḥ kurvīyety etābhir",
    "GV02gopthbru:95": " eva taṃ mahāvyāhṛtibhiḥ kurvīta sarvair ha vā asyaitaiḥ pañcabhir vedaiḥ kṛtaṃ bhavati",
    "GV02gopthbru:96": " ya evaṃ veda yaś caivaṃ vidvān evam etābhir mahāvyāhṛtibhiḥ kurute // GpBr_1,1.10 //",
    "GV02gopthbru:97": " sa āvataś ca parāvataś cānvaikṣata tās tatraivābhyaśrāmyad abhyatapat samatapat tābhyaḥ śrāntābhyas taptābhyaḥ saṃtaptābhyaḥ śam ity ūrdhvam akṣaram udakrāmat /",
    "GV02gopthbru:98": " sa ya icchet sarvābhir etābhir āvadbhiś ca parāvadbhiś ca kurvīyety etayaiva taṃ",
    "GV02gopthbru:99": " mahāvyāhṛtyā kurvīta sarvābhir ha vā asyaitābhir āvadbhiś ca parāvadbhiś ca kṛtaṃ",
    "GV02gopthbru:100": " bhavati ya evaṃ veda yaś caivaṃ vidvān evam etayā mahāvyāhṛtyā kurute // GpBr_1,1.11 //",
    "GV02gopthbru:101": " sa bhūyo 'śrāmyat bhūyo 'tapyat bhūya ātmānaṃ samatapat sa manasa eva candramasaṃ",
    "GV02gopthbru:102": " niramimata nakhebhyo nakṣatrāṇi lomabhya oṣadhivanaspatīn kṣudrebhyaḥ prāṇebhyo 'nyān bahūn devān /",
    "GV02gopthbru:103": " sa bhūyo 'śrāmyad bhūyo 'tapyat bhūya ātmānaṃ samatapat sa etaṃ trivṛtaṃ saptatantum ekaviṃśatisaṃsthaṃ yajñam apaśyat /",
    "GV02gopthbru:104": " tad apy etad ṛcoktam /",
    "GV02gopthbru:105": " agnir yajñaṃ trivṛtaṃ saptatantum iti /",
    "GV02gopthbru:106": " athāpy eṣa prākrīḍitaḥ ślokaḥ pratyabhivadati sapta sutyāḥ sapta ca pākayajñā iti // GpBr_1,1.12 //",
    "GV02gopthbru:107": " tam āharat yenāyajata tasyāgnir hotāsīt vāyur adhvaryuḥ sūrya udgātā candramā brahmā",
    "GV02gopthbru:108": " parjanyaḥ sadasya oṣadhivanaspatayaś camasā adhvaryavo viśvedevā hotrakā atharvāṅgiraso",
    "GV02gopthbru:109": " goptāras taṃ ha smaitam evaṃ vidvāṃsaḥ pūrve śrotriyā yajñaṃ tataṃ sāvasāya ha smāhety",
    "GV02gopthbru:110": " abhivrajanti mā no 'yaṃ gharma udyataḥ pramattānām amṛtāḥ prajāḥ prasākṣīd iti tān",
    "GV02gopthbru:111": " vāyetān parirakṣakān sadaḥprasarpakān ity ācakṣate dakṣiṇāsamṛddhāṃs tad u ha smāha",
    "GV02gopthbru:112": " prajāpatir yad vai yajñe 'kuśalā ṛtvijo bhavanty acaritino brahmacaryam aparāgyā",
    "GV02gopthbru:113": " vā tad vai yajñasya viriṣṭam ity ācakṣate /",
    "GV02gopthbru:114": " yajñasya viriṣṭam anuyajamāno viriṣyate yajamānasya viriṣṭam anvṛtvijo viriṣyanta",
    "GV02gopthbru:115": " ṛtvijāṃ viriṣṭam anudakṣiṇā viriṣyante dakṣiṇānāṃ viriṣṭam anuyajamānaḥ putrapaśubhir",
    "GV02gopthbru:116": " viriṣyate putrapaśūnāṃ viriṣṭam anuyajamānaḥ svarge lokena viriṣyate svargasya lokasya",
    "GV02gopthbru:117": " viriṣṭam anu tasyārdhasya yogakṣemo viriṣyate yasminn ardhe yajanta iti brāhmaṇam // GpBr_1,1.13 //",
    "GV02gopthbru:118": " taṃ ha smaitam evaṃ vidvāṃsaṃ brahmāṇaṃ yajñaviriṣṭo vā yajñaviriṣṭino vety upādhāveran",
    "GV02gopthbru:119": " namas te astu bhagavan yajñasya no viriṣṭaṃ saṃdhehīti tad yatraiva viriṣṭaṃ syāt",
    "GV02gopthbru:120": " tatrāgnīn upasamādhāya śāntyudakaṃ kṛtvā pṛthivyai śrotrāyeti trir evāgnīn samprokṣati",
    "GV02gopthbru:121": " triḥ paryukṣati triḥ kārayamāṇam ācāmayati ca samprokṣati ca yajñavāstu ca samprokṣaty",
    "GV02gopthbru:122": " athāpi vedānāṃ rasena yajñasya viriṣṭaṃ saṃdhīyate tad yathā lavaṇena suvarṇaṃ saṃdadhyāt",
    "GV02gopthbru:123": " suvarṇena rajataṃ rajatena lohaṃ lohena sīsaṃ sīsena eṣv evam evāsya yajñasya viriṣṭaṃ",
    "GV02gopthbru:124": " saṃdhīyate yajñasya saṃdhitim anu yajamānaḥ saṃdhīyate yajamānasya saṃdhitim anv",
    "GV02gopthbru:125": " ṛtvijaḥ saṃdhīyanta ṛtvijāṃ saṃdhitim anu dakṣiṇāḥ saṃdhīyante dakṣiṇānāṃ saṃdhitim",
    "GV02gopthbru:126": " anu yajamānaḥ putrapaśubhiḥ saṃdhīyate putrapaśūnāṃ saṃdhitim anu yajamānaḥ svargeṇa",
    "GV02gopthbru:127": " lokena saṃdhīyate svargasya lokasya saṃdhitim anu tasyārdhasya yogakṣemaḥ saṃdhīyate",
    "GV02gopthbru:128": " yasminn ardhe yajanta iti brāhmaṇam // GpBr_1,1.14 //",
    "GV02gopthbru:129": " tad u ha smāhātharvā devo vijānan yajñaviriṣṭānandānītpupaśamayeran yajñe prāyaścittiḥ",
    "GV02gopthbru:130": " kriyate 'pi ca yad u bahv iva yajñe vilomaḥ kriyate na caivāsya kācanārtir bhavati",
    "GV02gopthbru:131": " na ca yajñaviṣkandham upayāty apahanti punar mṛtyum apātyeti punar ājātiṃ kāmacāro",
    "GV02gopthbru:132": " 'sya sarveṣu lokeṣu bhāti ya evaṃ veda yaś caivaṃ vidvān brahmā bhavati yasya caiva",
    "GV02gopthbru:133": " vidvān brahmā dakṣiṇataḥ sado 'dhyāste yasya caiva vidvān brahmā dakṣiṇata udaṅmukha",
    "GV02gopthbru:134": " āsīno yajña ājyāhutīr juhotīti brāhmaṇam // GpBr_1,1.15 //",
    "GV02gopthbru:135": " brahma ha vai brahmāṇaṃ puṣkare sasṛje sa khalu brahmā sṛṣṭaś cintām āpede kenāham",
    "GV02gopthbru:136": " ekenākṣareṇa sarvāṃś ca kāmān sarvāṃś ca lokān sarvāṃś ca devān sarvāṃś ca vedān",
    "GV02gopthbru:137": " sarvāṃś ca yajñān sarvāṃś ca śabdān sarvāś ca vyuṣṭīḥ sarvāṇi ca bhūtāni sthāvarajaṅgamāny",
    "GV02gopthbru:138": " anubhaveyam iti sa brahmacaryam acarat sa oṃ ity etad akṣaram apaśyad dvivarṇaṃ caturmātraṃ",
    "GV02gopthbru:139": " sarvavyāpi sarvavibhvayātayāmabrahma brāhmīṃ vyāhṛtiṃ brahmadaivataṃ tayā sarvāṃś",
    "GV02gopthbru:140": " ca kāmān sarvāṃś ca lokān sarvāṃś ca devān sarvāṃś ca vedān sarvāṃś ca yajñān sarvāṃś",
    "GV02gopthbru:141": " ca śabdān sarvāś ca vyuṣṭīḥ sarvāṇi ca bhūtāni sthāvarajaṅgamāny anvabhavat tasya",
    "GV02gopthbru:142": " prathamena varṇenāpasnehaś cānvabhavat tasya dvitīyena varṇena tejo jyotīṃṣy anvabhavat // GpBr_1,1.16 //",
    "GV02gopthbru:143": " tasya prathamayā svaramātrayā pṛthivīm agnim oṣadhivanaspatīn ṛgvedaṃ bhūr iti vyāhṛtir",
    "GV02gopthbru:144": " gāyatraṃ chandas trivṛtaṃ stomaṃ prācīṃ diśaṃ vasantam ṛtuṃ vācam adhyātmaṃ jihvāṃ",
    "GV02gopthbru:145": " rasam itīndriyāṇy anvabhavat // GpBr_1,1.17 //",
    "GV02gopthbru:146": " tasya dvitīyayā svaramātrayāntarikṣaṃ vāyuṃ yajurvedaṃ bhuva iti vyāhṛtis traiṣṭubhaṃ",
    "GV02gopthbru:147": " chandaḥ pañcadaśaṃ stomaṃ pratīcīṃ diśaṃ grīṣmam ṛtuṃ prāṇam adhyātmanāsike gandhaghrāṇam",
    "GV02gopthbru:148": " itīndriyāṇy anvabhavat // GpBr_1,1.18 //",
    "GV02gopthbru:149": " tasya tṛtīyayā svaramātrayā divam ādityaṃ sāmavedaṃ svar iti vyāhṛtir jāgataṃ chandaḥ",
    "GV02gopthbru:150": " saptadaśaṃ stomam udīcīṃ diśaṃ varṣāṛtuṃ jyotir adhyātmaṃ cakṣuṣī darśanam itīndriyāṇy",
    "GV02gopthbru:151": " anvabhavat // GpBr_1,1.19 //",
    "GV02gopthbru:152": " tasya vakāramātrayāpaś candramasam atharvavedanakṣatrāṇy o3m iti svam ātmānaṃ janad",
    "GV02gopthbru:153": " ity aṅgirasām ānuṣṭubhaṃ chanda ekaviṃśaṃ stomaṃ dakṣiṇāṃ diśaṃ śaradam ṛtuṃ mano'dhyātmaṃ",
    "GV02gopthbru:154": " jñānaṃ jñeyam itīndriyāṇy anvabhavat // GpBr_1,1.20 //",
    "GV02gopthbru:155": " tasya makāraśrutyetihāsapurāṇaṃ vāko vākyagāthānārāśaṃsīr upaniṣado 'nuśāsanānām",
    "GV02gopthbru:156": " iti vṛdhat karadguhan mahat tac cham o3m iti vyāhṛtīḥ svaraśamyanānātantrīḥ svaranṛtyagītavāditrāṇy",
    "GV02gopthbru:157": " anvabhavac caitrarathaṃ daivataṃ vaidyutaṃ jyotir vār hataṃ chandas tṛṇavat trayastriṃśau",
    "GV02gopthbru:158": " stomau dhruvām ūrdhvāṃ diśaṃ hemantaśiśirāv ṛtū śrotram adhyātmaṃ śabdaśravaṇam itīndriyāṇy",
    "GV02gopthbru:159": " anvabhavat // GpBr_1,1.21 //",
    "GV02gopthbru:160": " saiṣaivākṣara ṛg brahmaṇas tapaso 'gre prādurbabhūva brahma vedasyātharvaṇaṃ śukram",
    "GV02gopthbru:161": " ata eva mantrāḥ prādurbabhūvuḥ sa tu khalu mantrāṇām atapasāśuśrūṣānadhyāyādhyayanena",
    "GV02gopthbru:162": " yad ūnaṃ ca viriṣṭaṃ ca yātayāmaṃ ca karoti tadatharvaṇāṃ tejasā pratyāpyāyayen mantrāś",
    "GV02gopthbru:163": " ca mām abhimukhībhaveyur garbhā iva mātaram abhijighāṃsuḥ purastād oṃkāraṃ prayuṅkta",
    "GV02gopthbru:164": " etayaiva tad ṛcā pratyāpyāyayed eṣaiva yajñasya purastād yujyata eṣā paścāt sarvata",
    "GV02gopthbru:165": " etayā yajñas tāyate /",
    "GV02gopthbru:166": " tad apy etad ṛcoktam /",
    "GV02gopthbru:167": " yā purastād yujyata ṛco 'kṣare parame vyomann iti /",
    "GV02gopthbru:168": " tad etad akṣaraṃ brāhmaṇo yaṃ kāmam icchet trirātropoṣitaḥ prāṅmukho vāgyato barhiṣy",
    "GV02gopthbru:169": " upaviśya sahasrakṛtvā āvartayet siddhanty asyārthāḥ sarvakarmāṇi ceti brāhmaṇam // GpBr_1,1.22 //",
    "GV02gopthbru:170": " vasorddhārāṇām aindranagarantadasurarāḥ paryavārayanta te devā bhītā āsan ka imān",
    "GV02gopthbru:171": " asurān apahaniṣyatīti ta oṃkāraṃ brahmaṇaḥ putraṃ jyeṣṭhaṃ dadṛśus te tam abruvan",
    "GV02gopthbru:172": " bhavatā mukhenemān asurān jayemeti /",
    "GV02gopthbru:173": " sa hovāca kiṃ me pratīvāho bhaviṣyatīti varaṃ vṛṇīṣyeti vṛṇā iti sa varam avṛṇīta",
    "GV02gopthbru:174": " na mām anīrayitvā brāhmaṇā brahma vadeyur yadi vadeyur abrahma tat syād iti tatheti",
    "GV02gopthbru:175": " te devā devayajanasyottarārdhe 'suraiḥ saṃyatā āsaṃs tān oṃkāreṇāgnīdhrīyād devā",
    "GV02gopthbru:176": " asurān parābhāvayanta tad yat parābhāvayanta tasmād oṃkāraḥ pūrva ucyate /",
    "GV02gopthbru:177": " yo ha vā etam oṃkāraṃ na vedāvaśaḥ syād ity atha ya eva veda brahma vaśaḥ syād iti",
    "GV02gopthbru:178": " tasmād oṃkāra ṛgy ṛg bhavati yajuṣi yajuḥ sāmni sāma sūtre sūtraṃ brāhmaṇe brāhmaṇaṃ",
    "GV02gopthbru:179": " śloke ślokaḥ praṇave praṇava iti brāhmaṇam // GpBr_1,1.23 //",
    "GV02gopthbru:180": " oṃkāraṃ pṛcchāmaḥ ko dhātuḥ kiṃ prātipadikaṃ kiṃ nāmākhyātaṃ kiṃ liṅgaṃ kiṃ vacanaṃ",
    "GV02gopthbru:181": " kā vibhaktiḥ kaḥ pratyayaḥ kaḥ svara upasargo nipātaḥ kiṃ vai vyākaraṇaṃ ko vikāraḥ",
    "GV02gopthbru:182": " ko vikārī katimātraḥ kativarṇaḥ katyakṣaraḥ katipadaḥ kaḥ saṃyogaḥ kiṃ sthānānupradānakaraṇaṃ",
    "GV02gopthbru:183": " śikṣukāḥ kim uccārayanti kiṃ chandaḥ ko varṇa iti pūrve praśnā athottare mantraḥ",
    "GV02gopthbru:184": " kalpo brāhmaṇam ṛgyajuḥ sāma kasmād brahmavādina oṃkāram āditaḥ kurvanti kiṃ devataṃ",
    "GV02gopthbru:185": " kiṃ jyotiṣaṃ kiṃ niruktaṃ kiṃ sthānaṃ kā prakṛtiḥ kim adhyātmam iti ṣaṭtriṃśat praśnāḥ",
    "GV02gopthbru:186": " pūrvottarāṇāṃ trayo vargā dvādaśakā etair oṃkāraṃ vyākhyāsyāmaḥ // GpBr_1,1.24 //",
    "GV02gopthbru:187": " indraḥ prajāpatim apṛcchad bhagavann abhisūya pṛcchāmīti pṛccha vatsety abravīt kim",
    "GV02gopthbru:188": " ayam oṃkāraḥ kasya putraḥ kiṃ caitac chandaḥ kiṃ caitadvarṇaḥ kiṃcaitad brahmā brahma",
    "GV02gopthbru:189": " sampadyate tasmād vai tadbhadram oṃkāraṃ pūrvam ālebhe svaritodātta ekākṣara oṃkāra",
    "GV02gopthbru:190": " ṛgvede traisvaryodātta ekākṣara oṃkāro yajurvede dīrghaplutodātta ekākṣara oṃkāraḥ",
    "GV02gopthbru:191": " sāmavede hrasvodātta ekākṣara oṃkāro 'tharvaveda udāttodāttadvipada a u ity ardhacatasro",
    "GV02gopthbru:192": " mātrā makāre vyañjanam ity āhur yā sā prathamā mātrā brahmadevatyā raktā varṇena",
    "GV02gopthbru:193": " yas tāṃ dhyāyate nityaṃ sa gacched brāhmyaṃ padaṃ yā sā dvitīyā mātrā viṣṇudevatyā",
    "GV02gopthbru:194": " kṛṣṇā varṇena yas tāṃ dhyāyate nityaṃ sa gacched vaiṣṇavaṃ padaṃ yā sā tṛtīyā mātraiśānadevatyā",
    "GV02gopthbru:195": " kapilā varṇena yas tāṃ dhyāyate nityaṃ sa gacched aiśānaṃ padaṃ yā sārdhacaturthī",
    "GV02gopthbru:196": " mātrā sarvadevatyā vyaktībhūtā khaṃ vicarati śuddhasphaṭikasaṃnibhā varṇena yas tāṃ",
    "GV02gopthbru:197": " dhyāyate nityaṃ sa gacchet padam anāmakam oṃkārasya cotpattir vipro yo na jānāti",
    "GV02gopthbru:198": " tat punar upanayanaṃ tasmād brāhmaṇavacanam ādartavyaṃ yathā lātavyo gotro brahmaṇaḥ",
    "GV02gopthbru:199": " putro gāyatraṃ chandaḥ śuklo varṇaḥ puṃso vatso rudro devatā oṃkāro vedānām // GpBr_1,1.25 //",
    "GV02gopthbru:200": " ko dhātur ity āpṛr dhātur avatim apy eke rūpasāmānyād arthasāmānyanedīyas tasmād",
    "GV02gopthbru:201": " āper oṃkāraḥ sarvam āpnotīty arthaḥ kṛdantam arthavat prātipadikam adarśanaṃ pratyayasya",
    "GV02gopthbru:202": " nāma sampadyate nipāteṣu cainaṃ vaiyākaraṇā udāttaṃ samāmananti tad avyayībhūtam",
    "GV02gopthbru:203": " anvarthavācī śabdo na vyeti kadācaneti /",
    "GV02gopthbru:204": " sadṛśaṃ triṣu liṅgeṣu sarvāsu ca vibhaktiṣu /",
    "GV02gopthbru:205": " vacaneṣu ca sarveṣu yan na vyeti tad avyayam /",
    "GV02gopthbru:206": " ko vikārī cyavate prasāraṇam āptotirāva ā pakārī vikāryāvādita oṃkāro vikriyate dvitīyo makāra eva dvivarṇa ekākṣara oṃ ity oṃkāro nirvṛtaḥ",
    "GV02gopthbru:207": " katimātra ityādes tisro mātrā abhyādāne hi plavate makāraś caturthīṃ kiṃ sthānam",
    "GV02gopthbru:208": " ity ubhāv oṣṭhau sthānaṃ nādānupradānakaraṇau ca dvayasthānaṃ saṃdhyakṣaram avarṇaleśaḥ",
    "GV02gopthbru:209": " kaṇṭhyo yathoktaśeṣaḥ pūrvo vivṛtakaraṇasthitaś ca dvitīyaspṛṣṭakaraṇasthitaś ca",
    "GV02gopthbru:210": " na saṃyogo vidyūta ākhyātopasargānudāttasvaritaliṅgavibhaktivacanāni ca saṃsthānādhyāyina",
    "GV02gopthbru:211": " ācāryāḥ pūrve babhūvuḥ śravaṇād eva pratipadyante nakāraṇaṃ pṛcchanty athāparapakṣīyāṇāṃ",
    "GV02gopthbru:212": " kaviḥ pañcālacaṇḍaḥ paripṛcchako babhūvāṃ vu pṛthag udgīthadoṣān bhavanto bruvantv",
    "GV02gopthbru:213": " iti tad vāpy upalakṣayed varṇākṣarapadāṅkaśo vibhaktyām ṛṣiniṣevitām iti vācaṃ stuvanti",
    "GV02gopthbru:214": " tasmāt kāraṇaṃ brūmo varṇānām ayam idaṃ bhaviṣyatīti ṣaḍaṅgavidas tat tathādhīmahe /",
    "GV02gopthbru:215": " kiṃ chanda iti gāyatraṃ hi chando gāyatrī vai devānām ekākṣarā śvetavarṇā ca vyākhyātā",
    "GV02gopthbru:216": " dvau dvādaśakau vargāv etad vai vyākaraṇaṃ dhātvarthavacanaṃ śaikṣyaṃ chandovacanaṃ",
    "GV02gopthbru:217": " cāthottarau dvau dvādaśakau vargau vedarahasikī vyākhyātā mantraḥ kalpo brāhmaṇam",
    "GV02gopthbru:218": " ṛg yajuḥ sāmātharvāṇy eṣā vyāhṛtiś caturṇāṃ vedānām ānupūrveṇoṃ bhūr bhuvasvar iti",
    "GV02gopthbru:219": " vyāhṛtayaḥ // GpBr_1,1.27 //",
    "GV02gopthbru:220": " asamīkṣapravahlitāni śrūyante dvāparādāv ṛṣīṇām ekadeśo doṣapatir iha cintām āpede",
    "GV02gopthbru:221": " tribhiḥ somaḥ pātavyaḥ samāptam iva bhavati tasmād ṛgyajuḥsāmāny apakrāntatejāṃsy",
    "GV02gopthbru:222": " āsaṃs tatra maharṣayaḥ paridevayāṃcakrire mahac chokabhayaṃ prāptāsmo na caitat sarvaiḥ",
    "GV02gopthbru:223": " samabhihitaṃ te vayaṃ bhagavantam evopadhāvāma sarveṣām eva śarma bhavānīti te tathety",
    "GV02gopthbru:224": " uktvā tūṣṇīm atiṣṭhan nānupasannebhya ity upopasīdāmīti nīcair babhūvuḥ /",
    "GV02gopthbru:225": " sa ebhya upanīya provāca māmikām eva vyāhṛtim āditaḥ āditaḥ kṛṇudhvam ity evaṃ māmakā ādhīyante /",
    "GV02gopthbru:226": " narte bhṛgvaṅgirovidbhyaḥ somaḥ pātavya ṛtvijaḥ parābhavanti yajamāno rajasāpadhyasyati",
    "GV02gopthbru:227": " śrutiś cāpadhyastā tiṣṭhatīty evam evottarottarād yogāt tokaṃ tokam praśādhvam ity",
    "GV02gopthbru:228": " evaṃ pratāpo na parābhaviṣyatīti tathāha tathāha bhagavann iti pratipedira āpyāyayaṃs",
    "GV02gopthbru:229": " te tathā vītaśokabhayā babhūvuḥ /",
    "GV02gopthbru:230": " tasmād brahmavādina oṃkāram āditaḥ kurvanti // GpBr_1,1.28 //",
    "GV02gopthbru:231": " kiṃdevatam ity ṛcām agnir devataṃ tad eva jyotir gāyatraṃ chandaḥ pṛthivī sthānam /",
    "GV02gopthbru:232": " agnim īḍe purohitaṃ yajñasya devam ṛtvijam /",
    "GV02gopthbru:233": " hotāraṃ ratnadhātamam ity evam ādiṃ kṛtvā ṛgvedam adhīyate /",
    "GV02gopthbru:234": " yajuṣāṃ vāyur devataṃ tad eva jyotiḥ traiṣṭubhaṃ chando 'ntarikṣaṃ sthānam /",
    "GV02gopthbru:235": " ikhe tv orje tvā vāyava stha devo vaḥ savitā prārpayatu /",
    "GV02gopthbru:236": " śreṣṭhatamāya karmaṇa ity evam ādiṃ kṛtvā yajurvedam adhīyate /",
    "GV02gopthbru:237": " sāmnām ādityo devataṃ tad eva jyotir jāgataṃ chando dyau sthānam /",
    "GV02gopthbru:238": " agna āyāhi vītaye gṛṇāno havyadātaye /",
    "GV02gopthbru:239": " nihotā satsi barhiṣīty evam ādiṃ kṛtvā sāmavedam adhīyate /",
    "GV02gopthbru:240": " atharvaṇāṃ candramā devataṃ tad eva jyotiḥ sarvāṇi chandāṃsy āpaḥ sthānam /",
    "GV02gopthbru:241": " śanno deve rabhiṣṭa ya ity evam ādiṃ kṛtvā atharvavedam adhīyate /",
    "GV02gopthbru:242": " adbhyaḥ sthāvarajaṅgamo bhūtagrāmaḥ sambhavati tasmāt sarvam āpomayaṃ bhūtaṃ sarvaṃ bhṛgvaṅgiromayam /",
    "GV02gopthbru:243": " antaraite trayo vedā bhṛgūn aṅgirasaḥ śritā ity ab iti prakṛtir apām oṃkāreṇa caitasmād",
    "GV02gopthbru:244": " vyāsaḥ purovāca bhṛgvaṅgirovidā saṃskṛto 'nyān vedān adhīyīta nānyatra saṃskṛto bhṛgvaṅgiraso",
    "GV02gopthbru:245": " 'dhīyīta atha sāmavede khilaśrutiḥ brahmacaryeṇa caitasmād atharvāṅgiraso ha yo vedaḥ",
    "GV02gopthbru:246": " sa veda sarvam iti brāhmaṇam // GpBr_1,1.29 //",
    "GV02gopthbru:247": " adhyātmam ātmabhaiṣajyam ātmakaivalyam oṃkāra ātmānaṃ nirudhya saṅgam amātrīṃ bhūtārthacintāṃ",
    "GV02gopthbru:248": " cintayed atikramya vedebhyaḥ sarvaparamādhyātmaphalaṃ prāpnotīty arthaḥ savitarkaṃ",
    "GV02gopthbru:249": " jñānam ayam ity etaiḥ praśnaiḥ prativacanaiś ca yathārthaṃ padam anuvicintya prakaraṇajño",
    "GV02gopthbru:250": " hi prabalo viṣayī syāt sarvasmin vāko vākya iti brāhmaṇam // GpBr_1,1.30 //",
    "GV02gopthbru:251": " etaddha smaitad vidvāṃsam ekādaśākṣam maudgalyaṃ glāvo maitre yo 'bhyājagāma sa tasmin",
    "GV02gopthbru:252": " brahmacaryaṃ vasato vijñāyovāca kiṃ svinmaryā ayaṃ taṃ maudgalyo 'dhyeti yad asmin",
    "GV02gopthbru:253": " brahmacarye vasatīti taddhi maudgalyasyāntevāsī śuśrāva saḥ ācāryāyāvrajyācacaṣṭe",
    "GV02gopthbru:254": " duradhīyānaṃ vā ayaṃ bhavantam avocad yo 'yam adyātithir bhavati kiṃ saumya vidvān iti /",
    "GV02gopthbru:255": " trīn vedān brūte bho 3 iti tasya saumya yo vispaṣṭo vijigīṣo 'ntevāsī tan me hvayeti",
    "GV02gopthbru:256": " tam ājuhāva tam abhyuvācāsāv iti bho 3 iti kiṃ saumya ta ācāryo 'dhyetīti trīn vedān",
    "GV02gopthbru:257": " brūte bho 3 iti yan nu khalu saumyāsmābhiḥ sarve vedā mukhato gṛhītāḥ kathaṃ ta evam",
    "GV02gopthbru:258": " ācāryo bhāṣate kathaṃ nu śiṣṭāḥ śiṣṭebhya evaṃ bhāṣeran yaṃ hy enam ahaṃ praśnaṃ",
    "GV02gopthbru:259": " pracchāmi na taṃ vivakṣyati na hy enam adhyetīti /",
    "GV02gopthbru:260": " sa ha maudgalyaḥ svam antevāsinam uvāca parehi saumya glāvaṃ maitreyam upasīdādhīhi",
    "GV02gopthbru:261": " bho sāvitrīṃ gāyatrīṃ caturviṃśatiyoniṃ dvādaśamithunāṃ yasyā bhṛgvaṅgirasaś cakṣur",
    "GV02gopthbru:262": " yasyāṃ sarvam idaṃ śritaṃ tāṃ bhavān prabravītv iti sa cet saumya duradhīyāno bhaviṣyaty",
    "GV02gopthbru:263": " ācāryovāca brahmacārī brahmacāriṇe sāvitrīṃ prāheti vakṣyati tattvaṃ brūyāt duradhīyānaṃ",
    "GV02gopthbru:264": " taṃ vai bhavān maudgalyam avocat sa tvā yaṃ praśnam aprākṣīn na taṃ vyavocaḥ purā",
    "GV02gopthbru:265": " saṃvatsarād ārtim ākṛṣyasīti // GpBr_1,1.31 //",
    "GV02gopthbru:266": " sa tatrājagāma yatretaro babhūva taṃ ha papraccha sa ha na pratipede taṃ hovāca duradhīyānaṃ",
    "GV02gopthbru:267": " taṃ vai bhavān maudgalyam avocat sa tvā yaṃ praśnam aprākṣīn na taṃ vyavocaḥ purā",
    "GV02gopthbru:268": " saṃvatsarād ārtim ākṛṣyasīti /",
    "GV02gopthbru:269": " sa ha maitreyaḥ svān antevāsina uvāca yathārthaṃ bhavanto yathāgṛhaṃ yathāmano viprasṛjyantāṃ",
    "GV02gopthbru:270": " duradhīyānaṃ vā ahaṃ maudgalyam avocaṃ sa mā yaṃ praśnam aprākṣīn na taṃ vyavocaṃ",
    "GV02gopthbru:271": " tam upeṣyāmi śāntiṃ kariṣyāmīti /",
    "GV02gopthbru:272": " saha maitreyaḥ prātaḥ samitpāṇir maudgalyam upasasādāsāv āgrahaṃ bho maitreyaḥ kim",
    "GV02gopthbru:273": " artham iti duradhīyānaṃ vā ahaṃ bhavantam avocaṃ tvaṃ mā yam praśnam aprākṣīr na",
    "GV02gopthbru:274": " taṃ vyavocaṃ tvām upeṣyāmi śāntiṃ kariṣyāmīti sa hovācātra vā upetaṃ ca sarvaṃ ca",
    "GV02gopthbru:275": " kṛtaṃ pāpakena tvā yānena carantam āhvaratho 'yaṃ mama kalyāṇas taṃ te dadāmi tena yāhīti /",
    "GV02gopthbru:276": " sa hovācaitad evātrātviṣaṃ cānṛśaṃsyaṃ ca yathā bhavān āhopāyām ity eva bhavantam",
    "GV02gopthbru:277": " iti taṃ hopeyāya taṃ hopetya papraccha kiṃ svid āhur bhoḥ savitur vareṇyaṃ bhargo",
    "GV02gopthbru:278": " devasya kavayaḥ kim āhur dhiyo vicakṣva yadi tāḥ praveptya pracodayāṃt savitā yābhir etīti /",
    "GV02gopthbru:279": " tasmā etat provāca vedāś chandāṃsi savitur vareṇyaṃ bhargo devasya kavayo 'nnam āhuḥ /",
    "GV02gopthbru:280": " karmāṇi dhiyas tad u te bravīmi pracodayāṃt savitā yābhir etīti /",
    "GV02gopthbru:281": " tam upasaṃgṛhya papracchādhīhi bhoḥ kaḥ savitā kā sāvitrī // GpBr_1,1.32 //",
    "GV02gopthbru:282": " mana eva savitā vāk sāvitrī yatra hy eva manas tad vāk yatra vai vāk tan mana ity",
    "GV02gopthbru:283": " ete dve yonī ekaṃ mithunam agnir eva savitā pṛthivī sāvitrī yatra hy evāgnis tat",
    "GV02gopthbru:284": " pṛthivī yatra vai pṛthivī tad agnir ity ete dve yonī ekaṃ mithunaṃ vāyur eva savitāntarikṣaṃ",
    "GV02gopthbru:285": " sāvitrī yatra hy eva vāyus tad antarikṣaṃ yatra vā antarikṣaṃ tad vāyur ity ete dve",
    "GV02gopthbru:286": " yonī ekaṃ mithunam āditya eva savitā dyauḥ sāvitrī yatra hy evādityas tad dyaur yatra",
    "GV02gopthbru:287": " vai dyaus tad āditya ity ete dve yonī ekaṃ mithunaṃ candramā eva savitā nakṣatrāṇi",
    "GV02gopthbru:288": " sāvitrī yatra hy eva candramās tan nakṣatrāṇi yatra vai nakṣatrāṇi tac candramā ity",
    "GV02gopthbru:289": " ete dve yonī ekaṃ mithunam ahar eva savitā rātriḥ sāvitrī yatra hy evāhas tad rātrir",
    "GV02gopthbru:290": " yatra vai rātris tad ahar ity ete dve yonī ekaṃ mithunam uṣṇam eva savitā śītaṃ sāvitrī",
    "GV02gopthbru:291": " yatra hy evoṣṇaṃ tac chītaṃ yatra vai śītaṃ tad uṣṇam ity ete dve yonī ekaṃ mithunam",
    "GV02gopthbru:292": " abhram eva savitā varṣaṃ sāvitrī yatra hy evābhraṃ tad varṣaṃ yatra vai varṣaṃ tad",
    "GV02gopthbru:293": " abhram ity ete dve yonī ekaṃ mithunaṃ vidyud eva savitā stanayitnuḥ sāvitrī yatra",
    "GV02gopthbru:294": " hy eva vidyut tat stanayitnuḥ yatra vai stanayitnus tad vidyud ity ete dve yonī ekaṃ",
    "GV02gopthbru:295": " mithunaṃ prāṇa eva savitā annaṃ sāvitrī yatra hy eva prāṇas tad annaṃ yatra vā annaṃ",
    "GV02gopthbru:296": " tat prāṇa ity ete dve yonī ekaṃ mithunaṃ vedā eva savitā chandāṃsi sāvitrī yatra",
    "GV02gopthbru:297": " hy eva vedās tac chandāṃsi yatra vai chandāṃsi tad vedā ity ete dve yonī ekaṃ mithunaṃ",
    "GV02gopthbru:298": " yajña eva savitā dakṣiṇā sāvitrī yatra hy eva yajñas tat dakṣiṇā yatra vai dakṣiṇās",
    "GV02gopthbru:299": " tad yajña ity ete dve yonī ekaṃ mithunam etaddha smaitad vidvāṃsam opākārimāsastur",
    "GV02gopthbru:300": " brahmacārī te saṃsthita ity athaita āsasturācita iva cito babhūvāthoptyāya prāvrājīd",
    "GV02gopthbru:301": " ity etad vāhaṃ veda naitāsu yoniṣv ita etebhyo vā mithunebhyaḥ sambhūto brahmacārī",
    "GV02gopthbru:302": " mama purāyuṣaḥ preyād iti // GpBr_1,1.33 //",
    "GV02gopthbru:303": " brahma hedaṃ śriyaṃ pratiṣṭhām āyatanam aikṣata tat tapasva yadi tad vrate dhriyeta",
    "GV02gopthbru:304": " tat satye pratyatiṣṭhat sa savitā sāvitryā brāhmaṇaṃ sṛṣṭvā tat sāvitrīṃ paryadadhāt",
    "GV02gopthbru:305": " tat savitur vareṇyam iti sāvitryāḥ prathamaḥ pādaḥ pṛthivyarcaṃ samadadhād ṛcāgnim",
    "GV02gopthbru:306": " agninā śriyaṃ śriyā striyaṃ striyā mithunaṃ mithunena prajāṃ prajayā karma karmaṇā",
    "GV02gopthbru:307": " tapas tapasā satyaṃ satyena brahma brahmaṇā brāhmaṇaṃ brāhmaṇena vrataṃ vratena vai",
    "GV02gopthbru:308": " brāhmaṇaḥ saṃśito bhavaty aśūnyo bhavaty avicchinno bhavaty avicchinno 'sya tantur",
    "GV02gopthbru:309": " avicchinnaṃ jīvanaṃ bhavanaṃ bhavati ya evaṃ veda yaś caivaṃ vidvān evam etaṃ sāvitryā",
    "GV02gopthbru:310": " prathamaṃ pādaṃ vyācaṣṭe // GpBr_1,1.34 //",
    "GV02gopthbru:311": " bhargo devasya dhīmahīti sāvitryā dvitīyaḥ pādo 'ntarikṣeṇa yajuḥ samadadhāt yajuṣā",
    "GV02gopthbru:312": " vāyuṃ vāyunābhram abhreṇa varṣaṃ varṣeṇauṣadhivanaspatīn oṣadhivanaspatibhiḥ paśūn",
    "GV02gopthbru:313": " paśubhiḥ karma karmaṇā tapas tapasā satyaṃ satyena brahma brahmaṇā brāhmaṇaṃ brāhmaṇena",
    "GV02gopthbru:314": " vrataṃ vratena vai brāhmaṇaḥ saṃśito bhavaty aśūnyo bhavaty avicchinno bhavaty avicchinno",
    "GV02gopthbru:315": " 'sya tantur avicchinnaṃ jīvanaṃ bhavati ya evaṃ veda yaś caivaṃ vidvān evam etaṃ",
    "GV02gopthbru:316": " sāvitryā dvitīyaṃ pādaṃ vyācaṣṭe // GpBr_1,1.35 //",
    "GV02gopthbru:317": " dhiyo yo naḥ pracodayād iti sāvitryās tṛtīyaḥ pādo divā sāma samadadhāt sāmnādityam",
    "GV02gopthbru:318": " ādityena raśmīn raśmibhir varṣaṃ varṣeṇauṣadhivanaspatīn oṣadhivanaspatibhiḥ paśūn",
    "GV02gopthbru:319": " paśubhiḥ karma karmaṇā tapas tapasā satyaṃ satyena brahma brahmaṇā brāhmaṇaṃ brāhmaṇena",
    "GV02gopthbru:320": " vrataṃ vratena vai brāhmaṇaḥ saṃśito bhavaty aśūnyo bhavaty avicchinno bhavaty avicchinno",
    "GV02gopthbru:321": " 'sya tantur avicchinnaṃ jīvanaṃ bhavati ya evaṃ veda yaś caivaṃ vidvān evam etaṃ",
    "GV02gopthbru:322": " sāvitryās tṛtīyaṃ pādaṃ vyācaṣṭe // GpBr_1,1.36 //",
    "GV02gopthbru:323": " tena ha vā evaṃ viduṣā brāhmaṇena brahmābhipannaṃ grasitaṃ parāmṛṣṭaṃ brahmaṇākāśam",
    "GV02gopthbru:324": " abhipannaṃ grasitaṃ parāmṛṣṭam ākāśena vāyur abhipanno grasitaḥ parāmṛṣṭo vāyunā",
    "GV02gopthbru:325": " jyotir abhipannaṃ grasitaṃ parāmṛṣṭaṃ jyotiṣāpo 'bhipannā grasitāḥ parāmṛṣṭā adbhir",
    "GV02gopthbru:326": " bhūmir abhipannā grasitā parāmṛṣṭā bhūmyānnam abhipannaṃ grasitaṃ parāmṛṣṭam annena",
    "GV02gopthbru:327": " prāṇo 'bhipanno grasitaḥ parāmṛṣṭaḥ prāṇena mano 'bhipannaṃ grasitaṃ parāmṛṣṭaṃ manasā",
    "GV02gopthbru:328": " vāg abhipannā grasitā parāmṛṣṭā vācā vedā abhipannā grasitāḥ parāmṛṣṭā vedair yajño",
    "GV02gopthbru:329": " 'bhipanno grasitaḥ parāmṛṣṭas tāni ha vā etāni dvādaśamahābhūtāny evaṃ vidhipratiṣṭhitāni",
    "GV02gopthbru:330": " teṣāṃ yajña eva parārdhyaḥ // GpBr_1,1.37 //",
    "GV02gopthbru:331": " te ha smaitam evaṃ vidvāṃso manyante vidmainam iti yāthātathyam avidvāṃso 'yaṃ yajño",
    "GV02gopthbru:332": " vedeṣu pratiṣṭhito vedā vāci pratiṣṭhitā vāṅ manasi pratiṣṭhitā manaḥ prāṇe pratiṣṭhitaṃ",
    "GV02gopthbru:333": " prāṇo 'nne pratiṣṭhito 'nnaṃ bhūmau pratiṣṭhitaṃ bhūmir apsu pratiṣṭhitā āpo jyotiṣi",
    "GV02gopthbru:334": " pratiṣṭhitā jyotir vāyau pratiṣṭhitaṃ vāyur ākāśe pratiṣṭhita ākāśaṃ brahmaṇi pratiṣṭhitaṃ",
    "GV02gopthbru:335": " brahma brāhmaṇe brahmavidi pratiṣṭhitaṃ yo ha vā evaṃ vit sa brahmavit puṇyāṃ ca",
    "GV02gopthbru:336": " kīrtiṃ labhate surabhīṃś ca gandhān so 'pahatapāpmānantyaśriyam aśnute ya evaṃ veda",
    "GV02gopthbru:337": " yaś caivaṃ vidvān evam etāṃ vedānāṃ mātaraṃ sāvitrīsampadam upaniṣadam upāsta iti",
    "GV02gopthbru:338": " brāhmaṇam // GpBr_1,1.38 //",
    "GV02gopthbru:339": " āpo garbhaṃ janayantīr ity apāṅgarbhaḥ puruṣaḥ sa yajño 'dbhir yajñaḥ praṇīyamānaḥ",
    "GV02gopthbru:340": " prāṅṇāyate tasmād ācamanīyaṃ pūrvam āhārayati sa yadācāmati trir ācāmati dviḥ pariśumbhaty",
    "GV02gopthbru:341": " āyur avaruhya pāpmānaṃ nirṇudaty upasādya yajuṣoddhṛtya mantrān prayujyāvasāya prācīḥ",
    "GV02gopthbru:342": " śākhāḥ saṃdhāyonir aṅguṣṭhe pāṇāv amṛtam asya mṛtopastaraṇam asya mṛtāya tvopastṛṇāmīti",
    "GV02gopthbru:343": " pāṇāv udakam ānīya jīvāstheti sūktena trir ācāmati /",
    "GV02gopthbru:344": " sa yat pūrvam ācāmati sapta prāṇāṃs tān etenāsminn āpyāyayati yā hy emā vāhyāḥ śarīrān",
    "GV02gopthbru:345": " mātrās tad yathaitad agniṃ vāyum ādityaṃ candramasam apaḥ paśūn anyāṃś ca prajās",
    "GV02gopthbru:346": " tān etenāsminn āpyāyayaty āpo 'mṛtam /",
    "GV02gopthbru:347": " sa yad dvitīyam ācāmati saptāpānāṃs tān etenāsmin āpyāyayati yā hy emā vāhyāḥ śarīrān",
    "GV02gopthbru:348": " mātrās tad yathaitat paurṇamāsīm aṣṭakām amāvāsyāṃ śraddhāṃ dīkṣāṃ yajñaṃ dakṣiṇās",
    "GV02gopthbru:349": " tān etenāsminn āpyāyayaty āpo 'mṛtam /",
    "GV02gopthbru:350": " sa yat tṛtīyam ācāmati sapta vyānāṃs tān etenāsminn āpyāyayati yā hy emā vāhyāḥ śarīrān",
    "GV02gopthbru:351": " mātrās tad yathaitat pṛthivīm antarīkṣaṃ divannakṣatrāeyṛtūnārtavān saṃvatsarāṃs",
    "GV02gopthbru:352": " tān etenāsminn āpyāyayaty āpo 'mṛtaṃ puruṣo brahmāthāpriyanigamo bhavati tasmād vai",
    "GV02gopthbru:353": " vidvān puruṣam idaṃ puṇḍarīkam iti prāṇa eṣa sa puri śete saṃpuriśaṃta iti /",
    "GV02gopthbru:354": " puriśayaṃ santaṃ prāṇaṃ puruṣa ity ācakṣate /",
    "GV02gopthbru:355": " parokṣeṇa parokṣapriyā iva hi devā bhavanti pratyakṣadviṣaḥ /",
    "GV02gopthbru:356": " sa yat pūrvam ācāmati purastāddhomāṃs tenāsminn avarundhe sa yad dvitīyam ācāmaty",
    "GV02gopthbru:357": " ājyabhāgau tenāsminn avarundhe sa yat tṛtīyam ācāmati saṃsthitahomāṃs tenāsminn avarundhe",
    "GV02gopthbru:358": " sa yad dviḥ pariśumbhati tat samitsaṃbarhiḥ sa yat sarvāṇi khāni sarvaṃ deham āpyāyayati",
    "GV02gopthbru:359": " yac cānyad ātāraṃ mantrakāryaṃ yajñe skandati sarvaṃ tenāsminn avarundhe sa yad oṃpūrvān mantrān prayuṅkta",
    "GV02gopthbru:360": " āsarvamedhād ete kratava eta evāsya sarveṣu lokeṣu sarveṣu deveṣu sarveṣu vedeṣu",
    "GV02gopthbru:361": " sarveṣu bhūteṣu sarveṣu sattveṣu kāmacāraḥ kāmavimocanaṃ bhavaty ardhe ca na pramīyate ya evaṃ veda /",
    "GV02gopthbru:362": " tad apy etad ṛcoktam /",
    "GV02gopthbru:363": " āpo bhṛgvaṅgirorūpam āpo bhṛgvaṅgiromayam /",
    "GV02gopthbru:364": " sarvam āpomayaṃ bhūtaṃ sarvaṃ bhṛgvaṅgiromayam /",
    "GV02gopthbru:365": " antaraite trayo vedā bhṛgūn aṅgiraso 'nugāḥ /",
    "GV02gopthbru:366": " apāṃ puṣpaṃ mūrtir ākāśaṃ pavitram uttamam ity ācamyābhyukṣyātmānam anumantrayata indra jīveti brāhmaṇam // GpBr_1,1.39 // **************************************************************************************",
    "GV02gopthbru:367": " Gopathabrāhmaṇa,",
    "GV02gopthbru:368": " Pūrvabhāga,",
    "GV02gopthbru:369": " Dvitīyaḥ prapāṭhakaḥ",
    "GV02gopthbru:370": " oṃ brahmacārīṣṇaṃś carati rodasī ubhe ity ācāryam āha /",
    "GV02gopthbru:371": " tasmin devāḥ sammanaso bhavantīti vāyum āha sa sadya eti pūrvasmād uttaraṃ samudram",
    "GV02gopthbru:372": " ity ādityam āha dīkṣito dīrghaśmaśrur eṣa dīkṣita eṣa dīrghaśmaśrur eṣa evācāryasthāne",
    "GV02gopthbru:373": " tiṣṭhann ācārya iti stūyate vaidyutasthāne tiṣṭhan vāyur iti stūyate dyausthāne tiṣṭhann",
    "GV02gopthbru:374": " āditya iti stūyate /",
    "GV02gopthbru:375": " tad apy etad ṛcoktaṃ brahmacārīṣṇann iti brāhmaṇam // GpBr_1,2.1 //",
    "GV02gopthbru:376": " jāyamāno ha vai brāhmaṇaḥ saptendriyāṇy abhijāyante brahmavarcasaṃ ca yaśaś ca svapnaṃ ca krodhaṃ ca ślāghāṃ ca rūpaṃ ca puṇyam eva gandhaṃ saptamam /",
    "GV02gopthbru:377": " tāni ha vā asyaitāni brahmacaryam upetopakrāmanti mṛgān asya brahmavarcasaṃ gacchaty",
    "GV02gopthbru:378": " ācāryaṃ yaśo 'jagaraṃ svapno varāhaṃ krodhopaślāghaṃ kumārīṃ rūpam oṣadhivanaspatīn",
    "GV02gopthbru:379": " puṇyo gandhaḥ sa yan mṛgājināni vaste tena tad brahmavarcasam avarundhe yad asya",
    "GV02gopthbru:380": " mṛgeṣu bhavati saha snāto brahmavarcasī bhavati sa yad aharahar ācāryāya karmakarīti",
    "GV02gopthbru:381": " tena tad yaśo 'varundhe yad asyācārye bhavati saha snāto yaśasvī bhavati sa yat suṣupsur",
    "GV02gopthbru:382": " nidrānninayati tena taṃ svapnam avarundhe yo 'syājagare bhavati taṃ ha snātasvapantam",
    "GV02gopthbru:383": " āhuḥ svapitum ainaṃ bobudhatheti sa kruddho vācā na kaṃcana hinasti puruṣāt puruṣāt",
    "GV02gopthbru:384": " pāpīyān iva manyamānas tena taṃ krodham avarundhe yo 'sya varāhe bhavati tasya ha",
    "GV02gopthbru:385": " snātasya krodhāślāghīyasaṃ viśante 'thādbhiḥ ślāghyamāno na snāyāt tena taṃ ślāghām",
    "GV02gopthbru:386": " avarundhe yāsyāpsu bhavati saha snātaḥ ślāghīyo 'nnebhyaḥ ślāghyo 'thaitad brahmacāriṇo",
    "GV02gopthbru:387": " rūpaṃ yat kumāryās tān nagnān nīdīkṣedetiveti mukhaṃ viparidhāpayet tena tad rūpam",
    "GV02gopthbru:388": " avarundhe yad asya kumāryāṃ bhavati taṃ ha snātaṃ kumārīm iva nirīkṣante 'thaid brahmacāriṇaḥ",
    "GV02gopthbru:389": " puṇyo gandho ya oṣadhivanaspatīnāṃ tāsāṃ puṇyaṃ gandhaṃ pracchidya nopajighret tena",
    "GV02gopthbru:390": " taṃ puṇyaṃ gandham avarundhe yo 'syauṣadhivanaspatīṣu bhavati sa ha snātaḥ puṇyagandhir",
    "GV02gopthbru:391": " bhavati // GpBr_1,2.2 //",
    "GV02gopthbru:392": " sa vā eṣa upayaṃś caturdhopaity agniṃ pādenācāryaṃ pādena grāmaṃ pādena mṛtyuṃ pādena",
    "GV02gopthbru:393": " sa yad aharahaḥ samidha āhṛtya sāyaṃ prātar agniṃ paricaret tena taṃ pādam avarundhe",
    "GV02gopthbru:394": " yo 'syāgnau bhavati /",
    "GV02gopthbru:395": " sa yad aharahar ācāryāya karma karoti tena taṃ pādam avarundhe yo 'sya ācārye bhavati /",
    "GV02gopthbru:396": " sa yad aharahar grāmaṃ praviśya bhikṣām eva parīpsati na maithunaṃ tena taṃ pādam",
    "GV02gopthbru:397": " avarundhe yo 'sya grāme bhavati sa yat kruddho vācā na kaṃcana hinasti puruṣāt puruṣāt",
    "GV02gopthbru:398": " pāpīyāni manyamānas tenaiva taṃ pādam avarundhe yo 'sya mṛtyau bhavati // GpBr_1,2.3 //",
    "GV02gopthbru:399": " pañca ha vā ete brahmacāriṇy agnayo dhīyante dvau pṛthagghastayor mukhe hṛdaya upastha eva pañcamaḥ /",
    "GV02gopthbru:400": " sa yad dakṣiṇena pāṇinā striyaṃ na spṛśati tenāharahar yājināṃ lokam avarundhe yat",
    "GV02gopthbru:401": " savyena tena pravrājināṃ yan mukhena tenāgnipraskandināṃ yaddhṛdayena tena śūrāṇāṃ",
    "GV02gopthbru:402": " yad upasthena tena gṛhamedhināṃ taiś cet striyaṃ parāharaty anagnir iva śiṣyate /",
    "GV02gopthbru:403": " sa yad aharahar ācāryāya kule 'nutiṣṭhate so 'nuṣṭhāya brūyād dharmagupto mā gopāyeti",
    "GV02gopthbru:404": " dharmo hainaṃ gupto gopāyeti tasya ha prajā śvaḥ śvaḥ śreyasī śreyasī ha bhavati",
    "GV02gopthbru:405": " dhāyyaiva pratidhīyate svarge loke pitṝn nidadhāti tāntavaṃ na vasīta yas tāntavaṃ",
    "GV02gopthbru:406": " vaste kṣatraṃ vardhate na brahma tasmāt tāntavaṃ na vasīta brahma vardhatāṃ mā kṣatram",
    "GV02gopthbru:407": " iti nopary āsīta yad upary āste prāṇam eva tadātmane 'dharaṃ kurute yad vāto vahati",
    "GV02gopthbru:408": " adha evāsīta adhaḥ śayīta adhas tiṣṭhed adho vrajed evaṃ ha sma vaitat pūrve brāhmaṇā",
    "GV02gopthbru:409": " brahmacaryaṃ caranti taṃ ha sma tatputraṃ bhrātaraṃ vopatāpinam āhur upanayetainam",
    "GV02gopthbru:410": " ity āsamiddhārāt svareṣyanto 'nnam adyād athāha jaghanam āhuḥ snāpayetainam ity āsamiddhārān",
    "GV02gopthbru:411": " na hy etāni vratāni bhavanti taṃ cecchayānam ācāryo 'bhivadet sa pratisaṃhāya pratiśṛṇuyāt",
    "GV02gopthbru:412": " taṃ cecchayānam upytāya taṃ ced utthitam abhiprakramya taṃ ced abhiprakrāntam abhipalāyamānam",
    "GV02gopthbru:413": " evaṃ ha sma vaitat pūrve brāhmaṇā brahmacaryaṃ caranti teṣāṃ ha sma vaiṣā puṇyā kīrtir",
    "GV02gopthbru:414": " gacchaty āha vā ayaṃ so 'dya gamiṣyatīti // GpBr_1,2.4 //",
    "GV02gopthbru:415": " janamejayo ha vai pārīkṣito mṛgayāṃ cariṣyan haṃsābhyām aśikṣann upāvatastha iti",
    "GV02gopthbru:416": " tāv ūcatur janamejayaṃ pārīkṣitam abhyājagāma sa hovāca namo vāṃ bhagavantau kau",
    "GV02gopthbru:417": " nu bhagavantāv iti tāv ūcatur dakṣiṇāgniś cāhavanīyaś ceti sa hovāca namo vāṃ bhagavantau",
    "GV02gopthbru:418": " tadākīyatām iti hopārāmam ity api kila devā na ramante na hi devā na ramante 'pi",
    "GV02gopthbru:419": " caikopārāmād devā ārāmam upasaṃkrāmantīti sa hovāca namo vāṃ bhagavantau kiṃ puṇyam",
    "GV02gopthbru:420": " iti brahmacaryam iti kiṃ laukyam iti brahmacaryam eveti tat ko veda iti dantāvalo",
    "GV02gopthbru:421": " dhaumro 'tha khalu dantāvalo dhaumro yāvati tāvati kāle pārīkṣitaṃ janamejayam abhyājagāma",
    "GV02gopthbru:422": " tasmā uptyāya svayam eva viṣṭaraṃ nidadhau tam upasaṃgṛhya papracchādhīhi bho kiṃ",
    "GV02gopthbru:423": " puṇyam iti brahmacaryam iti kiṃ laukyam iti brahmacaryam eveti tasmā etat provācāṣṭācatvāriṃśad",
    "GV02gopthbru:424": " varṣaṃ sarvavedabrahmacaryaṃ tac caturdhā vedeṣu vyūhya dvādaśavarṣaṃ brahmacaryaṃ",
    "GV02gopthbru:425": " dvādaśavarṣāṇy avarārdham api stāyaṃś cared yathāśakty aparam /",
    "GV02gopthbru:426": " tasmā uhasy ṛṣabhau sahasraṃ dadāv apy apikīrtitam ācāryo brahmacārīty eka āhur ākāśam adhidaivatam athādhyātmaṃ brāhmaṇo vratavāṃś caraṇavān brahmacārī // GpBr_1,2.5 //",
    "GV02gopthbru:427": " brahma ha vai prajā mṛtyave samprayacchat brahmacāriṇam eva na sampradadau sa hovācāsyām",
    "GV02gopthbru:428": " asminn iti kim iti yāṃ rātrīṃ samidham anāhṛtya vaset tām āyuṣo 'varundhīyeti tasmād",
    "GV02gopthbru:429": " brahmacāry aharahaḥ samidha āhṛtya sāyaṃ prātar agniṃ paricaret nopary upasādayet",
    "GV02gopthbru:430": " atha pratiṣṭhāpayet yad upary upasādayej jīmūtavarṣī tad ahaḥ parjanyo bhavati te",
    "GV02gopthbru:431": " devā abruvan brāhmaṇo vā ayaṃ brahmacaryaṃ cariṣyati brūtāsmai bhikṣā iti gṛhapatir",
    "GV02gopthbru:432": " brūta bahucārī gṛhapatnyā iti kim asyā vṛñjotādadatyā iti iṣṭāpūrtasukṛtadraviṇam",
    "GV02gopthbru:433": " avarundhyād iti tasmād brahmacāriṇe 'harahar bhikṣāṃ dadyād gṛhiṇīm āmeyur iṣṭāpūrtasukṛtadraviṇam avarundhyād iti /",
    "GV02gopthbru:434": " saptamīṃ nātinayet saptamīm atinayan na brahmacārī bhavati samidbhaikṣe saptarātram acaritavān brahmacārī punar upaneyo bhavati // GpBr_1,2.6",
    "GV02gopthbru:435": " nopari śāyī syān na gāyano na nartano na saraṇo na niṣṭhīvet yad upari śāyī bhavaty",
    "GV02gopthbru:436": " abhīkṣṇaṃ nivāsā jāyante yad gāyano bhavaty abhīkṣṇaśa ākrandān dhāvante yan nartano",
    "GV02gopthbru:437": " bhavaty abhīkṣṇaśaḥ pretān nirharante yat saraṇo bhavaty abhīkṣṇaśaḥ prajāḥ saṃviśante",
    "GV02gopthbru:438": " yan niṣṭhīvati madhya eva tadātmano niṣṭhīvati sa cen niṣṭhīved divo nu māṃ yad atrāpi",
    "GV02gopthbru:439": " madhor ahaṃ yad atrāpi rasasya ma ity ātmānam anumantrayate /",
    "GV02gopthbru:440": " yad atrāpi madhor ahaṃ niriṣṭaviṣamasmṛtaṃ /",
    "GV02gopthbru:441": " agniś ca tat savitā ca punar me jaṭhare dhattām /",
    "GV02gopthbru:442": " yad atrāpi rasasya me parāpapātāsma tam /",
    "GV02gopthbru:443": " tad ihopahvayāmahe tan ma āpyāyatāṃ punar iti /",
    "GV02gopthbru:444": " na śmaśānam ātiṣṭhet sa ced abhitiṣṭhed udakaṃ haste kṛtvā yadīdam ṛtukāmyety abhimantrya",
    "GV02gopthbru:445": " japaṃt samprokṣya parikrāmet samayāyopari vrajet yadīdam ṛtukāmyāghaṃ ripram upeyima",
    "GV02gopthbru:446": " andhaḥ śloṇa iva hīyatām /",
    "GV02gopthbru:447": " mā no 'nvāgād aghaṃ yata iti /",
    "GV02gopthbru:448": " atha haitad devānāṃ pariṣūtaṃ yad brahmacārī /",
    "GV02gopthbru:449": " tad apy etad ṛcoktam /",
    "GV02gopthbru:450": " devānām etat pariṣūtam anabhyārūḍhaṃ carati rocamānaṃ tasmin sarve paśavas tatra yajñās tasminn annaṃ saha devatābhir iti brāhmaṇam // GpBr_1,2.7",
    "GV02gopthbru:451": " prāṇāpānau janayann iti śaṅkhasya mūle mahaṛṣer vasiṣṭhasya putraḥ etāṃ vācaṃ sasṛje",
    "GV02gopthbru:452": " śītoṣṇāv ihotsau prādurbhaveyātām iti tathā tac chaśvad anuvartate atha khalu vipāṇmadhye",
    "GV02gopthbru:453": " vasiṣṭhaśilā nāma prathama āśramo dvitīyaḥ kṛṣṇaśilās tasmin vasiṣṭhaḥ samatapad",
    "GV02gopthbru:454": " viśvāmitrajamadagnī jāmadagne tapataḥ gautamabharadvājau siṃhau prabhave tapataḥ",
    "GV02gopthbru:455": " guṅgur gugur vāse tapaty ṛṣir ṛṣidroṇe 'bhyatapad agastyo 'gastyatīrthe tapati divy",
    "GV02gopthbru:456": " atrir ha tapati svayambhūḥ kaśyapaḥ kaśyapatuṅge 'bhyatapad ulavṛkarkṣutarakṣuḥ śvā",
    "GV02gopthbru:457": " varāhacilvaṭibabhrukāḥ sarpadaṃṣṭranaḥ saṃhanukṛṇvānāḥ kaśyapatuṅgadarśanāt saraṇavāṭāt",
    "GV02gopthbru:458": " siddhir bhavati brāhmyaṃ varṣasahasram ṛṣivane brahmacāry ekapādenātiṣṭhad dvitīyaṃ",
    "GV02gopthbru:459": " varṣasahasraṃ mūrdhany evāmṛtasya dhārām adhārayad brāhmāṇy aṣṭācatvāriṃśataṃ varṣasahasrāṇi",
    "GV02gopthbru:460": " salilasya pṛṣṭhe śivo 'bhyatapat tasmāt taptāt tapaso bhūya evābhyatapat /",
    "GV02gopthbru:461": " tad apyetā ṛco 'bhivadanti prāṇāpānau janayann iti brāhmaṇam // GpBr_1,2.8 //",
    "GV02gopthbru:462": " ekapād dvipada iti vāyur ekapāt tasyākāśaṃ pādaś candramā dvipāt tasya pūrvapakṣāparapakṣau",
    "GV02gopthbru:463": " pādāv ādityas tripāt tasyeme lokāḥ pādā agniḥ ṣaṭpādas tasya pṛthivyantarikṣaṃ dyaur",
    "GV02gopthbru:464": " āpa oṣadhivanaspataya imāni bhūtāni pādās teṣāṃ sarveṣāṃ vedā gatir ātmā pratiṣṭhitāś",
    "GV02gopthbru:465": " catasro brahmaṇaḥ śākhā atho āhuḥ ṣaḍ iti mūrtir ākāśaś cety ṛcā mūrtir yājuṣī gatiḥ",
    "GV02gopthbru:466": " sāmamayaṃ tejo bhṛgvaṅgirasām āpaitad brahmaiva yajñaś catuṣpād dviḥ saṃsthita iti /",
    "GV02gopthbru:467": " tasya bhṛgvaṅgirasaḥ saṃsthe atho āhur ekasaṃsthita iti yaddhotarcāṃ maṇḍalaiḥ karoti pṛthivīṃ te nāpyāyayati etasyāṃ hy agniś carati /",
    "GV02gopthbru:468": " tad apy etad ṛcoktam /",
    "GV02gopthbru:469": " agnivāsāḥ pṛthivy asi tanyūr iti /",
    "GV02gopthbru:470": " yad adhvaryur yajuṣā karoty antarikṣaṃ tenāpyāyayati tasmin vāyur na niviśate katamac ca nāha iti /",
    "GV02gopthbru:471": " tad apy etad ṛcoktam /",
    "GV02gopthbru:472": " antarikṣe pathibhir hrīyamāṇo na niviśate katamac ca nāhaḥ /",
    "GV02gopthbru:473": " apāṃ yoniḥ prathamajā ṛtasya kva svijjātaḥ kuta ābabhūveti /",
    "GV02gopthbru:474": " yad udgātā sāmnā karoti divaṃ tenāpyāyayati tatra hy ādityaḥ śukraś carati /",
    "GV02gopthbru:475": " tad apy etad ṛcoktam /",
    "GV02gopthbru:476": " uccāyataṃ tam aruṇaṃ suparṇam iti /",
    "GV02gopthbru:477": " yad brahmarcāṃ kāṇḍaiḥ karoty apas tenāpyāyayati candramā hy apsu carati /",
    "GV02gopthbru:478": " tad apy etad ṛcoktam /",
    "GV02gopthbru:479": " candramā apsantar iti /",
    "GV02gopthbru:480": " tāsām oṣadhivanaspatayaḥ kāṇḍāni tato mūlakāṇḍaparṇapuṣpaphalapraroharasagandhair",
    "GV02gopthbru:481": " yajño vartate 'dbhiḥ karmāṇi pravartante 'dbhiḥ somo viṣūyate tad yad brahmāṇaṃ karmaṇi",
    "GV02gopthbru:482": " karmaṇy āmantrayaty apas tenānujānāty eṣo hy asya bhāgas tad yathā bhokṣyamāṇo 'pa",
    "GV02gopthbru:483": " eva prathamam ācāmayed apa upariṣṭād evaṃ yajño 'dbhir eva pravartate 'psu saṃsthāpyate",
    "GV02gopthbru:484": " tasmād brahmā purastāddhomasaṃsthitahomair yajño vartate 'ntarā hi purastāddhomasaṃsthitahomair",
    "GV02gopthbru:485": " yajña parigṛhṇāty antarā hi bhṛgvaṅgirasaḥ vedānoduhya bhṛgvaṅgirasaḥ somapānaṃ manyante",
    "GV02gopthbru:486": " somātmako hy ayaṃ veda /",
    "GV02gopthbru:487": " tad apy etad ṛcoktam /",
    "GV02gopthbru:488": " somaṃ manyate papivān",
    "GV02gopthbru:489": " iti / tad yathemāṃ pṛthivīm udīrṇāṃ jyotiṣā dhūmāyamānāṃ varṣaṃ śamayaty evam brahmā",
    "GV02gopthbru:490": " bhṛgvaṅgirobhir vyāhṛtibhir yajñasya viriṣṭaṃ śamayaty agnir ādityāya ma ity ete",
    "GV02gopthbru:491": " 'ṅgirasa eta idaṃ sarvaṃ samāpnuvanti vāyur āpaś candramā ity ete bhṛgava eta idaṃ",
    "GV02gopthbru:492": " sarvaṃ samāpyāyayanty ekam eva saṃsthaṃ bhavatīti brāhmaṇam // GpBr_1,2.9 //",
    "GV02gopthbru:493": " vicārī ha vai kāvandhiḥ kabandhasyātharvaṇasya putro medhāvī mīmāṃsako 'nūcāna āsa",
    "GV02gopthbru:494": " sa ha svenātimānena mānuṣaṃ vittaṃ neyāya taṃ mātovāca ta evaitad annam avocaṃs ta",
    "GV02gopthbru:495": " imam eṣu kurupañcāleṣv aṅgamagadheṣu kāśikausalyeṣu śālvamatsyeṣu śavasauśīnareṣūdīcyeṣv",
    "GV02gopthbru:496": " annam adantīty atha vayaṃ tavaivātimāne nānādyāsmo vatsa vāhanam anviccheti sa māndhātur",
    "GV02gopthbru:497": " yauvanāśvasya sārvabhaumasya rājñaḥ somaṃ prasūtam ājagāma sa sado 'nupraviśyartvijaś",
    "GV02gopthbru:498": " ca yajamānaṃ cāmantrayāmāsa tad yāḥ prācyo nadyo vahanti yāś ca dakṣiṇācyo yāś ca",
    "GV02gopthbru:499": " pratīcyo yāś ca udīcyas tāḥ sarvāḥ pṛthaṅ nāma dheyor ity ācakṣate tāsāṃ samudram",
    "GV02gopthbru:500": " abhipadyamānānāṃ chidyate nāmadheyaṃ samudra ity ācakṣate evam ime sarve vedā nirmitāḥ",
    "GV02gopthbru:501": " sakalpāḥ sarahasyāḥ sabrāhmaṇāḥ sopaniṣatkāḥ setihāsāḥ sānvākhyātāḥ sapurāṇāḥ sasvarāḥ",
    "GV02gopthbru:502": " sasaṃskārāḥ saniruktāḥ sānuśāsanāḥ sānumārjanāḥ savākovākyās teṣāṃ yajñam abhipadyamānānāṃ",
    "GV02gopthbru:503": " chidyate nāmadheyaṃ yajña ity evācakṣate // GpBr_1,2.10 //",
    "GV02gopthbru:504": " bhūmir ha vai etad vicchinnaṃ devayajanaṃ yad aprāk pravaṇaṃ yad anudak pravaṇaṃ",
    "GV02gopthbru:505": " yat kṛtrimaṃ yat samaviṣamam idaṃ ha tv eva devayajanaṃ yat samaṃ samūlam avidagdhaṃ",
    "GV02gopthbru:506": " pratiṣṭhitaṃ prāg udak pravaṇaṃ samaṃ samāstīrṇam iva bhavati yatra brāhmaṇasya brāhmaṇatāṃ",
    "GV02gopthbru:507": " vidyād brahmā brahmatvaṃ karotīti voce chandas tan na vindāmo yenottaram emahīti /",
    "GV02gopthbru:508": " tān ha papraccha kiṃ vidvān hotā hautraṃ karoti kiṃ vidvān adhvaryur ādhvaryavaṃ",
    "GV02gopthbru:509": " karoti kiṃ vidvān udgātaudgātraṃ karoti kiṃ vidvān brahmā brahmatvaṃ karotīti voce",
    "GV02gopthbru:510": " chandas tan na vindāmo yenottaram emahīti /",
    "GV02gopthbru:511": " te brūmo vāg eva hotā hautraṃ karoti vāco hi stomāś ca vaṣaṭkārāś cābhisaṃpadyante te brūmo vāg eva hotā vāg brahma vāk deva iti /",
    "GV02gopthbru:512": " prāṇāpānābhyām evādhvaryur ādhvaryavaṃ karoti prāṇaḥ praṇītāni ha bhūtāni prāṇaḥ praṇītā praṇītās te brūmaḥ prāṇāpānāv evādhvaryū prāṇāpānau brahma prāṇāpānau deva iti /",
    "GV02gopthbru:513": " cakṣuṣaivodgātā audgātraṃ karoti cakṣuṣā hīmāni bhūtāni paśyanty atho cakṣur evodgātā cakṣur brahma cakṣur deva iti /",
    "GV02gopthbru:514": " manasaiva brahmā brahmatvaṃ karoti manasā hi tiryak ca diśa ūrdhvaṃ ca yac ca kiṃca manasaiva karoti tad brahma te brūmo mana eva brahmā mano brahma mano deva iti // GpBr_1,2.11 //",
    "GV02gopthbru:515": " tad yathā ha vā idaṃ yajamānaś ca yājayitāraś ca divaṃ brūyuḥ pṛthivīti pṛthivīṃ",
    "GV02gopthbru:516": " vāk dyaur iti brūyus tad anyo nānujānāty etām evaṃ nānujānāti yad etad brūyād atha",
    "GV02gopthbru:517": " nu katham iti hotety eva hotāraṃ brūyād vāg iti vācaṃ brahmeti brahma deva iti devam",
    "GV02gopthbru:518": " adhvaryur ity evādhvaryuṃ brūyāt prāṇāpānāv iti prāṇāpānau brahmeti brahma deva iti",
    "GV02gopthbru:519": " devam udgātety evodgātāraṃ brūyāc cakṣur iti cakṣur brahmeti brahma deva iti devaṃ",
    "GV02gopthbru:520": " brahmety eva brahmāṇaṃ brūyān mana iti mano brahmeti brahma deva iti devam // GpBr_1,2.12 //",
    "GV02gopthbru:521": " nānā pravacanāni ha vā etāni bhūtāni bhavanti ye caivāsomapaṃ yājayanti ye ca surāpaṃ",
    "GV02gopthbru:522": " ye ca brāhmaṇaṃ vicchinnaṃ somayājinaṃ taṃ prātaḥ samitpāṇaya upodeyur upāyāmo bhavantam",
    "GV02gopthbru:523": " iti kim artham iti yān eva no bhavāṃs tāṃ hy apraśnān apṛcchad yān eva no bhavān",
    "GV02gopthbru:524": " vyācakṣīyeti tatheti tebhya etān praśnān vyācacaṣṭe tad yena ha vā idaṃ vidyamānaṃ",
    "GV02gopthbru:525": " cāvidyamānaṃ cābhinidadhāti tad brahma tad yo veda sa brāhmaṇo 'dhīyāno 'dhītyācakṣata",
    "GV02gopthbru:526": " iti brāhmaṇam // GpBr_1,2.13 //",
    "GV02gopthbru:527": " athāto devayajanāny ātmā devayajanaṃ śraddhā devayajanam ṛtvijo devayajanaṃ bhaumaṃ",
    "GV02gopthbru:528": " devayajanaṃ tad vā etad ātmā devayajanaṃ yad upavyāyacchamāno vānupavyāyacchamāno",
    "GV02gopthbru:529": " vā śarīram adhivasaty eṣa yajña eṣa yajata etaṃ yajanta etad devayajanam athaitat",
    "GV02gopthbru:530": " śraddhā devayajanaṃ yadaiva kadācid ādadyāt śraddhā tv evainaṃ nātīyāt tad devayajanam",
    "GV02gopthbru:531": " athaitad ṛtvijo devayajanaṃ yatra kvacid brāhmaṇo vidyāvān mantreṇa karoti tad devayajanam",
    "GV02gopthbru:532": " athaitad bhaumaṃ devayajanaṃ yatrāpas tiṣṭhanti yatra syandanti pra tad vahanty udvahanti",
    "GV02gopthbru:533": " tad devayajanaṃ yat samaṃ samūlam avidagdhaṃ pratiṣṭhitaṃ prāg udak pravaṇaṃ samaṃ",
    "GV02gopthbru:534": " samāstīrṇam iva bhavati yasya śvabhrakūrmo vṛkṣaḥ parvato nadī panthā vā purastāt",
    "GV02gopthbru:535": " syān na devayajanamātraṃ purastāt paryavaśiṣyen nottarato 'gneḥ paryupasīderann iti",
    "GV02gopthbru:536": " brāhmaṇam // GpBr_1,2.14 //",
    "GV02gopthbru:537": " aditir vai prajākāmaudanam apacat tata ucchiṣṭam aśnāt so garbham adhatta tata ādityā",
    "GV02gopthbru:538": " ajāyanta ya eṣa odanaḥ pacyata ārambhaṇam evaitat kriyate ākramaṇam eva prādeśamātrīḥ",
    "GV02gopthbru:539": " samidho bhavanty etāvāṃ hy ātmā prajāpatinā saṃmito 'gner vai yā yajñiyā tanūr aśvatthe",
    "GV02gopthbru:540": " tayā samagacchata eṣā svadhṛtyā tanūr yad ghṛtaṃ yad ghṛtena samidho 'nakti tābhyām",
    "GV02gopthbru:541": " evainaṃ taṃ tanūbhyāṃ samardhayati yan nirmārgasyādadhāty avakūtyā vai vīryaṃ kriyate",
    "GV02gopthbru:542": " yan nirmārgasyādadhāty avakūtyā eva saṃvatsaro vai prajananam agniḥ prajananam etat",
    "GV02gopthbru:543": " prajananaṃ yat saṃvatsara ṛcāgnau samidham ādadhāti prajananād evainaṃ tat prajanayitā",
    "GV02gopthbru:544": " prajanayaty avaty attur vai puruṣo na hi tad veda yad attum abhijāyate yan nakṣatraṃ",
    "GV02gopthbru:545": " tad āpnoti ya eṣa odanaḥ pacyate yonir evaiṣā kriyate yat samidha ādhīyante retas",
    "GV02gopthbru:546": " tat dhrīyate saṃvatsaro vai reto hitaṃ prajāyate ye saṃvatsare pary ete 'gnim ādhatte",
    "GV02gopthbru:547": " prajāpatir evainam ādhatte dvādaśasu rātrīṣu purā saṃvatsarasyādheyāt tā hi saṃvatsarasya",
    "GV02gopthbru:548": " pratimā atho tisṛṣv atho dvayor atho pūrvedyur ādheyāt te vā agnim ādadhānenādityā",
    "GV02gopthbru:549": " vā ita uttaram eṣa me 'muṣmiṃl loka āyaṃs te pathi rakṣanta iyan tad u yakṣyamāṇaṃ",
    "GV02gopthbru:550": " pratinudanta uccheṣaṇabhājā vā ādityā yad ucchiṣṭaṃ yad ucchiṣṭena samidho 'nakti",
    "GV02gopthbru:551": " tebhya eva provāca tebhya eva procya svargaṃ lokaṃ yanti // GpBr_1,2.15 //",
    "GV02gopthbru:552": " prajāpatir atharvā devaḥ sa tapas taptvaitaṃ cātuṣprāśyaṃ brahmaudanaṃ niramimata",
    "GV02gopthbru:553": " caturlokaṃ caturdevaṃ caturvedaṃ catur hautram iti catvāro vā ime lokāḥ pṛthivy antarikṣaṃ",
    "GV02gopthbru:554": " dyaur āpa iti catvāro vā ime devā agnir vāyur ādityaś candramāḥ catvāro vā ime vedā",
    "GV02gopthbru:555": " ṛgvedo yajurvedaḥ sāmavedo brahmaveda iti catasro vā ime hotrā hautram ādhvaryavam",
    "GV02gopthbru:556": " audgātraṃ brahmatvam iti /",
    "GV02gopthbru:557": " tad apy etad ṛcoktam /",
    "GV02gopthbru:558": " catvāri śṛṅgās trayo 'sya pādā dve śīrṣe sapta hastāso asya /",
    "GV02gopthbru:559": " tridhā baddho vṛṣabho roravīti mahodevo martyām āviveśa iti /",
    "GV02gopthbru:560": " catvāri śṛṅgeti vedā vā eta uktāḥ trayo 'sya pādā iti savanāny eva dve śīrṣa iti",
    "GV02gopthbru:561": " brahmaudanapravargyāv eva sapta hastāso asyeti chandāṃsy eva tridhā baddha iti mantraḥ",
    "GV02gopthbru:562": " kalpo brāhmaṇaṃ vṛṣabho roravīty eṣa ha vai vṛṣabha eṣa tad roravīti yad yajñeṣu",
    "GV02gopthbru:563": " śastrāṇi śaṃsaty ṛgbhir yajurbhiḥ sāmabhir brahmabhir iti mahodevo martyām āviveśety",
    "GV02gopthbru:564": " eṣa ha vai mahān devo yad yajña eṣu martyām āviveśa /",
    "GV02gopthbru:565": " yo vidyāt sapta pravata iti prāṇān āha sapta vidyāt parāvata ity apānān āha /",
    "GV02gopthbru:566": " śiro yajñasya yo vidyād ity etad vai yajñasya śiro yan mantravān brahmaudano yo ha",
    "GV02gopthbru:567": " vā etam amantravantaṃ brahmaudanam upeyād apaśirasā ha vā asya yajñam upeto bhavati",
    "GV02gopthbru:568": " tasmān mantravantam eva brahmaudanam upeyān nāmantravantam iti brāhmaṇam // GpBr_1,2.16 //",
    "GV02gopthbru:569": " kim upayajña ātreyo bhavatīty ādityaṃ hi tamo jagrāha tad atrir apanunoda tad atrir anvapaśyat /",
    "GV02gopthbru:570": " tad apy etad ṛcoktam /",
    "GV02gopthbru:571": " stutādyam atrir divam unnināya divitvātrir adhārayat sūryām āsāya kartava iti /",
    "GV02gopthbru:572": " taṃ hovāca varaṃ vṛṇīṣveti sa hovāca dakṣiṇīyā me prajā syād iti tasmād ātreyāya prathamadakṣiṇā yajñe dīyanta iti brāhmaṇam // GpBr_1,2.17",
    "GV02gopthbru:573": " prajāpatir vedān uvāca agnīn ādadhīyeti tān vāg abhyuvācāśvo vai sambhārāṇām iti",
    "GV02gopthbru:574": " taṃ ghorāt krūrāt salilāt sarasa udāninyus tān vāg abhyuvācāśvaḥ śamyeteti tatheti",
    "GV02gopthbru:575": " tam ṛgveda etyovācāham aśvaṃ śameyam iti tasmā avisṛptāya mahad bhayaṃ sasṛje sa",
    "GV02gopthbru:576": " etāṃ prācīṃ diśam bheje sa hovācāśānto nv ayam aśva iti /",
    "GV02gopthbru:577": " taṃ yajurveda etyovācāham aśvaṃ śameyam iti tasmā avisṛptāya mahad bhayaṃ sasṛje sā etāṃ pratīcīṃ diśaṃ bheje sa hovācāśānto nv ayam aśva iti",
    "GV02gopthbru:578": " taṃ sāmaveda etyovācāham aśvaṃ śameyam iti kena nu tvaṃ śamayiṣyasīti rathaṃtaraṃ",
    "GV02gopthbru:579": " nāma me sāmāghoraṃ cākrūraṃ ca tenāśvam abhiṣṭūyate tasmā atha visṛptāya tad eva",
    "GV02gopthbru:580": " mahad bhayaṃ sasṛje sa etām udīcīṃ diśam bheje sa hovācāśānto nv ayam aśva iti /",
    "GV02gopthbru:581": " tān vāg abhyuvāca śaṃyum ātharvaṇaṃ gacchatheti te śaṃyum ātharvaṇam āsīnaṃ prāpyocur namas te astu bhagavann aśva śamyeteti /",
    "GV02gopthbru:582": " tatheti sa khalu kabandhasyātharvaṇasya putram āmantrayāmāsa vicārinn iti bhaga iti",
    "GV02gopthbru:583": " hāsmai pratiśrutaṃ pratiśuśrāvāśvaṃ śamyeteti tatheti sa khalu śāntyudakaṃ cakārātharvaṇobhiś",
    "GV02gopthbru:584": " cāṅgirasobhiś cātanair mātṛnāmabhir vāstoṣpatyair iti śamayati tasya ha snātasyāśvasyābhyukṣitasya",
    "GV02gopthbru:585": " sarvebhyo romaśamarebhyo 'ṅgārā āśīryanta so 'śvas tuṣṭo namaskāraṃ cakāra namaḥ",
    "GV02gopthbru:586": " śaṃyum ātharvaṇāya yo mā yajñam acīkṛpad iti bhaviṣyanti ha vā ato 'nye brāhmaṇā",
    "GV02gopthbru:587": " laghusambhāratamāsta ādityasya pada ādhāsyanty anaḍuho vatsasyājasya śravaṇasya brahmacāriṇo",
    "GV02gopthbru:588": " vā etad vā ādityasya padaṃ yad bhūmis tayaiva pada āhitaṃ bhaviṣyatīti so 'gnau praṇīyamāne",
    "GV02gopthbru:589": " 'śve 'nvārabdhaṃ brahmā yajamānaṃ vācayati yad akrandaḥ prathamaṃ jāyamāna iti pañca",
    "GV02gopthbru:590": " taṃ brāhmaṇā upavahanti tad brahmopākurute eṣa ha vai vidvāṃt sarvavid brahmā yad",
    "GV02gopthbru:591": " bhṛgvaṅgirovid iti brāhmaṇam // GpBr_1,2.18 //",
    "GV02gopthbru:592": " devāś ca ha vā asurāś cāspardhanta te devā indram abruvann imaṃ nas tāvad yajñaṃ",
    "GV02gopthbru:593": " gopāya yāvad asuraiḥ saṃyatāmahā iti sa vai nas tena rūpeṇa gopāya yena no rūpeṇa",
    "GV02gopthbru:594": " bhūyiṣṭhaṃ chādayasi yena śakṣyasi goptum iti sa ṛgvedo bhūtvā purastāt parītyopātiṣṭhantaṃ",
    "GV02gopthbru:595": " devā abruvann anyat tad rūpaṃ kuruṣva naitena no rūpeṇa bhūyiṣṭhaṃ chādayasi naitena",
    "GV02gopthbru:596": " śakṣyasi goptum iti sa yajurvedo bhūtvā paścāt parītyopātiṣṭhat taṃ devā abruvann",
    "GV02gopthbru:597": " anyat tad rūpaṃ kuruṣva naitena no rūpeṇa bhūyiṣṭhaṃ chādayasi naitena śakṣyasi goptum",
    "GV02gopthbru:598": " iti sa sāmavedo bhūtvā uttarataḥ parītyopātiṣṭhat taṃ devā abruvann anyad eva tad",
    "GV02gopthbru:599": " rūpaṃ kuruṣva naitena no rūpeṇa bhūyiṣṭhaṃ chādayasi naitena śakṣyasi goptum iti",
    "GV02gopthbru:600": " sa indra uṣṇīṣī brahmavedo bhūtvā dakṣiṇataḥ parītyopātiṣṭhat taṃ devā abruvann etat",
    "GV02gopthbru:601": " tad rūpaṃ kuruṣvaitena no rūpeṇa bhūyiṣṭhaṃ chādayasy etena śakṣyasi goptum iti tad",
    "GV02gopthbru:602": " yad indra uṣṇīṣī brahmavedo bhūtvā dakṣiṇataḥ parītyopātiṣṭhat tad brahmābhavat tad",
    "GV02gopthbru:603": " brahmaṇo brahmatvaṃ tad vā etad atharvaṇo rūpaṃ yad uṣṇīṣī brahmā taṃ dakṣiṇato viśvedevā",
    "GV02gopthbru:604": " upāsīraṃs taṃ yad dakṣiṇato viśvedevā upāsīraṃs tat sadasyo 'bhavat tat sadasyasya",
    "GV02gopthbru:605": " sadasyatvaṃ baler ha vā etad balam upajāyate yat sadasya āmayato vai vrajasya bahulataraṃ",
    "GV02gopthbru:606": " vrajaṃ vinvanti ghorā vā eṣā dig dakṣiṇā śāntā itarās tad yāni stutāni brahmānumantrayate",
    "GV02gopthbru:607": " manasaiva tāni sadasyo janad ity etāṃ vyāhṛtiṃ japaṃ cetyātmānaṃ janayati na jityātmānam",
    "GV02gopthbru:608": " apitve dadhāti taṃ devā abruvan varaṃ vṛṇīṣveti vṛṇā 3 iti sa varam avṛṇītāsyām eva",
    "GV02gopthbru:609": " māṃ hotrāyām indrabhūtaṃ punantastuvantaḥ śaṃsantaḥ tiṣṭheyur iti taṃ tasyām eva",
    "GV02gopthbru:610": " hotrāyām indrabhūtaṃ punantastuvantaḥ śaṃsanto 'tiṣṭhaṃs taṃ yat tasyām eva hotrāyām",
    "GV02gopthbru:611": " indrabhūtaṃ punantastuvantaḥ śaṃsantas tiṣṭhaṃs tad brāhmaṇāc",
    "GV02gopthbru:612": " chaṃsy abhavat tad brāhmaṇāc chaṃsinī brāhmaṇāc chaṃsitvaṃ saiṣaindrī hotrā yad brāhmaṇāc",
    "GV02gopthbru:613": " chaṃsīyā dvitīyaṃ varaṃ vṛṇīṣveti vṛṇā 3 iti sa varam avṛṇītāsyām eva māṃ hotrāyāṃ",
    "GV02gopthbru:614": " vāyubhūtaṃ punantastuvantaḥ śaṃsantas tiṣṭheyur iti taṃ tasyām eva hotrāyāṃ vāyubhūtaṃ",
    "GV02gopthbru:615": " punantastuvantaḥ śaṃsanto 'tiṣṭhaṃs taṃ yat tasyām eva hotrāyāṃ vāyubhūtaṃ punantastuvantaḥ",
    "GV02gopthbru:616": " śaṃsantas tiṣṭhaṃs tat potābhavat tat potuḥ potṛtvaṃ saiṣā vāyavyā hotrā yat potriyā",
    "GV02gopthbru:617": " tṛtīyaṃ varaṃ vṛṇīṣveti vṛṇā 3 iti sa varam avṛṇītāsyām eva māṃ hotrāyām agnibhūtam",
    "GV02gopthbru:618": " indhānāḥ punantastuvantaḥ śaṃsantas tiṣṭheyur iti taṃ tasyām eva hotrāyām agnibhūtam",
    "GV02gopthbru:619": " indhānāḥ punantastuvantaḥ śaṃsanto 'tiṣṭhaṃs taṃ yat tasyām eva hotrāyām agnibhūtam",
    "GV02gopthbru:620": " indhānāḥ punantastuvantaḥ śaṃsantas tiṣṭhaṃs tad āgnīdhro 'bhavat tad āgnīdhrasyāgnīdhratvaṃ",
    "GV02gopthbru:621": " saiṣāgneyī hotrā yad āgnīdhrīyeti brāhmaṇam // GpBr_1,2.19 //",
    "GV02gopthbru:622": " brāhmaṇo ha vā imam agniṃ vaiśvānaraṃ babhāra /",
    "GV02gopthbru:623": " so 'yam agnir vaiśvānaro brāhmaṇena bhriyamāṇa imāṃl lokān janayate 'thāyam īkṣate",
    "GV02gopthbru:624": " 'gnir jātavedā brāhmaṇadvitīyo ha vā ayam idam agnir vaiśvānaro jvalati hantāhaṃ",
    "GV02gopthbru:625": " yan mayi teja indriyaṃ vīryaṃ tad darśayāmy uta vai mā bibhriyād iti sa ātmānam āpyāyayet",
    "GV02gopthbru:626": " taṃ payo 'dhok tam imaṃ brāhmaṇaṃ darśayitvātmany ajuhot sa dvitīyam ātmānam āpyāyayet",
    "GV02gopthbru:627": " taṃ ghṛtam adhok tam imaṃ brāhmaṇaṃ darśayitvātmany ajuhot sa tṛtīyam ātmānam āpyāyayet",
    "GV02gopthbru:628": " tad idaṃ viśvaṃ vikṛtam annādyam adhok tam imaṃ brāhmaṇaṃ darśayitvātmany ajuhot",
    "GV02gopthbru:629": " sa caturtham ātmānam āpyāyayet tena brāhmaṇasya jāyāṃ virājam apaśyat tām asmai prāyacchat",
    "GV02gopthbru:630": " sa ātmā apitvam abhavat tata imam agniṃ vaiśvānaraṃ parāsyur brāhmaṇo 'gniṃ jātavedasam",
    "GV02gopthbru:631": " adhatta so 'yam abravīt agne jātavedo 'bhinidhehi mehīti tasya dvaitaṃ nāmādhattāghoraṃ",
    "GV02gopthbru:632": " cākrūraṃ ca so 'śvo 'bhavat tasmād aśvo vaheta rathaṃ na bhavati pṛṣṭhena sādinaṃ",
    "GV02gopthbru:633": " sa devān āgacchat sa devebhyo 'nvātiṣṭhat tasmād devā abibhayus taṃ brahmaṇe prāyacchat",
    "GV02gopthbru:634": " tam etayarcāśamayat // GpBr_1,2.20 //",
    "GV02gopthbru:635": " agniṃ tv āhur vaiśvānaraṃ sadanān pradahanvagāḥ /",
    "GV02gopthbru:636": " sa no devatrādhibrūhi māriṣām ā vayaṃ taveti /",
    "GV02gopthbru:637": " tam etābhiḥ pañcabhir ṛgbhir upākurute yad akrandaḥ prathamaṃ jāyamāna iti /",
    "GV02gopthbru:638": " so 'śāmyat tasmād aśvaḥ paśūnāṃ jighatsur atamo bhavati vaiśvānaro hy eṣa tasmād",
    "GV02gopthbru:639": " agniḥ padam aśvaṃ brahmaṇe dadāti brahmaṇe hi prattaṃ tasya rasam apīḍayat sa raso",
    "GV02gopthbru:640": " 'bhavad raso ha vā eṣa taṃ vā etaṃ rasaṃ santaṃ ratha ity ācakṣate parokṣeṇa parokṣapriyā",
    "GV02gopthbru:641": " iva hi devā bhavanti pratyakṣadviṣaḥ /",
    "GV02gopthbru:642": " sa devān āgacchat sa devebhyo 'nvātiṣṭhat tasmād devā abibhayus taṃ brahmaṇe prāyacchat tam etayarcājyāhutyābhyajuhod indrasyaujo marutām anīkam iti /",
    "GV02gopthbru:643": " ratham abhihutvā tām etayarcātiṣṭhad vanaspate vīḍvaṅgo hi bhūyā iti /",
    "GV02gopthbru:644": " tasmād āgnyādheyikaṃ rathaṃ brahmaṇe dadāti brahmaṇe hi prattaṃ tasya takṣāṇas tanūjyeṣṭhāṃ dakṣiṇāṃ niramimata /",
    "GV02gopthbru:645": " tāṃ pañcasv apaśyad ṛci yajuṣi sāmni śānte 'tha ghore /",
    "GV02gopthbru:646": " tāsāṃ dve brahmaṇe prāyacchad vācaṃ ca jyotiś ca vāg vai dhenur jyotir hiraṇyaṃ tasmād",
    "GV02gopthbru:647": " āgnyādheyikāṃ cātuṣprāśyāṃ dhenuṃ brahmaṇe dadāti brahmaṇe hi prattā paśuṣu śāmyamāneṣu",
    "GV02gopthbru:648": " cakṣur hāpayanti cakṣur eva tadātmani dhatte yad vai cakṣus taddhiraṇyaṃ tasmād āgnyādheyikaṃ",
    "GV02gopthbru:649": " hiraṇyaṃ brahmaṇe dadāti brahmaṇe hi prattaṃ tasyātmann adhatta tena prājvalayad",
    "GV02gopthbru:650": " yan nādhatta tad āglābhavat tad āglā bhūtvā sā samudraṃ prāviśat sā samudram adahat",
    "GV02gopthbru:651": " tasmāt samudro durgir api vaiśvānareṇa hi dagdhaḥ sā pṛthivīm udait sā pṛthivīṃ vyadahat",
    "GV02gopthbru:652": " sā devān āgacchat sā devān ahiḍat te devā brahmāṇam upādhāvan sa naivāgāyan nānṛtyat",
    "GV02gopthbru:653": " saiṣāglaiṣā kāruvidā nāma taṃ vā etam āglāhataṃ santam āglāgṛdha ity ācakṣate parokṣeṇa",
    "GV02gopthbru:654": " parokṣapriyā iva hi devā bhavanti pratyakṣadviṣaḥ /",
    "GV02gopthbru:655": " ya eṣa brāhmaṇo gāyano vā nartano vā bhavati tam āglāgṛdha ity ācakṣate tasmād brāhmaṇo",
    "GV02gopthbru:656": " naiva gāyen nānṛtyen māglāgṛdhaḥ syāt tasmād brāhmyaṃ pūrvaṃ havir aparaṃ prājāpatyaṃ prājāpatyāt brāhmaṇam evottamam iti brāhmaṇam // GpBr_1,2.21",
    "GV02gopthbru:657": " atharvāṇaś ca ha vā āṅgirasaś ca bhṛgucakṣuṣī tad brahmābhivyapaśyaṃs tad ajānan vayaṃ vā idaṃ sarvaṃ yad bhṛgvaṅgirasa iti /",
    "GV02gopthbru:658": " te devā brāhmyaṃ havir yat sāṃtapane 'gnāv ajuhavur etad vai brāhmyaṃ havir yat sāṃtapane",
    "GV02gopthbru:659": " 'gnau hūyate eṣa ha vai sāṃtapano 'gnir yad brāhmaṇas tasyorjayorjāṃ devā abhajanta",
    "GV02gopthbru:660": " sumanasa eva svadhāṃ pitaraḥ śraddhayā svargaṃ lokaṃ brāhmaṇās tena sunvanty ṛṣayo",
    "GV02gopthbru:661": " 'ntataḥ striyaḥ kevala ātmany avārundhata vāhyā ubhayena sunvanti yad vai yajñe brāhmyaṃ",
    "GV02gopthbru:662": " havir na nirūpyetānṛjavaḥ prājāpatyahaviṣo manuṣyā jāyerann asau yāṃl lokān śṛṇv",
    "GV02gopthbru:663": " iti pitā hy eṣa āhavanīyasya gārhapatyasya dakṣiṇāgner yo 'gnihotraṃ juhotīti vā",
    "GV02gopthbru:664": " priye dhāmani madanti teṣām eṣo 'gniḥ sāṃtapanaśreṣṭho bhavaty etasya vāci tṛptāyām",
    "GV02gopthbru:665": " agnis tṛpyati prāṇe tṛpte vāyus tṛpyati cakṣuṣī tṛpta ādityas tṛpyati manasi tṛpte",
    "GV02gopthbru:666": " candramās tṛpyati śrotre tṛpte diśaś cāntardeśāś ca tṛpyanti sneheṣu tṛpteṣv āpas",
    "GV02gopthbru:667": " tṛpyanti lomeṣu tṛpteṣv oṣadhivanaspatayas tṛpyanti śarīre tṛpte pṛthivī tṛpyaty",
    "GV02gopthbru:668": " evam eṣo 'gniḥ sāṃtapanaḥ śreṣṭhas tṛptaḥ sarvās tṛptās tarpayatīti brāhmaṇam // GpBr_1,2.22 //",
    "GV02gopthbru:669": " sāṃtapanā idaṃ havir ity eṣa ha vai sāṃtapano 'gnir yad brāhmaṇo yasya",
    "GV02gopthbru:670": " garbhādhānapuṃsavanasīmantonnayanajātakarmanāmakaraṇaniṣkramaṇānnaprāśanagodānacūḍākaraṇopanayanāplavanāgnihotravratacaryādīnikṛtāni",
    "GV02gopthbru:671": " bhavanti sa sāṃtapano 'tha yo 'yam anagnikaḥ sa kumbhe tad yathā kumbhe loṣṭaḥ prakṣipto",
    "GV02gopthbru:672": " naiva śaucārthāya kalpate naiva śasyaṃ nirvartayaty evam evāyaṃ brāhmo 'nagnikas",
    "GV02gopthbru:673": " tasya brāhmaṇasyānagnikasya naiva daivaṃ dadyān na pitryaṃ na cāsya svādhyāyāśiṣo",
    "GV02gopthbru:674": " na yajña āśiṣaḥ svargaṃgamā bhavanti /",
    "GV02gopthbru:675": " tad apy etad ṛcoktam /",
    "GV02gopthbru:676": " agniṃ dūtaṃ vṛṇīmahe hotāraṃ viśvavedasam /",
    "GV02gopthbru:677": " asya yajñasya sukratum iti brāhmaṇam // GpBr_1,2.23 //",
    "GV02gopthbru:678": " atha ha prajāpatiḥ somena yakṣyamāṇo vedān uvāca kaṃ vo hotāraṃ vṛṇīyāṃ kam adhvaryuṃ kam udgātāraṃ kaṃ brahmāṇam iti /",
    "GV02gopthbru:679": " ta ūcur ṛgvidam eva hotāraṃ vṛṇīṣva yajurvidam adhvaryuṃ sāmavidam udgātaram atharvāṅgirovidaṃ",
    "GV02gopthbru:680": " brahmāṇaṃ tathā hāsya yajñaś caturṣu lokeṣu caturṣu deveṣu caturṣu vedeṣu catasṛṣu",
    "GV02gopthbru:681": " hotrāsu catuṣpād yajñaḥ pratiṣṭhati pratitiṣṭhati prajayā paśubhir ya evaṃ veda tasmād",
    "GV02gopthbru:682": " ṛgvidam eva hotāraṃ vṛṇīṣva sa hi hautraṃ vedāgnir vai hotā pṛthivī vā ṛcām āyatanam",
    "GV02gopthbru:683": " agnir devatā gāyatraṃ chandaḥ bhūr iti śukraṃ tasmāt tam eva hotāraṃ vṛṇīṣvety etasya",
    "GV02gopthbru:684": " lokasya jitaya etasya lokasya vijitaya etasya lokasya saṃjitaya etasya lokasyāvaruddhaya",
    "GV02gopthbru:685": " etasya lokasya vṛddhaya etasya lokasya samṛddhaya etasya lokasyodāttaya etasya lokasya",
    "GV02gopthbru:686": " vyāptaya etasya lokasya paryāptaya etasya lokasya samāptaye atha cen naivaṃvidaṃ",
    "GV02gopthbru:687": " hotāraṃ vṛṇute purastād evaiṣāṃ yajño ricyate /",
    "GV02gopthbru:688": " yajurvidam evādhvaryuṃ vṛṇīṣva sa hy ādhvaryavaṃ veda vāyur vā adhvaryur antarikṣaṃ",
    "GV02gopthbru:689": " vai yajuṣām āyatanaṃ vāyur devatā traiṣṭubhaṃ chando bhuva iti śukraṃ tasmāt tam",
    "GV02gopthbru:690": " evādhvaryuṃ vṛṇīṣvety etasya lokasyety evātha cen naivaṃvidam adhvaryuṃ vṛṇute paścād",
    "GV02gopthbru:691": " evaiṣāṃ yajño ricyate /",
    "GV02gopthbru:692": " sāmavidam evodgātāraṃ vṛṇīṣva sa hy audgātraṃ vedādityo vā udgātā dyaur vai sāmnām",
    "GV02gopthbru:693": " āyatanam ādityo devatā jāgataṃ chandaḥ svar iti śukraṃ tasmāt tam evodgātāraṃ vṛṇīṣvety",
    "GV02gopthbru:694": " etasya lokasyety evātha cen naivaṃvidam udgātāraṃ vṛṇute uttara evaiṣāṃ yajño ricyate /",
    "GV02gopthbru:695": " atharvāṅgirovidam eva brahmāṇaṃ vṛṇīṣva sa hi brahmatvaṃ veda candramā vai brahmā",
    "GV02gopthbru:696": " āpo vai bhṛgvaṅgirasām āyatanaṃ candramā devatā vaidyutaś coṣṇikkākubhe chandasī",
    "GV02gopthbru:697": " oṃ ity atharvaṇāṃ śukraṃ janad ity aṅgirasāṃ tasmāt tam eva brahmāṇaṃ vṛṇīṣvety etasya",
    "GV02gopthbru:698": " lokasya jitaya etasya lokasya vijitaya etasya",
    "GV02gopthbru:699": " lokasya saṃjitaya etasya lokasyāvaruddhaya etasya lokasya vṛddhaya etasya lokasya",
    "GV02gopthbru:700": " samṛddhaya etasya lokasyodāttaya etasya lokasya vyāptaya etasya lokasya paryāptaya",
    "GV02gopthbru:701": " etasya lokasya samāptaye 'tha cen naivaṃvidaṃ brahmāṇaṃ vṛṇute dakṣiṇata evaiṣāṃ",
    "GV02gopthbru:702": " yajño ricyate dakṣiṇata evaiṣāṃ yajño ricyate // GpBr_1,2.24 // **************************************************************************************",
    "GV02gopthbru:703": " Gopathabrāhmaṇa,",
    "GV02gopthbru:704": " Pūrvabhāga,",
    "GV02gopthbru:705": " Tṛtīyaḥ prapāṭhakaḥ",
    "GV02gopthbru:706": " oṃ dakṣiṇāpravaṇā bhūmir dakṣiṇata āpo vahanti tasmād yajñās tadbhūmer unnatataram",
    "GV02gopthbru:707": " iva bhavati yatra bhṛgvaṅgiraso viṣṭhās tad yathā āpa imāṃl lokān abhivahanty evam",
    "GV02gopthbru:708": " eva bhṛgvaṅgirasaḥ sarvān devān abhivahanty evam evaiṣā vyāhṛtiḥ sarvān vedān abhivahanty",
    "GV02gopthbru:709": " oṃ iti harcām oṃ iti yajuṣām oṃ iti sāmnām oṃ iti sarvasyāhābhivādas taṃ ha smaitad",
    "GV02gopthbru:710": " uttaraṃ yajñe vidvāṃsaḥ kurvanti devā brahmāṇa āgacchata āgacchatety ete vai devā",
    "GV02gopthbru:711": " brahmāṇo yad bhṛgvaṅgirasas tān evaitad gṛṇānāṃs tān vṛṇānāṃ hvayanto manyante nānyo",
    "GV02gopthbru:712": " bhṛgvaṅgirovid vṛto yajñam āgacchan yajñasya tejasā teja āpnoty ūrjayorjāṃ yaśasā",
    "GV02gopthbru:713": " yaśo nānyo bhṛgvaṅgirovid avṛto yajñam āgacchen ned yajñaṃ parimuṣṇīyād iti tad yathāpūrvaṃ",
    "GV02gopthbru:714": " vatso 'dhītya gāṃ dhayed evaṃ brahmā bhṛgvaṅgirovid avṛto yajñam āgacchen ned yajñaṃ",
    "GV02gopthbru:715": " parimuṣṇīyād iti tad yathā gaur vāśvo vāśvataro vaikapāt dvipāt tripād iti syāt kim",
    "GV02gopthbru:716": " abhivahet kim abhyaśnuyād iti tasmād ṛgvidam eva hotāraṃ vṛṇīṣva yajurvidam adhvaryuṃ",
    "GV02gopthbru:717": " sāmavidam udgātāram atharvāṅgirovidaṃ brahmāṇaṃ tathā hāsya yajñaś caturṣu lokeṣu",
    "GV02gopthbru:718": " caturṣu deveṣu caturṣu vedeṣu catasṛṣu hotrāsu catuṣpād yajñaḥ pratiṣṭhati pratitiṣṭhati",
    "GV02gopthbru:719": " prajayā paśubhir ya evaṃ veda yaś caivam ṛtvijām ārtvijyaṃ veda yaś ca yajñe yajanīyaṃ",
    "GV02gopthbru:720": " vedeti brāhmaṇam // GpBr_1,3.1 //",
    "GV02gopthbru:721": " prajāpatir yajñam atanuta sa ṛcaiva hautram akarot yajuṣādhvaryavaṃ sāmnaudgātram",
    "GV02gopthbru:722": " atharvāṅgirobhir brahmatvaṃ taṃ vā etaṃ mahāvādyaṃ kurute yad ṛcaiva hautram akarod",
    "GV02gopthbru:723": " yajuṣādhvaryavaṃ sāmnaudgātram atharvāṅgirobhir brahmatvaṃ sa vā eṣa tribhir vedair",
    "GV02gopthbru:724": " yajñasyānyataraḥ pakṣaḥ saṃskriyate manasaiva brahmā yajñasyānyataraṃ pakṣaṃ saṃskaroty",
    "GV02gopthbru:725": " ayam u vai yaḥ pavate sa yajñas tasya manaś ca vāk ca vartanir manasā caiva hi vācā",
    "GV02gopthbru:726": " ca yajñe vahaty ata eva mana iyam eva vāk sa yad vadan nāsti vidyād ardhaṃ me 'sya",
    "GV02gopthbru:727": " yajñasyāntaragād iti tad yathaikapāt puruṣo yann ekacakro vā ratho vartamāno bhreṣaṃ",
    "GV02gopthbru:728": " nyety evam evāsya yajño bhreṣaṃ nyeti yajñasya bhreṣam anu yajamāno bhreṣaṃ nyeti",
    "GV02gopthbru:729": " yajamānasya bhreṣam anv ṛtvijo bhreṣaṃ niyanti ṛtvijāṃ bhreṣam anu dakṣiṇā bhreṣaṃ",
    "GV02gopthbru:730": " niyanti dakṣiṇānāṃ bhreṣam anu yajamānaḥ putrapaśubhir bhreṣaṃ nyeti putrapaśūnāṃ",
    "GV02gopthbru:731": " bhreṣam anu yajamānaḥ svargeṇa lokena bhreṣaṃ nyeti svargasya lokasya bhreṣam anu",
    "GV02gopthbru:732": " tasyārdhasya yogakṣemo bhreṣaṃ nyeti yasminn ardhe yajanta iti brāhmaṇam // GpBr_1,3.2 //",
    "GV02gopthbru:733": " tad u ha smāha śvetaketur āruṇeyo brahmāṇaṃ dṛṣṭvā bhāṣamāṇam ardhaṃ me 'sya yajñasyāntaragād",
    "GV02gopthbru:734": " iti tasmād brahmā stute bahiḥ pavamāne vācoyamyam upāṃśvantaryāmābhyām atha ye pavamāna",
    "GV02gopthbru:735": " udūcus teṣv atha yāni ca stotrāṇi ca śastrāṇy ā vaṣaṭkārāt teṣu sa yad ṛkto bhreṣaṃ",
    "GV02gopthbru:736": " niyacched oṃ bhūr janad iti gārhapatye juhuyāt yadi yajuṣṭa oṃ bhuvo janad iti dakṣiṇāgnau",
    "GV02gopthbru:737": " juhuyāt yadi sāmata oṃ svar janad ity āhavanīye juhuyāt yady anājñātā brahmatā oṃ",
    "GV02gopthbru:738": " bhūr bhuvaḥ svar janad oṃ ity āhavanīya eva juhuyāt tadvākovākyasyarcāṃ yajuṣāṃ sāmnām",
    "GV02gopthbru:739": " atharvāṅgirasām athopa vedānāṃ rasena yajñasya viriṣṭaṃ saṃdhīyate tad yathā lavaṇenety",
    "GV02gopthbru:740": " uktaṃ tad yathā ubhayapāt puruṣo yann ubhayacakro vā ratho vartamāno 'bhreṣaṃ nyety",
    "GV02gopthbru:741": " evam evāsya yajño 'bhreṣaṃ nyeti yajñasyābhreṣam anu yajamāno 'bhreṣaṃ nyeti yajamānasyābhreṣam",
    "GV02gopthbru:742": " anv ṛtvijo 'bhreṣaṃ niyanti ṛtvijām abhreṣam anu dakṣiṇā abhreṣaṃ niyanti dakṣiṇānām",
    "GV02gopthbru:743": " abhreṣam anu yajamānaḥ putrapaśubhir abhreṣaṃ nyeti putrapaśūnām abhreṣam anu yajamānaḥ",
    "GV02gopthbru:744": " svargeṇa lokenābhreṣaṃ nyeti svargasya lokasyābhreṣam anu tasyārdhasya yogakṣemo",
    "GV02gopthbru:745": " 'bhreṣaṃ nyeti yasminn ardhe yajanta iti brāhmaṇam // GpBr_1,3.3 //",
    "GV02gopthbru:746": " tad yad audumbaryān ma āsiṣṭa hiṅkṛṇot me prāstāvīn ma udake āsīt me subrahmaṇyām",
    "GV02gopthbru:747": " āhvāsīd ity udgātre dakṣiṇā nīyante grahān me 'grahīt prācārīn me 'śuśruvan me samanasaskārṣīd",
    "GV02gopthbru:748": " ayākṣīn me 'śāṃsīn me 'vaṣaṭkārṣīn ma ity adhvaryave hotṛṣadana āsiṣṭa ayākṣīn me",
    "GV02gopthbru:749": " 'śāṃsīn me 'vaṣaṭkārṣīn ma iti hotre devayajanaṃ me 'cīkṛpad brahmā sādaṃ me 'sīsṛpad",
    "GV02gopthbru:750": " brahmajapān me 'japīt purastāddhomasaṃsthitahomān me 'hauṣīd ayākṣīn me 'śāṃsīn me",
    "GV02gopthbru:751": " 'vaṣaṭkārṣīn ma iti brahmaṇe bhūyiṣṭhena mā brahmaṇākārṣīd ity etad vai bhūyiṣṭhaṃ",
    "GV02gopthbru:752": " brahma yad bhṛgvaṅgirasaḥ ye 'ṅgiraso ye 'ṅgirasaḥ sa rasaḥ ye 'tharvāṇā ye 'tharvāṇas",
    "GV02gopthbru:753": " tad bheṣajaṃ yad bheṣajaṃ tad amṛtaṃ yad amṛtaṃ tad brahma sa vā eṣa pūrveṣām ṛtvijām",
    "GV02gopthbru:754": " ardhabhāgasyārdham itareṣām ardhaṃ brahmaṇa iti brāhmaṇam // GpBr_1,3.4 //",
    "GV02gopthbru:755": " devāś ca ha vā asurāś ca saṃgrāmaṃ samayatanta tatraitās tistro hotrakā jihmaṃ pratipedire",
    "GV02gopthbru:756": " tāsām indra ucchāni sāmāni lulopa tāni hotre prāyacchad ājyaṃ ha vai hotur babhūva",
    "GV02gopthbru:757": " praugaṃ potur vaiśvadevaṃ ha vai hotur babhūva niṣkevalyaṃ neṣṭur marutvatīyaṃ ha",
    "GV02gopthbru:758": " vai hotur babhūva āgnimārutam āgnīdhrasya tasmād etad abhyastataram iva śasyate yad",
    "GV02gopthbru:759": " āgnimārutaṃ yasmād ete saṃśaṃsukā iva bhavanti yaddhotā potā neṣṭāgnīdhro mumohe",
    "GV02gopthbru:760": " vasīta tad brahmeyasām ivāsa tāsām ardhaṃ pratilulopa prathamārhaṇaṃ ca prathamapadaṃ",
    "GV02gopthbru:761": " caitad dakṣiṇāṃ caitat pariśiṣeded iti brāhmaṇam // GpBr_1,3.5 //",
    "GV02gopthbru:762": " uddālako ha vā āruṇir udīcyān vṛto dhāvayāṃcakāra tasya ha niṣka upāhito babhūva",
    "GV02gopthbru:763": " upavādād bibhyato yo mā brāhmaṇo 'nūcāna upavadiṣyati tasmā etaṃ pradāsyāmīti taddhodīcyān",
    "GV02gopthbru:764": " brāhmaṇān bhayaṃ bibheda uddālako ha vā ayam āyāti kaurupāñcālī brahmā brahmaputraḥ",
    "GV02gopthbru:765": " sa ūrdhvaṃ vṛto na paryādadhīta kenemaṃ vīreṇa prati saṃyatāmahā iti taṃ yata eva",
    "GV02gopthbru:766": " prapannaṃ dadhre tata evam anupratipedire taṃ ha svaidāyanaṃ śaunakam ūcuḥ svaidāyana",
    "GV02gopthbru:767": " tvaṃ vai no brahmiṣṭho 'sīti tvayemaṃ vīreṇa pratisayatāmahā iti taṃ yata eva prapannaṃ",
    "GV02gopthbru:768": " dadhre tata evam anupratipedire taṃ ha svaidāyanā ity āmantrayāmāsa sa ho gotamasya",
    "GV02gopthbru:769": " putretīti hāsmā asūyāt pratiśrutaṃ pratiśuśrāva sa vai gautamasya putra ūrdhvaṃ vṛto",
    "GV02gopthbru:770": " 'dhāvīt // GpBr_1,3.6 //"
}