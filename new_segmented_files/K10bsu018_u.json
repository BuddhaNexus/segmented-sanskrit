{
    "K10bsu018_u:0": " (KpSū 1)",
    "K10bsu018_u:1": " Karuṇāpuṇḍarīka-sūtram",
    "K10bsu018_u:2": " dharma-cakra-pravartano nāma prathamaḥ parivartaḥ",
    "K10bsu018_u:3": " om namaḥ",
    "K10bsu018_u:4": " śrīsarvabuddhabodhisattvebhyaḥ //",
    "K10bsu018_u:5": " buddhaṃ praṇamya sarvajñaṃ dharmaṃ saṅghaṃ guṇākaraṃ /",
    "K10bsu018_u:6": " karuṇāpuṇḍarīkākhyaṃ pravakṣye bodhisūtrakaṃ //",
    "K10bsu018_u:7": " evaṃ mayā śrutam /",
    "K10bsu018_u:8": " ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṅghena",
    "K10bsu018_u:9": " sārdhaṃ dvādaśabhirbhikṣuśataiḥ sarvairarhadbhiḥ kṣīṇāsravairniḥkleśairvaśībhūtaiḥ",
    "K10bsu018_u:10": " suvimuktacittaiḥ suvimuktaprajñairājāneyairmahānāgaiḥ kṛtakṛtyaiḥ kṛtakaraṇīyairapahṛtabhārairanuprāptasvakārthaiḥ",
    "K10bsu018_u:11": " parikṣīṇabhavasaṃyojanaiḥ samyagājñāsuvimuktacittaiḥ sarvacetovaśiparamapāramitāprāptairabhijñānābhijñātairmahāśrāvakaiḥ /",
    "K10bsu018_u:12": " (KpSū 2) tadyathā,",
    "K10bsu018_u:13": " āyuṣmatā cājñātakauṇḍinyena āyuṣmatā cāsvajitā āyuṣmatā ca bāṣpeṇa āyuṣmatā ca mahāsthāmnā",
    "K10bsu018_u:14": " āyuṣmatā ca bhadrikeṇa āyuṣmatā ca mahākāśyapena āyuṣmatā coruvilvākāśyapena āyuṣmatā",
    "K10bsu018_u:15": " ca gayākāśyepena āyuṣmatā ca śāriputreṇa āyuṣmatā ca mahāmaudgalyāyanena āyuṣmatā",
    "K10bsu018_u:16": " ca mahākātyāyanena āyuṣmatā cāniruddhena āyuṣmatā ca revatena āyuṣmatā ca kaṃphillena",
    "K10bsu018_u:17": " āyuṣmatā ca gavāṃpatinā āyuṣmatā ca pilindavatsena āyuṣmatā ca bakulena āyuṣmatā",
    "K10bsu018_u:18": " ca mahākauṣṭhilena āyuṣmatā ca bharadvājena āyuṣmatā ca mahānandena āyuṣmatā copanandena",
    "K10bsu018_u:19": " āyuṣmatā ca sundaranandena āyuṣmatā ca pūrṇena āyuṣmatā ca subhūtinā āyuṣmatā ca rāhulena /",
    "K10bsu018_u:20": " evaṃ pramukhaiścānekairmahāśrākairāyuṣmatā cānandena śaikṣeṇa,",
    "K10bsu018_u:21": " anyābhyāṃ bhikṣusahasrābhyāṃ śaikṣāśaikṣābhyāṃ /",
    "K10bsu018_u:22": " mahāprajāpatīpramukhaiśca ṣaḍbhikṣuṇīsahasraiḥ,",
    "K10bsu018_u:23": " yaśodharayā ca bhikṣuṇyā rāhulamātrā saparivārayā /",
    "K10bsu018_u:24": " aśītibhiśca bodhisattvasahasraiḥ sarvairavaivartikairekajātipratibaddhairyadutānuttarāyāṃ",
    "K10bsu018_u:25": " samyaksaṃboddhau dhāraṇīpratilabdhairmahāpratibhānapratiṣṭhitairavaivartyadharmacakrapravartakairbahubuddhaśatasahasraparyupāsitair (KpSū 3)",
    "K10bsu018_u:26": " bahubuddhaśatasahasrāvaropitakuśalamūlairbahubuddhaśatasahasrasaṃstutairmaitrīparibhāvitakāyacittaistathāgatajñānāvatāraṇakuśalairmahāprajñaiḥ",
    "K10bsu018_u:27": " prajñāpāramitāgatiṃgatairbahulokadhātuśatasahasraviśrutairbahuprāṇakoṭīniyutaśatasahasrasaṃpālakaiḥ /",
    "K10bsu018_u:28": " tadyathā, mañjuśriyā ca kumārabhūtena bodhisattvena mahāsattvena avalokiteśvareṇa",
    "K10bsu018_u:29": " ca mahāsthāmaprāptena ca sarvārthanāmnā ca nityodyuktena ca anikṣiptadhureṇa ca ratnapāṇinā",
    "K10bsu018_u:30": " ca bhaiṣajyarājena ca bhaiṣajyasamudgatena ca vyūharājena ca pradānaśūreṇa ca ratnacandreṇa",
    "K10bsu018_u:31": " ca pūrṇacandreṇa ca mahāvikramiṇā ca anantavikramiṇā ca trailokyavikramiṇā ca mahāpratibhānena",
    "K10bsu018_u:32": " ca satatasamitābhiyuktena",
    "K10bsu018_u:33": " ca dharaṇiṃdhareṇa ca akṣayamatinā ca mahāmatinā ca śāntamatinā ca nakṣatrarājena",
    "K10bsu018_u:34": " ca ratnavairocanena ca maitreyeṇa ca bodhisattvena mahāsattvena siṃhena ca bodhisattvena mahāsattvena /",
    "K10bsu018_u:35": " bhadrapālapūrvaṃgamaiśca ṣoḍaśabhiḥ satpuruṣaiḥ sārdhaṃ /",
    "K10bsu018_u:36": " tadyathā, bhadrapālena ca ratnākareṇa ca susārthavāhena ca naradattena ca guhaguptena",
    "K10bsu018_u:37": " ca varuṇadattena ca indradattena ca uttaramatinā ca viśeṣamatinā ca vardhamānamatinā",
    "K10bsu018_u:38": " ca amoghadarśinā ca susaṃprasthitena ca suvikrāntavikramiṇā (KpSū 4)",
    "K10bsu018_u:39": " ca anupamamatinā ca sūryagarbheṇa ca dharaṇiṃdhareṇa ca /",
    "K10bsu018_u:40": " evaṃ pramukhairaśītibhirbodhisattvasahasraiḥ sārdhaṃ /",
    "K10bsu018_u:41": " śakreṇa ca devānāmindreṇa viṃśatidevaputrasahasraparivāreṇa /",
    "K10bsu018_u:42": " tadyathā, candreṇa ca devaputreṇa sūryeṇa ca samantagandhena ca ratnaprabheṇa ca avabhāsaprabheṇa ca /",
    "K10bsu018_u:43": " evaṃ pramukhaiścānyairdevaputraiḥ /",
    "K10bsu018_u:44": " caturbhiśca mahārājaiḥ sārdhaṃ saparivāraiḥ /",
    "K10bsu018_u:45": " brahmaṇā ca sahāpatinā sārdhaṃ dvādaśabrahmakāyikāsahasreṇa śikhinā ca brahmaṇā jyotiḥprabheṇa ca brahmanā /",
    "K10bsu018_u:46": " evaṃ pramukhairdvādaśabhiśca brahmakāyikadevaputrasahasraiḥ /",
    "K10bsu018_u:47": " aṣṭābhiśca nāgarājaiḥ sārdhaṃ bahunāgakoṭīśatasahasraparivāraiḥ /",
    "K10bsu018_u:48": " caturbhiśca kinnararājaiḥ sārdhaṃ bahukinnarakoṭīśatasahasraparivāraiḥ /",
    "K10bsu018_u:49": " caturbhiśca gandharvakāyikairdevaputraiḥ sārdhaṃ bahugandharvaśatasahasraparivāraiḥ /",
    "K10bsu018_u:50": " caturbhiścāsurendraiḥ sārdhaṃ bahvasurakoṭīśatasahasraparivāraiḥ /",
    "K10bsu018_u:51": " caturbhiśca garuḍendraiḥ sārdhaṃ bahugaruḍakoṭīniyutaśatasahasraparivāraiḥ /",
    "K10bsu018_u:52": " rājñā cājātaśatruṇā māgadhena vaidehīputreṇa sārdhaṃ bahumanuṣyarājasāmātyapaurajānapadaparivāraiḥ //",
    "K10bsu018_u:53": " tena khalu punaḥ samayena bhagavāṃścatasṛbhiḥ parṣadbhiḥ parivṛtaḥ puraskṛtaḥ satkṛto gurukṛto mānitaḥ (KpSū 5)",
    "K10bsu018_u:54": " pūjito 'rcito 'pacāyitaḥ,",
    "K10bsu018_u:55": " tadā bodhisattvaviṣayasaṃdarśanapraṇidhānavyūhasamādhiviṣayadhāraṇīmukhavyūhaṃ samādhānamukhanirdeśaṃ",
    "K10bsu018_u:56": " caryāvaiśāradyaṃ nāma dharmaparyāyaṃ sūtrāntaṃ mahāvaipulyaṃ bodhisattvānugataṃ sarvabuddhaparigrahaṃ bhāṣitumārabdhavān,",
    "K10bsu018_u:57": " tadā nānāvarṇaraśmayo niścaritā yatprabhābhirayaṃ trisāhasramahāsāhasro lokadhāturmahatāvabhāsena sphuṭo 'bhūt /",
    "K10bsu018_u:58": " tena cāvabhāsena lokāntarikā aghā aghasphuṭā andhakāratamisrāḥ,",
    "K10bsu018_u:59": " yatremau candrasūryau eva maharddhikau mahānubhāvau maheśākhyau nābhipatato na virocatastatra ye sattvā upapannāste svakasvakamapi bāhuprasāritaṃ na paśyanti sma,",
    "K10bsu018_u:60": " tatrāpi tenāvabhāsena parisphuṭāḥ samānā anyonyaṃ paśyanti smānyonyaṃ saṃjānante sma /",
    "K10bsu018_u:61": " sarvāṇi buddhakṣetrāṇi ca parisphuṭāni saṃdṛśyante sma yāvad avīcirmahānirayo yāvadbrahmalokaṃ parisphuṭaṃ dṛśyate sma /",
    "K10bsu018_u:62": " ye ca teṣu sarveṣu kṣetreṣu ṣaṭsu gatiṣu sattvāste sarve saṃdṛśyante sma /",
    "K10bsu018_u:63": " ye ca teṣu buddhakṣetreṣu buddhā bhagavantastiṣṭhanto dhriyanto yāpayanto yaṃ dharmaṃ bhāṣante sma sa ca sarvo nikhilena śrūyate sma /",
    "K10bsu018_u:64": " ye ca teṣu buddhakṣetreṣu bhikṣubhikṣuṇyupāsakopāsikā yogino yogācārāḥ prāptaphalāścāprāptaphalāśca te 'pi (KpSū 6)",
    "K10bsu018_u:65": " sarve saṃdṛśyante sma /",
    "K10bsu018_u:66": " ye ca teṣu buddhakṣetreṣu bodhisattvā mahāsattvā anekavividhāśravaṇārambaṇādhimuktihetukāraṇopāyakauśalyairbodhicaryācāriṇaste 'pi sarve saṃdṛśyante sma /",
    "K10bsu018_u:67": " ye ca teṣu buddhakṣetreṣu buddhā bhagavantaḥ parinirvṛtāste 'pi sarve saṃdṛśyante sma /",
    "K10bsu018_u:68": " ye ca teṣu parinirvṛtānāṃ buddhānāṃ bhagavatāṃ ratnamayadhātustūpāste 'pi sarve saṃdṛśyante sma /",
    "K10bsu018_u:69": " antarīkṣācca puṣpavarṣam abhiprāvarṣat,",
    "K10bsu018_u:70": " manojñaśabdā amāradundubhyaḥ prasasvanuḥ ;",
    "K10bsu018_u:71": " sarvaścāyaṃ trisāhasramahāsāhasro lokadhātuḥ ṣaḍvikāram aṣṭādaśamahānimittam akampat prākampat saṃprākampat,",
    "K10bsu018_u:72": " avedhat prāvedhat saṃprāvedhat,",
    "K10bsu018_u:73": " acalat prācalat saṃprācalat,",
    "K10bsu018_u:74": " akṣubhyat prākṣubhyat saṃprākṣubhyat,",
    "K10bsu018_u:75": " araṇat prāraṇat saṃprāraṇat,",
    "K10bsu018_u:76": " agarjat prāgarjat saṃprāgarjat /",
    "K10bsu018_u:77": " tasmin kṣaṇe sarvato lokeṣu harṣaṇīyāstoṣaṇīyāḥ prasādanīyā avalokanīyāḥ prahlādanīyā manojñāḥ śabdāḥ śrūyante sma /",
    "K10bsu018_u:78": " na ca kasyacit sattvasya viheṭhā vā trāso vā bhayaṃ vā stambhitatvaṃ vā /",
    "K10bsu018_u:79": " na cānyadevalokānāṃ prabhāḥ prajñāyante /",
    "K10bsu018_u:80": " sarvanarakatiryagyoniyamalokopapannāḥ sattvā vigataduḥkhāḥ sarvasukhasamarpitāścābhuvān /",
    "K10bsu018_u:81": " na ca kasyacit sattvasya rāgo vā dveṣo vā moho vā mātsaryo (KpSū 7)",
    "K10bsu018_u:82": " vā īrṣyā vā māno vā mrakṣo vā mado vā krodho vā vyāpādo vā paridāho vā bādhate /",
    "K10bsu018_u:83": " sarvasattvāśca parasparamitracittā hitacittā mātṛpitṛsaṃjñino 'bhūvan //",
    "K10bsu018_u:84": " atha ratnavairocano nāma bodhisattvo mahāsattvastaṃ mahānimittaprātihāryaṃ dṛṣṭvā",
    "K10bsu018_u:85": " sahasotthāyaikāṃśamuttarāsaṅgaṃ kṛtvā dakṣiṇajānumaṇḍalaṃ pṛthivyāṃ pratiṣṭhāpya",
    "K10bsu018_u:86": " yena bhagavāṃstenāñjaliṃ praṇamya bhagavantametadavocat /",
    "K10bsu018_u:87": " “paramāścaryādbhutaprāpto 'haṃ bhagavan,",
    "K10bsu018_u:88": " kuta ime raśmaya āgatāḥ?",
    "K10bsu018_u:89": " , kasyaiṣa prabhāvaḥ?",
    "K10bsu018_u:90": " , ko nvatra bhagavan hetuḥ?",
    "K10bsu018_u:91": " , kaḥ pratyayo bhaviṣyati?“",
    "K10bsu018_u:92": " atha khalu bhagavān ratnavairocanaṃ bodhisattvaṃ mahāsattvametadavocat - “śṛṇu kulaputra sādhu ca suṣṭhu ca manasikuru bhāṣiṣye 'haṃ te” /",
    "K10bsu018_u:93": " “sādhu sādhu bhagavan” niti ratnavairocano bhagavataḥ pratyaśroṣīt /",
    "K10bsu018_u:94": " bhagavān ratnavairocanaṃ bodhisattvaṃ mahāsattvametadavocat /",
    "K10bsu018_u:95": " “asti kulaputra pūrvadakṣiṇasyāṃ diśi,",
    "K10bsu018_u:96": " ito buddhakṣetrakoṭīśatasahasragaṅgānadīvālukāsamān buddhakṣetrān atikramya padmā",
    "K10bsu018_u:97": " nāma lokadhāturnānāguṇavibhūṣitā nānāpuṣpasamīritā nānāgandhaiśca sphuṭā ratnavṛkṣairalaṅkṛtā",
    "K10bsu018_u:98": " ratnaparvatairākīrṇā;",
    "K10bsu018_u:99": " nīlavaiḍūryamayī tatra bhūmir (KpSū 8)",
    "K10bsu018_u:100": " bodhisattvairākīrṇā dharmaśabdena sphuṭā;",
    "K10bsu018_u:101": " sā ca punarvaiḍūryamayī bhūmirmṛdukācalindikasukhasaṃsparśa,",
    "K10bsu018_u:102": " nikṣipte ca caraṇe caturaṅgulamavanamati,",
    "K10bsu018_u:103": " utkṣipte ca caraṇe caturaṅgulamunnamati,",
    "K10bsu018_u:104": " nānāpadmaiścākīrṇā /",
    "K10bsu018_u:105": " tatra ca saptaratnamayā vṛkṣāḥ saptayojanānyuccatvena;",
    "K10bsu018_u:106": " teṣu ca vṛkṣeṣu divyakāṣāyavastrāṇi pralambante,",
    "K10bsu018_u:107": " divyāni ca vādyāni manojñāni saṃpravādyante;",
    "K10bsu018_u:108": " teṣu ca vṛkṣeṣu nānāśakuntā indriyabalabodhyaṅgamanojñāṃ śabdāṃ pravyāharanti;",
    "K10bsu018_u:109": " teṣāṃ vṛkṣāṇāṃ patrāṇi parasparaṃ spṛśya divyātikrāntaṃ pañcāṅgikatūryaśabdaṃ niścārayanti;",
    "K10bsu018_u:110": " ekaikasya ca vṛkṣasya divyātikrāntenodāreṇa gandhena yojanasahasraṃ sphurati;",
    "K10bsu018_u:111": " teṣu ca vṛkṣeṣu divyānyalaṅkārāṇyabhipralambante sma /",
    "K10bsu018_u:112": " teṣu ca vṛkṣāntareṣu saptaratnamayāḥ kūṭāgārāḥ,",
    "K10bsu018_u:113": " pañcayojanaśatamuccatvena sapādaśatayojanaṃ vistāreṇa /",
    "K10bsu018_u:114": " teṣu ca kūṭāgāreṣu samantāccaturdiśaṃ toraṇāḥ /",
    "K10bsu018_u:115": " tebhyaśca toraṇāgrebhyo bahirdhā kūṭāgārebhyaḥ puṣkariṇyaḥ,",
    "K10bsu018_u:116": " aśītiyojanāni dīrghatvena pañcāśadyojanāni vistāreṇa /",
    "K10bsu018_u:117": " tābhyaśca puṣkariṇībhyaḥ samantāccaturdiśaṃ sopānāḥ saptaratnamayāḥ /",
    "K10bsu018_u:118": " sāmantakāśca puṣkariṇyaḥ saptaratnamayaiḥ padmaiḥ pūrṇāḥ,",
    "K10bsu018_u:119": " ekaikaṃ ca padmaṃ (KpSū 9)",
    "K10bsu018_u:120": " yojanaṃ vistāreṇa /",
    "K10bsu018_u:121": " tebhyaśca puṣpakeśarebhyo bodhisattvā mahāsattvāḥ prajāyanti;",
    "K10bsu018_u:122": " te rātryāḥ prathame yāme teṣu padmakeśareṣupapadyante,",
    "K10bsu018_u:123": " tāṃ ca rātriṃ paryaṅkenātināmayanti,",
    "K10bsu018_u:124": " vimuktiprītisukhaṃ ca pratisaṃvedayanti /",
    "K10bsu018_u:125": " tatra ca rātryāḥ pratyūṣakālasamaye śītalā vāyavaḥ sugandhikā mṛdukāḥ sukhasaṃsparśacalitāḥ pravāyante,",
    "K10bsu018_u:126": " te ca saṃkucitāni puṣpāṇi rohayanti /",
    "K10bsu018_u:127": " te ca bodhisattvāḥ samādhito vyutthāya vimuktiprītisukhaṃ pratiprasrabhya padmakeśareṣvavatīryā,",
    "K10bsu018_u:128": " teṣu ca kūṭāgāreṣu praviśya saptaratnamayeṣvāsaneṣu paryaṅkeṇa niṣaṇṇā dharmaṃ śṛṇvanti sma /",
    "K10bsu018_u:129": " teṣu ca vṛkṣakūṭāgārāntariteṣu ca caturdiśaṃ jāmbunadamayāḥ parvatā,",
    "K10bsu018_u:130": " viṃśatiyojanānyuccatvena trīṇi yojanāni vistāreṇa;",
    "K10bsu018_u:131": " teṣu ca parvateṣu anekaśatasahasrāṇi sūryakāntacandrakāntendranīlajyotīrasāśca maṇayo 'ntarāntare dṛśyanti sma /",
    "K10bsu018_u:132": " padmottarasya buddhasyābhā teṣu parvatemaṇiṣu nipatyā",
    "K10bsu018_u:133": " tayā ca buddhābhayā ca maṇiprabhayā sarvā sā padmā lokadhāturnityodāreṇāvabhāsena sphuṭā /",
    "K10bsu018_u:134": " na ca tatra candrasūryayoḥ prabhā prajñāyate,",
    "K10bsu018_u:135": " nānyatra yadā padmāḥ saṃkucanti pakṣiṇaścālpaśabdā bhavanti tadā rātrīti saṃjñā bhavati,",
    "K10bsu018_u:136": " viparyayāddivasaṃ /",
    "K10bsu018_u:137": " teṣāṃ ca (KpSū 10) parvatānāmupari nīlavaiḍūryamayāḥ kūṭāgārāḥ ṣaṣṭiyojanānyuccatvena viṃśatiyojanāni vistāreṇa,",
    "K10bsu018_u:138": " tebhyaśca kūṭāgārebhyaścaturdiśaṃ saptaratnamayāstoraṇāstebhyaḥ kūṭāgārebhyaśca saptaratnamayāḥ paryaṅkā yatraikajātipratibaddhā bodhisattvā dharmaṃ śṛṇvanti /",
    "K10bsu018_u:139": " padmāyāṃ kulaputra lokadhātau indro nāma bodhivṛkṣastrīṇi yojanasahasrāṇyudvedhena pañcayojanaśatāni vistāreṇa,",
    "K10bsu018_u:140": " yojanasahasraṃ śākhāpatrapalāśaṃ susaṃsthitaṃ /",
    "K10bsu018_u:141": " tasya ca bodhivṛkṣasya mūle padmo raupyamayo nālaḥ pañcayojanaśatānyudvedhena,",
    "K10bsu018_u:142": " tasya koṭīśatasahasrasuvarṇamayāni patrāṇi pañcadaśayojanānyudvedhena /",
    "K10bsu018_u:143": " sarveṣu ca keśareṣvaśmagarbhamayāni kiñjalkāni,",
    "K10bsu018_u:144": " saptaratnamayāḥ keśarā daśayojanānyudvedhena saptayojanāni vistāreṇa /",
    "K10bsu018_u:145": " tatrādyarātrau padmottareṇa tathāgatenārhatā samyaksaṃbuddhenānuttarā samyaksaṃbodhirabhisaṃbuddhā,",
    "K10bsu018_u:146": " tasya buddhāsanapadmasya samantataḥ padmā yatra bodhisattvā niṣaṇṇāḥ padmottarasya tathāgatasyārhataḥ samyaksaṃbuddhasya prātihāryāṇi paśyanti sma” /",
    "K10bsu018_u:147": " evamukte, ratnavairocano bodhisattvo bhagavantametadavocat - “kiyadrūpāṇi bhagavān padmottarastathāgato (KpSū 11)",
    "K10bsu018_u:148": " mahāprātihāryāṇi kṛtavān?” /",
    "K10bsu018_u:149": " evamukte, bhagavān ratnavairocanaṃ bodhisattvametadavocat - “adyarātryāḥ paścime yāme padmottareṇa tathāgatenārhatā samyaksaṃbuddhenānuttarā",
    "K10bsu018_u:150": " rātryāḥ pratyuśakālasamaye tadrupamṛddhyabhisaṃskāramabhisaṃskṛtavān,",
    "K10bsu018_u:151": " yāvad brahmalokamātmānamabhinirmāya uṣṇīṣamūrdhnaḥ ṣaṣṭiraśmikoṭīnayutaśatasahasrāṇi pramucyate,",
    "K10bsu018_u:152": " raśmibhirūrdhvāyā diśo buddhakṣetraparamāṇurajaḥsamān lokadhātūn avabhāsayati /",
    "K10bsu018_u:153": " ye punastasmin samaye ūrdhvāyāṃ diśi sthitā bodhisattvā adhodiśam avalokayanti,",
    "K10bsu018_u:154": " teṣāṃ na sumeruravabhāsamāgacchati,",
    "K10bsu018_u:155": " na cakravāḍamahācakravāḍā na kālaparvatāḥ /",
    "K10bsu018_u:156": " ye ca bodhisattvāstebhyo lokadhātubhyo vyākṛtā ye samādhipratilabdhā ye dhāraṇīpratilabdhā",
    "K10bsu018_u:157": " ye kṣāntipratilabdhā ye ca bhūmyatikrāntā ye caikajātipratibaddhā bodhisattvā mahāsattvāste",
    "K10bsu018_u:158": " 'pi tenāvabhāsena sphuṭā,",
    "K10bsu018_u:159": " añjaliṃ pragṛhya padmottarasya tathāgatasyātmabhāvaṃ vyavalokayitvā dvātriṃśadbhirmahāpuruṣalakṣaṇaiḥ",
    "K10bsu018_u:160": " samalaṅkṛtagātraṃ aśītibhiścānuvyañjanairdṛṣṭvā ca tāṃ bodhisattvaparṣadaṃ padmāṃ",
    "K10bsu018_u:161": " ca lokadhātuṃ buddhakṣetraguṇavyūhāṃśca dṛṣṭvā paramaprītisaumanasyajātāste (KpSū 12)",
    "K10bsu018_u:162": " ca bodhisattvā mahāsattvā buddhakṣetraparamāṇurajaḥsamebhyo lokadhātubhyo gaṇanāsamatikrāntā",
    "K10bsu018_u:163": " bodhisattvāstāṃstāṃ lokadhātūnapahāya ṛddhibalena padmāṃ lokadhātumanuprāptāḥ padmottarasya",
    "K10bsu018_u:164": " tathāgatasyārhataḥ samyaksaṃbuddhasya pūjanāya vandanāya paryupāsanāya /",
    "K10bsu018_u:165": " sa ca kulaputra padmottarastathāgato jihvendriyaṃ mukhānnirnāmayitvā sarvāvatīmimāṃ cāturdvīpikāṃ lokadhātuṃ niṣaṇṇāḥ sthitāścaṅkramanto jihvendriyeṇa paricchāditavān /",
    "K10bsu018_u:166": " ye cātra bodhisattvāḥ samāpannāste samādhibhyo vyutthāya sarvāvatī sā parṣat padmottarasya tathāgatasya pūjākarmaṇe udyuktā /",
    "K10bsu018_u:167": " atha kulaputra padmottarastathāgato jihvendriyamṛddhyabhisaṃskāreṇa pratiprasrambhayitvā,",
    "K10bsu018_u:168": " punaraparaṃ padmottarastathāgataḥ sarvāvantātkāyāt sarvaromakūpebhya ekaikasmād romakūpavivarāt",
    "K10bsu018_u:169": " ṣaṣṭiraśmikoṭīnayutaśatasahasrāṇi niścārayitvā daśasu dikṣvekaikasyāṃ diśi buddhakṣetraparamāṇurajaḥsamāṃ",
    "K10bsu018_u:170": " lokadhātūn udāreṇāvabhāsena sphuritvā,",
    "K10bsu018_u:171": " bodhisattvā mahāsattvāstebhyo lokadhātubhyo vyākṛtā ye samādhipratilabdhā iti te",
    "K10bsu018_u:172": " 'pi bodhisattvā mahāsattvāḥ svakasvakabuddhakṣetrābhayā ṛddhibalena padmāṃ lokadhātuṃ",
    "K10bsu018_u:173": " saṃprāptāḥ padmottarasya (KpSū 13)",
    "K10bsu018_u:174": " tathāgatasyārhataḥ samyaksaṃbuddhasya darśanāya vandanāya pūjanāya paryupāsanāya /",
    "K10bsu018_u:175": " atha khalu kulaputra padmottarastathāgato 'rhan samyaksaṃbuddho ṛddhyabhisaṃskāraṃ",
    "K10bsu018_u:176": " pratiprasrabhya sarvāvatyāṃ bodhisattvaparṣadi avaivartikacakraṃ nāma dhārmikaṃ dharmacakraṃ",
    "K10bsu018_u:177": " pravartitavān bahujanahitāya bahujanasukhāya lokānukampāyai,",
    "K10bsu018_u:178": " arthāya hitāya sukhāya devānāṃ ca manuṣyāṇāṃ ca mahāyānasya paripūraṇārthaṃ” //",
    "K10bsu018_u:179": " iti śrīkaruṇāpuṇḍarīke mahāyānasūtre dharmacakrapravartano nāma prathamaḥ parivartaḥ // 1 //",
    "K10bsu018_u:180": " (KpSū 14)",
    "K10bsu018_u:181": " dvitīyo dhāraṇīmukhaparivartaḥ",
    "K10bsu018_u:182": " atha khalu ratnavairocano bodhisattvo mahāsattvo bhagavantametadavocat - “kathaṃ bhadanta bhagavan padmāyāṃ lokadhātau rātriṃdivaṃ prajñāyate?",
    "K10bsu018_u:183": " , kiyadrūpāśca tatra śabdāḥ śrūyante?",
    "K10bsu018_u:184": " , kiyadrūpeṇa te bodhisattvāścāśayena samanvāgatāḥ?",
    "K10bsu018_u:185": " , katamena vā vihareṇa viharanti?",
    "K10bsu018_u:186": " ” bhagavān āha - “nityāvabhāsitā kulaputra padmā lokadhāturbuddhābhayā /",
    "K10bsu018_u:187": " tatra yadā puṣpāḥ saṃkucanti,",
    "K10bsu018_u:188": " pakṣiṇaścālpaśabdā bhavanti,",
    "K10bsu018_u:189": " bhagavāṃśca te ca bodhisattvā dhyānaiḥ krīḍanti vimuktiprītisukhaṃ pratisaṃvedayanti,",
    "K10bsu018_u:190": " tadā rātrīti prajñāyate /",
    "K10bsu018_u:191": " yadā punaste puṣpā vāteneritā bhavanti,",
    "K10bsu018_u:192": " śakunāśca manojñāni kūjanti,",
    "K10bsu018_u:193": " puṣpavṛṣṭiścābhipravarṣati,",
    "K10bsu018_u:194": " caturdiśaṃ paramasugandhā manojñā mṛdukāḥ sukhasaṃsparśā vāyavaḥ pravāyanti,",
    "K10bsu018_u:195": " bhagavāṃśca samādhervyutthāya padmottaro bodhisattvānāṃ mahāsattvānāmatikramya śrāvakapratyekabuddhakathāṃ bodhisattvapiṭakaṃ dharmaṃ deśayati,",
    "K10bsu018_u:196": " tena ca tatra divasaḥ prajñāyate /",
    "K10bsu018_u:197": " avirahitāśca tatra kulaputra bodhisattvā mahāsattvā buddhaśabdena dharmaśabdena (KpSū 15)",
    "K10bsu018_u:198": " saṅghaśabdena,",
    "K10bsu018_u:199": " vaiśāradyaśabdenānabhisaṃskāraśabdenānutpādaśabdenānirodhaśabdena śāntaśabdenopaśāntaśabdena",
    "K10bsu018_u:200": " praśāntaśabdena mahāmaitrīśabdena mahākaruṇāśabdenānutpattikadharmaśabdenābhiṣekabhūmipratilābhaśabdena",
    "K10bsu018_u:201": " buddhabodhisattvaśabdenāvirahitā,",
    "K10bsu018_u:202": " nityaṃ te bodhisattvā evaṃrūpaṃ śabdaṃ śṛṇvanti sma /",
    "K10bsu018_u:203": " punaraparaṃ kulaputra ye bodhisattvā mahāsattvāḥ padmāyāṃ lokadhātau pratyājātāḥ",
    "K10bsu018_u:204": " pratyājāyiṣyanti vā sarve te dvātriṃśadbhirmahāpuruṣalakṣaṇaiḥ samanvāgatā yojanaprabhā",
    "K10bsu018_u:205": " hyavinipātadharmāṇo yāvadbodhiparyantāt /",
    "K10bsu018_u:206": " sarve te bodhisattvā maitracittāḥ snigdhacittā akaluṣacittā dāntacittāḥ kṣamācittāḥ",
    "K10bsu018_u:207": " samāhitacittāḥ prasannacittā apratihatacittāḥ śuddhacittāḥ kalyāṇacittā dharmaprīticittāḥ",
    "K10bsu018_u:208": " sarvasattvānāṃ kleśapraśamanacittāḥ pṛthivīsamacittā laukikāyāṃ kathāyām anabhiratacittā",
    "K10bsu018_u:209": " lokottarāyāṃ kathāyāṃ sābhiratacittāḥ sarvakuśaladharmaparyeṣṭicittā nirupadhau (KpSū 16)",
    "K10bsu018_u:210": " sadāprayuktacittā vyādhijarāmaraṇebhyaḥ praśāntacittāḥ sarvakleśadahanacittāḥ sarvasaṃyojanapraśamanacittāḥ sarvadharmāmanyanacittāḥ,",
    "K10bsu018_u:211": " āśayabalinaḥ prayogabalinaḥ pratyayabalinaḥ praṇidhānabalino 'sārabhinnāccālanabalino",
    "K10bsu018_u:212": " nidhyaptibalinaḥ kuśalamūlabalinaḥ samādhānabalinaḥ śrutabalinaḥ śīlabalinaḥ tyāgabalinaḥ",
    "K10bsu018_u:213": " kṣāntibalino vīryabalino dhyānabalinaḥ prajñābalinaḥ śamathabalino vipaśyanābalino",
    "K10bsu018_u:214": " 'bhijñābalinaḥ smṛtibalino bodhibalinaḥ sarvamāravidhvaṃsanabalinaḥ sarvamārabalapramardanabalinaḥ",
    "K10bsu018_u:215": " sarvaparapravādināṃ sahadharmeṇa nigrahabalinaḥ sarvakleśapramardanabalinaḥ /",
    "K10bsu018_u:216": " te ca bodhisattvā ye padmāyāṃ lokadhātau pratyājātāḥ pratyājāyiṣyanti vā bahubuddhaśatasahasrakṛtādhikārā hi avaruptakuśalamūlā;",
    "K10bsu018_u:217": " ye ca tatra padmāyāṃ lokadhātau buddhakṣetre bodhisattvāḥ pratyājātāḥ pratyājāyiṣyanti vā dhyānāhārāste bodhisattvā dharmāhārā gandhāhārāstadyathāpi nāma devā (KpSū 17)",
    "K10bsu018_u:218": " brahmakāyikā,",
    "K10bsu018_u:219": " na ca tatra kavaḍikāhārāḥ prajñāyante /",
    "K10bsu018_u:220": " sarvaśaśca tatrākuśalasya nāmāpi nāsti;",
    "K10bsu018_u:221": " sarvaśaśca tatra mātṛgrāmasya nāmāpi nāsti,",
    "K10bsu018_u:222": " prajñaptirapi nāsti;",
    "K10bsu018_u:223": " sarvaśaśca tatra duḥkhaśabdo nāsti;",
    "K10bsu018_u:224": " sarvathā priyāpriyaśabdo nāsti,",
    "K10bsu018_u:225": " peyālaṃ na kleśaśabdo na parigraho na cātrāndhakāraṃ na durgandhaṃ na cittaklamatā na kāyaklamatā na narakatiryagyoniyamalokaśabdaḥ,",
    "K10bsu018_u:226": " apāyaprajñaptirapi nāsti,",
    "K10bsu018_u:227": " na kaṇṭakagahanapāṣāṇaśarkarā na cāgnirna candrasūryā na tārakārūpā na mahāsamudrā na sumerucakravāḍā na lokāntarikā na kālaparvatā na mīḍhapāṣāṇā na pāṃśuparvatāḥ,",
    "K10bsu018_u:228": " na meghavarṣaśabdo na kaluṣavāyuśabdaḥ,",
    "K10bsu018_u:229": " sarvathāpāyaśabdo nāsti,",
    "K10bsu018_u:230": " sarvathākṣaṇaśabdo nāsti /",
    "K10bsu018_u:231": " atha ca punaḥ padmā lokadhāturnityaṃ buddhābhayā bodhisattvābhayā puṇyābhayā ratnābhayā udāreṇāvabhāsena sphuṭā /",
    "K10bsu018_u:232": " saphalāścātra nāma pakṣiṇomanojñāḥ snigdhāḥ svakasvakena svareṇa indriyabalabodhyaṅgāni pravyāharanti sma“",
    "K10bsu018_u:233": " atha khalu ratnavairocano bodhisattvo bhagavantametadavocat - “kiyanmahatī bhagavan sā padmā lokadhātuḥ?, (KpSū 18)",
    "K10bsu018_u:234": " kiyacciramasau padmottarastathāgatastiṣṭhati dhriyate yāpayati dharmaṃ ca deśayati yenādyarātrāvanuttarā samyaksaṃbodhiracirābhisaṃbuddhā?",
    "K10bsu018_u:235": " , kiyacciraṃ ca parinirvṛtasya saddharmaḥ sthāsyati?",
    "K10bsu018_u:236": " , kiyaccirasthāyinaste bodhisattvā ye padmāyāṃ lokadhātau buddhakṣetre pratyājātāḥ pratyājāyiṣyanti vā?",
    "K10bsu018_u:237": " , kin te bodhisattvā virahitā buddhadarśanena dharmaśravaṇena saṅghopasthānena utāhosvinneti?",
    "K10bsu018_u:238": " , kiṃ nāma cāsītpūrve sā padmā lokadhātuḥ?",
    "K10bsu018_u:239": " , kiyaccireṇa vā tatra jinasūryāstaṃgataḥ yasyānantareṇa padmottarena tathāgatenānuttarā samyaksaṃbodhirabhisaṃbuddhā?",
    "K10bsu018_u:240": " , kiṃ pratyayamapyekatyā buddhavikurvāṇān buddhaprātihāryān paśyanti ye daśasu dikṣvanyeṣu buddhakṣetreṣu buddhā bhagavantaḥ prātihāryān kurvanti,",
    "K10bsu018_u:241": " ekatyā na paśyanti?” /",
    "K10bsu018_u:242": " bhagavān āha - “tadyathāpi nāma kulaputra sumeruḥ parvatarājā,",
    "K10bsu018_u:243": " aṣṭaṣaṣṭhiyojanasahasrāṇyudvedhena caturaśītiyojanasahasrāṇi vistāreṇa /",
    "K10bsu018_u:244": " kaścid eva puruṣa āgacchet vīryavān balavān,",
    "K10bsu018_u:245": " samādhibalena vā taṃ sumeruṃ parvatarājaṃ sarṣapamātrapramāṇaṃ bhindyāt;",
    "K10bsu018_u:246": " gaṇanātikrāntāste sarṣapā bhavanti,",
    "K10bsu018_u:247": " na śakyaṃ te sarṣapāḥ (KpSū 19)",
    "K10bsu018_u:248": " kenacid gaṇayituṃ sthāpya sarvajñajñānena;",
    "K10bsu018_u:249": " yāvantaste sarṣapaphalā bhavanti tāvantaścāturdvīpikā pramāṇā /",
    "K10bsu018_u:250": " padmā buddhakṣetramevākīrṇā bodhisattvaiḥ tadyathā sukhāvatī lokadhāturbodhisattvairākīrṇā /",
    "K10bsu018_u:251": " padmottarasya kulaputra tathāgatasyārhataḥ samyaksaṃbuddhasya triṃśadantarakalpānyāyuḥpramāṇaṃ tiṣṭhato dhriyato yāpayato dharmaṃ ca deśayataḥ",
    "K10bsu018_u:252": " padmottarasya kulaputra tathāgatasyārhataḥ samyaksaṃbuddhasya parinirvṛtasya daśāntarakalpān saddharmaḥ sthāsyati /",
    "K10bsu018_u:253": " teṣāṃ ca bodhisattvānāṃ mahāsattvānāṃ ye padmāyāṃ lokadhātau pratyājātāḥ pratyājāyiṣyanti vā teṣāṃ catvāriṃśadantarakalpāyuḥpramāṇaṃ /",
    "K10bsu018_u:254": " pūrvaṃ ca kulaputra sā padmā lokadhātuścandanā nāma babhūva,",
    "K10bsu018_u:255": " na tvevaṃ pariśuddhābhūnna tvevam ākīrṇā śuddhasattvairbabhūva yathaitarhi padmā lokadhātuḥ /",
    "K10bsu018_u:256": " candanāyāṃ kulaputra lokadhātau candrottamo nāmābhūt tathāgato 'rhan samyaksaṃbuddho",
    "K10bsu018_u:257": " vidyācaraṇasampannaḥ sugato lokavidanuttaraḥ puruṣadamyasārathiḥ śāstā devānāṃ ca",
    "K10bsu018_u:258": " manuṣyāṇāṃ ca buddho bhagavān,",
    "K10bsu018_u:259": " sa cāpi viṃśatyantarakalpān dharmaṃ deśitavān /",
    "K10bsu018_u:260": " parinirvāṇakālasamaye (KpSū 20)",
    "K10bsu018_u:261": " cāpyekatyā bodhisattvāḥ praṇidhānavaśitayānyadbuddhakṣetraṃ saṃkrāntāḥ /",
    "K10bsu018_u:262": " ye cāvaśiṣṭā bodhisattvāsteṣām etadavocan - “adyarātrau madhyame yāme candrottamastathāgato 'rhan samyaksaṃbuddhaḥ parinirvāsyati,",
    "K10bsu018_u:263": " parinirvṛtasya bhagavato daśāntarakalpān saddharmaḥ sthāsyati /",
    "K10bsu018_u:264": " kaḥ saddharmāntardhānasyānantaramanuttarāṃ samyaksaṃbodhimabhisaṃbhotsyate?“",
    "K10bsu018_u:265": " tena khalu punaḥ samayena gaganamudro nāma bodhisattvaḥ,",
    "K10bsu018_u:266": " sa pūrvapraṇidhānena candrottamena tathāgatenārhatā samyaksaṃbuddhena vyākṛtaḥ /",
    "K10bsu018_u:267": " “bhaviṣyasi tvaṃ kulaputra mama parinirvṛtasya daśābhyantarakalpān saddharmaḥ sthāsyati /",
    "K10bsu018_u:268": " rātryāḥ prathame yāme mama saddharmo 'ntarahāsyati,",
    "K10bsu018_u:269": " tatraiva rātryāḥ paścime yāme tvamanuttarāṃ samyaksaṃbodhimabhisaṃbhotsyase,",
    "K10bsu018_u:270": " padmottaro nāma bhaviṣyasi tathāgato 'rhan samyaksaṃbuddho vidyācaraṇasampanno yāvadbuddho bhagavāṃs” /",
    "K10bsu018_u:271": " tatkālaṃ te bodhisattvā mahāsattvā yena candrottamastathāgato 'rhan samyaksaṃbuddho bhagavāṃstenopajagmuḥ,",
    "K10bsu018_u:272": " upetya candrottamasya tathāgatasyārhataḥ samyaksaṃbuddhasya sarve te bodhisattvāḥ samādhānabalena nānāprakārairbodhisattvavikurvaiścandrottamasya (KpSū 21)",
    "K10bsu018_u:273": " tathāgatasya pūjāṃ kṛtvā triskṛtvaśca pradakṣiṇīkṛtvā bhagavantametadavocan - “icchāmo vayam bhadanta bhagavan nime daśābhyantarakalpā nirodhamavahitena cittenātināmayituṃ” /",
    "K10bsu018_u:274": " tatra khalu kulaputra candrottamastathāgato 'rhan samyaksaṃbuddho gaganamudraṃ bodhisattvam",
    "K10bsu018_u:275": " mahāsattvamāmantryaitadavocat - “udgṛhṇa tvaṃ kulaputremaṃ sarvajñātākāradhāraṇīmukhapraveśaṃ",
    "K10bsu018_u:276": " sarvātītānāgataistathāgatairarhadbhiḥ samyaksaṃbuddhairyauvarājyābhiṣiktānāṃ bodhisattvānāṃ deśitaṃ,",
    "K10bsu018_u:277": " ye caitarhi daśasu dikṣu sarvalokadhātuṣu buddhā bhagavantastiṣṭhanti dhriyante yāpayanti te 'pi buddho bhagavanto yauvarājyābhiṣiktānāṃ bodhisattvānāṃ",
    "K10bsu018_u:278": " ye 'pi te bhaviṣyantyanāgate 'dhvani buddhā bhagavantaste 'pi yauvarājyābhiṣiktānāṃ bodhisattvānāmimaṃ sarvajñatākāradhāraṇīmukhapraveśaṃ deśayiṣyanti / tadyathā;",
    "K10bsu018_u:279": " jalijalini mahājalini phutke butke sammade mahāsammade devāṃ aṭi caṭi ṭake ṭharaṭhakke amimakasi (KpSū 22)",
    "K10bsu018_u:280": " hilicilitili ruruke mahāruruke jaye durjaye jayamati śānte śāntanirghoṣaṇi amūle",
    "K10bsu018_u:281": " ale amūlaparichinne mārasainya vitrāsane mukte muktapariśuddhe abhīte bhayamocane",
    "K10bsu018_u:282": " bhāradroharaṇā dānta vidyāvidyā varuttame,",
    "K10bsu018_u:283": " nigrahaṃ paravādināṃ dharmavādināmanugrahaṃ ārakṣā dharmavādināṃ caturṇāṃ smṛtyupasthānānām adhimuktipadaprakāśanapadamidaṃ /",
    "K10bsu018_u:284": " buddhakāśaye amama nimama avevi arthe arthani stīraṇe lokādhimukte sandadha paribhāvane,",
    "K10bsu018_u:285": " caturṇāmāryavaṃśānāṃ adhimuktipadaprakāśanapadā /",
    "K10bsu018_u:286": " bhāṣīthe bhāṣaṇe dhāre dhārayati gupte śubhe śubhaprade tatphale agraphale 'niṣphale",
    "K10bsu018_u:287": " nilaha samukta amukta nirmukte atravita vimuktavati vilaphala ayukta iviti diviti",
    "K10bsu018_u:288": " ratitula tulamaṃ ahiṃsāma ititāva atvānatvāna sarvaloka anaka livindha abhūsare hatamatte",
    "K10bsu018_u:289": " veśāgravate aphala kaphala,",
    "K10bsu018_u:290": " trayāṇām ārakṣitānāṃ adhimuktipadamidaṃ /",
    "K10bsu018_u:291": " (KpSū 23)",
    "K10bsu018_u:292": " jaḍataḥ aniharavavatavyo idaṃ phalaṃ niyomaphalaṃ samudānāya vibhuṣa paśya sāmantra",
    "K10bsu018_u:293": " anumanto akumanto chedāvane mantrastā daśabala vigrahasthā isusthita sunikhama tīkṣṇamati",
    "K10bsu018_u:294": " āloko atitṛṣṇā adimati,",
    "K10bsu018_u:295": " pratyutpannabuddhapūrvaprahāre caturṇāṃ samyakprahāṇānāṃ adhimuktipadaprakāśanapadamidaṃ /",
    "K10bsu018_u:296": " anye manye mane mamane vire virate śame śamitā viśānte mukte nirakṣame same samasame",
    "K10bsu018_u:297": " kṣaye akṣaye ajiti śānte samiṣṭhe dhāraṇī ālokāvabhāse ratnavrate raśmyavate jñānavate",
    "K10bsu018_u:298": " meruvate kṣayanidarśane lokapradīpanidarśane,",
    "K10bsu018_u:299": " caturṇāṃ pratisaṃvidāmadhimuktipadaprakāśanapadamidaṃ /",
    "K10bsu018_u:300": " cakṣa ābhāsanidarśane jñānālokanidarśanaṃ ca prabhāsane sarvendriya bhūmātikrante sarvasarve vamāṃ sarve prāthavā kṣayaṃ kare gokāha vadane lokānudarśana vibhū,",
    "K10bsu018_u:301": " caturṇāṃ ṛddhipādānām adhimuktipadaprakāśanapadamidam /",
    "K10bsu018_u:302": " (KpSū 24)",
    "K10bsu018_u:303": " acale buddhe dṛdhapracale sattve gṛhna siddhi kaṃpati nisiddha smahiddhe parekasire",
    "K10bsu018_u:304": " some caṇḍe datve acale acale apare vicivale nipare pracacale prasare anayan prabhyāse",
    "K10bsu018_u:305": " kaṃkame prabhāvini same nijase grakrame nayute,",
    "K10bsu018_u:306": " indriyāṇāṃ balānām adhimuktipadaprakāśanapadamidaṃ /",
    "K10bsu018_u:307": " puṣpe supuṣpe drumaparihāre abhayarucire cekaratke akṣayamastu ninile mamale pañcaśiśire lokasya vijñāne nayasaṃgṛhīte ca yukte succendena,",
    "K10bsu018_u:308": " saptānāṃ bodhyaṅgānāṃ adhimuktipadaprakāśanapadamidaṃ /",
    "K10bsu018_u:309": " cakravajre maitra samāpade krānte kete karuṇa rudīkṣayi prītirūpe kṣamasaṃpanne arake varate kharo khare amūle mūle sādhane,",
    "K10bsu018_u:310": " caturṇāṃ vaiśāradyānām adhimuktipadaprakāśanapadamidaṃ /",
    "K10bsu018_u:311": " vartte cakre cakradhare varacakre vare prare hile hile dhare ārūpāvate huhure yathā jibhaṃga niṃbare yathāgne yathāparaṃ cariniśe yathā bhayaririśi (KpSū 25)",
    "K10bsu018_u:312": " satyanirhāra jaracavila vīryanirhāra cure mārganirhāra samādhinirhāra prajñānirhāra",
    "K10bsu018_u:313": " vimuktinirhāra vimuktijñānadarśananirhāra nakṣatranirhāra candranirhāra sūryanirhāra",
    "K10bsu018_u:314": " padāścaturuttaratathāgatena adbhutaṃ niradbhutaṃ saṃbuddhaṃ abuddha ihabuddhaṃ tatrabuddhaṃ",
    "K10bsu018_u:315": " nihaṃgamapare alaha dalaha paṇḍare paṇḍare tatrāntalu māṃgagharaṇi pūṭani saṃpūṭani",
    "K10bsu018_u:316": " gatapraṃgamanuniruva nāśani nāśabandhani cicchini cicchidra mayova hidiṃgamā vare",
    "K10bsu018_u:317": " mare hanane bharaṃ bhare bhinde bhire bhire ruṣare śaraṇe darane pravartte varaṇāḍaye",
    "K10bsu018_u:318": " vidranvumā varakhumā brahmacāriṇa indravani dhidhirāyani maheśvaralalani mamasume",
    "K10bsu018_u:319": " alamini ekākṣaraci vaṃcani carasti ābhicaṇḍāla sūre sarvasurā āvarasurā punakanitāṃ",
    "K10bsu018_u:320": " paṇḍitāṃ āyinakaṇḍi jabhāme gandhare atra runimakare bhirohiṇī siddhamatte vilokamate,",
    "K10bsu018_u:321": " buddhādhiṣṭhite dhāraṇīmukhe daśānāṃ balānām adhimuktiprakāśanapadamidaṃ” //",
    "K10bsu018_u:322": " (KpSū 26)",
    "K10bsu018_u:323": " samanantarārabdhe khalu punarbhagavatā asmin sarvajñatākāradhāraṇīmukhapraveśe atha",
    "K10bsu018_u:324": " tāvadiyaṃ trisāhasramahāsāhasralokadhātuḥ ṣaḍvikāraṃ kaṃpitā prakaṃpitā saṃprakaṃpitā",
    "K10bsu018_u:325": " calitā pracalitā saṃpracalitā kṣubhitā prakṣubhitā saṃprakṣubhitā garjitā pragarjitā saṃpragarjitā,",
    "K10bsu018_u:326": " unnamati praṇamati saṃpraṇamati /",
    "K10bsu018_u:327": " tathārūpaścāvabhāsaḥ prādurbhūtaḥ yaddaśasu dikṣu gaṇanāsamatikrāntā gaṅgānadīvālikāsamā lokadhātavaḥ udāreṇāvabhāsena sphuṭā babhūva /",
    "K10bsu018_u:328": " naiva tasmin samaye sumerucakravāḍamahācakravāḍaḥ cakṣuṣa ābhāsamāgacchanti /",
    "K10bsu018_u:329": " daśasu dikṣu gaṇanāsamātikrāntā lokadhātavaḥ samāpāṇitalajātā saṃdṛśyante /",
    "K10bsu018_u:330": " ye 'pi te bodhisattvā mahāsattvā daśasu dikṣu gaṇanāsamatikrāntāsu lokadhātuṣu prativasanti,",
    "K10bsu018_u:331": " ye samādhidhāraṇīkṣāntipratilabdhāḥ,",
    "K10bsu018_u:332": " te tathāgatabalena svakasvakeṣu buddhakṣetreṣvantarhitā imāṃ sahāṃ lokadhātumāgatvā gṛdhrakūṭe parvate bhagavataḥ sakāśam upasaṃkrāntā,",
    "K10bsu018_u:333": " upasaṃkramya bhagavataḥ pādau śirasā vanditvā nānāprakārairvividhairbodhisattvavikurvitairbhagavataḥ pūjāṃ kṛtvā tatraiva niṣeduḥ sarvajñatākāradhāraṇīmukhapraveśaśravaṇārthaṃ",
    "K10bsu018_u:334": " gaṇanāsamatikrāntāśca devanāgayakṣāsurakumbhāṇḍapiśācā (KpSū 27)",
    "K10bsu018_u:335": " yena gṛdhrakūṭaḥ parvato yena ca bhagavāṃstenopajagmuḥ,",
    "K10bsu018_u:336": " upetya bhagavataḥ pādau śirobhirabhivandya,",
    "K10bsu018_u:337": " ekānte niṣedurimaṃ ca sarvajñatākāradhāraṇīmukhapraveśaṃ śravaṇārthāṃ /",
    "K10bsu018_u:338": " ye cātra bodhisattvā mahāsattvāḥ sannipatitāste sarve padmāṃ buddhakṣetraṃ paśyanti sma,",
    "K10bsu018_u:339": " padmottaraṃ ca tathāgatamarhantaṃ samyaksaṃbuddhaṃ mahatā bodhisattvagaṇena parivṛtaṃ /",
    "K10bsu018_u:340": " samanantarodāhṛtasya cāsya bhagavatā sarvajñatākāradhāraṇīmukhapraveśasya dvāsaptabhirgaṅgānadīvālikāsamairbodhisattvairmahāsattvairiyaṃ dhāraṇī",
    "K10bsu018_u:341": " dhāraṇīpratilabdhāśca te bodhisattvā daśasu dikṣu gaṇanāsamatikrāntān lokadhātusthān buddhān bhagavataḥ paśyanti sma,",
    "K10bsu018_u:342": " sarvāṃśca buddhakṣetraguṇavyūhān paśyanti sma /",
    "K10bsu018_u:343": " āścaryaprāptāste samādhibalena bodhisattvavikurvitena ca buddhapūjāṃ kṛtvā tasthuḥ /",
    "K10bsu018_u:344": " bhagavāṃstān evam āha - “imaṃ kulaputra sarvajñatākāradhāraṇīmukhapraveśaṃ bodhisattvo",
    "K10bsu018_u:345": " mahāsattvo bhāvayamānaścaturaśītidhāraṇīmukhaśatasahasrāṇi pratilabhate,",
    "K10bsu018_u:346": " dvāsaptatiśca dhāraṇīmukhasahasrāṇi pratilabhate,",
    "K10bsu018_u:347": " ṣaṣṭiṃ ca samādhimukhasahasrāṇi pratilabhate /",
    "K10bsu018_u:348": " imāṃ ca dhāraṇīṃ (KpSū 28)",
    "K10bsu018_u:349": " pratilabdho bodhisattvo mahāsattvo mahāmaitrīṃ pratilabhate mahākaruṇāṃ pratilabhate /",
    "K10bsu018_u:350": " kevalamasya samādheḥ pratilābhāya bodhisattvo mahāsattvaḥ saptatriṃśadbodhipakṣān dharmān avabudhyate sarvajñajñānaṃ ca pratilabhate /",
    "K10bsu018_u:351": " iha ca sakalabuddhadharmāṇāṃ parigrahaḥ /",
    "K10bsu018_u:352": " imāṃ ca dhāraṇīṃ svabhāvena buddhvā buddhā bhagavantaḥ sattvānāṃ dharmāṃ deśayanti,",
    "K10bsu018_u:353": " na cātikṣipraṃ parinirvāyanti /",
    "K10bsu018_u:354": " paśyata kulaputrāsyāḥ sarvajñatākāradhāraṇīmukhapraveśāyā dhāraṇyā anubhāvenāyaṃ mahataḥ pṛthivīcālasya prādurbhūtaḥ,",
    "K10bsu018_u:355": " mahāṃścābhāso yenāvabhāsenānantāparyantā buddhakṣetrā udāreṇāvabhāsena sphuṭā,",
    "K10bsu018_u:356": " yenāvabhāsenānantāparyantebhyo buddhakṣetrebhya ime 'nantāparyantā bodhisattvā abhyāgatāḥ,",
    "K10bsu018_u:357": " imaṃ sarvajñatākāradhāraṇīmukhapraveśaṃ śravaṇārthaṃ /",
    "K10bsu018_u:358": " ye ceha sahāyāṃ lokadhātāvanantāparyantā devāḥ kāmāvacarā rūpāvacarā nāgā yakṣāsuramanuṣyāmanuṣyā vā imāṃ sarvajñatākāradhāraṇīmukhapraveśaṃ",
    "K10bsu018_u:359": " te sahaśravaṇena sarvajñatākāradhāraṇīmukhapraveśasyāvaivartino bhavantyanuttarāyāṃ samyaksaṃbodhau /",
    "K10bsu018_u:360": " likhamānaścāvirahito bhavati buddhadarśanena dharmaśravaṇena saṅghopasthānena yāvadanuttareṇa parinirvāṇena; (KpSū 29)",
    "K10bsu018_u:361": " svādhyāyamānaśca bodhisattva imaṃ sarvajñatākāradhāraṇīmukhapraveśaṃ sarvāṇi gāḍhakarmāṇi niravaśeṣaṃ kṣapayati,",
    "K10bsu018_u:362": " janmaparivartena ca prathamāṃ bhūmimākrāmati;",
    "K10bsu018_u:363": " bhāvayamānaśca bodhisattvo mahāsattva imaṃ sarvajñatākāradhāraṇīmukhapraveśaṃ,",
    "K10bsu018_u:364": " yadi tasya bodhisattvasya pañcānantaryāṇi karmāṇi kṛtāṇi syurupacitāṇi tānyapyasya parikṣayaṃ gacchanti,",
    "K10bsu018_u:365": " yena janmaparivartena ca prathamāṃ bhūmimavakrāmati;",
    "K10bsu018_u:366": " yasya nāstyanantaryāṇi tasya tena janmanā sarvāṇyanyāni karmāṇi niravaśeṣaṃ parikṣayaṃ gacchanti,",
    "K10bsu018_u:367": " janmaparivartena ca prathamāṃ bhūmimavakrāmati /",
    "K10bsu018_u:368": " yo 'pi na bhāvayati na svādhyāyati śṛṇvanaśca dharmabhāṇakasya paṭṭaṃ bandhati,",
    "K10bsu018_u:369": " tasya gaṅgānadīvālikāsamā buddhā bhagavantastiṣṭhanto dhriyanto yāpayantaḥ anyalokadhātusthāḥ sādhukāramanupradāsyanti,",
    "K10bsu018_u:370": " te 'pi buddhā bhagavanto vyākariṣyantyanuttarāyāṃ samyaksaṃbodhau,",
    "K10bsu018_u:371": " na cireṇa cāsau bodhisattvaḥ paṭṭaparityāgena yauvarājye 'bhiṣicyate,",
    "K10bsu018_u:372": " ekajātipratibaddhaśca bhavatyanuttarāyāṃ samyaksaṃbodhau /",
    "K10bsu018_u:373": " evameva yaḥ kaścid gandhena pūjāṃ karoti so 'pi na cireṇānuttarāṃ samyaksaṃbodhigandhasya lābhī bhavati,",
    "K10bsu018_u:374": " puṣpeṇa pūjāṃ kṛtvā (KpSū 30)",
    "K10bsu018_u:375": " dharmabhāṇakasyānuttarāṇi jñānapuṣpāṇi pratilabhate,",
    "K10bsu018_u:376": " bhakṣyānnapānaṃ dattvā dharmabhāṇakasyānuttarasya tathāgatāhārasya lābhī bhavati bodhisattvaḥ,",
    "K10bsu018_u:377": " vastreṇācchādya dharmabhāṇakamanuttaratathāgatavarṇalābhī bhavati;",
    "K10bsu018_u:378": " yaśca dharmabhāṇakaṃ ratnairācchādayati so 'pyacirāt saptatriṃśatāṃ bodhipākṣikadharmaratnāṇāṃ lābhī bhavati /",
    "K10bsu018_u:379": " tadevaṃ mahārthikaḥ kulaputra bodhisattvānāṃ mahāsattvānāṃ ayaṃ sarvajñatākāradhāraṇīmukhapraveśaḥ /",
    "K10bsu018_u:380": " tatkasmāddheto?",
    "K10bsu018_u:381": " yasmād atra sākalyena bodhisattvapiṭakamupadiṣṭaṃ /",
    "K10bsu018_u:382": " anena ca sarvajñatākāradhāraṇīmukhapraveśena bodhisattvo mahāsattvaḥ asaṅgapratibhānatāṃ pratilabhate,",
    "K10bsu018_u:383": " manojñadharmacatuṣkaṃ ca pratilabhate /",
    "K10bsu018_u:384": " ebhiḥ kulaputra sarvajñatākāradhāraṇīmukhapraveśaiścandrottamastathāgato 'rhan samyaksaṃbuddho yadā gaganamudraṃ bodhisattvaṃ mahāsattvamavādata tathaiva pṛthivīcālo 'bhūt,",
    "K10bsu018_u:385": " mahataścāvabhāsasya loke prādurbhāvo 'bhut,",
    "K10bsu018_u:386": " gaṇanātikrāntāni ca daśasu dikṣu buddhakṣetrāṇyudāreṇāvabhāsena sphuṭānyabhūvan /",
    "K10bsu018_u:387": " evameva samāni pāṇitalopamāni viṣamāni pṛthivīpradeśāni dṛśyante /",
    "K10bsu018_u:388": " ye ca tatra bodhisattvāḥ sannipatitāste daśasu dikṣu gaṇanāsamatikrānteṣu buddhakṣetreṣu (KpSū 31)",
    "K10bsu018_u:389": " buddhān bhagavataḥ paśyanti /",
    "K10bsu018_u:390": " evameva daśabhyo digbhyo gaṇanāsamatikrāntebhyo buddhakṣetrebhyo gaṇanāsamatikrāntā",
    "K10bsu018_u:391": " bodhisattvāścandanāṃ lokadhātumupasaṃkrāntāścandrottamasya tathāgatasyārhataḥ samyaksaṃbuddhasya",
    "K10bsu018_u:392": " vandanāya paryupāsanāya,",
    "K10bsu018_u:393": " idam eva sarvajñatākāradhāraṇīmukhapraveśaṃ śrotuṃ” //",
    "K10bsu018_u:394": " tatra kulaputra candrottamastathāgato 'rhan samyaksaṃbuddho bodhisattvān mahāsattvān",
    "K10bsu018_u:395": " āmantrayate - “abhijānāmyahaṃ kulaputra ye bodhisattvā ekajātipratibaddhāsta imān",
    "K10bsu018_u:396": " daśāntarakalpān nirodhām avahitena cetasā viharitvāvaśiṣṭā bodhisattvā asya gaganamudrasya",
    "K10bsu018_u:397": " bodhisattvasya sakāśādimān daśāntarakalpān imameva sarvajñatākāradhāraṇīmukhapraveśaṃ",
    "K10bsu018_u:398": " bodhisattvapiṭakaṃ śrutavanto 'bhūvan” /",
    "K10bsu018_u:399": " imān daśāntarakalpān dharmaṃ śrutvā daśasu dikṣu teṣu gaṇanāsamatikrānteṣu buddhakṣetreṣu",
    "K10bsu018_u:400": " teṣāṃ gaṇanātikrāntānāṃ tiṣṭhatāṃ dhriyatāṃ yāpayatāṃ bhagavatāmantike cittamabhiprasādya",
    "K10bsu018_u:401": " tena cittaprasādahetunāvaruptakuśalamūlā bhūtvā nānāvidhairbodhisattvavikurvitaiḥ",
    "K10bsu018_u:402": " candrottamasya tathāgatasyārhataḥ samyaksaṃbuddhasya pūjāṃ kṛtvā,",
    "K10bsu018_u:403": " bhagavantametadavocan - “eṣāṃ bhadanta (KpSū 32)",
    "K10bsu018_u:404": " daśānāmantarakalpānām atyayena gaganamudro bodhisattvo mahāsattvo 'nuttaraṃ dhārmikaṃ dharmacakraṃ pravartayiṣyati?” /",
    "K10bsu018_u:405": " candrottama āha - “evameva kulaputremam,",
    "K10bsu018_u:406": " eṣām daśānām antarakalpānāmatyayena gaganamudro bodhisattvo mahāsattvo 'nuttarāṃ samyaksaṃbodhimabhisaṃbhotsyate,",
    "K10bsu018_u:407": " tasyāmeva rātryāmatyayena dhārmikaṃ dharmacakraṃ pravartayiṣyati,",
    "K10bsu018_u:408": " bodhisattvānāmiha daśāntarakalpānidameva sarvajñatākāradhāraṇīmukhapraveśaṃ deśayiṣyati /",
    "K10bsu018_u:409": " tatra yo bodhisattvo mahāsattvastasyāntikāddharmaṃ śroṣyati taṃ dharmaṃ śrutvā kuśalamulānyavaropayitvā,",
    "K10bsu018_u:410": " yasmin samaye gaganamudro bodhisattvo 'nuttarāṃ samyaksaṃbodhimabhisaṃbhotsyate;",
    "K10bsu018_u:411": " so 'bhisaṃbuddhabodhiṃ dhārmikaṃ dharmacakraṃ pravaracakraṃ avaivartikacakraṃ pravartayitvā bahubodhisattvakoṭīnayutaśatasahasrāvaivartikāṃ",
    "K10bsu018_u:412": " ye bodhisattvā iha daśāntarakalpān tasya sakāśādimaṃ sarvajñatākāradhāraṇīmukhapraveśaṃ dharmaṃ deśāmānaṃ śroṣyanti te tasmin samaye dharmaṃ śrutvā ekajātipratibaddhā bhaviṣyanti,",
    "K10bsu018_u:413": " ye tu kalpaṃ śroṣyanti te bodhisattvāstasmin samaye bhūmimavakramiṣyanti,",
    "K10bsu018_u:414": " avaivartikāśca bhaviṣyanti (KpSū 33)",
    "K10bsu018_u:415": " anuttarāyāṃ samyaksaṃbodhau,",
    "K10bsu018_u:416": " tasminneva samaye imāṃ dhāraṇīṃ paryantato lapsyante” ityuktvā,",
    "K10bsu018_u:417": " candrottamastathāgato 'rhan samyaksaṃbuddho bodhisattvānāṃ mahāsattvānāṃ vividhāni buddhaviṣayaprātihāryāṇi saṃdarśayitvā,",
    "K10bsu018_u:418": " gaganamudrasya bodhisattvasya mahāsattvasya nārāyaṇaṃ samādhiṃ nidarśayitvā,",
    "K10bsu018_u:419": " vajramayamātmabhāvamadhitiṣṭhati prabhāvyūhaṃ samādhiṃ nidarśayati sma /",
    "K10bsu018_u:420": " yena pravartitaṃ dharmacakramiha daśāntarakalpān bodhisattvānāmidaṃ",
    "K10bsu018_u:421": " sarvajñatākāradhāraṇīmukhapraveśaṃ dharmaṃ deśayati,",
    "K10bsu018_u:422": " sarvabuddhakṣetreṣu buddhānubhāvena lakṣaṇānuvyañjanairavabhāsitaḥ saṃdṛśyate,",
    "K10bsu018_u:423": " vajramaṇḍalasamādhiṃ nidarśayati /",
    "K10bsu018_u:424": " yena bodhyāsane supravartitadharmacakro bodhisattvānāṃ dharmaṃ deśayati,",
    "K10bsu018_u:425": " cakramālaṃ samādhiṃ nidarśayati /",
    "K10bsu018_u:426": " yena dharmacakraṃ pravartayamāno bahuprāṇakoṭīnayutaśatasahasrāṇi avaivartikāṃ sthāpayati /",
    "K10bsu018_u:427": " dharmacakrapravartanāyeti viditvā gaganamudro bodhisattvo mahāsattvo 'parimitena",
    "K10bsu018_u:428": " bodhisattvasaṅghena bhagavatāḥ pūjāṃ kṛtvā svakasvakeṣu kūṭāgāreṣu praviśya sthitāścandrottamo",
    "K10bsu018_u:429": " 'pi tathāgato 'rhan samyaksaṃbuddhastāmeva rātrimanupadhiśeṣe nirvāṇadhātau parinirvṛtaste (KpSū 34)",
    "K10bsu018_u:430": " ca bodhisattvāstasyāmeva rātryāmatyayāt tasya bhagavataḥ śarīre pūjāṃ kṛtvā svakasvakeṣu kūṭāgāreṣu praviśanti sma /",
    "K10bsu018_u:431": " apare punarbodhisattvāḥ svakasvakaṃ buddhakṣetraṃ gatāḥ /",
    "K10bsu018_u:432": " ye ca tatra bodhisattvā ekajātipratibaddhāste nirodhasamādhānenaitān daśāntarakalpān atināmayanti /",
    "K10bsu018_u:433": " gaganamudro bodhisattvo mahāsattvo bodhisattvān mahāsattvān ārabhya dharmaṃ deśayati,",
    "K10bsu018_u:434": " teṣāṃ ca bodhisattvānāṃ mahāsattvānāṃ daśāntarakalpān kuśalamūlānyavaropitavān /",
    "K10bsu018_u:435": " so 'dyarātrāvanuttarāṃ samyaksaṃbodhimabhisaṃbuddhaḥ:",
    "K10bsu018_u:436": " tena cādya dharmacakraṃ pravartitaṃ,",
    "K10bsu018_u:437": " mahāprātihāryaṃ kṛtaṃ,",
    "K10bsu018_u:438": " anekāni prāṇikoṭīnayutaśatasahasrāṇi avaivartikānyanuttarāyāṃ samyaksaṃbodhau pratiṣṭhāpitāni /",
    "K10bsu018_u:439": " asmin khalu punaḥ sarvajñatākāradhāraṇīmukhapraveśe bhāṣyamāṇe aśītīnāṃ bodhisattvanayutaśatasahasrāṇām anutpattikeṣu dharmeṣu kṣāntipratilabdhā,",
    "K10bsu018_u:440": " dvānavatiśca prāṇakoṭyo 'vaivartikāṃ sthāpitā anuttarāyāṃ samyaksaṃbodhau,",
    "K10bsu018_u:441": " dvāsaptatibhiśca bodhisattvanayutairiyaṃ sarvajñatākāradhāraṇīmukhapraveśā dhāraṇī pratilabdhā,",
    "K10bsu018_u:442": " gaṇanātikrāntānāṃ devamanuṣyāṇāmanuttarāyāṃ samyaksaṃbodhau cittānyutpāditāni” //",
    "K10bsu018_u:443": " (KpSū 35)",
    "K10bsu018_u:444": " atha khalu ratnacandravairocano bodhisattvo mahāsattvo bhagavantametadavocat - “katamairbhadanta bhagavan dharmaiḥ samanvāgato bodhisattvo mahāsattva imāṃ dhāraṇīṃ pratilabhate?” /",
    "K10bsu018_u:445": " bhagavān āha - “caturbhiḥ kulaputra dharmaiḥ samanvāgato bodhisattvo mahāsattva imāṃ dhāraṇīṃ pratilabhate /",
    "K10bsu018_u:446": " katamaiścaturbhi?",
    "K10bsu018_u:447": " , iha bodhisattvo mahāsattvaścaturṣvāryavaṃśeṣu vyavasthito bhavati /",
    "K10bsu018_u:448": " katameṣu caturṣu?",
    "K10bsu018_u:449": " , iha bodhisattvo mahāsattva itaretareṇa cīvareṇa saṃtuṣṭo bhavati /",
    "K10bsu018_u:450": " itaretaracīvarasaṃtuṣṭaśca varṇavādī bhavati /",
    "K10bsu018_u:451": " sa na cīvarahetorapratirūpāṃ eṣaṇāṃ samāpadyate /",
    "K10bsu018_u:452": " alabdhacīvaro na paritapyate,",
    "K10bsu018_u:453": " labdhvā ca cīvaramaraktaḥ paribhuṅkte,",
    "K10bsu018_u:454": " asakto 'gṛddho 'grathito 'mūrcchito 'navadhyavasito 'nadhyavasānamāpannaḥ,",
    "K10bsu018_u:455": " ādīnavadarśī niḥsaraṇaṃ prajānaṃ paribhuṅkte /",
    "K10bsu018_u:456": " asmin prathame āryavaṃśe vyavasthito bhavati bodhisattvo mahāsattvaḥ /",
    "K10bsu018_u:457": " yathā cīvaram evaṃ piṇḍapātaṃ śayyāsanaṃ /",
    "K10bsu018_u:458": " punaraparaṃ bodhisattvo mahāsattva itaretareṇa glānapratyayabhaiṣajyapariṣkāreṇa saṃtuṣṭo bhavati /",
    "K10bsu018_u:459": " itaretaraglānapratyayabhaiṣajyapariṣkārasaṃtuṣṭaśca varṇavādī bhavati /",
    "K10bsu018_u:460": " sa (KpSū 36) glānapratyayabhaiṣajyapariṣkārahetorapratirūpameṣaṇāṃ na samāpadyate /",
    "K10bsu018_u:461": " so 'labdhyaglānapratyayabhaiṣajyaṃ na paritapyate,",
    "K10bsu018_u:462": " pratilabdhvāraktaḥ paribhuṅkte 'gṛddho hyagrathito 'mūrcchito 'navadhyavasito 'nadhyavasānamāpanna ādīnavadarśī niḥsaraṇaṃ prajānaṃ paribhuṅkte",
    "K10bsu018_u:463": " eṣu caturṣvāryavaṃśeṣu vyavasthito bhavati /",
    "K10bsu018_u:464": " ebhiścaturbhirdharmaiḥ samanvāgato bodhisattvo mahāsattva imāṃ dhāraṇīṃ pratilabhate bhāvayati ca /",
    "K10bsu018_u:465": " aparaiḥ pañcabhirdharmaiḥ samanvāgato bodhisattvo mahāsattva imāṃ sarvajñatākāradhāraṇīmukhapraveśadhāraṇīṃ pratilabhate /",
    "K10bsu018_u:466": " katamaiḥ pañcabhir?",
    "K10bsu018_u:467": " , iha bodhisattvo mahāsattvaḥ ātmanā śīlavāṃ viharati,",
    "K10bsu018_u:468": " prātimokṣasaṃvarasaṃvṛtaḥ,",
    "K10bsu018_u:469": " ācāragocarasaṃpanno 'ṇumātreṣvavadyeṣu bhayadarśī,",
    "K10bsu018_u:470": " samādāya śikṣati śikṣāpadeṣu,",
    "K10bsu018_u:471": " parānapi śīlavirahitāṃ dṛṣṭvā śīlasaṃpade samādāpayati vinayati niveśayati pratiṣṭhāpayati;",
    "K10bsu018_u:472": " anena prathamena dharmaṇa samanvāgato bodhisattvo mahāsattvaḥ /",
    "K10bsu018_u:473": " punaraparaṃ bodhisattvo mahāsattvaḥ dṛṣṭivyasanagatāṃ sattvāṃ mithyādṛṣṭyāṃ vyutthāpya samyagdṛṣṭyāṃ samādāpayati vinayati niveśayati pratiṣṭhāpayati;",
    "K10bsu018_u:474": " anena dvitīyena (KpSū 37)",
    "K10bsu018_u:475": " dharmeṇa samanvāgato bodhisattvo mahāsattvaḥ /",
    "K10bsu018_u:476": " punaraparaṃ bodhisattvo mahāsattvo 'nācāravyasanagatāṃ sattvān samyagācāre samādāpayati vinayati niveśayati pratiṣṭhāpayati;",
    "K10bsu018_u:477": " anena tṛtīyena dharmeṇa samanvāgato bodhisattvo mahāsattvaḥ /",
    "K10bsu018_u:478": " punaraparam āśayavipannān sattvān āśayasaṃpattau samādāpayati vinayati niveśayati pratiṣṭhāpayati;",
    "K10bsu018_u:479": " anena caturtheṇa dharmeṇa samanvāgato bodhisattvo mahāsattvaḥ /",
    "K10bsu018_u:480": " punaraparaṃ bodhisattvo mahāsattvaḥ śrāvakapratyekabuddhayāne saṃprasthitān sattvān anuttarāyāṃ samyaksaṃbodhau samādāpayati vinayati niveśayati",
    "K10bsu018_u:481": " anena pañcamena dharmeṇa samanvāgato bodhisattvo mahāsattvaḥ /",
    "K10bsu018_u:482": " ebhiḥ pañcabhirdharmaiḥ samanvāgato bodhisattvo mahāsattva imāṃ dhāraṇīṃ pratilabhate /",
    "K10bsu018_u:483": " aparaiḥ ṣaḍbhirdharmaiḥ samanvāgato bodhisattvo mahāsattva imāṃ dhāraṇīṃ pratilabhate /",
    "K10bsu018_u:484": " katamaiḥ ṣaḍbhir?",
    "K10bsu018_u:485": " , iha bodhisattvo mahāsattvaḥ svayameva bahuśruto bhavati śrutādhāraḥ śrutasannicayaḥ,",
    "K10bsu018_u:486": " tasya ye te dharmā ādau kalyāṇā madhye kalyāṇāḥ paryavasāne kalyāṇāḥ svarthāḥ suvyañjanāḥ kevalaṃ paripūrṇaṃ (KpSū 38)",
    "K10bsu018_u:487": " pariśuddhaṃ paryavadātaṃ brahmacaryaṃ abhivadamānā abhivadanti,",
    "K10bsu018_u:488": " tadrūpā anena dharmā bahavaḥ śrutā bhavanti dhṛtā vacasā paricitā manasā anvīkṣitā dṛṣṭyā supratividhāḥ,",
    "K10bsu018_u:489": " sa evaṃ bahuśrutaḥ samānaḥ parān aśrutān sattvān bāhuśrutye samādāpayati vinayati niveśayati pratiṣṭhāpayati;",
    "K10bsu018_u:490": " anena prathamena dharmeṇa samanvāgato bhavati /",
    "K10bsu018_u:491": " punaraparaṃ bodhisattvo mahāsattvo 'nīrṣyako bhavati amatsarī,",
    "K10bsu018_u:492": " sa parān īrsyāmātsaryābhibhūtān sattvān anīrṣyāyām tyāgasaṃpadi ca samādāpayati yāvat pratiṣṭhāpayati;",
    "K10bsu018_u:493": " anena dvitīyena dharmeṇa samanvāgato bodhisattvo mahāsattvo bhavati /",
    "K10bsu018_u:494": " punaraparaṃ bodhisattvaḥ sattvānāmaviheṭhanajātīyo bhavati abhayapradātā,",
    "K10bsu018_u:495": " nānopadravairupadrūtān sattvān upadravebhyaḥ parimocayati,",
    "K10bsu018_u:496": " akuhakaśca bhavatyalapako 'śaṭhaśca bhavatyamāyāvī śūnyatayā ca bahulīviharati /",
    "K10bsu018_u:497": " ebhiḥ ṣaḍbhirdharmaiḥ samanvāgato bodhisattvo mahāsattva imāṃ sarvajñatākāradhāraṇīmukhapraveśadhāraṇīṃ pratilabhate /",
    "K10bsu018_u:498": " evaṃrūpairdharmaiḥ samanvāgato bodhisattvo mahāsattvaḥ sarvān samāsavistareṇa saptavarṣāṇīmān (KpSū 39)",
    "K10bsu018_u:499": " drāmiḍamantrapadāṃ triḥ kṛtvā divā pañcamaṇḍalena niṣadya kāyagatāṃ smṛtimupasthāpya śūnyatāvihāreṇa imā evaṃ dramiḍā mantrapadā utsārayitavyāḥ",
    "K10bsu018_u:500": " uttiṣṭhatā samantato daśasu dikṣu tiṣṭhato dhriyato yāpayato buddhān bhagavataḥ smaratā",
    "K10bsu018_u:501": " satataṃ buddhānusmṛtiṃ bhāvayatā saptānāṃ varṣāṇāṃ atyayena imāṃ sarvajñatākāradhāraṇīmukhapraveśadhāraṇīṃ",
    "K10bsu018_u:502": " pratilabhate bodhisattvo mahāsattvaḥ /",
    "K10bsu018_u:503": " asyā dhāraṇyāḥ pratilambhād bodhisattvo mahāsattvastadrūpam āryaṃ prajñācakṣuḥ pratilabhate,",
    "K10bsu018_u:504": " yena prajñācakṣuṣā daśasu dikṣu gaṅgānadīvālikāsameṣu buddhakṣetreṣu tiṣṭhato dhriyato yāpayato mahāprātihāryavidarśayataḥ sarvāṃ paśyati,",
    "K10bsu018_u:505": " teṣāṃ buddhānāṃ bhagavatāṃ smitavidarśanaṃ dṛṣṭvā caturaśītidhāraṇīmukhasahasrāṇi pratilabhate,",
    "K10bsu018_u:506": " dvāsaptatiśca samādhimukhasahasrāṇi pratilabhate,",
    "K10bsu018_u:507": " ṣaṣṭiśca dharmamukhasahasrāṇi pratilabhate /",
    "K10bsu018_u:508": " asyāṃ ca sarvajñatākāradhāraṇīmukhapraveśadhāraṇyāṃ pratiṣṭhito bodhisattvo mahāsattvo mahāmaitrīṃ pratilabhate,",
    "K10bsu018_u:509": " mahākaruṇāṃ pratilabhate /",
    "K10bsu018_u:510": " yena bodhisattvena mahāsattveneyaṃ dhāraṇī pratilabdhā bhavati tena yadi pañcānantaryāṇī karmāṇyācīrṇāni bhavati,",
    "K10bsu018_u:511": " tasya janmāntareṇa (KpSū 40)",
    "K10bsu018_u:512": " parikṣayaṃ gacchanti,",
    "K10bsu018_u:513": " tṛtīye janmani niravaśeṣaṃ tāni karmāṇi naṣṭāni bhavanti,",
    "K10bsu018_u:514": " daśamīṃ ca bhūmimavakrāmati /",
    "K10bsu018_u:515": " yasya tu bodhisattvasya nānantaryāṇi karmāni kṛtāni bhavanti tasyānyāni sarvakarmāvaraṇāni parikṣayaṃ gacchanti,",
    "K10bsu018_u:516": " janmaparivartena daśabhūmīḥ samatikrāmati,",
    "K10bsu018_u:517": " na cirasyedānīṃ saptatriṃśadbodhipakṣān dharmān pratilabhate,",
    "K10bsu018_u:518": " sarvajñajñānaṃ ca pratilabhate /",
    "K10bsu018_u:519": " evaṃ bahukaraḥ kulaputra bodhisattvānāṃ mahāsattvānāmayaṃ sarvajñatākāradhāraṇīmukhapraveśaḥ,",
    "K10bsu018_u:520": " satatasamitaṃ bodhisattvo mahāsattvo buddhānāṃ bhagavatāṃ smitavidarśanāt prātihāryaṃ dṛṣṭvā evaṃrūpeṇa ṛddhiviṣayena samanvāgato bhavati /",
    "K10bsu018_u:521": " yad gaṅgānadīvālikāsameṣu lokadhātuṣu gaṅgānadīvālikāsamānāṃ buddhānāṃ bhagavatāṃ pūjāṃ kṛtvā teṣāṃ buddhānāṃ bhagavatāṃ dharmaṃ śrutvā nānāvidhasamādhikṣāntidhāraṇīṃ",
    "K10bsu018_u:522": " imameva buddhakṣetramāgacchanti /",
    "K10bsu018_u:523": " evaṃ kulaputra bodhisattvānāṃ mahāsattvānāṃ sarvajñatākāradhāraṇīmukhapraveśaḥ karmaparikṣayāya saṃvartate kuśalābhivṛddhaye /",
    "K10bsu018_u:524": " ye ca kulaputra sattvā asyāḥ sarvajñatākāradhāraṇīmukhapraveśadhāraṇyā nāma śroṣyanti (KpSū 41)",
    "K10bsu018_u:525": " tasya ca bhagavataścandrottamasya tathāgatasya,",
    "K10bsu018_u:526": " teṣāṃ sarvakarmāvaraṇāni kṣayaṃ gamiṣyanti,",
    "K10bsu018_u:527": " niyatāśca bhaviṣyanti anuttarāyāḥ samyaksaṃbuddheḥ” /",
    "K10bsu018_u:528": " atha te bodhisattvā evamāhuḥ - “asmābhirbhadanta bhagavan gaṅgānadīvālikāsameṣu atīteṣu buddheṣu bhagavatsu tiṣṭhatsu dhriyatsu yāpayatsu iyaṃ dhāraṇī śrutā ca pratilabdhā ca” /",
    "K10bsu018_u:529": " aparevamāhuḥ - “asmābhirdvigaṅgānadīvālikāsamānāṃ“,",
    "K10bsu018_u:530": " apare “tribhiḥ“,",
    "K10bsu018_u:531": " apare “caturbhiḥ“,",
    "K10bsu018_u:532": " apare “pañcabhiḥ“,",
    "K10bsu018_u:533": " apare “ṣaḍbhiḥ“,",
    "K10bsu018_u:534": " apare “saptabhiḥ“,",
    "K10bsu018_u:535": " apare “aṣṭabhiḥ” /",
    "K10bsu018_u:536": " apare evam āhuḥ,",
    "K10bsu018_u:537": " “asmābhirnavasu gaṅgānadīvālikāsameṣu samyaksaṃbuddheṣu atīteṣu tiṣṭhatsu dhriyamāneṣu yāpayatsu iyaṃ sarvajñatākāradhāraṇīmukhapraveśadhāraṇīṃ śrutvā sarvākāreṇa pratilabdhā” //",
    "K10bsu018_u:538": " maitreyastu bodhisattvo mahāsattva evamāha - “mayā daśagaṅgānadīvālikāsamān kalpān atikramya santāraṇo nāma mahākalpo 'bhūt /",
    "K10bsu018_u:539": " tatredaṃ buddhakṣetraṃ sarvālaṅkāravibhūṣitaṃ nāmābhūt /",
    "K10bsu018_u:540": " sālendrarājo nāma buddho 'bhūd vidyācaraṇasaṃpannaḥ sugato lokavidanuttaraḥ puruṣadamyasārathīḥ śāstā devamanuṣyāṇāṃ buddho bhagavān /",
    "K10bsu018_u:541": " anantakoṭīnayutaśatasahasreṇa bhikṣusaṅghena parivṛtaḥ (KpSū 42)",
    "K10bsu018_u:542": " tathā gaṇanātikrāntairbodhisattvaiḥ parivṛta imāmeva sarvajñatākāradhāraṇīmukhapraveśāṃ dhāraṇīṃ bhāṣitavān,",
    "K10bsu018_u:543": " tasyāntike mayeyaṃ dhāraṇī śrutā bhāvanā paripūryādhigatāḥ /",
    "K10bsu018_u:544": " evamaprameyeṣu kalpeṣu aprameyatareṣu asaṃkhyeyatareṣu atītānāṃ samyaksaṃbuddhānāṃ",
    "K10bsu018_u:545": " tiṣṭhatāṃ dhriyatāṃ yāpayatāṃ asaṃkhyeyairbodhisattvavikurvitaisteṣāṃ buddhānāṃ bhagavatāṃ pūjāṃ kṛtvā,",
    "K10bsu018_u:546": " ekaikasya buddhasya sakāśe aprameyāṇyasaṃkhyeyānyatulyāni aprameyāṇi kuśalamūlānyavaropya puṇyaskandhaḥ parigṛhītastenāhaṃ kuśalamūlena bahubhirbuddhasahasrairvyākṛtaḥ",
    "K10bsu018_u:547": " kālamavekṣyāhaṃ praṇidhānaviṣayenaiva ciraṃ saṃsāre saṃsṛto,",
    "K10bsu018_u:548": " yena me pūrvaṃ saṃsāre saṃsarato 'nuttarā samyaksaṃbodhirnābhisaṃbuddhā,",
    "K10bsu018_u:549": " so 'hamidānīṃ bhagavatā yauvarājyenābhiṣikto,",
    "K10bsu018_u:550": " vimuktipaṭṭaśca me prajñāśirasi baddho 'nuttarāyāṃ samyaksaṃbodhau” /",
    "K10bsu018_u:551": " atha khalu bhagavān maitreyaṃ bodhisattvametad avocat - “evametan maintreya yastvaṃ",
    "K10bsu018_u:552": " sālendrarājasya tathāgatasyārhataḥ samyaksaṃbuddhasyāntikādimāṃ sarvajñatākāradhāraṇīmukhapraveśadhāraṇīṃ pratilabdhavān /",
    "K10bsu018_u:553": " ākāṅkṣamāṇastvaṃ maitreya daśānāṃ kalpānāmatyayenānuttarāṃ (KpSū 43)",
    "K10bsu018_u:554": " samyaksaṃbodhimabhisaṃbhotsyase,",
    "K10bsu018_u:555": " yathaiva te maitreyāśāparipūrṇāśaktastvaṃ maitreya śīghramevānuttareṇa jñānenānupadhiśeṣe nirvāṇadhātau praveṣṭuṃ /",
    "K10bsu018_u:556": " yacca tvaṃ maitreya iyacciraṃ saṃsāre 'bhiratastat sarvaṃ praṇidhānavaśena kālaprekṣiṇā,",
    "K10bsu018_u:557": " tena te maitreya etarhi mamāntikādyauvarājyaṃ parigṛhītaṃ,",
    "K10bsu018_u:558": " atītānāmapi te tathāgatānāmantike yauvarājyaṃ parigṛhītaṃ” //",
    "K10bsu018_u:559": " tatra bhagavān sarvāvatīṃ parṣadaṃ avalokayate,",
    "K10bsu018_u:560": " bodhisattvaparṣadaṃ bhikṣuparṣadaṃ bhikṣuṇyupāsakopāsikāparṣadaṃ devanāgayakṣarākṣasagandharvamanuṣyāmanuṣyaṃ vyavalokya tasyāṃ velāyām imāni mantrapadānyabhāṣata /",
    "K10bsu018_u:561": " “dāntabhūmiḥ damathabhūmiḥ smṛtibhūmiḥ prajñābhūmirvaiśāradyabhūmiḥ pratisaṃvidbhūmiranutkṣepabhūmiḥ",
    "K10bsu018_u:562": " samatāparikṣayopekṣabhūmirjātikṣayabhūmirmanuja vinmujaḥ malanmujaḥ visāgraḥ daśāvate",
    "K10bsu018_u:563": " veśataḥ teraṇa vesalagra śamuśavataḥ vimati vimati yopahira (KpSū 44)",
    "K10bsu018_u:564": " regamata vasisakrama iticāravate mekhemudra daharavate prajñākṣābubu dahakramitā",
    "K10bsu018_u:565": " sadoṣavantaḥ elaya tilaya ahusuṭā amundhamaṃ arthavati muruvati tehīnadvivā akaneti",
    "K10bsu018_u:566": " bakanate samake visābhaṭe iṭe iṭabale atra tatra kuruṣaṃ laruṣaṃ latatha katha sarvantaḥ",
    "K10bsu018_u:567": " sarvatarvaḥ aniruddhaḥ dihakhaṭambiphala bahuphala śataphala śīṣṭavate,",
    "K10bsu018_u:568": " api devānāṃ bhagavān pratītyasamutpādapratisaṃyuktānyadhimuktipadāṇi prakāśayati,",
    "K10bsu018_u:569": " eṣu prakāśyamāneṣu ṣaṣṭibhirdevanayutaiḥ satyadarśanaṃ kṛtamabhūt /",
    "K10bsu018_u:570": " tatphalam agraphalaṃ lalaha alaha nilaṃhare vacatakhyā idaṃphalaṃ niyāmaphalaṃ namudaya vibhūkha prajñācakra sunirvṛticakra jñānīcakra,",
    "K10bsu018_u:571": " ebhiradhimuktipadairdaśānāṃ devakoṭīnāmanuttarāyāṃ samyaksaṃbodhau cittānyutpāditāni,",
    "K10bsu018_u:572": " tatraivāvaivartikā sthitāḥ /",
    "K10bsu018_u:573": " paśya momate anumato akumato akumatī chīdratrake (KpSū 45)",
    "K10bsu018_u:574": " mantrasthā deśabala vipravastha iśasthita atimati tīkṣṇamati āloko sterituṣṇa,",
    "K10bsu018_u:575": " ebhiradhimuktipadaiścatuḥṣaṣṭīnāṃ nāgasahasrāṇāṃ anuttarāyāṃ samyaksaṃbodhau cittānyutpāditāni,",
    "K10bsu018_u:576": " tatraiva ca avaivartikāḥ saṃvṛtāḥ /",
    "K10bsu018_u:577": " aprabhā samadanā ahadyo bhagavadyo karaṇyākṣa siddhamati samantakṣau alabale piṭakaro",
    "K10bsu018_u:578": " mahābale ojadaro dharaṇe migalekṣe udākṣa kudākṣa kukākṣa viroyo virūpamukha akṣihasta",
    "K10bsu018_u:579": " saṃkṣibala asurovina asuropramardane,",
    "K10bsu018_u:580": " ebhiradhimuktipadairdvādaśānāṃ yakṣakoṭīnāmanuttarāyāṃ samyaksaṃbodhau cittānyutpannāni,",
    "K10bsu018_u:581": " tatraivāvaivartikāḥ saṃvṛtāḥ /",
    "K10bsu018_u:582": " arthe pilile tinithe saṃtīrthe katitene nakeme nanamaste ubherabhe mudame madame",
    "K10bsu018_u:583": " matime saniha śūre dhāraṇīya sendra sadeva sanāga sayakṣāsuradevā nāga nirukti parivāra",
    "K10bsu018_u:584": " niruktalāni smṛti prajñā parivāramati pratilābhī gatidhṛtiparivāra gatidhṛtilābhīḥ (KpSū 46)",
    "K10bsu018_u:585": " pūrvakeṣu hiteṣu caritavantaḥ abhiskāmavantaḥ śūravantaḥ ciravīryavantaḥ bhītavantaḥ",
    "K10bsu018_u:586": " sitabhāge mārgamudra diśāpakarṣaṇi kṣaparahu oharaṇo devaracatu suramudra yakṣamudra",
    "K10bsu018_u:587": " rākṣasamudra vedivedime tape tattape uṣṇāname prakhādye nanava dhāraṇīya āviśa diśāśodhane",
    "K10bsu018_u:588": " vākyaśuddhe jihvāśuddhe vāciparikarmaḥ prajñā buddhi smṛti mati gati dhṛti gaṇana",
    "K10bsu018_u:589": " pratisaraṇabuddhiḥ jayacakre śūnyacakre vyaya,",
    "K10bsu018_u:590": " ebhiradhimuktipadaiḥ ṣaṭpañcāśānāmasurasahasrāṇāṃ anuttarāyāṃ samyakasaṃbodhau cittānyutpāditāṇi,",
    "K10bsu018_u:591": " avaivartikāśca vyavasthitāḥ //",
    "K10bsu018_u:592": " tatra bhagavān vaiśāradyasamavasaraṇaṃ nāma bodhisattvamāmantrayate sma - “durlabhaṃ kulaputra tathāgatānāmarhatāṃ samyaksaṃbuddhānāṃ loke prādurbhāvo;",
    "K10bsu018_u:593": " durlabhā ime śīlasamādhiprajñāvimuktivimuktijñānadarśanaparibhāvitā amī mantrapadāḥ;",
    "K10bsu018_u:594": " sattvānāṃ hitāya bodhisattvaguṇaniṣpādanārthaṃ kulaputra tathāgatena (KpSū 47)",
    "K10bsu018_u:595": " pūrvaṃ bodhisattvacaryāṃ caratā dānadamasaṃyamakṣāntivīryasamādhiprajñā parigṛhītā bahavo buddhakoṭīnayutaśatasahasrāḥ paryupāsitāḥ,",
    "K10bsu018_u:596": " kvacid dānān dattaṃ,",
    "K10bsu018_u:597": " kvaciccīlaṃ rakṣitaṃ,",
    "K10bsu018_u:598": " kvacid brahmacaryaṃ cīrṇaṃ,",
    "K10bsu018_u:599": " kvacid bhāvanā niṣevitā,",
    "K10bsu018_u:600": " kvacit kṣāntirbhāvitā,",
    "K10bsu018_u:601": " kvacid vīryamārabdhaṃ,",
    "K10bsu018_u:602": " kvacit samādhirniṣpāditā,",
    "K10bsu018_u:603": " kvacit prajñā sevitā,",
    "K10bsu018_u:604": " bahvaprameyaṃ vividhaṃ nānāprakāraṃ śubhaṃ karma kṛtaṃ,",
    "K10bsu018_u:605": " yenaitarhi mamānuttaraṃ jñānaṃ pratilabdhaṃ /",
    "K10bsu018_u:606": " anekāṃ kalpakoṭīnayutaśatasahasrāṃ kulaputra tathāgatena pūrvaṃ bodhisattvacaryāṃ caratā mṛṣāpaiśunyaparuṣasaṃbhinnapralāpā varjitāḥ,",
    "K10bsu018_u:607": " anekavidhaṃ kuśalaṃ vākkarma sevitaṃ bahulīkṛtaṃ,",
    "K10bsu018_u:608": " yenaitarhi prabhūtajihvatā pratilabdhā,",
    "K10bsu018_u:609": " na hi kulaputra tathāgatā arhantaḥ samyaksaṃbuddhā anyathā kathayanti” /",
    "K10bsu018_u:610": " atha bhagavāṃstataḥ parṣadaṃ ṛddhyabhisaṃskāramabhisaṃskārṣīt,",
    "K10bsu018_u:611": " yathābhisaṃskṛtenarddhyabhisaṃskāreṇa sarvapuṇyasamavasaraṇaṃ nāma samādhiṃ samāpannaḥ /",
    "K10bsu018_u:612": " mukhācca jihvendriyaṃ nirṇāmayitvā svaṃ mukhamaṇḍalaṃ pracchādya tasmājjihvendriyāt",
    "K10bsu018_u:613": " ṣaṣṭiraśmikoṭyaḥ pramuktāstaiśca raśmibhiḥ ayaṃ trisāhasramahāsāhasro lokadhāturudāreṇāvabhāsena (KpSū 48)",
    "K10bsu018_u:614": " sphuṭo 'bhūt,",
    "K10bsu018_u:615": " taiśca raśmibhirnirayatiryagyoniyamalokadevamanuṣyāḥ sphuṭā babhūvuḥ /",
    "K10bsu018_u:616": " te ca raśmayo ye nairayikāḥ sattvā agninā prajvalitagātrā dahyante teṣāṃ śītalā vāyavo vānti yeṣāṃ spṛṣṭānāṃ tanmuhūrtaṃ sukhā vedanā prādurbabhūva",
    "K10bsu018_u:617": " ekaikasya ca nairayikasya sattvasya purataḥ buddhanirmitaṃ tiṣṭhati dvātriṃśadbhirmahāpuruṣalakṣaṇaiḥ",
    "K10bsu018_u:618": " samalaṅkṛtagātraḥ aśītibhiranuvyañjanairvirājitatanuryaṃ dṛṣṭvā te nairayaikāḥ sukhasamarpitā",
    "K10bsu018_u:619": " buddhadarśanāpyāyitāśarīrā buddhaṃ dṛṣṭvaivaṃ cintayanto 'sya sattvasyānubhāvenāsmābhiḥ",
    "K10bsu018_u:620": " sukhā vedanā pratilabdhā;",
    "K10bsu018_u:621": " te bhagavataḥ sakāśe premaprasādaṃ gauravaṃ ca saṃjanayanti /",
    "K10bsu018_u:622": " bhagavāṃsteṣāṃ kathayati - “bhoḥ sattvā evaṃ vācaṃ bhāṣadhvaṃ,",
    "K10bsu018_u:623": " “namo buddhāya namo dharmāya namaḥ saṅghāya“,",
    "K10bsu018_u:624": " nityamevaṃ sukhasamarpitā bhaviṣyatha” /",
    "K10bsu018_u:625": " tataste nairayikāḥ sattvā añjaliṃ pragṛhya vācamudīrayanti,",
    "K10bsu018_u:626": " “namo buddhāya namo dharmāya namaḥ saṅghāya” /",
    "K10bsu018_u:627": " atha te nairayikāḥ sattvāstena kuśalamūlena tena ca cittaprasādena tataścyavitvā ekatyā deveṣūpapannā,",
    "K10bsu018_u:628": " ekatyā manuṣyeṣu;",
    "K10bsu018_u:629": " ye 'pi śītanarakeṣūpapannāḥ sattvāsteṣām uṣṇā vāyavaḥ (KpSū 49)",
    "K10bsu018_u:630": " pravāyanti,",
    "K10bsu018_u:631": " pūrvavad yāvan manuṣyeṣūpapadyante /",
    "K10bsu018_u:632": " evaṃ pretānāṃ piśācānāṃ kṣuttṛṣṇāprajvalitagātrāṇāṃ teṣāṃ te raśmayo bubhukṣāgniṃ nirvāṇaṃ kurvanti,",
    "K10bsu018_u:633": " sukhāṃ ca vedanāṃ saṃjanayanti /",
    "K10bsu018_u:634": " ekaikasya pretasya nirmitaṃ buddharūpamagrataḥ sthitaṃ bhavati dvātriṃśatā mahāpuruṣalakṣaṇaiḥ samalaṅkṛtaṃ aśītyā cānuvyañjanairvirājitagātraṃ;",
    "K10bsu018_u:635": " taṃ dṛṣṭvā te pretā buddhadarśanāt sukhā prīṇitagātrā evaṃ cintayantaḥ,",
    "K10bsu018_u:636": " “asya sattvasyānubhāvenāsmākaṃ sukhā vedanā pratilabdhā” /",
    "K10bsu018_u:637": " te bhagavataḥ sakāśe prasādaṃ premagauravaṃ cotpādayanti /",
    "K10bsu018_u:638": " bhagavāṃsteṣāṃ kathayati - “eta yūyaṃ sattvā,",
    "K10bsu018_u:639": " evaṃ vācamudīrayata,",
    "K10bsu018_u:640": " “namo buddhāya namo dharmāya namaḥ saṅghāyā“,",
    "K10bsu018_u:641": " nityamevaṃ sukhasamarpitā bhaviṣyatha” /",
    "K10bsu018_u:642": " tataste pretā añjaliṃ pragṛhyaivaṃ vācamudīrayanti,",
    "K10bsu018_u:643": " “namo buddhāya namo dharmāya namaḥ saṅghāya” /",
    "K10bsu018_u:644": " atha te pretasattvāstena kuśalamūlena tataścyavitvā kecid deveṣūpapannāḥ ekatyā manuṣyeṣvevaṃ tiraścāṃ saṃcodayanti,",
    "K10bsu018_u:645": " evaṃ manuṣyāṃ saṃcodayanti /",
    "K10bsu018_u:646": " gaṇanātikrāntā devamanuṣyā bhagavatsakāśaṃ upasaṃkramya bhagavataḥ pādau śirasābhivandya niṣaṇṇā dharmaśravaṇāya /",
    "K10bsu018_u:647": " tena ca samayena gaṇanātikrāntā devamanuṣyakāyā (KpSū 50)",
    "K10bsu018_u:648": " anuttarāyāṃ samyaksaṃbodhau cittānyutpādayām āsuḥ /",
    "K10bsu018_u:649": " gaṇanātikrāntāścātra bodhisattvāḥ samādhikṣāntidhāraṇīṃ pratilabdhavantaḥ //",
    "K10bsu018_u:650": " iti śrīkaruṇāpuṇḍarīke mahāyānasūtre dvitīyo dhāraṇīmukhaparivartaḥ //2//",
    "K10bsu018_u:651": " (KpSū 51)",
    "K10bsu018_u:652": " III dānavisargas tṛtīyaḥ",
    "K10bsu018_u:653": " atha khalu śāntimatir bodhisattvo mahāsattvo bhagavatā svarddhyābhisaṃskāre pratiprasraṃbhite bhagavantam etad avocat /",
    "K10bsu018_u:654": " “ko bhagavan hetuḥ kaḥ pratyayo yad anyeṣāṃ buddhānāṃ bhagavatāṃ pariśuddhā buddhakṣetrā apagatakaluṣā apagatapañcakaṣāyā nānāguṇavyūhā buddhakṣetrāḥ,",
    "K10bsu018_u:655": " sarve cātra bodhisattvā mahāsattvā nānāviddhaguṇaparipūrṇā nānāsukhasamarpitā,",
    "K10bsu018_u:656": " nāpi śrāvakapratyekabuddhānāṃ nāmāpi vidyate,",
    "K10bsu018_u:657": " kutaḥ punar upapattiḥ? /",
    "K10bsu018_u:658": " ko bhagavan hetuḥ kaḥ pratyayo yad bhagavān pañcakaṣāye buddhakṣetra upapannaḥ,",
    "K10bsu018_u:659": " āyuḥkaṣāye kalpakaṣāye sattvakaṣāye dṛṣṭikaṣāye kleśakaṣāye vartamāne anuttarāṃ samyaksaṃbodhim abhisaṃbuddhaḥ,",
    "K10bsu018_u:660": " catasraś ca pariṣadaḥ trīṇī yānāny ārabhya dharmaṃ deśayati? /",
    "K10bsu018_u:661": " kasmād bhagavatā pariśuddhaṃ buddhakṣetraṃ na parigṛhītaṃ apagatapañcakaṣāyaṃ?” /",
    "K10bsu018_u:662": " bhagavān āha /",
    "K10bsu018_u:663": " “praṇidhānavaśena kulaputra bodhisattvāḥ pariśuddhaṃ buddhakṣetraṃ parigṛhṇanti,",
    "K10bsu018_u:664": " praṇidhānavaśenāpariśuddhaṃ (KpSū 52)",
    "K10bsu018_u:665": " buddhakṣetraṃ parigṛhṇanti /",
    "K10bsu018_u:666": " mahākaruṇāsamanvāgatatvāt kulaputra bodhisattvā mahāsattvā apariśuddhaṃ buddhakṣetraṃ parigṛhaṇanti /",
    "K10bsu018_u:667": " tat kasmād dhetos?",
    "K10bsu018_u:668": " , tathā mayā praṇidhānaṃ kṛtaṃ yenāham etarhy evaṃ pratikaṣṭe pañcakaṣāye buddhakṣetra upapannaḥ /",
    "K10bsu018_u:669": " tac cṛṇu sādhu ca suṣṭhu ca manasikuru bhāṣīṣye 'haṃ te śāntimate” /",
    "K10bsu018_u:670": " “sādhu bhagavān” niti śāntimatir bodhisattvo bhagavataḥ pratyaśroṣīt //",
    "K10bsu018_u:671": " bhagavāṃs tān idam avocat /",
    "K10bsu018_u:672": " “bhūtapūrvaṃ kulaputraikagaṅgānadīvālikāsameṣu asaṃkhyeyeṣv atikrānteṣu asmin buddhakṣetre dhāraṇo nāma mahākalpo babhūva /",
    "K10bsu018_u:673": " tasmiṃś ca mahākalpe buddhakṣetre tasyāṃ cāturdvīpikāyāṃ araṇemī nāma rājābhūc caturdvīpakaḥ cakravartī /",
    "K10bsu018_u:674": " tasya khalv āraṇeminaḥ samudrareṇur nāma brāhmaṇo 'bhūt purohitaḥ /",
    "K10bsu018_u:675": " tasya putro jāto dvātriṃśanmahāpuruṣalakṣaṇaiḥ samanvāgataḥ aśītibhir anuvyañjanair virājitaḥ śatapuṇyalakṣaṇo vyāmaprabhaḥ nyagrodhaparimaṇḍalo 'secanakadarśanaḥ /",
    "K10bsu018_u:676": " jātamātrasya ca devaśatasahasraiḥ pūjāṃ kṛtvā samudragarbha iti nāma sthāpitaṃ /",
    "K10bsu018_u:677": " so 'pareṇa samayena niṣkramya keśaśmaśrūṇy avatārya kāṣāṇi vastrāṇy ācchādya (KpSū 53)",
    "K10bsu018_u:678": " anuttarāṃ samyaksaṃbodhim abhisaṃbuddhaḥ,",
    "K10bsu018_u:679": " ratnagarbho nāma tathāgata udapādi,",
    "K10bsu018_u:680": " dharmacakrapravartanena sa bhagavān bhahuprāṇakoṭīnayutaśatasahasrāṃ svargamokṣaphale pratiṣṭhāpitavān /",
    "K10bsu018_u:681": " so 'pareṇa samayena bahuśrāvakakoṭīnayutaśatasahasraiḥ parivṛtaḥ puraskṛto grāmanagaranigama janapadarāṣṭrarājadhānīṣu caryāṃ cañcūryamāṇo 'nupūrveṇānyataraṃ nagaraṃ anuprāpto,",
    "K10bsu018_u:682": " yatrāsau rājā cakravartī vasati /",
    "K10bsu018_u:683": " tatra “bahir nagarasya nātidūre jambūvano nāmodyāne ratnagarbhas tathāgato 'rhan samyaksaṃbuddho viharati sārdham anekaiḥ śrāvakakoṭīnayutaśatasahasrair” iti aśroṣīd,",
    "K10bsu018_u:684": " rājāraṇemī “ratnagarbhas tathāgato 'rhan samyakasaṃbuddho 'smākaṃ vijitam anuprāpto jambūvanodyāne viharati anekaiḥ śrāvakakoṭīnayutaśatasahasraiḥ sārdhaṃ /",
    "K10bsu018_u:685": " yan nūnam ahaṃ upasaṃkrāmayeyam,",
    "K10bsu018_u:686": " upasaṃkramya taṃ tathāgatam satkuryāṃ gurukuryāṃ mānayeyaṃ” /",
    "K10bsu018_u:687": " athāraṇemī rājārājarddhyā mahatā ca rājānubhāvenānekaiḥ prāṇikoṭīnayutāśatasahasraiḥ parivṛtaḥ puraskṛto nagarān nirjagāma,",
    "K10bsu018_u:688": " yena jambūvanodyānaṃ tenopajagāmopetya,",
    "K10bsu018_u:689": " yāvad eva yānasya bhūmis tāvad yānena yātvā padbhyām evārāmaṃ prāviśad, yena (KpSū 54)",
    "K10bsu018_u:690": " ratnagarbhas tathāgatas tenopajagāma;",
    "K10bsu018_u:691": " upetya ratnagarbhasya tathāgatasyārhataḥ samyaksaṃbuddhasya pādau śirasā vanditvā triṣkṛtvaḥ pradakṣiṇīkṛtyaikānte nyaṣīdad,",
    "K10bsu018_u:692": " ekānte niṣaṇṇaṃ rājānam araṇeminaṃ ratnagarbhas tathāgato 'rhan samyaksaṃbuddho dhārmyā kathayā saṃdarśayati samādāpayati samuttejayati saṃpraharṣayati",
    "K10bsu018_u:693": " anekaparyāyeṇa dhārmyā kathayā saṃdarśayitvā samādāpayitvā samuttejayitvā saṃpraharṣayitvā tūṣṇīm abhūt /",
    "K10bsu018_u:694": " atha rājāraṇemī utthāyāsanād ekāṃśaṃ uttarāsaṅgaṃ kṛtvā pādayor nipatya yena ratnagarbhas",
    "K10bsu018_u:695": " tathāgatas tenāñjaliṃ praṇamya ratnagarbham tathāgatam arhantaṃ samyaksaṃbuddham etad avocat /",
    "K10bsu018_u:696": " “adhivāsayatu me bhagavān idam traimāsaṃ sārdhaṃ bhikṣusaṅghena,",
    "K10bsu018_u:697": " ahaṃ bhagavantam upasthāsyae cīvarapiṇḍapātraśayanāsanaglānapratyayabhaiṣajyapariṣkārair bhikṣusaṅghaṃ ca” /",
    "K10bsu018_u:698": " adhivāsayati kulaputra ratnagarbhas tathāgato rājño 'raṇeminaḥ tūṣṇībhāvena /",
    "K10bsu018_u:699": " atha rājāraṇemī ratnagarbhasya tathāgatasya tūṣṇībhāvenādhivāsanāṃ viditvā bhagavataḥ pādau śirasābhivandya triṣkṛtvaḥ pradakṣiṇīkṛtvā bhagavato 'ntikāt prakāntaḥ /",
    "K10bsu018_u:700": " (KpSū 55)",
    "K10bsu018_u:701": " atha rājāraṇemī koṭṭarājānāhūyāmātyamahāmātrān bhaṭabalāgrapaurajānapadān pauruṣeyān",
    "K10bsu018_u:702": " āmantryovāca - “yannūnaṃ grāmaṇyo jānīyurmayā ratnagarbhastathāgato 'rhan samyaksaṃbuddha",
    "K10bsu018_u:703": " imaṃ traimāsaṃ sarvopakaraṇairupanimantritaḥ sārdhaṃ bhikṣusaṅghena /",
    "K10bsu018_u:704": " so 'haṃ yo me kaścid upabhogaparibhoga upasthānaṃ paricaryāntaḥpuraṃ ca gauraveṇa tatsarvaṃ bhagavato nivedayāmi bhikṣusaṅghasya ca /",
    "K10bsu018_u:705": " yad api yuṣmākaṃ paudgalikaṃ upabhogaparibhogopasthānaparicaryāntaḥpuraṃ gauraveṇa tatsarvaṃ bhagavato niryātayata bhikṣusaṅghasya ca” /",
    "K10bsu018_u:706": " tairapi niryātitaṃ /",
    "K10bsu018_u:707": " gṛhapatiratnamapi bhadramudyānaṃ sarvaṃ jāmbūnadasuvarṇamayaṃ kṛtvā,",
    "K10bsu018_u:708": " tasmin nevodyāne bhagavato 'rthāya kūṭāgāraṃ māpayati saptaratnamayaṃ samantataḥ caturdiśaṃ cātra saptaratnamayāni dvārāṇi māpayati sma /",
    "K10bsu018_u:709": " sarvaṃ codyānaṃ saptaratnamayairvṛkṣairalaṅkṛtaṃ /",
    "K10bsu018_u:710": " te ca vṛkṣā nānāprakārairvastrairalaṅcakre nānāduṣyairnānācchatrairnānāvidhaiśca muktāhārairnānāprakāraiścābharaṇairnānāratnamayaiścābharaṇairvividhaiḥ (KpSū 56)",
    "K10bsu018_u:711": " sugandhaiḥ,",
    "K10bsu018_u:712": " sarvaratnamayaiśca puṣpaphalaistān vṛkṣānalaṅkṛtavān /",
    "K10bsu018_u:713": " sarvaṃ ca tadudyānamanekavidhairmaṇibhiralaṅkṛtamabhūt,",
    "K10bsu018_u:714": " nānāpuṣpāvakīrṇaṃ,",
    "K10bsu018_u:715": " nānāpaṭṭaduṣyaprāvaraṇaprāvārebhya āsanāni prajñaptāni /",
    "K10bsu018_u:716": " tad api cakraratnaṃ bahiḥ kūṭāgārasya bhagavata evābhimukhaṃ puruṣamātrapramāṇamuparyantarīkṣe sthitaṃ jvalati /",
    "K10bsu018_u:717": " hastiratnamapi sarvaśvetaṃ saptāṅgaṃ supratiṣṭhitaṃ,",
    "K10bsu018_u:718": " bhagavataḥ pṛṣṭhataḥ sthitvā bhagavata upari ratnavṛkṣaṃ dhārayati /",
    "K10bsu018_u:719": " sa ca vṛkṣo 'laṅkṛtaḥ saptabhī ratnairnānāvidhaiśca muktāhārairvicitraiścābharaṇairnānāvidhaiśca mālyairnānāraṅgaiśca paṭṭairnānāvidhaiśca duṣyairuparacitaṃ,",
    "K10bsu018_u:720": " tasya vṛkṣasya saptaratnamayaṃ chatraṃ sthāpitamabhūt /",
    "K10bsu018_u:721": " yā cāraṇemino rājño 'gramahiṣī sā bhagavataḥ purataḥ sthitā,",
    "K10bsu018_u:722": " bhagavantaṃ gośīrṣacandanoragasāracandanacūrṇaiścāvakiramāṇā /",
    "K10bsu018_u:723": " yacca rājño 'raṇemino maṇiratnamabhūt prabhāsvaraṃ,",
    "K10bsu018_u:724": " tataḥ svayameva bhagavataḥ purataḥ sthāpayāṃ āsa /",
    "K10bsu018_u:725": " tatastayā maṇiratnābhayā sarvaṃ tadudyānaṃ satatasamitamudāreṇāvabhāsena sphuṭaṃ abhūt,",
    "K10bsu018_u:726": " buddhābhayāyaṃ trisāhasramahāsāhasro lokadhātuḥ sarvamidaṃ (KpSū 57)",
    "K10bsu018_u:727": " satatasamitaṃ sphuṭamabhūt /",
    "K10bsu018_u:728": " ekaikasya ca śrāvakasya gauśīrṣasyaiva candanasya pādapīṭhaṃ sthāpitaṃ,",
    "K10bsu018_u:729": " ekaikasya ca śrāvakasya pṛṣṭhataḥ sarvaśveto hastināgaḥ sthāpita uparyevaṃrūpameva cakraratnaṃ puruṣapramāṇaṃ sthāpitaṃ yathā bhagavatastathā,",
    "K10bsu018_u:730": " ekaikasya ca śrāvakasyāgrataḥ sarvālaṅkāravibhūṣitā kanyā sthāpitā gośīrṣoragasāracandanacūrnairavakirati,",
    "K10bsu018_u:731": " ekaikasya ca śrāvakasyāgrato vaiḍūryamaṇiḥ",
    "K10bsu018_u:732": " sthāpitaḥ / samantataścodyānasyābhyantare nānāvidhāni vādyāni vādyante,",
    "K10bsu018_u:733": " bahiścodyānasya samantena pariṇāyakaratnaṃ vijahāra sārdhaṃ caturaṅgeṇa balakāyena /",
    "K10bsu018_u:734": " atha khalu kulaputra rājāraṇemī divasedivase nagarānniryāti bhagavantaṃ darśanāya vandanāya paryupāsanāya /",
    "K10bsu018_u:735": " tasya yāvad yānasya bhūmistāvad yānena yātvā yānād avatīrya padbhyāmevodyānaṃ prāviśat,",
    "K10bsu018_u:736": " praviśya yena ratnagarbhastathāgatastenopajagāmopetya ratnagarbhasya tathāgatasyārhataḥ samyaksaṃbuddhasya pādau śirasābhivandya bhagavantaṃ trīnvārān pradakṣiṇīkṛtvā,",
    "K10bsu018_u:737": " ratnagarbhasya tathāgatasya svayaṃ hastaśaucamadāt,",
    "K10bsu018_u:738": " svayaṃ ca praṇītena prabhūtena khādanīyabhojanīyena lehyapeyena svahastaṃ (KpSū 58)",
    "K10bsu018_u:739": " saṃtarpayati saṃpravārayati,",
    "K10bsu018_u:740": " svahastaṃ saṃtarpayitvā saṃpravārayitvā bhagavataṃ bhuktavantaṃ viditvā dhautahastamapanītapātrapāṇiṃ svayameva vyajanamādāya bhagavantaṃ vījayāmāsa",
    "K10bsu018_u:741": " ekaikasya ca śrāvakasya rājaputrasahasraṃ koṭṭarājasahasraṃ caivaṃrūpamupasthānaṃ kṛtvā vyajanaṃ gṛhītvā śrāvakān vījayati sma /",
    "K10bsu018_u:742": " samanantaraparyavasite bhakṣavisarge 'nekāni prāṇikoṭīnayutaśatasahasrāṇyārāmaṃ praviṣṭāni dharmaśravaṇāya /",
    "K10bsu018_u:743": " gaganatale cānekairdevakoṭīnayutaśatasahasraiḥ puṣpavṛṣṭirabhivṛṣṭā divyāni vādyāni abhivādayanti,",
    "K10bsu018_u:744": " divyāni ca chatrāṇi vāsāṃsi ābharaṇāni ca pralambayanti /",
    "K10bsu018_u:745": " nīlavāsasaṃ ca yakṣāṇāṃ catvāriṃśacchatasahasrāṇi ye candanadīpāt gośīrṣasya candanasya kāṣṭhānyānayanti,",
    "K10bsu018_u:746": " bhagavato 'rthāyāhāraṃ pratijāgrati bhikṣusaṅghasya ca /",
    "K10bsu018_u:747": " rātrau svayameva rājāraṇemī bhagavataḥ purato bhikṣusaṅghasya cānekāni dīpakoṭīnayutaśatasahasrāṇi jvālayati /",
    "K10bsu018_u:748": " atha kulaputra rājāraṇemī bhagavataḥ purataḥ sthitvā ekāṃ dīpasthālikāṃ śirasyupasthāpayitvā dvāvaṃśayordvau pāṇyordvau caraṇayordīpasthālīḥ,",
    "K10bsu018_u:749": " sarvarātrīrbhagavataḥ purato dīpaṃ jvālayamāno,",
    "K10bsu018_u:750": " bhagavato 'nubhāvenāklāntakāya (KpSū 59)",
    "K10bsu018_u:751": " evaṃrūpaṃ kāyasukhaṃ pratisaṃvedayati sma /",
    "K10bsu018_u:752": " tadyathāpi nāma tṛtīyadhyānasamāpannasya bhikṣorevamaklāntakāyaḥ aklāntacitto māsatrayaṃ bhagavantamupasthitavān /",
    "K10bsu018_u:753": " evaṃ sahasraṃ rājāputrāṇāṃ caturaśītiśca koṭṭarājasahasrāṇi anyāni ca prāṇakoṭīnayutaśatasahasrāṇi,",
    "K10bsu018_u:754": " ekaikaṃ śrāvakaṃ rājakīyenopakareṇena māsatrayamevaṃrūpeṇopasthānenopasthitavantaḥ /",
    "K10bsu018_u:755": " yathā rājāraṇemī ratnagarbhan tathāgatamupasthitavān tathāgramahiṣī devī māsatrayaṃ gandhapuspairupasthitavatī /",
    "K10bsu018_u:756": " evamanyairapi bahukanyākoṭīnayutaśatasahasrairekaikaḥ śrāvako māsatrayaṃ puṣpagandhairupasthitaḥ /",
    "K10bsu018_u:757": " atha khalu kulaputra rājāraṇemī trayāṇāṃ māsānāmatyayena caturaśītiṃ jāmbūnadamayāni niṣkasahasrāṇi bhagavato niryātayati /",
    "K10bsu018_u:758": " cakraratnacakrapūrvaṃgamāni ca suvarṇamayāni caturaśītiścakraratnasahasrāṇi bhagavato niryātayati /",
    "K10bsu018_u:759": " hastiratnapūrvaṃgamāni caturaśītirnāgasahasrāṇi sarvaśvetāni bhagavato niryātayati /",
    "K10bsu018_u:760": " aśvaratnapūrvaṃgamāni caturaśītiraśvasahasrāṇi bhagavato niryātayati /",
    "K10bsu018_u:761": " maṇiratnapūrvaṃgamāni caturaśītiḥ sūryakāntimaṇisahasrāṇi bhagavato niryātayati sma /",
    "K10bsu018_u:762": " gṛhapatiratnapūrvaṃgamāni (KpSū 60)",
    "K10bsu018_u:763": " caturaśītirājaputrasahasrāṇi bhagavato niryātayati sma /",
    "K10bsu018_u:764": " upasthānāya pariṇāyakaratnapūrvaṃgamāni caturaśītikoṭṭarājasahasrāṇi bhagavata upasthānāya niryātayati sma /",
    "K10bsu018_u:765": " añcuranagarapūrvaṃgamāni caturaśītinagarasahasrāṇi bhagavata upajīvyāni niryātayati bhikṣusaṅghasya ca /",
    "K10bsu018_u:766": " caturaśītiratnamayāni kalpavṛkṣasahasrāṇi caturaśītiratnarāśipuṣpasahasrāṇi caturaśītisaptaratnamayāni",
    "K10bsu018_u:767": " chatrasahasrāṇi caturaśītyudārāṇāṃ rājārhanāṃ vastrāṇāṃ sahasrāṇi caturaśītisahasrāṇi",
    "K10bsu018_u:768": " ratnamayānāṃ mālānāṃ ābharaṇapīṭhaśīrṣanayanakuṇḍalasuvarṇasūtramuktāhāropānahaśayyāpādapīṭhabhājanabherīvādyaśaṅkhaghaṇṭādhvajāṃ",
    "K10bsu018_u:769": " bhṛṅgārārāmā dīpasthālikā bhagavato niryātayati sma /",
    "K10bsu018_u:770": " ratnamayāḥ śakunā ratnamayāśca mṛgāścaturaśītivyajanasahasrāṇi bhagavato niryātayati sma /",
    "K10bsu018_u:771": " caturaśītirasāyanasahasrāṇi ratnagarbhasya tathāgatasyārhataḥ samyaksaṃbuddhasya niryātayati sma /",
    "K10bsu018_u:772": " evaṃ cāha, “ahaṃ bhagavan bahukṛtyo bahukaraṇīyaḥ,",
    "K10bsu018_u:773": " kṣamatu me bhagavān,",
    "K10bsu018_u:774": " asmākamupavane 'bhiramatu,",
    "K10bsu018_u:775": " bhagavān asminnupavane ramatu nityaṃ;",
    "K10bsu018_u:776": " punarapyahaṃ bhagavantamupasaṃkramiṣye darśanāya vandanāya paryupāsanāya ca” /",
    "K10bsu018_u:777": " (KpSū 61) yacca rājño 'raṇeminaḥ putrasahasraṃ bhagavataḥ pādayornipatya bhagavantamekaikamidamavocat",
    "K10bsu018_u:778": " - “adhivāsayatvasmākamekaikasya traimāsaṃ vayaṃ bhagavantamupasthāsyāmaḥ sarvopakaraṇaiḥ",
    "K10bsu018_u:779": " sārdhaṃ bhikṣusaṅghena” /",
    "K10bsu018_u:780": " adhivāsayati bhagavāṃstasya rājaputrasahasrasya tūṣṇībhāvena /",
    "K10bsu018_u:781": " teṣāṃ adhivāsitaṃ bhagavatā viditvātha rājāraṇemī bhagavataḥ pādau śirasābhivandya bhikṣusaṅghaṃ ca triskṛtvaḥ pradakṣiṇīkṛtya bhagavanto 'ntikāt prakāntaḥ /",
    "K10bsu018_u:782": " atha teṣāṃ rājaputrāṇāṃ jyeṣṭho 'nimiṣo nāmā bhagavantaṃ traimāsamevaṃrūpeṇopasthānenopastiṣṭhati bhikṣusaṅghaṃ ca,",
    "K10bsu018_u:783": " tadyathā rājāraṇemī tathaivamanimiṣapramukhaṃ rājakumārasahasraṃ dinedine bhagavantaṃ darśanāyopasaṃkrāmati bhikṣusaṅghaṃ ca dharmaṃ ca śrotuṃ",
    "K10bsu018_u:784": " atha kulaputra bhagavato ratnagarbhasya tathāgatasya pitā samudrareṇurnāma brāhmaṇaḥ,",
    "K10bsu018_u:785": " sa sarvaṃ jambūdvīpamanvāhiṇḍya strīpuruṣadārakadārikābhyaḥ piṇḍapātaṃ yācate,",
    "K10bsu018_u:786": " sa taṃ piṇḍapātaṃ parigṛhītastaṃ sarvaṃ jambūdvīpanivāsilokaṃ triśaraṇagamane pratiṣṭhāpayati,",
    "K10bsu018_u:787": " pratiṣṭhāpayitvānuttarāyāṃ samyaksaṃbodhau cittamutpādayati /",
    "K10bsu018_u:788": " tenaivamanvāhiṇḍatā na sa kaścijjambūdvīpe manuṣyabhūto (KpSū 62)",
    "K10bsu018_u:789": " 'sti yaḥ samudrareṇunā brāhmaṇena piṇḍakena na parigṛhīto,",
    "K10bsu018_u:790": " yo vā na triśaraṇagamane pratiṣṭhāpitāḥ,",
    "K10bsu018_u:791": " yasya vānuttarāyāṃ samyaksambodhau cittaṃ notpādayati,",
    "K10bsu018_u:792": " yo vā nānuttare jñāne samādāpito na pratiṣṭhāpitaḥ /",
    "K10bsu018_u:793": " bahuprāṇakoṭīnayutaśatasahasrāṇi triśaraṇakriyāvastuṣu sthāpitāni,",
    "K10bsu018_u:794": " evamanuttarāyāṃ samyaksaṃbodhau samādāpitāni niveśitāni pratiṣṭhāpitāni /",
    "K10bsu018_u:795": " animiṣo 'pi rājakumāro bhagavantaṃ māsatrayamevaṃrūpeṇopasthānenopasthitavān sārdhaṃ bhikṣusaṅghena yathā rājñāraṇeminā,",
    "K10bsu018_u:796": " so 'pi trayāṇāṃ māsānāmatyayena caturaśītiścakraratnasahasrāṇi niryātayati sarvasauvarṇāni",
    "K10bsu018_u:797": " nagarāṇi divyāni ca hastyaśvamaṇistrīgṛhapatipariṇāyakaratnāni sthāpayitvā caturaśītihastyaśvasahasrāṇi,",
    "K10bsu018_u:798": " evaṃ sūryakāntimaṇikanyākumārakalpavṛkṣapuṣparāśicchatravastramālyābharaṇaratnapīṭhaśīrṣanayanakuṇḍalasuvarṇasūtramuktāhāropānahaśayyāpādapīṭhabhājanabherīvādyaśaṅkhapaṭahadhvajabhṛṅgārāmadīpasthālikādīni",
    "K10bsu018_u:799": " nānāratnamayāśca śakunā nānāmṛgāṃśca ratnamayāṃ rasāyanāṃśca;",
    "K10bsu018_u:800": " ekaikaśaścaturaśītisahasrāṇi bhagavato niryātitavanta evaṃ bhikṣusaṅghasya ca /",
    "K10bsu018_u:801": " (KpSū 63)",
    "K10bsu018_u:802": " atha sa rājakumāro bhagavantaṃ kṣamāpitavān bhikṣusaṅghaṃ ca,",
    "K10bsu018_u:803": " animiṣo rājakumāro bhagavantamevaṃrūpeṇopasthānenopasthitavān sārdhaṃ bhikṣusaṅghena yathā rājñāraṇeminā tathaiva dakṣiṇā dattā anantā /",
    "K10bsu018_u:804": " evamindragaṇena māsatrayaṃ bhagavān upasthito vibhavaśca parityaktaḥ,",
    "K10bsu018_u:805": " peyālaṃ,",
    "K10bsu018_u:806": " tathaivānaṅgaṇaḥ,",
    "K10bsu018_u:807": " abhayaḥ,",
    "K10bsu018_u:808": " ambaraḥ,",
    "K10bsu018_u:809": " aśajaḥ,",
    "K10bsu018_u:810": " middhaḥ,",
    "K10bsu018_u:811": " miṣaḥ,",
    "K10bsu018_u:812": " mārdavaḥ,",
    "K10bsu018_u:813": " paṅgagaṇaḥ,",
    "K10bsu018_u:814": " mādhvavaḥ,",
    "K10bsu018_u:815": " mānavo,",
    "K10bsu018_u:816": " māsaṃvo,",
    "K10bsu018_u:817": " mājavaḥ,",
    "K10bsu018_u:818": " aravaḥ,",
    "K10bsu018_u:819": " ājñavaḥ,",
    "K10bsu018_u:820": " mukhavaḥ,",
    "K10bsu018_u:821": " arthabahuḥ,",
    "K10bsu018_u:822": " alindraḥ,",
    "K10bsu018_u:823": " neravaḥ,",
    "K10bsu018_u:824": " reṇajaḥ,",
    "K10bsu018_u:825": " candranemī,",
    "K10bsu018_u:826": " sūryanemī,",
    "K10bsu018_u:827": " indranemī,",
    "K10bsu018_u:828": " vajranemī,",
    "K10bsu018_u:829": " kṣāntinemī,",
    "K10bsu018_u:830": " sthānanemī,",
    "K10bsu018_u:831": " javanemī,",
    "K10bsu018_u:832": " raṇemī,",
    "K10bsu018_u:833": " rāhuḥ,",
    "K10bsu018_u:834": " rāhubalaḥ,",
    "K10bsu018_u:835": " rāhucitraḥ,",
    "K10bsu018_u:836": " dāmacitraḥ,",
    "K10bsu018_u:837": " rājadhānaḥ,",
    "K10bsu018_u:838": " rāgabhramaḥ,",
    "K10bsu018_u:839": " rāndhavaḥ,",
    "K10bsu018_u:840": " rakṣakaḥ,",
    "K10bsu018_u:841": " kāyaḥ,",
    "K10bsu018_u:842": " śayamāḥ,",
    "K10bsu018_u:843": " yatravaḥ,",
    "K10bsu018_u:844": " syajalaḥ,",
    "K10bsu018_u:845": " yārmathaḥ,",
    "K10bsu018_u:846": " yadhvajaḥ,",
    "K10bsu018_u:847": " yamānaḥ,",
    "K10bsu018_u:848": " yasyanaḥ,",
    "K10bsu018_u:849": " namajyotiḥ,",
    "K10bsu018_u:850": " arañjanadhvaḥ,",
    "K10bsu018_u:851": " yāvad araṇemino rājñaḥ putrasahasreṇa ekaikena ratnagarbhastathāgato 'rhan samyaksaṃbuddhaḥ (KpSū 64)",
    "K10bsu018_u:852": " sārdhamaprameyena bhikṣusaṅghena,",
    "K10bsu018_u:853": " evaṃrūpeṇa bhagavata upasthānenopasthitaḥ cīvarapiṇḍapātaśayanāsanaglānapratyayabhaiṣajyapariṣkārairmāsatrayaṃ yathā jyeṣṭhena rājaputreṇa,",
    "K10bsu018_u:854": " tathaivaikaikaścaturaśītiḥ svarṇamayāścakrasahasrāṇi vistareṇa yāvaccaturaśītirasāyanasahasrāṇi bhagavato niryātitāni bhikṣusaṅghasya ca /",
    "K10bsu018_u:855": " evaṃrūpeṇa mahāprasādena praṇidhānaṃ kṛtvā kecid devatvaṃ kecicchakratvaṃ kecin māratvaṃ",
    "K10bsu018_u:856": " keciccakravartirājyaṃ kecin mahābhogatāṃ kecicchrāvakayānaṃ kecit pratyekabuddhayānaṃ prārthayanti,",
    "K10bsu018_u:857": " adhiṣṭhamānāśca dvau varṣaśatau pañcapañcāśacca varṣāṇi bhagavantaṃ kṣamāpayanti (KpSū 65)",
    "K10bsu018_u:858": " bhikṣusaṅghaṃ ca /",
    "K10bsu018_u:859": " tatkāle samudrareṇurbrāhmano 'grapurohito 'bhyāgato 'drākṣīt taṃ bhagavantaṃ tai rājaputrairupasthitaṃ dṛṣṭvā saptavarṣāṇi sarvopakaraṇairupanimantrayate,",
    "K10bsu018_u:860": " yaduta cīvarapiṇḍapātaśayyāsanaglānapratyayabhaiṣajyapariṣkāraiḥ sārdhaṃ bhikṣusaṅghena /",
    "K10bsu018_u:861": " adhivāsayati bhagavān pituragrapurohitasya tūṣṇībhāvena /",
    "K10bsu018_u:862": " atha samudrareṇurbrāhmaṇa evaṃrūpeṇa sarvopakaraṇasaṃpannenopasthānena bhagavata upasthitaḥ cīvarapiṇḍapātaśayyāsanaglānapratyayabhaiṣajyapariṣkāraiḥ sārdhaṃ bhikṣusaṅghena //",
    "K10bsu018_u:863": " atha khalu kulaputrāpareṇa samayena samudrareṇorbrāhmaṇasyaivaṃ cetasaḥ parivitarka udapādi /",
    "K10bsu018_u:864": " “mayā tāvad bahuprāṇakoṭinayutaśatasahasrāṇi anuttarāyāṃ samyaksaṃbodhau samādāpitāni /",
    "K10bsu018_u:865": " na cāhamasya rājño 'raṇeminaḥ praṇidhānaṃ jāne,",
    "K10bsu018_u:866": " kim ayaṃ prārthayati devatvaṃ vā uta śakratvaṃ vā māratvaṃ vā mahābhogatāṃ vā śrāvakayānaṃ vā pratyekabuddhayānaṃ vānuttarāṃ vā samyaksaṃbodhim ākāṅkṣate /",
    "K10bsu018_u:867": " kaccid aham anuttarāṃ samyaksaṃbodhimabhisaṃbuddhaḥ,",
    "K10bsu018_u:868": " atīrṇān sattvāṃstārayeyaṃ,",
    "K10bsu018_u:869": " amuktāmmocayeyaṃ jātijarāvyādhimaraṇaśokaparidevaduḥkhadaurmanasyopāyāsebhyaḥ, (KpSū 66)",
    "K10bsu018_u:870": " aparinirvṛtān sattvān parinirvāpayeyaṃ /",
    "K10bsu018_u:871": " kaccit svapne nivedayatu devo vā yakṣo vā nāgo vā buddho vā śrāvako vā brāhmaṇo vā",
    "K10bsu018_u:872": " kin tāvad rājā devaśriyaṃ kāṅkṣate uta manuṣyaśriyaṃ atha śrāvakatvamatha pratyekabuddhabhūmimatha",
    "K10bsu018_u:873": " vānuttarāṃ samyaksaṃbodhiṃ” /",
    "K10bsu018_u:874": " atha kulaputra samudrareṇurbrāhmaṇaḥ agrapurohitaḥ svapne tathārūpamavabhāsamadrākṣīt,",
    "K10bsu018_u:875": " yenāvabhāsena daśasu dikṣu gaṅgānadīvālikāsameṣu buddhakṣetreṣu buddhān bhagavataḥ paśyati /",
    "K10bsu018_u:876": " te ca buddhā bhagavantaḥ tasya brāhmaṇasya padmāni svarṇapatrāṇi rūpyadaṇḍāni vaiḍūryakarṇikāni aśmagarbhakeśarāṇi preṣayanti /",
    "K10bsu018_u:877": " sarveṣu ca teṣu padmeṣu sūryamaṇḍalaṃ dṛśyate /",
    "K10bsu018_u:878": " sūryamaṇḍalasyopari saptaratnamayaṃ chatraṃ saṃsthitaṃ /",
    "K10bsu018_u:879": " ekaikasmācca sūryamaṇḍalāt ṣaṣṭiraśmikoṭyo niścerustā raśmayaḥ sarvāstasya brāhmaṇasya vaktre praviśanti /",
    "K10bsu018_u:880": " sahasrayojanapramāṇamātmabhāvaṃ samanupaśyati pariśuddhaṃ tadyathā pariśuddhamādarśamaṇḍalaṃ /",
    "K10bsu018_u:881": " svakāyasya ca kukṣau ṣaṣṭibodhisattvakoṭīnayutaśatasahasrāṇi padmeṣu paryaṅkopaviṣṭāṃ dhyāyamānāṃ paśyati /",
    "K10bsu018_u:882": " tānapi sūryavigrahānātmanaḥ śirasi mālān paśyati /",
    "K10bsu018_u:883": " chatraṃ copari cākāśe (KpSū 67)",
    "K10bsu018_u:884": " yāvad brahmalokaparyante sthitaṃ paśyati /",
    "K10bsu018_u:885": " nānāpadmāni sāmantake sthitāni paśyati /",
    "K10bsu018_u:886": " tebhyaśca padmebhyo divyānyatikrāntamānuṣāṇi tūryāṇi niścaranti śṛṇoti ca /",
    "K10bsu018_u:887": " tatra ca rājānamāraṇeminaṃ paśyati,",
    "K10bsu018_u:888": " rudhiramrakṣitena kāyena dhāvantaṃ sūkaramukhena vividhān bahuprāṇino bhakṣayante,",
    "K10bsu018_u:889": " bhakṣayitvā cairaṇḍavṛkṣamūle niṣaṇṇaṃ /",
    "K10bsu018_u:890": " vividhāśca prāṇinaḥ samāgamya taṃ rājānaṃ bhakṣayanti yāvad asthiśaṅkalāvaśeṣaṃ kṛtvā chorayanti /",
    "K10bsu018_u:891": " evaṃ punaḥ punastathaiva prādurbhavantaṃ sūkaramukhaṃ rudhiramrakṣitena kāyena bahuvidhān prāṇino bhakṣayitvā eraṇḍamūle niṣaṇṇaṃ,",
    "K10bsu018_u:892": " vividhaiḥ prāṇibhiḥ khādyamānamasthiśaṅkalāvaśiṣṭaṃ kṛtvā choritaṃ /",
    "K10bsu018_u:893": " punaraparaṃ rājaputrān paśyati sūkaramukhenāpare gajamukhenāpare mahiṣamukhenāpare siṃhamukhenāpare vṛkamukhenāpare śṛgālamukhenāpare śvamukhenāpare markaṭamukhena paśyati,",
    "K10bsu018_u:894": " śoṇitābhyukṣitagātrānanekavidhān prāṇino bhakṣayitvā eraṇḍavṛkṣamūle niṣaṇṇān vividhaiḥ prāṇibhirbhakṣyamāṇān asthiśaṅkalāvaśiṣṭānutsṛṣṭān /",
    "K10bsu018_u:895": " punarapi tenaiva kāyena sthitān tathaiva prāṇino bhakṣayataḥ paśyati /",
    "K10bsu018_u:896": " anyāṃśca rājaputrān paśyati mahiṣarathābhirūḍhān sumanāpuṣpābhyalaṅkṛtān (KpSū 68)",
    "K10bsu018_u:897": " kupathena dakṣiṇābhimukhān gacchataḥ /",
    "K10bsu018_u:898": " śakrabrahmalokapālāścāgatvā brāhmaṇasya kathayanti",
    "K10bsu018_u:899": " / “imāni brāhmaṇa padmāni bhāgaṃ kuru,",
    "K10bsu018_u:900": " bhāgaṃ kṛtvā tataḥ prathamaṃ rājñaḥ saṃvibhāgamekaṃ padmamanuprayaccha,",
    "K10bsu018_u:901": " tata eṣāmapi rājaputrāṇāmekaikaṃ padmaṃ dada,",
    "K10bsu018_u:902": " avaśiṣṭāni koṭṭarājñāṃ prayaccha,",
    "K10bsu018_u:903": " aparāṃ janasya” /",
    "K10bsu018_u:904": " śrutvā brāhmaṇa prāha /",
    "K10bsu018_u:905": " “yathājñāpayanti devāḥ” /",
    "K10bsu018_u:906": " atha sa brāhmaṇaḥ padmāni bhājayamāna eva pratibuddhaḥ,",
    "K10bsu018_u:907": " saṃvicintayamāna utthāyāsanāt punarvicintayati,",
    "K10bsu018_u:908": " “hīnapraṇidhirayaṃ rājā cakravartī saṃsārasukhābhirato hīnā vāsyādhimuktiḥ sārdhamekatyai",
    "K10bsu018_u:909": " rājaputrairekatyāḥ punā rājaputrāḥ śrāvakayānamākāṅkṣanti ye mayā mahiṣarathābhirūḍhā",
    "K10bsu018_u:910": " dṛṣṭāḥ sumanāpuṣpairalaṅkṛtā dakṣiṇābhimukhā gacchanti /",
    "K10bsu018_u:911": " yacca mayā sarvasattvārthaṃ mahāyajñasyārambhaṃ kṛtaṃ /",
    "K10bsu018_u:912": " yacca mayādhatriyāṃ varṣaśatāṃ jambūdvīpamanvāhiṇḍya sarvasattvā anuttarāyāṃ samyaksaṃbodhau yāvat pratiṣṭhāpiṭāḥ /",
    "K10bsu018_u:913": " tad evaṃ mayā sarvajambūdvīpe gatānekāni prāṇakoṭīnayutaśatasahasrāṇi triṣu puṇyakriyāvastuṣu samādāpitāni niveśitāni pratiṣṭhāpitāni /",
    "K10bsu018_u:914": " tasyaitannimittaṃ yena mayā svapne mahāvabhāso dṛṣṭaḥ (KpSū 69)",
    "K10bsu018_u:915": " daśasu dikṣu buddhā bhagavanto dṛṣṭāḥ /",
    "K10bsu018_u:916": " yacca mayā sarvaṃ jambūdvīpamanvāhiṇḍya strīpuruṣadārakadārikābhyaḥ piṇḍapātaṃ yācayitvā",
    "K10bsu018_u:917": " bahuprāṇakoṭīnayutaśatasahasrāṇi triśaraṇakriyāvastuṣu sthāpitāni vinītāni niveśitāni pratiṣṭhāpitāni /",
    "K10bsu018_u:918": " yacca mayā tathāgato 'rhan samyaksaṃbuddhaḥ saptavarṣāṇyupanimantritaḥ sarvopakaraṇaiḥ sārdhaṃ bhikṣusaṅghena,",
    "K10bsu018_u:919": " tena mama daśabhyo digbhyaḥ anyebhyo buddhakṣetrebhyaḥ buddhairbhagavadbhiḥ padmānyanupreṣitāni /",
    "K10bsu018_u:920": " yacca mayānuttarāyāṃ samyaksaṃbodhau praṇidhānaṃ kṛtaṃ,",
    "K10bsu018_u:921": " tena te buddhā saptaratnamayāni chatrāṇi visarjayanti /",
    "K10bsu018_u:922": " yatpunarmayā teṣu padmeṣu sūryavigrahā dṛṣṭā,",
    "K10bsu018_u:923": " yacca raśmayo mukhe praviśamānā dṛṣṭāḥ,",
    "K10bsu018_u:924": " yaccāsau mahān ātmabhāvo dṛṣṭaḥ,",
    "K10bsu018_u:925": " yacca sūryavigrahamālā dṛṣṭā,",
    "K10bsu018_u:926": " yacca kukṣau bodhisattvakoṭīnayutaśatasahasrāṇi padmeṣu paryaṅkaniṣaṇṇāni dhyāyamānāni,",
    "K10bsu018_u:927": " imā evaṃrūpāḥ svapnā dṛṣṭāḥ,",
    "K10bsu018_u:928": " yacca me śakrabrahmalokapāla dṛṣṭā ājñāpayantīmāni padmāni bhāgaṃ kuru,",
    "K10bsu018_u:929": " yacca mayā tāni padmāni bhāgaṃ kṛtvā dattāni /",
    "K10bsu018_u:930": " yannvaham imāḥ svapnā buddhāya bhagavata ākhyāsye,",
    "K10bsu018_u:931": " kiṃhetukāḥ kiṃpratyayā mayaivaṃrūpāḥ svapnā dṛṣṭā,",
    "K10bsu018_u:932": " yannvahaṃ (KpSū 70)",
    "K10bsu018_u:933": " tathāgataṃ pṛccheyaṃ” /",
    "K10bsu018_u:934": " atha samudrareṇurbrāhmaṇaḥ tasyā eva rātryā atyayena bhojanaṃ sajjīkṛtvā kālyate eva yena bhagavāṃstenopajagāma,",
    "K10bsu018_u:935": " upetya svayameva bhagavato hastaśaucamupanāmayati bhikṣusaṅghasya ca /",
    "K10bsu018_u:936": " hastaśaucamupanīya prabhūtena khādanīyena bhojanīyena svahastaṃ saṃtarpayati saṃpravārayati,",
    "K10bsu018_u:937": " saṃtarpayitvā saṃpravārayitvā bhikṣusaṅghamanekaparyāyena saṃtarpya saṃpravārya bhagavantaṃ",
    "K10bsu018_u:938": " viditvā bhikṣusaṅghaṃ ca dhautahastamapanītapātraṃ nīcamāsanaṃ gṛhītvā bhagavataḥ",
    "K10bsu018_u:939": " purato niṣaṇṇo dharmaśravaṇāya /",
    "K10bsu018_u:940": " atha rājāraṇemī tatraivābhyāgataḥ sārdhaṃ putrasahasreṇānekaiśca prāṇisahasraiḥ parivṛtaḥ puraskṛtaḥ,",
    "K10bsu018_u:941": " sa yāvad yānasya bhūmistāvad yānena yātvā yānād avatīrya padbhyāmevārāmaṃ prāvikṣat,",
    "K10bsu018_u:942": " praviśya ca yena bhagavāṃstenopajagāmopetya bhagavataḥ pādau śirasā vanditvā bhikṣusaṅghasya ca bhagavataḥ purataḥ niṣaṇṇo dharmaśravaṇāya /",
    "K10bsu018_u:943": " atha samudrareṇurbrāhmaṇo yathādṛṣṭāṃ svapnāṃ bhagavato nivedayati /",
    "K10bsu018_u:944": " bhagavān āha - “yattvaṃ brāhmaṇādrākṣīt mahāntamavabhāsaṃ yenāvabhāsena gaṅgānadīvālikāsameṣu buddhakṣetreṣu (KpSū 71)",
    "K10bsu018_u:945": " buddhā bhagavanto dṛṣṭā tava padmāni visarjayanti,",
    "K10bsu018_u:946": " teṣu ca padmeṣu sūryavigrahā dṛṣṭā raśmayaḥ pramuñcamānāste ca raśmayastava mukhe praviśanti /",
    "K10bsu018_u:947": " yattvayā brāhmaṇa adhatrikāyāṃ varṣaśatāṃ jambudvīpamāhiṇḍatā,",
    "K10bsu018_u:948": " tena tvayā gaṇanātikrāntāḥ sattvāstriṣu puṇyakriyāvastuṣu niveśitāḥ pratiṣṭhāpitāśca,",
    "K10bsu018_u:949": " gaṇanātikrāntāśca sattvā anuttarāyāṃ samyaksaṃbodhau samādāpitā niveśitāḥ pratiṣṭhāpitāḥ /",
    "K10bsu018_u:950": " yacca tvayā sarvasattvārthaṃ mahāyajñasyārambhaḥ kṛtastena tvaṃ brāhmaṇa buddhā bhagavanto vyākariṣyantyanuttarāyāṃ samyaksaṃbodhau,",
    "K10bsu018_u:951": " ye daśasu dikṣu gaṅgānadīvālikāsameṣu lokadhātuṣu tiṣṭhanti dhriyante yāpayanti dharmaṃ ca deśayanti,",
    "K10bsu018_u:952": " yaiśca tava padmāni visarjitāni suvarṇapatrāṇi rūpyadaṇḍāni vaiḍūryakarṇikāni asmagarbhakeśarāṇi,",
    "K10bsu018_u:953": " teṣu ca sarveṣu padmeṣu sūryavigrahā dṛśyante /",
    "K10bsu018_u:954": " idaṃ tasya svapnasya pūrvanimittaṃ /",
    "K10bsu018_u:955": " yattvaṃ brāhmaṇādrākṣīt svapne ye daśausu dikṣu gaṅgānadīvālikāsameṣu lokadhātuṣu buddhā bhagavantastiṣṭhanti dhriyante yāpayanti dharmaṃ ca",
    "K10bsu018_u:956": " tairbuddhairbhagavadbhiḥ saptaratnamayāni chatrāṇi visarjitāni,",
    "K10bsu018_u:957": " yāni chatrāṇi copari cākāśe yāvad (KpSū 72)",
    "K10bsu018_u:958": " brahmalokaparyantaṃ saṃtiṣṭhanti /",
    "K10bsu018_u:959": " yasyāṃ eva rātrau tvaṃ brāhmaṇānuttarāṃ samyaksaṃbodhimabhisaṃbhotsyase tasyāṃ eva rātrau daśasu dikṣu gaṅgānadīvālikāsameṣu lokadhātuṣūdāraḥ kīrtiśabdaśloko 'bhyudgacchate,",
    "K10bsu018_u:960": " upari ca yāvad brahmalokaparyantaṃ kṛtvā na śakyante tava mūrdhānaṃ vyavalokayituṃ brahmādibhirdevalokairapi /",
    "K10bsu018_u:961": " idaṃ tasya svapnasya pūrvanimittaṃ /",
    "K10bsu018_u:962": " yattvaṃ brāhmaṇādrākṣit mahāntamātmabhāvaṃ yāvad brahmalokaṃ yacca sūryamaṇḍalānāṃ mālā śīrasi baddhā,",
    "K10bsu018_u:963": " tadye tvayā gaṇanātikrāntāḥ sattvāḥ samādāpitā anuttarāyāṃ samyaksaṃbodhau,",
    "K10bsu018_u:964": " te ca tavābhisaṃbuddhabodherbrāhmaṇa buddhakṣetraparamāṇurajaḥsameṣu lokadhātuṣu deśasu dikṣu sthitā anuttarāṃ samyaksaṃbodhimabhisaṃbhotsyante",
    "K10bsu018_u:965": " sarve ye tvayā bodhau samādāpitā te tavābhīkṣṇaṃ varṇaṃ udāhariṣyanti,",
    "K10bsu018_u:966": " “anena tathāgatenārhatā samyaksaṃbuddhena vayaṃ prathamamanuttarāyāṃ samyaksaṃbodhau samādāpitā,",
    "K10bsu018_u:967": " yenāsmaitarhyanuttarāṃ samyaksaṃbodhimabhisaṃbuddhā,",
    "K10bsu018_u:968": " eṣa cāsmākaṃ kalyāṇamitraṃ” /",
    "K10bsu018_u:969": " te buddhā bhagavanto bodhisattvān visarjayiṣyanti tava pūjākarmaṇe,",
    "K10bsu018_u:970": " tataste bodhisattvā mahāsattvā",
    "K10bsu018_u:971": " vividhairbodhisattvavikurvitaistava (KpSū 73)",
    "K10bsu018_u:972": " pūjāṃ kṛtvā,",
    "K10bsu018_u:973": " tatra tava sakāśāddharmaṃ śrutvā nānāvidhāḥ samādhirdhāraṇīḥ kṣāntiśca pratilapsyante /",
    "K10bsu018_u:974": " te bodhisattvā mahāsattvāḥ svakasvakeṣu buddhakṣetreṣu gatvā tava varṇaṃ uccārayiṣyanti ghoṣamanuśrāvayiṣyanti /",
    "K10bsu018_u:975": " idaṃ brāhmaṇa tasya svapnasya pūrvanimittaṃ /",
    "K10bsu018_u:976": " yattvayā brāhmaṇa svapne dṛṣṭā bodhisattvakoṭīnayutaśatasahasrāṇi tāni tava kukṣau praviśya padmeṣu paryaṅkopaviṣṭā dhyāyanti,",
    "K10bsu018_u:977": " abhisaṃbuddhabodhiśca tvaṃ brāhmaṇa bahuprāṇakoṭīnayutaśatasahasrāṇi yānyanuttarāyāṃ samyaksaṃbodhau samādāpayiṣyasi avaivartikāni sthāpayiṣyasyanuttarāyāṃ samyaksaṃbodhau /",
    "K10bsu018_u:978": " te tava parinirvṛtasya brāhmaṇānuttareṇa parinirvāṇena buddhakṣetraparamāṇurajaḥsameṣu",
    "K10bsu018_u:979": " kalpeṣu paścāddaśāsu dikṣvanyeṣu buddhakṣetreṣu te buddhā bhagavanto dharmeṇa rājyaṃ",
    "K10bsu018_u:980": " kārayantastava varṇaṃ bhāṣiṣyanti /",
    "K10bsu018_u:981": " “evam asaṃkhyeyeṣu kalpeṣvatikrānteṣu evaṃnāmā tathāgato abhūd arhan samyaksaṃbuddhaḥ,",
    "K10bsu018_u:982": " tena tathāgatenārhatā samyaksaṃbuddhena vayamanuttarāyāṃ samyaksaṃboddhau samādāpitā vinītā niveśitāḥ pratiṣṭhāpitā avaivartikāśca sthāpitā,",
    "K10bsu018_u:983": " yena vayametarhyanuttarāṃ samyaksaṃbodhimabhisaṃbuddhāḥ, (KpSū 74)",
    "K10bsu018_u:984": " dharmarājyaṃ ca pratilabdhāḥ” /",
    "K10bsu018_u:985": " idaṃ brāhmaṇa tasya svapnasya pūrvanimittaṃ /",
    "K10bsu018_u:986": " yattvaṃ brāhmaṇa svapne dṛṣṭavān sūkaramukhena yāvacchvamukhena rudhiramrakṣitena",
    "K10bsu018_u:987": " gātreṇānekavidhāṃ prāṇino bhakṣayitvā hīna eraṇḍamūle niṣaṇṇāste 'pyanye vividhaiḥ",
    "K10bsu018_u:988": " prāṇibhirbhakṣyante yāvadasthiśaṅkalāvaśeṣā utsṛjyante,",
    "K10bsu018_u:989": " punarapyāpyāyitakāyā rudhirābhyaktena kāyena yāvacchvamukhena bahuvidhāṃ prāṇino bhakṣayitvā punarhīnasyairaṇḍavṛkṣasya mūle niṣaṇṇā vividhaiśca prāṇibhiḥ khādyante /",
    "K10bsu018_u:990": " te tvayā mohapuruṣāstrividhe puṇyakriyāvastuni samādāpitā prātiṣṭhāpitā dāne yame saṃyame ca,",
    "K10bsu018_u:991": " te deveṣu cyavanaduḥkhamabhilaṣanti,",
    "K10bsu018_u:992": " manuṣyeṣu jarāvyādhimaraṇāpriyasaṃprayogapriyavinābhāvaduḥkhāṃ preteṣu kṣutpipāsaduḥkhaṃ",
    "K10bsu018_u:993": " tiryakṣvanyonyabhakṣaṇaduḥkhaṃ nārakeṣu dāhacchedavadhabandhananānāvidhakāraṇādiduḥkhamabhilaṣanti /",
    "K10bsu018_u:994": " trividhe ca puṇyakriyāvastuni pratiṣṭhāpitā deveṣu devarājyamabhilaṣanti manuṣyeṣu caikadvīpaiśvaryamākāṅkṣante /",
    "K10bsu018_u:995": " teṣāṃ tatra sarvasattvāḥ paribhogaṃ gacchanti,",
    "K10bsu018_u:996": " te 'pi ca sarvasattvānāmāhāraparibhogaṃ (KpSū 75) gacchanti /",
    "K10bsu018_u:997": " evaṃ te mohapuruṣāḥ sarve tvayā trividhe puṇyakriyāvastuni",
    "K10bsu018_u:998": " pratiṣṭhāpitāstavopāsakā bhaviṣyanti /",
    "K10bsu018_u:999": " idaṃ brāhmaṇa tasya svapnasya pūrvanimittaṃ /",
    "K10bsu018_u:1000": " yattvaṃ brāhmaṇa svapnamadrākṣīt apare manuṣyā mahiṣarathābhirūdhāḥ sumanāmālālāṅkṛtaśirasaḥ apathena dakṣiṇābhimukhaṃ gacchanti,",
    "K10bsu018_u:1001": " te 'pi tvayā brāhmaṇa kulaputrāḥ triṣu puṇyakriyāvastuṣu pratiṣṭhāpitāḥ kevalamātmadamanārthaṃ ātmaśamanārthaṃ śrāvakayānasaṃprasthitāḥ,",
    "K10bsu018_u:1002": " teṣāṃ śrāvakayānasaṃprasthitānāṃ brāhmaṇa pudgalānāmidaṃ purvanimittaṃ” //",
    "K10bsu018_u:1003": " atha khalu kulaputra brāhmaṇaḥ samudrareṇū rājānamāraṇeminametadavocat - “durlabhaṃ mahārāja manuṣyatvaṃ,",
    "K10bsu018_u:1004": " durlabhā kṣaṇasaṃpat,",
    "K10bsu018_u:1005": " durlabhamudumbarapuṣpasadṛśānāṃ tathāgatānāmarhatāṃ samyaksaṃbuddhānāṃ prādurbhāvo loke,",
    "K10bsu018_u:1006": " durlabhaḥ kuśaladharme chandaḥ,",
    "K10bsu018_u:1007": " durlabhaṃ samyakpraṇidhānaṃ /",
    "K10bsu018_u:1008": " duḥkhotpattibhūtaṃ mahārāja devarājatvaṃ,",
    "K10bsu018_u:1009": " duḥkhotpattibhūtaṃ mahārāja manuṣyeṣu caikadvīpaiśvaryarājatvaṃ,",
    "K10bsu018_u:1010": " duḥkhotpattibhūtaṃ dvistriścāturdvīpikarājatvaṃ /",
    "K10bsu018_u:1011": " ciraṃ mahārāja saṃsāraduḥkhamanubhavitavyaṃ /",
    "K10bsu018_u:1012": " (KpSū 76) anavasthitā mahārāja vāyuvegacapalā devamanuṣyasaṃpattayo,",
    "K10bsu018_u:1013": " dakacandropamā bālāḥ pañcabhiḥ kāmaguṇairatṛptā viṣayeṣu mattā devamāṇuṣāṃ śriyamabhilaṣanti /",
    "K10bsu018_u:1014": " te bālāḥ punaḥ punarnarakeṣu kāraṇāduḥkhamanubhavanti tiryakṣu saṃmohaduḥkhaṃ preteṣu",
    "K10bsu018_u:1015": " kṣutpipāsāduḥkhaṃ manuṣyeṣu priyaviprayogaduḥkhaṃ deveṣu cyavanaduḥkhaṃ punargarbhavāsaduḥkhaṃ",
    "K10bsu018_u:1016": " parasparaśīrṣaprapātanaduḥkhaṃ anyonyabhakṣaṇaduḥkhaṃ,",
    "K10bsu018_u:1017": " evaṃ bhramamāṇā bālā duḥkhamanubhavanti /",
    "K10bsu018_u:1018": " tatkasmāddhetoḥ?",
    "K10bsu018_u:1019": " , kalyāṇamitravirahitāḥ samyakpraṇidhānaṃ na kurvanti na vyāyamanti aprāptasya prāptaye 'nadhigatasyādhigamāyāsākṣātkṛtasya sākṣātkriyāyai /",
    "K10bsu018_u:1020": " evaṃ mūrkhā bālāḥ khidyante bodhicittena yatra sarvaduḥkhakṣayo bhavati,",
    "K10bsu018_u:1021": " saṃsāreṇa ca na khidyante nodvijanti yatra punaḥ punarduḥkhotpattirbhavati /",
    "K10bsu018_u:1022": " parīkṣasva mahārāja yathā saṃsāraḥ sarvaduḥkhānāṃ bhājanabhūtaḥ /",
    "K10bsu018_u:1023": " tasmāttarhi tvaṃ mahārāja kṛtādhikāro bhagavataḥ śāsane 'varopitakuśalamūlastriṣu ratneṣu labdhaprasādaḥ,",
    "K10bsu018_u:1024": " bhagavato dattadāno (KpSū 77)",
    "K10bsu018_u:1025": " mahābhogatāyai rakṣitaśīlaḥ svargopapattipratilābhāya śruto bhagavato 'ntikāddharmaṃ prajñāmahādharmapratilābhāya te saṃpatsyante /",
    "K10bsu018_u:1026": " yaṣṭayajñastvaṃ mahārāja utpādāyanuttarāyāṃ samyaksaṃbodhau cittaṃ” /",
    "K10bsu018_u:1027": " āha, “alaṃ brāhmaṇa,",
    "K10bsu018_u:1028": " nāhaṃ brāhmaṇānuttarāṃ samyaksaṃbodhimabhilaṣāmi saṃsārābhirataḥ,",
    "K10bsu018_u:1029": " yanmahābrāhmaṇa mayā dānaṃ dattaṃ śīlaṃ rakṣitaṃ dharmaḥ śrutaḥ /",
    "K10bsu018_u:1030": " durlabhā hi brāhmaṇānuttarā samyaksaṃbodhiḥ” /",
    "K10bsu018_u:1031": " dvirapi samudrareṇurbrāhmaṇo rājānamāha - “śuddho mahārāja bodhimārgaḥ /",
    "K10bsu018_u:1032": " āśayena praṇidhānaṃ kartavyaṃ /",
    "K10bsu018_u:1033": " paripūryābhiprasannaḥ sa mārgo 'dhyāśayena viśuddhaḥ /",
    "K10bsu018_u:1034": " ṛjuḥ sa mārgaḥ aśaṭhaḥ /",
    "K10bsu018_u:1035": " śuddhaḥ sa mārgaḥ kleśapravāhakatvāt /",
    "K10bsu018_u:1036": " vipulo 'sau mārgaḥ anāvarṇatvāt /",
    "K10bsu018_u:1037": " samavasaraṇaḥ sa mārgaḥ cintanāya /",
    "K10bsu018_u:1038": " nirbhayaḥ sa mārgaḥ sarvapāpākaraṇatayā /",
    "K10bsu018_u:1039": " sumṛduḥ sa mārgaḥ dānapāramitayā /",
    "K10bsu018_u:1040": " śītalaḥ sa mārgaḥ śīlapāramitayā /",
    "K10bsu018_u:1041": " nirāśrayaḥ sa mārgaḥ kṣāntipāramitayā /",
    "K10bsu018_u:1042": " adhiṣṭhānāśrayaḥ sa mārgaḥ vīryapāramitayā /",
    "K10bsu018_u:1043": " anāvilaḥ sa mārgaḥ dhyānapāramitayā /",
    "K10bsu018_u:1044": " suviditaḥ sa mārgaḥ (KpSū 78)",
    "K10bsu018_u:1045": " prajñāpāramitayā /",
    "K10bsu018_u:1046": " suprasannaḥ sa mārgo mahāmaitryā /",
    "K10bsu018_u:1047": " svabhāvajñānānugataḥ sa mārgaḥ mahākaruṇayā /",
    "K10bsu018_u:1048": " sadānanditaḥ sa mārgaḥ mahāmuditayā /",
    "K10bsu018_u:1049": " akliṣṭaḥ sa mārgaḥ upekṣayā /",
    "K10bsu018_u:1050": " apagatakaṇṭakaḥ sa mārgaḥ kāmavyāpādavihiṃsāvitarkaiḥ /",
    "K10bsu018_u:1051": " kṣemaṃgamanaḥ sa mārgo 'pratihatacittatayā /",
    "K10bsu018_u:1052": " dhūrtavirahitaḥ sa mārgaḥ rūpaśabdagandharasasparśaviditatvāt /",
    "K10bsu018_u:1053": " nihatamārapratyarthikaḥ sa mārgaḥ dhātvāyatanasuvimṛṣṭatvāt /",
    "K10bsu018_u:1054": " suprabodhaḥ sa mārgaḥ avidyāndhakāranirāvaraṇatvāt /",
    "K10bsu018_u:1055": " dṛḍhavīryasattvacittagamanaḥ sa mārgaḥ apagataśrāvakapratyekabuddhamanasikāratvāt /",
    "K10bsu018_u:1056": " utsoḍhaḥ sa mārgaḥ sarvatathāgatādhiṣṭhitatvāt /",
    "K10bsu018_u:1057": " mahāratnaniṣpādakaḥ sa mārgaḥ sarvajñatāratnānukūlatvāt /",
    "K10bsu018_u:1058": " sadāprakāśitaḥ sa mārgaḥ asaṅgajñānasya bhagavataḥ /",
    "K10bsu018_u:1059": " kuśalamūladeśakānucīrṇaḥ sa mārgaḥ sarvatathāgatānugṛhītatvāt /",
    "K10bsu018_u:1060": " duṣṭakleśānukūlavigataḥ sa mārgaḥ anunayapratighaprahīṇatvāt /",
    "K10bsu018_u:1061": " nihatarajaḥ sa mārgaḥ vyāpādakhilakrodhāpagatatvāt /",
    "K10bsu018_u:1062": " (KpSū 79) sugatigamanīyaḥ sa mārgaḥ sarvākuśalavirahitatvāt /",
    "K10bsu018_u:1063": " kṣemaṃgamo mahārāja saṃbodhimārgaḥ nirvāṇaparyavasānaḥ /",
    "K10bsu018_u:1064": " utpādaya mahārāja bodhicittaṃ” /",
    "K10bsu018_u:1065": " rājā prāha - “ayaṃ brāhmaṇa tathāgataḥ aśītivarṣasāhasrikāyāṃ prajāyāṃ loka utpanno,",
    "K10bsu018_u:1066": " na śakyaṃ tathāgatena sarve 'pāyaḥ śamayituṃ /",
    "K10bsu018_u:1067": " ye sattvā avaruptakuśalamūlaste sattvāḥ phale sthitāḥ,",
    "K10bsu018_u:1068": " kecit samādhidhāraṇīkṣāntiṣu niṣpannāḥ,",
    "K10bsu018_u:1069": " utkṛṣṭakuśalamūlāstu ye sattvāste bodhau avaivartyāḥ saṃvṛttāḥ,",
    "K10bsu018_u:1070": " kecidavaruptakuśalamūlāḥ devamanuṣyaśriyamanubhavanti /",
    "K10bsu018_u:1071": " svakasvakaiḥ sattvāḥ kuśalākuśalaiḥ karmabhirbhramanti /",
    "K10bsu018_u:1072": " katame sattvā bhagavatā vinītāḥ sadekasattvasyāpi duḥkhaṃ na praśāntaṃ,",
    "K10bsu018_u:1073": " kṣetrabhūtaḥ kevalaṃ bhagavata āśrayaḥ,",
    "K10bsu018_u:1074": " nānavaruptakuśalamūlānāṃ sattvānāṃ duḥkhamocanaṃ karoti /",
    "K10bsu018_u:1075": " utpādayāmyahaṃ bodhicittaṃ /",
    "K10bsu018_u:1076": " bodhisattvacaryāṃ caraṃstenāhaṃ mahājñānasamucchrayeṇa acintyenodāreṇa dharmamukhapraveśena sattvān vinayeyaṃ buddhakāryaṃ ca kuryāṃ /",
    "K10bsu018_u:1077": " na kevalamasmiṃ kliṣṭe buddhakṣetre bodhāya cittaṃ (KpSū 80)",
    "K10bsu018_u:1078": " pariṇāmayeyaṃ /",
    "K10bsu018_u:1079": " yadyahaṃ tādṛśaṃ buddhakṣetraṃ labheyamutpādayeyamahaṃ bodhicittaṃ,",
    "K10bsu018_u:1080": " tadāhaṃ bodhisattvacaryāṃ cariṣyāmi yadāhamanuttarāṃ samyaksaṃbodhiṃ ca spṛśeyaṃ,",
    "K10bsu018_u:1081": " sarvaṃ ca tatra buddhakṣetre sattvānāṃ duḥkhaṃ praśamayeyaṃ” /",
    "K10bsu018_u:1082": " atha khalu kulaputra ratnagarbhastathāgato 'rhan samyaksaṃbuddhastādṛśamṛddhyabhisaṃskāramabhisaṃskṛtavān tadādarśavyūhaṃ nāma samādhiṃ samāpannaḥ",
    "K10bsu018_u:1083": " tathā samāhitena bhagavatā ādarśavyūhe samādhau tathārūpāvabhāsaḥ prādurbhūtaḥ,",
    "K10bsu018_u:1084": " yenāvabhāsena daśasu dikṣvekaikasyāṃ diśi sahasrabuddhakṣetraparamāṇurajaḥsamā lokadhātavaḥ sarvaguṇavyūhā dṛṣyante;",
    "K10bsu018_u:1085": " keṣucid buddhā bhagavantaḥ parinirvṛtāḥ,",
    "K10bsu018_u:1086": " keṣucit parinirvāṇāya saṃsthitāḥ;",
    "K10bsu018_u:1087": " yatra ca bodhisattvā mahāsattvā bodhivṛkṣamūle niṣaṇṇā māraṃ parājayanti,",
    "K10bsu018_u:1088": " yatra cācirābhisaṃbuddhā dharmacakraṃ pravartayanti,",
    "K10bsu018_u:1089": " yatra cācirapravṛttadharmacakraṃ dharmaṃ deśayanti,",
    "K10bsu018_u:1090": " yatra ca buddhānāṃ bodhisattvānāṃ sphuṭāṃ buddhakṣetrāṃ,",
    "K10bsu018_u:1091": " yatra śrāvakapratyekabuddhānāmutpādo nāsti,",
    "K10bsu018_u:1092": " yatra ca śrāvakapratyekabuddhā utpadyante,",
    "K10bsu018_u:1093": " yatra ca śūnyaṃ buddhakṣetraṃ buddhebhyo bodhisattvebhyaḥ (KpSū 81)",
    "K10bsu018_u:1094": " śrāvakapratyekabuddhebhyaḥ;",
    "K10bsu018_u:1095": " kvacit kliṣṭaṃ buddhakṣetraṃ pañcakaṣāyaṃ,",
    "K10bsu018_u:1096": " kvacit pariśuddhamapagatapañcakaṣāyaṃ,",
    "K10bsu018_u:1097": " kvacidutkṛṣṭāḥ sattvāḥ,",
    "K10bsu018_u:1098": " kvaciddhīnāḥ,",
    "K10bsu018_u:1099": " kvaciddīrghāyuṣkāḥ,",
    "K10bsu018_u:1100": " kvacidalpāyuṣkāḥ;",
    "K10bsu018_u:1101": " kānicidbuddhakṣetrānyagninā saṃvartante,",
    "K10bsu018_u:1102": " kānicidudakena,",
    "K10bsu018_u:1103": " kānicidvāyunā;",
    "K10bsu018_u:1104": " kvacidvivartante,",
    "K10bsu018_u:1105": " kvacidvivṛttāstiṣṭhanti;",
    "K10bsu018_u:1106": " te sarva udāreṇāvabhāsena sphuṭāḥ saṃdṛśyante /",
    "K10bsu018_u:1107": " sarvāvatī sā parṣattāṃ dṛṣṭvā buddhakṣetre guṇavyūhān,",
    "K10bsu018_u:1108": " samudrareṇurbrāhmaṇaḥ punā rājānametadavocat - “paśya mahārājaitān buddhakṣetraguṇavyūhān,",
    "K10bsu018_u:1109": " utpādaya mahārājanuttarāyāṃ samyaksaṃbodhau cittaṃ,",
    "K10bsu018_u:1110": " gṛhāṇa mahārāja buddhakṣetraṃ yādṛśamākāṅkṣasi” /",
    "K10bsu018_u:1111": " athāraṇemī rājā yena bhagavāṃstenāñjaliṃ praṇamya bhagavantametadavocat - “kena bhagavan karmaṇā bodhisattvo mahāsattvaḥ pariśuddhaṃ buddhakṣetraṃ",
    "K10bsu018_u:1112": " kena karmaṇāpariśuddhaṃ;",
    "K10bsu018_u:1113": " utkṛṣṭāḥ sattvāḥ kena karmaṇā,",
    "K10bsu018_u:1114": " yāvaddīrghāyuṣkāḥ sattvā vistaraḥ” /",
    "K10bsu018_u:1115": " bhagavān āha - “praṇidhānavaśena mahārāja bodhisattvo mahāsattvaḥ pariśuddhaṃ buddhakṣetraṃ parigṛhṇāti apagatapañcakaṣāyaṃ,",
    "K10bsu018_u:1116": " praṇidhānenāpariśuddhaṃ” /",
    "K10bsu018_u:1117": " rājā prāha - “ahaṃ bhadanta (KpSū 82)",
    "K10bsu018_u:1118": " bhagavan nagaraṃ praviśyaikāgre niṣadya praṇidhānaṃ cintayiṣyāmi,",
    "K10bsu018_u:1119": " tathārūpaṃ me buddhakṣetramapagatapañcakaṣāyaṃ rocate tatremā subhavacaryā pariṇāmayiṣyāmi” /",
    "K10bsu018_u:1120": " bhagavān āha - “yasyedānīṃ mahārāja kālaṃ manyase” /",
    "K10bsu018_u:1121": " atha khalu kulaputra rājāraṇemī bhagavataḥ pādau śirasā vanditvā bhikṣusaṅghaṃ ca triṣkṛtvaḥ pradakṣiṇīkṛtya bhagavato 'ntikāt prakāntaḥ /",
    "K10bsu018_u:1122": " nagaraṃ praviśya svake gṛha ekāgraḥ pratisaṃlīno niṣaṇṇaḥ,",
    "K10bsu018_u:1123": " buddhakṣetrapraṇidhānaṃ vyūhaṃ cintayati /",
    "K10bsu018_u:1124": " atha khalu samudrareṇurbrāhmaṇaḥ jyeṣṭhaṃ rājaputramanimiṣamāmantrayati /",
    "K10bsu018_u:1125": " “utpādaya tvamanimiṣānuttarāyāṃ samyaksaṃbodhau cittaṃ /",
    "K10bsu018_u:1126": " yacca tvayā tribhiḥ puṇyakriyāvastubhiḥ śubhaṃ caratā puṇyamārjitaṃ tatsarvamanuttarayāṃ samyaksaṃbodhau pariṇāmayā” /",
    "K10bsu018_u:1127": " sa prāha - “ahamapyupādhyāya svagṛhaṃ gatvaikākī rahogato niṣadya buddhakṣetraguṇavyūhāṃścintayiṣyāmi /",
    "K10bsu018_u:1128": " yadi bodhāya cittamutpatsyate,",
    "K10bsu018_u:1129": " punarāgamya bhagavataḥ sakāśaṃ bodhicittaṃ pariṇāmayiṣyāmi” /",
    "K10bsu018_u:1130": " ataḥ so 'pi rājaputro bhagavataḥ pādau śirasābhivandya bhikṣusaṅghasya ca triṣkṛtvaḥ pradakṣiṇīkṛtvā bhagavato 'ntikāt prakāntaḥ, (KpSū 83)",
    "K10bsu018_u:1131": " svakaṃ niveśanaṃ gatvā ekākī rahogato niṣadya buddhakṣetraguṇavyūhaṃ cintayati /",
    "K10bsu018_u:1132": " atha khalu kulaputra samudrareṇurbrāhmaṇo 'grapurohito dvitīyaṃ rājaputraṃ nimantrayitvovāca,",
    "K10bsu018_u:1133": " “utpādaya tvaṃ kumāra bodhicittaṃ“,",
    "K10bsu018_u:1134": " vistareṇa peyālaṃ yāvat,",
    "K10bsu018_u:1135": " sarvarājaputrasahasraṃ bodhau samādāpayati,",
    "K10bsu018_u:1136": " caturaśītiḥ koṭṭarājasahasrāṇi,",
    "K10bsu018_u:1137": " anyāni ca navatiḥ koṭyaḥ sattvānāṃ bodhau samādāpayati /",
    "K10bsu018_u:1138": " te 'pi sarva evamāhuḥ,",
    "K10bsu018_u:1139": " “vayamapi svasvagṛhaṃ gatvaikākino niṣadya buddhakṣetraguṇavyūhaṃ cintayiṣyāmaḥ” /",
    "K10bsu018_u:1140": " evamuktvā sarva eva svagṛhāṇi gatvaikākino niṣaṇṇāḥ saptavarṣāṇi buddhakṣetraguṇavyūhapraṇidhānāni cintayanti //",
    "K10bsu018_u:1141": " atha khalu kulaputra samudrareṇorbrāhmaṇasyaivaṃ apareṇa samayena cetasaḥ parivitarka udāpādi /",
    "K10bsu018_u:1142": " “mayā khalvanuttarāyāṃ samyaksaṃbodhau bahuprāṇakoṭīnayutaśatasahasrāṇi samādāpitāni /",
    "K10bsu018_u:1143": " ayaṃ ca mayā buddho bhagavān saptavarṣāṇi sarvopakarṇairupanimantritaḥ sārdhamaparimitena bhikṣusaṅghena /",
    "K10bsu018_u:1144": " yadi ca mamānuttarāyāṃ samyaksaṃbodhau āśā paripūryate tathā cāyaṃ praṇidhānaṃ saṃpadyate yad ahaṃ devāsuragandharvayakṣarākṣasakumbhāṇḍān asmin mahāyajñe samādāpayāmi” /",
    "K10bsu018_u:1145": " (KpSū 84)",
    "K10bsu018_u:1146": " atha kulaputra samudrareṇurbrāhmaṇaḥ purohito vaiśravaṇamākāṅkṣate darśanāya /",
    "K10bsu018_u:1147": " atha khalu vaiśravaṇo mahārājānekairyakṣaśatasahasraiḥ parivṛtaḥ puraskṛto yena samudrareṇurbrāhmaṇastenopajagāmopetya",
    "K10bsu018_u:1148": " samudrareṇorbrāhmaṇasyāgrataḥ sthitvaitadavocat - “kiṃ brāhmaṇa matto hyākāṅkṣase?",
    "K10bsu018_u:1149": " ” brāhmaṇaḥ prāha - “ko bhavān?",
    "K10bsu018_u:1150": " ” vaiśrāvaṇaḥ prāha - “śrutaṃ tvayā brāhmaṇāsti vaiśravaṇo nāma yakṣādhipatiḥ /",
    "K10bsu018_u:1151": " so ahaṃ; brāhmaṇa kim ājñāpayasi kiṃ karavāṇi?” /",
    "K10bsu018_u:1152": " brāhmaṇaḥ prāha /",
    "K10bsu018_u:1153": " “śṛṇu yakṣādhipate 'haṃ bhagavatpūjāṃ kariṣye,",
    "K10bsu018_u:1154": " tvamatrautsukyamāpadyasva” /",
    "K10bsu018_u:1155": " sa prāha - “tathāstu yathā tvaṃ brāhmaṇākāṅkṣase” /",
    "K10bsu018_u:1156": " “tena hi tvaṃ mahārāja yākṣān asmākaṃ vacanenānuttarāyāṃ samyaksaṃbodhau samādāpaya /",
    "K10bsu018_u:1157": " evaṃ ca punaḥ samādāpaya,",
    "K10bsu018_u:1158": " sacedyūyaṃ yakṣā anuttarāyāṃ samyaksaṃbodhāvarthikā gacchata,",
    "K10bsu018_u:1159": " yūyaṃ pārāt samudrasya gośīrṣaṃ uragasāracandanamānayantu,",
    "K10bsu018_u:1160": " apare bhagavato 'rthe gandhamapare vividhāṃ puṣpān,",
    "K10bsu018_u:1161": " yenāhaṃ divasedivase bhagavataḥ pūjāṃ kariṣyāmi” /",
    "K10bsu018_u:1162": " “evamastu brāhmaṇa“,",
    "K10bsu018_u:1163": " vaiśravaṇo mahārājā tasya brāhmaṇasya pratiśrutya tatraivāntarhitaḥ bherīmāhatya yakṣarākṣasāṃ sannipātyaitadavocat (KpSū 85)",
    "K10bsu018_u:1164": " - “yat khalu mārṣā jānīyuḥ,",
    "K10bsu018_u:1165": " ayaṃ jambudvīpe samudrareṇurnāma brāhmaṇo rājño 'raṇemino 'grapurohitaḥ,",
    "K10bsu018_u:1166": " taṃ ratnagarbhaṃ tathāgatamarhantaṃ samyaksaṃbuddhaṃ sārdhaṃ bhikṣusaṅghena saptavarṣāṇi sarvopakaraṇairupasthāsyati /",
    "K10bsu018_u:1167": " tadyuṣmābhistat kuśalamanumoditavyaṃ,",
    "K10bsu018_u:1168": " tena ca yūyaṃ kuśalamūlenānuttarāyāṃ samyaksaṃbodhau cittamutpādayatā” /",
    "K10bsu018_u:1169": " tena khalu punaḥ samayena bahuyakṣarākṣasakoṭīnayutaśatasahasrāṇi añjaliṃ kṛtvocuḥ /",
    "K10bsu018_u:1170": " “yaḥ samudrareṇorbrāhmaṇasya puṇyābhisyandaḥ kuśalābhiṣyando ratnagarbhaṃ tathāgatamarhantaṃ",
    "K10bsu018_u:1171": " samyaksaṃbuddhaṃ saptavarṣāṇi sarvopakaraṇairupatiṣṭhati sārdhamaparimitena bhikṣusaṅghena,",
    "K10bsu018_u:1172": " tatsarvaṃ vayaṃ puṇyaskandhamanumodāmastena ca kuśalamūlenānuttarāṃ samyaksaṃbodhimabhisaṃbuddhyemahi” /",
    "K10bsu018_u:1173": " vaiśravaṇo mahārājaḥ prāha - “śṛṇvantu bhavantaḥ,",
    "K10bsu018_u:1174": " yaḥ kaścid yuṣmākaṃ kuśalamūlenārthikaḥ puṇyārthī sa saptavarṣān pārāt samudrasya gośīrṣoragasāracandanamānayatu,",
    "K10bsu018_u:1175": " yena samudrareṇurbrāhmaṇo bhagavato bhikṣusaṅghasya cāhāraṃ sajjīkuryāt” /",
    "K10bsu018_u:1176": " tato dvānavatiyakṣasahasrāṇi ekakaṇṭhenodāhṛtavantaḥ /",
    "K10bsu018_u:1177": " “vayaṃ mārṣā imān saptavarṣān gośīrṣamuragasāracandanamānayiṣyāmo, (KpSū 86)",
    "K10bsu018_u:1178": " yena samudrareṇurbrāhmaṇo bhagavato 'rthāyāhāraṃ sajjīkariṣyati bhikṣusaṅghasya ca” /",
    "K10bsu018_u:1179": " ṣaṭcatvāriṃśadyakṣasahasrāṇi kathayanti /",
    "K10bsu018_u:1180": " “vayaṃ gandhamānayiṣyāmaḥ” /",
    "K10bsu018_u:1181": " dvāpañcāśadyakṣasahasrāṇi kathayanti /",
    "K10bsu018_u:1182": " “vayaṃ vicitrān puṣpān ānayiṣyāmaḥ” /",
    "K10bsu018_u:1183": " viṃśadyakṣasahasrāṇi kathayanti /",
    "K10bsu018_u:1184": " “vayaṃ vividharasāyanānāmojāṃ gṛhnīmo bhagavato 'rthāya bhikṣusaṅghasya ca,",
    "K10bsu018_u:1185": " yadannapānasajjīkṛtaṃ bhaviṣyati tatraujāṃ prakṣepsyāmaḥ” /",
    "K10bsu018_u:1186": " saptatiryakṣasahasrāṇi kathayanti /",
    "K10bsu018_u:1187": " “vayaṃ mārṣā bhagavato 'rthāyāhāraṃ sajjīkariṣyāmo bhikṣusaṅghasya ca” /",
    "K10bsu018_u:1188": " atha khalu kulaputra samudrareṇurbrāhmaṇo viruḍhakasya mahārājasyākāṅkṣati darśanaṃ /",
    "K10bsu018_u:1189": " tato virūḍhako mahārājā yena samudrareṇurbrāhmaṇastenopajagāmopetya yāvad anekakumbhāṇḍakoṭīnayutaśatasahasrāṇi anuttarāyāṃ samyaksaṃbodhau cittānyutpādayanti /",
    "K10bsu018_u:1190": " evaṃ virūpākṣo dhṛtarāṣṭro bahunāgagandharvakoṭīnayutaśatasahasrāṇyanuttarāyāṃ samyaksaṃbodhau cittānyutpādayanti /",
    "K10bsu018_u:1191": " atha khalu dvitīyikāyāścāturdvīpikāyā lokapālā buddhānubhāvenāgatāḥ samudrareṇorbrāhmaṇasya sakāśat,",
    "K10bsu018_u:1192": " tān api brāhmaṇaḥ samādāpayati /",
    "K10bsu018_u:1193": " te 'pi gatvā svakaṃ svakaṃ parṣadamanuttarāyāṃ (KpSū 87)",
    "K10bsu018_u:1194": " samyaksaṃbodhau samādāpayanti,",
    "K10bsu018_u:1195": " yāvat trisāhasramahāsāhasrāt koṭīśataṃ vaiśravaṇānām saparṣatkānāmanuttarāyāṃ samyaksaṃbodhau samādāpayanti,",
    "K10bsu018_u:1196": " koṭīśataṃ vīrūḍhakānām koṭiśataṃ virūpākṣāṇāṃ koṭiśataṃ dhṛtarāṣṭrāṇāṃ sapārṣadyānāmanuttarāyāṃ samyaksaṃbodhau samādāpayanti /",
    "K10bsu018_u:1197": " atha khalu kulaputra samudrareṇorbrāhmaṇasyaitad abhavat /",
    "K10bsu018_u:1198": " “yadyahamanuttarāṃ samyaksaṃbodhimabhisaṃbuddhyeyaṃ āśā ca samṛdhyeta yadi ca me praṇidhiḥ samṛdhyeta,",
    "K10bsu018_u:1199": " virūḍhakānāṃ tadahaṃ kārayeyaṃ kāraṃ,",
    "K10bsu018_u:1200": " asmin mahāyajñe tat sattvānāṃ saṃvibhajeyaṃ,",
    "K10bsu018_u:1201": " anuttarāyāṃ samyaksaṃbodhau samādāpayeyaṃ /",
    "K10bsu018_u:1202": " sacedahamanena puṇyenānuttarāṃ samyaksaṃbodhimabhisaṃbuddhyeyañchakro mamādya devānāmindro darśanāyopasaṃkrāmatu,",
    "K10bsu018_u:1203": " suyamo devaputraḥ saṃtuṣito devaputraḥ sunirmito devaputraḥ paranirmitavaśavartī ca devaputraḥ darśanāyopasaṃkrāmatu” /",
    "K10bsu018_u:1204": " sahacittotpādādeva kulaputra samudrareṇorbrāhmaṇasya śakro devānāmindro darśanāyopasaṃkrāntaḥ,",
    "K10bsu018_u:1205": " suyāmaśca (KpSū 88)",
    "K10bsu018_u:1206": " devaputraḥ saṃtuṣitaśca devaputraḥ sunirmitaśca devaputraḥ paranirmitavaśavartī ca devaputraḥ taṃ brāhmaṇaṃ darśanāyopasaṃkrāntaḥ /",
    "K10bsu018_u:1207": " tāṃ samudrareṇurbrāhmaṇaḥ pṛcchati /",
    "K10bsu018_u:1208": " “ke bhadantaḥ?",
    "K10bsu018_u:1209": " ” pañcadevarājānaḥ svakasvakā nāmagotrāṇyanuśrāvayanti /",
    "K10bsu018_u:1210": " evaṃ cāhuḥ /",
    "K10bsu018_u:1211": " “kiṃ bhoḥ brāhmaṇāsmākamājñāpayasi? /",
    "K10bsu018_u:1212": " kānyasmābhirasmin mahāyajñe upakaraṇānyupasthāpayitavyāni?",
    "K10bsu018_u:1213": " ” brāhmaṇaḥ prāha /",
    "K10bsu018_u:1214": " “yāni yuṣmākaṃ devaloke sarvaviśiṣṭāni ratnamayāni kūṭāgārāṇi ratnavṛkṣā vā kalpavṛkṣā",
    "K10bsu018_u:1215": " vā gandhavṛkṣā vā puṣpavṛkṣā vā phalavṛkṣā divyāni cīvarāṇi divyāsanāni divyāni prajñapanāni",
    "K10bsu018_u:1216": " divyāni ratnabhājanāni divyānyalaṅkāracchatradhvajapatākābharaṇāni divyāni ca vādyāni",
    "K10bsu018_u:1217": " tairvastubhiḥ sarvajambūdvīpamalaṅkuruta bhagavato 'rthāya bhikṣusaṅghasya ca” /",
    "K10bsu018_u:1218": " “evam astu mārṣāste” pañcadevarājāno brāhmaṇasya pratiśrutya brāhmaṇasyāntikāt prākāntā",
    "K10bsu018_u:1219": " devalokaṃ gatā gatvā veṭakaṃ devaputramāveṭukaṃ devaputraṃ rohiṇaṃ devaputraṃ korabhanandaṃ",
    "K10bsu018_u:1220": " devaputramāmantrayitvaivamāhuḥ /",
    "K10bsu018_u:1221": " ” gacchata yūyaṃ mārṣā jambūdvīpamavatīrya jambūvanaṃ udyānamevaṃvidhenālaṅkāraviśeṣenaivaṃvidhairāsanaiḥ saṃstatairalaṅkuruta yathaivāyaṃ (KpSū",
    "K10bsu018_u:1222": " devaloko 'laṅkṛtaḥ /",
    "K10bsu018_u:1223": " evaṃvidhameva bhagavato 'rthāya ratnamayaṃ kūṭāgāraṃ kārayata yādṛśo 'yaṃ ratnaniryūhaḥ kūṭāgāra īdṛśaṃ mārṣā kūṭāgāraṃ kārayata” /",
    "K10bsu018_u:1224": " te pañcadevaputrā devarājñaḥ pratiśrutya jambūdvīpamavatīrya ekarātryā sarvaṃ jambūvanamudyānamevaṃrūpeṇālaṅkāreṇa ratnavṛkṣairyāvaddhvajairalaṅkṛtaṃ",
    "K10bsu018_u:1225": " evaṃrūpaḥ kūṭāgāro bhagavato 'rthāya kṛtastadyathā śakrasya devānāmindrasya ratnaniryūhaḥ",
    "K10bsu018_u:1226": " kūṭāgāraḥ sarvākārapariniṣṭhitaṃ kṛtsnaṃ ca jambūvanaṃ divyenālaṅkāreṇālaṅkṛtya devarājānāṃ",
    "K10bsu018_u:1227": " saṃkramyārocayanti /",
    "K10bsu018_u:1228": " “yat khalu mārṣā jānīyuryathaivāyaṃ devalokaḥ svabhyalaṅkṛtaḥ tathaiva jambūvanodyānaṃ divyairalaṅkāraviśeṣaiḥ svalaṅkṛtaṃ sarvākārapariniṣṭhitaṃ,",
    "K10bsu018_u:1229": " evaṃrūpaśca sarvaratnamayaḥ kūṭāgāro bhagavato 'rthāya kṛtaḥ tadyathā śakrasya devānāmindrasya ratnaniryūhaḥ kūṭāgāraḥ /",
    "K10bsu018_u:1230": " na hi mārṣā devalokasya jambudvīpe ca jambūvanasyodyānasya kiṃcidapyasti nānākaraṇaṃ” /",
    "K10bsu018_u:1231": " atha te pañcadevarājānaḥ śakrasuyāmasaṃtuṣitāḥ sunirmitaparanirmitavaśavartī jambūdvīpamavatīrya samudrareṇuṃ brāhmaṇamupasaṃkramyaivamāhuḥ",
    "K10bsu018_u:1232": " / “alaṅkṛtaṃ brāhmaṇa bhagavato 'rthāya bhikṣusaṅghasya (KpSū 90)",
    "K10bsu018_u:1233": " ca jambūvanaṃ /",
    "K10bsu018_u:1234": " kimasmābhirbhūyaḥ karaṇīyaṃ?” /",
    "K10bsu018_u:1235": " evamukte samudrareṇurbrāhmaṇaḥ pañcadevaputānetadavocat - “yūyaṃ khalu pañcadevarājānaḥ pṛthagdevanikāye rājyaṃ kārayata tatra yuṣmākaṃ vaśo",
    "K10bsu018_u:1236": " gacchata rājānaḥ svakasvakāṃ devaparṣadāṃ,",
    "K10bsu018_u:1237": " sannipātayata jambūdvīpe,",
    "K10bsu018_u:1238": " bhagavantaṃ darśanāyopasaṃkrāmata vandanāya paryupāsanāya bhiksusaṅghaṃ ca,",
    "K10bsu018_u:1239": " bhagavataścāntikāddharmaṃ śṛṇvata” /",
    "K10bsu018_u:1240": " atha te pañcadevarājānaḥ svakasvakeṣu sthānāntareṣu gatvā śakro devānāmindro devāṃstrayastriṃśān",
    "K10bsu018_u:1241": " sannipātyaivamāhuḥ - “yut khalu mārṣā jānīyurjambudvīpe 'raṇemino rājñaḥ samudrareṇurnāma",
    "K10bsu018_u:1242": " brāhmaṇaḥ agrapurohitaḥ,",
    "K10bsu018_u:1243": " sa ratnagarbhaṃ tathāgataṃ saptavarṣāṇi sarvopakaraṇairupanimantrya pratimānayati sārdhamaparimitena bhikṣusaṅghena /",
    "K10bsu018_u:1244": " asmābhiśca bhagavato 'rthāya bhikṣusaṅghasya ca sarva ārāmo 'laṅkṛtaḥ,",
    "K10bsu018_u:1245": " tadyūyaṃ kuśalamūlamanumodyānuttarāyāṃ samyaksaṃbodhau cittamutpādayata samudrareṇorbrāhmaṇasya samādāpanayā” /",
    "K10bsu018_u:1246": " tena khalu punaḥ samayena bahavastrayastriṃśaddevakoṭīnayutaśatasahasrā añjaliṃ pragṛhya vācamudīrayanti /",
    "K10bsu018_u:1247": " “anumodāmo mārṣā evaṃ puṇyaskandhaṃ tayā cānumodanayā (KpSū 91)",
    "K10bsu018_u:1248": " yatpuṇyamasmākaṃ syāttatsarvaṃ anuttarāyāṃ samyaksaṃbodhau pariṇāmayāmaḥ” /",
    "K10bsu018_u:1249": " suyāmo devaputro yāmān devān sannipātya vistareṇa peyālaṃ tuṣitanirmāṇaratidevaputraḥ",
    "K10bsu018_u:1250": " paranirmito devaputraḥ paranirmitavaśavartino devān sannipātya yāvad bahūni devaputrakoṭīnayutaśatasahasrāṇyañjaliṃ",
    "K10bsu018_u:1251": " pragṛhya vācaṃ bhāṣante sma /",
    "K10bsu018_u:1252": " “anumodāmo vayaṃ mārṣā yat kuśalamūlaṃ tasmācca kuśalamūlatyatpuṇyaṃ tatsarvamanuttarāyāṃ samyaksaṃbodhau pariṇāmayāmaḥ /",
    "K10bsu018_u:1253": " tena hi mārṣā gacchāmo jambudvīpamavatarāmaḥ bhagavato darśanāya vandanāya paryupāsanāya dharmaśravaṇāya ca bhikṣusaṅghaṃ ca” /",
    "K10bsu018_u:1254": " te pañcadevarājāno rātrāvekaiko devarājñaḥ strīpuruṣadārakadārikābhirbahuprāṇakoṭīnayutaśatasahasraiḥ",
    "K10bsu018_u:1255": " sārdhaṃ jambudvīpamavatīrya bhagavataḥ pādau śirasābhivandya bhikṣusaṅghaṃ ca bhagavato",
    "K10bsu018_u:1256": " 'ntikād dharmaṃ śṛṇvanti /",
    "K10bsu018_u:1257": " devā gaganatalasthā bhagavantaṃ divyaiḥ kusumotpalapadmakumudapuṇḍarīkasumanāvārṣikātimuktakacampakamāndāravamahāmāndāravapuṣpavṛṣṭyāvakiranti,",
    "K10bsu018_u:1258": " divyāni ca vādyāni pravādayanti /",
    "K10bsu018_u:1259": " punaraparaṃ kulaputra samudrareṇorbrāhmaṇasya evaṃ cetasi cetaḥparivitarka udapādi /",
    "K10bsu018_u:1260": " “yadi mamānuttarāyāṃ (KpSū 92)",
    "K10bsu018_u:1261": " samyaksaṃbodhau āśā paripūryate,",
    "K10bsu018_u:1262": " tadayaṃ mama praṇidhiḥ saṃpadyate yadidamasurāṃ bodhau samādāpayeyaṃ” /",
    "K10bsu018_u:1263": " sahacittotpādena kulaputra pañcāsurendro yenāsau brāhmaṇastenopasaṃkrāntā,",
    "K10bsu018_u:1264": " upasaṃkramya yāvadbahvasurakoṭīnayutaśatasahasrāṇi brāhmaṇasya vacanena sastrīpuruṣadārakadārikā anuttarāyāṃ samyaksaṃbodhau cittānyutpādayanti,",
    "K10bsu018_u:1265": " bhagavataśca sakāśamupagamya dharmaṃ śṛṇvanti,",
    "K10bsu018_u:1266": " vistareṇa peyālaṃ /",
    "K10bsu018_u:1267": " evaṃ sa brāhmaṇo māramākāṅkṣate /",
    "K10bsu018_u:1268": " tena khalu punaḥ samayena pūrṇo nāma māra āgatya yāvadanekairmārakoṭīnayutaśatasahasrairmārakāyikairdevaputrasiḥ",
    "K10bsu018_u:1269": " sastrīpuruṣadārakadārikairanuttarāyāṃ samyaksaṃbodhau cittānyutpāditāni yāvadupasaṃkrāntā dharmaśravaṇāya /",
    "K10bsu018_u:1270": " atha khalu kulaputra samudrareṇurbrāhmaṇaḥ ketapuriṃ nāma mahābrahmāṇamākāṅkṣate upasaṃkramaṇāya /",
    "K10bsu018_u:1271": " yāvadbrāhmaṇasya sakāśāt pratiśrutya brahmalokāt,",
    "K10bsu018_u:1272": " yāvad bahuprāṇikoṭīniyutaśatasahasrāṇi anuttarāyāṃ samyaksaṃbodhau cittānyutpādayanti,",
    "K10bsu018_u:1273": " tataścāvataranti bhagavantaṃ darśanāya vandanāya paryupāsanāya bhikṣusaṅghasya ca,",
    "K10bsu018_u:1274": " bhagavataścāntikāddharmāśravaṇāya /",
    "K10bsu018_u:1275": " (KpSū 93) atha khalu kulaputra samudrareṇurbrāhmaṇo dvitīyāyāṃ cāturdvīpikāyāṃ śakramākāṅkṣate",
    "K10bsu018_u:1276": " suyāmaṃ saṃtuṣitaṃ sunirmitaṃ paranirmitavaśavartinaṃ ca devaputramākāṅkṣate darśanāya /",
    "K10bsu018_u:1277": " te 'pi pañcadevarājāno bhagavato 'nubhāvena brāhmaṇasya sakāśamupasaṃkrāntastān brāhmaṇaḥ samanuśiṣṭavān /",
    "K10bsu018_u:1278": " te 'pi svakāni bhavanāni gatvā svakāṃ parṣadaṃ brāhmaṇahastena samādāpayanti /",
    "K10bsu018_u:1279": " evaṃ bahubhistrayastriṃśaddevaniyutaśatasahasrairanuttarāyāṃ samyaksaṃbodhau cittānyutpāditāni",
    "K10bsu018_u:1280": " sastrīpuruṣadārakadārikaiste ca sahaśakreṇemāṃ cāturdvīpikāmāgatā bhagavantaṃ darśanāya",
    "K10bsu018_u:1281": " vandanāya paryupāsanāya bhikṣusaṅghaṃ ca,",
    "K10bsu018_u:1282": " bhagavataścāntikāddharmaṃ śrotuṃ /",
    "K10bsu018_u:1283": " evaṃ suyāmaḥ saṃtuṣitaḥ sunirmitaḥ paranirmitavaśavartī devaputraḥ yāvat paranirmitavaśavartikān",
    "K10bsu018_u:1284": " devān bodhāya samādāpayitvā bahubhiḥ paranirmitavaśavartidevakoṭīniyutaśatasahasraiḥ",
    "K10bsu018_u:1285": " sastrīpuruṣadārakadārikairanuttarāyāṃ samyaksaṃbodhau kṛtacittotpādaiścāturdvīpikāmāgatā",
    "K10bsu018_u:1286": " bhagavantaṃ darśanāya vandanāya paryupāsanāya bhikṣusaṅghaṃ ca,",
    "K10bsu018_u:1287": " bhagavataścāntikāddharmaṃ śrotuṃ /",
    "K10bsu018_u:1288": " evaṃ dvitīyāyāṃ cāturdvīpikāyāṃ asurendrā mārā brahmāṇaḥ, (KpSū 94)",
    "K10bsu018_u:1289": " evaṃ tṛtīyāyāṃ cāturdvīpikāyāṃ caturthyāṃ pañcamyāṃ śakrasuyāmasaṃtuṣitanirmāṇaparanirmitāsurendra",
    "K10bsu018_u:1290": " mārā brahmāṇaḥ buddhānubhāvenemāṃ cāturdvīpikāṃ āgatāḥ sapariṣaṭkā yāvan te dharmaśravaṇāya /",
    "K10bsu018_u:1291": " evaṃ yāvattrisāhasramahāsāhasrādbuddhakṣetrāt koṭīśataṃ śakrāṇāṃ koṭiśataṃ suyāmānāṃ koṭīśataṃ saṃtuṣitānāṃ koṭīśataṃ nirmāṇaratīnāṃ koṭīśataṃ paranirmitavaśavartīnāṃ devaputrāṇāṃ,",
    "K10bsu018_u:1292": " koṭīśatamasurendrāṇāṃ koṭīśataṃ mārāṇāṃ koṭīśataṃ mahābrahmaṇāṃ ekaiko mahābrahmānekaiḥ",
    "K10bsu018_u:1293": " koṭīniyutaśatasahasrairbrahmakāyikānāṃ devānāmanuttarāyāṃ samyaksaṃbodhau kṛtacittotpādānāṃ",
    "K10bsu018_u:1294": " parivṛtaḥ puraskṛto bhagavadanubhāvenemāṃ cāturdvīpikāmāgato bhagavato darśanāyopasaṃkramaṇāya",
    "K10bsu018_u:1295": " vandanāya paryupāsanāya bhikṣusaṅghaṃ ca bhagavataścāntikāddharmaṃ śrotuṃ /",
    "K10bsu018_u:1296": " tadā ca trisāhasramahāsāhasrayāṃ lokadhātau nāsti sa kāścit pṛthivīpradeśo yo na sphuṭo 'bhūt //",
    "K10bsu018_u:1297": " atha khalu kulaputra samudrareṇorbrāhmaṇasyaitadabhavat /",
    "K10bsu018_u:1298": " “yadi mamānuttarāyāṃ samyaksaṃbodhāvāśāparipūrirbhavati tadyathaivaṃ koṭīśataṃ vaiśravaṇānāṃ yāvat koṭīśataṃ mahābrahmaṇāṃ māmanuvartanti tathaivaṃ (KpSū 95)",
    "K10bsu018_u:1299": " me bhagavān anuvartate /",
    "K10bsu018_u:1300": " yadevaṃrūpaṃ mahāprātihāryaṃ kuryāt yāvattrisāhasramahāsāhasre lokadhātau manuṣyāḥ tiryāñco yāmalokikā nairayikāsteṣāṃ sarveṣāṃ duḥkhāvedanā praśāmyeta sukhāvedanotpadyeta,",
    "K10bsu018_u:1301": " teṣāṃ caikaikakasyāgrato buddhanirmitaṃ tiṣṭhet yastāṃ sattvān anuttarāyāṃ samyaksaṃbodhau samādāpayet” /",
    "K10bsu018_u:1302": " atha khalu kulaputra ratnagarbhastathāgato 'rhan samyaksaṃbuddhaḥ samudrareṇorbrāhmaṇasya cetasā cittamājñāya tasyāṃ velāyāṃ pratāpaṃ nāma samādhiṃ samāpannaḥ /",
    "K10bsu018_u:1303": " yathā samāhitena cittena bhagavān pratāpe samādhau bhagavataḥ kāyādaikaikasmād romakūpād",
    "K10bsu018_u:1304": " gaṇanāsamatikrāntā raśmaya udgatāstaiśca raśmibhirayaṃ trisāhasramahāsāhasro lokadhātuḥ sphuṭo 'bhut /",
    "K10bsu018_u:1305": " sa tatra kecid raśmayo narakaṃ gatvā śītanarakopapannānāṃ sattvānāmuṣṇā vāyavo vānti,",
    "K10bsu018_u:1306": " ye uṣṇanarakopapannāḥ sattvāsteṣāṃ śītalā vāyavo vānti yena teṣāṃ nairayikānāṃ sattvānāṃ sarvaṃ kṣuttarṣaśramaduḥkhaṃ praśāmyati sukhāvedanotpadyate",
    "K10bsu018_u:1307": " ekaikasya ca nairayikasya nirmito buddhavigraho 'gratastiṣṭhati dvātriṃśadbhirmahāpuruṣalakṣaṇairalaṅkṛtagātraḥ aśītibhiranuvyañjanaiḥ samalaṅkṛtaśarīraḥ",
    "K10bsu018_u:1308": " atha teṣāṃ nairayikānāṃ sukhasamarpitānāmetadabhūt /",
    "K10bsu018_u:1309": " (KpSū 96) “kiṃ pratyayamasmākaṃ duḥkhapraśāntaṃ sukhaṃ ca prādurbhūtaṃ?” /",
    "K10bsu018_u:1310": " te taṃ bhagavantaṃ paśyanti dvātriṃśadbhirmahāpuruṣalakṣaṇairalaṅkṛtaṃ aśītyanuvyañjanavirājitagātraṃ /",
    "K10bsu018_u:1311": " te taṃ dṛṣṭvaivamāhuḥ /",
    "K10bsu018_u:1312": " “asya mahākāruṇikasya mahātmano 'nubhāvena vayamevaṃ sukhinaḥ saṃvṛttāḥ” /",
    "K10bsu018_u:1313": " te prītisaumanasyajātaḥ prasannamanaso bhagavantaṃ prekṣante /",
    "K10bsu018_u:1314": " teṣāṃ bhagavānāha - “sādhu yūyaṃ sattvā namo buddhāyeti vācaṃ bhāṣatāṃ,",
    "K10bsu018_u:1315": " anuttarāyāṃ ca samyaksaṃbodhau cittamutpādayata /",
    "K10bsu018_u:1316": " evaṃ yuṣmākaṃ duḥkhāvedanā na bhūya utpadyate,",
    "K10bsu018_u:1317": " nityaṃ ca sukhāyā vedanāyā lābhino bhaviṣyatha” /",
    "K10bsu018_u:1318": " ta evaṃ āhuḥ /",
    "K10bsu018_u:1319": " “namo buddhāyotpādayāmo vayamanuttarāyāṃ samyaksaṃbodhau cittaṃ,",
    "K10bsu018_u:1320": " taccāsmākaṃ kuśalamūlaṃ karmāvaraṇākṣayāya saṃvartatu” /",
    "K10bsu018_u:1321": " tataśca kecit cyutvā manuṣyāṇāṃ sabhāgatāyāmupapadyante /",
    "K10bsu018_u:1322": " ye nairayikāḥ sattvā agninā dahyante teṣāṃ te raśmayaḥ śītalān vāyūn pramuñcanti,",
    "K10bsu018_u:1323": " te taiḥ spṛṣṭāḥ praśāntakṣuttarṣāścāduḥkhā bhavanti,",
    "K10bsu018_u:1324": " yāvat kecit tataścyāvitvā manuṣyāṇāṃ sabhāgatāyāṃ upapadyante /",
    "K10bsu018_u:1325": " evaṃ tiryagyonirvaktavyā evaṃ yāvan manuṣyā vaktavyāḥ /",
    "K10bsu018_u:1326": " sā ca prabhā pratinivṛtyā bhagavantaṃ triṣkṛtvaḥ (KpSū 97)",
    "K10bsu018_u:1327": " pradakṣiṇīkṛtvā bhagavata uṣṇīṣe 'ntarhitā,",
    "K10bsu018_u:1328": " dṛṣṭvā ca gaṇanātikrāntā devamanuṣyā yakṣarākṣasanāgāsurā avaivartikāḥ sthāpitā anuttarāyāṃ samyaksaṃbodhau,",
    "K10bsu018_u:1329": " gaṇanātikrāntaśca sattvāḥ samādhikṣāntidhāraṇī pratilabdhavantaḥ /",
    "K10bsu018_u:1330": " yairjambūdvīpakairmanuṣyaiḥ śrutamañjure nagare rājadhānyāṃ jambūvanodyānaṃ bhagavato 'rthāya bhikṣusaṅghasya ca devairdivyairalaṅkāravibhūṣaṇairalaṅkṛtaṃ",
    "K10bsu018_u:1331": " / “yannūnaṃ vayaṃ gatvā paśyemaḥ,",
    "K10bsu018_u:1332": " tatra ca ratnagarbhaṃ tathāgataṃ paśyema bhikṣusaṅghaṃ ca /",
    "K10bsu018_u:1333": " tatra gatvā bhagavataḥ sakāśād dharmaṃ śṛṇuyāmaḥ” /",
    "K10bsu018_u:1334": " tena khalu punaḥ samayena divasedivase 'nekāni devamanuṣyebhyaḥ strīpuruṣadārakadārikākoṭīniyutaśatasahasrāṇi",
    "K10bsu018_u:1335": " mañjurakaṃ nagaramāgacchanti bhagavato darśanāyopasaṃkramaṇāya paryupāsanāya bhikṣusaṅghaṃ ca,",
    "K10bsu018_u:1336": " taṃ codyānāṃ didṛkṣavaḥ /",
    "K10bsu018_u:1337": " tasya codyānasya viṃśaddvārasahasrāṇi saptaratnamayānyabhūvan /",
    "K10bsu018_u:1338": " ekaikasminnudyānadvāre pañcapañcaśatāni ratnapīṭhānāṃ prajñaptāni,",
    "K10bsu018_u:1339": " teṣu ca pañcapañcamāṇavakaśatānyupaviṣṭāni,",
    "K10bsu018_u:1340": " ye te sattvā gatāstamudyānaṃ praviśanti tāṃste māṇavakā buddhasāraṇaṃ gamayanti dharmaśaraṇaṃ gamayanti saṅghaśaraṇaṃ gamayanti,",
    "K10bsu018_u:1341": " anuttarāyāṃ (KpSū 98)",
    "K10bsu018_u:1342": " samyaksaṃbodhau samādāpayanti cittaṃ cotpādayanti,",
    "K10bsu018_u:1343": " āsanasthā ye dūrasthāyinaḥ paścāttamudyānaṃ praviśanti bhagavantaṃ darśanāya vandanāya paryupāsanāya bhikṣusaṅghasya ca darśanāya /",
    "K10bsu018_u:1344": " evaṃ samudrareṇumā brāhmaṇenāgrapurohitena tāni saptavarṣāṇi gaṇanātikrāntā devā anuttarāyāṃ samyaksaṃbodhau samādāpitā vinītā niveṣitāḥ pratiṣṭhāpitā,",
    "K10bsu018_u:1345": " gaṇanātikrāntā nāgāḥ asurā yakṣarākṣasāḥ kumbhāṇḍā gandharvāḥ pretāḥ piśācā nairayikā gaṇanātikrāntāḥ anuttarāyāṃ samyaksaṃbodhau samādāpitā vinītā niveśitāḥ pratiṣṭhāpitāḥ,",
    "K10bsu018_u:1346": " yāvat tiryagyonigatā iti /",
    "K10bsu018_u:1347": " sa teṣāṃ saptānāṃ varṣāṇāmatyayena samudrareṇurbrāhmaṇaścaturaśītiścakrasahasrāṇi sthāpayitvā divyaṃ cakraratnaṃ,",
    "K10bsu018_u:1348": " caturaśītihastisahasrāṇi saptaratnālaṅkāravibhūṣitāni sthāpayitvā hastiratnaṃ,",
    "K10bsu018_u:1349": " yāvaccaturaśītirathasahasrāṇi niryātayati /",
    "K10bsu018_u:1350": " teṣāṃ saptānāṃ varṣāṇāṃ atyayena rājño 'raṇeminaḥ na rāgacchanda utpadyate,",
    "K10bsu018_u:1351": " na dveṣacchandaḥ na mohacchandaḥ na rājacchandaḥ na dhanacchandaḥ na (KpSū 99)",
    "K10bsu018_u:1352": " putracchandaḥ na devīcchandaḥ nāhāracchandaḥ na pānacchandaḥ na vastracchandaḥ na gandhacchandaḥ na yānacchandaḥ na nidracchandaḥ nātmacchandaḥ,",
    "K10bsu018_u:1353": " na paracchandaṃ kṛtavān /",
    "K10bsu018_u:1354": " saptavarṣāṇi na pārśvaṃ nikṣiptavān /",
    "K10bsu018_u:1355": " na cāsya rātrisaṃjñā utpannā,",
    "K10bsu018_u:1356": " na divasasaṃjñā utpannā,",
    "K10bsu018_u:1357": " na rūpasaṃjñāṃ na śabdasaṃjñāṃ na rasasaṃjñāṃ na gandhasaṃjñāṃ na sparśāsaṃjñāṃ utpāditavān /",
    "K10bsu018_u:1358": " taiśca saptabhirvarṣaiḥ kāyaśramo notpannaḥ,",
    "K10bsu018_u:1359": " nityaṃ satatasamitaṃ daśasu dikṣu ekaikasyāṃ diśi sahasraṃ buddhakṣetraṃ paramāṇurajaḥsameṣu lokadhātuṣu buddhakṣetraguṇavyūhāṃ paśyati /",
    "K10bsu018_u:1360": " na ca sumeruścakṣuṣo 'vabhāsamāgacchati,",
    "K10bsu018_u:1361": " nānye parvatāḥ na cakravāḍamahācakravāḍāḥ na lokāntarikā na candrādityau na divyāni vimānāni cakṣuṣo 'vabhāsaṃ āgacchanti /",
    "K10bsu018_u:1362": " yathā tāṃ buddhakṣetraṃ pariśuddhāṃ paśyati,",
    "K10bsu018_u:1363": " tathaiva pariśuddhabuddhakṣetraguṇavyūhān paśyan praṇidhānaṃ cintayati /",
    "K10bsu018_u:1364": " yathāraṇemī rājā īdṛśena sukhaguṇavihāreṇa saptavarṣāṇi viharati,",
    "K10bsu018_u:1365": " īdṛśān buddhakṣetraguṇavyuhān paśyati,",
    "K10bsu018_u:1366": " pariśuddhabuddhakṣetraguṇavyūhaṃ praṇidhānaṃ (KpSū 100)",
    "K10bsu018_u:1367": " cintayanniṣaṇṇaḥ,",
    "K10bsu018_u:1368": " evamanimiṣo jyeṣṭho rājaputraḥ,",
    "K10bsu018_u:1369": " nimuḥ,",
    "K10bsu018_u:1370": " indragaṇaḥ,",
    "K10bsu018_u:1371": " evaṃ tadrājñaḥ sarvaṃ putrasahastaṃ ca caturaśītikoṭṭarājasahasrāṇi aparāṇi ca dvānavatiprāṇakoṭyaḥ sarvāṇyevameva saptavarṣāṇi ekākino rahogatāḥ",
    "K10bsu018_u:1372": " daśasu dikṣvaikaikasyāṃ diśi sahasrabuddhakṣetraparamāṇurajaḥsamān lokadhātūn paśyanti /",
    "K10bsu018_u:1373": " na ca teṣāṃ saptānāṃ varṣāṇāṃ antareṇa rāgacchanda utpanno na dveṣacchando na mohacchandaḥ,",
    "K10bsu018_u:1374": " yāvat na teṣāṃ śramasthānamutpannamabhūt /",
    "K10bsu018_u:1375": " satatasamitaṃ ca daśasu dikṣvaikaikasyāṃ diśi sahasrabuddhakṣetraparamāṇurajaḥsamān buddhakṣetraguṇavyūhān paśyanti /",
    "K10bsu018_u:1376": " na ca teṣāṃ sumeruścakṣuso 'vabhāsamāgacchati,",
    "K10bsu018_u:1377": " na cānye parvatā yāvanna divyāni vimānāni cakṣuṣo 'vabhāsamāgacchanti /",
    "K10bsu018_u:1378": " yathaiva te buddhakṣetraguṇavyūhāḥ dṛṣṭāḥ tathaiva pariśuddhabuddhakṣetraguṇavyūhapraṇidhānaṃ cintayanti /",
    "K10bsu018_u:1379": " sarva evamīdṛśena guṇavihāreṇa saptavarṣān viharanti /",
    "K10bsu018_u:1380": " kecit pariśuddhabuddhakṣetraguṇavyūhāṃ cintayanti,",
    "K10bsu018_u:1381": " kecid apariśuddhabuddhakṣetraguṇavyūhaṃ cintayanti //",
    "K10bsu018_u:1382": " atha khalu samudrareṇurbrāhmaṇastāni saptavarṣāṇi nirgatāni niṣṭhitāni viditvā saptaratnaṃ niryātayati /",
    "K10bsu018_u:1383": " (KpSū 101) yena ratnagarbhastathāgato 'rhan samyaksaṃbuddhaḥ tenāñjaliṃ praṇamya bhagavantametadavocat - “mayā bhadanta bhagavan rājāraṇemī anutarāyāṃ samyaksaṃbodhau samādāpitaḥ,",
    "K10bsu018_u:1384": " sa gṛhaṃ gatvaikākī rahogataḥ pratisaṃlīno niṣaṇṇaḥ,",
    "K10bsu018_u:1385": " na cātra kasyacin manuṣyasya praveśo dīyate /",
    "K10bsu018_u:1386": " evaṃ tatsahasraṃ rājaputrāṇāṃ anuttarāyāṃ samyaksaṃbodhau samādāpitaṃ /",
    "K10bsu018_u:1387": " evameva pratiprati svagṛhāṇi gatvā ekākinaḥ pratisaṃlayananiṣaṇṇaṃ,",
    "K10bsu018_u:1388": " na cātra kasyacit praveśo dīyate /",
    "K10bsu018_u:1389": " evaṃ yāvaccaturaśītiḥ koṭṭarājasahasrāṇi evamapare dvānavatiḥ prāṇakoṭyo 'nuttarāyāṃ samyaksaṃbodhau samādāpitāḥ niveśitāḥ pratiṣṭhāpitāḥ,",
    "K10bsu018_u:1390": " sarve svakasvakāni gṛhāṇi gatvā hyekākino rahasi gatā niṣadya pratisaṃlīnā,",
    "K10bsu018_u:1391": " na cātra kasyacit praveśo dīyate /",
    "K10bsu018_u:1392": " bhagavāṃścaināṃ samanvāharatu yāvad rājāraṇemī tasmāt pratisaṃlayanād vyutthāyehāgacchet;",
    "K10bsu018_u:1393": " te 'pi sarva ihagaccheyuḥ ye mayā sarve bodhau samādāpitāḥ acalāṃ ca buddhimanugṛhṇeyuranuttarāyāṃ samyaksaṃbodhau,",
    "K10bsu018_u:1394": " bhagavataścāntikādvyākaraṇaṃ prāpnuyurgotraṃ ca nāma ca buddhakṣetraṃ ca pratigṛhṇīyuḥ” /",
    "K10bsu018_u:1395": " atha khalu kulaputra ratnagarbhastathāgato 'rhan (KpSū 102)",
    "K10bsu018_u:1396": " samyaksaṃbuddho nirhārapatiṃ nāma samādhiṃ samāpannaḥ /",
    "K10bsu018_u:1397": " yathā samāpannasya mukhānnīlapītalohitāvadātamañjiṣṭhāsphaṭikavarṇā arciṣo niścaranti /",
    "K10bsu018_u:1398": " yāṃ niśṛtya teṣāṃ pratisaṃlīnānāṃ viharatāmagrato brahmanirmitaḥ sthita evamāha /",
    "K10bsu018_u:1399": " “uttiṣṭhata mārṣā bhagavantaṃ darśanāyopasaṃkramata vandanāya paryupāsanāya bhikṣusaṅghaṃ ca,",
    "K10bsu018_u:1400": " parisamāptā mārṣā samudrareṇorbrāhmaṇasya saptavārṣiko yajñaḥ /",
    "K10bsu018_u:1401": " bhagavān punaranyena caryāṃ prakramiṣyati” /",
    "K10bsu018_u:1402": " tataste sarve raśmibhiḥ saṃcoditāḥ,",
    "K10bsu018_u:1403": " utthāya rājānamaraṇeminaṃ codayanti /",
    "K10bsu018_u:1404": " sa taiḥ saṃcodito vyutthitaḥ prasthitaśca,",
    "K10bsu018_u:1405": " prasthitasya ca tasya rājño devatā gaganatale bherīmṛdaṃgapaṭahādīn vādyāni pravādayanti /",
    "K10bsu018_u:1406": " atha khalu rājāraṇemī rathābhirūḍhaḥ tena putrasahasreṇa caturaśītibhiśca koṭṭarājasahasrairdvānavatibhiśca",
    "K10bsu018_u:1407": " prāṇakoṭibhiḥ parivṛto nagarānniryāti bhagavato 'ntikaṃ bhagavantaṃ darśanāya vandanāya paryupāsanāya /",
    "K10bsu018_u:1408": " sa yāvad yānasya bhūmistāvadyānena yātvā yānād avatarati,",
    "K10bsu018_u:1409": " yānād avatīrya padbhyāmeva jambūvanaṃ praviveśa, (KpSū 103)",
    "K10bsu018_u:1410": " praviśya ca yena bhagavāṃstenopajagāma,",
    "K10bsu018_u:1411": " upetya bhagavataḥ pādau śīrasābhivandya bhikṣusaṅghasya caikānte nyaṣīdat sārdham anekaiḥ prāṇakoṭibhiḥ /",
    "K10bsu018_u:1412": " atha samudrareṇurbrāhmaṇo rājānamaraṇeminaṃ prāha - “anumodatu mahārājemaṃ yacca",
    "K10bsu018_u:1413": " tvayā māstrayaṃ bhagavataḥ upasthānaṃ kṛtaṃ sarvopakaraṇaiḥ aparimitasya bhikṣusaṅghasya",
    "K10bsu018_u:1414": " ca nānāvicitrāṇi ca ratnāni niryātitāni caturaśītiśca nagarasahasrāṇi,",
    "K10bsu018_u:1415": " tadevānumodanāsahagataṃ puṇyaskandhaṃ yacca parityāgasahagataṃ puṇyaskandhaṃ sarvaṃ pariṇāmayānuttarāyāṃ samyaksaṃbodhau” /",
    "K10bsu018_u:1416": " evaṃ tad rājñaḥ putrasahasraṃ samādāpayati tathaiva caturaśītiḥ koṭṭarājasahasrāṇi aparāśca bahuprāṇakoṭyaḥ,",
    "K10bsu018_u:1417": " tenānumodanāsahagatena puṇyaskandhenānuttarāyāṃ samyaksaṃbodhau samādāpitāḥ pratiṣṭhāpitāḥ /",
    "K10bsu018_u:1418": " evaṃ cāha - “anumodata yūyamiha dakṣiṇāṃ niryātayata” /",
    "K10bsu018_u:1419": " kathayati ca /",
    "K10bsu018_u:1420": " “dānenāhamanena nendrabhavanaṃ na brahmaloke phalaṃ /",
    "K10bsu018_u:1421": " kāṅkṣāmi drutavāyuvegacapalāṃ na tveva rājyaśriyaṃ //",
    "K10bsu018_u:1422": " (KpSū 104)",
    "K10bsu018_u:1423": " dānasyāsya phalaṃ tu bhaktimahato yan me ha tenāpnuyāṃ /",
    "K10bsu018_u:1424": " cittaiśvaryakariṃ hi bodhimatulāṃ sattvāṃśca santāraye” //",
    "K10bsu018_u:1425": " iti śrīkaruṇāpuṇḍarīke dānavisargastṛtīyaḥ // 3 //",
    "K10bsu018_u:1426": " (KpSū 105)",
    "K10bsu018_u:1427": " IV bodhisattvavyākaraṇaparivartaścaturthaḥ",
    "K10bsu018_u:1428": " atha khalu kulaputra ratnagarbhasya tathāgatasyārhataḥ samyaksaṃbuddhasyaitad abhavat /",
    "K10bsu018_u:1429": " “bahyo 'nena samudrareṇunā brāhmaṇena prāṇakoṭyo 'nuttarāyāṃ samyaksaṃbodhau samādāpitā",
    "K10bsu018_u:1430": " niveśitāḥ pratiṣṭhāpitā avaivartikabhūmau sthāpitāste ca mayā vyākartavyā buddhakṣetrāśca darśayitavyāḥ” /",
    "K10bsu018_u:1431": " atha khalu bhagavān bodhicittāsaṃpramoṣaṃ nāma samādhiṃ samāpannaḥ /",
    "K10bsu018_u:1432": " smitaṃ ca prāviṣkṛtavān,",
    "K10bsu018_u:1433": " yena smitāviṣkaraṇenānantā paryantā buddhakṣetrā udareṇāvabhāsenāvabhāsya rājño 'raṇemino 'nyeṣāṃ ca bahūnāṃ prāṇakoṭināṃ buddhakṣetraguṇavyūhaṃ ādarśayati /",
    "K10bsu018_u:1434": " tena khalu punaḥ samayena daśasu dikṣu gaṇanātikrānteṣu buddhakṣetreṣu bodhisattvā",
    "K10bsu018_u:1435": " mahāsattvāḥ tamavabhāsaṃ dṛṣṭvā buddhānubhāvenemāṃ lokadhātuṃ samāgatā bhagavato",
    "K10bsu018_u:1436": " darśanāya vandanāya paryupāsanāya bhikṣusaṅghaṃ ca /",
    "K10bsu018_u:1437": " te ca vividhairbodhisattvavikurvitairbhagavataḥ pūjāṃ kṛtvā pādau śirasābhivandya bhagavantaṃ paryupāsya purato niṣaṇṇā bodhisattvapraṇidhānaṃ śrotukāmāḥ /",
    "K10bsu018_u:1438": " (KpSū 106)",
    "K10bsu018_u:1439": " atha khalu kulaputra samudrareṇurbrāhmaṇo 'grapurohitaḥ rājānamaraṇeminamāha - “tvaṃ tāvan mahārāja prathamaṃ buddhakṣetraguṇavyūhaṃ pratigṛhṇīṣva”",
    "K10bsu018_u:1440": " atha rājānaṇemī yena bhagavāṃstenāñjaliṃ praṇamya bhagavantametadavocat - “ahaṃ bhagavan bodhyarthikaḥ,",
    "K10bsu018_u:1441": " yanmayā māsatrayaṃ bhagavato nānāvidhairupakaraṇairupasthānaṃ kṛtamaprameyasya ca bhikṣusaṅghasya tanmayā kuśalamūlamanuttarāyāṃ samyaksaṃbodhau pariṇāmitaṃ /",
    "K10bsu018_u:1442": " imāni ca bhagavan mayā saptavarṣāṇi buddhakṣetraguṇavyūhāścintitā;",
    "K10bsu018_u:1443": " yatrāhaṃ bhagavan buddhakṣetre 'nuttarāṃ samyaksaṃbodhimabhisaṃbuddho yatra na nirayā syurna tiryagyonirna yamalokāḥ /",
    "K10bsu018_u:1444": " ye ca sattvāścyavayuste mā durgatāvupapadyeyuḥ /",
    "K10bsu018_u:1445": " sarve tatra sattvāḥ suvarṇvarṇā bhaveyuḥ /",
    "K10bsu018_u:1446": " sarveṣāṃ tatra devamanuṣyāṇāṃ nānātvaṃ na syāt /",
    "K10bsu018_u:1447": " sarve tatra sattvā jātismarāḥ /",
    "K10bsu018_u:1448": " sarvasattvāścaivaṃrūpeṇa divyena cakṣuṣā samanvāgatāḥ syuryad buddhakoṭīniyutaśatasahasrāṇi anyeṣu lokadhātuṣu tiṣṭhato yāpayato dharmaṃ ca deśayataḥ paśyeyuḥ /",
    "K10bsu018_u:1449": " sarvasattvāścaivaṃrupeṇa divyena śrotreṇa samanvāgatāḥ syuḥ,",
    "K10bsu018_u:1450": " yad buddhakoṭīniyutaśatasahasrāṇāṃ dharmaṃ deśayamānaṃ (KpSū 107) śṛṇuyuḥ /",
    "K10bsu018_u:1451": " sarvasattvāścaivaṃrūpeṇa paracittajñānena samanvāgatāḥ syuḥ,",
    "K10bsu018_u:1452": " teṣāṃ bahubuddhakṣetrakoṭīnayutaśatasahasrasthitānāṃ sattvānāṃ cittacaritānyājāneyuḥ /",
    "K10bsu018_u:1453": " sarvasattvāḥ tathāvidhenarddhikauśalyena samanvāgatāḥ syuryadekacittotpādena buddhakṣetrakoṭīniyutaśatasahasrāṇi atikrameyuḥ /",
    "K10bsu018_u:1454": " mā ca tatra sattvā bhaveyuḥ parigrahavanto 'ntataḥ svaśarīre 'pyanāgṛhītamānasāḥ /",
    "K10bsu018_u:1455": " sarvasattvāścāvaivartikā bhaveyuranuttarāyāṃ samyaksaṃbodhau /",
    "K10bsu018_u:1456": " sarvasattvāścopapādukāḥ syuḥ /",
    "K10bsu018_u:1457": " na tatra mātṛgrāmasya prajñaptirbhavet /",
    "K10bsu018_u:1458": " na tatra sattvānāṃ āyuḥ pramāṇaparyantaḥ syād,",
    "K10bsu018_u:1459": " anyatra praṇidhānavaśena /",
    "K10bsu018_u:1460": " na tatra sattvānāmakuśalasya nāmāpi syāt /",
    "K10bsu018_u:1461": " na tatra buddhakṣetre durgandhaṃ syāt,",
    "K10bsu018_u:1462": " divyātikrāntena bhagavadgandhena tadbuddhakṣetraṃ sphuṭaṃ syāt /",
    "K10bsu018_u:1463": " sarvasattvāśca dvātriṃśadbhirmahāpuruṣalakṣaṇaiḥ samalaṅkṛtāḥ syuḥ /",
    "K10bsu018_u:1464": " sarvasattvāścaikajātipratibaddhāḥ syuḥ,",
    "K10bsu018_u:1465": " sthāpayitvā praṇidhānaṃ /",
    "K10bsu018_u:1466": " sarvasattvāstatraikapūrvāhṇena buddhānubhāvena gaṇanātikrāntān buddhān paryupāsīran,",
    "K10bsu018_u:1467": " yāvad vividhena bodhisattvavikurvitenākāṅkṣeyuḥ buddhānāṃ pūjāṃ kartuṃ tathaiva teṣāṃ siddhyeyuḥ,",
    "K10bsu018_u:1468": " tenaiva pūrvabhaktena vivarteyuḥ /",
    "K10bsu018_u:1469": " (KpSū 108) sarvasattvāśca buddhapiṭakaṃ kathayeyuḥ /",
    "K10bsu018_u:1470": " sarvasattvāśca nārāyaṇabalasamanvāgatā bhaveyuḥ /",
    "K10bsu018_u:1471": " na kaścit sattvo buddhakṣetraguṇālaṅkārasya varṇaparyantaṃ śaktaḥ syādgṛhītumantaśo divyenāpi cakṣuṣā /",
    "K10bsu018_u:1472": " sarvasattvāstatra pratisaṃvitprāptāḥ syuḥ,",
    "K10bsu018_u:1473": " asaṃkhyeyapratibhānāḥ /",
    "K10bsu018_u:1474": " ekaikasya ca bodhisattvasya yojanasahasrapramāṇaṃ syāt /",
    "K10bsu018_u:1475": " prabhāsvaraṃ ca tadbuddhakṣetraṃ syāt,",
    "K10bsu018_u:1476": " samantena ca gaṇanātikrāntā buddhakṣetraguṇavyuhāstatra dṛśyeyuḥ /",
    "K10bsu018_u:1477": " ye cātra sattvā upapadyeyuryāvadbodhiparyantena brahmacāriṇaḥ syuḥ /",
    "K10bsu018_u:1478": " sarvasattvāḥ sadevakasya lokasya namasyanīyāḥ syuḥ,",
    "K10bsu018_u:1479": " yāvad bodhiparyantena nendriyavikalā bhaveyuḥ /",
    "K10bsu018_u:1480": " sahopapannāśca tatra sattvā divyātikrāntamāryaprītisukhaṃ pratilabheyuḥ /",
    "K10bsu018_u:1481": " sarvasattvāśca tatra kuśalamūlasamavadhānāḥ syuḥ /",
    "K10bsu018_u:1482": " sarvasattvāśca tatra navāni vastrāṇi kāśāyāṇi dhārayeyuḥ /",
    "K10bsu018_u:1483": " sahopapannāśca tatra sattvāḥ suvibhaktivatīṃ samādhiṃ pratilabheyuḥ,",
    "K10bsu018_u:1484": " yasya samādheḥ pratilābhādgaṇanātikrānteṣu buddhakṣetreṣu gatvā buddhān paryupasīran yāvad bodhiparyantenānupaśyeyuḥ",
    "K10bsu018_u:1485": " / ye ca tatra bodhisattvā upapadyeyuḥ te yādṛgjātīyāṃ buddhakṣetraguṇavyūhān ākāṅkṣeyuḥ tādṛgjātīyān buddhakṣetraguṇavyūhāḥ (KpSū 109)",
    "K10bsu018_u:1486": " teṣu ratnavṛkṣeṣu paśyeyuḥ /",
    "K10bsu018_u:1487": " sahopapannāśca sattvāḥ samādhiṃ pratilabheyuryasya samādheḥ pratilābhāt daśasu dikṣu",
    "K10bsu018_u:1488": " gaṇanātikrānteṣu anyeṣu buddhakṣetreṣu buddhāstiṣṭhato yāpayato nityaṃ paśyeyurye",
    "K10bsu018_u:1489": " tatra sattvāḥ pratyājāyeyuḥ te sarva evaṃrūpeṇa cīvaravimānālaṅkārābharaṇavarṇarūpeṇa",
    "K10bsu018_u:1490": " syuryathā paranirmitavaśavartino devāḥ /",
    "K10bsu018_u:1491": " na tatra buddhakṣetre pāṃśuśilā kālaparvatā bhaveyuḥ,",
    "K10bsu018_u:1492": " na cakravāḍamahācakravāḍā na sumerurna mahāsamudrāḥ;",
    "K10bsu018_u:1493": " na tatrāvareṇanivaraṇakleśaśabdāḥ sarveṇa sarvaṃ sarvataśca;",
    "K10bsu018_u:1494": " tatra narakatiryagyoniyamalokaśabdo na syānnākṣaṇaśabdo na duḥkhaśabdaḥ /",
    "K10bsu018_u:1495": " evaṃrūpeṇāhaṃ bhagavan buddhakṣetreṇārthī;",
    "K10bsu018_u:1496": " tāvadahaṃ bhadanta bhagavan bodhisattvaduṣkaracaryāṃ cariṣye yāvannaivaṃrūpairguṇairbuddhakṣetraṃ pariśodhayiṣye;",
    "K10bsu018_u:1497": " evamahaṃ bhadanta bhagavan puruṣakāraṃ kariṣye,",
    "K10bsu018_u:1498": " tataḥ paścādanuttarāṃ samyaksaṃbodhimabhisaṃbhotsye /",
    "K10bsu018_u:1499": " daśayojanasāhasrikaśca me bodhivṛkṣo bhavet,",
    "K10bsu018_u:1500": " tatra niṣaṇṇaścāhamekakṣaṇenacittotpādenānuttarāṃ samyaksaṃbodhimabhisaṃbudhyeya /",
    "K10bsu018_u:1501": " apramāṇā ca me prabhā syāt buddhakṣetrakoṭīnayutaśatasahasrāṇām (KpSū 110)",
    "K10bsu018_u:1502": " avabhāsayanti /",
    "K10bsu018_u:1503": " aparimāṇā ca mamāyurbhavedaprameyakalpakoṭīnayutaśatasahasrāṇāṃ na śakyaṃ kenacid gaṇayitumanyatra sārvajñena jñānena /",
    "K10bsu018_u:1504": " aprameyaśca me bodhisattvasaṅghaḥ syāt śrāvakapratyekabuddhavarjito,",
    "K10bsu018_u:1505": " yanna śakyaṃ gaṇayituṃ anyatra sārvajñena jñānena /",
    "K10bsu018_u:1506": " bodhiprāptasya ca mamāprameyeṣvasaṃkhyeyeṣu anyeṣu buddhakṣetreṣu buddhā bhagavanto varṇabhāṣaṇaṃ kuryurghoṣaṃ cānuśrāvayeyuryaśa udīrayeyuḥ",
    "K10bsu018_u:1507": " bodhiprāptasya ca mamāprameyeṣvasaṃkhyeyeṣvanyeṣu buddhakṣetreṣu ye sattvā nāmadheyaṃ śṛṇuyuste sarve buddhakṣetre kuśalamūlapariṇāmanaṃ kṛtvā mama buddhakṣetra upapadyeyuḥ,",
    "K10bsu018_u:1508": " sthāpayitvānantaryakārakān sattvān saddharmapratikṣepakān /",
    "K10bsu018_u:1509": " bodhiprāptasya me 'nyāsu gaṇanātikrāntāsu lokadhātuṣu sattvā bodhicittotpādaṃ kuryuḥ,",
    "K10bsu018_u:1510": " mama buddhakṣetra upapattimākāṅkṣamāṇāḥ,",
    "K10bsu018_u:1511": " tatra ca kuśalamūlapariṇāmanaṃ kuryuḥ;",
    "K10bsu018_u:1512": " teṣāṃ cāhaṃ maraṇakālasamayeṣvagratastiṣṭheya bodhisattvagaṇaparivṛtaḥ;",
    "K10bsu018_u:1513": " te ca māṃ dṛṣṭvā prītiṃ prasādaṃ ca mamāntika utpādayeyuḥ,",
    "K10bsu018_u:1514": " sarvāvaraṇatāṃ (KpSū 111)",
    "K10bsu018_u:1515": " ca nivartayeyuḥ,",
    "K10bsu018_u:1516": " kālaṃ ca kṛtvāsmākaṃ buddhakṣetra upapadyeyuḥ /",
    "K10bsu018_u:1517": " ye ca tatra bodhisattvāste 'smākaṃ sakāśādaśrutapūrvāṃ dharmadeśanāmākāṅkṣeyuḥ śrotuṃ te yādṛśīmākāṅkṣeyustādṛśīṃ śṛṇuyuḥ /",
    "K10bsu018_u:1518": " bodhiprāptasya ca mama gaṇanātikrānteṣu buddhakṣetreṣu bodhisattvā nāmadheyaṃ śṛṇuyuḥ te 'vaivartikāḥ syuranuttarāyāṃ samyaksaṃbodhau,",
    "K10bsu018_u:1519": " prathamāṃ kṣāntiṃ pratilabheyuḥ tathā dvitīyāṃ,",
    "K10bsu018_u:1520": " yādṛśīṃ samādhiṃ dhāraṇīṃ cākāṅkṣeyuḥ tādṛśīṃ samādhiṃ dhāraṇīṃ ca pratilabheyuḥ /",
    "K10bsu018_u:1521": " parinirvṛtasya ca mama gaṇanātikrānteṣu kalpeṣu paścād gaṇanātikrānteṣu buddhakṣetreṣu",
    "K10bsu018_u:1522": " bodhisattvā mama nāmadheyaṃ śrutvā paramāṃ prītiṃ prasādaṃ prāmodyaṃ ca prāpnuyurmāmeva",
    "K10bsu018_u:1523": " namasyamānā āścaryaprāptā yaśakīrtiṃ ca varṇayeyuḥ;",
    "K10bsu018_u:1524": " bodhisattvabhūtena ca yadā mayā buddhakāryaṃ abhiniṣpāditaṃ tataḥ paścādanuttarāṃ samyaksaṃbodhimabhisaṃbuddhyeyaṃ,",
    "K10bsu018_u:1525": " abhisaṃbuddhasya ca mama paramaprasādapratilabdhā bodhisattvāḥ prathamāyāḥ kṣāntyā lābhinaḥ syurdvitīyāyāḥ tṛtīyāyāḥ,",
    "K10bsu018_u:1526": " yādṛśīṃ ca samādhiṃ dhāraṇīṃ ākāṅkṣeyustādṛśīṃ pratilabheyuḥ,",
    "K10bsu018_u:1527": " yāvadbodhiparyantenānupaśyeyuḥ /",
    "K10bsu018_u:1528": " bodhiprāptasya ca me gaṇanātikrānteṣu buddhakṣetreṣu yāḥ striyo mama nāmadheyaṃ (KpSū 112)",
    "K10bsu018_u:1529": " śṛṇuyustāḥ paramaprītiprāmodyaṃ pratilabheyuḥ,",
    "K10bsu018_u:1530": " anuttarāyāṃ samyaksaṃbodhau cittānyutpādayeyuḥ,",
    "K10bsu018_u:1531": " yāvadbodhiparyantena na bhūyaḥ strītvaṃ pratilabheyuḥ /",
    "K10bsu018_u:1532": " parinirvṛtasya ca me gaṇanātikrānteṣu kalpeṣu gaṇanātikrāntā yāḥ striyo mama nāmadheyaṃ śṛṇuyuḥ tāḥ paramaprītiprāmodyaṃ prasādaṃ ca prāpnuyuḥ,",
    "K10bsu018_u:1533": " anuttarāyāṃ samyaksaṃbodhau cittānyutpādayeyuḥ,",
    "K10bsu018_u:1534": " yāvadbodhiparyantena na bhūyaḥ strītvaṃ pratilabheyuḥ",
    "K10bsu018_u:1535": " / īdṛśamahaṃ bhadanta bhagavan buddhakṣetramākāṅkṣāmi,",
    "K10bsu018_u:1536": " īdṛśāśca pariśuddhāśayāḥ sattvā,",
    "K10bsu018_u:1537": " īdṛśo 'haṃ bhagavan buddhakṣetre 'nuttarāṃ samyaksaṃbodhimabhisaṃbudhyeyaṃ” /",
    "K10bsu018_u:1538": " atha khalu kulaputra ratnagarbhastathāgato 'rhan samyaksaṃbuddho rājño 'raṇeminaḥ sādhukāramadāt /",
    "K10bsu018_u:1539": " “sādhu sādhu mahārāja,",
    "K10bsu018_u:1540": " gambhīraste mahārāja praṇidhānaṃ pariśuddhaṃ te buddhakṣetraṃ parigṛhītaṃ /",
    "K10bsu018_u:1541": " paśya mahārāja paścimāyāṃ diśi koṭīśatasahasrabuddhakṣetrāṇāṃ atikramya indrasuvirājitā nāma lokadhātuḥ,",
    "K10bsu018_u:1542": " tatrendraghoṣeśvararājo nāma tathāgato 'rhan samyaksaṃbuddhastiṣṭhati dhriyate yāpayati pariśuddhānāṃ sattvānāṃ dharmaṃ deśayati /",
    "K10bsu018_u:1543": " na ca tatra buddhakṣetre śrāvakapratyekabuddhānāṃ (KpSū 113)",
    "K10bsu018_u:1544": " prajñaptirapyasti,",
    "K10bsu018_u:1545": " utpādāya na tatra śrāvakapratyekabuddhakathā kriyate,",
    "K10bsu018_u:1546": " śuddhā ca tatra mahāyānakathā /",
    "K10bsu018_u:1547": " sarva evopapādukāḥ sattvā,",
    "K10bsu018_u:1548": " na ca tatra mātṛgrāmasya nāmāpi jñāyate /",
    "K10bsu018_u:1549": " sarva ete guṇāstatra buddhakṣetre yathā mahārājenāparimitaṃ buddhakṣetraguṇavyūhapraṇidhānam",
    "K10bsu018_u:1550": " kṛtamamitāśayāḥ sattvā vaineyāḥ parigṛhītāstena tvaṃ mahārāja indraghoṣeśvararājatathāgatasya",
    "K10bsu018_u:1551": " parinirvṛtasya tasmin saddharme 'ntarhite ṣaṣṭīnāmantarakalpānāmatyayena sā lokadhāturmeruprabhā nāma bhaviṣyati /",
    "K10bsu018_u:1552": " tatrācintyamatiguṇarājo nāma tathāgato bhaviṣyatyarhan samyaksaṃbuddho /",
    "K10bsu018_u:1553": " yathaivendraghoṣeśvararājasya tathāgatasyārhataḥ samyaksaṃbuddhasya indrasuvirājitāyāṃ",
    "K10bsu018_u:1554": " lokadhātau buddhakṣetraguṇavyūhaḥ tathaivācintyamatiguṇarājasya tathāgatasya meruprabhāyāṃ",
    "K10bsu018_u:1555": " lokadhātau guṇavyūho bhaviṣyati /",
    "K10bsu018_u:1556": " tasya cācintyamatiguṇarājasya tathāgatasya ṣaṣṭyantarakalpāṇyāyuḥpramāṇaṃ bhaviṣyati /",
    "K10bsu018_u:1557": " yadācintyamatiguṇarājastathāgataḥ parinirvāsyati tasya ṣoḍaśāntarakalpāḥ saddharmaḥ sthāsyati,",
    "K10bsu018_u:1558": " tasya saddharme 'ntarhite sahasrāntarakalpātyayena viratirnāma sā lokadhāturbhaviṣyati /",
    "K10bsu018_u:1559": " (KpSū 114) tatra raśmirnāma tathāgato 'rhan samyaksaṃbuddhaḥ,",
    "K10bsu018_u:1560": " peyālaṃ pūrvavat,",
    "K10bsu018_u:1561": " samāścaiṣāmāyuḥ samā lokadhātuḥ /",
    "K10bsu018_u:1562": " evaṃ parinirvṛtānāṃ saddharme 'ntarhite aparā nāma sā lokadhāturbhaviṣyati /",
    "K10bsu018_u:1563": " tara ratneśvaraghoṣo nāma tathāgato 'rhan samyaksaṃbuddha utpatsyate /",
    "K10bsu018_u:1564": " samo buddhakṣetraguṇavyūhaḥ samaṃ cāntarakalpā sthāsyati yāpayiṣyati dharmaṃ ca deśayiṣyati /",
    "K10bsu018_u:1565": " tasya parinirvṛtasya saptāntarakalpāṃ saddharmaḥ sthāsyati,",
    "K10bsu018_u:1566": " tasmiṃśca saddharme 'ntarhite,",
    "K10bsu018_u:1567": " peyālaṃ pūrvavat /",
    "K10bsu018_u:1568": " evaṃ cāprameyāparimāṇān tathāgatāṃstatra buddhakṣetra upapannān paśyāmi parinirvṛtāṃśca,",
    "K10bsu018_u:1569": " naivāsau lokadhātussaṃvartate na nivartate /",
    "K10bsu018_u:1570": " tatrānāgate 'dhvani atikrānta ekasmin gaṅgāvālikāsame 'saṃkhyeye pratiṣṭhe dvitīye nadīgaṅgāvālikāsame 'saṃkhyeye sā lokadhātuḥ sukhāvatī nāma bhaviṣyati /",
    "K10bsu018_u:1571": " tatra tvaṃ mahārājanuttarāṃ samyaksaṃbodhimabhisaṃbhotsyase,",
    "K10bsu018_u:1572": " amitāyurnāma tathāgato 'rhan samyaksaṃbuddho bhaviṣyasi” /",
    "K10bsu018_u:1573": " rājāraṇemyāha - “kutra te bhadanta bhagavan bodhisattvā mahāsattvā ye 'smākaṃ prathamataraṃ tatra buddhakṣetre (KpSū 115)",
    "K10bsu018_u:1574": " 'nuttarāṃ samyaksaṃbodhimabhisaṃbhotsyante?” /",
    "K10bsu018_u:1575": " bhagavān āha - “ime te mahārāja bodhisattvā mahāsattvā ye 'prameyairasaṃkhyeyairatulyairaparimāṇairdaśabhyo",
    "K10bsu018_u:1576": " digbhyaḥ tābhyastābhyo lokadhātubhya āgatā maṃ vandanāya paryupāsanāya dharmaśravaṇāya,",
    "K10bsu018_u:1577": " ye mama purato niṣaṇṇā ete 'tītairbuddhairvyākṛtā anuttarāyāṃ samyaksaṃbodhau,",
    "K10bsu018_u:1578": " pratyutpannairapi buddhairbhagavadbhirete kulaputrā vyākṛtā anuttarāyāṃ samyaksaṃbodhau /",
    "K10bsu018_u:1579": " ye tatra buddhakṣetre prathamataramanuttarāṃ samyaksaṃbodhimabhisaṃbhotsyante,",
    "K10bsu018_u:1580": " ekaikaścaiṣa mahārāja bodhisattvo 'nekeṣāṃ buddhakoṭīnayutaśatasahasrāṇāṃ antike kṛtādhikāro 'varuptakuśalamūlo bhāvitaprajñaḥ,",
    "K10bsu018_u:1581": " ta ete mahārāja kulaputrā ye tatra prathamataraṃ buddhakṣetre buddhā bhaviṣyanti” /",
    "K10bsu018_u:1582": " rājāraṇemyāha - “ayaṃ bhadanta bhagavan samudrareṇurbrāhmaṇo yenāhaṃ sapariṣatko",
    "K10bsu018_u:1583": " 'nuttarāyāṃ samyaksaṃbodhau samādāpitāḥ sa kiyatā kālenānuttarāṃ samyaksaṃbodhimabhisaṃbhotsyate?” /",
    "K10bsu018_u:1584": " bhagavān āha - “mahākāruṇika eṣa brāhmaṇaḥ samudrareṇuḥ,",
    "K10bsu018_u:1585": " śroṣyasi tvaṃ yathaiṣa siṃhanādaṃ nadiṣyati” /",
    "K10bsu018_u:1586": " rājā āha - “yadyeṣa me praṇidhiḥ samṛdhyati yathāhaṃ (KpSū 116)",
    "K10bsu018_u:1587": " bhagavatā vyākṛtāḥ,",
    "K10bsu018_u:1588": " tadyathāhaṃ bhagavataḥ pādavandanaṃ kuryāṃ pañcamaṇḍalena tadā gaṅgānadīvālikāsamā lokadhātavaḥ prakampantu pracalantu /",
    "K10bsu018_u:1589": " ye ca teṣu buddhakṣetreṣu buddhāḥ tiṣṭhanti dhriyanti yāpayanti te ca māṃ vyākuryuḥ” /",
    "K10bsu018_u:1590": " atha khalu kulaputra rājāraṇemī ratnagarbhasya tathāgatasya pañcamaṇḍalakena pādayornipatitaḥ /",
    "K10bsu018_u:1591": " yadaiva rājñaḥ śirasā pṛthivī spṛṣṭā tadā gaṅgānadīvālikāsamā buddhakṣetrāḥ kampitāḥ calitāḥ pracalitāḥ kṣubhitāḥ saṃprakṣubhitāḥ,",
    "K10bsu018_u:1592": " gāṅgānadīvālikāsamā buddhā vyākurvanti /",
    "K10bsu018_u:1593": " “santīraṇe buddhakṣetre dhāraṇe kalpe 'śītivarṣasahasrāyuṣkāyāṃ prajāyāṃ ratnagarbhastathāgato 'rhan samyaksaṃbuddho rājānamaraṇeminaṃ vyākaroti",
    "K10bsu018_u:1594": " bhaviṣyasi tvamanāgate 'dhvani atikrānte gaṅgānadīvālikāsame 'saṃkhyeye praviṣṭe",
    "K10bsu018_u:1595": " dvitīye 'saṃkhyeye sukhāvatyāṃ lokadhātāvamitaśuddhāyāṃ amitāyurnāma tathāgato 'rhan samyaksaṃbuddhaḥ,",
    "K10bsu018_u:1596": " samantato daśasu dikṣu gaṅgānadīvālikāsamān lokadhātūn avabhāsayiṣyasi” /",
    "K10bsu018_u:1597": " bhagavān āha -",
    "K10bsu018_u:1598": " (KpSū 117)",
    "K10bsu018_u:1599": " “uttiṣṭha pravarasattvā vidhijña vyākṛtastvaṃ daśabalaiḥ /",
    "K10bsu018_u:1600": " gaṅgāprakhyā velitavasumatīsaśailā bhaviṣyasi naravaradamyasārathiḥ” //",
    "K10bsu018_u:1601": " atha khalu kulaputra rājāraṇemī tuṣṭa udagraḥ pramuditāḥ prītisaumanasyajātaḥ,",
    "K10bsu018_u:1602": " atikramya nātidūre ekānte niṣaṇṇo dharmaśravaṇāya //",
    "K10bsu018_u:1603": " atha khalu kulaputra samudrareṇurbrāhmaṇo rājño 'raṇemino jyeṣṭhaputramanimiṣaṃ nāma rājakumāramāmantrayati sma /",
    "K10bsu018_u:1604": " animiṣo 'vocat /",
    "K10bsu018_u:1605": " peyālaṃ pūrvavat,",
    "K10bsu018_u:1606": " “avalokitā mayāpāyā ye ca tatra sattvā upapannāḥ pracaṇḍaghoraṃ duḥkhaṃ anubhavanti /",
    "K10bsu018_u:1607": " avalokitā mayā svargā ye ca tatra sattvā upapannāḥ saṃkliṣṭacittāḥ punarapyapāyeṣu prapatanti /",
    "K10bsu018_u:1608": " sarvasattvāśca mayāvalokitā akalyāṇamitrasaṃsṛṣṭā viharanti,",
    "K10bsu018_u:1609": " dharmadurbhikṣāndhakāre kuśalamūlaparikṣīṇā (KpSū 118)",
    "K10bsu018_u:1610": " dṛṣṭigrāhagrastāḥ kumārgairvihanyate /",
    "K10bsu018_u:1611": " svareṇāhaṃ bhagavan tān sattvān vijñapayāmi,",
    "K10bsu018_u:1612": " sarvaṃ ca kuśalaṃ pariṇāmayāmi anuttarāyāṃ samyaksaṃbodhau /",
    "K10bsu018_u:1613": " yad ahaṃ bodhisattvacaryāṃ careyaṃ ye kecanasattvā duḥkhotpīḍā bhayatarjitā dharmadurbhikṣāndhakāre praviṣṭā līnā dīnā atrāṇā aśaraṇā aparāyaṇā",
    "K10bsu018_u:1614": " nāma ca parikīrtayeyuḥ /",
    "K10bsu018_u:1615": " yadyahaṃ divyena śrotreṇa śṛṇuyāṃ divyena cakṣuṣā paśyeyaṃ,",
    "K10bsu018_u:1616": " na ca tāṃ sattvān vyasanebhyaḥ parimocayeyaṃ,",
    "K10bsu018_u:1617": " nāhamanuttarāṃ samyaksaṃbodhimabhisaṃbudhyeyaṃ /",
    "K10bsu018_u:1618": " yadāhaṃ bhadanta bhagavan sattvahetościrapraṇidhānaviśeṣeṇa ciraṃ bodhisattvacaryāṃ cariṣyāmi tadā me āśāparipūrirbhavatu /",
    "K10bsu018_u:1619": " yadāhaṃ bhadanta bhagavan mahārājāraṇemī atikrānte ekasmin gaṅgānadīvālikāsame 'saṃkhyeye pratiṣṭhe dvitīye sukhāvatyāṃ lokadhātāvanuttarāṃ",
    "K10bsu018_u:1620": " amitāyurnāma bhaviṣyati tathāgato 'rhan samyaksaṃbuddhaḥ,",
    "K10bsu018_u:1621": " pariśuddhe buddhakṣetre pariśuddhānāṃ sattvānāṃ buddhakāryaṃ kariṣyati,",
    "K10bsu018_u:1622": " yāvatyāmitāyustathāgataḥ aparimāṇān kalpān buddhakāryaṃ kṛtvā pariniṣṭhitabuddhakāryo 'nupadhiśeṣanirvāṇadhātau pravekṣyate,",
    "K10bsu018_u:1623": " tasya praviṣṭasya yāvat saddharmaḥ sthāsyati (KpSū 119)",
    "K10bsu018_u:1624": " tāvacciramahaṃ bodhisattvacaryāṃ cariṣyāmi,",
    "K10bsu018_u:1625": " bodhisattvabhūto 'haṃ buddhakāryaṃ kariṣyāmi /",
    "K10bsu018_u:1626": " yadāmitāyuṣastathāgatasya samyaksaṃbuddhasya rātryāḥ prathame yāme saddharmo 'ntardhāsyati tasyāmeva rātryāṃ paścime yāme 'hamanuttarāṃ samyaksaṃbodhimabhisaṃbudhyeyaṃ",
    "K10bsu018_u:1627": " vyākarotu māṃ bhagavān anuttarāyāṃ samyaksaṃbodhau /",
    "K10bsu018_u:1628": " evamevāhaṃ daśasu dikṣu gaṅgānadīvālikāsamāsu lokadhātuṣu ye buddhā bhagavantastiṣṭhanti",
    "K10bsu018_u:1629": " dhriyanti yāpayanti tān api buddhān bhagavataḥ svareṇa vijñapayāmi vyākurvantu māṃ",
    "K10bsu018_u:1630": " te buddhā bhagavanto 'nuttarāyāṃ samyaksaṃbodhau” /",
    "K10bsu018_u:1631": " vyākṛtaḥ kulaputra ratnagarbheṇa tathāgatenānimiṣo rājaputraḥ /",
    "K10bsu018_u:1632": " evaṃ cāha - “yattvayā kulaputrāvalokitā apāyāḥ avalokitāḥ svargā avalokitaṃ sarvasattvānāṃ duḥkhaṃ saṃjanitaṃ kāruṇyacittaṃ sattvānāṃ duḥkhamocanārthaṃ",
    "K10bsu018_u:1633": " tasmāttvaṃ kulaputrāvalokiteśvaro nāma bhaviṣyasi /",
    "K10bsu018_u:1634": " tvamavalokiteśvara bahūnāṃ sattvakoṭīnayutaśatasahasrāṇāṃ duḥkhamocakaḥ /",
    "K10bsu018_u:1635": " bodhisattvabhūtastvaṃ kulaputra buddhakāryaṃ kariṣyasi /",
    "K10bsu018_u:1636": " parinivṛte cāmitābhe tathāgate 'vaśiṣṭe dvitīye gaṅgānadīvālikāsame 'saṃkhyeye,",
    "K10bsu018_u:1637": " yasyāmeva rātryāṃ prathame (KpSū 120)",
    "K10bsu018_u:1638": " yāme saddharmo 'ntardhāsyati tasyāmeva rātryāṃ paścime yāme tvaṃ kulaputrānekavyūhe bodhivṛkṣamūle vajrāsane niṣaṇṇaḥ anuttarāṃ samyaksaṃbodhimabhisaṃbhotsyase,",
    "K10bsu018_u:1639": " samantaraśmyabhyudgataśrīkūṭarājo nāma bhaviṣyasi tathāgato 'rhan samyaksaṃbuddhaḥ /",
    "K10bsu018_u:1640": " ṣaṇṇavatikalpakoṭīniyutaśatasahasrāṇi tavāyurbhaviṣyati /",
    "K10bsu018_u:1641": " parinirvṛtasya te triṣaṣṭikalpakoṭyaḥ saddharmaḥ sthāsyati” /",
    "K10bsu018_u:1642": " avalokiteśvara āha - “yadi bhagavan nimā mamāśā paripūryate tadyadāhaṃ bhagavataḥ",
    "K10bsu018_u:1643": " pādābhivandanaṃ karomi tadā ye buddhā bhagavanto daśasu dikṣu gaṅgānadīvālikāsameṣu",
    "K10bsu018_u:1644": " lokadhātuṣu tiṣṭhanti dhriyante yāpayanti te vyākurvantu māṃ,",
    "K10bsu018_u:1645": " calatu ca dharaṇī sarvagaṅgānadīvālikāsamāsu daśasu dikṣu lokadhātuṣu,",
    "K10bsu018_u:1646": " sarvaparvatapāṣāṇaśikharavṛkṣebhyaḥ pañcāṅgikānāṃ tūryāṇāṃ śabdo niścaratu,",
    "K10bsu018_u:1647": " sarvasattvāśca virāgacittaṃ pratilabhantu” /",
    "K10bsu018_u:1648": " yadā cāvalokiteśvareṇa bodhisattvena ratnagarbhastathāgataḥ pañcamaṇḍalakena vanditastadā gaṅgānadīvālikāsameṣu (KpSū 121)",
    "K10bsu018_u:1649": " buddhakṣetreṣu dharaṇī pracalitā,",
    "K10bsu018_u:1650": " te ca buddhā bhagavanto vyākurvanti peyālaṃ pūrvavat,",
    "K10bsu018_u:1651": " sarvaparvatapāṣāṇaśikharebhyaḥ pañcāṅgikasya tūryasya śabdo niścarati,",
    "K10bsu018_u:1652": " sarvasattvāśca virāgacittena sthitāḥ /",
    "K10bsu018_u:1653": " bhagavān āha -",
    "K10bsu018_u:1654": " “uttiṣṭha kāruṇyapuṇyasu hṛṣṭamānaso vyākṛtastvaṃ daśadiśi varadehadhārī /",
    "K10bsu018_u:1655": " prakampitā dharaṇīsakṣetra ṣaḍvikāro bhaviṣyasi jināgrapugalo maharṣī” //",
    "K10bsu018_u:1656": " atha khalu samudrareṇurbrāhmaṇo 'grapurohito dvitīyaṃ rājaputraṃ nimirnāmāmantrayāmāsa /",
    "K10bsu018_u:1657": " “evaṃ cānumoda tvaṃ kulaputremaṃ mahāparityāgaṃ,",
    "K10bsu018_u:1658": " yacca tvayā śubhamupārjitaṃ tatsarvaṃ sattvahetoḥ sarvajñatāyāṃ pariṇāmaya,",
    "K10bsu018_u:1659": " utpādaya cittamanuttarāyāṃ samyaksaṃbodhau” /",
    "K10bsu018_u:1660": " atha nimī rājakumāro bhagavataḥ purastānniṣadyedamavocat - “yat mayā bhagavān upasthitaḥ sarvopakaraṇaiḥ sārdhamaparimitena bhikṣusaṅghena,",
    "K10bsu018_u:1661": " yaścānumodanodgataḥ (KpSū 122)",
    "K10bsu018_u:1662": " puṇyaskandhaḥ,",
    "K10bsu018_u:1663": " yacca kāyavāṅmanaḥ sucaritaṃ puṇyaṃ pariṇāmayāmi anuttarāyāṃ samyaksaṃbodhau /",
    "K10bsu018_u:1664": " na kevalamasmin kliṣṭe buddhakṣetre bodhimahaṃ spṛśeyaṃ;",
    "K10bsu018_u:1665": " yatrāvalokiteśvaraḥ kumāraḥ sarvaratnasannicayāyāṃ lokadhātāvanekaratnavyūhe bodhivṛkṣe",
    "K10bsu018_u:1666": " niṣaṇṇo 'nuttarāṃ samyaksaṃbodhimabhisaṃbhotsyate samantaraśmyabhudgataśrīkūṭarājo",
    "K10bsu018_u:1667": " nāma tathāgato bhaviṣyati,",
    "K10bsu018_u:1668": " tamahaṃ adhyeṣayeyaṃ dharmadeśanāyāṃ yāvaccāsau tathāgato dharmaṃ deśayet tāvadahaṃ bodhisattvacaryāṃ careyaṃ,",
    "K10bsu018_u:1669": " tasya tathāgatasyāstaṃgatasya saddharme 'ntarhite tasyānantareṇāhaṃ samyaksaṃbodhimabhisaṃbudhyeyaṃ /",
    "K10bsu018_u:1670": " evaṃrūpaṃ me buddhakṣetraṃ bhavedguṇavyūhena,",
    "K10bsu018_u:1671": " evamevāhaṃ buddhakāryaṃ kuryāṃ,",
    "K10bsu018_u:1672": " evameva parinirvāpayeyaṃ,",
    "K10bsu018_u:1673": " evameva parinirvṛtasya saddharmaściraṃ tiṣṭhet,",
    "K10bsu018_u:1674": " sarva eva guṇavyūhaḥ yathā samantaraśmyabhyudgataśrīkūṭarājasya tathāgatasya” /",
    "K10bsu018_u:1675": " bhagavān āha - “mahāsthāmante kulaputra prārthitaṃ /",
    "K10bsu018_u:1676": " prāpsyasi tvaṃ kulaputraivaṃrūpaṃ sthānaṃ yathā svayaṃ parigṛhītaṃ /",
    "K10bsu018_u:1677": " prāpsyasi tvaṃ kulaputra tasmin buddhakṣetre 'nuttarāṃ samyaksaṃbodhiṃ /",
    "K10bsu018_u:1678": " supratiṣṭhitaguṇamaṇikūṭarājo nāma tathāgato bhaviṣyasi /",
    "K10bsu018_u:1679": " yathā sthāmante (KpSū 123)",
    "K10bsu018_u:1680": " kulaputra mahāsthānaṃ parigṛhītaṃ,",
    "K10bsu018_u:1681": " tena tvaṃ kulaputra mahāsthāmaprāpto bhavasva” /",
    "K10bsu018_u:1682": " sa prāha - “yadi me bhagavanneṣāśā paripūryate,",
    "K10bsu018_u:1683": " tadyadāhaṃ bhagavataḥ pañcamaṇḍalakena kāyena pādau vandāmi tadā me daśasu dikṣu gaṅgānadīvālikāsamā buddhā bhagavanto vyākurvantu,",
    "K10bsu018_u:1684": " sumanāvarṣaśca pravarṣatu” /",
    "K10bsu018_u:1685": " yadā kulaputra mahāsthāmaprāptena satpuruṣeṇa ratnagarbhasya pañcamaṇḍalakena pādābhivandanaṃ",
    "K10bsu018_u:1686": " kṛtaṃ tadā gaṅgānadīvālikāsameṣu daśasu dikṣu gaṅgānadīvālikāsamairbuddhairbhagavadbhirvyākṛtaḥ,",
    "K10bsu018_u:1687": " ṣaḍvikāraṃ ca mahāpṛthivī pracalitā,",
    "K10bsu018_u:1688": " sumanāvṛṣṭiśca prapatitā /",
    "K10bsu018_u:1689": " bhagavān āha -",
    "K10bsu018_u:1690": " “uttiṣṭha dṛḍhasthāmavegapuṇya vyākṛta daśadiśi lokanāthaiḥ /",
    "K10bsu018_u:1691": " calitā mahāpṛthivī vṛṣṭirvṛṣṭā sumanā \u0002varṣairbhaviṣyasi tvaṃ suranarabrahmabhūtaḥ” //",
    "K10bsu018_u:1692": " (KpSū 124)",
    "K10bsu018_u:1693": " atha samudrareṇurbrāhmaṇastṛtīyaṃ rājaputramindragaṇaṃ nāmamantrayati sma /",
    "K10bsu018_u:1694": " peyālaṃ pūrvavat,",
    "K10bsu018_u:1695": " pratigṛhyāñjaliṃ ratnagarbhaṃ tathāgatametadavocat - “yanmayā bhagavān sarvopakaraṇairupasthitaḥ sārdhaṃ bhikṣusaṅghena,",
    "K10bsu018_u:1696": " yacca me kāyavāṅmanaḥ sucaritaṃ,",
    "K10bsu018_u:1697": " idaṃ cānumodanāsahagataṃ puṇyaskandhaṃ,",
    "K10bsu018_u:1698": " etatsarvamanuttarāyāṃ samyaksaṃbodhau pariṇāmayāmi /",
    "K10bsu018_u:1699": " na tu kliṣṭe buddhakṣetre 'nuttarāṃ samyaksaṃbodhimabhisaṃbudhyeyaṃ,",
    "K10bsu018_u:1700": " na cātikṣipraṃ prāpnuyāṃ /",
    "K10bsu018_u:1701": " na yāvaccāhamanuttarāṃ samyaksaṃbodhimabhisaṃbudhyeyaṃ tāvadbodhicaryāṃ caran,",
    "K10bsu018_u:1702": " daśasu dikṣvanantāparyanteṣu anyeṣu lokadhātuṣu buddhān bhagavataḥ paśyeyaṃ /",
    "K10bsu018_u:1703": " ye mayā prathamaṃ bodhāya samādāpitā yeṣāṃ mayā tatprathamaṃ bodhicittamutpāditaṃ bodhicitte pratiṣṭhāpitāḥ,",
    "K10bsu018_u:1704": " pāramitāsu ca ye mayā samādāpitā niveśitā pratiṣṭhāpitā bodhicaryāṃ caratā,",
    "K10bsu018_u:1705": " tān ahaṃ divyena cakṣuṣā gaṅgānadīvālikāsame buddhakṣetre paramāṇurajaḥsameṣu buddhakṣetreṣu buddhān bhagavato dharman deśayataḥ paśyeyaṃ,",
    "K10bsu018_u:1706": " ye mayā bodhāya samādāpitāḥ /",
    "K10bsu018_u:1707": " evamahaṃ bodhisattvacaryāṃ caran buddhakāryaṃ kuryāṃ,",
    "K10bsu018_u:1708": " tāvadahaṃ bodhisattvacaryāṃ careyaṃ sattvānāmāśayapariśodhayamānaḥ yāvantaḥ kecit sattvā (KpSū 125)",
    "K10bsu018_u:1709": " mama buddhakṣetra upapadyeran ta evaṃvidhāḥ syuḥ tadyathā brahmakāyikā devāḥ;",
    "K10bsu018_u:1710": " tathā ca buddhakṣetraguṇavyūhaṃ pariśodhayeyaṃ yathā gaṅgānadīvālikāsamaṃ trisāhasramahāsāhasraṃ ekaṃ buddhakṣetraṃ syāt /",
    "K10bsu018_u:1711": " tasya ca buddhakṣetrasya bhavāgraparyantāni prākārāṇi anekaratnasaṃsthitāni nānāratnapratyuptāni ca syuḥ,",
    "K10bsu018_u:1712": " sarvā ca tatra buddhakṣetre śuddhavaiḍūryamayī pṛthivī syāt,",
    "K10bsu018_u:1713": " apagatarajaḥpāṣāṇaśarkarāpagatakaluṣasaṃsparśā dharaṇī syāt /",
    "K10bsu018_u:1714": " na tatra mātṛgrāmasyanāma prajñaptiḥ syāt,",
    "K10bsu018_u:1715": " sarvasattvāścopapādukāḥ syurna tatra sattvāḥ kavadīkārāhārāḥ syuḥ,",
    "K10bsu018_u:1716": " sarve ca tatra sattvā prītyāhārā dharmāhārāḥ syuḥ /",
    "K10bsu018_u:1717": " na tatra buddhakṣetre śrāvakapratyekabuddhānāṃ prajñaptiḥ syāt,",
    "K10bsu018_u:1718": " śuddhānāṃ bodhisattvānāmapagatakhilamaladveṣamrakṣāṇāṃ śuddhānāṃ brahmacāriṇāṃ buddhakṣetraṃ pariśuddhaṃ syāt /",
    "K10bsu018_u:1719": " sarve tatra bodhisattvā muṇḍāḥ kāṣāyavastradhāriṇaḥ prādurbhaveyuḥ,",
    "K10bsu018_u:1720": " samanantaraprādurbhūtānāṃ mahāvabhāsaṃ bhavet,",
    "K10bsu018_u:1721": " teṣāṃ dakṣiṇe haste ratnapātrī nānārasapūrṇā prādurbhavet;",
    "K10bsu018_u:1722": " samanantaraprādurbhūtānāṃ evaṃrūpāṃ smṛtiṃ pratilabheyurnāsmākaṃ pratirūpaṃ ye vayaṃ kavaḍīkārāhāramāharema, (KpSū 126)",
    "K10bsu018_u:1723": " yannūnaṃ vayamanyāsu lokadhātuṣu gatvā buddhān bhagavatastiṣṭhato yāpayato 'nenāhāreṇa pratimānayāmo buddhaśrāvakāṃśca duḥkhitaṃ ca janaṃ pratimānayāmaḥ,",
    "K10bsu018_u:1724": " pretabhavaneṣu ca gatvā kṣuttarṣaprajvalitagātrān sattvān anenāhāreṇa pratimānayāmaḥ” /",
    "K10bsu018_u:1725": " sahacittotpādena te bodhisattvā mahāsattvā acintyacāritravatīṃ nāma samādhiṃ pratilabheyuḥ,",
    "K10bsu018_u:1726": " tasya ca samādheḥ pratilābhādasajjanā daśasu dikṣvaprameyeṣvanyeṣu buddhakṣetreṣu gaccheyuḥ,",
    "K10bsu018_u:1727": " tiṣṭhato yāpayato buddhān bhagavata āhāreṇa pratimānayeyuḥ śrāvakāṃścānyāṃśca sattvāṃ,",
    "K10bsu018_u:1728": " prītyā pratimānya dharmadeśanāṃ kṛtvā tenaiva pūrvabhaktena svabuddhakṣetraṃ āgaccheyuḥ /",
    "K10bsu018_u:1729": " evaṃ cīvararatnāni,",
    "K10bsu018_u:1730": " yāvat tenaiva pūrvabhaktena svakaṃ buddhakṣetramāgatyānyonyaṃ cīvareṇa prāvarayeyuḥ /",
    "K10bsu018_u:1731": " yāvanti ca tatra buddhakṣetre teṣāṃ bodhisattvānāmupabhogaḥ paribhogā",
    "K10bsu018_u:1732": " bhaveyustaiḥ sarvairbuddhaiḥ śrāvakaiścānyaiśca sattvaiḥ sahasādhāraṇaṃ kṛtvā paścādātmanā paribhuñjeyuḥ /",
    "K10bsu018_u:1733": " aṣṭākṣaṇavarjitaṃ ca buddhakṣetraṃ bhavet,",
    "K10bsu018_u:1734": " na ca tatra duḥkhaśabdo bhavet, (KpSū 127)",
    "K10bsu018_u:1735": " na śikṣāgrahaṇaśabdaḥ,",
    "K10bsu018_u:1736": " āpattivyutthānaśabdo 'pi na bhavet /",
    "K10bsu018_u:1737": " anekaratnaśatasahasropacitaṃ tadbuddhakṣetraṃ syāt,",
    "K10bsu018_u:1738": " anekaratnapratyuptaṃ maṇisandarśanasadṛśaṃ bhavet,",
    "K10bsu018_u:1739": " yāni maṇiratnāni daśasu dikṣvadṛṣṭapūrvāṇi tāni aśrutapūrvāṇi tāni maṇiratnāni pracareyuḥ,",
    "K10bsu018_u:1740": " yeṣāṃ maṇiratnānāṃ nāmadheye nirdiśyamāne varṣakoṭyo 'pi kṣayaṃ gaccheyuḥ /",
    "K10bsu018_u:1741": " yaśca bodhisattvaḥ ākāṅkṣeta svarṇamayaṃ eva buddhakṣetraṃ paśyeyaṃ tasya svarṇamayaṃ eva tiṣṭheta /",
    "K10bsu018_u:1742": " yo rūpyamayamākāṅkṣeta sa rūpyamayaṃ paśyet,",
    "K10bsu018_u:1743": " na cāsya suvarṇamayaṃ parihāyeyaṃ,",
    "K10bsu018_u:1744": " peyālaṃ pūrvavat /",
    "K10bsu018_u:1745": " ya ākāṅkṣeta sphatikamayaṃ vaiḍūryamayaṃ aśmagarbhamayaṃ lohitamuktāmayaṃ musālagalvamayaṃ evaṃvidhaṃ tadbuddhakṣetraṃ paśyema,",
    "K10bsu018_u:1746": " ityākāṅkṣeyuḥ /",
    "K10bsu018_u:1747": " agarumayaṃ tagaramayaṃ tamālapatramayaṃ yo bodhisattva ākāṅkṣeduragasāracandanamayaṃ goṣīrṣacandanamayaṃ tadbuddhakṣetraṃ draṣṭuṃ tasya tathaiva syāt /",
    "K10bsu018_u:1748": " yathā yathā yādṛśamākāṅkṣeyuḥ tathā tathā tādṛśaṃ syāt;",
    "K10bsu018_u:1749": " na caiko dvitīyasya praṇidhiḥ syāt,",
    "K10bsu018_u:1750": " sarveṣāṃ eva praṇidhiḥ paripūryate /",
    "K10bsu018_u:1751": " na ca tatra buddhakṣetre sūryācandramasau (KpSū 128)",
    "K10bsu018_u:1752": " prajñāyeyātāṃ,",
    "K10bsu018_u:1753": " svayaṃ prabhāśca tatra bodhisattvāḥ pratyājāyeyuḥ,",
    "K10bsu018_u:1754": " anyāṃ yādṛśīṃ prabhāmākāṅkṣeran tādṛśīmutsṛjeyuḥ,",
    "K10bsu018_u:1755": " antato buddhakṣetrakoṭīnayutaśatasahasreṣvapi /",
    "K10bsu018_u:1756": " na ca tatra buddhakṣetre rātridivasānāṃ nāmadheyamapi prajñāyate,",
    "K10bsu018_u:1757": " anyatra kusumavikasanatayā /",
    "K10bsu018_u:1758": " na ca tatra buddhakṣetre śītoṣṇaṃ prajñāyate na vyādhirna glānyaṃ na jarāmaraṇamanyatra",
    "K10bsu018_u:1759": " yo bodhisattva ākāṅkṣedbodhimabhisaṃboddhuṃ so 'nyatra lokadhātāvuṣitvā āyuḥ kṣapayitvā",
    "K10bsu018_u:1760": " bodhimabhisaṃbudhyeta /",
    "K10bsu018_u:1761": " na tatra buddhakṣetre maraṇaṃ bhaveyuḥ,",
    "K10bsu018_u:1762": " anuttaraparinirvāṇena uparyantarīkṣe tathāgataparinirvāṇaṃ syāt /",
    "K10bsu018_u:1763": " yādṛgjātrīyāṃśca bodhisattva upabhogaparibhogāmākāṅkṣeran tādṛgjātīyā abhinirvarteyuḥ /",
    "K10bsu018_u:1764": " sarvatra ca buddhakṣetre gaganatale tūryakoṭīniyutaśatasahasrā vādyeyuḥ /",
    "K10bsu018_u:1765": " na ca tebhyastūryebhyaḥ kāmopasaṃhitāḥ śabdā niścareyuḥ,",
    "K10bsu018_u:1766": " anyatra pāramitā śabdā niścareyuḥ,",
    "K10bsu018_u:1767": " buddhaśabdo dharmaśabdaḥ saṅghaśabdo bodhisattvapiṭakadharmaparyāyaśabdo niścaret /",
    "K10bsu018_u:1768": " yathādhimuktā bodhisattvāstādṛgjātīyāṃ śabdāṃ śṛṇuyuḥ /",
    "K10bsu018_u:1769": " (KpSū 129) bodhisattvacārikāmahaṃ bhagavaṃścaramāṇo yāvan mayāprameyeṣvasaṃkhyeyeṣu",
    "K10bsu018_u:1770": " buddhakoṭīnayutaśatasahasreṣu buddhakṣetraguṇavyūhā dṛṣṭāste vyūhāste 'laṅkārāstāni",
    "K10bsu018_u:1771": " liṅgāni tāni nimittāni tāni sthānāni tāni praṇidhānāni sarva eva mama buddhakṣetre praviśeyuḥ,",
    "K10bsu018_u:1772": " sthāpayitvā śrāvakapratyekabuddhavyūhāṃ pañcakaṣāyikāṃśca buddhakṣetraguṇavyūhāṃ /",
    "K10bsu018_u:1773": " na ca tatra buddhakṣetre narakatiryakpretāḥ prajñāyeyurna sumerurna cakravāḍamahācakravāḍā na śīlāpāṃśuparvatāḥ prajñāyeyuḥ,",
    "K10bsu018_u:1774": " na mahāsamudrā;",
    "K10bsu018_u:1775": " na cānye kāṣṭhavṛkṣā bhaveyurdivyātikrāntairnānāvṛkṣaistadbuddhakṣetramākīrṇaṃ",
    "K10bsu018_u:1776": " syāt, anyatra divyaiḥ kusumairmāndāravamahāmāndāravairna ca tatra durgandhaṃ syānnānāgandhairudārodāraistadbuddhakṣetraṃ sphuṭaṃ syāt /",
    "K10bsu018_u:1777": " sarve tatraikajātipratibaddhā bodhisattvā utpadyeran,",
    "K10bsu018_u:1778": " na tatraikasattvaḥ syādyastataścyavitvānyatra pratyājāyeta,",
    "K10bsu018_u:1779": " anyatra tuṣitebhyaḥ tataścyuto 'nuttarāṃ samyaksaṃbodhimabhisaṃbudhyeta /",
    "K10bsu018_u:1780": " tāvadahaṃ bhadanta bhagavan bodhisattvacaryāṃ cariṣyāmi yāvannaivaṃvidhaṃ mahāpuruṣakāramabhiniṣpādayiṣyāmi /",
    "K10bsu018_u:1781": " evaṃrūpaṃ buddhakṣetraṃ sthāpayiṣyāmi,",
    "K10bsu018_u:1782": " evaṃrūpaiḥ śuddhāśayaiḥ sattvairekajātipratibaddhairbodhisattvaiḥ (KpSū 130)",
    "K10bsu018_u:1783": " sārdhaṃ tadbuddhakṣetramākīrṇaṃ pratiṣṭhāpayiṣyāmi /",
    "K10bsu018_u:1784": " na tatra bodhisattvaḥ syād yo na mayā prathamaṃ bodhāya samādāpitaḥ syāt;",
    "K10bsu018_u:1785": " sarve te tatra bodhisattvāḥ pratyājāyeyuḥ ye mayā prathamaṃ bodhāya samādāpitāḥ pāramitāsu niveśitāḥ;",
    "K10bsu018_u:1786": " tatraivedaṃ buddhakṣetramantargataṃ kuryāṃ sarve cāmī duḥkhā praśamayeyaṃ /",
    "K10bsu018_u:1787": " bodhisattvabhūto 'haṃ bhadanta bhagavan evaṃrūpaṃ puruṣakāraṃ niṣpādayeyaṃ,",
    "K10bsu018_u:1788": " tataḥ paścāt tatra buddhakṣetre 'nuttarāṃ samyaksaṃbodhimabhisaṃbudhyeyaṃ /",
    "K10bsu018_u:1789": " daśacāturdvīpikasahasrapramāṇo me bodhivṛkṣaḥ pariṇāhena syāt,",
    "K10bsu018_u:1790": " saptaratnavicitrasandarśano nāma bhavet /",
    "K10bsu018_u:1791": " daśatrisāhasraḥ samantapariṇāhena;",
    "K10bsu018_u:1792": " tasya ca bodhivṛkṣasya gandhenābhayā ca kṛtsanaṃ buddhakṣetraṃ sphuṭaṃ syāt;",
    "K10bsu018_u:1793": " tasya mūle pañcacāturdvīpikapramāṇaṃ me nānāratnavicitraṃ vajrāsanaṃ syāt,",
    "K10bsu018_u:1794": " praśamakṣamasuvicitrajñānagandhasamavasaraṇaṃ nāma bhaveccaturaśītiyojanānyuccatvena;",
    "K10bsu018_u:1795": " tasyāhaṃ bodhivṛkṣasya mūle vajrāsane niṣīdeyaṃ,",
    "K10bsu018_u:1796": " paryaṅkamābhujya tenaiva muhūrtenānuttarāṃ samyaksaṃbodhimabhisaṃbudhyeyaṃ yāvat parinirvāṇakālaṃ tatparyaṅkaṃ na (KpSū 131)",
    "K10bsu018_u:1797": " bhindyāṃ na muceyaṃ na tasmād bodhivṛkṣamūlāduttiṣṭheyaṃ /",
    "K10bsu018_u:1798": " bodhivṛkṣamūlastha evāhaṃ vajrāsane niṣaṇṇo 'haṃ nirmitān buddhān bodhisattvāṃśca gaṇanātikrānteṣvanyeṣu buddhakṣetreṣu preṣayeyaṃ,",
    "K10bsu018_u:1799": " ekaiko buddha ekapūrvabhaktena sattvānāṃ dharmaṃ deśayet,",
    "K10bsu018_u:1800": " tenaiva pūrvabhaktena gaṇanātikrāntān sattvān anuttarāyāṃ samyaksaṃbodhau samādāpayeyuḥ pratiṣṭhāpayeyuḥ avaivartikāṃ sthāpayeyuḥ,",
    "K10bsu018_u:1801": " evaṃ nirmitā bodhisattvā bodhisattvakāryaṃ kuryuḥ /",
    "K10bsu018_u:1802": " bodhiprāptasya me gaṇanātikrānteṣu daśasu dikṣvanyāsu lokadhātuṣu mama kāyo dṛṣyet,",
    "K10bsu018_u:1803": " yeṣāṃ ca sattvānāṃ mama kāyo lakṣaṇālaṅkṛtaścakṣurindriyasyābhāsamāgacchet sarve te sattvā niyatā bhaveyuranuttarāyāṃ samyaksaṃbodhau,",
    "K10bsu018_u:1804": " yāvad bodhiparinirvāṇena te sattvā avirahitā bhaveyurbuddhairbhagavadbhiḥ /",
    "K10bsu018_u:1805": " na tatrendriyavikalā bhaveyurye ca tatra bodhisattvā māṃ draṣṭuṃ iccheyuste yena yenaiva gaccheyuḥ parivarteyuḥ caṃkrameyurniṣīdeyuḥ tiṣṭheyuḥ,",
    "K10bsu018_u:1806": " sarve te bodhisattvāḥ samanantarotpāditena buddhanamaskāracittena māṃ bodhivṛkṣaniṣaṇṇaṃ paśyeyuḥ,",
    "K10bsu018_u:1807": " dṛṣṭvā ca yasya dharmasaṃśayaḥ syāt so 'sya sahadarśanena vigacchettīrṇavacikitsāḥ syādanupadiṣṭasya dharmapadasyārthamājāneyuḥ /",
    "K10bsu018_u:1808": " apramāṇaṃ me (KpSū 132)",
    "K10bsu018_u:1809": " āyurbhavet na śakyate kenacid gaṇayituṃ anyatra sārvajñena jñānena,",
    "K10bsu018_u:1810": " apramānāśca tatra bodhisattvā bhaveyuḥ /",
    "K10bsu018_u:1811": " yasmiṃśca kṣaṇe 'haṃ tatra buddhakṣetre 'nuttarāṃ samyaksaṃbodhimabhisaṃbudhyeyaṃ tasmin kṣaṇe tatra buddhakṣetre bodhisattvā muṇḍāḥ kāṣāyavastrāḥ",
    "K10bsu018_u:1812": " yāvan mama parinirvāṇānna cātra buddhakṣetra ekasattvo 'pi dīrghakeśaḥ syāt śuklaprāvaraṇo vā,",
    "K10bsu018_u:1813": " sarva eva śramaṇavarṇāḥ syuḥ śramaṇapratirūpāstiṣṭheyuḥ” /",
    "K10bsu018_u:1814": " bhagavān āha - “sādhu sādhu satpuruṣa,",
    "K10bsu018_u:1815": " tvamapi paṇḍito vyakto medhāvī atīvaśobhanaṃ te praṇidhānaṃ kṛtaṃ,",
    "K10bsu018_u:1816": " atīvaguṇavāstvamatīvajñānavān;",
    "K10bsu018_u:1817": " yatastvaṃ kulaputra sarvasattvānāmarthāyaivaṃrūpāṃ pravarāṃ praśastāṃ matiṃ kṛtavān pravaro buddhakṣetraguṇavyūhaḥ parigṛhītaḥ,",
    "K10bsu018_u:1818": " tataste kulaputra mañjuśrīrnāma bhavatu /",
    "K10bsu018_u:1819": " bhaviṣyasi tvaṃ mañjuśrīranāgate 'dhvani atikrāntayordvayornadīvālikāsamayorasaṃkhyeyayoḥ",
    "K10bsu018_u:1820": " praviṣṭe ca tṛtīye 'saṃkhyeye dakṣiṇasyāṃ diśi śuddhavirajaḥsannicayo nāma lokadhāturbhaviṣyati,",
    "K10bsu018_u:1821": " tatra ca sahālokadhāturantargatā bhaviṣyati,",
    "K10bsu018_u:1822": " anupraviṣṭaśca evaṃrūpayā guṇavyūhayā tadbuddhakṣetraṃ prādurbhaviṣyati /",
    "K10bsu018_u:1823": " tatra tvaṃ mañjuśrīranuttarāṃ samyaksaṃbodhimabhisaṃbhotsyase, (KpSū 133)",
    "K10bsu018_u:1824": " samantadarśī nāma tathāgato bhaviṣyasi arhan samyaksaṃbuddhaḥ /",
    "K10bsu018_u:1825": " evaṃrūpā ca te bodhisattvaparṣadbhaviṣyati sarve caite praṇidhānāstvayi saṃpatsyante yathā tvayā praṇidhānaṃ kṛtaṃ;",
    "K10bsu018_u:1826": " bodhisattvabhūtena tatastvaṃ bahubuddhakoṭīṣvavaruptakuśalamūlo bhaviṣyasi,",
    "K10bsu018_u:1827": " āśayapariśodhakaśca kleśapramardakaḥ,",
    "K10bsu018_u:1828": " ye ca te mañjuśrīssattvā nāmaṃ śroṣyanti teṣāṃ sarvakarmāvaraṇakṣayo bhaviṣyati,",
    "K10bsu018_u:1829": " kuśalavivardhakaśca bhaviṣyasi” /",
    "K10bsu018_u:1830": " mañjuśrīrāha - “yadi me bhagavannevaṃrūpā āśāparipūrirbhavediti yathā me praṇidhānaṃ",
    "K10bsu018_u:1831": " kṛtaṃ tathā caiva māṃ buddhā bhagavanto vyākurvantu ye daśasu dikṣvaprameyeṣvasaṃkhyeyeṣu",
    "K10bsu018_u:1832": " lokadhātuṣu tiṣṭhanti dhriyanti yāpayanti sattvānāṃ ca dharmaṃ deśayanti /",
    "K10bsu018_u:1833": " tathāprameyāsaṃkhyeyā buddhakṣetrāḥ prakaṃpantu /",
    "K10bsu018_u:1834": " sarvasattvāścaivaṃrūpeṇa sukhena samarpitā bhavantu,",
    "K10bsu018_u:1835": " tadyathā dvitīyadhyānakrīḍāvyūhasamāpannasya bodhisattvasya /",
    "K10bsu018_u:1836": " tathāprameyāsaṃkhyeyebhyo buddhakṣetrebhyo divyamāndāravapuṣpāṇyabhipravarṣantu,",
    "K10bsu018_u:1837": " tebhyaśca māndāravebhya evaṃrūpaḥ śabdo niścaratu yaduta buddhaśabdo dharmaśabdaḥ saṅghaśabdaḥ (KpSū 134)",
    "K10bsu018_u:1838": " pāramitāśabdaḥ balavaiśāradyaśabdaśca niścaratu /",
    "K10bsu018_u:1839": " yadā cāhaṃ bhagavataḥ pañcamaṇḍalena pādau vandeya tadā caivaṃrūpaṃ nimittaṃ prādurbhavet” /",
    "K10bsu018_u:1840": " yadā ca mañjuśriyā kumārabhūtena bhagavataḥ pādābhivandanaṃ kṛtaṃ tadā tatkṣaṇādevamaprameyāsaṃkhyeyā buddhakṣetrāḥ prakaṃpitā,",
    "K10bsu018_u:1841": " divyāni ca māndāravāṇyabhipravarṣitāni,",
    "K10bsu018_u:1842": " sarvasattvāścaivaṃrūpeṇa sukhena samarpitā abhavanyathā praṇidhānaṃ kṛtaṃ /",
    "K10bsu018_u:1843": " ye ca bodhisattvā mahāsattvāsteṣāṃ buddhānāṃ bhagavatāṃ dharmaṃ śṛṇvanti te tān buddhān bhagavataḥ paripṛcchanti,",
    "K10bsu018_u:1844": " “ko 'tra hetuḥ kaḥ pratyayaḥ evaṃrūpāṇāṃ nimittānāṃ prādurbhāvāya?",
    "K10bsu018_u:1845": " ” te ca buddhā bhagavanto mañjuśriyaṃ kumārabhūtaṃ vyākurvanti anuttarāyāṃ samyaksaṃbodhau /",
    "K10bsu018_u:1846": " bhagavān āha -",
    "K10bsu018_u:1847": " “uttiṣṭha pravaramati viśālabuddhe vyākṛtastvaṃ daśadiśi lokanāthaiḥ /",
    "K10bsu018_u:1848": " calitā kṣitiḥ tarpitāḥ sattvāḥ saukhyaiḥ puṣpāḥ pravṛṣṭā bheṣyase buddha loka” // iti //",
    "K10bsu018_u:1849": " (KpSū 135)",
    "K10bsu018_u:1850": " atha khalu kulaputra samudrareṇurbrāhmaṇaścaturthaṃ rājaputramānaṅgaṇaṃ nāmāmantrayati /",
    "K10bsu018_u:1851": " peyālaṃ yathā mañjuśriyā praṇidhānaṃ kṛtaṃ /",
    "K10bsu018_u:1852": " tasya bhagavān sādhukāramanuprādāsīt,",
    "K10bsu018_u:1853": " “sādhu sādhu kulaputra,",
    "K10bsu018_u:1854": " bodhisattvabhūtastvaṃ kulaputrāprameyāsaṃkhyeyānāṃ sattvānāṃ kleśaparvatāṃ bhetsyasi,",
    "K10bsu018_u:1855": " buddhakāryaṃ ca kariṣyasi,",
    "K10bsu018_u:1856": " tataḥ paścādanuttarāṃ samyaksaṃbodhimabhisaṃbhotsyase /",
    "K10bsu018_u:1857": " tena tvaṃ kulaputra vajracchedaprajñāvabhāsaśrīrnāma bodhisattvo bhavasva /",
    "K10bsu018_u:1858": " bhaviṣyasi tvaṃ vajracchedaprajñāvabhāsānāgate 'dhvanyatikrāntānāmekagaṅgānadīvālikānāmasaṃkhyeye",
    "K10bsu018_u:1859": " 'nupraviṣṭe dvitīye gaṅgānadīvālikāsaṃkhyeye purimāyāṃ diśi daśagaṅgānadīvālikāsamān",
    "K10bsu018_u:1860": " buddhakṣetraparamāṇurajaḥsamāllokadhātūnatikramya tatrānimiṣā nāma lokadhāturbhaviṣyati,",
    "K10bsu018_u:1861": " tatra tvaṃ kulaputra bodhimabhisaṃbhotsyasi,",
    "K10bsu018_u:1862": " samantabhadro nāma tathāgato 'rhan samyaksaṃbuddho vidyācaraṇasampanno bhaviṣyasi yāvad buddho bhagavān /",
    "K10bsu018_u:1863": " evaṃrūpaṃ ca te buddhakṣetramanekaguṇavyūhitaṃ bhaviṣyati yathā praṇidhānaṃ kṛtaṃ” /",
    "K10bsu018_u:1864": " (KpSū 136)",
    "K10bsu018_u:1865": " samanantaravyākṛtaśca kulaputra ratnagarbheṇa tathāgatena vajracchedaprajñāvabhāso bodhisattvo 'nuttarāyāṃ samyaksaṃbodhau,",
    "K10bsu018_u:1866": " gaganatalagatānyanekāni devakoṭīniyutaśatasahasrāṇi sādhukāramadurgośīrṣoragasāracandanāgarutamālacūrṇaṃ ca pravārṣuḥ /",
    "K10bsu018_u:1867": " sa āha - “yadi me bhadanta bhagavannevaṃrūpāśā paripūryeta tadyadāhaṃ bhagavantaṃ",
    "K10bsu018_u:1868": " pañcamaṇḍalena vandeyaṃ tadā gaṅgānadīvālikāsamāllokadhātavo divyātikrāntenodāreṇa",
    "K10bsu018_u:1869": " gandhena sphuṭā bhaveyuḥ /",
    "K10bsu018_u:1870": " ye ca tatra lokadhātuṣu sattvā upapannā bhaveyuḥ nairayikā vā tairyagyonikā vā yāmalaukikā vā devā vā manuṣyā vā te sarve taṃ gandhaṃ ghrāyeyuḥ,",
    "K10bsu018_u:1871": " teṣāṃ kāyavyādhiḥ kāyaduḥkhaṃ cittavyādhiḥ cittaduḥkhaṃ ca tāvacciraṃ praśāntaṃ bhavedyāvadahaṃ śīrṣeṇa pṛthivīṃ spṛśeyaṃ” /",
    "K10bsu018_u:1872": " atha khalu kulaputra vajracchedaprajñāvabhāso bodhisattvo ratnagarbhasya tathāgatasya pañcamaṇḍalena pādau vandate /",
    "K10bsu018_u:1873": " atha tavadeva gaṅgānadīvālikāsamā lokadhātavo divyātikrāntenodāreṇa gandhena sphuṭā babhūvuḥ,",
    "K10bsu018_u:1874": " sarveṣāṃ ca sattvānāṃ kāyavyādhiścittavyādhiḥ kāyaduḥkhaṃ cittaduḥkhaṃ ca praśāntaṃ pratiprasrabdhaṃ /",
    "K10bsu018_u:1875": " (KpSū 137)",
    "K10bsu018_u:1876": " bhagavān āha -",
    "K10bsu018_u:1877": " “uttiṣṭha vajrabhedakara gandhena sphuṭā kṣetrabahū /",
    "K10bsu018_u:1878": " sattvasukhaṃ prītikaro bheṣyasi varalokapitā” //",
    "K10bsu018_u:1879": " atha khalu kulaputra samudrareṇurbrāhmaṇaḥ pañcamaṃ rājaputramabhayaṃ nāmāmantrayate sma /",
    "K10bsu018_u:1880": " peyālaṃ, “na ca kevalamasmiṃ kliṣṭe buddhakṣetre,",
    "K10bsu018_u:1881": " tatrāhaṃ bhadanta bhagavan bodhimabhisaṃbudhyeyaṃ yatra na narakā bhaveyurna tiryagyonirna yamalokāḥ,",
    "K10bsu018_u:1882": " yatra nīlavaiḍūryamayī bhūmirvistareṇa yathā padmāyāṃ lokadhātau buddhakṣetre guṇavyūhā tathā vaktavyāḥ /",
    "K10bsu018_u:1883": " abhayaśca rājaputro ratnagarbhasya tathāgatasyāgrataḥ padmaṃ sthāpayitvāha /",
    "K10bsu018_u:1884": " “yadi me bhadanta bhagavannevaṃrūpā āśā paripūryeta tadahaṃ bhagavato 'nubhāvena darśanavyūhaṃ samādhiṃ pratilabheyaṃ,",
    "K10bsu018_u:1885": " yenāhaṃ bhagavato 'grato daśasu dikṣu gaṅgānadīvālikāsamāsu lokadhātuṣu buddhakṣetraparamāṇurajaḥsaṃkhyai rathacakrapramāṇamātraiḥ (KpSū 138)",
    "K10bsu018_u:1886": " padmaiḥ puṣpavṛṣṭiḥ pravarṣet vayaṃ ca paśyema” /",
    "K10bsu018_u:1887": " sahodīrate vākye buddhānubhāvena darśanavyūhaṃ samādhiṃ pratilabdhavān,",
    "K10bsu018_u:1888": " daśasu dikṣu gaṅgānadīvālikāsameṣu lokadhātuṣu buddhakṣetraparamāṇurajaḥsamai rathacakrapramāṇāmātraiḥ padmaiḥ padmavarṣaṃ pravarṣitaṃ,",
    "K10bsu018_u:1889": " yaṃ dṛṣṭvābhayo rājakumāraḥ paramaprītisaumanasyajāto babhūva /",
    "K10bsu018_u:1890": " bhagavān āha - “atīva kulaputra śobhanaṃ tvayā praṇidhānaṃ kṛtaṃ,",
    "K10bsu018_u:1891": " śobhanaṃ ca buddhakṣetraṃ parigṛhītaṃ,",
    "K10bsu018_u:1892": " atiśīghraṃ ca te samādhiḥ pratilabdhaḥ,",
    "K10bsu018_u:1893": " satyavacanena padmavṛṣṭiḥ pravarṣitāḥ” /",
    "K10bsu018_u:1894": " sa āha - “yadi mamānuttarāyāṃ samyaksaṃbodhāvāśāparipūrirbhaveta tadete padmā gagane tiṣṭhantu tathaiva gagane sthitā varṣantu” /",
    "K10bsu018_u:1895": " bhagavān āha - “atikṣipraṃ kulaputra gaganatalaṃ padmairmudritaṃ,",
    "K10bsu018_u:1896": " tena hi tvaṃ kulaputra gaganamudro nāma bhavasva /",
    "K10bsu018_u:1897": " bhaviṣyasi tvaṃ gaganamudro 'nāgate 'dhvani atikrānte ekagaṅgānadīvālikāsame 'saṃkhyeye",
    "K10bsu018_u:1898": " 'nupraviṣṭe dvitīye pūrvadakṣiṇasyāṃ diśi koṭīśatasahasraṃ gaṅgānadīvālikāsamāni",
    "K10bsu018_u:1899": " buddhakṣetrāṇyatikrāmayitvā tatra padmā nāma lokadhāturbhaviṣyati,",
    "K10bsu018_u:1900": " tatra tvaṃ bodhimabhisaṃbhotsyase, (KpSū 139)",
    "K10bsu018_u:1901": " padmottaraśca nāma tathāgato bhaviṣyasyarhan samyaksaṃbuddho vidyācaraṇasaṃpanno yāvadbuddho bhagavān aprameyena śuddhena bodhisattvasaṅghena,",
    "K10bsu018_u:1902": " aparimāṇā ca te āyurbhaviṣyati /",
    "K10bsu018_u:1903": " sarvaiścaitairguṇaiḥ samanvāgataṃ lapsyasi tadetatpraṇidhāṇaṃ kṛtaṃ” /",
    "K10bsu018_u:1904": " gaganamudro bodhisattvo ratnagarbhasya tathāgatasya pādau śirasā nipapāta /",
    "K10bsu018_u:1905": " tadbhagavān āha -",
    "K10bsu018_u:1906": " “bhaviṣyase jagati hitakaraḥ kleśakaluṣaśamakaraḥ /",
    "K10bsu018_u:1907": " kṣetrarajaḥsamaguṇadharo bodhiṃ prāpsyasi yathā pūrvajinaiḥ” //",
    "K10bsu018_u:1908": " atha khalu kulaputra samudrareṇurbrāhmaṇaḥ ṣaṣṭhaṃ rājaputramambaraṃ nāmāntrayati sma /",
    "K10bsu018_u:1909": " peyālaṃ, “na ca kevalamasmiṃ kliṣṭe buddhakṣetre“,",
    "K10bsu018_u:1910": " yāvad yathā gaganamudreṇa bodhisattvena praṇidhānaṃ kṛtaṃ /",
    "K10bsu018_u:1911": " “yadi me bhagavannevaṃrūpā āśā paripūryeta tad daśadiśī gaṅgānadīvālikāsamāsu (KpSū 140)",
    "K10bsu018_u:1912": " lokadhātuṣu sarvagaganeṣu saptaratnamayāḥ chatrāḥ prādurbhavantu hemajālapraticchannāḥ saptaratnamayābhirghaṇṭābhiralaṅkṛtāḥ /",
    "K10bsu018_u:1913": " tatra chatraghaṇṭājālairevaṃrūpaḥ śabdo niścaret yaduta buddhaśabdo dharmaśabdaḥ saṅghaśabdaḥ pāramitāśabdo balaśabdo 'bhijñāśabdo vaiśāradyaśabdaḥ,",
    "K10bsu018_u:1914": " sarve ca te sattvā evaṃrūpaṃ śabdaṃ śṛṇuyuḥ te śrutvā sarve 'nuttarāyāṃ samyaksaṃbodhau cittamutpādayeyuḥ /",
    "K10bsu018_u:1915": " ye cātra sattvāḥ pūrvamutpāditabodhicittāste 'vaivartikā bhaveyuranuttarāyāṃ samyaksaṃbodhau” /",
    "K10bsu018_u:1916": " samanantaravyāhṛte 'smiṃ vyāhāre atha daśasu dikṣu gaṅgānadīvālikāsameṣu lokadhātuṣu sarvagaganatalāt peyālaṃ evaṃrūpāḥ śabdā niścaranti /",
    "K10bsu018_u:1917": " bhagavataścānubhāvāt svayamevādrākṣīt,",
    "K10bsu018_u:1918": " punarevaṃ āha - “sacenme bhadanta bhagavannevaṃrūpā āśā paripūryeta yathā me praṇidhānaṃ kṛtaṃ tadahaṃ bhagavataḥ purato jñānavairocanaṃ samādhiṃ",
    "K10bsu018_u:1919": " yena mama kuśalā dharmā nivarteyuḥ,",
    "K10bsu018_u:1920": " pratilabdhe ca samādhau māṃ bhagavāṃ vyākuryāt” /",
    "K10bsu018_u:1921": " bhagavataścānubhāvena jñānavairocanasamādhiḥ pratilabdhā /",
    "K10bsu018_u:1922": " bhagavān āha - “sādhu sādhu satpuruṣa,",
    "K10bsu018_u:1923": " udāraṃ te praṇidhānaṃ kṛtaṃ,",
    "K10bsu018_u:1924": " tena tvaṃ puṇyābhisyandena daśasu (KpSū 141)",
    "K10bsu018_u:1925": " dikṣu gaṅgānadīvālikāsamā buddhakṣetrā bahavaścaikapramāṇāḥ,",
    "K10bsu018_u:1926": " śatasahasramanojñaśabdasaṃcodito buddhakṣetraḥ,",
    "K10bsu018_u:1927": " tatastvaṃ kulaputra vegavairocano nāma bhagasva /",
    "K10bsu018_u:1928": " bhaviṣyasi tvaṃ vegavairocanātikrānte 'nāgate 'dhvanyekanadīgaṅgāvālikāsame 'saṃkhyeye",
    "K10bsu018_u:1929": " 'nupraviṣṭe dvitīye purastimāyāṃ diśi gaṅgānadīvālikāsamā lokadhātavo 'tikramitvā",
    "K10bsu018_u:1930": " ādityasomā nāma lokadhātuḥ tatra tvaṃ bodhimabhisaṃbhotsyase,",
    "K10bsu018_u:1931": " dharmavaśavartīśvararājo nāma tathāgato bhaviṣyasyarhan samyaksaṃbuddho vidyācaraṇasaṃpanno yāvad buddho bhagavān” /",
    "K10bsu018_u:1932": " sa ca vegavairocano bodhisattvastaṃ bhagavantaṃ pañcamaṇḍalena vandati ratnagarbhaṃ tathāgataṃ /",
    "K10bsu018_u:1933": " āha -",
    "K10bsu018_u:1934": " “uttiṣṭha suvrata surata dāntacitta sattvebhyaḥ tīvrakaruṇā mahatī pravṛttā /",
    "K10bsu018_u:1935": " tāre hi sattvān duḥkhārṇavatīraṃ saṃsthā yāvanna budhyasi anuttarabuddhabodhiṃ” //",
    "K10bsu018_u:1936": " (KpSū 142)",
    "K10bsu018_u:1937": " atha khalu kulaputra samudrareṇurbrāhmaṇaḥ saptamaṃ rājaputramaṅgajamāmantrayāṃ āsa /",
    "K10bsu018_u:1938": " peyālaṃ, “na cāsmiṃ kliṣṭe buddhakṣetre tatrāhaṃ bodhimabhisaṃbuddheyaṃ /",
    "K10bsu018_u:1939": " yatra ca na narakā na tiryagyoniḥ na yamalokaḥ prajñāyate,",
    "K10bsu018_u:1940": " na mātṛgrāmo na ca sattvānāṃ garbhavāsaḥ,",
    "K10bsu018_u:1941": " na sumeruḥ na cakravāḍamahācakravāḍā na pāṃśuśailaparvatā notsadaśarkarakaṭhallakaṇṭakagahanā na kāṣṭhavṛkṣā na mahāsamudrā,",
    "K10bsu018_u:1942": " na ca tatrādityacandrā na tārakarūpā na rātridivasā na tamaskandhā,",
    "K10bsu018_u:1943": " na ca tatra sattvānāmuccāraprasrāvakheṭasiṅghāṇakaṃ na kāyakhedadurgandhaṃ,",
    "K10bsu018_u:1944": " na ca sattvānāṃ kāyaklamatā bhavet na cittaklamatā;",
    "K10bsu018_u:1945": " na ca tatra pāṃśubhūmirbhavet ;",
    "K10bsu018_u:1946": " sarvā ca tatra bhūmiraśmagarbhamayī bhavet anekaratnaśatasahasrālaṅkṛtā bhavet,",
    "K10bsu018_u:1947": " māndāravamahāmāndāravapuṣpāvakīrṇaṃ ca tad buddhakṣetraṃ nānāratnavṛkṣālaṅkṛtaṃ bhavet;",
    "K10bsu018_u:1948": " te ca ratnavṛkṣā nānāratnajālālaṅkṛtā bhaveyuḥ;",
    "K10bsu018_u:1949": " nānāratnaduṣyā nānāratnavastrā nānāratnamālā nānāratnābharaṇālaṅkārālaṅkṛtā nānāmālyebhyo nānāvādyairnānāratnabhājanairnānāpuṣpaiśca te ratnavṛkṣālaṅkṛtā (KpSū 143)",
    "K10bsu018_u:1950": " bhaveyuḥ; na tatra rātriḥ prajñāyeta,",
    "K10bsu018_u:1951": " anyatra yadā puṣpāḥ saṃkuceyurvādyāśca vādyeyuḥ /",
    "K10bsu018_u:1952": " saṃkucitebhyaśca puṣpebhyaḥ bodhisattvā pratyājāyeyuḥ;",
    "K10bsu018_u:1953": " samāpannāśca tatra bodhisattvā darśanavyūhaṃ nāma samādhiṃ pratilabheyuḥ,",
    "K10bsu018_u:1954": " yena samādhinā pratilabdhena daśasu dikṣu buddhakṣetraparamāṇurajaḥsamān anyeṣu lokadhātuṣu tiṣṭhato yāpayato buddhān bhagavataḥ paśyeyuḥ;",
    "K10bsu018_u:1955": " tatkṣaṇe caivaṃrūpaṃ viśuddhaṃ divyaśrotraṃ pratilabheyuḥ,",
    "K10bsu018_u:1956": " yena daśasu dikṣvanyeṣu lokadhātuṣu buddhakṣetraparamāṇurajaḥsameṣu buddhakṣetreṣu buddhānāṃ bhagavatāṃ dharmadeśanāṃ śṛṇuyuḥ /",
    "K10bsu018_u:1957": " sahopapannāśca sattvāḥ sarve jātismarā bhaveyuste ca buddhakṣetraparamāṇurajaḥsamān kalpān anusmareyuḥ /",
    "K10bsu018_u:1958": " sahopapannāśca te sattvāḥ sarve evaṃrūpaṃ divyaṃ cakṣuḥ pratilabheyuḥ,",
    "K10bsu018_u:1959": " yat samantāddaśasu dikṣu buddhakṣetraparamāṇurajaḥsamān buddhakṣetraguṇavyūhāṃ paśyeyuḥ /",
    "K10bsu018_u:1960": " sahopapannāśca te sattvāḥ sarva evaṃrūpeṇa paracittajñānakauśalyena samanvāgatā bhaveyuḥ,",
    "K10bsu018_u:1961": " yadekakṣaṇena buddhakṣetraparamāṇurajaḥsameṣu buddhakṣetreṣu sarvasattvānāṃ cittacaritāṃ vijāneyuryāvadbodhiparinirvāṇāṃ (KpSū 144)",
    "K10bsu018_u:1962": " te sattvāstāṃ samādhiṃ praṇāmeyū;",
    "K10bsu018_u:1963": " rātryāḥ pratyuṣakālasamaye caturdiśaṃ sugandhāḥ prītikarāśca mṛdusukhasaṃsparśā vāyavo vāyeyuḥ,",
    "K10bsu018_u:1964": " ye tān puṣpān vikāsayeyuḥ /",
    "K10bsu018_u:1965": " te ca bodhisattvāstābhyaḥ samādhibhyo vyutthihitvā tebhyaḥ puṣpakeśarebhya uttiṣṭheyuḥ;",
    "K10bsu018_u:1966": " tathārūpaṃ ca ṛddhiviṣayaṃ pratilabheran yad ekacittakṣaṇene buddhakṣetraparamāṇurajaḥsamānyekaikāṃ diśaṃ gaccheyuḥ,",
    "K10bsu018_u:1967": " tiṣṭhato yāpayato buddhān bhagavato vanditvā paryupāsitvā tadā nivarteyuḥ,",
    "K10bsu018_u:1968": " tatra ca māndāravamahāmāndāravapuṣpakeśareṣu paryaṅkamābadhvā niṣīdeyuḥ,",
    "K10bsu018_u:1969": " dharmasukhamanasikāreṇa tathāgataṃ prekṣeyuryena yena ca niṣīdeyuḥ parivarteyurvā sarvadiśāsu ca māmeva paśyeyuḥ /",
    "K10bsu018_u:1970": " yathārūpaṃ ca tatra bodhisattvānāṃ mahāsattvānāṃ kāṅkṣāvimatidharmeṣu saṃśayotpadyeta tatsarvaṃ mama darśanavyavalokanamātreṇa vigaccheyuḥ /",
    "K10bsu018_u:1971": " yathārūpaṃ ca dharmadeśanān te bodhisattvā mahāsattvā ākāṅkṣeyuḥ tathārūpaṃ dharmadeśanāṃ mama vyavalokanamātreṇājāneyuḥ /",
    "K10bsu018_u:1972": " amamā aparigrahāśca",
    "K10bsu018_u:1973": " tatra sattvā bhaveyuḥ,",
    "K10bsu018_u:1974": " antaśaḥ svakāyajīvitenāpyanarthikāḥ /",
    "K10bsu018_u:1975": " sarve ca tatra bodhisattvā avaivartikā bhaveyuḥ /",
    "K10bsu018_u:1976": " na tatrākuśalasya nāma (KpSū 145)",
    "K10bsu018_u:1977": " bhavenna ca tatra buddhakṣetre śikṣāgrahaṇasya nāma bhavet,",
    "K10bsu018_u:1978": " na cāpattivyūtthāpanakathā,",
    "K10bsu018_u:1979": " yathā yāvatsarvasattvā dvātriṃśadbhirmahāpuruṣalakṣaṇaiḥ samanvāgatā bhaveyuḥ /",
    "K10bsu018_u:1980": " sarve ca nārāyanabalikā bhaveyuḥ /",
    "K10bsu018_u:1981": " na ca tatraikasattvo 'pīndriyavikalo bhavet yāvadbodhinirvāṇena /",
    "K10bsu018_u:1982": " sarve ca tatra sattvā muṇḍā navakāṣāyacīvaraprāvṛtāḥ pratyājāyeyuḥ;",
    "K10bsu018_u:1983": " suvibhaktaṃ ca samādhiṃ pratilabheyuḥ;",
    "K10bsu018_u:1984": " yāvadbodhiparyantena praṇāmeyuḥ /",
    "K10bsu018_u:1985": " sarve ca tatra samavadhānakuśalamūlā bhaveyuḥ /",
    "K10bsu018_u:1986": " na ca tatra buddhakṣetre sattvānāṃ jarāvyādhiduḥkhaṃ prajñāyeta /",
    "K10bsu018_u:1987": " yeṣāṃ sattvānāmāyuḥparikṣayo bhavet te sarve paryaṅkena parinirvāyeyuḥ,",
    "K10bsu018_u:1988": " svakācca śarīrāttejodhātuṃ pramuñceyuryenātmanaḥ śarīraṃ sādhyeyuḥ,",
    "K10bsu018_u:1989": " caturdiśaśca vāyava āgaccheyuḥ ye tāni bodhisattvaśarīrāṇi śūnyeṣu buddhakṣetreṣu kṣipeyuḥ /",
    "K10bsu018_u:1990": " evaṃrūpāśca mahāmaṇiratnāḥ prādurbhaveyuḥ tadyathā rājñaścakravartinaḥ prabhāsvaraṃ maṇiratnaṃ;",
    "K10bsu018_u:1991": " ye ca tatra sattvāstāṃ maṇiratnaprabhāṃ paśyeyuḥ taṃ vā maṇiratnaṃ paśyeyuḥ spārśeyurvā te sarve narakatiryagyamalokaduḥkhāni yāvadbodhinirvāṇena mā pratisaṃvedayeyuḥ /",
    "K10bsu018_u:1992": " te ca tataścyavitvā tatropapadyeyuḥ yatra tiṣṭhanto (KpSū 146)",
    "K10bsu018_u:1993": " yāpayanto buddhā bhagavantaḥ sattvānāṃ dharmaṃ deśayanti /",
    "K10bsu018_u:1994": " tatropapannāśca te sattvāsteṣāṃ buddhānāṃ bhagavatāṃ sakāśāddharmaṃ śṛṇuyuste ca bodhicittamutpādayeyuḥ,",
    "K10bsu018_u:1995": " sahotpādite ca bodhicitte 'vaivartikā bhaveyuranuttarāyāṃ samyaksaṃbodhau /",
    "K10bsu018_u:1996": " na kaścitsattvo mama buddhakṣetre 'samāhitaḥ kālaṃ kuryāt,",
    "K10bsu018_u:1997": " na duḥkhavedanāyā na parasparavyāvadhacittāviprayogamaraṇāya tataśca mārākṣaṇeṣupapadyeyuḥ,",
    "K10bsu018_u:1998": " yāvadbodhiparyantaṃ buddhadarśanenāvirahitā bhaveyuḥ dharmaśravaṇena saṅghopasthānenāvirahitā bhaveyuḥ /",
    "K10bsu018_u:1999": " sarve ca tatra sattvā apagatakhiladveṣamrakṣerṣyāmātsaryā bhaveyuḥ /",
    "K10bsu018_u:2000": " vivarjitaṃ ca taṃ buddhakṣetraṃ śrāvakapratyekabuddhairbhavet,",
    "K10bsu018_u:2001": " śuddhaiśca bodhisattvaistaṃ buddhakṣetraṃ sphuṭaṃ bhavet /",
    "K10bsu018_u:2002": " snigdhacittā mṛducittā avairacittā akilviṣacittāḥ śāntacittāḥ samāhitacittāśca bhaveyuḥ tatra ye sattvā upapadyeyuḥ /",
    "K10bsu018_u:2003": " prabhāsvaraṃ ca me tadbuddhakṣetraṃ bhavet,",
    "K10bsu018_u:2004": " mahadguṇavyūhaṃ ca me tadbuddhakṣetraṃ bhavet /",
    "K10bsu018_u:2005": " daśasu dikṣu buddhakṣetraparamāṇurajaḥsamaiḥ lokadhātubhirdṛśyeta gandhena ca sphuret /",
    "K10bsu018_u:2006": " (KpSū 147) nityasukhasamarpitāśca tatra sattvā bhaveyuḥ /",
    "K10bsu018_u:2007": " na ca tatra buddhakṣetre duḥkhaśabdaḥ śrūyeta /",
    "K10bsu018_u:2008": " tāvaccāhaṃ bodhisattvacaryāṃ cariṣyāmi yāvadahaṃ bodhisattvabhūtaścaivaṃrūpābhirbuddhakṣetraguṇavyūhasaṃpadābhiḥ buddhakṣetraṃ pariśuddhaṃ sthāpayiṣyāmi,",
    "K10bsu018_u:2009": " evaṃrūpaiḥ pariśuddhāśayaiḥ sattvaistadbuddhakṣetraṃ sphuṭaṃ sthāpayiṣyāmi;",
    "K10bsu018_u:2010": " tataḥ paścād ahaṃ tatra buddhakṣetre 'nuttarāṃ samyaksaṃbodhimabhisaṃbudhyeyaṃ /",
    "K10bsu018_u:2011": " bodhiprāptasya ca me 'pramāṇā prabhā bhavet;",
    "K10bsu018_u:2012": " sahasrabuddhakṣetraparamāṇurajaḥsameṣu ca daśasu dikṣvanyeṣu buddhakṣetreṣu lakṣanālaṅkṛto me kāyaḥ saṃdṛśyediti",
    "K10bsu018_u:2013": " / ye ca tatra sattvā māṃ paśyeyuḥ teṣāṃ sattvānāṃ rāgaḥ praśamayet,",
    "K10bsu018_u:2014": " dveṣo moherṣyā mānamrakṣasarvakleśopakleśāḥ praśameyuḥ;",
    "K10bsu018_u:2015": " sarve bodhicittamutpādayeyuḥ;",
    "K10bsu018_u:2016": " yathāvidhāśca samādhidhāraṇīrākāṅkṣeta tathārūpā māṃ dṛṣṭvā pratilabheyuḥ /",
    "K10bsu018_u:2017": " ye ca tatra sattvāḥ śītanarake pratyājātā bhaveyusteṣāṃ māṃ dṛṣṭvā sukhāvedanā prādurbhavet,",
    "K10bsu018_u:2018": " tathārūpāṃ ca sukhāṃ vedanāṃ pratilabheran yathāpi nāma dvitīyadhyānasamāpannasya",
    "K10bsu018_u:2019": " bhikṣoste ca māṃ dṛṣṭvā parameṇa kāyacaitasikena sukhena samarpitā bhaveyuste ca",
    "K10bsu018_u:2020": " sarve 'nuttarāyāṃ (KpSū 148)",
    "K10bsu018_u:2021": " samyaksaṃbodhau cittamutpādayeyuste ca tataścyavitvā mama buddhakṣetra upapadyeran,",
    "K10bsu018_u:2022": " tatra cānaivartikā bhaveyuḥ anuttarāyāṃ samyaksaṃbodhau /",
    "K10bsu018_u:2023": " ye ca sattvāḥ pretabhavaneṣūpapannāḥ mama paśyeyuḥ,",
    "K10bsu018_u:2024": " peyālaṃ avaivartikā bhaveyuranuttarāyāṃ samyaksaṃbodhau;",
    "K10bsu018_u:2025": " evaṃ tiryagyonigatā vaktavyāḥ /",
    "K10bsu018_u:2026": " evaṃ devāḥ dviguṇā ca me prabhāsayeyaṃ /",
    "K10bsu018_u:2027": " apramāṇā ca me āyurbhavet,",
    "K10bsu018_u:2028": " yanna śakyaṃ kenacidgaṇayituṃ anyatra sarvajñajñānena /",
    "K10bsu018_u:2029": " bodhiprāptasya ca me daśasu dikṣvaprameyeṣvaparimāṇeṣvanyeṣu lokadhātuṣu buddhā bhagavanto mama varṇaṃ bhāṣeranyeṣāṃ anuśrāvayeyaṃ;",
    "K10bsu018_u:2030": " ye ca tatra sattvā mama varṇaṃ śṛṇuyuḥ te tatra mama buddhakṣetre kuśalamūlaṃ pariṇāmayeyuḥ,",
    "K10bsu018_u:2031": " te kālaṃ kṛtvā mama buddhakṣetra upapadyeyuḥ sthāpayitvānantaryakārakāṃ saddharmapratikṣepakāṃ āryāpavādakāṃ /",
    "K10bsu018_u:2032": " bodhiprāptasya ca me ye sattvā aprameyeṣvasaṃkhyeyeṣu lokadhātuṣu mama nāmadheyaṃ śṛṇuyuḥ mama ca buddhakṣetra upapattiṃ ākāṅkṣeyuḥ,",
    "K10bsu018_u:2033": " teṣāmahaṃ maraṇakālasamayeṣvanekagaṇaparivṛto vitimirasamādhiṃ samāpannāḥ tathārūpeṇa subhāṣitena tān sattvān saṃtoṣayeyaṃ,",
    "K10bsu018_u:2034": " teṣāṃ sattvānāṃ sarvaduḥkhaṃ praśamet,",
    "K10bsu018_u:2035": " tenaiva prasādena niścitāṃ samādhiṃ pratilabheyuḥ, (KpSū 149)",
    "K10bsu018_u:2036": " cittaspṛhaṇāṃ dharmakṣāntiṃ pratilabheyuḥ,",
    "K10bsu018_u:2037": " kālaṃ ca kṛtvā mama buddhakṣetra upapadyeyuḥ /",
    "K10bsu018_u:2038": " ye ca punaranyatra buddhakṣetreṣu saptadhanavirahitāḥ sattvā anarthikāḥ tribhiryānairanarthikā",
    "K10bsu018_u:2039": " devamānuṣikābhiḥ saṃpattibhiranarthikāḥ kuśalaparyeṣṭyā tribhiḥ puṇyakriyāvastubhiḥ",
    "K10bsu018_u:2040": " adharmarāgaraktā viṣamalobhābhibhūtā mithyādharmaparītāsteṣāṃ prabhāsamādhinā maraṇakālasamaye purataḥ tiṣṭheyaṃ,",
    "K10bsu018_u:2041": " anekagaṇaparivṛto dharmaṃ deśayeyaṃ,",
    "K10bsu018_u:2042": " teṣāṃ svakaṃ buddhakṣetraṃ darśayeyaṃ,",
    "K10bsu018_u:2043": " bodhau ca samādāpayeyaṃ /",
    "K10bsu018_u:2044": " te sattvā mamāntike paramaprītiprasādaṃ prāmodyaṃ pratilabheyuḥ bodhau ca cittānyutpādyeyuḥ,",
    "K10bsu018_u:2045": " teṣāṃ sarvaduḥkhā vedanāḥ praśameyuḥ,",
    "K10bsu018_u:2046": " te sūryapradīpaṃ ca samādhiṃ pratilabheran,",
    "K10bsu018_u:2047": " mohapraṇāhaṃ caiṣāṃ bhavet,",
    "K10bsu018_u:2048": " kālaṃ ca kṛtvā mama buddhakṣetra upapadyeyuḥ” /",
    "K10bsu018_u:2049": " bhagavān āha - “sādhu sādhu satpuruṣa,",
    "K10bsu018_u:2050": " śodhanaṃ te praṇidhānaṃ kṛtaṃ” /",
    "K10bsu018_u:2051": " sa prāha - “yadi me bhadanta bhagavannevaṃrūpā āśā paripūryeta tathā ca daśasu dikṣu buddhakṣetraparamāṇurajaḥsameṣvanyeṣu buddhakṣetreṣūragasāracandanacūrṇaṃ pravarṣatu /",
    "K10bsu018_u:2052": " ye ca sattvāstaṃ gandhaṃ ghrāyeyuḥ te sarve bodhau cittamutpādayeyuḥ /",
    "K10bsu018_u:2053": " ahaṃ caitarhi (KpSū 150)",
    "K10bsu018_u:2054": " praṇītadyutiṃ nāma samādhiṃ pratilabheyaṃ,",
    "K10bsu018_u:2055": " yat svayaṃ eva paśyeyaṃ /",
    "K10bsu018_u:2056": " utpāditaśca kulaputra praṇītadyutiḥ samādhiḥ svayamevādrākṣīt tadbuddhakṣetraparamāṇurajaḥsameṣu daśasu dikṣvanyeṣu lokadhātuṣu uragasāracandanacūrṇaṃ",
    "K10bsu018_u:2057": " daśasu dikṣvekaikasyāṃ diśi gaṇanātikrāntāḥ sattvāḥ prāñjalibhūtā adrākṣuḥ,",
    "K10bsu018_u:2058": " ye bodhāya cittānyutpādayanti” /",
    "K10bsu018_u:2059": " bhagavān āha - “atiśīghraṃ kulaputra gandhavṛṣṭiḥ pravarṣitā,",
    "K10bsu018_u:2060": " gaṇanātikrāntāśca sattvā bodhau samādāpitāstena tvaṃ kulaputra siṃhagandho bhavasva /",
    "K10bsu018_u:2061": " atikrānte siṃhagandha ekagaṅgānadīvālikāsaṃkhyeye 'nupraviṣṭe dvitīye uparimāya diśāyeto",
    "K10bsu018_u:2062": " buddhakṣetrāddvicatvāriṃśatgaṅgānadīvālikāsameṣu buddhakṣetraparamāṇurajaḥsamāni",
    "K10bsu018_u:2063": " buddhakṣetrāṇyatikramya tatra nīlagandhaprabhāsavirajo nāma lokadhāturbhaviṣyati,",
    "K10bsu018_u:2064": " tatra tvaṃ siṃhagandhānuttarāṃ samyaksaṃbodhimabhisaṃbhotsyase,",
    "K10bsu018_u:2065": " prabhāsavirajaḥsamucchrayagandheśvararājo nāma tathāgato bhaviṣyasi arhan samyaksaṃbuddho yāvad buddho bhagavān” /",
    "K10bsu018_u:2066": " (KpSū 151)",
    "K10bsu018_u:2067": " atha khalu kulaputra siṃhagandho bodhisattvo ratnagarbhasya tathāgatasya pañcamaṇḍalena pādau vanditavān /",
    "K10bsu018_u:2068": " taṃ ratnagarbhastathāgata āha -",
    "K10bsu018_u:2069": " “uttiṣṭhāsuranaradevapūjita tāraya tvaṃ bhagatisattvaduḥkhitāṃ /",
    "K10bsu018_u:2070": " chittvā tvaṃ bhavaduḥkhakleśabandhanāṃ bheṣyasi narajina āryapudgalaḥ” //",
    "K10bsu018_u:2071": " atha khalu kulaputra samudrareṇurbrāhmaṇo 'ṣṭamaṃ rājaputramamighaṃ nāmāmantrayāṃ āsa /",
    "K10bsu018_u:2072": " peyālaṃ, “tāvadahaṃ bhagavan kliṣṭe buddhakṣetre bodhisattvabhūto bodhisattvacārikāṃ cariṣyāmi yāvadahaṃ daśasahasrān kliṣṭān buddhakṣetrānevaṃrūpāṃ pariśuddhāṃ sthāpayiṣyāmi,",
    "K10bsu018_u:2073": " yathā nīlagandhaprabhāsavirajaṃ buddhakṣetraṃ tathā bhaviṣyati /",
    "K10bsu018_u:2074": " evaṃrūpairavaruptakuśalamūlaiḥ pariśuddhāśayairmahāyānasaṃprasthitairbodhisattvaistadbuddhakṣetraṃ (KpSū 152)",
    "K10bsu018_u:2075": " sphuṭaṃ sthāpayiṣyāmi,",
    "K10bsu018_u:2076": " paścādahamanuttarāṃ samyaksaṃbodhimabhisaṃbhotsyāmi /",
    "K10bsu018_u:2077": " tathārūpāmahaṃ bhadanta bhagavan bodhisattvacārikāṃ cariṣyāmi yathā nānye bodhisattvāścaranti /",
    "K10bsu018_u:2078": " yadahaṃ bhadanta bhagavannimāni saptavarṣāṇi buddhaguṇabodhisattvaguṇapariśuddhaṃ buddhakṣetraguṇapariśuddhaṃ rahogata ekākī saṃcintayamāno",
    "K10bsu018_u:2079": " darśanavyūhasamādhipūrvaṃgamena ekadaśabodhisattvasamādhisahasrāṇi yāni mayātrotpāditāni pratilabdhāni bhāvitāni,",
    "K10bsu018_u:2080": " eṣā mama bhadanta bhagavan bodhisattvabhūtasya bodhisattvacārikā;",
    "K10bsu018_u:2081": " ye 'pi te daśasu dikṣvanantāparyantāsvanyāsu lokadhātuṣu buddhā bhagavantastiṣṭhanti yāpayanti sattvānāṃ hitāya sukhāya dharmaṃ ca deśayanti,",
    "K10bsu018_u:2082": " ye trādhvasamatikrāntā dhvajāgrākeyūrā buddhakṣetrāstāṃ paripūrṇāṃ jinaiḥ paśyeyaṃ āvarteyaṃ /",
    "K10bsu018_u:2083": " tena ca samādhināhaṃ bhadanta bhagavan paramāṇurajaḥsamān buddhān bhagavato bodhisattvaśrāvakagaṇaparivṛtān paśyeyaṃ /",
    "K10bsu018_u:2084": " ekaikasyāhamaniśritāsamādhibalena buddhakṣetraparamāṇurajaḥsamaiḥ kāyairvandeyaṃ /",
    "K10bsu018_u:2085": " (KpSū 153) ekaikena cāhaṃ kāyenānuttarairvicitrai ratnaiḥ puṣpairanuttarairvicitrairgandhairmālyaiśca curṇavilepanairvādyaiḥ sarvābhiścānuttarābhirvyūhābhirekaikaṃ pūjayeyaṃ /",
    "K10bsu018_u:2086": " ekakṣetre cāhaṃ samudravālikāpramāṇān kalpāṃ careyaṃ,",
    "K10bsu018_u:2087": " yadā cāhaṃ sarvakāyavibhāvanena samādhinaikakṣaṇenaikaikasya buddhasya buddhakṣetraparamāṇurajaḥsamān buddhagocarān ājāneyaṃ /",
    "K10bsu018_u:2088": " guṇākarasamādhinā cāhaṃ bhadanta bhagavan nekaikasya buddhakṣetraparamāṇurajaḥsamairanuttaraistavaistaveyaṃ /",
    "K10bsu018_u:2089": " animiṣasamādhinā cāhaṃ bhadanta bhagavan nekarajāgracittapramāṇena sarvabuddhakṣetrān pūrṇāṃ jinaiḥ paśyeyaṃ /",
    "K10bsu018_u:2090": " araṇāsamādhinā cāhaṃ bhadanta bhagavan nekacittakṣaṇena sarvabuddhakṣetreṣu bodhisattvānatītānāgatapratyutpannān buddhakṣetraguṇavyūhān paśyeyaṃ",
    "K10bsu018_u:2091": " śūraṅgamasamādhinā cāhaṃ bhadanta bhagavannarakeśvavataritvā",
    "K10bsu018_u:2092": " nairayikamātmabhāvamabhinirmiṇitvā nairayikānāṃ sattvānāṃ dharmaṃ deśayeyaṃ,",
    "K10bsu018_u:2093": " bodhāya ca samādāpayeyaṃ,",
    "K10bsu018_u:2094": " tatastān sattvān bodhāya cittamutpādayeyaṃ,",
    "K10bsu018_u:2095": " tataścyavitvā manuṣyāṇāṃ sahabhāvyatāyāmupapadyeyuḥ (KpSū 154)",
    "K10bsu018_u:2096": " yatra buddhā bhagavantastiṣṭhanti teṣāṃ buddhānāṃ bhagavatāṃ sakāśāddharmaṃ śṛṇuyuḥ,",
    "K10bsu018_u:2097": " avaivartikabhūmau ca pratiṣṭhāpayeyaṃ;",
    "K10bsu018_u:2098": " evaṃ tiryakṣu,",
    "K10bsu018_u:2099": " evaṃ preteṣu,",
    "K10bsu018_u:2100": " evaṃ yakṣeṣu,",
    "K10bsu018_u:2101": " evaṃ rākṣaseṣu,",
    "K10bsu018_u:2102": " evamasureṣu,",
    "K10bsu018_u:2103": " evaṃ nāgeṣu,",
    "K10bsu018_u:2104": " evaṃ kinnaramahorageṣu,",
    "K10bsu018_u:2105": " evaṃ piśācapūtanakaṭapūtaneṣu,",
    "K10bsu018_u:2106": " evaṃ manuṣyacaṇḍāleṣu,",
    "K10bsu018_u:2107": " evaṃ vaṇijeṣu gaṇikāsu;",
    "K10bsu018_u:2108": " yathārūpeṣu ca bhagavan sattvāḥ kuleṣūpapadyante,",
    "K10bsu018_u:2109": " yathārūpaśca teṣāṃ ātmabhāvapratilābhaḥ,",
    "K10bsu018_u:2110": " yathārūpeṇa ca sattvāḥ karmapratyayena sukhāṃ vedanāṃ duḥkhāṃ vā pratisaṃvedayanti,",
    "K10bsu018_u:2111": " yathārūpeṣu ca śilpasthānakarmasthāneṣu prasaktāḥ,",
    "K10bsu018_u:2112": " tathārūpamātmabhāvaṃ nirmiṇitvā tathārūpaśilpasthānakarmasthāneṣūdyogaṃ nidarśayeyaṃ,",
    "K10bsu018_u:2113": " tathārūpeṇa cakṣaravyāhāreṇa sattvānāṃ cittamārādhayeyaṃ,",
    "K10bsu018_u:2114": " dharmaṃ ca deśayeyaṃ,",
    "K10bsu018_u:2115": " anuttarāyāṃ samyaksaṃbodhau samādāpayeyaṃ niveśayeyaṃ pratiṣṭhāpayeyaṃ,",
    "K10bsu018_u:2116": " avaivartikāṃśca sthāpayeyaṃ anuttarāyāṃ samyaksaṃbodhau /",
    "K10bsu018_u:2117": " tāvadahaṃ bhadanta bhagavan bodhisattvacārikāṃ cariṣyāmi yathā daśasu sarvabuddhakṣetrasahasreṣu",
    "K10bsu018_u:2118": " sarveṣāṃ sattvānāṃ cittasantatiṃ tathā pariśodhayeyaṃ yathā pūrvakarmakleśāṃ na kuryuḥ,",
    "K10bsu018_u:2119": " yadekasattvasyāpi (KpSū 155)",
    "K10bsu018_u:2120": " catvārā mārāścittasantatipathaṃ na prajānīyuḥ,",
    "K10bsu018_u:2121": " tadahaṃ daśabuddhakṣetrasahasrāṇyevaṃrūpāṃ pariśuddhāṃ sthāpayeyaṃ,",
    "K10bsu018_u:2122": " yathā prabhāsavirajāsamucchrayagandheśvararājajyotistathāgatasya nīlagandhaprabhāsaviraje buddhakṣetraguṇavyūhāstathā bhaveyaṃ /",
    "K10bsu018_u:2123": " evaṃ mayā svabuddhakṣetrasya svaparṣāyā ca yathā siṃhagandhena bodhisattvena praṇidhānaṃ kṛtaṃ /",
    "K10bsu018_u:2124": " yadi me bhadanta bhagavannevaṃrūpā āśā paripūryeta tathā daśasu buddhakṣetrasahasreṣu sattvānāṃ sarvaduḥkhāni praśāmyantu,",
    "K10bsu018_u:2125": " sarve ca mṛducittā bhavantu,",
    "K10bsu018_u:2126": " karmaṇyacittā bhavantu,",
    "K10bsu018_u:2127": " svakasvakāyāścaturdvīpikāyāḥ tiṣṭhanto buddhān paśyantu /",
    "K10bsu018_u:2128": " teṣāṃ ca sattvānāṃ vicitraratnā vicitrapuṣpagandhavilepanacūrṇacchatradhvajapatākāḥ prādurbhavantu,",
    "K10bsu018_u:2129": " yena te sattvāḥ tān buddhān pūjayeyuḥ,",
    "K10bsu018_u:2130": " anuttarāyāṃ samyaksaṃbodhau cittānyutpādayeyuḥ /",
    "K10bsu018_u:2131": " ahaṃ ca bhagavan darśanavyūhasamādhānabalena svayaṃ paśyeyaṃ,",
    "K10bsu018_u:2132": " sahodīritayāṃ vācāsminnevameva svayaṃ paśyati yathā praṇidhānaṃ kṛtaṃ” iti /",
    "K10bsu018_u:2133": " bhagavān āha - “sādhu sādhu kulaputra,",
    "K10bsu018_u:2134": " yastvaṃ kulaputra samantake ca svake ca buddhakṣetre daśabuddhakṣetrasahasrāṇi pariśuddhāni sthāpayiṣyasi /",
    "K10bsu018_u:2135": " aprameyāsaṃkhyeyānāṃ (KpSū 156)",
    "K10bsu018_u:2136": " ca sattvānāṃ santatiṃ pariśodhayiṣyasi /",
    "K10bsu018_u:2137": " evamaprameyāsaṃkhyeyānāṃ buddhānāṃ bhagavatāmaprameyāsaṃkhyeyāyāṃ pūjāyāmautsukyamāpatsyase /",
    "K10bsu018_u:2138": " tena tvaṃ kulaputra samantabhadro nāma bhavasva /",
    "K10bsu018_u:2139": " bhaviṣyasi tvaṃ samantabhadrānāgate 'dhvani atikrānta ekagaṅgānadīvālikāsame 'saṃkhyeye",
    "K10bsu018_u:2140": " parivartāvaśiṣṭe dvitīya uttarāyāṃ diśīto buddhakṣetrāt ṣaṣṭigaṅgānadīvālikāsamāni",
    "K10bsu018_u:2141": " buddhakṣetrāṇyatikramitvā tatra jñānatāpasuviśuddhaguṇā nāma lokadhāturbhaviṣyati;",
    "K10bsu018_u:2142": " tatra tvaṃ samantabhadrānuttarāṃ samyaksaṃbodhimabhisaṃbhotsyase,",
    "K10bsu018_u:2143": " jñānavajravijṛmbhiteśvaraketurnāma bhaviṣyasi tathāgato 'rhan samyaksaṃbuddho yāvadbuddho bhagavān” /",
    "K10bsu018_u:2144": " atha khalu kulaputra samantabhadro bodhisattvo mahāsattvo ratnagarbhasya tathāgatasya pañcamaṇḍalena pādayoḥ śirasā nipapāta /",
    "K10bsu018_u:2145": " ratnagarbhastathāgatastvāha -",
    "K10bsu018_u:2146": " “uttiṣṭha surata suvrata dāntacittā sattvāna santati viśodhya dṛḍhapratijñatvaṃ /",
    "K10bsu018_u:2147": " (KpSū 157)",
    "K10bsu018_u:2148": " sattvān tāraya kleśanadīsughorān tvaṃ jñāna ulkadhara bheṣyasi buddha loke” //",
    "K10bsu018_u:2149": " tena khalu punaḥ kulaputra samayena daśakuśīdaprāṇasahasrāṇi ekakaṇṭhena vācaṃ babhāṣire /",
    "K10bsu018_u:2150": " “bhaviṣyāma vayaṃ bhadanta bhagavan te pariśuddheṣu buddhakṣetreṣu tathāgatā arhantaḥ samyaksaṃbuddhāḥ,",
    "K10bsu018_u:2151": " yāṃ suviśuddhāśayāḥ samantabhadro bodhisattvo mahāsattvo bodhisattvacārikāṃ carāmāṇaḥ pariśuddhāṃ sthāpayati /",
    "K10bsu018_u:2152": " evaṃ ca vayaṃ ṣaṭpāramitāḥ paripūrayitvā tatra buddhakṣetra upapadyema” /",
    "K10bsu018_u:2153": " evaṃ kulaputra ratnagarbheṇa tathāgatena daśaprāṇisahasrā vyākṛtāḥ /",
    "K10bsu018_u:2154": " “yadā samantabhadro 'nuttarāṃ samyaksaṃbodhimabhisaṃbhotsyate tadā yūyaṃ teṣu sāmantakeṣu lokadhātuṣvanuttarāṃ samyaksaṃbodhimabhisaṃbhotsyadhve",
    "K10bsu018_u:2155": " sahasraikanāmakāstathāgatā bhaviṣyathaḥ yaduta sahasraṃ jvālakuṇḍeśvaraghoṣā nāma bhaviṣyatha tathāgatāḥ, aparaṃ (KpSū 158)",
    "K10bsu018_u:2156": " sahasraṃ saṃvṛtīśvaraghoṣā nāmāno bhaviṣyanti,",
    "K10bsu018_u:2157": " aparaṃ sahasraṃ suvimalaghoṣeśvararājanāmā bhaviṣyanti tathāgatāḥ,",
    "K10bsu018_u:2158": " aparaṃ sahasraṃ prahīṇabhayaghoṣeśvararājanāmā bhaviṣyanti tathāgatāḥ,",
    "K10bsu018_u:2159": " aparaṃ sahasraṃ vimalaghoṣatejeśvararājanāmā bhaviṣyanti /",
    "K10bsu018_u:2160": " pañcaśatā ekaṃ nāmadheyāḥ yaduta sūryaghoṣanāmā bhaviṣyanti /",
    "K10bsu018_u:2161": " tathā dvau vigatabhayakīrtirājā vigataraśmiśca,",
    "K10bsu018_u:2162": " vigataraśmighoṣakīrtīśvaraghoṣaśca,",
    "K10bsu018_u:2163": " viparadharmakīrtighoṣaśca,",
    "K10bsu018_u:2164": " garbhakīrtirājaratnadhvajaḥ,",
    "K10bsu018_u:2165": " jyotīśvaraḥ,",
    "K10bsu018_u:2166": " uttaptamunijñāneśvaraḥ,",
    "K10bsu018_u:2167": " ketacīvarasaṃbhṛtarājā,",
    "K10bsu018_u:2168": " acintyamatijñānagarbhaḥ,",
    "K10bsu018_u:2169": " jñānamerudhvajaḥ,",
    "K10bsu018_u:2170": " jñānasāgararājā,",
    "K10bsu018_u:2171": " mahāvīryaghoṣeśvaraḥ,",
    "K10bsu018_u:2172": " meruśrīkalpaḥ,",
    "K10bsu018_u:2173": " jñānavirajavegaḥ,",
    "K10bsu018_u:2174": " kimīśvarabījaḥ,",
    "K10bsu018_u:2175": " jñānasuvimalagarjiteśvaraḥ,",
    "K10bsu018_u:2176": " abhibhūtaguṇasāgararājā,",
    "K10bsu018_u:2177": " jñānasaṃbhavabalarājā,",
    "K10bsu018_u:2178": " virajavīreśvararājā,",
    "K10bsu018_u:2179": " muniśrīkūṭavegasaṃkusumaḥ,",
    "K10bsu018_u:2180": " śrīkūṭajñānabuddhiḥ,",
    "K10bsu018_u:2181": " vajrasiṃhaḥ,",
    "K10bsu018_u:2182": " śīlaprabhāsvaraḥ,",
    "K10bsu018_u:2183": " bhadrottamaḥ,",
    "K10bsu018_u:2184": " anantaraśmiḥ,",
    "K10bsu018_u:2185": " siṃhanandiḥ, (KpSū 159",
    "K10bsu018_u:2186": " ) akṣayajñānakūṭaḥ,",
    "K10bsu018_u:2187": " ratnāvabhāsaḥ,",
    "K10bsu018_u:2188": " jñānavimalaḥ,",
    "K10bsu018_u:2189": " jñānapravāḍaḥ,",
    "K10bsu018_u:2190": " siṃhakīrtiḥ,",
    "K10bsu018_u:2191": " abhijñāguṇarājaḥ,",
    "K10bsu018_u:2192": " dharmasumanāvarṣī,",
    "K10bsu018_u:2193": " prabhākaraḥ,",
    "K10bsu018_u:2194": " abhyudgatameruḥ,",
    "K10bsu018_u:2195": " dharmasamudgatarājavimalaḥ,",
    "K10bsu018_u:2196": " gandheśvaraḥ,",
    "K10bsu018_u:2197": " vimalanetraḥ,",
    "K10bsu018_u:2198": " mahāprasandayaḥ,",
    "K10bsu018_u:2199": " asaṅgabalarājā,",
    "K10bsu018_u:2200": " svajñānapuṇyabalaḥ,",
    "K10bsu018_u:2201": " jñānacīvaraḥ,",
    "K10bsu018_u:2202": " vaśavartī,",
    "K10bsu018_u:2203": " asaṅgahiteṣī,",
    "K10bsu018_u:2204": " jñānasaṃbhavaḥ,",
    "K10bsu018_u:2205": " mahāmeruḥ,",
    "K10bsu018_u:2206": " balagarbhaḥ,",
    "K10bsu018_u:2207": " guṇākaraḥ,",
    "K10bsu018_u:2208": " latākusumadhvajaḥ,",
    "K10bsu018_u:2209": " gaṇaprabhāsaḥ,",
    "K10bsu018_u:2210": " viguṇamoharājā,",
    "K10bsu018_u:2211": " vajrottamaḥ,",
    "K10bsu018_u:2212": " dharmaketuḥ,",
    "K10bsu018_u:2213": " ghoṣendrarājā,",
    "K10bsu018_u:2214": " svaguptaḥ,",
    "K10bsu018_u:2215": " vajradhvajaḥ,",
    "K10bsu018_u:2216": " ratneśvaraḥ,",
    "K10bsu018_u:2217": " abhyudgatadhvajaḥ,",
    "K10bsu018_u:2218": " śailakalpaḥ,",
    "K10bsu018_u:2219": " ratimeghaḥ,",
    "K10bsu018_u:2220": " dharmakārisālarājā,",
    "K10bsu018_u:2221": " samantaguptasāgararājā,",
    "K10bsu018_u:2222": " jñānasaṃnicayaḥ,",
    "K10bsu018_u:2223": " jñānārciḥ,",
    "K10bsu018_u:2224": " kusumagaṇiḥ,",
    "K10bsu018_u:2225": " gajendreśvaraḥ,",
    "K10bsu018_u:2226": " udumbarapuṣpaḥ,",
    "K10bsu018_u:2227": " kāñcanadhvajaḥ,",
    "K10bsu018_u:2228": " dharmadhvajaḥ,",
    "K10bsu018_u:2229": " vinarditarājaḥ,",
    "K10bsu018_u:2230": " candanaḥ,",
    "K10bsu018_u:2231": " supratiṣṭhitasthāmavikramaḥ,",
    "K10bsu018_u:2232": " dhvajāgrapradīpaḥ,",
    "K10bsu018_u:2233": " jñānakramaḥ,",
    "K10bsu018_u:2234": " sāgaradhvajaḥ,",
    "K10bsu018_u:2235": " vyayadharmakīrtiḥ,",
    "K10bsu018_u:2236": " māravinarditaḥ,",
    "K10bsu018_u:2237": " guṇārciḥ,",
    "K10bsu018_u:2238": " jñānaprabhaḥ,",
    "K10bsu018_u:2239": " jñānapradīpaḥ,",
    "K10bsu018_u:2240": " kṣemarājā,",
    "K10bsu018_u:2241": " jñānaghoṣaḥ,",
    "K10bsu018_u:2242": " dhvajasaṃgrahaḥ, (KpSū 160)",
    "K10bsu018_u:2243": " vajrapradīpaḥ,",
    "K10bsu018_u:2244": " vyūharājā,",
    "K10bsu018_u:2245": " jayasaṃkhyā,",
    "K10bsu018_u:2246": " supratiṣṭhitaḥ,",
    "K10bsu018_u:2247": " maticandrarājā,",
    "K10bsu018_u:2248": " kramavinarditarājā,",
    "K10bsu018_u:2249": " sālendrasiṃhavigrahaḥ,",
    "K10bsu018_u:2250": " nārāyaṇavijitagarbhaḥ,",
    "K10bsu018_u:2251": " ratnaguṇasaṃnicaryaḥ,",
    "K10bsu018_u:2252": " jyotigarbhaḥ,",
    "K10bsu018_u:2253": " nakṣatravibhavakīrtiḥ,",
    "K10bsu018_u:2254": " puṇyabalasālarājā,",
    "K10bsu018_u:2255": " jñānaghoṣaḥ,",
    "K10bsu018_u:2256": " brahmottaraḥ,",
    "K10bsu018_u:2257": " dhṛtarāṣṭraḥ /",
    "K10bsu018_u:2258": " aparaṃ sahasraṃ gandhapadmavijitakīrtirājā nāmano bhaviṣyanti,",
    "K10bsu018_u:2259": " raśmimaṇḍalajyotiprabhāsarājā,",
    "K10bsu018_u:2260": " gandhapadmottaravegaḥ,",
    "K10bsu018_u:2261": " anantaguṇasāgarajñānottaraḥ,",
    "K10bsu018_u:2262": " jambucchāyaḥ,",
    "K10bsu018_u:2263": " guṇaśailadhvajaḥ,",
    "K10bsu018_u:2264": " siṃhaketuḥ,",
    "K10bsu018_u:2265": " nāgavivarjitakusumatejarājā,",
    "K10bsu018_u:2266": " sugandhabījanairātma,",
    "K10bsu018_u:2267": " amṛtaguṇatejarājakalpinami",
    "K10bsu018_u:2268": " bhaviṣyati /",
    "K10bsu018_u:2269": " aparaṃ sahasraṃ visṛṣṭadharmarājāno nāgendravimuktibuddhalokasāgaralocanaśailanāmā bhaviṣyanti tathāgatā arhantaḥ samyaksaṃbuddhāḥ /",
    "K10bsu018_u:2270": " ekakāle ekadivase 'nuttarāṃ samyaksaṃbodhimabhisaṃbhotsyanti,",
    "K10bsu018_u:2271": " anyonyāsu lokadhātuṣu daśāntarakalpāyuḥpramāṇaṃ bhaviṣyati” /",
    "K10bsu018_u:2272": " te 'pi daśaprāṇasahasrā ratnagarbhasya tathāgatasya pañcamaṇḍalena pādau śirasā nipetuḥ /",
    "K10bsu018_u:2273": " (KpSū 161)",
    "K10bsu018_u:2274": " ratnagarbhastathāgata āha -",
    "K10bsu018_u:2275": " “uttiṣṭhata ca dṛḍhanāganardatā kriyatā śubhadravyasaṃcayaṃ /",
    "K10bsu018_u:2276": " udyujitaḥ pāramitāsu vegatā bhaviṣyathāsuranaralokanāyakāḥ” //",
    "K10bsu018_u:2277": " atha khalu kulaputra samudrareṇurbrāhmaṇo navamaṃ rājaputramāmantrayate sma amighaṃ nāma /",
    "K10bsu018_u:2278": " peyālaṃ, sa prāha - “tathārūpamahaṃ bodhisattvacārikāṃ cariṣyāmi yathā me daśasu",
    "K10bsu018_u:2279": " dikṣu gaṅgānadīvālikāsameṣu lokadhātuṣu gaṅgānadīvālikāsamāstiṣṭhanto yāpayantaḥ",
    "K10bsu018_u:2280": " buddhā bhagavanto bodhicārikāṃ carataḥ sākṣibhūtā bhaviṣyanti bodhisattvacaryāyāṃ /",
    "K10bsu018_u:2281": " yadahaṃ bhadanta bhagavan tvatpurato bodhāya cittamutpādayāmi,",
    "K10bsu018_u:2282": " yāvaccānuttarāṃ samyaksaṃbodhimabhisaṃbhotsye /",
    "K10bsu018_u:2283": " atrāntareṇa me bodhisattvacaryāṃ caramāṇasya na vipratisāracittamutpadyeta,",
    "K10bsu018_u:2284": " yāvadbodhiparyantamupādāya dṛḍhapratijño bhaveyaṃ yathāvādī tathākārī,",
    "K10bsu018_u:2285": " na cānyasya sattvasya cittasaṃkṣobho bhaveyaṃ, na (KpSū 162)",
    "K10bsu018_u:2286": " ca me śrāvakapratyekabuddhayāne cittamutpadyeta,",
    "K10bsu018_u:2287": " mā ca kāmarāgacittacaitasikā utpadyeran,",
    "K10bsu018_u:2288": " mā styānamiddhasahagatā mauddhatyasahagatā mā kaukṛtyasahagatā na vicikitsāsahagatā",
    "K10bsu018_u:2289": " na prāṇātipātaṃ nādattādānaṃ nābrahmacaryaṃ na mṛsāvādaṃ na paiśunyaṃ na pāruṣyaṃ",
    "K10bsu018_u:2290": " nābhidhyā na vyāpādaṃ na mithyādṛṣṭiḥ na saṃbhinnapralāpaṃ na mātsaryasahagataṃ na",
    "K10bsu018_u:2291": " dharme 'gauravacittatā na visaṃvādanacittatā /",
    "K10bsu018_u:2292": " yāvadbodhiparyantān mama bodhisattvacaryāṃ caramāṇasya ime dharmā na saṃvidyeyuḥ /",
    "K10bsu018_u:2293": " yāvadbodhiparyantamupādāya padavītihārakamapi buddhānusmṛtirnityaṃ cittacaitasikāḥ pravarteran /",
    "K10bsu018_u:2294": " yāvadbodhiparyantena nāhaṃ buddhadarśanena virahito bhaveyaṃ na dharmaśravaṇena na saṅghopasthānena /",
    "K10bsu018_u:2295": " sarvatra ca jātiṣu pravrajyāṃ pratilabheyaṃ /",
    "K10bsu018_u:2296": " sarvāsu jātiṣu pāṃśukūliko bhaveyaṃ,",
    "K10bsu018_u:2297": " traicīvarikaḥ vṛkṣamūlikaḥ naiṣadyikaḥ āraṇyakaḥ piṇḍapātikaḥ alpecchaḥ saṃtuṣṭaḥ dharmadeśakaḥ ādeyavākyaḥ aparimāṇapratibhānasaṃpanno bhaveyaṃ",
    "K10bsu018_u:2298": " na ca mūlāpattimāpadyeyaṃ /",
    "K10bsu018_u:2299": " na mṛṣāvādasahagatairmantraiḥ parapravādino vimardeyaṃ /",
    "K10bsu018_u:2300": " śūnyatāpratisaṃyuktaṃ ca mātṛgrāmasya dharmaṃ deśayeyaṃ,",
    "K10bsu018_u:2301": " śūnyatāmanaskāreṇa ca mātṛgrāmasya na dantavidarśanaṃ kuryāt, (KpSū 163)",
    "K10bsu018_u:2302": " na hastavikāreṇa dharmaṃ deśayeyaṃ /",
    "K10bsu018_u:2303": " nityaṃ cāhaṃ mahāyānasaṃprasthitānāṃ bodhisattvānāṃ śāstṛsaṃjñāmutpādayeyaṃ /",
    "K10bsu018_u:2304": " yasya cāhaṃ dharmabhāṇakasya sakāśāddharmaṃ śṛṇuyāṃ śāstṛsaṃjñān tasyāntike utpādayeyaṃ,",
    "K10bsu018_u:2305": " satkṛtya cāhaṃ taṃ dharmabhāṇakaṃ yathā tathāgataṃ tathā satkuryāṃ gurukuryāṃ mānayeyaṃ pūjayeyaṃ yāvadātmamāṃsairapi dharmabhāṇakamupasthiteyaṃ",
    "K10bsu018_u:2306": " na cāhaṃ pātramapātraṃ cāvekṣya dānaṃ dadyāṃ,",
    "K10bsu018_u:2307": " na mama dharmadānamātsarikā cittacaitasikā utpadyeyuḥ /",
    "K10bsu018_u:2308": " svajīvitadānenāhaṃ bodhyarthikān sattvān paritrāyeyaṃ,",
    "K10bsu018_u:2309": " svavīryabalapraṇidhānopārjitena cāhaṃ dravyena vyasanagatān sattvān vyasanebhyaḥ parimocayeyaṃ /",
    "K10bsu018_u:2310": " na cāhaṃ pravrajitaliṅginaṃ vā gṛhasthaliṅginaṃ vā āpattyānāpattyā vā codayeyaṃ /",
    "K10bsu018_u:2311": " nityaṃ cāhaṃ lābhasatkāraśloke 'gniviṣaśastrasaṃjñāmutpādayeyaṃ",
    "K10bsu018_u:2312": " / yadi ca me bhadanta bhagavannime praṇidhānā yāvadbodhiparyantamupādāya saṃṛdhyeyuḥ yathā bhagavataḥ purataḥ praṇidhānaṃ kṛtaṃ,",
    "K10bsu018_u:2313": " tadubhābhyāṃ pāṇibhyāṃ divyāścakraratnāḥ prādurbhavantu sahasrārāḥ sanābhikāḥ sanemikāḥ ādityavarṇaprabhāsvarāḥ” /",
    "K10bsu018_u:2314": " sahabhāṣitāyāṃ asyāṃ vāci amighena rājaputreṇobhāyāṃ pāṇibhyāṃ tathārūpāṇi cakrāṇi (KpSū 164)",
    "K10bsu018_u:2315": " prādurbhūtāni yathāyācitāḥ /",
    "K10bsu018_u:2316": " punarāha - “yadi me bhadanta bhagavannevaṃrūpā āśā paripūryeta yāvadbodhiparyantena tadime cakrāḥ śūnyeṣu pañcakaṣāyeṣu buddhakṣetreṣu gacchantu,",
    "K10bsu018_u:2317": " evaṃrūpeṇoccaśabdena yathā nandopanandā nāgarājā gacchanti tathā sarvāvantaṃ buddhakṣetraṃ",
    "K10bsu018_u:2318": " svareṇa vijñāpayantu bodhisattvavyākaraṇasmṛtyasaṃpramoṣajñānadarśanaśūnyatābhāvanāpracārabuddhaviṣayaṃ",
    "K10bsu018_u:2319": " dharmaparyāyaṃ cārayituṃ /",
    "K10bsu018_u:2320": " ye ca tatra sattvā upapannāsteṣāṃ sarveṣāṃ śrotrendriyeṣvayaṃ dharmaparyāyamābhāsamāgacchatu,",
    "K10bsu018_u:2321": " nipatitamātre ca teṣāṃ sattvānāṃ rāgaḥ praśamatu,",
    "K10bsu018_u:2322": " dveṣo moho mānerṣyā mātsaryaḥ praśamatu,",
    "K10bsu018_u:2323": " sarvabuddhānusmṛtimanasikāreṇānuttarāyāṃ samyaksaṃbodhau cittamutpādayantu” /",
    "K10bsu018_u:2324": " preṣitau ca kulaputrāmighena rājaputreṇa tau dvau cakraratnau tau caivaṃrūpeṇa javena gacchatastadyathā buddhā bhagavanto buddhajavena gacchanti;",
    "K10bsu018_u:2325": " evameva tau dvau cakraratnau gacchataḥ daśasu diśāsvaprameyeśvasaṃkhyeyeṣu pañcakaṣāyeṣu",
    "K10bsu018_u:2326": " buddhakṣetreṣu gatvā sattvānāṃ bodhisattvavyākaraṇasmṛtyasaṃpramoṣajñānāntargatābhāvanāpracārabuddhadharmaparyāyaṃ cārayanti /",
    "K10bsu018_u:2327": " teṣāṃ ca sattvānāmayaṃ (KpSū 165)",
    "K10bsu018_u:2328": " dharmaparyāyaṃ śrotrendriyasyābhāsamāgacchati,",
    "K10bsu018_u:2329": " teṣāṃ sarveṣāṃ rāgo yāvan mātsaryacittacaitasikāḥ praśāntāḥ,",
    "K10bsu018_u:2330": " sarve ca buddhajñānaviṣayaṃ manaskāreṇānuttarāyāṃ samyaksaṃbodhau cittānyutpāditavanto,",
    "K10bsu018_u:2331": " muhūrtamātreṇa ca te cakrāḥ pratinivṛtyāmighasya rājaputrasya purataḥ sthitāḥ /",
    "K10bsu018_u:2332": " atha khalu kulaputra ratnagarbhastathāgataḥ amighasya rājaputrasya sādhukāramadāt,",
    "K10bsu018_u:2333": " “sādhu sādhu kulaputra,",
    "K10bsu018_u:2334": " tvayātīva śobhanaḥ praṇidhiḥ kṛta,",
    "K10bsu018_u:2335": " ime ca divyāścakraratnāḥ śūnyeṣu pañcakaṣāyeṣu buddhakṣetreṣu preṣitā,",
    "K10bsu018_u:2336": " bahūni ca prāṇakoṭīniyutaśatasahasrāṇyakaluṣacittānyavasthāpitāni,",
    "K10bsu018_u:2337": " bodhau ca samādāpitāni /",
    "K10bsu018_u:2338": " tena tvaṃ kulaputrākṣobhyo nāma bhavasva /",
    "K10bsu018_u:2339": " bhaviṣyasi tvamakṣobhyo lokasya pariṇāyakaḥ,",
    "K10bsu018_u:2340": " gṛhṇa tvamakṣobhya buddhakṣetraguṇavyūhāni yādṛṣānyākāṅkṣasi” /",
    "K10bsu018_u:2341": " akṣobhya āha - “tādṛśamahaṃ bhadanta bhagavan buddhakṣetraguṇavyūhamākāṅkṣāmi yathā sarvalokasvarṇabhūrbhavet,",
    "K10bsu018_u:2342": " samāpāṇitalopamā divyamaṇiratnavyavakīrṇā apagataśarkarakaṭhallā apagataśilāstaṃbhapāṣāṇaparvatā mṛdukā kācalindikasukhasaṃsparṣā,",
    "K10bsu018_u:2343": " nikṣipte pādatale 'vanamedutkṣipte pādatale punarunnamet /",
    "K10bsu018_u:2344": " na cātra narakatiryagyoniyamalokapretaviṣayāṃ (KpSū 166)",
    "K10bsu018_u:2345": " prajñāyeyuḥ /",
    "K10bsu018_u:2346": " na ca tatra buddhakṣetre durgandhā bhāvā bhaveyuḥ,",
    "K10bsu018_u:2347": " divyātikrāntena gandhena tadbuddhakṣetraṃ sphuṭaṃ bhavet,",
    "K10bsu018_u:2348": " divyaiśca māndāravamahāmāndāravaiḥ puṣpaistadbuddhakṣetramākīrṇaṃ /",
    "K10bsu018_u:2349": " na ca tatra sattvānāṃ jarāvyādhimaraṇaṃ bhavet,",
    "K10bsu018_u:2350": " na ca parasparabhayaṃ na ca parasparaviheṭhā na ca sattvānāmakālamaraṇaṃ vipratisāramaraṇaṃ nāsamāhitamaraṇaṃ /",
    "K10bsu018_u:2351": " buddhānusmṛtimanaskāreṇa tatra sattvā bhaveyuḥ /",
    "K10bsu018_u:2352": " na ca durgatiṣūpapadyeyuḥ,",
    "K10bsu018_u:2353": " na pañcakaṣāyeṣu śūnyesu buddhakṣetreṣūpapadyeyuryāvadbodhiparinirvāṇāt buddhadarśanāvirahitā bhaveyurdharmaśravaṇena saṅghopasthānenāvirahitā",
    "K10bsu018_u:2354": " alparāgāśca tatra sattvā bhaveyuralpadveṣā alpamohāḥ,",
    "K10bsu018_u:2355": " sarve ca tatra daśakuśalāṃ karmapathān samādāya varteyuḥ /",
    "K10bsu018_u:2356": " na ca tatra buddhakṣetre sattvānāṃ śīlpagrahaṇaṃ bhavet,",
    "K10bsu018_u:2357": " na nāmanimittaṃ,",
    "K10bsu018_u:2358": " na ca tatra sattvānāṃ mārāvatāraṃ mārgena /",
    "K10bsu018_u:2359": " na ca tatra sattvā durvarṇā bhaveyuḥ,",
    "K10bsu018_u:2360": " na ca tatra sattvā vaimātra bhaveyuḥ,",
    "K10bsu018_u:2361": " yadutāryo vā dāso vā,",
    "K10bsu018_u:2362": " amamā aparigrahāśca tatra sattvā bhaveyuḥ /",
    "K10bsu018_u:2363": " na ca tatra śrāvakānāṃ bodhisattvānāṃ vā śuklamokṣaṇaṃ bhavet,",
    "K10bsu018_u:2364": " antataḥ svapnāntaragatānāmapi; (KpSū 167)",
    "K10bsu018_u:2365": " sarve ca tatra sattvā dharmakāmā dharmaparyeṣṭiparā bhaveyuḥ /",
    "K10bsu018_u:2366": " na ca tatra buddhakṣetra ekasattvo 'pi viparītadṛṣṭiko bhavet na cānyatīrthiko,",
    "K10bsu018_u:2367": " na ca tatra sattvānāṃ kāyaklamatā bhavet cittaklamatā vā bhavet;",
    "K10bsu018_u:2368": " sarve ca te tatra sattvāḥ pañcābhijñā bhaveyuḥ /",
    "K10bsu018_u:2369": " na ca tatra sattvānāṃ tṛṣṇā vā bhukṣā vā viheṭhayet,",
    "K10bsu018_u:2370": " yādṛśaṃ cāhāramākāṅkṣeyuḥ tādṛśaṃ ratnabhājaneṣu purataḥ prādurbhavet yathā kāmāvacarāṇāṃ devānāṃ /",
    "K10bsu018_u:2371": " na coccāraprasrāvakheṭasiṅghāṇamaśru vā kāye svedo vā bhavet,",
    "K10bsu018_u:2372": " na ca tatra śītaṃ noṣṇaṃ bhavet,",
    "K10bsu018_u:2373": " sugandhaṃ ramaṇīyaṃ bhavet,",
    "K10bsu018_u:2374": " mṛdusaṃsparśāśca vāyavo vāyuyuḥ /",
    "K10bsu018_u:2375": " te ca tatra devamanuṣyāṇāṃ gandhakṛtyaṃ kurvīranyadākāṅkṣeyuḥ yādṛśamākāṅkṣeyuḥ,",
    "K10bsu018_u:2376": " ya ekaḥ śītalaṃ vāyumākāṅkṣet,",
    "K10bsu018_u:2377": " dvitīya uṣṇa,",
    "K10bsu018_u:2378": " apara utpalagandhaṃ vāyumākāṅkṣeyuḥ,",
    "K10bsu018_u:2379": " apara uragasāracandanagandhaṃ vāyuṃ,",
    "K10bsu018_u:2380": " apare kālānusārigandhaṃ,",
    "K10bsu018_u:2381": " apare tagaragandhaṃ,",
    "K10bsu018_u:2382": " apare 'garugandhaṃ,",
    "K10bsu018_u:2383": " apare sarveṇa sarvaṃ vāyunākāṅkṣeyuḥ,",
    "K10bsu018_u:2384": " teṣāṃ yathā cittotpādenākṣiptaṃ tathā saṃpadyet /",
    "K10bsu018_u:2385": " evamapagatapañcakaṣāyā lokadhāturbhavet /",
    "K10bsu018_u:2386": " tatra ca sattvānāṃ saptaratnamayāḥ kūṭāgārā bhaveyuḥ /",
    "K10bsu018_u:2387": " teṣu ca kūṭāgāreṣu saptaratnamayāḥ paryaṅkāḥ stritāḥ (KpSū 168)",
    "K10bsu018_u:2388": " tūlikopadhānairmṛdukācalindikasaṃsparśāḥ prādurbhaveyuryatra manuṣyā vihareyuḥ /",
    "K10bsu018_u:2389": " samantataśca kūṭāgāreṣu puṣkariṇīparipūrṇāṣṭāṅgopetenodakena prādurbhavet,",
    "K10bsu018_u:2390": " yatra te sattvā udakenodakakāryaṃ kuryuḥ /",
    "K10bsu018_u:2391": " sumanātālavṛkṣāṇāṃ vā vṛkṣāvalīralaṅkṛtā bhaveyuḥ,",
    "K10bsu018_u:2392": " nānāpuṣpairnānāphalairnānāgandhairnānāvastrairnānācchatrairnānāmuktikāhārairnānābharaṇaiste vṛkṣā alaṅkṛtā bhaveyuḥ /",
    "K10bsu018_u:2393": " yathārūpā ca tatra sattvā vastrābharaṇaṃ ākāṅkṣeyuḥ te tān tebhyaḥ kalpavṛkṣebhyo gṛhītvā prāvareyuḥ,",
    "K10bsu018_u:2394": " evaṃ puṣpairyāvadābharaṇāṃ gṛhītvā bandheyuḥ /",
    "K10bsu018_u:2395": " saptaratnamayaśca me bodhivṛkṣo bhavet,",
    "K10bsu018_u:2396": " yojanasahasramuccatvena yojanaṃ skandhapariṇāhena yojanasahasraṃ śākhāpariṇāhena /",
    "K10bsu018_u:2397": " vāyusamīritaśca tato bodhivṛkṣāddivyātikrāntaḥ snigdho manojñaḥ pāramitā abhijñendriyabalabodhyaṅgaśabdo niścaret,",
    "K10bsu018_u:2398": " ye ca sattvāstaṃ śabdaṃ śṛṇuyuste virāgacittāḥ smṛtiṃ pratilabheyuḥ /",
    "K10bsu018_u:2399": " sarvaguṇopetaśca tatra buddhakṣetre mātṛgrāmo bhavet tadyathā tuṣitadevanikāye 'psarāḥ /",
    "K10bsu018_u:2400": " na ca tatra mātṛgrāmo durgandho bhavet,",
    "K10bsu018_u:2401": " na dvijihve nerṣyāmātsaryaparicite /",
    "K10bsu018_u:2402": " na ca tatra manuṣyā mātṛgrāmeṇa (KpSū 169)",
    "K10bsu018_u:2403": " sārdhaṃ maithunakāyasaṃsargamāpadyeyuḥ /",
    "K10bsu018_u:2404": " yasya ca tatra puruṣasya sarāgacittamutpadyeta,",
    "K10bsu018_u:2405": " gatvā mātṛgrāmaṃ sarāgena cittena prekṣate muhūrtena puruṣasya rāgaḥ praśāmyeta,",
    "K10bsu018_u:2406": " mahatodvegena ca prakramet,",
    "K10bsu018_u:2407": " śubhavirajaṃ ca samādhiṃ pratilabheta,",
    "K10bsu018_u:2408": " tena ca samādhinā mārapāśebhyaḥ parimucyeyuḥ,",
    "K10bsu018_u:2409": " na ca bhūyo raktacittamutpādayeyuḥ /",
    "K10bsu018_u:2410": " yā ca tatra strī puruṣaṃ sarāgaṃ nirīkṣeta gurviṇī bhavet,",
    "K10bsu018_u:2411": " nirīkṣitamātreṇa cobhayo rāgaḥ praśamet /",
    "K10bsu018_u:2412": " ye garbhavāsairdārakadārikā evaṃ kāyacaitasikaṃ sukhaṃ pratisaṃvedayeyuḥ,",
    "K10bsu018_u:2413": " tadyathā devāstrayastriṃśā nandanti pramodanti kāyacaitasikaṃ sukhaṃ pratisaṃvedayanti /",
    "K10bsu018_u:2414": " evaṃrūpaśca tatra buddhakṣetre garbhavāsā dārakadārikāḥ saptarātriṃdivasāni sukhaṃ saṃvedayeyuḥ /",
    "K10bsu018_u:2415": " tāśca striyo garbhiṇyaḥ evaṃrūpaṃ sukhaṃ pratisaṃvedayeyuḥ,",
    "K10bsu018_u:2416": " tadyathā dvitīyadhyānasaṃpanno bhikṣuḥ /",
    "K10bsu018_u:2417": " na ca te sattvā aśucinā garbhamalena kliśyeyuḥ,",
    "K10bsu018_u:2418": " saptame ca divase paramasugandhena parameṇa ca sukhopadhānena samarpitāḥ pratyājāyeyuḥ /",
    "K10bsu018_u:2419": " na caiva sā strī duḥkhāṃ pratyanubhaved,",
    "K10bsu018_u:2420": " ubhau ca puṣkariṇīmavataritvā snātvā ca sā strī evaṃrūpāṃ smṛtiṃ pratilabheta,",
    "K10bsu018_u:2421": " yayā virāgaśubhaṃ samādhiṃ pratilabheta,",
    "K10bsu018_u:2422": " tena ca samādhinā mārakarmaṇā (KpSū 170)",
    "K10bsu018_u:2423": " parimucyeta,",
    "K10bsu018_u:2424": " satatasamāhitā bhavet /",
    "K10bsu018_u:2425": " yacca pūrvajanmani tathārūpaṃ karmakṛtamupacitaṃ bhavedyena ca bahukalpakoṭīstrībhāvamanubhavitavyaṃ tena samādhinābhinirvṛtena strībhāvaṃ ca sarveṇa sarvaṃ parikṣayaṃ gacched,",
    "K10bsu018_u:2426": " yāvat parinirvāṇaṃ na bhūyaḥ strībhāvaṃ pratilabhet /",
    "K10bsu018_u:2427": " yeṣāṃ ca sattvānāṃ tathārūpaṃ karmakṛtamupacitaṃ bhavet yad gaṇanātikrāntān kalpān nityagarbhavāsena pratyājāyeyurduḥkhaṃ pratyanubhavitavyaṃ",
    "K10bsu018_u:2428": " te bodhiprāptasya me nāmadheyaṃ śṛṇuyuḥ prasādaṃ ca pratilabheyuste tataścyavitvā",
    "K10bsu018_u:2429": " mama buddhakṣetra upapadyeyurgarbhavāsena ca pratyājāyeyustatra sarveṇa sarvaṃ tatkarmaparikṣayaṃ",
    "K10bsu018_u:2430": " gaccheyuryāvadbodhiparyantena na bhūyaste sattvā garbhavāsena pratyājāyeyurye sattvā",
    "K10bsu018_u:2431": " avaruptakuśalamūlāste padmeṣu pratyājāyeyuḥ,",
    "K10bsu018_u:2432": " ye sattvā anavaruptakuśalamūlāste garbhavāsena pratyājāyeyuḥ /",
    "K10bsu018_u:2433": " karmaparikṣayena mama buddhakṣetre mātṛgrāmo vā garbhavāso vā prajñāyeta ekāntasukhasamarpitāste sattvāstatra buddhakṣetre bhaveyuḥ /",
    "K10bsu018_u:2434": " sumanātālavṛkṣairvāyusamīritairevaṃrūpo ramaṇīyo nirghoṣo niścaredduḥkhamanityamanātmaśūnyaśabdā",
    "K10bsu018_u:2435": " niścareyuḥ /",
    "K10bsu018_u:2436": " tena ca śabdena tatra (KpSū 171)",
    "K10bsu018_u:2437": " manuṣyā ulkāvatīṃ nāma samādhiṃ pratilabheyustena ca samādhinā te sattvāḥ śūnyatāvabhāsāṃ gambhīrān dharmān avabudhyeyuḥ /",
    "K10bsu018_u:2438": " na ca tatra buddhakṣetre kāmopasaṃhitaḥ śabdo bhavet /",
    "K10bsu018_u:2439": " bodhivṛkṣamūlaniṣaṇṇaścāhaṃ bhadanta bhagavan muhūrtenānuttarāṃ samyaksaṃbodhiṃ prāpnūyāṃ /",
    "K10bsu018_u:2440": " bodhiprāptasya ca me tatra buddhakṣetre na bhūyaścandrasūryāṇāṃ prabhā prajñāyeta,",
    "K10bsu018_u:2441": " anyatra kusumasaṃkocanena;",
    "K10bsu018_u:2442": " evaṃrūpāṃ cāhaṃ prabhāṃ pramuñceyaṃ yena divyena cakṣuṣāprameyāsaṃkhyeyairanyairbuddhakṣetraistiṣṭhato buddhān bhagavataḥ paśyeyaṃ /",
    "K10bsu018_u:2443": " bodhiprāptaścāhamevaṃrūpeṇa svareṇa dharmaṃ deśayeyaṃ yena svareṇa trisāhasramahāsāhasraṃ buddhakṣetramāpūrayeyaṃ,",
    "K10bsu018_u:2444": " ye ca tatra sattvāḥ syuḥ te sarve buddhānusmṛtiṃ pratilabheyuste yena yena gaccheyuḥ caṃkrameyurniṣīdeyurvā parivarteyurvā,",
    "K10bsu018_u:2445": " te satatasamitaṃ māṃ paśyeyuryathārūpeṣu dharmeṣu dharmasaṃśayā bhaveyuḥ teṣāṃ mama darśanamātreṇa vyavalokanamātreṇa ca teṣāṃ saṃśayā vigaccheyuḥ",
    "K10bsu018_u:2446": " bodhiprāptasya ca me ye sattvā daśasu dikṣvaprameyeṣvasaṃkhyeyeṣu buddhakṣetreṣu śrāvakayānikā vā pratyekabuddhayānikā vānuttarayānikā vā mama nāmaṃ vā varṇaṃ va śṛṇuyuḥ,",
    "K10bsu018_u:2447": " te tataścyavitvā (KpSū 172)",
    "K10bsu018_u:2448": " mama buddhakṣetra upapadyeyuḥ /",
    "K10bsu018_u:2449": " te tatra mama dharmaṃ śrutvā ye śrāvakayānikāste 'ṣṭavimokṣadhyāyino 'rhanto bhaveyuḥ,",
    "K10bsu018_u:2450": " ye ca pratyekabuddhayānikāḥ te pratyekāṃ bodhimabhigaccheyuḥ,",
    "K10bsu018_u:2451": " ye ca tatra bodhisattvā mahāyānikāste mat sakāśāddharmaṃ śrutvā gambhīrāṃ samādhikṣāntidhāraṇīṃ ca pratilabheyuḥ,",
    "K10bsu018_u:2452": " te tatraivāvaivartikā bhaveyuranuttarāyāṃ samyaksaṃbodhau /",
    "K10bsu018_u:2453": " aprameyaśca me śrāvakasaṅgho bhaved yo na śakyaṃ kenacidgaṇayituṃ anyatra svayaṃ tathāgatena /",
    "K10bsu018_u:2454": " bodhiprāptaścāhaṃ yena yena gaccheyaṃ yatra yatra ca pādatalena pṛthivīṃ spṛśeyaṃ tatra tatra sahasrapatrāṇi padmāni suvarṇāvabhāsāni prādurbhaveyuḥ,",
    "K10bsu018_u:2455": " te ca padmāḥ śūnyeṣu buddhakṣetreṣu gatvā mama varṇaśabdaṃ ghoṣaṃ niścārayeyuḥ;",
    "K10bsu018_u:2456": " te ca sattvā mama nāma varṇaṃ yaśaśca śrutvā prītiprasādaprāmodyamutpādayeyuḥ,",
    "K10bsu018_u:2457": " te prasādajātā mama buddhakṣetra upapattimākāṅkṣeyuḥ,",
    "K10bsu018_u:2458": " tatra ca tāni kuśalamūlāni pariṇāmayeyuḥ,",
    "K10bsu018_u:2459": " te tataścyavitvā mama buddhakṣetra upapadyeyuḥ /",
    "K10bsu018_u:2460": " apagataśramaṇamalaśca me śrāvakasaṅgho bhavet,",
    "K10bsu018_u:2461": " apagataśramaṇavākyāpagataśramaṇakauṭilyāpagataśramaṇaśāṭhyā apagataparṣā (KpSū 173)",
    "K10bsu018_u:2462": " bhaveddharmagurukā na pariṣkāragurukā na lābhasatkāragurukā,",
    "K10bsu018_u:2463": " anityaduḥkhānātmaśūnyatābhiratā ārabdhavīryā ca sā parṣadbhaveddharmaśravaṇā saṅghaprāgbhārā /",
    "K10bsu018_u:2464": " ye ca tatrāvaivartikā bodhisattvā bhaveyuste 'nāgatapraviṣṭāḥ smṛtiṃ pratilabheyuste jātivyativṛttā prajñāpāramitāpratisaṃyuktāṃ kathāṃ kathayeyuḥ,",
    "K10bsu018_u:2465": " yāvadbodhiparyantena te dharmā na saṃpramoṣaṃ gaccheyuḥ /",
    "K10bsu018_u:2466": " yāvadbodhiprāptaścāhaṃ daśamahākalpasahasrāṇi tiṣṭheyaṃ,",
    "K10bsu018_u:2467": " parinirvṛtasya ca me kalpasahasraṃ saddharmastiṣṭhet” /",
    "K10bsu018_u:2468": " bhagavān āha - “sādhu sādhu satpuruṣa,",
    "K10bsu018_u:2469": " pariśuddhaṃ te buddhakṣetraṃ parigṛhītaṃ /",
    "K10bsu018_u:2470": " bhaviṣyasi tvamakṣobhyānāgate 'dhvani atikrānte hyekasmin gaṅgānadīvālikāsame 'saṃkhyeya 'nupraviṣṭe dvitīye purastimāyāṃ diśi,",
    "K10bsu018_u:2471": " ataḥ sahasrime buddhakṣetre 'bhiratirnāma lokadhāturbhaviṣyati,",
    "K10bsu018_u:2472": " evaṃrūpayā guṇavyūhayā saṃpannā yathā tvayā praṇidhānaṃ kṛtaṃ /",
    "K10bsu018_u:2473": " tatra tvaṃ anuttarāṃ samyaksaṃbodhimabhisaṃbhotsyase,",
    "K10bsu018_u:2474": " evamevākṣobhyo nāma bhaviṣyasi tathāgato yāvadbuddho bhagavān” /",
    "K10bsu018_u:2475": " akṣobhya āha - “yadi me bhadanta bhagavannevaṃrūpāśā paripūryeta tatsarvatra lokadhātuṣu sattvāḥ skandhadhātvāyatanaparigṛhītā (KpSū 174)",
    "K10bsu018_u:2476": " ye ca sattvāḥ sattvasaṃgraheṇa saṃgṛhītāste sarve maitracittā bhavantvavairacittā",
    "K10bsu018_u:2477": " akaluṣacittāste evaṃrūpaṃ kāyasukhaṃ saṃvedayeyuḥ tadyathāpi nāma daśabhūmisthitasya",
    "K10bsu018_u:2478": " bodhisattvasya padmasamādhiṃ samāpannasya yenāśayaprahāṇaviśuddhirbhavati,",
    "K10bsu018_u:2479": " evaṃrūpeṇa sattvāḥ kāyacaitasikena sukhena samārpitā bhavantu /",
    "K10bsu018_u:2480": " yadāhaṃ bhagavataḥ pañcamaṇḍalena pādau vandeta tadā sarvapṛthivī svarṇāvabhāsā bhavatu” /",
    "K10bsu018_u:2481": " sa ca kulaputra ratnagarbhasya tathāgatasya pañcamaṇḍalena pādau vandati tadā ca tasmin samaye sarvasattvā evaṃrūpeṇa sukhena samarpitā yathā praṇidhānaṃ kṛtaṃ,",
    "K10bsu018_u:2482": " tadā dharaṇī sarvā svarṇāvabhāsā dṛśyate /",
    "K10bsu018_u:2483": " ratnagarbhastathāgata āha -",
    "K10bsu018_u:2484": " “uttiṣṭha pravaramati akṣobhya cakrasaṃsthita karatala pravaracakra /",
    "K10bsu018_u:2485": " sthāpitā bahutṛṣṇā karuṇacitte bhaviṣyasi tvaṃ śubhamati jagati śāstā” //",
    "K10bsu018_u:2486": " (KpSū 175)",
    "K10bsu018_u:2487": " atha khalu kulaputra samudrareṇurbrāhmaṇo daśamaṃ rājaputraṃ himaṇiṃ nāmāmantrayate sma /",
    "K10bsu018_u:2488": " peyālaṃ himaṇī rājaputra evaṃrūpaṃ praṇidhānamakārṣīt tadyathākṣobhyena kṛtaṃ /",
    "K10bsu018_u:2489": " “yadi me bhadanta bhagavan nevaṃrūpāśā paripūryeta tatsarvasattvā buddhālaṃbanamanaskāraṃ pratilabhantu /",
    "K10bsu018_u:2490": " sarveṣāṃ coragasāracandanagandho haste prādurbhavatu,",
    "K10bsu018_u:2491": " te ca sarve taṃ gandhaṃ buddhavigraheṣu pariṇāmayantu” /",
    "K10bsu018_u:2492": " bhagavān āha - “sādhu sādhu kulaputra,",
    "K10bsu018_u:2493": " udāraṃ te praṇidhānaṃ kṛtaṃ,",
    "K10bsu018_u:2494": " yacca tvayā sarvasattvā uragasāracandanahastā sthāpitā buddhamanaskāraścāśayenotpāditaḥ,",
    "K10bsu018_u:2495": " tena tvaṃ kulaputra gandhahastirnāma bhavasva /",
    "K10bsu018_u:2496": " bhaviṣyasi tvaṃ gandhahaste 'tikrāntānāṃ gaṅgānadīvālikāsamānāmasaṃkhyeyānāṃ avaśiṣṭe",
    "K10bsu018_u:2497": " dvitīye nadīgaṅgāvālikāsame 'saṃkhyeye 'kṣobhye tathāgate 'rhati samyaksaṃbuddhe",
    "K10bsu018_u:2498": " parinirvṛte saddharme 'ntarhite saptame dviase tvaṃ gandhahaste tatra lokadhātāvanuttarāṃ",
    "K10bsu018_u:2499": " samyaksaṃbodhimabhisaṃbhotsyase,",
    "K10bsu018_u:2500": " suvarṇapuṣpo nāma bhaviṣyasi tathāgato 'rhan samyaksaṃbuddho yāvadbuddho bhagavān” /",
    "K10bsu018_u:2501": " gandhahastirapyāha - “yadi me bhadanta bhagavannevaṃrūpāśā (KpSū 176)",
    "K10bsu018_u:2502": " paripūryeta tadyadāhaṃ bhagavataḥ pañcamaṇḍalena pādau vandeyaṃ tadā sarvasminnārāme campakapuṣpavarṣaṃ pravarṣatu” /",
    "K10bsu018_u:2503": " yadā khalu kulaputra gandhahastirbodhisattvo ratnagarbhasya tathāgatasya pañcamaṇḍalena pādau vandati tadā sarvasminnārāme campakapuṣpavarṣamabhiprāvarṣat",
    "K10bsu018_u:2504": " ratnagarbhastathāgata āha -",
    "K10bsu018_u:2505": " “uttiṣṭha pravaraguṇa sugandhacittāvarṣita imi varacampakapuṣpāḥ /",
    "K10bsu018_u:2506": " darśaya śubhapatha varapraṇītaṃ sthāpaya bahujagamabhaye pāre” //",
    "K10bsu018_u:2507": " atha khalu kulaputra samudrareṇurbrāhmaṇa ekādaśamaṃ rājaputraṃ siṃhaṃ nāmāmantrayāmāsa /",
    "K10bsu018_u:2508": " peyālaṃ, yathā gandhahastinā praṇidhānaṃ kṛtaṃ,",
    "K10bsu018_u:2509": " ratnagarbhāya tathāgatāya ratnamayaṃ dhvajaṃ niryātitaṃ /",
    "K10bsu018_u:2510": " ratnagarbhastathāgata āha - “sādhu sādhu satpuruṣa,",
    "K10bsu018_u:2511": " ratnaketurnāma bhavasva,",
    "K10bsu018_u:2512": " bhaviṣyasi tvaṃ ratnaketo 'nāgate (KpSū 177)",
    "K10bsu018_u:2513": " 'dhvani atikrānte gaṅgānadīvālikāsame 'saṃkhyeye 'vaśiṣṭe dvitīye gaṅgānadīvālikāsame",
    "K10bsu018_u:2514": " 'saṃkhyeye tatrābhiratyāṃ lokadhātau parinirvṛte svarṇapuṣpe tathāgate tasya ca saddharme",
    "K10bsu018_u:2515": " 'ntarhite trayāṇāṃ antarakalpānāmatyayena tadbuddhakṣetraṃ jayasomaṃ nāma bhaviṣyati,",
    "K10bsu018_u:2516": " tatra tvamanuttarāṃ samyaksaṃbodhimabhisaṃbhotsyase nāgavinarditeśvaraghoṣo nāma bhaviṣyasi yāvadbuddho bhagavān /",
    "K10bsu018_u:2517": " evaṃrūpaṃ te buddhakṣetraṃ bhaviṣyati buddhakṣetre guṇavyūhena yathākṣobhyasya tathāgatasya” /",
    "K10bsu018_u:2518": " ratnaketurāha - “yadi me bhadanta bhagavannevaṃrūpāśā paripūryeta tadyadāhaṃ bhagavataḥ pādau vande tadā sarvasattvā evaṃrūpāṃ smṛtiṃ pratilabheyuḥ,",
    "K10bsu018_u:2519": " yathā bodhisattvā ye mahābodhiṃ saṃprasthitāḥ sarvasattvānāmarthāya karuṇāyamānāḥ saṃbodhau prasthitā na nivarteyuḥ” /",
    "K10bsu018_u:2520": " evameva kulaputra ratnaketurbodhisattvo ratnagarbhasya tathāgatasya pādau vanditvā,",
    "K10bsu018_u:2521": " evameva sattvā evaṃrūpāṃ smṛtiṃ pratilabdhavanto yaduta karuṇācittāḥ sarvasattvāḥ sthāpitāḥ /",
    "K10bsu018_u:2522": " atha khalu kulaputra ratnagarbhastathāgato ratnaketuṃ bodhisattvamāha -",
    "K10bsu018_u:2523": " (KpSū 178)",
    "K10bsu018_u:2524": " “uttiṣṭha dhairya sumate paramarūpa sattvahetu sudṛḍhakṛta pratijñā /",
    "K10bsu018_u:2525": " sthāpayasi bahujana virajacitte bhaviṣyase naravaro pravarabuddhaḥ” //",
    "K10bsu018_u:2526": " evaṃ peyālaṃ,",
    "K10bsu018_u:2527": " mārdavapūrvaṃgamaiḥ pañcabhi rājaputraśatairevaṃrūpaṃ praṇidhānaṃ kṛtaṃ,",
    "K10bsu018_u:2528": " kṛtvaivaṃrūpā buddhakṣetraguṇavyūhāḥ parigṛhītā yathā gaganamudreṇa bodhisattvena praṇidhānaṃ kṛtaṃ,",
    "K10bsu018_u:2529": " buddhakṣetraguṇavyūhāśca parigṛhītāḥ /",
    "K10bsu018_u:2530": " sarve ca ratnagarbheṇa tathāgatenānuttarāyāṃ samyaksaṃbodhau vyākṛtāḥ /",
    "K10bsu018_u:2531": " “evamevaikakāle 'nyonyeṣu lokadhātuṣvanuttarāṃ samyaksaṃbodhim spṛśiṣyatha” /",
    "K10bsu018_u:2532": " apare catvāraḥ śatā rājaputrāṇāṃ yairevaṃrūpaṃ buddhakṣetraṃ parigṛhītaṃ yathā vajracchedaprajñāvabhāsena,",
    "K10bsu018_u:2533": " te 'pi sarve ratnagarbheṇa tathāgatena vyākṛtā anuttarāyāṃ samyaksaṃbodhau anyonyeṣu lokadhātuṣu /",
    "K10bsu018_u:2534": " aparairekonanavatibhī rājaputrairevaṃrūpaṃ praṇidhānaṃ kṛtaṃ,",
    "K10bsu018_u:2535": " evaṃrūpaṃ ca buddhakṣetraṃ parigṛhītaṃ (KpSū 179\u000e)",
    "K10bsu018_u:2536": " yathā samantabhadreṇa /",
    "K10bsu018_u:2537": " sarvaiścaturaśītibhiḥ koṭṭarājasahasraiḥ pṛthakpṛthagviśiṣṭaṃ praṇidhānaṃ kṛtaṃ,",
    "K10bsu018_u:2538": " pṛthakpṛthaśca buddhakṣetraguṇavyūhāḥ parigṛhītāḥ /",
    "K10bsu018_u:2539": " sarve ca ratnagarbheṇa tathāgatena vyākṛtā anuttarāyāṃ samyaksaṃbodhau,",
    "K10bsu018_u:2540": " anyonyeṣu lokadhātuṣvekakāle bodhiṃ prāpsyanti /",
    "K10bsu018_u:2541": " evameva tribhiḥ prāṇakoṭibhiḥ pṛthakpṛthak praṇidhānaṃ kṛtaṃ,",
    "K10bsu018_u:2542": " pṛthakpṛthaśca buddhakṣetraguṇavyūhāśca parigṛhītāḥ /",
    "K10bsu018_u:2543": " sarve ca ratnagarbheṇa tathāgatena vyākṛtāanuttarāyāṃ samyaksaṃbodhau,",
    "K10bsu018_u:2544": " “evameva yūyamapyekakāle 'nyonyeṣu lokadhātuṣvanuttarāṃ samyaksaṃbodhimabhisaṃbhotsyadhve” //",
    "K10bsu018_u:2545": " atha khalu kulaputra samudrareṇorbrāhmaṇasyāśītiputrā ratnagarbhasya tathāgatasya bhrātaraḥ,",
    "K10bsu018_u:2546": " teṣāṃ jyeṣṭhaḥ samudreśvarabhuvirnāma māṇavaḥ /",
    "K10bsu018_u:2547": " atha khalu kulaputra samudrareṇurbrāhmaṇaḥ samudreśvarabhuviṃ māṇavaṃ āmantrayāmāsa /",
    "K10bsu018_u:2548": " “pratigṛhāṇa tvaṃ māṇava pariśuddhāṃ buddhakṣetraguṇavyūhāṃ” /",
    "K10bsu018_u:2549": " samudreśvarabhuvirmāṇavāha - (KpSū 180)",
    "K10bsu018_u:2550": " “tvaṃ tāvattāta prathamataraṃ siṃhanādaṃ nadasva” /",
    "K10bsu018_u:2551": " samudrareṇurāha - ” tvaṃ tāvat putra praṇidhānaṃ kuruṣva,",
    "K10bsu018_u:2552": " paścādahaṃ praṇidhānaṃ kariṣye” /",
    "K10bsu018_u:2553": " sa āha - “kiṃ tāvat pariśuddhaṃ buddhakṣetraṃ pratigṛhṇāmyutāhosvidapariśuddhaṃ?” /",
    "K10bsu018_u:2554": " agrapurohita āha - “ye mahākaruṇāsamanvāgatā bodhisattvāste kliṣṭaṃ buddhakṣetraṃ parigṛhṇanti,",
    "K10bsu018_u:2555": " kliṣṭāśayāṃ viparītadṛṣṭikāṃ sattvānvaineyān pratigṛhṇanti /",
    "K10bsu018_u:2556": " yathā punastvaṃ māṇava svaṃ jāniṣe” /",
    "K10bsu018_u:2557": " atha khalu kulaputra samudreśvarabhuvirmāṇavako yena ratnagarbhas tathāgatastenopasamakrāmadupasaṃkramya",
    "K10bsu018_u:2558": " ratnagarbhasya tathāgatasya purataḥ sthitvaivamāha - “evamahaṃ bhadanta bhagavannanuttarāṃ",
    "K10bsu018_u:2559": " samyaksaṃbodhimākāṅkṣāmi,",
    "K10bsu018_u:2560": " aśītivarṣasāhasrikāyāṃ prajāyāṃ pravarāṃ bodhiṃ spṛśeyaṃ /",
    "K10bsu018_u:2561": " yathaitarhi bhagavan sattvā mandarāgā mandadveṣā mandamohā udvignāśayāḥ saṃsāre bhayadoṣadarśinastathā tatra buddhakṣetre sattvā bhaveyuḥ,",
    "K10bsu018_u:2562": " yatrāhamabhisaṃbuddheyaṃ,",
    "K10bsu018_u:2563": " te ca mamāntike pravrajeyuḥ,",
    "K10bsu018_u:2564": " tribhiśca yānairahaṃ sattvānāṃ dharmaṃ deśayeyaṃ /",
    "K10bsu018_u:2565": " yadi bhadanta bhagavannevaṃrūpā āśā paripūryeta tad vyākarotu māṃ bhagavānanuttarāyāṃ samyaksaṃbodhau” /",
    "K10bsu018_u:2566": " (KpSū 181)",
    "K10bsu018_u:2567": " ratnagarbhastathāgata āha - “bhaviṣyasi tvaṃ māṇavānāgate 'dhvani atikrānta ekagaṅgānadīvālikāsame",
    "K10bsu018_u:2568": " 'saṃkhyeye 'nupraviṣṭe dvitīye gaṅgānadīvālikāsame 'saṃkhyeye utpalasantīraṇe kalpe",
    "K10bsu018_u:2569": " cāturdvīpikā baliṣṭhā nāma bhaviṣyati,",
    "K10bsu018_u:2570": " imaṃ buddhakṣetramaśītivarṣasāhasrikāyāṃ prajāyāṃ bodhimabhiprapsyasi,",
    "K10bsu018_u:2571": " ratnakūṭo nāma tathāgato bhaviṣyasi yāvadbuddho bhagavān” /",
    "K10bsu018_u:2572": " sa āha - “yadi me bhadanta bhagavannevaṃrūpā āśā paripūryeta tadiha sarvatrārāme lohitamuktiḥ pravarṣatu,",
    "K10bsu018_u:2573": " sarvavṛkṣebhyaśca pañcāṅgikaṃ tūryaṃ niścaratu” /",
    "K10bsu018_u:2574": " yadā ca kulaputra samudreśvarabhuvirmāṇavako ratnagarbhasya tathāgatasya pañcamaṇḍalena pādau vandati tadā sarvatrārāme lohitamuktimayavarṣaṃ",
    "K10bsu018_u:2575": " sarvavṛkṣebhyaśca pañcāṅgikaṃ tūryaṃ niścaritaṃ /",
    "K10bsu018_u:2576": " ratnagarbhastathāgata āha -",
    "K10bsu018_u:2577": " “uttiṣṭha sthāmavara akṣayaprajñākoṣā sattvānukaṃpaka hiteṣiṇa maitracittā /",
    "K10bsu018_u:2578": " abhiprāya tubhya paripūryatu śuddha sattvāna arthakaru bheṣyasi buddha loke” //",
    "K10bsu018_u:2579": " (KpSū 182)",
    "K10bsu018_u:2580": " dvitīyaśca brāhmaṇasya putraḥ saṃbhavo nāma,",
    "K10bsu018_u:2581": " sa evaṃ vadati yathā samudreśvarabhuviḥ /",
    "K10bsu018_u:2582": " ratnagarbhastathāgata āha - “tvamapi māṇavotpalasantīraṇe kalpo 'syāṃ cāturdvīpikāyāṃ",
    "K10bsu018_u:2583": " lokadhātau baliṣṭhe buddhakṣetre vardhamānāśītivarṣasāhasrikāyāṃ prajāyāṃ vairocanakusumo",
    "K10bsu018_u:2584": " nāma tathāgato bhaviṣyasi yāvadbuddho bhagavān” /",
    "K10bsu018_u:2585": " peyālaṃ, tṛtīyastvāha - “dvivarṣasahasrasya jyotigandho nāma bhaviṣyasi yāvadbuddho bhagavān” /",
    "K10bsu018_u:2586": " vyākaraṇaṃ peyālaṃ,",
    "K10bsu018_u:2587": " evaṃ sumanastathāgataḥ śailarājā saṃvṛtalocano brahmottaro jambūcchāyaḥ pūrṇamuttaro",
    "K10bsu018_u:2588": " ratnaśailaḥ samudragarbho nārāyaṇaḥ śikhī kanakamunirmunīndraḥ kauṇḍinyaḥ siṃhavikramo",
    "K10bsu018_u:2589": " jñānadhvajo buddhaśravo 'parājito vikasitojjayo hiteṣī prajñāvabhāso mahendraḥ śāntaprajñākaro",
    "K10bsu018_u:2590": " nando nyagrodharājaḥ kanakalocanaḥ sahitaḥ sūryanandiḥ ratnaśikhī sumetro brahmaḥ",
    "K10bsu018_u:2591": " sundo brahmarṣabhaḥ praṇādo dharmacandraḥ (KpSū 183)",
    "K10bsu018_u:2592": " arthadarśī yaśonandī yaśottaraḥ abhirūpaḥ sugandhaścaturaḥ pravaralocanaḥ sunijastaḥ",
    "K10bsu018_u:2593": " sārthavrataḥ sumanoratho varaprajñaḥ kanakadhvajaḥ sunetro devaśuddhaḥ śuddhodanaḥ",
    "K10bsu018_u:2594": " sudarśanaḥ virūḍhadhvajo virūpākṣo brahmasvaraḥ śrīsaṃbhavaḥ śrīmahāvirajo maṇibhadraḥ",
    "K10bsu018_u:2595": " mārīciḥ śākyamunirghoṣeśvaraḥ satyasaṃbhavaḥ śreṣṭhaḥ saṃbhavapuṣpaḥ sukusumaḥ akṣobhyaḥ",
    "K10bsu018_u:2596": " sūryagarbho ratīśvaro nāgadanto vajraprabhāsaḥ kīrtirājā vyāghraraśmiḥ sanetyajñānasaṃbhavaḥ",
    "K10bsu018_u:2597": " gandhasvaraḥ sālendraḥ nārāyaṇagataḥ jyotigarbhaḥ /",
    "K10bsu018_u:2598": " yastu tatra kulaputra sarvapaścimakaḥ purohitaputraḥ vigatabhyasaṃtāpo nāma,",
    "K10bsu018_u:2599": " sa ratnagarbhasya tathāgatasya purutaḥ sthitvāha /",
    "K10bsu018_u:2600": " “ime bhadanta bhagavannekonāśītirmāṇavakāḥ sarve vyākṛtā utpalasaṃtīraṇe kalpe vardhamānadvaye 'nuttarāṃ samyaksaṃbodhimabhisaṃbhotsyante /",
    "K10bsu018_u:2601": " utpādayāmyahaṃ bhagavannanuttarāyāṃ samyaksaṃbodhau cittaṃ,",
    "K10bsu018_u:2602": " kṣīyamāṇe bhadanta bhagavannutpalasaṃtīraṇe (KpSū 184)",
    "K10bsu018_u:2603": " kalpe sarvapaścimako 'haṃ varāgrabodhiṃ spṛśeyaṃ /",
    "K10bsu018_u:2604": " yāntakaṃ teṣāmekonāśītīnāṃ buddhānāmāyuḥpramāṇaṃ tāntakaṃ mamaikasya bodhiprāptasya bhavet /",
    "K10bsu018_u:2605": " yāntakāśca teṣāṃ vaineyā bhaveyustāntakā mamaikasya bhaveyuḥ,",
    "K10bsu018_u:2606": " yathā ca te tribhiryānairdharmaṃ deśayeyuḥ,",
    "K10bsu018_u:2607": " yathā ca teṣāṃ śrāvakasaṅgho bhavet,",
    "K10bsu018_u:2608": " tāntako mama bodhiprāptasya ekaśrāvakasaṅgho bhavet /",
    "K10bsu018_u:2609": " ye ca teṣāmekonāśītīnāṃ buddhānāmutpannānāṃ sattvāstasminnutpalasaṃtīraṇe kalpe manuṣyalābhaṃ pratigṛhṇīyuḥ,",
    "K10bsu018_u:2610": " kṣīyamāṇe kalpe 'hamanuttarāṃ samyaksaṃbodhimabhisaṃbuddhaḥ sarvāṃstān sattvāṃstribhiryānairniyatāṃ vyavasthāpayeyaṃ /",
    "K10bsu018_u:2611": " yadi me bhadanta bhagavannevaṃrūpā āśā paripūryeta tadvyākuruṣva māṃ bhadanta bhagavannanuttarāyāṃ samyaksaṃbodhau” /",
    "K10bsu018_u:2612": " atha khalu kulaputra ratnagarbhastathāgato vigatabhayasaṃtāpasya sādhukāramadāt /",
    "K10bsu018_u:2613": " “sādhu sādhu satpuruṣa,",
    "K10bsu018_u:2614": " gaṇanātikrāntānāṃ sattvānāṃ kāruṇikahitakaraścotpanno,",
    "K10bsu018_u:2615": " bhaviṣyasi tvaṃ māṇavakānāgate 'dhvanyatikrānta ekagaṅgānadīvālikāsame 'saṃkhyeye",
    "K10bsu018_u:2616": " 'nupraviṣṭe dvitīye gaṅgānadīvālikāsame 'saṃkhyeye tatrotpalasaṃtīraṇe kalpe kṣīyamāṇe",
    "K10bsu018_u:2617": " sarvapaścimakastvamanuttarāṃ samyaksaṃbodhimabhisaṃbhotsyase, (KpSū 185)",
    "K10bsu018_u:2618": " viagatarajasamudgatābhyudgatarājā nāma tathāgato bhaviṣyasi yāvadbuddho bhagavān /",
    "K10bsu018_u:2619": " yathā ca teṣāmekonāśītīnāṃ buddhānāmardhakalpamāyurbhaviṣyati,",
    "K10bsu018_u:2620": " evaṃ tavaivaikasyāyurardhakalpaṃ bhaviṣyati /",
    "K10bsu018_u:2621": " yāvat sarve te tvatpraṇidhānāḥ saṃpatsyante yathā praṇidhānaṃ kṛtaṃ” /",
    "K10bsu018_u:2622": " sa āha - “yadi me bhadanta bhagavannevaṃrūpā āśā paripuryeta yadāhaṃ bhagavataḥ pañcamaṇḍalena pādau vandāmi tadā sarvatrāsmin buddhakṣetre nīlakusumāḥ pravarṣantu paramasugandhā,",
    "K10bsu018_u:2623": " ye ca sattvāstaṃ gandhamāghrāyeyuḥ teṣāṃ sarveṣāṃ dhātavaḥ prasannā aviruddhā bhaveyuḥ,",
    "K10bsu018_u:2624": " sarveṣāṃ ca sarvavyādhyaḥ praśāmyeyuḥ /",
    "K10bsu018_u:2625": " yadā ca kulaputra vigatabhayasaṃtāpo māṇavo ratnagarbhasya tathāgatasya pañcamaṇḍalena pādau vandati tadā sarvatra tasmin buddhakṣetre nīlakusumavṛṣṭiḥ",
    "K10bsu018_u:2626": " ye ca sattvāstaṃ gandhaṃ ghrātavantasteṣāṃ sarve dhātavaḥ samā aviruddhāḥ saṃsthitāḥ,",
    "K10bsu018_u:2627": " sarve ca tatra sattvā arogā alpābādhāśca saṃvṛttāḥ /",
    "K10bsu018_u:2628": " ratnagarbhastathāgata āha -",
    "K10bsu018_u:2629": " “uttiṣṭha karuṇavratadāntacittā pūjayiṣyasi bahava lokanāthān /",
    "K10bsu018_u:2630": " (KpSū 186)",
    "K10bsu018_u:2631": " chetsyasi dṛḍhāṃ śaṭhakleśabandhanāṃ bhaviṣyase śubhavaraprajñakośaḥ” //",
    "K10bsu018_u:2632": " tasya ca kulaputra brāhmaṇasya trayaḥ koṭyo 'ntavāsināmārāmadvāre niṣaṇṇāste āgatāṃ sattvāṃstriśaraṇagamane sthāpayanti,",
    "K10bsu018_u:2633": " bodhāya ca samādāpayanti /",
    "K10bsu018_u:2634": " atha khalu samudrareṇurbrāhmaṇastāṃ śiṣyānāmantrayate sma /",
    "K10bsu018_u:2635": " “utpādayatha bho māṇavakā anuttarāyāṃ samyaksaṃbodhau cittaṃ,",
    "K10bsu018_u:2636": " gṛhṇatha buddhakṣetraguṇāṃ yādṛśānākāṅkṣatha,",
    "K10bsu018_u:2637": " kuruta bhagavataḥ sakāśe praṇidhānaṃ yādṛśamevākāṅkṣatha” /",
    "K10bsu018_u:2638": " tatra jyotikṣabhako nāma māṇavaḥ,",
    "K10bsu018_u:2639": " sa āha - “kīdṛśena mārgeṇa kīdṛśena saṃbhāreṇa kīdṛśyā caryayā kīdṛśyā saṃṛtyā bodhirlabhyate?” /",
    "K10bsu018_u:2640": " purohita āha - “catvāra ime māṇavakā bodhimārgapratipannena bodhisattvenākṣayakośāḥ samudānayitavyāḥ /",
    "K10bsu018_u:2641": " katame catvāraḥ?",
    "K10bsu018_u:2642": " ” akṣayaḥ puṇyasaṃbhāraḥ,",
    "K10bsu018_u:2643": " akṣayo jñānasaṃbhāraḥ,",
    "K10bsu018_u:2644": " akṣayaḥ prajñāsaṃbhāraḥ, akṣayaḥ (KpSū 187)",
    "K10bsu018_u:2645": " sarvadharnasamudānayanasaṃbhāraḥ /",
    "K10bsu018_u:2646": " īdṛśaḥ kulaputra mārgaḥ /",
    "K10bsu018_u:2647": " uktaṃ caivaṃ māṇava tathāgatena saṃbhāraviśuddhisaṅgraho nāma saṃsārottaraṇadharmadvāraṃ;",
    "K10bsu018_u:2648": " dānasaṃbhāraṃ bodhisattvā ye parityajanti,",
    "K10bsu018_u:2649": " sa ca vaineyasattvaparipācanāya saṃvartate;",
    "K10bsu018_u:2650": " śīlasaṃbhāro bodhisattvānāṃ praṇidhānapūryai saṃvartate;",
    "K10bsu018_u:2651": " kṣāntisaṃbhāro bodhisattvānāṃ lakṣaṇānuvyañjanaparipūryai saṃvartate;",
    "K10bsu018_u:2652": " vīryasaṃbhāro bodhisattvānāṃ sarvakāmakaraṇāya saṃvartate;",
    "K10bsu018_u:2653": " dhyānasaṃbhāro bodhisattvānāmājāneyacittatāyai saṃvartate;",
    "K10bsu018_u:2654": " prajñāsaṃbhāro bodhisattvānāṃ sarvakleśaparijñāyai saṃvartate;",
    "K10bsu018_u:2655": " śrutasaṃbhāro bodhisattvānāmasaṅgapratibhānatāyai saṃvartate;",
    "K10bsu018_u:2656": " puṇyasaṃbhāro bodhisattvānāṃ sarvasattvopajīvyatāyai saṃvartate;",
    "K10bsu018_u:2657": " jñānasaṃbhāro bodhisattvānāmasaṃśayajñānatāyai saṃvartate:",
    "K10bsu018_u:2658": " śamathasaṃbhāro bodhisattvānāṃ karmaṇacittatāyai saṃvartate;",
    "K10bsu018_u:2659": " vipaśyanāsaṃbhāro bodhisattvānāṃ vigatakathaṃkathāyai saṃvartate; (KpSū 188)",
    "K10bsu018_u:2660": " maitrīsaṃbhāro bodhisattvānāmapratihatacittatāyai saṃvartate;",
    "K10bsu018_u:2661": " karuṇāsaṃbhāro bodhisattvānāṃ vaineyākhedatāyai saṃvartate;",
    "K10bsu018_u:2662": " muditāsaṃbhāro bodhisattvānām dharmārāmaratiramaṇatāyai saṃvartate;",
    "K10bsu018_u:2663": " upekṣāsaṃbhāro bodhisattvānāmanunayapratighaprahāṇatāyai saṃvartate;",
    "K10bsu018_u:2664": " dharmaśravaṇasaṃbhāro bodhisattvānāṃ nivaraṇaprahāṇāya saṃvartate;",
    "K10bsu018_u:2665": " naiṣkramyasaṃbhāro bodhisattvānāṃ sarvaparigrahāvasaraṇatāyai saṃvartate;",
    "K10bsu018_u:2666": " araṇyavāsasaṃbhāro bodhisattvānāṃ kṛtakuśalamūlakarmāvipraṇāśatāyai saṃvartate;",
    "K10bsu018_u:2667": " kuśalavṛddhibhāvanatāsaṃbhāro bodhisattvānāṃ sarvakuśalatāyai saṃvartate;",
    "K10bsu018_u:2668": " smṛtisaṃbhāro bodhisattvānāṃ dhāraṇīpratilābhatāyai saṃvartate;",
    "K10bsu018_u:2669": " matisaṃbhāro bodhisattvānāṃ bodhiprabhedanatāyai saṃvartate;",
    "K10bsu018_u:2670": " dhṛtisaṃbhāro bodhisattvānāmarthagatyanubudhyanatāyai saṃvartate;",
    "K10bsu018_u:2671": " smṛtyupasthānasaṃbhāro bodhisattvānāṃ kāyavedanācittadharmapratyavekṣaṇatāyai saṃvartate;",
    "K10bsu018_u:2672": " samyakprahāṇasaṃbhāro bodhisattvānāṃ sarvakuśaladharmabhāvanāparipūraṇāya (KpSū 189)",
    "K10bsu018_u:2673": " saṃvartate;",
    "K10bsu018_u:2674": " ṛddhipādasaṃbhāro bodhisattvānāṃ kāyacittalaghutāyai saṃvartate;",
    "K10bsu018_u:2675": " indriyasaṃbhāro bodhisattvānāṃ saṃvaraparipūryai",
    "K10bsu018_u:2676": " saṃvartate;",
    "K10bsu018_u:2677": " balasaṃbhāro bodhisattvānāṃ sarvakleśāvamardanatāyai saṃvartate;",
    "K10bsu018_u:2678": " bodhyaṅgasaṃbhāro bodhisattvānāṃ dharmasvabhāvāvabodhanatāyai saṃvartate;",
    "K10bsu018_u:2679": " ṣaṭparāyaṇīyasaṃbhāro bodhisattvānāṃ vaineyasattvapariśodhanatāyai saṃvartate /",
    "K10bsu018_u:2680": " ayaṃ māṇavakāḥ saṃbhāraviśuddhimukhasaṃgraho nāma saṃsārottaraṇadharmadvāraṃ” /",
    "K10bsu018_u:2681": " sa āha - “dānasaṃbhāro bhagavatā mahābhogamahāparivāratāyāyuktaḥ,",
    "K10bsu018_u:2682": " śīlaṃ svargopapattaye,",
    "K10bsu018_u:2683": " śrutaṃ mahāprajñatāyai;",
    "K10bsu018_u:2684": " śraddhājīvabhāvanā bhagavatā svaṃsārottaraṇārthaṃ nirdiṣṭā” /",
    "K10bsu018_u:2685": " purohitā āha - “ye māṇavāḥ saṃsārābhiratā dānaṃ dadanti,",
    "K10bsu018_u:2686": " evametad yathoktaṃ /",
    "K10bsu018_u:2687": " ye māṇavaka kulaputrā vā kuladuhitaro vā bodhimārgapratipannāstairdānaṃ damacittatayā dātavyaṃ,",
    "K10bsu018_u:2688": " śīlaṃ śamathacittatayā rakṣitavyaṃ,",
    "K10bsu018_u:2689": " śrutamakaluṣacittatayā paryeṣitavyaṃ,",
    "K10bsu018_u:2690": " bhāvanā mahākaruṇācittatāyai bhāvayitavyā,",
    "K10bsu018_u:2691": " pariśeṣā (KpSū 190)",
    "K10bsu018_u:2692": " dharmāḥ prajñājñānopāyasaṃbhārasamudānayatāyai paryeṣṭavyāḥ /",
    "K10bsu018_u:2693": " ayaṃ māṇavakā bodhimārgaḥ /",
    "K10bsu018_u:2694": " īdṛśena saṃbhāreṇa bodhirlabhyata iti,",
    "K10bsu018_u:2695": " īdṛśī bhāvanā,",
    "K10bsu018_u:2696": " īdṛśī smṛtiḥ,",
    "K10bsu018_u:2697": " īdṛśī māṇavakā bodhimārgacaryā;",
    "K10bsu018_u:2698": " janayata māṇavakā bodhau chandaṃ /",
    "K10bsu018_u:2699": " śuddho māṇavakā bodhimārga āśayena praṇidhānaṃ kartavyaṃ paripūryate;",
    "K10bsu018_u:2700": " prasanno māṇavakā bodhimārga āśayaviśuddhyā;",
    "K10bsu018_u:2701": " ṛjukā māṇavakā bodhimārga aśaṭhyaviśuddhikleśapravāhaṇatayā;",
    "K10bsu018_u:2702": " yogakṣemo māṇavakā bodhimārgaḥ anuttaranirvāṇaparyavasānaḥ /",
    "K10bsu018_u:2703": " kuruta praṇidhānaṃ,",
    "K10bsu018_u:2704": " gṛhṇata buddhakṣetraguṇavyūhaṃ pariśuddhamapariśuddhaṃ vā yathābhipretā” /",
    "K10bsu018_u:2705": " atha khalu kulaputra jyotikṣabhako māṇavako ratnagarbhasya tathāgatasyāgrato dakṣiṇaṃ jānumaṇḍalaṃ pṛthivyāṃ pratiṣṭhāpyāha /",
    "K10bsu018_u:2706": " “utpādayāmyahaṃ bhadanta bhagavannanuttarāyāṃ samyaksaṃbodhau cittaṃ /",
    "K10bsu018_u:2707": " asmiṃ kliṣṭe buddhakṣetre maṇḍarāgāṇāṃ sattvānāṃ maṇḍadveṣāṇāṃ maṇḍamohānāṃ askhalitāluḍitacittānāṃ",
    "K10bsu018_u:2708": " avairacittānāṃ īrṣyāmātsaryacittavivarjitānāṃ mithyādṛṣṭiparivarjitacittānāṃ samyagdṛṣṭivyavasthitacittānāṃ",
    "K10bsu018_u:2709": " kuśalacittānāṃ kuśalaparyeṣṭicittānāṃ apāyapathavivarjitacittānāṃ (KpSū 191)",
    "K10bsu018_u:2710": " triḥsvargapathodyuktacittānāṃ tribhiḥ puṇyakriyāvastubhiḥ samudānītakuśalamūlānāṃ triṣu yāneṣu prayuktacittānāmanuttarāṃ samyaksaṃbodhimabhisaṃbudhyeyaṃ",
    "K10bsu018_u:2711": " yadi me bhadanta bhagavannevaṃrūpā āśā paripūryeta tadā me ubhayoḥ pāṇyorhastināgāḥ prādurbhavantu” /",
    "K10bsu018_u:2712": " sahapravyāhṛte vākye bhagavato 'nubhāvena ubhayoḥ pāṇyorhastināgāḥ prādurbhūtāḥ sarvaśvetāḥ saptāṅgasupratiṣṭhitāḥ /",
    "K10bsu018_u:2713": " dṛṣṭvā āha - “gacchata yūyaṃ gaganatalaṃ /",
    "K10bsu018_u:2714": " sarvāvantamidaṃ buddhakṣetramaṣṭāṅgopetena varṣeṇa paramasugandhena sarvasattvānito buddhakṣetrāt prabodhayata /",
    "K10bsu018_u:2715": " yeṣāṃ sattvānāṃ kāye tato bindu nipate ye vā gandhamājighreyusteṣāṃ pañcanīvaraṇāḥ prahīyantu;",
    "K10bsu018_u:2716": " tadyathā kāmacchandanīvaraṇaṃ prahīyatu,",
    "K10bsu018_u:2717": " vyāpādastyānamiddhauddhatyakaukṛtyavicikitsānīvaraṇaṃ prahīyatu” /",
    "K10bsu018_u:2718": " sahapravyāhṛte vākye nāgā uparyantarīkṣe evaṃrūpeṇa javena gacchanti,",
    "K10bsu018_u:2719": " tadyathāpi nāma balavān puruṣaḥ prasāritāṃ bāhu saṃkocayet saṃkocitaṃ bāhu prasārayet /",
    "K10bsu018_u:2720": " evameva te hastināgāḥ kṛtakāryā yathā pūrvoktaṃ vivarttitvā tasyāgrataḥ sthitāḥ /",
    "K10bsu018_u:2721": " atha khalu kulaputra jyotikṣabho māṇavakaḥ paramaprītimanāḥ; (KpSū 192)",
    "K10bsu018_u:2722": " taṃ ratnagarbhastathāgata āha - “bhaviṣyasi tvaṃ kulaputrānāgate 'dhvani anupraviṣṭe",
    "K10bsu018_u:2723": " dvitīye gaṅgānadīvālikāsame 'saṃkhyeye ratnaprabhāse kalpe ratnasañcayaṃ nāma buddhakṣetraṃ bhaviṣyati,",
    "K10bsu018_u:2724": " asmiṃ cāturdvīpike ratnacchatrābhyudgataraśmirbhaviṣyasi tathāgato yāvadbuddho bhagavān” /",
    "K10bsu018_u:2725": " atha kulaputra jyotikṣabho bodhisattvo ratnagarbhasya tathāgatasya pañcamaṇḍalena pādau śirasā nipapāta /",
    "K10bsu018_u:2726": " ratnagarbhastathāgata āha -",
    "K10bsu018_u:2727": " “uttiṣṭha vigatarajā śuddhasattvā vyākṛta bahusattvakoṭīḥ sā /",
    "K10bsu018_u:2728": " bhaviṣyasi varaśuddhamārgaḥ bodhaye bhaviṣyasi varajinaḥ sattvanāyakaḥ” //",
    "K10bsu018_u:2729": " peyālaṃ, sahasro māṇavakānāṃ trayaḥ koṭyo māṇavakānāṃ yairasmin buddhakṣetre 'nuttarāyāṃ samyaksaṃbodhau (KpSū 193)",
    "K10bsu018_u:2730": " praṇidhānaṃ kṛtaṃ;",
    "K10bsu018_u:2731": " sarve ca te ratnagarbheṇa tathāgatena vyākṛtāḥ,",
    "K10bsu018_u:2732": " yāvadvipaśyī śikhī viśvabhuvaḥ paścimā buddhā babhūvuḥ /",
    "K10bsu018_u:2733": " sarve māṇavakā vyākṛtāḥ /",
    "K10bsu018_u:2734": " tatra sahasravedapāṭhakānāṃ brāhmaṇānāṃ yasteṣāṃ jyeṣṭhaḥ gurusaṃmato vāyuviṣṇurnāma /",
    "K10bsu018_u:2735": " sa āha - “ahaṃ punaḥ pañcakaṣāye buddhakṣetre 'nuttarāṃ samyaksaṃbodhiṃ spṛśyeyaṃ /",
    "K10bsu018_u:2736": " tīvrarāgānāṃ tīvradveṣāṇāṃ tīvramohānāṃ sattvānāṃ dharmaṃ deśayeyaṃ” /",
    "K10bsu018_u:2737": " jyotipālo nāma māṇavakaḥ /",
    "K10bsu018_u:2738": " sa āha - “kimarthavaśaṃ samanupaśyamāno 'yaṃ bho upādhyāya vāyuviṣṇuḥ pañcakaṣāye buddhakṣetre praṇidadhāti?” /",
    "K10bsu018_u:2739": " purohita āha - “sakalamahākaruṇāsamanvāgato bodhisattvaḥ pañcakaṣāye buddhakṣetre bodhimanuprāpnoti;",
    "K10bsu018_u:2740": " atrāṇānāmaparāyaṇānāṃ kleśairupadrutānāṃ dṛṣṭivyasanaprāptānāṃ sattvānāmarthakaro bhavati;",
    "K10bsu018_u:2741": " trāṇam parāyaṇaṃ bhavati;",
    "K10bsu018_u:2742": " janmasamudrācca sattvān uttārayati;",
    "K10bsu018_u:2743": " samyagdṛṣṭyāṃ ca sattvān pratiṣṭhāpayati;",
    "K10bsu018_u:2744": " nirvāṇāmṛtarasena sattvān saṃtarpayati /",
    "K10bsu018_u:2745": " iyaṃ bodhisattvasya mahākaruṇā dṛśyata ye pañcakaṣāye buddhakṣetre praṇidadhanti” /",
    "K10bsu018_u:2746": " (KpSū 194)",
    "K10bsu018_u:2747": " ratnagarbhastathāgata āha - “bhaviṣyasi tvaṃ vāyuviṣṇo atikrāntānāmekagaṅgānadīvālikāsamānāmasaṃkhyeyānāmavaśiṣṭe",
    "K10bsu018_u:2748": " dvitīye gaṅgānadīvālikāsame 'saṃkhyeye purastimāyāṃ diśāyāṃ buddhakṣetraparamāṇurajaḥsamāni",
    "K10bsu018_u:2749": " buddhakṣetrāṇyatikramitvā tatra kaṣāyadhvaja nāma lokadhāturbhaviṣyati /",
    "K10bsu018_u:2750": " tatra tvaṃ satpuruṣānutarāṃ samyaksaṃbodhimabhisaṃbhotsyase,",
    "K10bsu018_u:2751": " śālendrarājo nāma tathāgato bhavisyasi yāvadbuddho bhagavān” /",
    "K10bsu018_u:2752": " vāyuviṣṇurāha - “yadi me bhadanta bhagavannevaṃrūpā āśā paripūryeta yadāhaṃ bhagavataḥ",
    "K10bsu018_u:2753": " pañcamaṇḍalena pādau vande tadā me bhagavān chatapuṇyalakṣaṇālaṅkṛtāvubhau caraṇau",
    "K10bsu018_u:2754": " mūrdhni sthāpayatu” /",
    "K10bsu018_u:2755": " yadā kulaputra vāyuviṣṇurmāṇavo bhagavataḥ pādayoḥ śirasā nipapāta tadā ratnagarbhastathāgataḥ ubhau caraṇau vāyuviṣṇorbodhisattvasya mūrdhni sthāpayitvāha -",
    "K10bsu018_u:2756": " “uttiṣṭha karuṇāśaya tīkṣṇaprajña carāhi caryā varabodhikāraṇāt /",
    "K10bsu018_u:2757": " chindāhi dhirādṛdhakleśabandhanaṃ bheṣyasi buddha hitānukampī” //",
    "K10bsu018_u:2758": " (KpSū 195)",
    "K10bsu018_u:2759": " atha khalu kulaputra jyotipālo māṇavako ratnagarbhasya tathāgatasya dakṣiṇaṃ jānumaṇḍalaṃ",
    "K10bsu018_u:2760": " pṛthvyāṃ pratiṣṭhāpyāha - “utpādayāmyahaṃ bhadanta bhagavannanuttarāyāṃ samyaksaṃbodhau cittaṃ /",
    "K10bsu018_u:2761": " asmin buddhakṣetre rāgadveṣamohasabhāgacittānāmavyavasthitakuśalākuśalāśayānāṃ sattvānāṃ catvāriṃśadvarṣasahasrāyuṣkāyāṃ prajāyāmanuttarāṃ samyaksaṃbodhimabhisaṃbudhyeyaṃ",
    "K10bsu018_u:2762": " ratnagarbhastathāgata āha - 'atikrāntānāṃ ekagaṅgānadīvālikāsamānāmasaṃkhyeyānāṃ avaśiṣṭe dvitīye sahā nāmāyaṃ lokadhāturbhaviṣyati /",
    "K10bsu018_u:2763": " kena kāreṇena sahetyucyate?",
    "K10bsu018_u:2764": " ' sahāste sattvā rāgasya sahāste dveṣasya sahāste mohasya sahāste kleśabandhanānāṃ,",
    "K10bsu018_u:2765": " tena kāreṇena sā lokadhātuḥ sahetyucyate /",
    "K10bsu018_u:2766": " tatra sahāyāṃ lokadhātau bhadrako nāma bhaviṣyati mahākalpaḥ /",
    "K10bsu018_u:2767": " kena kāraṇenocyate bhadraka iti? /",
    "K10bsu018_u:2768": " bhadrake mahākalpe rāgadveṣamohacaritānāṃ sattvānāṃ sahasraṃ mahākāruṇikānāṃ buddhānāṃ bhagavatāmutpatsyate /",
    "K10bsu018_u:2769": " tvamapi satpuruṣānupraviṣṭe bhadrake mahākalpe catvāriṃśadvarṣasāhasrikāyāṃ (KpSū 196)",
    "K10bsu018_u:2770": " prajāyāṃ sarvaprathamamanuttarāṃ samyaksaṃbodhimabhisaṃbhotsyase,",
    "K10bsu018_u:2771": " krakutsando nāma bhaviṣyasi tathāgato yāvadbuddho bhagavāṃstribhiryānairdharmaṃ deśayiṣyasi,",
    "K10bsu018_u:2772": " gaṇanātikrāntān sattvān saṃsāranadyāmuhyamānānuttārayiṣyasi,",
    "K10bsu018_u:2773": " nirvāṇapāre ca sthāpayiṣyasi ' /",
    "K10bsu018_u:2774": " atha khalu kulaputra jyotipālo bodhisattvo ratnagarbhasya tathāgatasya pañcamaṇḍalena pādau śirasā vanditvaikānte 'tikramya tasthau /",
    "K10bsu018_u:2775": " atha khalu kulaputra dvitīyastumbururnāma māṇavako ratnagarbhasya tathāgatasya purato niṣaṇṇaḥ /",
    "K10bsu018_u:2776": " “bhaviṣyāmyahaṃ bhadanta bhagavan krakutsandasya tathāgatasyānusaṃdhau triṃsadvarṣasahasrāyuṣkāyāṃ prajāyāṃ buddho loke” /",
    "K10bsu018_u:2777": " ratnagarbhastathāgata āha - “bhaviṣyasi tvaṃ māṇavakātikrānta ekagaṅgānadīvālikāsame",
    "K10bsu018_u:2778": " 'saṃkhyeye 'vaśiṣṭe dvitīye nadigaṅgāvālikāsame 'saṃkhyeye sahe buddhakṣetre 'nupraviṣṭe",
    "K10bsu018_u:2779": " bhadrakalpe krakutsandasya tathāgatasyānusaṃdhau triṃśadvarṣasāhasrikāyāṃ prajāyāṃ",
    "K10bsu018_u:2780": " kanakamunirnāma tathāgato bhaviṣyasi arhan samyaksaṃbuddho vighuṣṭaśabdo lokasya” /",
    "K10bsu018_u:2781": " sa bhagavataḥ sakāśādvyākaraṇaṃ śrutvā (KpSū 197)",
    "K10bsu018_u:2782": " ratnagarbhasya tathāgatasya pādau śirasā vanditvā pradakṣiṇīkṛtvā ratnagarbhasya tathāgatasyābhimukhamāsthāt,",
    "K10bsu018_u:2783": " puṣpairbhagavataḥ kāyamavakiramāṇaḥ prañjalibhūto bhagavantaṃ gāthābhistuṣṭhāva /",
    "K10bsu018_u:2784": " “susahita sumudita sumadhura vacanā askhalita aluḍita akaluṣa vimalā /",
    "K10bsu018_u:2785": " abhiśaya atiyati atimati matimā ṛṣivara jvala tuma munivara vṛṣabhī //",
    "K10bsu018_u:2786": " bahu tuma guṇadada guṇaśata bharitā sukhakara munivara naramanu namitā /",
    "K10bsu018_u:2787": " na hi anyu sattva vidyati tvayi samu tṛbhave tvayi adyi bahusattva bodhimārgi vyākṛtā” //",
    "K10bsu018_u:2788": " (KpSū 198)",
    "K10bsu018_u:2789": " atha khalu kulaputra viśvagupto nāma māṇavako ratnagarbhasya tathāgatasya purataḥ saptaratnamayaṃ pīṭhaṃ sthāpayitvā śatasahasramūlyena prajñapanena",
    "K10bsu018_u:2790": " tatra pīṭhe suvarṇapātraṃ sthāpayitvā saptaratnaparipūrṇasuvarṇamayaṃ bhṛṅgāraṃ saptaratnamayā yaṣṭirbuddhapramukhe bhikṣusaṅghe niyojitavān",
    "K10bsu018_u:2791": " sa āha - “bhaviṣyāmyahaṃ bhadanta bhagavannanāgate 'dhvanyatikrānta ekagaṅgānadīvālikāsame",
    "K10bsu018_u:2792": " 'saṃkhyeye 'vaśiṣṭe dvitīye tasmiṃśca bhadrakalpe tathāgato 'rhan samyaksaṃbuddho",
    "K10bsu018_u:2793": " vidyācaraṇasaṃpanno hīyamāne āyuṣi utpanne kaliyuganimitte tīvrarāgadveṣamohamānerṣyāmātsaryaparyutthitānāṃ",
    "K10bsu018_u:2794": " sattvānāṃ mithyādṛṣṭyakalyāṇamitrasanniśritānāṃ sattvānāmakuśalamūlaparyutthitacittānāṃ",
    "K10bsu018_u:2795": " kuśalamūlaparihīṇacittānāṃ samyagdṛṣṭivivarjitacittānāṃ mithyājīvākuśalacittānāṃ,",
    "K10bsu018_u:2796": " parinirvṛte kanakamunau tathāgate saddharme 'ntarhite 'ndhe loke 'nāyake viṃśativarṣasahasrikāyāṃ prajāyāṃ ahamanuttarāṃ samyaksaṃbodhimabhisaṃbudhyeyaṃ”",
    "K10bsu018_u:2797": " tasya kulaputra viśvaguptasya brāhmaṇasya ratnagarbhastathāgata āha - “sādhu sādhu brāhmaṇa mahāvidvān jñānasamanvāgataḥ,",
    "K10bsu018_u:2798": " tvaṃ satpuruṣotpanne kaliyuganimitte (KpSū 199)",
    "K10bsu018_u:2799": " yāvadviṃśativarṣasahasrikāyāṃ prajāyāmandhe loke 'nāyake praṇidhānaṃ kṛtaṃ /",
    "K10bsu018_u:2800": " tena tvaṃ satpuruṣa vidvagañjakaruṇāśrayo nāma bhavasva /",
    "K10bsu018_u:2801": " bhaviṣyasi tvaṃ vidvagañjakaruṇāśrayānāgate 'dhvanyatikrāntānāmekagaṅgānadīvālikāsamānāmavaśiṣṭe",
    "K10bsu018_u:2802": " dvitīye sahāyāṃ lokadhātau anupraviṣṭe bhadrake kalpe viṃśativarṣasahasrikāyāṃ prajāyāṃ",
    "K10bsu018_u:2803": " kāśyapo nāma tathāgato bhaviṣyasi yāvadbuddho bhagavān” /",
    "K10bsu018_u:2804": " atha khalu kulaputra vidvagañjakaruṇāśrayo bodhisattvo ratnagarbhasya tathāgatasya pañcamaṇḍalena pādau śirasā vanditvaikānte 'sthāt,",
    "K10bsu018_u:2805": " ratnagarbhaṃ tathāgataṃ puṣpamālyagandhacūrṇairavakirati,",
    "K10bsu018_u:2806": " ābhiśca gāthābhirabhistavamānaḥ /",
    "K10bsu018_u:2807": " “naravara hitakara ratikara janaka",
    "K10bsu018_u:2808": " smitamukha pramudita sumadhura vacanā /",
    "K10bsu018_u:2809": " sthānajñāna kuśala hitakarā daśabaladhara pravarā",
    "K10bsu018_u:2810": " jñānadhyānavimokṣapāramitā namo 'stu te sugate //",
    "K10bsu018_u:2811": " bahucaryacarita vikasitavadanā atulāya bodhiya vyākṛtā /",
    "K10bsu018_u:2812": " tvayā bahubodhisattvanayutā vandāma te naravarā sugatā” /",
    "K10bsu018_u:2813": " iti //",
    "K10bsu018_u:2814": " (KpSū 200)",
    "K10bsu018_u:2815": " atha khalu kulaputra samudrareṇurbrāhmaṇaścaturthaṃ vimalavaiśāyanaṃ māṇavakaṃ saṃcodayāṃ āsa /",
    "K10bsu018_u:2816": " atha khalu kulaputra vimalavaiśāyano māṇavako ratnagarbhasya tathāgatasya purataḥ sthitvāha - “evamevāhamasmin bhadrake kalpe bodhimākāṅkṣāmi,",
    "K10bsu018_u:2817": " na ca kevalamevaṃrūpaṃ kaliyuge /",
    "K10bsu018_u:2818": " yathā kāśyapasya tathāgatasya parinirvṛtasya daśavarṣasahasrikāyāṃ prajāyāṃ dānadamaparikṣīṇāśayānāṃ",
    "K10bsu018_u:2819": " sattvānāṃ saptadhanavirahitānāṃ akalyāṇamitre śāstṛsaṃjñāpratipannacittā bhavanti,",
    "K10bsu018_u:2820": " anarthikāstribhiḥ puṇyakriyāvastubhirbhavanti,",
    "K10bsu018_u:2821": " virahitāstribhiḥ sucaritairudyuktāstriṣu duṣcariteṣu kleśāndhakāravyākulacittā bhavanti,",
    "K10bsu018_u:2822": " anarthikāstribhiryānairna śakyaṃ tatkālaṃ kenacidbodhicaryāṃ niṣpādayituṃ /",
    "K10bsu018_u:2823": " kiṃ punarvarṣasahasrikāyāṃ; yāvatte (KpSū 201)",
    "K10bsu018_u:2824": " sattvā varṣaśatāyuṣkā bhavanti,",
    "K10bsu018_u:2825": " tatkālaṃ sattvānāṃ kuśalamūlasya nāsti nāma,",
    "K10bsu018_u:2826": " kiṃ punaḥ kuśalamūlacaryā;",
    "K10bsu018_u:2827": " tāvat pañcakaṣāye loke hāyamānā daśavarṣāyuṣkā bhavanti,",
    "K10bsu018_u:2828": " śastrāntarakalpe pratyupasthite tatkālamahaṃ devebhyo 'vatīrya sattvān paritrāyeyaṃ,",
    "K10bsu018_u:2829": " akuśalaṃ riñcitvā kuśale niyojayeyaṃ,",
    "K10bsu018_u:2830": " yāvaddaśasu kuśaleṣu karmapatheṣu sattvān pratiṣṭhāpayeyaṃ,",
    "K10bsu018_u:2831": " kleśāṃśca sattvānāṃ kuśalebhiḥ karmapathebhiḥ pariśodhayeyaṃ,",
    "K10bsu018_u:2832": " pañcakaṣāyaṃ ca parihāyeyaṃ /",
    "K10bsu018_u:2833": " yāvadaśītivarṣasahasrikāyāṃ prajāyāṃ ahamanuttarāṃ samyaksaṃbodhimabhisaṃbudhyeyaṃ,",
    "K10bsu018_u:2834": " mandarāgadveṣamohānāṃ avidyerṣyāmatsariṇāṃ sattvānāṃ dharmaṃ deśayeyaṃ,",
    "K10bsu018_u:2835": " triṣu ca yāneṣu saṃniyojayeyaṃ /",
    "K10bsu018_u:2836": " yadi me bhagavannevaṃrūpā āśā paripūryeta vyākarotu māṃ bhadanta bhagavannanuttarāyāṃ samyaksaṃbodhau /",
    "K10bsu018_u:2837": " yadāhaṃ bhadanta bhagavannevaṃrūpaṃ vyākaraṇaṃ na lapsyāmi,",
    "K10bsu018_u:2838": " na śrāvakabhūmiṃ prārthayāmi na ca pratyekabuddhabhūmiṃ yena yānena śīghraṃ saṃsārādvimucyāmi” /",
    "K10bsu018_u:2839": " (KpSū 202)",
    "K10bsu018_u:2840": " ratnagarbhastathāgata āha - “catvārīmāni brāhmaṇa bodhisattvānāṃ kuśīdavastūni;",
    "K10bsu018_u:2841": " yaiḥ kuśīdavastubhiḥ samanvāgatā ekatyā bodhisattvā dīrghasaṃsāralābhino dṛṣṭiprapāte saṃsāracārake duḥkhānyanubhavanti,",
    "K10bsu018_u:2842": " na ca kṣipramanuttarāṃ samyaksaṃbodhimanuprāpnuvanti /",
    "K10bsu018_u:2843": " katamāni catvāri? /",
    "K10bsu018_u:2844": " ihaikatyo bodhisattvo hīnācāro bhavati,",
    "K10bsu018_u:2845": " hīnasahāyaḥ,",
    "K10bsu018_u:2846": " hīnaparityāgaḥ,",
    "K10bsu018_u:2847": " hīnapraṇidhiḥ /",
    "K10bsu018_u:2848": " kathaṃ ca bodhisattvo hīnācāro bhavati?",
    "K10bsu018_u:2849": " ihaikatyo duḥśīlo bhavati,",
    "K10bsu018_u:2850": " kāyavāṅmanasā cāsaṃvṛtacārī bhavati,",
    "K10bsu018_u:2851": " śrāvakapratyekabuddhayānikaiḥ sārdhaṃ saṃsargacārī bhavati,",
    "K10bsu018_u:2852": " na ca sarvaparityāgī na sarvatraparityāgī bhavati,",
    "K10bsu018_u:2853": " devamanuṣyaśrīsukhābhilāṣī dānaṃ dadāti,",
    "K10bsu018_u:2854": " na cādhyāśayena buddhakṣetraguṇavyuhān pratigṛhṇāti vaineyamanavekṣya praṇidhānaṃ pratigṛhṇāti /",
    "K10bsu018_u:2855": " ebhiścaturbhirdharmaiḥ samanvāgataḥ kuśīdo bodhisattvaḥ ciraṃ saṃsāracārake duḥkhamanubhavati,",
    "K10bsu018_u:2856": " na ca kṣipramanuttarāṃ samyaksaṃbodhimanuprāpnoti /",
    "K10bsu018_u:2857": " caturbhirdharmaiḥ samanvāgato bodhisattvaḥ kṣipramanuttarāṃ samyaksaṃbodhimabhisaṃbudhyate /",
    "K10bsu018_u:2858": " katamaiścaturbhiḥ?",
    "K10bsu018_u:2859": " śīlavān bhavati kāyavāṅmanaḥ saṃvṛtacārī,",
    "K10bsu018_u:2860": " mahāyānasaṃprasthitaiḥ sārdhaṃ saṃsargacārī bhavati, (KpSū 203)",
    "K10bsu018_u:2861": " sarvaparityāgī sarvatraparityāgī sattvānāṃ duḥkhaparimocanārthaṃ karuṇācittotpādaṃ dadāti,",
    "K10bsu018_u:2862": " adhyāśayena buddhakṣetraguṇavyūhānvaineyaṃ avekṣya praṇidhānaṃ pratigṛhṇāti /",
    "K10bsu018_u:2863": " ebhiścaturbhirdharmaiḥ samanvāgato bodhisattvaḥ kṣipramanuttarāṃ samyaksaṃsaṃbodhimabhisaṃbudhyate /",
    "K10bsu018_u:2864": " catvāra ime dharmā bodhisattvamārgasyopastambhakarāḥ /",
    "K10bsu018_u:2865": " katame catvāraḥ? /",
    "K10bsu018_u:2866": " pāramitāsvabhiyogaḥ,",
    "K10bsu018_u:2867": " sattvānāṃ saṃgrahavastūtsargaḥ,",
    "K10bsu018_u:2868": " brahmavihārābhiniṣpādanatā,",
    "K10bsu018_u:2869": " abhijñāvikrīḍanātā /",
    "K10bsu018_u:2870": " caturbhirdharmairbodhisattvenātṛptavihāriṇā bhavitavyaṃ,",
    "K10bsu018_u:2871": " dānātṛptatayā dharmaśravaṇātṛptatayā bhāvanātṛptatayā sattvebhyaḥ saṅgrahavastvatṛptatayā viharatavyaṃ /",
    "K10bsu018_u:2872": " catvāra ime bodhisattvenākṣayā nidhayaḥ paripūrayitavyāḥ /",
    "K10bsu018_u:2873": " katame catvāraḥ?",
    "K10bsu018_u:2874": " śraddhā bodhisattvenākṣayo nidhiḥ paripūrayitavyaḥ,",
    "K10bsu018_u:2875": " dharmadeśanā pariṇāmanā daridrasattvaparigrahaścākṣayo nidhiḥ paripūrayitavyaḥ /",
    "K10bsu018_u:2876": " catasra imā bodhisattvapariśuddhiḥ /",
    "K10bsu018_u:2877": " katamāścatasraḥ?",
    "K10bsu018_u:2878": " nairātmyatayā śīlapariśuddhiḥ,",
    "K10bsu018_u:2879": " niḥsattvatayā samādhipariśuddhiḥ,",
    "K10bsu018_u:2880": " nirjīvatayā prajñāpariśuddhiḥ,",
    "K10bsu018_u:2881": " niṣpudgalatayā vimuktipariśuddhiḥ vimuktijñānadarśanatayā ca /",
    "K10bsu018_u:2882": " catvāro dharmā bodhisattvena paripūrayitavyāḥ, (KpSū 204)",
    "K10bsu018_u:2883": " yairbodhisattvāḥ kṣipramanuttarāṃ samyaksaṃbodhimabhisaṃbudhyanti,",
    "K10bsu018_u:2884": " ākāśacakraṃ pravartayanti,",
    "K10bsu018_u:2885": " acintyacakramatulyacakraṃ anabhilāpyacakraṃ nairyāṇikacakraṃ nairvedhikacakraṃ apravṛtticakraṃ pravartayanti /",
    "K10bsu018_u:2886": " bhaviṣyasi tvaṃ vimalavaiśāyanānāgate 'dhvanyatikrānta ekagaṅgānadīvālikāsame 'saṃkhyeye",
    "K10bsu018_u:2887": " 'cirapraviṣṭe bhadrake kalpe praśānte pañcakaṣāye kāle vardhamāne āyuṣi aśītivarṣasahasrikāyāṃ",
    "K10bsu018_u:2888": " prajāyāmanuttarāṃ samyaksaṃbodhimabhisaṃbhotsyase,",
    "K10bsu018_u:2889": " maitreyo nāma bhaviṣyasi tathāgato yāvadbuddho bhagavān” /",
    "K10bsu018_u:2890": " atha vimalavaiśāyano brāhmaṇo ratnagarbhasya tathāgatasya pañcamaṇḍalena pādābhivandanaṃ kṛtvaikānte sthitvā puṣpamālyacurṇairbhagavataḥ pūjodyukto gāthābhirabhiṣṭauti /",
    "K10bsu018_u:2891": " “bhava nātha lalāṭaviśālā rucirorṇā himavarṇā",
    "K10bsu018_u:2892": " kanakagirikūṭā sadṛśāstu manāthā /",
    "K10bsu018_u:2893": " kaste na nayu muni vṛṣabhā lokapradīpā guṇaśatabharitā",
    "K10bsu018_u:2894": " kālo 'yaṃ me uktaṃ bhavahi buddhajage” //",
    "K10bsu018_u:2895": " (KpSū 205)",
    "K10bsu018_u:2896": " sarve samudrareṇunā brāhmaṇena purohitena sahasraṃ vedapāṭhakānāṃ bodhau samādāpitāṃ /",
    "K10bsu018_u:2897": " yathā krakutsandaḥ kanakamuniḥ kāśyapo maitreyo vyākṛta evaṃ siṃhaḥ pradyotaḥ yāvaddvirūnaṃ",
    "K10bsu018_u:2898": " sahasraṃ vedapāṭhakānāṃ māṇavakānāṃ sarve 'smin bhadrake kalpe 'nuttarāyāṃ samyaksaṃbodhau",
    "K10bsu018_u:2899": " praṇidhānaṃ kṛtavantaḥ,",
    "K10bsu018_u:2900": " sarve ratnagarbheṇa tathāgatenāsminneva bhadrake kalpe 'nuttarāyāṃ samyaksaṃbodhau vyavasthāpitāḥ /",
    "K10bsu018_u:2901": " yasteṣāṃ sarvakanyasaḥ purohitena saṃcoditaḥ /",
    "K10bsu018_u:2902": " “kiṃ bho mahābalavegadhārī dīrghaṃ nirīkṣase? /",
    "K10bsu018_u:2903": " utpādayasva sattveṣu mahākaruṇāṃ” /",
    "K10bsu018_u:2904": " imābhiśca gāthābhirvijñāpayati /",
    "K10bsu018_u:2905": " “ye sattvā jarāvyādhimṛtyubhirbhayā tṛṣṇā nadī patitā /",
    "K10bsu018_u:2906": " (KpSū 206)",
    "K10bsu018_u:2907": " prakṣiptā bhavacārake pratibhayaṃ skandhe niviṣṭā narāḥ /",
    "K10bsu018_u:2908": " pītvā kleśaviṣaṃ parasparavadhaṃ duḥkhārṇave saṃsthitā /",
    "K10bsu018_u:2909": " mohe andhe praṇaṣṭamārge aśubhasaṃsārayantre bhraman /",
    "K10bsu018_u:2910": " duḥkhena jālitabhūta sarvatribhaveya mithyāya dṛṣṭi sthitāḥ /",
    "K10bsu018_u:2911": " sarvaprāṇa bhramanti pañcagatibhiścakraṃ yathā vartate /",
    "K10bsu018_u:2912": " dharmā cakṣu vihīna pañcagatibhiratrāṇa sattvān smarī /",
    "K10bsu018_u:2913": " bhāve prajña jahitvā kaṅkṣavimati bodhāya candaṃ jane /",
    "K10bsu018_u:2914": " tṛṣṇāśokanudo bhavāhi jagato sattvāna bandhurbhavā /",
    "K10bsu018_u:2915": " (KpSū 207)",
    "K10bsu018_u:2916": " kleśabandhanamokṣaṇārthaṃ jagato bodhāya cittaṃ name /",
    "K10bsu018_u:2917": " dharmacakṣurvihīna mohavigatamārgaṃ ca śreṣṭa dada /",
    "K10bsu018_u:2918": " saṃsārabhavacārakeṣu jvalitāṃ dharmarasena tarpayā /",
    "K10bsu018_u:2919": " tvaṃ śīghraṃ upasaṃkramya hitakarapādā nipatyaṃ mune /",
    "K10bsu018_u:2920": " sarvā bho praṇidhi praśastra sudṛḍha buddho bhava nāyakaḥ /",
    "K10bsu018_u:2921": " sattvaśvāsakaro bhavāhi jagataḥ sattvārṇavā uddhare /",
    "K10bsu018_u:2922": " mokṣamārgapraṇīta indriyabalabodhyaṅgadātā bhavet /",
    "K10bsu018_u:2923": " dharmavarṣamutsṛja dharmajaladaṃ sattvāna duḥkhaṃ śamet” //",
    "K10bsu018_u:2924": " sa ca kulaputra mahābalavegadhārī māṇavaka āha - (KpSū 208)",
    "K10bsu018_u:2925": " “nāhaṃ bho upādhyāya saṃsārābhirāmāṃ śrīmākāṅkṣāmi,",
    "K10bsu018_u:2926": " na ca punaḥ śrāvakapratyekabuddhayānābhilāśī;",
    "K10bsu018_u:2927": " anuttarayānamākāṅkṣāmi /",
    "K10bsu018_u:2928": " muhūrtaṃ bho upādhyāya pratīkṣāhi,",
    "K10bsu018_u:2929": " śṛṇuṣva yathāhaṃ siṃhanādaṃ nadāmi” //",
    "K10bsu018_u:2930": " atha khalu kulaputra samudrareṇurbrāhmaṇastato 'bhiniṣkramya svakāṃ pañcabrāhmaṇadārakānupasthāyakānāmantrayitvovāca - “bho dārakā utpādayatānuttarāyāṃ samyaksaṃbodhau cittaṃ” /",
    "K10bsu018_u:2931": " te 'pyāhuḥ /",
    "K10bsu018_u:2932": " “nāsmākaṃ kiñcid asti yad vayaṃ buddhapramukhasya bhikṣusaṅghasya niryātayāmaḥ /",
    "K10bsu018_u:2933": " kathaṃ ca vayamanavaruptakuśalamūlā bodhicittamutpādayāmaḥ?“",
    "K10bsu018_u:2934": " atha khalu kulaputra samudrareṇurbrāhmaṇo 'grapurohitaḥ prathamaḥ karabhujo nāmopasthāyakaḥ tasya saptaratnamayaṃ karṇavibhūṣaṇaṃ datvā,",
    "K10bsu018_u:2935": " dvitīyaḥ sthālabhujo nāmopasthāyakaḥ tasya dvitīyaṃ saptaratnamayaṃ karṇaveṭhakaṃ datvā,",
    "K10bsu018_u:2936": " tṛtīyaḥ jalabhujo nāmopasthāyakastasya saptaratnamayaṃ pīṭhaṃ dadāti,",
    "K10bsu018_u:2937": " ceturthaḥ vegabhujo (KpSū 209)",
    "K10bsu018_u:2938": " nāmopasthāyakastasya saptaratnamayaṃ daṇḍaṃ dadāti,",
    "K10bsu018_u:2939": " pañcamaḥ sārabhujo nāmopasthāyakastasya sarvasauvarṇabhṛṅgāraṃ datvovāca /",
    "K10bsu018_u:2940": " “gacchata yūyaṃ māṇavakā imāni vastūni buddhapramukhasya bhikṣusaṅghasya niryātayitvānuttarāyāṃ samyaksaṃbodhau cittamutpādayatha” /",
    "K10bsu018_u:2941": " atha te pañcopasthāyakā gatvā bhagavatsakāśaṃ tāni vastuni yathā nikṣiptāni buddhapramukhasya bhikṣusaṅghasya niryātayitvaivamāhuḥ /",
    "K10bsu018_u:2942": " “vyākarotvasmākaṃ bhagavānanuttarāyāṃ samyaksaṃbodhau,",
    "K10bsu018_u:2943": " tasmiṃśca bhadrake kalpe vayemanuttarāṃ samyaksaṃbodhimabhisaṃbudhyamahi” /",
    "K10bsu018_u:2944": " peyālaṃ, vyākṛtāḥ kulaputra ratnagarbheṇa tathāgatena karabhujo māṇavako bodhāya bhadrakalpe dṛḍhasvaro nāma bhaviṣyati tathāgataḥ,",
    "K10bsu018_u:2945": " sthālabhujastadantare sukhendriyamatirnāma bhaviṣyati tathāgataḥ,",
    "K10bsu018_u:2946": " tasyānantare jalabhujaḥ sārthavādirnāma bhaviṣyati tathāgataḥ,",
    "K10bsu018_u:2947": " tasyānusaṃdheḥ vegabhujaḥ priyaprasanno nāma bhaviṣyati tathāgataḥ, (KpSū 210)",
    "K10bsu018_u:2948": " tasyānusaṃdheḥ sārabhujo nāma māṇavako haripatracūḍo nāma bhaviṣyati tathāgataḥ /",
    "K10bsu018_u:2949": " samanantaravyākṛtāste pañcabhadrakalpikā māṇavakāḥ purohitaḥ punarapi mahābalavegadhāriṇamāha - “mahābalavegadhārī gṛhṇāhi buddhakṣetraguṇavyūhān,",
    "K10bsu018_u:2950": " karohi praṇidhānaṃ bhagavataḥ sakāśādyādṛśamākāṅkṣasi,",
    "K10bsu018_u:2951": " nimantrayāhi sarvasattvān dharmarasena,",
    "K10bsu018_u:2952": " carāhi ca dṛḍhavīryeṇa svakaṃ bodhicārikāṃ /",
    "K10bsu018_u:2953": " mā bhūyo dīrghaṃ nirīkṣasva” /",
    "K10bsu018_u:2954": " bāhunā ca gṛhītvā bhagavato 'ntikamupanītaḥ /",
    "K10bsu018_u:2955": " sa ca kulaputra mahābalavegadhārī māṇavako bhagavataḥ purato niṣaṇṇaścāha - “kiyadbahavo bhagavannanāgate 'dhvani munibhāskarā asmin bhadrakalpe",
    "K10bsu018_u:2956": " ” ratnagarbhastathāgata āha - “tasmin māṇavaka bhadrake kalpe caturuttaraṃ sahasraṃ munibhāskarāṇāṃ udayaḥ /",
    "K10bsu018_u:2957": " māṇavaka āha - “yāvatteṣāṃ bhadanta bhagavan bhadrake mahākalpe nirvṛtānāṃ jinasūryāṇāṃ paścimako sārabhujo (KpSū 211)",
    "K10bsu018_u:2958": " nāma māṇavako 'nuttarāṃ samyaksaṃbodhimabhisaṃbhotsyate haripatracūḍo nāma bhaviṣyati tathāgata,",
    "K10bsu018_u:2959": " tāvacciramahaṃ bodhisattvacārikāṃ cariṣyāmi vividhavratatapacaryādānadamasaṃyamaśrutavīryakṣāntisauratyapuṇyaprajñāsaṃbhāraṃ samudānayamānaḥ",
    "K10bsu018_u:2960": " sarveṣāṃ ca bhadrakalpikānāmacirābhisaṃbuddhānāṃ prathamaṃ piṇḍapātaṃ dadyāṃ;",
    "K10bsu018_u:2961": " parinirvṛtānāṃ ca śarīrapūjāṃ kuryāṃ;",
    "K10bsu018_u:2962": " teṣāṃ ca saddharmadhārako bhaveyaṃ /",
    "K10bsu018_u:2963": " śīlavirahitān sattvān śīlasaṃpadi samādāpayeyaṃ niveśayeyaṃ pratiṣṭhāpayeyaṃ;",
    "K10bsu018_u:2964": " dṛṣṭivirahitān saṅkaṭaprāptān sattvān samyakdṛṣṭyāṃ samādāpayeyaṃ niveśayeyaṃ pratiṣṭhāpayeyaṃ;",
    "K10bsu018_u:2965": " evamāśayavirahitān samyagāśaye pratiṣṭhāpayeyaṃ;",
    "K10bsu018_u:2966": " evamācāravirahitānācāre pratiṣṭhāpayeyaṃ;",
    "K10bsu018_u:2967": " nānāvidhānāṃ sattvānāṃ kuśalacaryāṃ nidarśayeyaṃ /",
    "K10bsu018_u:2968": " teṣāṃ ca buddhānāṃ bhagavatāmacirāstāṅgate saddharme punarahaṃ saddharmanetrī saddharmaparigrahaṃ saddharmasyotpādaṃ saddharmapradīpaṃ loke jvālayeyaṃ /",
    "K10bsu018_u:2969": " śastrāntarakalpakālasamaye sattvān prāṇātipātavairamaṇyāṃ pratiṣṭhāpayeyaṃ yāvat samyagdṛṣṭyāṃ;",
    "K10bsu018_u:2970": " daśākuśalakarmapathebhyaḥ sattvān kumārgāduddhṛtya samyakpathe sthāpayeyaṃ;",
    "K10bsu018_u:2971": " duścaritāndhakāraṃ (KpSū 212)",
    "K10bsu018_u:2972": " ca nāśayeyaṃ;",
    "K10bsu018_u:2973": " sucaritālokaṃ ca nidarśayeyaṃ;",
    "K10bsu018_u:2974": " kalpakaṣāyaṃ yāvaccāyurdṛṣṭikleśakaṣāyaṃ ca loke nāśayeyaṃ /",
    "K10bsu018_u:2975": " durbhikṣāntarakalpakālasamaye 'haṃ sattvāṃ dānapāramitāyāṃ niyojayeyaṃ yāvat prajñāpāramitāyāṃ samādāpayeyaṃ niveśayeyaṃ;",
    "K10bsu018_u:2976": " ṣaṭpāramitāsvahaṃ sattvān niyojayamānaḥ sarvadurbhikṣāndhakārakalikaluṣaraṇavairavigrahavivādaṃ śamayeyaṃ;",
    "K10bsu018_u:2977": " sattvānāṃ santatau kleśānalaṃ śamayeyaṃ /",
    "K10bsu018_u:2978": " rogāntarakalpakālasamaye cāhaṃ sattvāṃ ṣaṭpārāyaṇīyeṣu samādāpayeyaṃ;",
    "K10bsu018_u:2979": " caturṣu saṅgrahavastuṣu niyojayeyaṃ pratiṣṭhāpayeyaṃ;",
    "K10bsu018_u:2980": " rogāndhakāraṃ ca sattvānāṃ vidhvaṃsayeyaṃ,",
    "K10bsu018_u:2981": " yāvat sattvānāṃ santatau kleśaṃ praśamayeyaṃ /",
    "K10bsu018_u:2982": " sarve sahe buddhakṣetre bhadrakalpe sattvānevaṃrūpairvyasanaiḥ parimocayeyaṃ /",
    "K10bsu018_u:2983": " yadā caturuttaraṃ sahasraṃ buddhā bhagavanto bhadrake mahākalpe utpannā nirvṛtāśca bhaveyuḥ,",
    "K10bsu018_u:2984": " sarveṇa sarvaṃ ca saddharmanetrī antarhitā bhavet,",
    "K10bsu018_u:2985": " tataḥ paścādahamanuttarāṃ samyaksaṃbodhimabhisaṃbudhyeyaṃ /",
    "K10bsu018_u:2986": " yāvāṃścaturuttarasahasrāṇāṃ bhadrakalpikānāṃ buddhānāṃ bhagavatāmāyurbhavet tāntakam mama bodhiprāptasya dīrghamāyurbhavet;",
    "K10bsu018_u:2987": " yāvāṃśca teṣāṃ śrāvakasaṅgho bhavet tāvān mamaikasya śrāvakasaṅghaḥ syāt; (KpSū 213)",
    "K10bsu018_u:2988": " yāvataśca te kalpaiścaturuttaraṃ",
    "K10bsu018_u:2989": " buddhasahasraṃ sattvān viniyet tāvataḥ sattvān ahaṃ vinayeyaṃ /",
    "K10bsu018_u:2990": " ye ca teṣāṃ buddhānāṃ bhagavatāṃ śrāvakaśikṣāyāṃ skhaleyurdṛṣṭiprapāte vā prapateyurbuddhānāṃ bhagavatāṃ sakāśe 'gauravacittāḥ praduṣṭacittā",
    "K10bsu018_u:2991": " dharme saṅghe ca skhalitacittā bhaveyuḥ,",
    "K10bsu018_u:2992": " rāgacittā āryāpavādāḥ ānantaryakārāśca bhaveyurbodhiprāptaścāhaṃ sarvān saṃsārapaṅkāduddhareyaṃ,",
    "K10bsu018_u:2993": " abhayapure ca nirvāṇanagare prāveśayeyaṃ /",
    "K10bsu018_u:2994": " yāvan mama parinirvṛtasya saddharmakṣayo na bhavet tāvad bhadrakamahākalpe 'kṣayo bhaveyaṃ;",
    "K10bsu018_u:2995": " niṣṭhite mama saddharme niṣṭhite bhadrakalpe,",
    "K10bsu018_u:2996": " ye mama dhātavo janmaśarīraḥ te 'prameyāsaṃkhyeyāstathāgatavigrahāḥ saṃtiṣṭheran dvātriṃśadbhirmahāpuruṣalakṣaṇaiḥ samalaṅkṛtagātrāḥ,",
    "K10bsu018_u:2997": " ekaikaṃ lakṣaṇamaśītibhiranuvyañjanaiḥ samalaṅkṛtaṃ bhavet /",
    "K10bsu018_u:2998": " te ca tathāgatavigrahā daśasu dikṣvaprameyebhyo 'saṃkhyeyebhyaḥ śūnyebhyo buddhakṣetrebhyo (KpSū 214)",
    "K10bsu018_u:2999": " gatvā ekaiko buddhavigraho 'prameyāsaṃkhyeyāṃ tribhiryānaiḥ sattvān samādāpayet niveśayet pratiṣṭhāpayed;",
    "K10bsu018_u:3000": " yatra buddhakṣetre 'ntarakalpe na nāśo bhavet tatra tathāgatavigrahaḥ sattvān paritrāyedyathā pūrvoktaṃ tathā paścāccintāmaṇiḥ prādurbhavet;",
    "K10bsu018_u:3001": " yeśu buddhakṣetreṣu sattvā ratnavirahitā bhaveyuḥ teṣu buddhakṣetreṣu gatvā ratnavṛṣṭiḥ pravarṣānnidhayaśca saṃdarśayeyuḥ;",
    "K10bsu018_u:3002": " yeṣu ca buddhakṣetreṣu sattvāḥ kuśalakriyāvirahitā bhaveyuḥ vyādhibhīḥ kliṣṭāsteṣu buddhakṣetresu gośīrṣoragasārakālānusārī gandhavṛṣṭiḥ pravarṣeyuḥ,",
    "K10bsu018_u:3003": " sā ca gandhavṛṣṭiḥ sattvānāṃ kleśavyādhīrdṛṣṭivyādhīḥ kāyavyādhīśca praśamayet;",
    "K10bsu018_u:3004": " tataste sattvāḥ puṇyakriyāvastuṣvabhiyuktā bhaveyuḥ svargaparāyaṇā bhaveyuḥ /",
    "K10bsu018_u:3005": " evaṃrūpamahaṃ bhadanta bhagavan bodhicārikāṃ caramāṇaḥ sattvān paritrāyeyaṃ /",
    "K10bsu018_u:3006": " bodhiprāptaścāhamevaṃrūpaṃ buddhakāryaṃ kuryāṃ;",
    "K10bsu018_u:3007": " parinirvṛtaścāhamevānantāparyantebhyo buddhakṣetrebhyaḥ sattvān paritrāyeyaṃ /",
    "K10bsu018_u:3008": " yadi me bhadanta bhagavannaivaṃrūpā āśā paripūryetā na ca sattvānāṃ bhaiṣajyabhūto (KpSū 215)",
    "K10bsu018_u:3009": " bhaveyaṃ, visaṃvāditā me buddhā bhagavanto bhaveyurye daśasu dikṣvanatāparyanteṣu lokadhātuṣu tiṣṭhanti dhriyanti yāpayanti sattvānāṃ dharmaṃ",
    "K10bsu018_u:3010": " mā me bhagavān vyākuryādanuttarāyāṃ samyaksaṃbodhau /",
    "K10bsu018_u:3011": " ye 'pi te saṃpratipannāṃ bhagavan bahuprāṇakoṭyo 'nuttarāyāṃ samyaksaṃbodhau vyākṛtāḥ sattvāstān ahaṃ buddhān bhagavato virādhayeyaṃ,",
    "K10bsu018_u:3012": " mā cārādhayeyaṃ,",
    "K10bsu018_u:3013": " mā ca me bhūyo bodhihetoḥ saṃsāre saṃsāramāṇasya buddhaśabdo dharmaśabdaḥ saṅghaśabdaḥ kuśalaśabdaḥ kuśalakarmakriyāśabdaḥ śrotrapatheṣu nipatet,",
    "K10bsu018_u:3014": " nityamahamavīciparyāpanno bhaveyaṃ,",
    "K10bsu018_u:3015": " yadi me bhagavannaivaṃrūpā āśā paripuryeta” /",
    "K10bsu018_u:3016": " atha ratnagarbhastathāgato mahābalavegadhāriṇo māṇavakasya sādhukāramadāt /",
    "K10bsu018_u:3017": " “sādhu sādhu satpuruṣa,",
    "K10bsu018_u:3018": " bhaviṣyasi tvaṃ satpuruṣa sattvānāṃ bhaiṣajyabhūtaḥ duḥkhebhyaśca parimocakastena tvaṃ satpuruṣa bhaiṣajyarājajyotirvimalo nāma bhavasva /",
    "K10bsu018_u:3019": " bhaviṣyasi tvaṃ bhaiṣajyarājajyotirvimalānāgate (KpSū 216)",
    "K10bsu018_u:3020": " 'dhvanyekasmin gaṅgānadīvālikāsame 'saṃkhyeye 'tikrānte 'nupraviṣṭe dvitīye gaṅgānadīvālikāsame",
    "K10bsu018_u:3021": " 'saṃkhyeye bhadrake kalpe caturuttarasya buddhasahasrasyācirābhisaṃbuddhānāṃ piṇḍapātaṃ",
    "K10bsu018_u:3022": " dāsyasi yāvadyathā svayaṃ praṇidhānaṃ kṛtaṃ,",
    "K10bsu018_u:3023": " nirvṛtasya ca haripatracūḍabhadrasya tathāgatasya saddharme 'ntarhite 'nuttarāṃ samyaksaṃbodhimabhisaṃbhotsyase,",
    "K10bsu018_u:3024": " rocaśca nāma tathāgato bhaviṣyasi yāvadbuddho bhagavān /",
    "K10bsu018_u:3025": " ardhakalpaṃ ca te āyurbhaviṣyati,",
    "K10bsu018_u:3026": " yāvacca tasya caturuttarasya buddhasahasrasya bhadrakalpikānāṃ śrāvakasaṅgho bhaviṣyati tāvacca tavaikasya śrāvakasaṅgho bhaviṣyati,",
    "K10bsu018_u:3027": " tāvataśca sattvān vinayiṣyasi /",
    "K10bsu018_u:3028": " parinirvṛtasya ca saddharmāntardhānaṃ bhadrakasya mahākalpasya kalpakṣayo na bhaviṣyati;",
    "K10bsu018_u:3029": " etāvantaśca buddhavigrahā bhaviṣyanti,",
    "K10bsu018_u:3030": " yāvacchūnyeṣu buddhakṣetreṣu gandhavṛṣṭiḥ sattvānāṃ kleśavyādhirdṛṣṭivyādhīḥ kāyavyādhīśca śamayiṣyati,",
    "K10bsu018_u:3031": " triṣu caiva puṇyakriyāvastuṣu sattvān pratiṣṭhāpayiṣyanti svargaparāyaṇāṃśca” /",
    "K10bsu018_u:3032": " (KpSū 217)",
    "K10bsu018_u:3033": " atha khalu kulaputra bhaiṣajyarājajyotirvimalo bodhisattva āha - “yadi me bhadanta",
    "K10bsu018_u:3034": " bhagavannevaṃrūpā āśā paripūryeta tathā me bhagavān satapuṇyalakṣaṇālaṅkṛtena pāṇinā",
    "K10bsu018_u:3035": " mūrdhānāṃ sparśatu” /",
    "K10bsu018_u:3036": " atha khalu kulaputra ratnagarbhastathāgataḥ śatapuṇyalakṣaṇālaṅkṛtena pāṇinā bhaiṣajyarājajyotirvimalasya bodhisattvasya mūrdhānaṃ parimārjayitvā tasthau /",
    "K10bsu018_u:3037": " atha khalu kulaputra bhaiṣajyarājajyotirvimalo bodhisattvastuṣṭa udagra āttamanāḥ",
    "K10bsu018_u:3038": " pramuditacitto ratnagarbhasya tathāgatasya pañcamaṇḍalena pādau śirasā vanditavaikānte 'tikramya sthitaṃ /",
    "K10bsu018_u:3039": " samudrareṇurbrāhmaṇo divyena kauśikavastreṇācchādayitvovāca /",
    "K10bsu018_u:3040": " “sādhu sādhu satpuruṣa,",
    "K10bsu018_u:3041": " śobhanaṃ praṇidhānaṃ kṛtaṃ /",
    "K10bsu018_u:3042": " na bhūyastvayā mamopasthānaṃ kartavyaṃ /",
    "K10bsu018_u:3043": " yathā sukhameva viharasva” //",
    "K10bsu018_u:3044": " atha khalu kulaputra samudrareṇorbrāhmaṇasyaitadabhavat - “mayā bahavaḥ prāṇakoṭīnayutaśatasahasrāṇyanuttarāyāṃ samyaksaṃbodhau samādāpitāni,",
    "K10bsu018_u:3045": " yathedaṃ (KpSū 218)",
    "K10bsu018_u:3046": " sarvāvantaṃ parṣadaṃ paśyāmi sarvaiścemairmahāsattvairudārodārāṇi praṇidhānāni kṛtāni",
    "K10bsu018_u:3047": " prasannāni ca buddhakṣetrāṇi parigṛhītāni sthāpayitvā vāyuviṣṇunānyairbodhisattvaiḥ",
    "K10bsu018_u:3048": " kaliyugaṃ parivarjitaṃ /",
    "K10bsu018_u:3049": " mayāpi kaliyugakāle vartamāne sattvā dharmarasena tarpayitavyā,",
    "K10bsu018_u:3050": " dṛdhaśca vyavasāyaḥ kartavyaḥ /",
    "K10bsu018_u:3051": " tathārūpeṇa ca mayā praṇidhānena siṃhanādo naditavyaḥ /",
    "K10bsu018_u:3052": " yatheyaṃ sarvā bodhisattvaparṣadāścaryaprāptā bhavet,",
    "K10bsu018_u:3053": " sarvāvatī ceyaṃ parṣā sadevagandharvamāṇuṣāsuraśca loko 'yaṃ māṃ prāñjalībhūto namasyeta pūjāṃ ca kuryād /",
    "K10bsu018_u:3054": " ayaṃ ca me buddho bhagavān sādhukāramanuprayacchet vyākuryāt,",
    "K10bsu018_u:3055": " tathā ye ca daśasu dikṣu buddhā bhagavantaḥ tiṣṭhanti yāpayanti sattvānāṃ dharmaṃ deśayanti te 'pi buddhā bhagavanto mama siṃhanādaṃ nadataḥ sādhukāraṃ pradadyuḥ,",
    "K10bsu018_u:3056": " vyākuryuścānutarāyāṃ samyaksaṃbodhau,",
    "K10bsu018_u:3057": " dūtāṃśca preṣayeyuryat sarvāvatīyaṃ parṣat śṛṇuyāt tāṃśca dūtān paśyet /",
    "K10bsu018_u:3058": " ye 'pi ca tasyāṃ paścātkāle mahākaruṇāsamanvāgatā bodhisattvāste 'pyevaṃrūpaṃ kliṣṭaṃ buddhakṣetraṃ mahākaliyugakāle bodhiṃ (KpSū 219)",
    "K10bsu018_u:3059": " praṇidhānena pratigṛhṇīyurdharmadurbhikṣakāntāre kleśaughairuhyamānān sattvān paritrāyeyuḥ,",
    "K10bsu018_u:3060": " buddhakāryaṃ ca kuryuḥ,",
    "K10bsu018_u:3061": " sattvānāṃ dharmaṃ deśayeyuḥ /",
    "K10bsu018_u:3062": " yāvat parinirvṛtasyāpi me 'cintyāḥ kalpakoṭīnayutaśatasahasrātikrānte daśasu dikṣvatulyebhyo",
    "K10bsu018_u:3063": " 'parimāṇebhyaśca buddhakṣetrebhyo 'parimāṇā buddhā bhagavanto mama parinirvṛtasya varṇaṃ bhāṣeran,",
    "K10bsu018_u:3064": " yaśaśca ghoṣaṃ ca cārayeyuḥ,",
    "K10bsu018_u:3065": " bodhisattvānāṃ cāgrato mama praṇidhānanetrīmudbhāvayeyuḥ /",
    "K10bsu018_u:3066": " te ca bodhisattvā mama karuṇāparibhāvitādhiṣṭānaṃ praṇidhānaṃ śrutvā paramāścaryaprāptā bhaveyuḥ,",
    "K10bsu018_u:3067": " te 'pi sattvebhyo mahākaruṇāṃ sarjayeyuḥ;",
    "K10bsu018_u:3068": " tataśca te evaṃrūpaṃ eva praṇidhānaṃ pratigṛhṇīyuryathāhametarhi pratigṛhṇāmi,",
    "K10bsu018_u:3069": " te 'pyevaṃrūpe kliṣṭe buddhakṣetre bodhimabhisaṃbudhyeyuḥ /",
    "K10bsu018_u:3070": " caturbhiroghaiḥ sattvān pratyuhyamānānuttārayeyuḥ,",
    "K10bsu018_u:3071": " tribhiśca yānairvinayeyuḥ,",
    "K10bsu018_u:3072": " yāvannirvāṇapathe sthāpayeyuḥ” /",
    "K10bsu018_u:3073": " evaṃrūpaṃ kulaputra samudrareṇurbrāhmaṇo agrapurohito mahākaruṇāparibhāvaṃ praṇidhānaṃ sarjayitvā,",
    "K10bsu018_u:3074": " ekāṃśaṃ cīvaraṃ prāvṛtya yena ratnagarbhastathāgatastenopasaṃkrāmati (KpSū 220) sma /",
    "K10bsu018_u:3075": " tena khalu punaḥ samayena bahudevakoṭīniyutaśatasahasrāṇi gaganatale divyāni tūryakoṭīniyutaśatasahasrāṇi vādyanti puṣpavṛṣṭiśca pravarṣitā,",
    "K10bsu018_u:3076": " ekakaṇṭhena codāharanti /",
    "K10bsu018_u:3077": " “sādhu sādhu satpuruṣa,",
    "K10bsu018_u:3078": " upasaṃkrama tvaṃ bhagavataḥ sakāśaṃ /",
    "K10bsu018_u:3079": " gṛhṇa tvaṃ pravarapraṇidhānaṃ /",
    "K10bsu018_u:3080": " kleśavyākule loke praśamayiṣyasi duḥkhaskandhaṃ sattvānāṃ jñānatoyena praśamayiṣyasi” /",
    "K10bsu018_u:3081": " sarvāvatī sā parṣatprāñjalībhūtā abhimukhā ekakaṇṭhena vadati /",
    "K10bsu018_u:3082": " “sādhu sādhu satpuruṣa,",
    "K10bsu018_u:3083": " pravarapaṇḍitāsmākaṃ hitakara kuruṣva dṛḍhapraṇidhānaṃ pravarabuddhimayaṃ śṛṇomaḥ” /",
    "K10bsu018_u:3084": " purohitaścopasaṃkrāmati yadā ca nikṣiptaṃ purohitena bhagavataḥ sakāśe jānumaṇḍalaṃ,",
    "K10bsu018_u:3085": " tāvaccāyaṃ trisāhasramahāsāhasro lokadhātuḥ sarvāvatīdaṃ saṃtaraṇaṃ buddhakṣetraṃ kaṃpati prakaṃpati calati pracalati kṣubhyati prakṣubhyati vedhati pravedhati,",
    "K10bsu018_u:3086": " aghaṭṭitāni tūryāni pravādyanti;",
    "K10bsu018_u:3087": " ye ca mṛgapakṣiṇaste sarve manojñaṃ snigdhaṃ ca śabdamudīrayanti,",
    "K10bsu018_u:3088": " vṛkṣāśca puṣpāṇi pramuñcanti /",
    "K10bsu018_u:3089": " ye kecidasmiṃstrisāhasramahāsāhasre lokadhātau pṛthivīṃ niśritya bhūtāḥ prativasanti ye bodhau samādāpitā ye na ca samādāpitāḥ,",
    "K10bsu018_u:3090": " sthāpayitvā nairāyikāṃ yāmalaukikāṃ ca, sarve (KpSū 221)",
    "K10bsu018_u:3091": " hitacittāḥ kalyāṇacittā avairacittā akaluṣacittā maitricittā āścaryacittā babhūvuḥ /",
    "K10bsu018_u:3092": " ye sattvāḥ svargacarāste khe sthā evaṃ paramaprītimanasaḥ,",
    "K10bsu018_u:3093": " puṣpairmālyairgandhairvādyai ratnacchatrairdhvajaiḥ patākābhirvastraduṣyaiḥ snigdhamanojñaṃ śabdaṃ brāhmaṇasya praṇidhānaṃ śravaṇāyodyuktāḥ pūjākarmaṇe /",
    "K10bsu018_u:3094": " caivaṃ yāvadakaniṣṭhabhavanaparyantā devā jambūdvīpaṃ avatīrya gaganatale sthitvā divyairgandhairyāvadduṣyairbrāhmaṇasya praṇidhānaṃ śravaṇārthamudyuktāḥ pūjākarmaṇe /",
    "K10bsu018_u:3095": " brāhmaṇaścāñjaliṃ pragṛhyābhirgāthābhī ratnagarbhaṃ tathāgatamabhituṣṭāva /",
    "K10bsu018_u:3096": " “dhyānebhirvikrīḍasi brahmarivā rūpeṇa prabhāvasi śakrarivā /",
    "K10bsu018_u:3097": " dhanadhānya prayacchasi rājarivā ratanāgravaro muniśreṣṭhirivā /",
    "K10bsu018_u:3098": " giri saumya vinardasi siṃharivā na ca kaṃpase dṛḍhamerurivā /",
    "K10bsu018_u:3099": " na ca kṣobhyase udadhīṣarivā guṇadoṣavahī samudravāririvā /",
    "K10bsu018_u:3100": " (KpSū 222)",
    "K10bsu018_u:3101": " mala sarva pravāhasi toyurivā dahi kleśvanaṃ muniragnirivā /",
    "K10bsu018_u:3102": " na ca sajjase kvacidvāyurivā muni tattve nidarśaka devurivā /",
    "K10bsu018_u:3103": " muni dharma pravarṣasi nāgurivā jaga sarvaṃ tarpayasi vṛṣṭirivā /",
    "K10bsu018_u:3104": " anyatīrthaṃ pramardasi siṃharivā guṇagandha pramuñcasi puṣparivā /",
    "K10bsu018_u:3105": " madhuragira bhāṣasi brahmarivā jaga duḥkhapramuñcaka vaidyarivā /",
    "K10bsu018_u:3106": " samacittamupasthihi mātarivā jaga nityānugṛhṇasi mitrarivā /",
    "K10bsu018_u:3107": " kira māna arī dṛḍha vajrarivā chindi tṛṣṇalatā muniśatrurivā /",
    "K10bsu018_u:3108": " jaga tārayase naditārurivā dahi jñānatṛṇāṃ munināgarivā /",
    "K10bsu018_u:3109": " dadi śītaprabhā municandrarivā nara padma vibodhayi sūryarivā /",
    "K10bsu018_u:3110": " caturagraphalān dadhi vṛkṣarivā riṣisaṅghavṛto munipakṣirivā /",
    "K10bsu018_u:3111": " (KpSū 223)",
    "K10bsu018_u:3112": " jinabuddha viṣāla samudrarivā samacitta jage tṛṇakāṣṭharivā /",
    "K10bsu018_u:3113": " śūnyadharma nirīkṣasi svapnarivā samalokānuvartasi vāririvā /",
    "K10bsu018_u:3114": " muni bodhiya vyākṛta sattva tvayā varalakṣaṇadhāri sukāruṇikā /",
    "K10bsu018_u:3115": " tvayi sattva vinīta anantabahū mama vyākari bodhiya agravare /",
    "K10bsu018_u:3116": " varaprajñā mahāriṣi satyaruceḥ mama vyākari bodhiya chindi matīṃ /",
    "K10bsu018_u:3117": " bhavi buddha jage kalikleśaraṇiḥ sthapi sattvaśatāṃśi viśāntapathe” //",
    "K10bsu018_u:3118": " yadā kulaputra samudrareṇurbrāhmaṇo 'grapurohito ratnagarbhaṃ tathāgatamābhirgāthābhiḥ stutvā tasthau,",
    "K10bsu018_u:3119": " tāvadeva sā sarvāvatī parṣā sadevagandharvamāṇuṣā sādhukāramadāt //",
    "K10bsu018_u:3120": " purohita āha - “mayā bhadanta bhagavan bahuprāṇakoṭyo 'nuttarāyāṃ samyaksaṃbodhau samādāpitāstaiśca (KpSū 224)",
    "K10bsu018_u:3121": " svakasvakodārodārāṇi buddhakṣetrāṇi parigṛhītāni pariśuddhāśayāvaruptakuśalamūlāḥ suvinītāḥ sattvā vaineyāḥ parigṛhītāḥ /",
    "K10bsu018_u:3122": " ime ca jyotipālapūrvaṃgamānāṃ caturuttarasahasraṃ vedapāṭhakāṇaṃ ye tathāgatena bhadrakalpikā vyākṛtāḥ,",
    "K10bsu018_u:3123": " te 'pi satpuruṣā rāgadveṣamohamānacaritāṃstribhiryānairvinayanti;",
    "K10bsu018_u:3124": " tadapi taistīvrakleśāvaraṇakaliyugakaṣāyāḥ parivarjitāstairutsṛṣṭā ānantaryakārakāḥ",
    "K10bsu018_u:3125": " saddharmapratikṣepakāḥ āryāpavādakā mithyādṛṣṭaya āryasaptadhanavirahitā amātṛjñā",
    "K10bsu018_u:3126": " apitṛjñā aśrāmaṇyā abrāhmaṇyā akṛtyakārakā apuṇyakarāḥ paralokabhayādarśino viparītatattvabodhino",
    "K10bsu018_u:3127": " 'nāthakāstriṣu sucariteṣu,",
    "K10bsu018_u:3128": " tathā devamānuṣikābhiḥ śrīsaṃpattibhirudyuktāḥ triṣu duścariteṣu saṃpratipannāḥ daśasu",
    "K10bsu018_u:3129": " kuśaleṣu karmapatheṣu virahitāḥ sarvakalyāṇamitrai riñcitāḥ sarvapaṇḍitaiḥ prakṣiptā",
    "K10bsu018_u:3130": " bhavacārake 'nuśrotamuhyantaḥ kṣāranadyāṃ sīdantaḥ saṃsārapaṅkairmohāndhakārāvirahitā",
    "K10bsu018_u:3131": " nirmuktāḥ sarvakuśalakriyāyāṃ sarve śūnyeṣu buddhakṣetreṣūjjhitāḥ sakuśalamūlasamavadhānagatāḥ",
    "K10bsu018_u:3132": " kumārgavihanyanto mahāsaṅkaṭaprāptāstasmin (KpSū 225)",
    "K10bsu018_u:3133": " kāle sahe buddhakṣetre daśavarṣāyuṣkā bhadrakalpe manuṣyā bhaviṣyanti,",
    "K10bsu018_u:3134": " sarva ime satpuruṣaiḥ paṇḍitairutsṛṣṭā ujjhitāḥ /",
    "K10bsu018_u:3135": " tatkālaṃ bhavāvartake saṃsāracakre 'trāṇā aśaraṇā aparāyaṇā duḥkhabhājanabhūtāḥ sattvāstāṃ parivarjayitvā svakasvakā buddhakṣetrāḥ pradhānapradhānāḥ",
    "K10bsu018_u:3136": " suvinītāśca pariśuddhāśayāḥ avaruptakuśalamūlāḥ ārabdhavīryā bahubuddhakṛtādhikārā vaineyāḥ parigṛhītāḥ /",
    "K10bsu018_u:3137": " na evaṃ, bhadanta bhagavan?",
    "K10bsu018_u:3138": " ” ratnagarbhastathāgata āha - “evaṃ,",
    "K10bsu018_u:3139": " brāhmaṇa,",
    "K10bsu018_u:3140": " yathābhiprāyāḥ sattvāḥ praṇidhānaṃ kurvanti buddhakṣetraguṇavyūhāśca parigṛhītāstatraiva ca mayā vyākṛtāḥ” /",
    "K10bsu018_u:3141": " brāhmaṇaḥ prāha - “mamāpi bhadanta bhagavan hṛdayaṃ kaṃpati tadyathāpi kiṃśukapatraṃ paramadīnamānaso 'haṃ sarvaśarīraṃ ca me āyāsitaṃ,",
    "K10bsu018_u:3142": " yadi me bhadanta bhagavan sattvāḥ karuṇāspadabhūtā bodhisattvaistatkālamutsṛṣṭā mahākaliyugāndhakāraprakṣiptāḥ sarvaparivarjitāḥ /",
    "K10bsu018_u:3143": " (KpSū 226)",
    "K10bsu018_u:3144": " ahamapi bhadanta bhagavannanāgate 'dhvani atikrānte ekagaṅgānadīvālikāsame 'saṃkhyeye",
    "K10bsu018_u:3145": " 'vaśiṣṭe dvitīye gaṅgānadīvālikāsame 'saṃkhyeye tasmiṃśca bhadrake mahākalpe daśavarṣaśatāyuṣkāyāṃ",
    "K10bsu018_u:3146": " prajāyāṃ kālaṃ pratīkṣamāṇāstāvacciramahaṃ saṃsāre na parikhidyeyaṃ bodhicārikāṃ caramāṇa,",
    "K10bsu018_u:3147": " utsahāyi cāhaṃ samādhānabalena cirapācanayānvaineyān pratigṛhṇāmi,",
    "K10bsu018_u:3148": " ṣaṭpāramitāścaramāṇo vaineyān pratigṛhṇāmi /",
    "K10bsu018_u:3149": " śrutaṃ ca mayā bhagavataḥ sakāśād “vastunimittaṃ parityāgeyaṃ dānapāramitā” /",
    "K10bsu018_u:3150": " tathārūpamahaṃ dānapāramitāṃ cariṣyāmi yathā janmāntareṣvaprameyāḥ sattvā yācanakā āgamiṣyanti teṣāṃ tathārūpāṃ parityāgaṃ parityajeyaṃ,",
    "K10bsu018_u:3151": " tadyathānnapānakhādyabhojyapeyalehyavastraśayyāsanāśrayapratiśrayamālyagandhavilepanaglānapratyayabhaiṣajyadānaṃ",
    "K10bsu018_u:3152": " chatradhvajapatākādhanadhānyahastyaśvarathasuvarṇarūpyahiraṇyamaṇimuktāvaiḍūryaśaṅkhaśilāpravāḍarajatajātarūpadakṣiṇāvartasarvāmahamevaṃ",
    "K10bsu018_u:3153": " parityāgaṃ paramaprāsādakāruṇyamānasaḥ sattvānāṃ datvāphalābhikāṅkṣī (KpSū 227)",
    "K10bsu018_u:3154": " sattvaparipācanārthaṃ vaineyasattvānugrahārthaṃ tyāgasaṃbhāraṃ parityajeyaṃ /",
    "K10bsu018_u:3155": " ye ca punaḥ sattvā atityāgayācanakā āgatvā yācayeran tadyathā dāsadāsīgrāmanagararājyabhāryāputraduhitṛhastaparityāgapādaparityāgakarṇanāsānayanajihvācarmarudhirāsthikāyajīvitaśiraḥparityāgaṃ,",
    "K10bsu018_u:3156": " evaṃrūpāḥ parityāgāḥ paramaprasannaḥ kāruṇyamānasaḥ aphalābhikāṅkṣī sattvānāṃ dānaṃ dadyāṃ vaineyānukaṃpārthaṃ /",
    "K10bsu018_u:3157": " tathārūpāyāmahaṃ dānapāramitāyāṃ cariṣyāmi,",
    "K10bsu018_u:3158": " yanna kadācit pūrvaṃ kenacit sattvena evaṃrūpāḥ parityāgāḥ parityaktāḥ syurna ca",
    "K10bsu018_u:3159": " punaḥ paścāt kaścid bodhisattvaḥ anuttarāyāṃ samyaksaṃbodhau cārikāṃ caramāṇaḥ evaṃrūpāḥ",
    "K10bsu018_u:3160": " parityāgāḥ parityājet /",
    "K10bsu018_u:3161": " yadahaṃ teṣu janmāntareṣu aprameyāsaṃkhyeyeṣu kalpakoṭīnayutaśatasahasreṣvanuttarāyāṃ samyaksaṃbodhau cārikāṃ caramāṇaḥ dānapāramitāyāṃ careyaṃ",
    "K10bsu018_u:3162": " yadahaṃ mahākaruṇāsamanvāgatānāṃ paścimakānāṃ bodhisattvānāṃ parityāganetrīguṇān sthāpayeyaṃ /",
    "K10bsu018_u:3163": " “yā praśamā raṇikleśānāmiyaṃ śīlapāramitā” /",
    "K10bsu018_u:3164": " tathāhamanuttarāyāṃ (KpSū 228)",
    "K10bsu018_u:3165": " samyaksaṃbodhau cārikāṃ caramāṇo vividhaśīlavratanirantaraduṣkaracārikāṃ careyaṃ,",
    "K10bsu018_u:3166": " yathā pūrvoktaṃ /",
    "K10bsu018_u:3167": " “yā viṣayeṣvakṣaṇyanatā ātmapratyavekṣaṇā iyaṃ kṣāntipāramitā” /",
    "K10bsu018_u:3168": " tathārūpamahaṃ kṣāntiṃ bhāvayamāno,",
    "K10bsu018_u:3169": " yathā pūrvoktaṃ /",
    "K10bsu018_u:3170": " “yā vivekatā sarvasaṃskṛtā bhāvanā udyujyanā sarvāsaṃskṛtaśāntamanuttaracaryayā avivartanā iyaṃ vīryapāramitā” /",
    "K10bsu018_u:3171": " “yā sarvasaṃskāreṣu viparyāsaprahāṇāya śūnyatā samudācāraḥ iyaṃ dhyānapāramitā” /",
    "K10bsu018_u:3172": " “yā prakṛtyanutpattikadharmakṣāntiriyaṃ prajñāpāramitā” /",
    "K10bsu018_u:3173": " yā aprameyāsaṃkhyeyeṣu kalpakoṭīnayutaśatasahasreṣu dṛḍhotsāhabalavegacaryā,",
    "K10bsu018_u:3174": " yathā pūrvoktaṃ,",
    "K10bsu018_u:3175": " na kaścid bodhisattvo 'nuttarāyāṃ samyaksaṃbodhau cārikāṃ caramāṇaḥ evaṃ dṛḍhotsāhabalavegena",
    "K10bsu018_u:3176": " prajñāpāramitāyāṃ cīrṇaḥ syāṃ,",
    "K10bsu018_u:3177": " na ca punaḥ paścātkaścid (KpSū 229)",
    "K10bsu018_u:3178": " bodhisattvo 'nuttarāyāṃ samyaksaṃbodhau cārikāṃ caramāṇaḥ evaṃ dṛḍhotsāhabalavegena prajñāpāramitāyāṃ caret,",
    "K10bsu018_u:3179": " tathāhaṃ careyaṃ;",
    "K10bsu018_u:3180": " paścimakānāṃ bodhisattvānāṃ mahākaruṇāsamanvāgatānāṃ netrīguṇaṃ sthāpayeyaṃ /",
    "K10bsu018_u:3181": " prathamacittotpādenāhaṃ paścimakānāṃ bodhisattvānāṃ mahākaruṇāṃ nivartayeyaṃ,",
    "K10bsu018_u:3182": " yāvadanuttaraparinirvāṇena bodhisattvāścāścaryaprāptā bhaveyurityarthamahaṃ tyāgasyāmanyanatā careyaṃ,",
    "K10bsu018_u:3183": " śīlāniśrayatā kṣāntyāmanyanatā vīrye 'nāyūhanatā dhyāneṣvapratiṣṭhitatā prajñāyāmadvayatāṃ careyaṃ /",
    "K10bsu018_u:3184": " aphalākāṅkṣī āryasaptadhanavirahitānāṃ sattvānāṃ sarvaśūnyabuddhakṣetrojjhitānāmānantaryakārakānāṃ",
    "K10bsu018_u:3185": " saddharmapratikṣepakānāmāryāparvādakānāṃ mithyādṛṣṭikānāmakuśalamūlasamavadhānasaṅkaṭaprāptānāṃ",
    "K10bsu018_u:3186": " kumārge vihanyamānānāṃ sattvānāmarthāyāhaṃ pāramitāstīvrabalavegotsāhena careyaṃ /",
    "K10bsu018_u:3187": " ekaikasya sattvasyārthe cāhaṃ kuśalamūlabījasaṃtatyāḥ pratiṣṭhāpanārthaṃ daśamahākalpān (KpSū 230)",
    "K10bsu018_u:3188": " avīcinarake duḥkhāṃ vedanāmutsaheyaṃ,",
    "K10bsu018_u:3189": " evaṃ tiryakpreteṣu yakṣadaridreṣu manuṣyadaridreṣu duḥkhāṃ vedanāmutsaheyaṃ /",
    "K10bsu018_u:3190": " yathā caikasattvasya santatyāṃ kuśalamūlabījaṃ pratiṣṭhāpayeyaṃ tathā sarvasattvānāṃ evaṃrūpāṃ riktamuṣṭisadṛśasantānāṃ vaineyāṃ pratigṛhṇīyaṃ",
    "K10bsu018_u:3191": " yāvat kalpaparyantenāhamanārthako divyasukhopapattibhiḥ,",
    "K10bsu018_u:3192": " sthāpayitvā ekajātipratibaddhatuṣitabhavanakālāparikṣīcaramabhaviko bodhyabhisaṃbodhanārthaṃ;",
    "K10bsu018_u:3193": " tāvacciramahaṃ saṃsāre buddhakṣetraparamāṇurajaḥsamān buddhān bhagavataḥ paryupāsitvā ekaikasya ca buddhasyāhaṃ buddhakṣetraparamāṇurajaḥsamāṃ",
    "K10bsu018_u:3194": " pūjāṃ kuryāṃ,",
    "K10bsu018_u:3195": " ekaikasya ca buddhasya sakāśādbuddhakṣetraparamāṇurajaḥsamān guṇān adhigaccheyaṃ,",
    "K10bsu018_u:3196": " buddhakṣetraparamāṇurajaḥsamāṃśca sattvān bodhau samādāpayeyaṃ /",
    "K10bsu018_u:3197": " evaṃ pratyekabuddhayānikānāmevaṃ śrāvakayānikānāṃ yathābhiprāyāṃśca sattvān tathāhaṃ samādāpayeyaṃ /",
    "K10bsu018_u:3198": " asati buddhotpāde loka ṛṣivratenāhaṃ sattvāṃ daśakuśalakarmapatheṣu niyojayeyaṃ samādhāvabhijñāsu ca niyojayeyaṃ, (KpSū 231)",
    "K10bsu018_u:3199": " dṛṣṭivyasanamaheśvarabhaktāṃ maheśvararūpeṇāhaṃ sattvān kuśaleṣu niyojayeyaṃ,",
    "K10bsu018_u:3200": " nārāyaṇabhaktāṃścandrasūryabhaktāṃ yāvadbrahmabhaktān brahmarūpeṇāhaṃ sattvān kuśaladharmeṣu niyojayeyaṃ /",
    "K10bsu018_u:3201": " evaṃ garuḍarūpeṇa garuḍapakṣiṇaḥ kuśalacaryāsu niyojayeyaṃ,",
    "K10bsu018_u:3202": " yāvacchakrarūpeṇa /",
    "K10bsu018_u:3203": " bubhūkṣitān sattvān svamāṃsarudhireṇa saṃtarpayeyaṃ,",
    "K10bsu018_u:3204": " vyasanagatāṃśca sattvāṃ svakena kāyena jīvitena ca paritrāyeyaṃ /",
    "K10bsu018_u:3205": " tāvacciramahaṃ bhadanta bhagavan dagdhasantānānāṃ kuśalamūlaparihīnānāmarthāyātibalavegena cārikāṃ caraṃ,",
    "K10bsu018_u:3206": " tāvacciraṃ cāhaṃ saṃsāre sattvahetorvividhacaṇḍaghoradāruṇāṃ duḥkhāṃ praticcheyaṃ:",
    "K10bsu018_u:3207": " yāvadatikrāntānekagaṅgānadīvālikāsamānāmasaṃkhyeyānāṃ nirgatānām avaśiṣṭe dvitīye",
    "K10bsu018_u:3208": " gaṅgānadīvāikāsame 'saṃkhyeye 'nupraviṣṭe bhadrake mahākalpe yadā jyotipālo māṇavako",
    "K10bsu018_u:3209": " 'nuttarāṃ samyaksaṃbodhimabhisaṃbudhyati krakutsando nāma tathāgato bhaviṣyati tadāhaṃ",
    "K10bsu018_u:3210": " tasmin samaye āryeṇa prajñācakṣuṣā daśasu dikṣu sahasrabuddhakṣetraparamāṇurajaḥsamāsu",
    "K10bsu018_u:3211": " lokadhātuṣu pravartitadhārmikaṃ dharmacakraṃ tiṣṭhato yāpayato buddhān bhagavataḥ paśyeyaṃ /",
    "K10bsu018_u:3212": " ye mayā dagdhasantānā akuśalamūlasamādhānāḥ (KpSū 232)",
    "K10bsu018_u:3213": " saptadhanavirahitāḥ sarvaiḥ śūnyairbuddhakṣetrairujjhitā ānantaryakārakāḥ saddharmapratikṣepakā",
    "K10bsu018_u:3214": " āryāpavādakā yāvatkumārge vihanyantaḥ mayā saṅkaṭaprāptāḥ prathamamanuttarāyāṃ samyaksaṃbodhau",
    "K10bsu018_u:3215": " samādāpitā niveśitāḥ pratiṣṭhāpitāḥ /",
    "K10bsu018_u:3216": " mayā te sattvāḥ prathamaṃ dānapāramitāyāṃ samādāpitā yāvatprajñāpāramitāyāṃ niveśitāḥ syurmayā ca teṣāṃ sattvānāṃ tatkuśalamūlabījamanuttare nirvāṇe prakṣiptaṃ syāt,",
    "K10bsu018_u:3217": " apāyebhyaśca parimocitāḥ syuḥ,",
    "K10bsu018_u:3218": " prajñāpuṇyasaṃbhāre ca niyojitāḥ syustiṣṭhanto yāpayantasteṣu ca buddhakṣetresu buddheṣu bhagavatasūpanītāḥ syuryadānuttarāyāṃ samyaksaṃbodhau vyākaraṇapratilabdhā bhaveyuḥ,",
    "K10bsu018_u:3219": " samādhidhāraṇīkṣāntipratilabdhāśca syurbhūmyavakrāntāśca syurmayā ca te sattvā buddhakṣetraguṇavyūhā",
    "K10bsu018_u:3220": " praṇidhānaṃ samādāpitāḥ śikṣāpitāśca syuryathārūpaṃ ca te buddhakṣetraguṇavyūhāṃ",
    "K10bsu018_u:3221": " pratigṛhṇeyuste ca tān ahaṃ tasmin samaye 'nupraviṣṭe bhadrakalpe krakutsande jinasūrya",
    "K10bsu018_u:3222": " udgate daśasu dikṣu buddhakṣetraparamāṇurajaḥsameṣu buddhakṣetreṣu buddhān bhagavataḥ (KpSū 233)",
    "K10bsu018_u:3223": " tiṣṭhato yāpayataḥ sattvānāṃ dharmaṃ deśayataḥ paśyeyaṃ;",
    "K10bsu018_u:3224": " tadāhaṃ krakutsandasya tathāgatasyārhataḥ samyaksaṃbuddhasyācirābhisaṃbuddhasya sakāśamupasaṃkrameyaṃ,",
    "K10bsu018_u:3225": " upasaṃkramya vividhāṃ pūjāṃ kuryāṃ,",
    "K10bsu018_u:3226": " praśnaṃ ca pṛccheyaṃ,",
    "K10bsu018_u:3227": " pravrajeyaṃ,",
    "K10bsu018_u:3228": " śīlaśrutasamādhāvabhiyujyeyaṃ,",
    "K10bsu018_u:3229": " agradharmadeśakaśca bhaveyaṃ /",
    "K10bsu018_u:3230": " ye ca tasmin samaye dagdhasantānāḥ sattvā akuśalamūlasamavadhānagatā dṛṣṭimārgasaṃpratipannā",
    "K10bsu018_u:3231": " ānantaryakārakāḥ kumārgavihanyamānāsteṣāṃ mahāsaṅkaṭaprāptānāṃ sattvānāṃ dharmaṃ deśayeyaṃ,",
    "K10bsu018_u:3232": " tāṃścāhaṃ vaineyāṃ pratigṛhṇīyāṃ /",
    "K10bsu018_u:3233": " astāṃgate jinasūrye tadāhamanābhogena buddhakāryaṃ kuryāṃ yāvadvarṣaśatāyuṣkāyāṃ prajāyāṃ triṣu puṇyakriyāvastuṣu sattvānniyojayeyaṃ /",
    "K10bsu018_u:3234": " tasmiṃśca kāle 'tikrānte devalokaṃ gatvā devānāṃ dharmaṃ deśayeyaṃ,",
    "K10bsu018_u:3235": " vaineyāṃśca pratigṛhṇīyāṃ,",
    "K10bsu018_u:3236": " yāvadviṃśativarṣaśataṃ sattvānāmāyurbhaviṣyati /",
    "K10bsu018_u:3237": " sattvā aiśvaryakularūpamadamattā matsariṇo bhaviṣyanti /",
    "K10bsu018_u:3238": " pañcakaṣāyāndhakāraprakṣiptāḥ sattvāḥ tīvrarāgāstīvradveṣāstīvramohāstivramānāstīvrapāperṣyāmatsariṇo 'dharmarāgaraktā adharmabhogaparyeṣṭino mithyādṛṣṭayo viparītadarśanā",
    "K10bsu018_u:3239": " āryasaptadhanavirahitā (KpSū 234)",
    "K10bsu018_u:3240": " amātṛjñā apitṛjñā aśrāmaṇyā abrāhmaṇyā akṛtyakarā apuṇyakarā aparalokabhayadarśino",
    "K10bsu018_u:3241": " 'nabhiyuktāstriṣu puṇyakriyāvastuṣu anarthikāstribhiryānairanabhiyuktāstriṣu sucariteṣu",
    "K10bsu018_u:3242": " abhiyuktāstriṣu duścariteṣu anabhiyuktā daśasu kuśaleṣu karmapatheṣu abhiyuktā daśasvakuśaleṣu",
    "K10bsu018_u:3243": " karmapatheṣu caturviparyāsopahatāścaturvipattisaṃsthānāścaturmāravaśagatāścaturbhiroghairuhyamānāḥ",
    "K10bsu018_u:3244": " pañcanīvaraṇavaśagatāḥ sattvā bhaviṣyanti /",
    "K10bsu018_u:3245": " ṣaḍindriyamadamattā aṣṭamithyātvapratipannāḥ kāmasaṅkaṭaprāptā anuśayasamutthāpakā",
    "K10bsu018_u:3246": " anarthikā devamanuṣyaśrīsaṃpattibhirviparītadṛṣṭikāḥ kumārge vihanyamānā ānantaryakārakāḥ",
    "K10bsu018_u:3247": " saddharmapratikṣepakā āryāpavādakāḥ sarvakuśalamūlaparihīṇā dhvāṅkṣāmukharā akṛtajñā",
    "K10bsu018_u:3248": " muṣṭasmṛtayaḥ kuśalajugupsakā duḥprajñā alpaśrutā duḥśīlāḥ kuhakā matsariṇaḥ parasparābhāṣakā",
    "K10bsu018_u:3249": " anyonyāgauravāḥ kuśīdā vikalendriyā durbalāścīvaravirahitā akalyāṇamitrasaṃgṛhītā",
    "K10bsu018_u:3250": " garbhāśayasmṛtipraṇaṣṭā vividharogapahatāḥ kliṣṭā durvarṇā avahoṭimakā ahrīkā anapatrāpyāḥ",
    "K10bsu018_u:3251": " parasparabhītā (KpSū 235)",
    "K10bsu018_u:3252": " ekapūrvabhaktena bahukāyavācā manasā duścaritaṃ samācaranti te praśaṃsitaśāśvatadṛṣṭikāḥ sattvā bhaviṣyanti /",
    "K10bsu018_u:3253": " pañcaskandhābhiniviṣṭacittāḥ pañcakāmaguṇāgṛddhacittā duṣṭacittā vyāpannacittā vairacittā",
    "K10bsu018_u:3254": " vihiṃsācittāḥ kaluṣacittā rukṣacittāḥ kṣubhitacittā adāntacittā ahitacittā uddhatacittā",
    "K10bsu018_u:3255": " adharmābhiniviṣṭacittā anavasthitacittāḥ parasparasārambhacittāḥ parasparavadhakacittā",
    "K10bsu018_u:3256": " dharmavivarjitacittā avipakvacittā dharmeṣu sārambhacittā akuśala utpāditacittāḥ",
    "K10bsu018_u:3257": " śāntanirvāṇāparyeṣṭicittā adakṣiṇiyacittāḥ sarvasaṃyojanabandhanasamudānanacittā",
    "K10bsu018_u:3258": " vyādhijarāmaraṇāsaṃpratyayacittāḥ sarvasaṃyojanādhiṣṭhitacittāḥ sarvanīvaraṇaparigrahacittā",
    "K10bsu018_u:3259": " dharmadhvajaprapātanacittā dṛṣṭidhvajocchrayaṇacittāḥ parasparāvarṇacittā anyonyabhakṣaṇacittāḥ",
    "K10bsu018_u:3260": " parasparapīḍanaiśvaryacitta dveṣasamudgrahaṇacittā anyonyāghātacittāḥ kāmebhyo 'tṛptacittāḥ (KpSū 236)",
    "K10bsu018_u:3261": " sarvaparigrahamātsaryacittā akṛtajñacittāḥ paradārākramaṇacittā vyāpādavihiṃsanacittā apraṇidhānacittāḥ sattvāstatkāle",
    "K10bsu018_u:3262": " bhaviṣyanti /",
    "K10bsu018_u:3263": " ime cātra śabdāḥ parasparāntikācchṛṇvanti,",
    "K10bsu018_u:3264": " narakaśabdastiryagyoniśabdo yamalokaśabdo vyādhiśabdo jarāśabdo maraṇaśabdo vadhakaśabdo",
    "K10bsu018_u:3265": " 'kṣaṇaśabdo nityāriśabdo haḍinigaḍabandhanacārakaśabdo daṇḍapīḍanāśabdo 'varṇakrośanaparibhāṣaṇāśabdaḥ",
    "K10bsu018_u:3266": " saṃdhicchedanaśabdo gaṇacchedanaśabdaścauryaśabdaḥ paracakraśabdo durbhikṣaśabdaḥ",
    "K10bsu018_u:3267": " kāmamithyācāraśabdo mṛṣāvādaśabda utpātaśabdaḥ paiśunyaśabdaḥ paruṣaśabdaḥ saṃbhinnapralāpaśabda",
    "K10bsu018_u:3268": " īrṣyāmātsaryaśabda āgrahaparigrahaśabdo 'haṅkāramamakāraśabdaḥ priyāpriyaśabda iṣṭāniṣṭaśabdaḥ",
    "K10bsu018_u:3269": " priyaviprayogaśabdaḥ krayavikrayaśabdo 'nyonyadāsaviheṭhanāśabdo garbhavāsaśabdo",
    "K10bsu018_u:3270": " durgandhaśabdaḥ śītaśabda uṣṇaśabdo jighatsāpipāsāśabdaḥ śrāntaklāntavedanāśabdaḥ",
    "K10bsu018_u:3271": " kṛṣikarmāntaśabdo vividhakarmaśilpaparikhinnaśabdo (KpSū 237)",
    "K10bsu018_u:3272": " vividharogopahataśabdaḥ,",
    "K10bsu018_u:3273": " imāṃśca te sattvāḥ parasparasyāntikācchṛṇvanti /",
    "K10bsu018_u:3274": " evaṃrūpaiḥ parihīṇakuśalamūlaiḥ parihīṇakalyāṇamitrairduṣṭacittaiḥ sattvaistasmin kāle sahālokadhāturākīrṇā bhaviṣyati /",
    "K10bsu018_u:3275": " ujjhitāśca te sattvā bhaviṣyanti sarvajñaiḥ śūnyairbuddhakṣetrairyathānnapānadamasaṃyamakuśalakarmakriyākuśalasamavadhānā",
    "K10bsu018_u:3276": " āryāṣṭāṅgena mārgeṇa virahitāstamastamaḥparāyaṇāḥ pragāḍhakarmapratyayena te sattvāstasmin",
    "K10bsu018_u:3277": " samaye bhadrakalpe viṃśottaravarṣaśatāyuṣkeṣu pratyājāyiṣyanti /",
    "K10bsu018_u:3278": " teṣāṃ sattvānāṃ karmapratyayena sahabuddhakṣetraṃ hīnaṃ bhaviṣyati,",
    "K10bsu018_u:3279": " sarvairavaruptakuśalamūlaiḥ sattvaiḥ parivarjitaṃ,",
    "K10bsu018_u:3280": " salavaṇā ca pṛthivī bhaviṣyati,",
    "K10bsu018_u:3281": " pāṣāṇaśarkarapāṃśuśīlā parvatotkūlā ca dharaṇī bhaviṣyati,",
    "K10bsu018_u:3282": " paruṣadaṃśamaśakāśīviṣacaṇḍamṛgapakṣibhirākīrṇā bhaviṣyati,",
    "K10bsu018_u:3283": " viṣamakālakaluṣā vāyavo vāsyanti,",
    "K10bsu018_u:3284": " viṣamakālavirasalavaṇavimiśrā aśanivarṣā patiṣyanti;",
    "K10bsu018_u:3285": " tathārūpāḥ pṛthivyāṃ śaṣpauṣadhitṛṇavṛkṣā patrapuṣpaphalā dhānyarasāḥ sattvānāmannapānabhogaparibhogaviṣamāḥ (KpSū 238)",
    "K10bsu018_u:3286": " kaluṣaparuṣarukṣaviṣasaṃsṛṣṭā bhaviṣyanti /",
    "K10bsu018_u:3287": " te sattvāḥ paribhaktyā bhūyasyā mātrayā rukṣā duṣṭāścaṇḍā raudrāḥ paruṣāḥ kadaryāḥ paribhāṣakā anyonyāgauravā bhītena cittenāghātacittā",
    "K10bsu018_u:3288": " vadhakacittā bhaviṣyanti,",
    "K10bsu018_u:3289": " māṃsabhojanarudhirāhārā mṛgacarmaprāvaraṇāḥ praharaṇādhiṣṭhānāḥ prāṇivadhodyuktā rūpakulavaṃśaiśvaryaśāstralipyaśvārohaṇadhanurgrahāyudhaparivārā mātsaryadarpitā bhaviṣyanti;",
    "K10bsu018_u:3290": " vividhalūhatapavratābhiyuktā bhaviṣyanti lokāḥ /",
    "K10bsu018_u:3291": " tatkālamahaṃ tuṣitabhavanādavatīrya viśiṣṭe cakravartikulavaṃśe īśvare rājakule agramahiṣyāḥ kukṣau vaineyasattvakuśalamūlaparipācanārthaṃ garbhavāsamupagṛhṇīyāṃ;",
    "K10bsu018_u:3292": " sarvāvantaṃ tasmin samaye sahe buddhakṣetre udāreṇāvabhāsena sphureyaṃ,",
    "K10bsu018_u:3293": " ūrdhvaṃ yāvadakaniṣṭhabhavanaparyanto 'haṃ heṣṭhaṃ yāvat kāñcanacakraparyantamudāreṇāvabhāsena sphureyaṃ /",
    "K10bsu018_u:3294": " ye ca tasmin samaye sattvā sahe buddhakṣetre pratyājātā narakeṣu vā tiryagyonau vā yamaloke vā devamanuṣye (KpSū 239)",
    "K10bsu018_u:3295": " vā te sarve tamavabhāsaṃ paśyeyuḥ spṛśeyuḥ saṃjāneyuḥ;",
    "K10bsu018_u:3296": " teṣāṃ saṃsāre vimṛśatāṃ duḥkhodvignānāṃ nirvāṇābhilāṣamantaśaḥ kleśaśamacittānyutpādayeyuḥ /",
    "K10bsu018_u:3297": " idaṃ prathamamagramārgabījamavaropayeyaṃ;",
    "K10bsu018_u:3298": " yadāhaṃ sarvadharmanayavipaścitaṃ sarvasamādhinirdeśamekadharmamukhamaparāntakalpanirdeśena samāhitacitto daśamāsāṃ mātuḥ kukṣau nivaseyaṃ;",
    "K10bsu018_u:3299": " yāvāṃścāhaṃ prāpte buddhatve sattvāṃ parikhinnāṃ saṃsāre parimocayeyaṃ /",
    "K10bsu018_u:3300": " te sattvā mātuḥ kukṣigataṃ daśamāsāṃ maṇigarbhasaṃdarśanasamāhitacittaṃ paryaṅkena niṣaṇṇaṃ paśyeyuḥ /",
    "K10bsu018_u:3301": " nirgate ca daśamāse sarvapuṇyasaṃcayenāhaṃ samādhinā sarvāvantaṃ sahabuddhakṣetraṃ ṣaḍvikāraṃ dharaṇīṃ cālayeyaṃ,",
    "K10bsu018_u:3302": " ūrdhvaṃ yāvadakaniṣṭhabhavanaparyantaṃ heṣṭimena ca yāvat kāñcanacakraparyantaṃ ṣaḍvikāreṇa cālayeyaṃ /",
    "K10bsu018_u:3303": " ye ca tasmin samaye sahe buddhakṣetre sattvāḥ pratyājātā narakeṣu vā yāvan manuṣyeṣu vā tān prabodhayeyaṃ /",
    "K10bsu018_u:3304": " yadāhaṃ māturdakṣiṇe kukṣāvabhiniṣkrameyaṃ,",
    "K10bsu018_u:3305": " punarapi ca sarvāvantaṃ sahaṃ buddhakṣetramudāreṇāvabhāsena aphureyaṃ; (KpSū 240)",
    "K10bsu018_u:3306": " tadāpi tasmin samaye sarvān sahe buddhakṣetre sattvān saṃcodayeyaṃ,",
    "K10bsu018_u:3307": " anavaruptakuśalamūlānāṃ sattvānāṃ santāne nirvāṇabījaṃ prakṣipeyaṃ,",
    "K10bsu018_u:3308": " avaropitanirvāṇabījasantatīnāṃ sattvānāṃ samādhyaṅkuramavaropayeyaṃ /",
    "K10bsu018_u:3309": " yadā cāhaṃ caraṇatalena dharaṇīṃ spṛśeyaṃ sarvāvatī tasmin samaye sahe buddhakṣetre ṣaḍvikāraṃ dharaṇīṃ cālayeyaṃ prakaṃpayeyaṃ kṣobhayeyaṃ yāvat kāñcanacakraparyantena;",
    "K10bsu018_u:3310": " tadāhaṃ tasmin samaye sattvān jalaniśritāṃ kṣitiniśritāṃ khaniśritāṃ caturyoniparyāpannāṃ pañcagatisaṃniśritāṃ tān sarvān ahaṃ pratibodhayeyaṃ,",
    "K10bsu018_u:3311": " yeṣāṃ santāne sattvānāmanutpannaṃ samādhānāṅkuraṃ ropayeyaṃ,",
    "K10bsu018_u:3312": " dṛḍhasamādhānāṅkurāṃ tribhiryānairavaivartikāṃ sthāpayeyaṃ /",
    "K10bsu018_u:3313": " sahajātamātrasya ca me yāvadeva tasmin sahe buddhakṣetre mahābrahmāṇo vā mārā vā",
    "K10bsu018_u:3314": " śakrā vā candrā vā sūryā vā lokapālā vā mahānāgarājā vāsurendrā vā aupapādukā vā",
    "K10bsu018_u:3315": " maharddhikā vā yakṣarākṣasanāgāsurā vā sarve mama pūjākarmaṇe upasaṃkrāmeyuḥ /",
    "K10bsu018_u:3316": " sahajātamātraścāhaṃ saptapadāni prakrāmeyaṃ /",
    "K10bsu018_u:3317": " sarvapuṇyasamuccayenāhaṃ samādhinā tathārūpaṃ dharmaṃ deśayeyaṃ yattatsarvāvatī sā parṣattribhiryānaiḥ (KpSū 241)",
    "K10bsu018_u:3318": " prasādaṃ pratilaṃbhayet /",
    "K10bsu018_u:3319": " ye ca tatra parṣadi sattvāḥ śrāvakayānikā bhaveyuste caramabhavikā mama vaineyā bhavikā;",
    "K10bsu018_u:3320": " ye ca tatra sattvāḥ pratyekabuddhayānikā bhaveyuste vairocanakusumāṃ kṣāntiṃ pratilabheyuḥ;",
    "K10bsu018_u:3321": " ye ca tatra sattvā anuttaramahāyānikā bhaveyuste sarve vajradharasamudrasaṃkopitaṃ samādhiṃ pratilabheran,",
    "K10bsu018_u:3322": " tena ca samādhinā tisrā bhūmīḥ samatikrāmeyuḥ /",
    "K10bsu018_u:3323": " yadahaṃ snāpanamiccheyaṃ ye ca tatra mahānāgarājāno viśiṣṭatarā bhaveyuḥ te māṃ snāpayeyuḥ;",
    "K10bsu018_u:3324": " ye ca sattvā māṃ snāpayamānaṃ paśyeyuste sarve tribhiryānairevaṃrūpān guṇānadhigaccheyuḥ yathā proktaṃ /",
    "K10bsu018_u:3325": " ye ca māṃ sattvā rathamabhirohantaṃ samanupaśyeyurvistareṇa kumārakrīḍavividhaśilpasthānakarmasthānāsanāni",
    "K10bsu018_u:3326": " ca dadarśa śikṣāpanayogyaṃ stryagāre pañca kāmaguṇaratikrīḍārdharātrāvudvignaniṣkramaṇālaṅkāravibhūṣaṇacchoraṇaṃ",
    "K10bsu018_u:3327": " lohitavastrābhīkṣṇaṃ kāṣāyavastraparyeṣaṇabodhivṛkṣopasaṃkramaṇaṃ,",
    "K10bsu018_u:3328": " ye ca sattvā māmupasaṃkrāmantaṃ paśyeyuḥ,",
    "K10bsu018_u:3329": " teṣāṃ cāhaṃ sattvānāṃ sarvapuṇyasamuccayena (KpSū 242)",
    "K10bsu018_u:3330": " samādhinā tathārūpaṃ dharmaṃ deśayeyaṃ yathā te sattvāstribhiryānaistīvracchandā udyujyeyuḥ /",
    "K10bsu018_u:3331": " ye ca tatra sattvāḥ pratyekabuddhayānikāste sarve vairocanakusumāṃ kṣāntiṃ pratilabheyuḥ;",
    "K10bsu018_u:3332": " yaiśca mahāyānabījaṃ prakṣiptaṃ bhavet te sarve vajradharasamudrasaṃkopitaṃ samādhiṃ pratilabheyustena ca samādhinā tisro bhūmiratikrāmeyuḥ",
    "K10bsu018_u:3333": " svayaṃ cāhaṃ tṛṇasaṃstaraṇaṃ gṛhṇīyāṃ bodhivṛkṣamūlavajrāsane prajñapayeyaṃ niṣīdeyaṃ paryaṅkamābadhvā ṛjukena kāyena;",
    "K10bsu018_u:3334": " tathārūpamahamāsphānakaṃ dhyānaṃ dhyāyeyaṃ,",
    "K10bsu018_u:3335": " āśvāsapraśvāsā vyupaśameyaṃ;",
    "K10bsu018_u:3336": " ekavāraṃ divasena dhyānādvyuttiṣṭheyaṃ,",
    "K10bsu018_u:3337": " vyutthāya cāhamardhatilakaphalamāhāramāhareyaṃ,",
    "K10bsu018_u:3338": " ardhaṃ pratigrāhakasyānuprayaccheyaṃ /",
    "K10bsu018_u:3339": " tāvacciraṃ cāhamevaṃrūpāṃ duṣkaracārikāṃ careyaṃ,",
    "K10bsu018_u:3340": " yāvadakaniṣṭhabhavanaparyantena sarve devā ye sahe buddhakṣetre paryāpannāsta upasaṃkrāmeyurmama ca pūjāṃ kurvāṇāḥ,",
    "K10bsu018_u:3341": " sarve me sākṣiṇaḥ syurduṣkaracaryāyāṃ /",
    "K10bsu018_u:3342": " yaiśca tatra śrāvakayāne bījamavaruptaṃ syātteṣāṃ bhadanta bhagavan kleśavyupaśamāya santāne bhaveyaṃ,",
    "K10bsu018_u:3343": " caramabhavikāśca mama vaineyā bhaveyuḥ;",
    "K10bsu018_u:3344": " ye pratyekabuddhayānikā (KpSū 243)",
    "K10bsu018_u:3345": " yāvadyathā pūrvoktaṃ /",
    "K10bsu018_u:3346": " evaṃ nāgayakṣāsuragaruḍakinnaramahoragapretapiśācakumbhāṇḍāḥ pañcābhijñā ṛṣaya upasaṃkrāmeyurmama pūjākarmaṇe,",
    "K10bsu018_u:3347": " sarve ca me sākṣiṇo bhaveyurduṣkaracaryāyāṃ;",
    "K10bsu018_u:3348": " ye ca śrāvakayānikā yāvadyathā pūrvoktaṃ /",
    "K10bsu018_u:3349": " ye ca tatra cāturdvīpikāyāmanyatīrthikā lūhatapo vrataduṣkaracārikāṃ caranti,",
    "K10bsu018_u:3350": " teṣāṃ cāmānuṣā ārocayeyuḥ /",
    "K10bsu018_u:3351": " “na yūyaṃ duṣkarakārakā,",
    "K10bsu018_u:3352": " yathāsmin pradeśe caramabhaviko bodhisattvo duṣkaracārikāṃ carati,",
    "K10bsu018_u:3353": " tathārūpaṃ dhyāyati hṛdaye manaskāraṃ badhnāti praśrabdhakāyasaṃskāraḥ praśrabdhavāksaṃskāraḥ praśāntāścāsya praśvāsāśvāsāḥ;",
    "K10bsu018_u:3354": " dinedine caikāṃ velāṃ dhyānādvyutthitvārdhatilakaphalamāhāramāharati /",
    "K10bsu018_u:3355": " sā duṣkaracaryā maharddhikā sā mahāphalā mahāvistārā,",
    "K10bsu018_u:3356": " na cireṇāsau anuttarāṃ samyaksaṃbodhimabhisaṃbhotsyate /",
    "K10bsu018_u:3357": " sacenna śraddhadhvaṃ gacchata svayaṃ paśyata” /",
    "K10bsu018_u:3358": " te ca tāṃ duṣkaracaryāmutsṛjya mama duṣkaracaryāṃ dṛṣṭvā yeṣāṃ śrāvakayānasantānabījāṅkuraṃ pratiṣṭhitaṃ syāt,",
    "K10bsu018_u:3359": " yāvad yathā pūrvoktaṃ /",
    "K10bsu018_u:3360": " ye manuṣyarājā (KpSū 244)",
    "K10bsu018_u:3361": " vā bhaṭṭā vā naigamajānapadā gṛhasthapravrajitā gṛhāgārasaṃpannāste 'pi mama duṣkaracaryāmupasaṃkrāmeyuryāvacchrāvakayānikā yathā pūrvoktaṃ",
    "K10bsu018_u:3362": " yaśca mātṛgrāmo mama darśanayopasaṃkramet,",
    "K10bsu018_u:3363": " sa tasya paścimako mātṛgrāmapratilābho bhaved iti,",
    "K10bsu018_u:3364": " ye śrāvakayānikā yathā pūrvoktaṃ /",
    "K10bsu018_u:3365": " ye mṛgapakṣiṇo duṣkaraṃ caramāṇaṃ niṣaṇṇaṃ paśyeyussa teṣāṃ paścimakastiryagyonipratilābho bhaved iti;",
    "K10bsu018_u:3366": " yaiśca mṛgapakṣibhiḥ śrāvakayāne bījānyavaropitāni tenaikajātipratibaddhā mama caiva vaineyā bhaveyurye pratyekabuddhayānā yāvad yathā pūrvoktaṃ",
    "K10bsu018_u:3367": " evaṃvidhāḥ kṣudrakāstiryagyonikā vaktavyā,",
    "K10bsu018_u:3368": " evaṃ pretā vaktavyāstāvacciraṃ cāhamevaṃrūpāṃ duṣkaracaryāṃ careyaṃ ekaparyaṅkena yāvad bahusattvakoṭīnayutaśatasahasrāṇi duṣkaracaryāyāṃ sākṣibhūtā bhaveyuḥ āścaryaprāptāśca,",
    "K10bsu018_u:3369": " teṣāṃ ca santāne 'prameyāsaṃkhyeyānāṃ mokṣabījāṃ praropayeyaṃ /",
    "K10bsu018_u:3370": " tathārūpāmahaṃ duṣkaracaryāṃ careyaṃ yathā na pūrvaṃ kenacit sattvasaṃkhyātena anyatīrthikena",
    "K10bsu018_u:3371": " vā śrāvakayānikena vā pratyekabuddhayānikena vā anuttaramahāyānikena vā evaṃ duṣkaracaryācīrṇapūrvaḥ syāt;",
    "K10bsu018_u:3372": " na ca punaḥ paścāt kaścit sattvasaṃkhyātaścaret anyatīrthikā vā evaṃrūpāṃ duṣkaracārikāṃ (KpSū 245)",
    "K10bsu018_u:3373": " śaktāṃścarantu yathāhaṃ careyaṃ /",
    "K10bsu018_u:3374": " aprāptāyāmanuttarāyāṃ samyaksaṃbodhau tadāhaṃ puruṣakāraṃ kuryāṃ sabalakāyaṃ māraṃ parājayeyaṃ,",
    "K10bsu018_u:3375": " sāvaśeṣakarmaphalaṃ cādhiṣṭhiheyaṃ,",
    "K10bsu018_u:3376": " kleśamāraṃ jineyaṃ,",
    "K10bsu018_u:3377": " anuttarāṃ ca samyaksaṃbodhimabhisaṃbudhyeyaṃ /",
    "K10bsu018_u:3378": " tadahamekasattvasya santāne 'rhatvaṃ pratiṣṭhāpayeyaṃ,",
    "K10bsu018_u:3379": " tathā dvitīyasya tathā tṛtīyasya tathā caturthasya dharmaṃ deśayeyaṃ,",
    "K10bsu018_u:3380": " santāne cārhatvaṃ pratiṣṭhāpayeyaṃ /",
    "K10bsu018_u:3381": " ekaikasya sattvasyārthamahaṃ śatasahasraśaḥ prātihāryāṇi",
    "K10bsu018_u:3382": " darśayeyaṃ,",
    "K10bsu018_u:3383": " tasya ca santāne samyagdṛṣṭiṃ pratiṣṭhāpayeyaṃ,",
    "K10bsu018_u:3384": " bahuni ca dharmārthavyañjanasahasrāṇi bhāṣayeyaṃ,",
    "K10bsu018_u:3385": " yathā śaktyā ca phale pratiṣṭhāpayeyaṃ /",
    "K10bsu018_u:3386": " vajramayāṃśca sattvānāṃ santāne kleśaparvatāṃ jñānavajreṇa bhindyāṃ triyānena vyavasthānena dharmaṃ deśayeyaṃ /",
    "K10bsu018_u:3387": " ekasattvasyārthāyāhaṃ bahuyojanaśatāni padbhyāṃ gaccheyaṃ dharmadeśanārthamabhayapade pratiṣṭhāpanārthaṃ /",
    "K10bsu018_u:3388": " apratiṣedhaśca me śāsane bhavet pravrajyāyāḥ,",
    "K10bsu018_u:3389": " durbalasya muṣṭasmṛteḥ vibhrāntacittasya mukharapragalbhacittasya praduṣṭacittasya duḥprajñacittasya bahukleśākulacittasya mātṛgrāmasya mama śāsane pravrajyopasaṃpadbhavet /",
    "K10bsu018_u:3390": " (KpSū 246) catasraśca me parṣāḥ syurbhikṣubhikṣuṇyupāsakopasikāḥ /",
    "K10bsu018_u:3391": " bahujanaprabhūtaṃ me śāsanaṃ bhavet devānāṃ satyadarśanaṃ yakṣāṇāṃ nāgānāmasurāṇāmāryāṣṭāṅgasamanvāgata upoṣadhavāsaḥ,",
    "K10bsu018_u:3392": " yāvattiryagyonigatānāmapi brahmacaryāvāso bhavet /",
    "K10bsu018_u:3393": " bodhiprāptasya ca me bhadanta bhagavan ye sattvā mama praduṣṭacittā vadhakacittāḥ śastreṇa vāgninā vā śaktyā va vividhena vā praharaṇenopasaṃkrāmeyuḥ,",
    "K10bsu018_u:3394": " rukṣaiḥ paruṣairvacanairākrośeyuḥ paribhāṣeyurdigvidikṣu vāyaśaḥśabdaṃ cāreyuḥ,",
    "K10bsu018_u:3395": " viṣasaṃsṛṣṭaṃ vāhārapānamupanāmayeyuḥ;",
    "K10bsu018_u:3396": " evaṃrūpāṃ karmaphalānaparikṣīṇānadhiṣṭhihitvānuttarāṃ samyaksaṃbodhimabhisaṃbudhyeyaṃ /",
    "K10bsu018_u:3397": " yathā bodhiprāptasya me sattvāḥ pūrvaṃ vaireṇa vadhakopakaraṇaprayogena paruṣavacanavividhapraharaṇaviṣānnapānasaṃsṛṣṭenopasaṃkrāmeyuḥ rudhiraṃ ca me utpādayeyuḥ,",
    "K10bsu018_u:3398": " teṣāṃ sattvānāmahaṃ śīlaśrutasamādhimahākaruṇābhāvitena brahmasvaraghoṣadundubhinarditena svareṇa tathārūpaṃ dharmaṃ deśayeyaṃ,",
    "K10bsu018_u:3399": " yatteṣāṃ cittāni prasādayeyaṃ kuśale ca niyojayeyaṃ;",
    "K10bsu018_u:3400": " yathā te sattvāḥ karmāvaraṇaṃ deśayeyuḥ,",
    "K10bsu018_u:3401": " āpatyāṃ saṃvaramāpadyeyuḥ, (KpSū 247)",
    "K10bsu018_u:3402": " na ca teṣāṃ sattvānāṃ svarge mokṣaphale vairāgye āśravakṣaye vā āvaraṇakarma bhaved iti,",
    "K10bsu018_u:3403": " mama cātrāparikṣīṇakarmaphalakṣīṇavyantīkṛtaṃ bhavet /",
    "K10bsu018_u:3404": " bodhiprāptasya ca me bhadanta bhagavan yāvanto mama romakūpā bhaveyustāvanto divasaṃ",
    "K10bsu018_u:3405": " buddhavigrahānnirmiṇuyāṃ dvātriṃśadbhirmahāpuruṣalakṣaṇaiḥ samalaṅkṛtānaśītibhiranuvyañjanaistāṃścāhaṃ",
    "K10bsu018_u:3406": " buddhavigrahān śūnyeṣu buddhakṣetreṣu preṣayeyaṃ,",
    "K10bsu018_u:3407": " aśūnyeṣu ca preṣayeyaṃ,",
    "K10bsu018_u:3408": " pañcakaṣāyeṣu buddhakṣetreṣu preṣayeyaṃ /",
    "K10bsu018_u:3409": " ye cāpi teṣu buddhakṣetreṣvānantaryakārakāḥ sattvā bhaveyuḥ saddharmapratikṣepakāḥ āryāpavādakā yāvadakuśalamūlasamavadhānakāḥ,",
    "K10bsu018_u:3410": " ye 'pi tatra sattvāḥ śrāvakayānasaṃprasthitāḥ pratyekabuddhayānasaṃprasthitā mahāyānasaṃprasthitāḥ",
    "K10bsu018_u:3411": " śikṣāyāṃ kalmāṣakāriṇaḥ chidracāriṇaḥ mūlāpattimāpannāḥ dagdhasantānāḥ śubhamārgapraṇaṣṭāḥ",
    "K10bsu018_u:3412": " saṃsārāṭavīsaṃprasthitāḥ kumārgavihanyamānā mahāsaṅkaṭaprāptāḥ,",
    "K10bsu018_u:3413": " tathārūpāḥ sattvāḥ sattvakoṭīnayutaśatasahasrādeko buddhavigraha ekadivase (KpSū 248)",
    "K10bsu018_u:3414": " sattvānāṃ dharmaṃ deśayet /",
    "K10bsu018_u:3415": " ye sattvā maheśvarabhaktikāsteṣāṃ sattvānāṃ maheśvararūpeṇa dharmaṃ deśayeyaṃ /",
    "K10bsu018_u:3416": " sahe ca buddhakṣetre mama varṇaṃ bhāṣayeyustatra ca sattvānāṃ praṇidhānamudyojayeyaṃ /",
    "K10bsu018_u:3417": " te ca sattvā mama varṇaṃ śrutvā mamaiva buddhakṣetre praṇidhānaṃ kurvīran,",
    "K10bsu018_u:3418": " upapattiṃ cākāṅkṣeyuḥ /",
    "K10bsu018_u:3419": " yādyahaṃ bhadanta bhagavan teṣāṃ sattvānāṃ maraṇakālasamaye purataḥ na tiṣṭheyaṃ dharmaṃ na deśayeyaṃ cittaṃ na saṃprasādayeyaṃ,",
    "K10bsu018_u:3420": " mā cāhamanuttarāṃ samyaksaṃbodhimabhisaṃbudhyeyaṃ /",
    "K10bsu018_u:3421": " yadi me sattvāḥ kālaṃ kṛtvā durgatīṣūpapadyeyurna ca mama buddhakṣetre manuṣyapratilābhaṃ labheyuḥ,",
    "K10bsu018_u:3422": " sarve mama dharmā saṃmoṣaṃ gaccheyurmā ca me pratibhāyeyurmā cāhaṃ śakyaṃ sakalaṃ buddhakāryaṃ niṣpādayituṃ /",
    "K10bsu018_u:3423": " ye sattvā nārāyaṇabhaktikā yāvatte sattvāḥ kālaṃ kṛtvā durgatiṃ prapateyustanmā cāhaṃ śakyaṃ sakalaṃ buddhakāryaṃ niṣpādayituṃ /",
    "K10bsu018_u:3424": " bodhiprāptasya ca me sarvabuddhakṣetreṣu sattvā ānantaryakārakā yāvat kumārge vihanyamānā mahāsaṅkaṭaprāptāḥ sattvāḥ kālaṃ kṛtvā mama buddhakṣetra",
    "K10bsu018_u:3425": " idaṃ teṣāṃ nimittaṃ pāṃśuvarṇāste sattvā bhaviṣyanti, (KpSū 249)",
    "K10bsu018_u:3426": " piśācamukhī muṣṭasmṛtayo durgandhā duḥśīlā alpāyuṣkā vividharogopahatā vividhapariṣkāraparihīṇāśca te sattvā bhaviṣyanti;",
    "K10bsu018_u:3427": " teṣām sattvānāmarthe 'haṃ yāvattasmin samaye sahe lokadhātau cāturdvīpikā bhaveyuḥ,",
    "K10bsu018_u:3428": " sarvatra ca cāturdvīpikāyāṃ saṃtuṣitabhavanāvataraṇaṃ māturgarbhe cāhaṃ jātumupadarśayeyaṃ,",
    "K10bsu018_u:3429": " vistareṇa kumārakrīḍāśilpakarmasthānaduṣkaracaryāmāradharṣaṇabodhyabhisaṃbudhyanadharmacakrapravartanaṃ,",
    "K10bsu018_u:3430": " sarvatra ca cāturdvīpikāsu sakalaṃ buddhakāryamupadarśayeyaṃ,",
    "K10bsu018_u:3431": " parinirvāṇaṃ yāvaccharīravibhāgamupadarśayeyaṃ /",
    "K10bsu018_u:3432": " bodhiprāptaścāhaṃ ekapadavyāhareṇa dharmaṃ deśayeyaṃ /",
    "K10bsu018_u:3433": " ye sattvāḥ śrāvakayānikāste śrāvakayānakathāpiṭakaṃ dharmaṃ deśitamājānīyuḥ;",
    "K10bsu018_u:3434": " ye sattvāḥ pratyekabuddhavaineyāste pratyekabuddhayānakathādharmaṃ deśitamājānīyurye sattvā anuttaramahāyānikāste 'nuttaramahāyānakathādharmaṃ deśitamājānīyuḥ /",
    "K10bsu018_u:3435": " ye sattvāḥ saṃbhāravirahitāste dānakathādharmaṃ deśitamājānīyurye sattvāḥ puṇyavirahitāḥ sukhasvargābhilāṣināste śīlakathādharmaṃ deśitamājānīyuḥ;",
    "K10bsu018_u:3436": " ye parasparabhītakaluṣacittāḥ praduṣṭacittāste (KpSū 250)",
    "K10bsu018_u:3437": " maitryāvyāhārakathādharmaṃ deśitamājānīyuḥ;",
    "K10bsu018_u:3438": " prāṇātipātikāḥ karuṇādharmaṃ deśitamājānīyuḥ;",
    "K10bsu018_u:3439": " ya īrṣyāmātsaryābhibhūtāste muditāvyāhārakathādharmaṃ deśitamājānīyuḥ;",
    "K10bsu018_u:3440": " ye rūpārūpyamadamattacittāste upekṣāvyāhārakathādharmaṃ deśitamājānīyuḥ /",
    "K10bsu018_u:3441": " ye kāmarāgamadamattacittā aśubhavyāhāreṇa dharmaṃ deśitamājānīyuḥ;",
    "K10bsu018_u:3442": " ye ca sattvā mahāyānikauddhatyavyākulacittopagatāste ānāpānasmṛtivyāhāreṇa dharmaṃ deśitamājānīyuḥ;",
    "K10bsu018_u:3443": " ye duḥprajñā vā pradīpapratītyasamutpādavyāhāreṇa dharmaṃ deśitamājānīyuḥ;",
    "K10bsu018_u:3444": " ye 'lpaśrutavādinaste 'saṃpramoṣaśrutadhāraṇīvipraṇāśavyāhāreṇa dharmaṃ deśitamājānīyuḥ;",
    "K10bsu018_u:3445": " kudṛṣṭisaṅkaṭaprāptāḥ śūnyatāvyāhāreṇa dharmaṃ deśitamājānīyuḥ;",
    "K10bsu018_u:3446": " vitarkasamudācāropahatā animittavyāhāreṇa dharmaṃ deśitāmājānīyurapraṇihitāpariśuddhopahatā apraṇihitavyāhāreṇa dharmaṃ deśitamājānīyuḥ;",
    "K10bsu018_u:3447": " āśayāpariśūddhāḥ pariśuddhāśayavyāhāreṇa dharmaṃ deśitamājānīyuḥ;",
    "K10bsu018_u:3448": " vyavakīrṇasamudācāropahatā bodhicittāsaṃpramoṣavyāhāreṇa dharmaṃ deśitamājānīyuḥ;",
    "K10bsu018_u:3449": " kṣamaprayogoṣmopahatā (KpSū 251)",
    "K10bsu018_u:3450": " akṛtrimavyāhāreṇa dharmaṃ deśitamājānīyuḥ;",
    "K10bsu018_u:3451": " adhyāśayapraśrabdhopahatā aniśritavyāhāreṇa dharmaṃ deśitamājānīyuḥ;",
    "K10bsu018_u:3452": " kliṣṭacittāḥ peyālaṃ kalpacittavyāhāreṇa;",
    "K10bsu018_u:3453": " kuśalasaṃpramoṣacittā vairocanavyāhāreṇa;",
    "K10bsu018_u:3454": " mārakarmodyuktāḥ śūnyatāvyāhāreṇa;",
    "K10bsu018_u:3455": " paravadhe saṃpratipannā abhyudgatavyāhāreṇa;",
    "K10bsu018_u:3456": " vividhakleśopahatacittā vigatavyāhāreṇa;",
    "K10bsu018_u:3457": " viṣamamārgasaṃpratipannā āvartavyāhāreṇa;",
    "K10bsu018_u:3458": " mahāyānakautuhalacittā vivartavyāhāreṇa;",
    "K10bsu018_u:3459": " saṃsārodvignānāṃ bodhisattvānāṃ rativyāhāreṇa;",
    "K10bsu018_u:3460": " kuśalabhūmijñānavagatā amūḍhavyāhāreṇa;",
    "K10bsu018_u:3461": " parasparāsaṃtuṣṭakuśalamūlānāṃ śrutavyāhāreṇa;",
    "K10bsu018_u:3462": " parasparāsamacittānāmapratihataraśmivyāhāreṇa;",
    "K10bsu018_u:3463": " viṣamakarmasaṃpratipannānāṃ kriyāvatāraṇavyāhāreṇa;",
    "K10bsu018_u:3464": " parṣadbhayopagatānāṃ siṃhaketuvyāhāreṇa;",
    "K10bsu018_u:3465": " caturmārābhibhūtacittānāṃ (KpSū 252)",
    "K10bsu018_u:3466": " śūravyāhāreṇa;",
    "K10bsu018_u:3467": " buddhakṣetrānavabhāsagatānāṃ sattvānāṃ prabhāvyūhavyāhāreṇa;",
    "K10bsu018_u:3468": " anunayapratighānāṃ śailoccayavyāhāreṇa;",
    "K10bsu018_u:3469": " buddhadharmālokanābhibhūtānāṃ dhvajāgrakeyūravyāhāreṇa;",
    "K10bsu018_u:3470": " mahāprajñāvirahitānāmulkāpātavyāhāreṇa;",
    "K10bsu018_u:3471": " mohāndhakāragatānāṃ bhāskarapradīpavyāhāreṇa;",
    "K10bsu018_u:3472": " kṣayāniruktiprayuktānāṃ guṇākaravyāhāreṇa;",
    "K10bsu018_u:3473": " phenapiṇḍopamātmābhikāṅkṣiṇāṃ nārāyaṇavyāhāreṇa;",
    "K10bsu018_u:3474": " calācalabuddhīnāṃ sārānugatavyāhāreṇa;",
    "K10bsu018_u:3475": " avalokitamūrdhānāṃ merudhvajavyāhāreṇa;",
    "K10bsu018_u:3476": " pūrvapratijñotsṛṣṭānāṃ sāravativyāhāreṇa;",
    "K10bsu018_u:3477": " cyutābhijñānāṃ vajrapadavyāhāreṇa;",
    "K10bsu018_u:3478": " bodhimaṇḍābhikāṅkṣiṇāṃ vajramaṇḍavyāhāreṇa;",
    "K10bsu018_u:3479": " sarvadharmajugupsitānāṃ vajropamavyāhāreṇa;",
    "K10bsu018_u:3480": " sattvacaritamaprajānatāṃ cāritravativyāhāreṇa;",
    "K10bsu018_u:3481": " indriyaparāparānabhijñānāṃ prajñāpradīpavyāhāreṇa;",
    "K10bsu018_u:3482": " paraspararutamaprajānatāṃ (KpSū 253)",
    "K10bsu018_u:3483": " rutapraveśavyāhāreṇa;",
    "K10bsu018_u:3484": " dharmakāyamapratilabdhānāṃ saddharmakāyavibhāvanavyāhāreṇa;",
    "K10bsu018_u:3485": " tathāgatadarśanavirahitānāmanimiṣavyāhāreṇa;",
    "K10bsu018_u:3486": " sarvālaṃbanavigopitānāmaraṇyavyāhāreṇa;",
    "K10bsu018_u:3487": " dharmacakrapravartanābhikāṅkṣiṇāṃ cakravimalavyāhāreṇa;",
    "K10bsu018_u:3488": " ahetuvidyāsaṃprasthitānāṃ vidyāpratītyānulomavyāhāreṇa;",
    "K10bsu018_u:3489": " ekabuddhakṣetraśāśvatadṛṣṭīnāṃ sukṛtavicayavyāhāreṇa;",
    "K10bsu018_u:3490": " lakṣaṇānuvyañjanānavaruptabījānāmalaṅkāravativyāhāreṇa;",
    "K10bsu018_u:3491": " vācārutaprabhedāsamarthānāṃ nirhāravativyāhāreṇa;",
    "K10bsu018_u:3492": " sarvajñajñānābhikāṅkṣiṇāṃ dharmadhātvavikopanavyāhāreṇa;",
    "K10bsu018_u:3493": " pratyutpannāvartanadharmāṇāṃ dṛḍhavyāhāreṇa;",
    "K10bsu018_u:3494": " dharmadhātumaprajānatāṃ abhijñāvyāhāreṇa;",
    "K10bsu018_u:3495": " prajñotsṛṣṭānāmacyutavyāhāreṇa;",
    "K10bsu018_u:3496": " mārgavigopitānāmavikāravyāhāreṇa;",
    "K10bsu018_u:3497": " ākāśasamajñānābhikāṅkṣiṇāṃ niṣkiñcanavyāhāreṇa; (KpSū 254)",
    "K10bsu018_u:3498": " pāramitāparipūrṇānāṃ pariśuddhapratiṣṭhāvyāhāreṇa;",
    "K10bsu018_u:3499": " aparipūrṇāsaṃgrahavastūnāṃ susaṃgṛhītavyāhāreṇa;",
    "K10bsu018_u:3500": " brahmavihāravimārgitānāṃ samaprayogavyāhāreṇa;",
    "K10bsu018_u:3501": " bodhipakṣaratnāparipūrṇānāmavyavasthitaniryāṇavyāhāreṇa;",
    "K10bsu018_u:3502": " subhāṣitajñānāṃ pramuṣṭacittānāṃ sāgaramudravyāhāreṇa;",
    "K10bsu018_u:3503": " anutpattikadharmakṣāntikautūhalacittānāṃ niścitavyāhāreṇa;",
    "K10bsu018_u:3504": " yathāśrutadharmapramuṣṭacittānāmasaṃpramoṣavyāhāreṇa;",
    "K10bsu018_u:3505": " parasparasubhāṣitāsaṃtuṣṭānāṃ vitimiravyāhāreṇa;",
    "K10bsu018_u:3506": " triratnāpratilabdhaprasādānāṃ puṇyotsadavyāhāreṇa;",
    "K10bsu018_u:3507": " dharmamukhapravarṣaṇāsaṃtuṣṭānāṃ dharmameghavyāhāreṇa;",
    "K10bsu018_u:3508": " triratnocchedadṛṣṭīnāṃ ratnavyūhavyāhāreṇa;",
    "K10bsu018_u:3509": " jñānārditakarmābhiyuktānāmanupamavyāhāreṇa;",
    "K10bsu018_u:3510": " sarvasaṃyojanabandhanagatānāṃ (KpSū 255)",
    "K10bsu018_u:3511": " gaganamukhavyāhāreṇa;",
    "K10bsu018_u:3512": " sarvadharmānanyacittānāṃ",
    "K10bsu018_u:3513": " jñānamudravyāhāreṇa;",
    "K10bsu018_u:3514": " tathāgataguṇāparipūrṇānāṃ lokavidyāsaṃmukhībhāvavyāhāreṇa;",
    "K10bsu018_u:3515": " pūrvabuddhāsukṛtādhikāriṇāṃ viniścitaprātihāryavyāhāreṇa;",
    "K10bsu018_u:3516": " ekadharmamukhāparāntakakalpānirdiṣṭānāṃ sarvadharmanayavyāhāreṇa;",
    "K10bsu018_u:3517": " sarvasutrāntāviniścitānāṃ dharmasvabhāvasamatāviniścitavyāhāreṇa;",
    "K10bsu018_u:3518": " ṣaṭpārāyaṇīyadharmaparivarjitānāṃ sarvadharmanayavyāhāreṇa;",
    "K10bsu018_u:3519": " vimokṣacittāśayānabhiyuktānāṃ vikriḍitābhijñāvyāhāreṇa;",
    "K10bsu018_u:3520": " tathāgataguhyānupraveśavimarśitānāṃ aparapraṇeyavyāhāreṇa;",
    "K10bsu018_u:3521": " bodhisattvacaryānabhiyuktānāṃ jñānāgamavyāhāreṇa;",
    "K10bsu018_u:3522": " jñātikāmasaṃdarśikānāṃ sarvatrānugatavyāhāreṇa;",
    "K10bsu018_u:3523": " sāvaśeṣabodhisattvacārikānāmabhiṣekavyāhāreṇa;",
    "K10bsu018_u:3524": " daśatathāgatabalāparipūrṇānāmanavamardavyāhāreṇa; (KpSū 256)",
    "K10bsu018_u:3525": " caturvaiśāradyāpratilabdhānāmaparyādīnavavyāhāreṇa;",
    "K10bsu018_u:3526": " āveṇikabuddhadharmāpratilabdhānāmasaṃhāryavyāhāreṇa;",
    "K10bsu018_u:3527": " amoghaśravaṇadarśanānāṃ praṇidhānavyāhāreṇa;",
    "K10bsu018_u:3528": " sarvabuddhadharmasaṃmukhānubodhāya śrotāvilānāṃ vimalasamudravyāhāreṇa;",
    "K10bsu018_u:3529": " sāvaśeṣasarvajñajñānānāṃ suvibuddhavyāhāreṇa;",
    "K10bsu018_u:3530": " aprāptasarvatathāgatakāryābhiprāyānāmaparyantaniṣṭhāvyāhāreṇa dharmaṃ deśitamājānīyuriti /",
    "K10bsu018_u:3531": " ye bodhisattvā aśaṭhā amāyāvino ṛjukā ṛjuka jātīyāśca teṣāṃ caturaśītidharmamukhasahasrāṇi",
    "K10bsu018_u:3532": " caturaśītisamādhimukhasahasrāṇi pañcasaptatidhāraṇīmukhasahasrāṇi aprameyāsaṃkhyeyānāṃ",
    "K10bsu018_u:3533": " mahāyānasaṃprasthitānāṃ ekapadavyāhāreṇa ime guṇāḥ santāne pratiṣṭhāpayeyaṃ; (KpSū 257)",
    "K10bsu018_u:3534": " yena bodhisattvā mahāsattvā mahāsaṃnāhasaṃnaddhā bhaveyuḥ;",
    "K10bsu018_u:3535": " acintyapraṇidhānaviśeṣābhyudgatā bhaveyuracintyajñānadarśanabodhisadguṇālaṅkṛtā bhaveyuḥ,",
    "K10bsu018_u:3536": " tadyathā kāyālaṅkṛtā lakṣaṇānuvyañjanaiḥ,",
    "K10bsu018_u:3537": " vāgalaṅkṛtā bhaveyuryathābhiprāyāḥ,",
    "K10bsu018_u:3538": " sattvāḥ subhāṣitena saṃtoṣayeyuḥ,",
    "K10bsu018_u:3539": " śrutālaṅkṛtāḥ samādhyavacanatayā,",
    "K10bsu018_u:3540": " smṛtyālaṅkṛtā dhāraṇyasaṃpramoṣatayā,",
    "K10bsu018_u:3541": " mano 'laṅkṛtā nirvṛtyālaṅkṛtāḥ kugatyavabudhyanatayā,",
    "K10bsu018_u:3542": " āśayālaṅkṛtā dṛḍhapratijñātayā,",
    "K10bsu018_u:3543": " prayogālaṅkṛtāḥ pratijñottāraṇatayā,",
    "K10bsu018_u:3544": " adhyāśayālaṅkṛtā bhūmyā bhūmisaṃkramaṇatayā,",
    "K10bsu018_u:3545": " dānālaṅkṛtāḥ sarvavastuparityāgatayā,",
    "K10bsu018_u:3546": " śīlālaṅkṛtāḥ suśrutāvitavimalatayā,",
    "K10bsu018_u:3547": " kṣāntyalaṅkṛtāḥ sarvasattvāpratihatacittatayā,",
    "K10bsu018_u:3548": " vīryālaṅkṛtāḥ sarvasaṃbhāropacitatayā,",
    "K10bsu018_u:3549": " dhyānālaṅkṛtāḥ",
    "K10bsu018_u:3550": " sarvasamāpattivikrīḍitābhijñā bhaveyuḥ,",
    "K10bsu018_u:3551": " prajñālaṅkṛtāḥ (KpSū 258)",
    "K10bsu018_u:3552": " kleśavāsanaparijñāvino,",
    "K10bsu018_u:3553": " maitryālaṅkṛtāḥ sarvasattvasya trāyānugatāḥ,",
    "K10bsu018_u:3554": " karuṇālaṅkṛtāḥ sarvasattvāparityāgasthitā,",
    "K10bsu018_u:3555": " muditālaṅkṛtāḥ sarvadharmākathaṃkathāprāptā,",
    "K10bsu018_u:3556": " upekṣālaṅkṛtā unnāmāvanāmadvayavigatāḥ,",
    "K10bsu018_u:3557": " abhijñālaṅkṛtāḥ sarvavikrīḍitābhijñāḥ,",
    "K10bsu018_u:3558": " puṇyālaṅkṛtā akṣayabhogaratnapāṇitāpratilabdhā,",
    "K10bsu018_u:3559": " jñānālaṅkṛtāḥ sarvasattvacittacaritābhijñā,",
    "K10bsu018_u:3560": " buddhyālaṅkṛtāḥ sarvasattvakauśalyadharmavibodhayitāraḥ,",
    "K10bsu018_u:3561": " ālokālaṅkṛtāḥ prajñācakṣurālokaṃ pratilabheyuḥ,",
    "K10bsu018_u:3562": " pratisaṃvidalaṅkṛtā arthadharmaniruktipratibhānapratisaṃvitpratilabdhā bhaveyurvaiśāradyālaṅkṛtāḥ sarvamāraparapravādinabhibhūtā,",
    "K10bsu018_u:3563": " guṇālaṅkṛtā buddhānāṃ guṇānuprāptā,",
    "K10bsu018_u:3564": " dharmālaṅkṛtāḥ satatasamitamasaṅgapratibhānena sattvānāṃ dharmaṃ deśayeyuḥ,",
    "K10bsu018_u:3565": " ālokālaṅkṛtāḥ sarvabuddhadharmāvabhāsagatāḥ,",
    "K10bsu018_u:3566": " prabhālaṅkṛtāḥ sarvabuddhakṣetrāvabhāsagatā,",
    "K10bsu018_u:3567": " ādarśanaprātihāryālaṅkṛtā akṣuṇavyākaraṇā, (KpSū 259)",
    "K10bsu018_u:3568": " anuśāsanīprātihāryālaṅkṛtā yathāvadanuśāsanīpradāyakā,",
    "K10bsu018_u:3569": " ṛddhiprātihāryālaṅkṛtāścaturṛddhipādaparamapāramitāprāptāḥ,",
    "K10bsu018_u:3570": " sarvatathāgatādhiṣṭhānālaṅkṛtāstathāgataguhyānupraviṣṭā,",
    "K10bsu018_u:3571": " dharmaiśvaryālaṅkṛtā aparādhīnajñānapratilabdhāḥ,",
    "K10bsu018_u:3572": " sarvakuśaladharmapratipattisārālaṅkṛtā yathāvāditathākārisarvato 'navamarditā bhaveyuriti /",
    "K10bsu018_u:3573": " apramāṇāsaṃkhyeyānāṃ mahāyānasaṃprasthitānāṃ sattvānāmekapadavyāhāreṇāhaṃ mahatā kuśalaviśodhanasaṃnicayena saṃtarpayeyaṃ /",
    "K10bsu018_u:3574": " tataste bodhisattvā mahāsattvāḥ sarvadharmeṣvaparapratyayajñānaṃ pratilabheyuḥ,",
    "K10bsu018_u:3575": " mahatā ca dharmāvabhāsena samanvāgatā bhaveyuḥ,",
    "K10bsu018_u:3576": " kṣipraṃ cānuttarāṃ samyaksaṃbodhimabhisaṃbudhyeyuriti /",
    "K10bsu018_u:3577": " ye 'pi te bhadanta bhagavan sattvā bhaveyuranyeṣu lokadhātuṣvānantaryakārakā yāvanmūlāpattisāparādhikā",
    "K10bsu018_u:3578": " dagdhasantānāḥ śrāvakayānikā vā pratyekabuddhayānikā vā anuttaramahāyānikā vā praṇidhānavaśena",
    "K10bsu018_u:3579": " mama buddhakṣetre pratyājāyeyuḥ /",
    "K10bsu018_u:3580": " akuśalamūlasamavadhānā rukṣāḥ pāpecchāḥ (KpSū 260)",
    "K10bsu018_u:3581": " krūrakhaṭuṅkasantānā viparītabuddhaya āgṛhītasantānāḥ teṣāṃ cāhaṃ caturaśītiścittarutasahasrāṃ deśayeyuḥ,",
    "K10bsu018_u:3582": " yāvat kuśīdacittānāṃ sattvānāmahaṃ caturaśītidharmaskandhasahasrāṇi vistareṇa deśayeyaṃ /",
    "K10bsu018_u:3583": " ye ca tatra sattvā anuttaramahāyānikā bhaveyuḥ teṣāṃ cāhaṃ vistareṇa ṣaṭpāramitādharmaṃ deśayeyaṃ,",
    "K10bsu018_u:3584": " dānapāramitāṃ vistareṇa deśayeyaṃ yāvatprajñāpāramitāṃ vistareṇa deśayeyaṃ /",
    "K10bsu018_u:3585": " ye ca punastatra sattvāḥ śrāvakayānikā vā pratyekabuddhayānikā vā bhaveyuḥ,",
    "K10bsu018_u:3586": " anavaruptakuśalamūlā bhaveyuḥ,",
    "K10bsu018_u:3587": " śāstārābhikāṅkṣiṇaḥ,",
    "K10bsu018_u:3588": " tāṃścāhaṃ triśaraṇagamanena vyavasthāpayeyaṃ,",
    "K10bsu018_u:3589": " paścāt pāramitāsu niyojayeyaṃ;",
    "K10bsu018_u:3590": " vihiṃsāratānāṃ prānātipātavairamaṇyāṃ vyavasthāpayeyaṃ;",
    "K10bsu018_u:3591": " viṣamalobhābhibhūtānāmadattādānavairamaṇyāṃ vyavasthāpayeyaṃ;",
    "K10bsu018_u:3592": " adharmarāgaraktāṃ kāmamithyācāravairamaṇyāṃ vyavasthāpayeyaṃ;",
    "K10bsu018_u:3593": " parasparaparuṣavacanabhāṣiṇo mṛṣāvādavairamaṇyāṃ (KpSū 261)",
    "K10bsu018_u:3594": " vyavasthāpayeyaṃ;",
    "K10bsu018_u:3595": " unmattābhiratān surāmaireyamadyapramādavairamaṇyāṃ vyavasthāpayeyaṃ /",
    "K10bsu018_u:3596": " yeṣāṃ ca sattvānāṃ sarvapañcadoṣā bhaveyustāṃ pañcadoṣavairamaṇyopāsakasaṃvare vyavasthāpayeyaṃ /",
    "K10bsu018_u:3597": " ye sattvā anabhiratāḥ kuśaleṣu dharmeṣu tāṃścāhaṃ rātriṃdivasamaṣṭāṅge śīle pratiṣṭhāpayeyaṃ /",
    "K10bsu018_u:3598": " ye sattvāḥ parīttakuśalamūlābhiratacittāstāṃścāpyahaṃ svākhyāte dharmavinaye upaśleṣayeyaṃ,",
    "K10bsu018_u:3599": " pravrajyāsaṃvare daśaśikṣāpade brahmacarye sthāpayeyaṃ /",
    "K10bsu018_u:3600": " ye sattvāḥ kuśalān dharmān paryeṣṭukāmāstānapyahaṃ kuśaleṣu dharmeṣu samādāpya sakale brahmacaryavāse pratiṣṭhāpayeyaṃ /",
    "K10bsu018_u:3601": " evaṃrūpānāmānantaryakārakānāṃ yāvad āgṛhītasantānānāṃ sattvānāmarthe cāhaṃ bahuvividhanānārthapadavyañjanaprātihāryairdharmaṃ deśayeyaṃ,",
    "K10bsu018_u:3602": " anityaduḥkhānātmaśūnyaskandhadhātvāyatanāni darśayeyaṃ,",
    "K10bsu018_u:3603": " kuśale kṣeme śive śānte 'bhayapure nirvāṇe pratiṣṭhāpayeyaṃ /",
    "K10bsu018_u:3604": " evamahaṃ caturṇāṃ parṣadāṃ bhikṣubhikṣuṇyupāsakopāsikānāṃ dharmaṃ deśayeyaṃ;",
    "K10bsu018_u:3605": " ye ca vādārthino bhaveyusteṣāṃ ahaṃ dharmavādaśāstraṃ prakāśayeyaṃ;",
    "K10bsu018_u:3606": " ye ca nābhiratāḥ kuśaleṣu dharmeṣu teṣāṃ cāhaṃ (KpSū 262)",
    "K10bsu018_u:3607": " vaiyāvṛtyakarmāṇi nirdiśeyam,",
    "K10bsu018_u:3608": " svādhyāyābhiratānāmekāṃśena śūnyatāṃ dhyānavimuktigāmināṃ nirdeśayeyaṃ /",
    "K10bsu018_u:3609": " ekaikasya sattvasyārthāyāhaṃ bahuyojanaśatasahasrāṇi pradbhyāṃ gaccheyaṃ,",
    "K10bsu018_u:3610": " bahuvividhanānāprakārārthapadavyañjanopāyaprātihāryairakhedamutsaheyaṃ,",
    "K10bsu018_u:3611": " yāvannirvāṇe sthāpayeyaṃ;",
    "K10bsu018_u:3612": " yāvat samādhānabalenāhaṃ pañcamabhāgamāyuḥsaṃskārāṇāmavasṛjeyaṃ,",
    "K10bsu018_u:3613": " parinirvāṇakālasamaye cāhaṃ svayameva svaśarīrasarṣapaphalapramāṇamātraṃ bhindeyaṃ,",
    "K10bsu018_u:3614": " sattvānāṃ kāruṇyārthe cāhaṃ paścāt parinirvāpayeyaṃ;",
    "K10bsu018_u:3615": " parinirvṛtasya ca me varṣasahasraṃ saddharmastiṣṭhet,",
    "K10bsu018_u:3616": " pañcapunarvarṣaśatāni saddharmapratirūpakastiṣṭhet /",
    "K10bsu018_u:3617": " ye ca sattvā mama parinirvṛtasya śarīreṣu pūjautsukyamāpadyeyū ratnairyāvadvādyairantaśa ekabuddhanāmaikavandanā ekapradakṣinīkaraṇena ekāñjalikarmaṇā ekapuṣpeṇa pūjāṃ kurvīran,",
    "K10bsu018_u:3618": " sarve te 'vaivartikā bhaveyuryathābhiprāyāstribhiryānaiḥ /",
    "K10bsu018_u:3619": " ye ca sattvā mama parinirvṛtasya śāsane 'ntaśa ekaśikṣāpadamapi gṛhṇīyuryathoktaṃ samādāya varteyuryāvaccatuṣpadagāthāṃ paryavāpnuyurvācayeyuḥ,",
    "K10bsu018_u:3620": " pareṣāṃ ca deśayeyuḥ,",
    "K10bsu018_u:3621": " ye 'pi śṛṇuyuścittaṃ (KpSū 263)",
    "K10bsu018_u:3622": " vā prasādayeyurdharmabhāṇakasya vā pūjāṃ kuryurantaśa ekapuṣpeṇāpi ekavandanenāpi,",
    "K10bsu018_u:3623": " sarve te 'vaivartikā bhaveyustribhiryānairyathābhiprāyā;",
    "K10bsu018_u:3624": " yāvat saddharme 'ntarhite saddharmolkāyāṃ nirvāpitāyāṃ dharmadhvaje patite te ca",
    "K10bsu018_u:3625": " mama janmaśarīramavatareyuryāvat kāñcanacakre tiṣṭheyuryasmin kāle sahe buddhakṣetre",
    "K10bsu018_u:3626": " ratnadurbhikṣaṃ bhavet tasmin samaye ketumatirnāma maṇivaiḍuryamayaṃ agninirbhāsaṃ tiṣṭhet /",
    "K10bsu018_u:3627": " tacca tato 'bhyudgamyorddhvaṃ yāvadakaniṣṭhabhavane sthitvā vividhāṃ puṣpavṛṣṭiṃ pravarṣet,",
    "K10bsu018_u:3628": " māndāravamahāmāndāravapārijātakamañjuṣakamahāmañjuṣakarocamahārocamānapūrṇācandravimalāśatapatrasahasrapatraśatasahasrapatrasamantaprabhāsamantagandhāsurucirasadāphalāhṛdayanayanābhiramyājyotiprabhājyotirasānantavarṇānantagandhānantaprabhānāṃ (KpSū 264)",
    "K10bsu018_u:3629": " evaṃrūpānāṃ puṣpavarṣaṃ abhipravarṣet /",
    "K10bsu018_u:3630": " tataśca puṣpavarṣādvividhā śabdā niścareyustadyathā buddhaśabdo dharmaśabdaḥ saṅghaśabda",
    "K10bsu018_u:3631": " upāsakasaṃvaraśabda āryāṣṭāṅgasamanvāgatopoṣadhopavāsaśabdo daśapravrajyāśikṣāpadasaṃvaraśabdo",
    "K10bsu018_u:3632": " dānaśabdaḥ śīlaśabdaḥ sakalabrahmacaryaparipūrṇopasaṃpadāśabdo vaiyāvṛttiśabdo 'dhyayanaśabdaḥ",
    "K10bsu018_u:3633": " pratisaṃlayanaśabdaḥ yoniśomanasikāraśabdo 'śubhaśabdo ānāpānasmṛtiśabdo naivasaṃjñānāsaṃjñāyatanaśabda",
    "K10bsu018_u:3634": " ākiñcanyāyatanaśabdo vijñānānantyāyatanaśabda ākāśānantyāyatanaśabdo 'bhibhavāyatanaśabdaḥ",
    "K10bsu018_u:3635": " kṛtsnāyatanaśabdaḥ śamathavipaśyanāśabdaḥ śūnyatāpraṇihitaśabdo 'nimittaśabdaḥ pratītyasamutpādaśabdaḥ",
    "K10bsu018_u:3636": " sakalaśrāvakapiṭakaśabdaśca niścaret,",
    "K10bsu018_u:3637": " sakalapratyekabuddhayānapiṭakaśabdo niścaret,",
    "K10bsu018_u:3638": " sakalamahāyānakathāṣaṭpāramitāśabdaḥ te puṣpā avakireyuḥ /",
    "K10bsu018_u:3639": " sarve ca rūpāvacarā devāḥ śṛṇuyuḥ (KpSū 265)",
    "K10bsu018_u:3640": " svakasvakāni pūrvakṛtāni kuśalamūlānyanusmareyuḥ,",
    "K10bsu018_u:3641": " sarvakuśaleṣu dharmeṣu mahāsattvā ajugupsanīyāste tato 'vatareyuḥ sarve sahe lokadhātau manuṣyāṃ daśakuśaleṣu karmapatheṣu niyojayeyuḥ pratiṣṭhāpayeyuḥ",
    "K10bsu018_u:3642": " evameva sarve kāmāvacarā devāḥ śṛṇuyusteṣāṃ ca tṛṣṇāsaṃyojanaratikrīḍāsaumanasyābhiratāṃścittacaitasikāṃ sarvān praśrambhayeyuḥ,",
    "K10bsu018_u:3643": " te sarve svakāni pūrvakṛtāni kuśalamūlānyanusmareyuḥ,",
    "K10bsu018_u:3644": " te ca devalokādavatīrya sarve sahe lokadhātau manuṣyāṃ daśakuśaleṣu karmapatheṣu samādāpayeyuḥ pratiṣṭhāpayeyuḥ /",
    "K10bsu018_u:3645": " te ca puṣpā ākāśe vividhā ratnāḥ prādurbhaveyuḥ,",
    "K10bsu018_u:3646": " tadyathā bhadanta bhagavan rūpyahiraṇyasuvarṇamaṇimuktāvaiḍūryaśaṅkhaśilāpravāḍarajatajātarūpāśmagarbhadakṣiṇāvartāḥ,",
    "K10bsu018_u:3647": " sarve sahe buddhakṣetre evaṃrūpāṃ ratnavṛṣṭiṃ abhipravarṣeyuḥ /",
    "K10bsu018_u:3648": " sarve ca sahe buddhakṣetre kalikalahavivādadurbhikṣarogaparacakraparuṣavāgrukṣaviṣaṃ sarveṇa sarvaṃ praśameyuḥ,",
    "K10bsu018_u:3649": " kṣemārogyā akalahābandhanavigrahāḥ subhikṣāḥ sarve sahe buddhakṣetre saṃsthiheyuḥ /",
    "K10bsu018_u:3650": " (KpSū 266) yāni ca sattvāni tāni ratnāni paśyeyuḥ spṛśyeyuḥ upabhogakarma vā kurvīran",
    "K10bsu018_u:3651": " te sarve tribhiryānairavaivartyā bhaveyuste ca punaradho yāvat kāñcanacakre sthiheyurevameva",
    "K10bsu018_u:3652": " bhadanta bhagavan śastrāntarakalpakāle samaye punasta indranīlamaṇiratnāḥ saṃsthiheyurūrdhvaṃ",
    "K10bsu018_u:3653": " yāvadakaniṣṭhabhavanaparyante,",
    "K10bsu018_u:3654": " sthitvā vividhāṃ puṣpavṛṣṭimabhipravarṣeyuḥ,",
    "K10bsu018_u:3655": " tadyathā māndāravamahāmāndāravapāriyātrā yāvadevānantaprabhāstasmācca puṣpavarṣādvividhā manojñāḥ śabdā niścareyustadyathā buddhaśabdo dharmaśabdaḥ saṅghaśabdo yāvatpūrvoktaṃ /",
    "K10bsu018_u:3656": " te punaḥ śarīrā adho yāvat kāñcanacakre sthiheyuḥ /",
    "K10bsu018_u:3657": " evaṃ tasmiṃ samaye durbhikṣāntarakalpakāle punaste śarīrā ūrdhvamudgaccheyuryāvadakaniṣṭhabhavanaparyantaṃ puṣpavṛṣṭiryāvat pūrvoktaṃ /",
    "K10bsu018_u:3658": " yāvad rogāntarakalpaṃ yathā pūrvoktaṃ /",
    "K10bsu018_u:3659": " yathā bhadrake mahākalpe mama parinirvṛtasya śarīrāstṛkāryaṃ kuryuḥ,",
    "K10bsu018_u:3660": " gaṇanātikrāntānvaineyāṃ tribhiryānairavaivartikān sthāpayeyaṃ /",
    "K10bsu018_u:3661": " evaṃ pañcabuddhakṣetraparamāṇurajaḥsamairmahākalpe vartamānairmama śarīrāḥ sattvān vineyustribhiryānairavaivartikāṃ sthāpayeyuḥ; yadā (KpSū",
    "K10bsu018_u:3662": " paścāt sahasragaṅgānadīvālikāsamairasaṃkhyeyairatikrāntairdaśasu dikṣvaprameyairasaṃkhyeyairanyonyebhyo",
    "K10bsu018_u:3663": " lokadhātubhyaste buddhā bhagavanta utpadyeyurye mayā bodhisattvabhūtenānuttarāyāṃ",
    "K10bsu018_u:3664": " samyaksaṃbodhau caryāṃ caratā prathamamanuttarāyāṃ samyaksaṃbodhau samādāpitāḥ syuḥ pratiṣṭhāpitā,",
    "K10bsu018_u:3665": " mayā ca ṣaṭpāramitāsu samādāpitā niveśitāḥ pratiṣṭhāpitāḥ syuḥ /",
    "K10bsu018_u:3666": " bodhiprāptaścāhamapi sattvānanuttarāyāṃ samyaksaṃbodhau samādāpayeyaṃ niveśayeyaṃ pratiṣṭhāpayeyaṃ,",
    "K10bsu018_u:3667": " ye ca punaḥ parinirvṛtasya śarīravikurvaṇenāpi sattvā anuttarāyāṃ samyaksaṃbodhau",
    "K10bsu018_u:3668": " cittamutpādayeyuste 'pi paścāt sahasragaṅgānadīvālikāsamairasaṃkhyeyairvartamānairasaṃkhyeyairatikrāntairdaśasu",
    "K10bsu018_u:3669": " dikṣvaprameyeṣvasaṃkhyeyeṣu lokadhātuṣu bodhisattvā mahāsattvā anuttarāṃ samyaksaṃbodhimabhisaṃbuddhā",
    "K10bsu018_u:3670": " mama varṇaṃ bhāṣyayeyuḥ śrāvayeyurghoṣaṃ codīrayeyu“ryacciraṃ bhadrako nāma kalpo babhūva,",
    "K10bsu018_u:3671": " tasmiṃśca bhadrake mahākalpe 'nupraviṣṭe caturthe jinabhāskara evaṃnāmā tathāgato babhūva,",
    "K10bsu018_u:3672": " yena vayaṃ prathamamanuttarāyāṃ samyaksaṃbodhau samādāpitā (KpSū 268)",
    "K10bsu018_u:3673": " niveśitāḥ pratiṣṭhāpitāḥ,",
    "K10bsu018_u:3674": " dagdhasantānā akuśalasamavadhānagatā ānantaryakārakā yāvanmithyādṛṣṭikāstena vayaṃ ṣaṭpāramitāsu samādāpitā niveśitāḥ pratiṣṭhāpitāḥ /",
    "K10bsu018_u:3675": " yena vayametarhi sarvajñāḥ sarvākāradhārmikaṃ dharmacakraṃ pravartayāmaḥ,",
    "K10bsu018_u:3676": " nirvarte tu gaticakre bahusattvakoṭīnayutaśatasahasrān svarge mokṣaphale ca pratiṣṭhāpayāmaḥ syuḥ” /",
    "K10bsu018_u:3677": " ye ca sattvā bodhyarthikāsteṣāṃ tathāgatānāṃ sakāśe mama varṇakīrtiyaśaśca śṛṇuyuste taṃ tathāgataṃ pṛccheyuḥ,",
    "K10bsu018_u:3678": " “kamarthavaśaṃ sampaśyamānaḥ sa bhagavāṃstathāgata evaṃ pañcakaṣāye kaliyuge vartamāne 'nuttarāṃ samyaksaṃbodhimabhisaṃbuddhaḥ?",
    "K10bsu018_u:3679": " ” te ca tathāgatāsteṣāṃ bodhyarthikānāṃ kulaputrāṇāṃ kuladuhitṝṇāṃ vā imaṃ mama mahākaruṇāsamanvāgataṃ",
    "K10bsu018_u:3680": " prathamacittotpādaṃ buddhakṣetraguṇavyūhaṃ praṇidhānapūrvayogaṃ ca bhāṣeyuste ca",
    "K10bsu018_u:3681": " bodhyarthikāḥ kulaputrāḥ kuladuhitaro vā āścaryaprāptā bhaveyuste 'pyudārādhimuktikā",
    "K10bsu018_u:3682": " bhaveyuste 'pyevaṃrūpāṃ mahākaruṇāṃ sattveṣūtpādayeyurevaṃrūpaṃ ca praṇidhānaṃ kurvīran,",
    "K10bsu018_u:3683": " evaṃrūpe tīvrapañcakaṣāye kleśakaṣāye kaliyuge buddhakṣetre ānantaryakārakāṃ yāvadakuśalasamavadhānāṃ vaineyāṃ (KpSū 269)",
    "K10bsu018_u:3684": " pratigṛhṇīyuste ca buddhā bhagavantastān mahākaruṇāsamanvāgatāṃ bodhyarthikāṃ kulaputrān",
    "K10bsu018_u:3685": " vā kuladuhitṝn vā evaṃrūpeṇa vyākareṇana vyākuryuryathābhiprāyāṃ taiḥ kulaputraiḥ",
    "K10bsu018_u:3686": " kuladuhitṛbhirvā tīvrapañcakaṣāye kleśe kaliyuge praṇidhānaṃ kṛtaṃ /",
    "K10bsu018_u:3687": " apare buddhā bhagavanto mama śarīravivartanebhiḥ pūrvayogaiḥ sattvānāṃ bodhyarthikānāṃ kulaputrāṇāṃ kuladuhitṝṇāṃ vā vistareṇa bhāṣayeyuḥ,",
    "K10bsu018_u:3688": " “evaṃ ciramevaṃnāmā jinasūryo babhūva;",
    "K10bsu018_u:3689": " parinirvṛtasya śarīrebhirevaṃ ciramevaṃrūpaṇāṃ duḥkhitānāṃ sattvānāmarthāya evaṃrūpāṇi",
    "K10bsu018_u:3690": " vividhāni prātihāryāṇi vividhā ca nānāprakārā vikurvaṇākṛtāstasya śarīravikurvaṇābhirvayaṃ",
    "K10bsu018_u:3691": " prathamamanuttarāyāṃ samyaksaṃbodhau saṃcoditāḥ,",
    "K10bsu018_u:3692": " anuttarāyāṃ samyaksaṃbodhau vayaṃ kuśalamūlasamavadhānān prathamacittotpādādidaṃ pāramitāsu codyogaḥ kṛtaḥ,",
    "K10bsu018_u:3693": " yāvadyathā pūrvoktaṃ vistareṇa” /",
    "K10bsu018_u:3694": " atha khalu samudrareṇurbrāhmaṇo 'grapurohito ratnagarbhasya tathāgatasya purataḥ sadevagandharvamānuṣikāyāḥ prajāyāḥ imāṃ mahākaruṇāsamanvāgatāṃ pañcaśatāni praṇidhānāni (KpSū 270)",
    "K10bsu018_u:3695": " kṛtavān, sa evamāha - “yadi me bhadanta bhagavannevaṃrūpā āśā paripūryeta tathā cāhamanāgate",
    "K10bsu018_u:3696": " 'dhvani bhadarake kalpe tīvrakleṣe raṇakaṣāye kaliyuge vartamāṇe 'ndhaloke 'nāyake",
    "K10bsu018_u:3697": " 'pariṇāyake dṛṣṭivyasanāndhakāraprakṣipte loke ānantaryakārakānāṃ yāvat pūrvoktaṃ;",
    "K10bsu018_u:3698": " yadi cāhaṃ śaktaḥ sakalamevaṃ buddhakāryaṃ niṣpādayituṃ yathā ca me praṇidhānaṃ kṛtaṃ,",
    "K10bsu018_u:3699": " na ca visarāmi bodhau praṇidhānaṃ,",
    "K10bsu018_u:3700": " na cānyakṣetre kuśalamūlaṃ pariṇāmayāmi;",
    "K10bsu018_u:3701": " evameva bhadanta bhagavan vyavasāyaṃ /",
    "K10bsu018_u:3702": " na ca punarahaṃ anena kuśalamulena pratyekabuddhayānaṃ prārthayāmi,",
    "K10bsu018_u:3703": " na ca śrāvakayānaṃ prārthayāmi,",
    "K10bsu018_u:3704": " na devamanuṣyaloke rājatvaṃ prārthayāmi,",
    "K10bsu018_u:3705": " na devamanuṣyaloke aiśvaryaṃ prārthayāmi,",
    "K10bsu018_u:3706": " na pañcakāmaguṇaparibhogārthaṃ,",
    "K10bsu018_u:3707": " na devopapattiṃ prārthayāmi,",
    "K10bsu018_u:3708": " na gandharvāsurayakṣarākṣasanāgagarūḍopapattiṃ prāthayāmi,",
    "K10bsu018_u:3709": " na cātra kuśalamūlaṃ pariṇāmayāmi /",
    "K10bsu018_u:3710": " yacca bhagavān evamāha - “dānaṃ mahābhogatāyai saṃvartate,",
    "K10bsu018_u:3711": " śīlaṃ svargopapattaye śrutaṃ mahāprajñatāyai bhāvanā visaṃyogāya” /",
    "K10bsu018_u:3712": " uktaṃ caitatpunarbhagavatā, (KpSū 271)",
    "K10bsu018_u:3713": " “ṛdhyati āśayo 'bhiprāyaḥ kuśalamūlapariṇāmanā puṇyavataḥ sattvasya” /",
    "K10bsu018_u:3714": " yacca mayā bhadanta bhagavan dānamayaṃ vā śīlamayaṃ vā śrutamayaṃ vā bhāvanāmayaṃ vā puṇyamārjitaṃ syāt /",
    "K10bsu018_u:3715": " yadi naivaṃrūpā āśā paripūryeta yathā me praṇidhānaṃ kṛtaṃ tadahaṃ tatsarvaṃ kuśalamūlaṃ nairayikānāṃ sattvānāṃ pariṇāmayāmi;",
    "K10bsu018_u:3716": " ye sattvāḥ pracaṇḍamaṇḍaghore 'vīcau narake duḥkhānyanubhavanti te cānena kuśalamūlena tato vyuttiṣṭhantu,",
    "K10bsu018_u:3717": " iha ca buddhakṣetre manuṣyapratilābhaṃ pratilabhantu,",
    "K10bsu018_u:3718": " tathāgatapraveditaṃ ca dharmavinayamārāgayeyuḥ,",
    "K10bsu018_u:3719": " agratve ca parinirvāyeyuḥ /",
    "K10bsu018_u:3720": " yacca teṣāṃ sattvānāmaparikṣīṇakarmaphalaṃ syāttadahametarhi kālaṃ kṛtvāvicau mahānarake upapadyeyaṃ;",
    "K10bsu018_u:3721": " buddhakṣetraparamāṇurajaḥsamādhyagamaṇīyāśca me kāyāḥ prādurbhaveyuḥ /",
    "K10bsu018_u:3722": " ekaikaśca me kāyaḥ sumeruparvatarājapramāṇo mahān saṃbhavet;",
    "K10bsu018_u:3723": " ekaikaśca me kāya (KpSū 272)",
    "K10bsu018_u:3724": " evaṃrūpāḥ suduḥkhā vedanā jānīyādyathaitarhi eṣa ekaḥ śarīraḥ suduḥkhāṃ vedanāṃ saṃjānāti;",
    "K10bsu018_u:3725": " ekaikaśca me ātmabhāvo buddhakṣetraparamāṇurajaḥsamāṃ tīvrāṃ caṇḍāṃ kharāṃ nairayikāṃ",
    "K10bsu018_u:3726": " kāraṇāṃ anubhaveyurye caitarhi buddhakṣetraparamāṇurajaḥsameṣu daśasu dikṣvanyeṣu",
    "K10bsu018_u:3727": " lokadhātuṣu sattvā ānantaryakārakā yāvadavīciparāyaṇāni karmāṇi samudānītāni syuryacca",
    "K10bsu018_u:3728": " yāvadbuddhakṣetraparamāṇurajaḥsameṣu mahākalpeṣvatikrānteṣu daśasu dikṣu buddhakṣetraparamāṇurajaḥsameṣvanyeṣu",
    "K10bsu018_u:3729": " buddhakṣetreṣu gatvānantaryakarmāṇi kṣipeyuḥ samutthāpayeyurvā,",
    "K10bsu018_u:3730": " sarveṣāṃ arthāyāhaṃ tatkarmāvīcau mahānarake sthito 'nubhaveyaṃ,",
    "K10bsu018_u:3731": " mā ca me sattvā narakeṣūpapadyeyuḥ,",
    "K10bsu018_u:3732": " sarve ca te sattvā buddhā bhagavanta ārāgayeyuḥ,",
    "K10bsu018_u:3733": " saṃsārāccottārayeyuḥ,",
    "K10bsu018_u:3734": " nirvāṇanagaraṃ praveśayeyuḥ;",
    "K10bsu018_u:3735": " tadāhametaccireṇa narakāt parimucyeyaṃ /",
    "K10bsu018_u:3736": " yāvaddaśasu dikṣu buddhakṣetraparamāṇurajaḥsameṣvanyeṣu buddhakṣetreṣu sattvaistathārūpaṃ karmasamutthāpitaṃ ākṣiptaṃ niyatavedanīyaṃ pratāpane narake upapadyitavyaṃ,",
    "K10bsu018_u:3737": " yāvadyathā pūrvoktaṃ /",
    "K10bsu018_u:3738": " evaṃ (KpSū 273) santāpane mahāraurave saṅghāte kālasūtre saṃjīvane,",
    "K10bsu018_u:3739": " evaṃ nānāvidhā tiryagyonirvācyāḥ,",
    "K10bsu018_u:3740": " evaṃ yamaloke vaktavyaḥ,",
    "K10bsu018_u:3741": " evaṃ yakṣadāridre vaktavyaṃ,",
    "K10bsu018_u:3742": " evaṃ kumbhāṇḍapiśācāsuragaruḍā vācyāḥ /",
    "K10bsu018_u:3743": " yadā buddhakṣetraparamāṇurajaḥsameṣu daśasu dikṣvanyeṣu lokadhātuṣu sattvairevaṃrūpaṃ karmākṣiptaṃ syāt,",
    "K10bsu018_u:3744": " ye ca manuṣyāndhabadhirā ajihvākā ahastakā apādakāḥ smṛtipramuṣṭacittairutpādyitavyaṃ aśucibhakṣayitavyaṃ,",
    "K10bsu018_u:3745": " peyālaṃ yathā pūrvoktaṃ /",
    "K10bsu018_u:3746": " punarevamahamavīcau mahānarake upapadyeyaṃ;",
    "K10bsu018_u:3747": " yāvacciraṃ saṃsāre dhātvāyatanaskandhaṃ pratigṛhṇīyustāvacciramahaṃ evaṃrūpāṃ vividhe narakatiryakpreteṣu yakṣāsurarākṣaseṣu yāvan manuṣyaduḥkhopapattibhirevaṃ",
    "K10bsu018_u:3748": " yathā pūrvoktaṃ;",
    "K10bsu018_u:3749": " yadi me evaṃrūpā anuttarāyāṃ samyaksaṃbodhau āśā na paripūryeta /",
    "K10bsu018_u:3750": " atha khalu ca punarme evaṃrūpānuttarāyāṃ samyaksaṃbodhau āśā paripūryeta yāvat pūrvoktaṃ,",
    "K10bsu018_u:3751": " sākṣībhūtā me buddhā bhagavanto bhavantu /",
    "K10bsu018_u:3752": " ye daśasu dikṣvaprameyāsaṃkhyeyeṣu anyeṣu lokadhātuṣu buddhā bhagavantastiṣṭhanti yāpayanti dharmaṃ ca deśayanti te mama buddhā bhagavantaḥ (KpSū 274)",
    "K10bsu018_u:3753": " sākṣībhūtā bhaviṣyanti,",
    "K10bsu018_u:3754": " jñānabhūtā bhaviṣyanti /",
    "K10bsu018_u:3755": " vyākarotu me bhadanta bhagavannanuttarāyāṃ samyaksaṃbodhau,",
    "K10bsu018_u:3756": " bhadrake kalpe bhaveyamahaṃ viṃśottaravarṣaśatāyuṣkāyāṃ prajāyāṃ tathāgato 'rhan samyaksaṃbuddho vidyācaraṇasampanno yāvadbuddho bhagavān;",
    "K10bsu018_u:3757": " śakto 'hamevaṃrūpaṃ buddhakāryamabhiniṣpādayituṃ yā me pratijñā kṛtāḥ” /",
    "K10bsu018_u:3758": " atha tāvadeva sarvāvatī parṣā sadevagandharvamānuṣāsuraśca lokaḥ kṣitigaganasthitāḥ,",
    "K10bsu018_u:3759": " sthāpayitvā tathāgataṃ te sarve 'śrūṇi pravartayamānāḥ pañcamaṇḍalena pādau vanditvāhuḥ /",
    "K10bsu018_u:3760": " “sādhu sādhu mahākāruṇika,",
    "K10bsu018_u:3761": " gaṃbhīrā te smṛtirgaṃbhīreṣu sattveṣu mahākaruṇotpannā,",
    "K10bsu018_u:3762": " gaṃbhīraṃ ca mahāpraṇidhānaṃ kṛtaṃ /",
    "K10bsu018_u:3763": " tadādhyāśayena sarvasattvā mahākaruṇayā saṃcchāditāya bhūyasānantaryakārakā yāvadakuśalamūlasamavadhānagatā vaineyāḥ pratigṛhītā;",
    "K10bsu018_u:3764": " etena praṇidhānena jñāyate yathā tvaṃ prathamacittotpādenānuttarāyāṃ samyaksaṃbodhau sattvānāṃ bhaiṣajyabhūtastrāṇaṃ parāyaṇaṃ;",
    "K10bsu018_u:3765": " sattvānāṃ duḥkhapramocanārthaṃ praṇidhānaṃ kṛtaṃ tathā te āśā paripūryatu vyākarotu ca bhagavānanuttarāyāṃ samyaksaṃbodhau” /",
    "K10bsu018_u:3766": " (KpSū 275)",
    "K10bsu018_u:3767": " svayaṃ ca rājā amṛtaśuddhaḥ prarudamāno brāhmaṇasya pañcamaṇḍalena pādau vanditvāha /",
    "K10bsu018_u:3768": " “aho paramagambhīra sukheṣu tvamanāsritaḥ /",
    "K10bsu018_u:3769": " sattveṣu tvaṃ dayāpannaḥ asmākaṃ tvaṃ nidarśakaḥ” //",
    "K10bsu018_u:3770": " peyālaṃ, avalokiteśvara āha -",
    "K10bsu018_u:3771": " “sattveṣu sakteṣu bhavānasakta atīndriyārtheṣu atīndriyāśca /",
    "K10bsu018_u:3772": " karoṣi caiśvaryamihendriyāṇāṃ bhāṣiṣyase dhāraṇi jñānakośaṃ” //",
    "K10bsu018_u:3773": " peyālaṃ, mahāsthāmaprāptastvāha -",
    "K10bsu018_u:3774": " (KpSū 276)",
    "K10bsu018_u:3775": " “bahukoṭīsahasrasattvānāṃ kuśalārthaṃ samāgatāḥ /",
    "K10bsu018_u:3776": " rudante tvayi kāruṇya mahāparamaduṣkaraṃ” //",
    "K10bsu018_u:3777": " mañjuśrīrbodhisattva āha -",
    "K10bsu018_u:3778": " “dṛḍhavīryasamādhāna varaprajñāvicakṣaṇa /",
    "K10bsu018_u:3779": " tvamasmān arhase pūjāṃ mālyagandhavilepanaiḥ” //",
    "K10bsu018_u:3780": " gaganamudro bodhisattva āha -",
    "K10bsu018_u:3781": " “evaṃ dattaṃ tvayā dānaṃ sattvebhyo mahatī kṛpā /",
    "K10bsu018_u:3782": " kṣīṇakāle 'smiṃ tvaṃ nātha bheṣyase varalakṣaṇaḥ” //",
    "K10bsu018_u:3783": " (KpSū 277)",
    "K10bsu018_u:3784": " vajracchedaprajñāvabhāso bodhisattvo 'pyevamāha -",
    "K10bsu018_u:3785": " “yathākāśaṃ suvistīrṇam evaṃ tvaṃ karuṇāśrayaḥ /",
    "K10bsu018_u:3786": " tvayā sattvebhyo 'yaṃ panthā bodhicaryā pradarśitaḥ” //",
    "K10bsu018_u:3787": " vegavairocano bodhisattva āha -",
    "K10bsu018_u:3788": " “na cānye kṛpā sattveṣu sthāpayitvā tathāgataṃ /",
    "K10bsu018_u:3789": " yastvaṃ sarvaguṇopeto varaprajñāvicakṣaṇaḥ” //",
    "K10bsu018_u:3790": " (KpSū 278)",
    "K10bsu018_u:3791": " siṃhagandhastvāha -",
    "K10bsu018_u:3792": " “anāgate ya adhvāne bhadrake kleśamārake /",
    "K10bsu018_u:3793": " yaśaḥ kīrtiṃ tvamāpnoṣi sattva mocayi duḥkhitān” //",
    "K10bsu018_u:3794": " samantabhadro bodhisattva āha -",
    "K10bsu018_u:3795": " “janmakāntāra udyuktā mithyāmāśraya saṅkaṭā /",
    "K10bsu018_u:3796": " gṛhītā dagdhasantānā māṃsarudhirabhojanā” //",
    "K10bsu018_u:3797": " akṣobhya āha -",
    "K10bsu018_u:3798": " “avidyāṇḍakaprakṣiptā kleśapaṅke samutthitāḥ /",
    "K10bsu018_u:3799": " gṛhītā dagdhasantānā (KpSū 279)",
    "K10bsu018_u:3800": " ānantaryakārakāḥ” //",
    "K10bsu018_u:3801": " gandhahasto 'pyāha -",
    "K10bsu018_u:3802": " “tvamanāgatabhayaṃ dṛṣṭvā yathā ādarśamaṇḍale /",
    "K10bsu018_u:3803": " gṛhītā dagdhasantānāḥ saddharmapratikṣepakāḥ” //",
    "K10bsu018_u:3804": " ratnaketurapyāha -",
    "K10bsu018_u:3805": " “jñānaśīlasamādhānaḥ kṛpākaruṇabhūṣitaḥ /",
    "K10bsu018_u:3806": " gṛhītā dagdhasantānā āryāṇāmapavādakāḥ” //",
    "K10bsu018_u:3807": " (KpSū 280)",
    "K10bsu018_u:3808": " vigatabhayasaṃtāpa āha -",
    "K10bsu018_u:3809": " “tvaṃ duḥkhaṃ dṛṣṭvā sattvānāṃ tryapāyagatimadhvani /",
    "K10bsu018_u:3810": " gṛhītā dagdhasantānāḥ tucchamuṣṭitvayāśritāḥ” //",
    "K10bsu018_u:3811": " utpalahasto 'pyāha -",
    "K10bsu018_u:3812": " “kṛpājñānena vīryeṇa parṣā tvayi marditā /",
    "K10bsu018_u:3813": " gṛhītā dagdhasantānā janmāmaraṇapīḍitāḥ” //",
    "K10bsu018_u:3814": " jñānakīrtirāha -",
    "K10bsu018_u:3815": " “bahurogopahatā kleśavāyusamīritāḥ /",
    "K10bsu018_u:3816": " śamesi jñānatoyena (KpSū 281)",
    "K10bsu018_u:3817": " mārabalaṃ pramardasi” //",
    "K10bsu018_u:3818": " dharaṇīmudro 'pyāha -",
    "K10bsu018_u:3819": " “na vīryaṃ dṛḍhamasmābhiḥ kṣīṇe kleśavimokṣaṇe /",
    "K10bsu018_u:3820": " yathā tvaṃ śūrasūryeva kleśajālaṃ pramardasi” //",
    "K10bsu018_u:3821": " utpalacandro 'pyāha /",
    "K10bsu018_u:3822": " “dṛḍhavīryasamutsāha yathā guṇakṛpāśrayaḥ /",
    "K10bsu018_u:3823": " mocesi tvaṃ trayaṃ lokyaṃ prabaddhaṃ bhavabandhanaiḥ” //",
    "K10bsu018_u:3824": " (KpSū 282)",
    "K10bsu018_u:3825": " vimalendra āha -",
    "K10bsu018_u:3826": " “mahākāruṇi nirdiṣṭa bodhisattvāna gocaraḥ /",
    "K10bsu018_u:3827": " vayaṃ hi tvāṃ namasyāmaḥ kṛpāhetusamutthitaḥ” //",
    "K10bsu018_u:3828": " balavegadhāryapyāha -",
    "K10bsu018_u:3829": " “kleśayoge kaliyuge yā bodhistvayā samāśritā /",
    "K10bsu018_u:3830": " chinda kleśe samūlāṃstvaṃ sidhyate praṇidhirdṛḍhā” //",
    "K10bsu018_u:3831": " jyotipālo 'pyāha -",
    "K10bsu018_u:3832": " “jñānakośasamaṃ tulyaṃ kṛtā praṇidhi nirmalā /",
    "K10bsu018_u:3833": " (KpSū 283)",
    "K10bsu018_u:3834": " vartase bodhicaryāya sattvauṣadhistavāśrayaḥ” //",
    "K10bsu018_u:3835": " balasandarśano bodhisattvo mahāsattvaḥ prarudamāno brāhmaṇasya pañcamaṇḍalena pādau vanditvāñjaliṃ pragṛhītavānāha -",
    "K10bsu018_u:3836": " “aho jñānolka sattvebhyaḥ kleśarogaviśāṭanī /",
    "K10bsu018_u:3837": " kṛpālu prajvālitā te sattvān mocesi duḥkhitān” //",
    "K10bsu018_u:3838": " sarvāvatī ca kulaputra sā parṣā sadevagandharvamāṇuṣā brāhmaṇasya pañcamaṇḍalena pādau vanditvā kṛtāñjaliḥ sthitvā vicitrābhiranvayapadayuktābhirgāthābhisabhistavitvā tasthau //",
    "K10bsu018_u:3839": " (KpSū 284)",
    "K10bsu018_u:3840": " yadā ca kulaputra samudrareṇurbrāhmaṇo ratnagarbhasya tathāgatasyāgrato dakṣiṇaṃ jānumaṇḍalaṃ pṛthivyāṃ pratiṣṭhāpayati /",
    "K10bsu018_u:3841": " atha tāvadeva mahāpṛthivicālaḥ prādurbhūtaḥ samantācca daśasu dikṣu buddhakṣetraparamāṇurajaḥsameṣu",
    "K10bsu018_u:3842": " buddhakṣetreṣu pṛthivī calati pracalati saṃpracalati kṣubhati prakṣubhati saṃprakṣubhati",
    "K10bsu018_u:3843": " vedhati pravedhati saṃpravedhati raṇati praraṇati saṃpraraṇati /",
    "K10bsu018_u:3844": " punarapi mahān avabhāsaḥ prādurbhūtā,",
    "K10bsu018_u:3845": " vividhā ca puṣpavṛṣṭiḥ pravarṣitāstadyathā māndāravamahāmāndāravaṃ yāvadanantaprabhā evaṃrūpā puṣpavṛṣṭiḥ pravarṣitavatī /",
    "K10bsu018_u:3846": " yaddaśasu diśāsu buddhakṣetraparamāṇurajaḥsameṣu lokadhātuṣu buddhā bhagavantastiṣṭhanti",
    "K10bsu018_u:3847": " dhriyanti yāpayanti pariśuddheṣu buddhakṣetreṣu apariśuddheṣu vā sattvānāṃ dharmaṃ deśayanti /",
    "K10bsu018_u:3848": " ye ca tatra bodhisattvā mahāsattvāsteṣāṃ buddhānāṃ bhagavatāmantike niṣaṇṇā dharmaśravaṇāya",
    "K10bsu018_u:3849": " te bodhisattvā mahāsattvāstaṃ pṛthivīcālaṃ dṛṣṭvā punaste bodhisattvāstāṃ buddhāṃ",
    "K10bsu018_u:3850": " bhagavataḥ paripṛcchanti /",
    "K10bsu018_u:3851": " “ko bhagavan hetuḥ kaḥ pratyayo mahataḥ pṛthivīcālasya (KpSū 285)",
    "K10bsu018_u:3852": " loke prādurbhāvāya,",
    "K10bsu018_u:3853": " mahatyāśca puṣpavṛṣṭerabhipravarṣatu?” /",
    "K10bsu018_u:3854": " tena khalu punaḥ samayena pūrvasyāṃ diśi ito buddhakṣetrādekagaṅgānadīvālikāsamāni",
    "K10bsu018_u:3855": " buddhakṣetrāṇyatikramya ratnavicayā nāma lokadhātustatra ratnavicaye buddhakṣetre",
    "K10bsu018_u:3856": " ratnacandro nāma tathāgato 'rhan samyaksaṃbuddho bhagavāṃstiṣṭhati yāpayati aprameyebhyo",
    "K10bsu018_u:3857": " 'saṃkhyeyebhyo bodhisattvebhyaḥ puraskṛtaḥ parivṛto dharmaṃ deśayati sma yaduta buddhakṣetre mahāyānakathā /",
    "K10bsu018_u:3858": " tatra buddhakṣetre ratnaketurnāma bodhisattvo mahāsattvāścandraketuśca;",
    "K10bsu018_u:3859": " tau dvau bodhisattvau yena ratnacandrastathāgatastenāñjaliṃ praṇamya ratnacandraṃ",
    "K10bsu018_u:3860": " tathāgatametadavocatāṃ - “ko bhadanta bhagavan hetuḥ kaḥ pratyayo mahataḥ pṛthivīcālasya loke prādurbhāvāya,",
    "K10bsu018_u:3861": " mahatyāśca puṣpavṛṣṭeḥ pravarṣaṇatāyai?” /",
    "K10bsu018_u:3862": " ratnacandrastathāgata āha - “asti kulaputra paścimāyāṃ diśīto buddhakṣetrādekagaṅgānadīvālikāsamān buddhakṣetrānatikramya tatra santīraṇo nāma lokadhātuḥ /",
    "K10bsu018_u:3863": " tatra santīraṇe buddhakṣetre (KpSū 286)",
    "K10bsu018_u:3864": " ratnagarbhastathāgato yāvadbuddho bhagavāṃstiṣṭhati yāpayati bahubodhisattvakoṭirvyākarotyanuttarāyāṃ",
    "K10bsu018_u:3865": " samyaksaṃbodhau bodhisattvaviṣayasaṃdarśanapraṇidhānavyūhasamādhiviṣayadhāraṇīmukhavyūhaṃ",
    "K10bsu018_u:3866": " dharmaparyāyaṃ bhāṣamāṇa;",
    "K10bsu018_u:3867": " ekaścātra mahākāruṇiko bodhisattvo mahāsattvastenaivaṃrūpaṃ praṇidhānaṃ kṛtaṃ mahākaruṇāparibhāvitā",
    "K10bsu018_u:3868": " vāgbhāṣitā anuttarāyāṃ samyaksaṃbodhau vyākaraṇanirdeśaṃ bodhisattvānāṃ tathārūpā",
    "K10bsu018_u:3869": " praṇidhānā udbhāṣitā yadbahubhiḥ prāṇakoṭibhirbodhau praṇidhānaṃ kṛtaṃ,",
    "K10bsu018_u:3870": " buddhakṣetraguṇavyūhāśca parigṛhītā vaineyasattvāśca parigṛhītāḥ,",
    "K10bsu018_u:3871": " sarvataśca sa eko mahākaruṇāsamanvāgato mahābodhisattvo yaḥ sarvāvatīṃ tāṃ parṣadamabhibhūya",
    "K10bsu018_u:3872": " kliṣṭaṃ pañcakaṣāyaṃ kleśaraṇikaliyugaṃ buddhakṣetraṃ sarva ānantaryakārakā yāvadakuśalamūlasamavadhānagatā",
    "K10bsu018_u:3873": " dagdhasantānā vaineyāḥ parigṛhītāḥ;",
    "K10bsu018_u:3874": " sarvāvatī ca sā parṣat sadevagandharvamāṇuṣāsuraśca lokastaṃ ratnagarbhaṃ tathāgatamapahāya",
    "K10bsu018_u:3875": " tasya mahākāruṇikasya paścimakasya pūjāyodyuktāḥ pañcamaṇḍalena ca vanditvā prāñjalībhūtāḥ",
    "K10bsu018_u:3876": " sthitāstasya varṇaṃ bhāṣate /",
    "K10bsu018_u:3877": " sa ca (KpSū 287) mahāsattvastasya bhagavato ratnagarbhasya tathāgatasya purato niṣaṇṇo vyākaraṇaṃ śṛṇvānaḥ /",
    "K10bsu018_u:3878": " yadā ca sa mahāsattvastasya bhagavataḥ purato dakṣiṇaṃ jānumaṇḍalaṃ pṛthivyāṃ nikṣiptavāṃstadā",
    "K10bsu018_u:3879": " sa bhagavāṃstathārūpaṃ smitaṃ prādurakārṣidyathā daśasu dikṣu buddhakṣetraparamāṇurajaḥsamā",
    "K10bsu018_u:3880": " lokadhātavaścalitāḥ puṣpavarṣaṃ cābhipravarṣitaṃ /",
    "K10bsu018_u:3881": " sarvatra ca teṣu buddhakṣetreṣu te bodhisattvā mahāsattvāḥ prabodhanārthaṃ mahākaruṇābodhisattvapraṇidhānacaryānidarśanārthaṃ",
    "K10bsu018_u:3882": " bodhisattvānāṃ ca mahāsattvānāṃ buddhakṣetraparamāṇurajaḥsamebhyo digbhyo buddhakṣetrebhyaḥ",
    "K10bsu018_u:3883": " sannipatanārthaṃ bodhisattvānāṃ ca mahāsattvānāṃ samādhānamukhanirdeśacaryāvaiśāradyadharmaparyāyāṃ",
    "K10bsu018_u:3884": " bhāṣaṇārthaṃ tena tathāgatena evaṃrūpāṇi prātihāryāṇi darśitāni” /",
    "K10bsu018_u:3885": " tau ca kulaputra dvau bodhisattvau taṃ ratnacandraṃ tathāgataṃ paripṛcchate sma /",
    "K10bsu018_u:3886": " kiyaccirotpāditaṃ bhadanta bhagavāṃstena mahākāruṇikena bodhisattvena mahāsattvena bodhicittaṃ?",
    "K10bsu018_u:3887": " ; kiyacciraṃ bodhicārikāṃ cīrṇavān,",
    "K10bsu018_u:3888": " yena pañcakaṣāye loke tīvrakleśaraṇe kaliyuge vartamāne kālaḥ (KpSū 288)",
    "K10bsu018_u:3889": " parigṛhīta ānantaryakārakā yāvadakuśalamūlasamavadhānagatā dagdhasantānāḥ sattvā vaineyāḥ parigṛhītāḥ?” /",
    "K10bsu018_u:3890": " ratnacandrastathāgata āha - “sāṃprataṃ kulaputra tena mahākāruṇikena prathamacittamutpāditaṃ anuttarāyāṃ samyaksaṃbodhau /",
    "K10bsu018_u:3891": " gacchata kulaputra yūyaṃ tat santīraṇaṃ buddhakṣetraṃ tasya ratnagarbhasya tathāgatasyārhataḥ samyaksaṃbuddhasya darśanāya vandanāya paryupāsanāya",
    "K10bsu018_u:3892": " taṃ ca samādhānamukhanirdeśaṃ caryāvaiśāradyadharmaparyāyaṃ śroṣyatha /",
    "K10bsu018_u:3893": " taṃ ca mahākāruṇikaṃ bodhisattvaṃ mahāsattvaṃ madvacanān pṛcchatha;",
    "K10bsu018_u:3894": " evaṃ ca vadatha,",
    "K10bsu018_u:3895": " “ratnacandrastathāgatastvāṃ satpuruṣaṃ pṛcchati /",
    "K10bsu018_u:3896": " idaṃ ca candrarocavimalaṃ puṣpaṃ preṣitavān,",
    "K10bsu018_u:3897": " sādhukāraścānupradatta /",
    "K10bsu018_u:3898": " evaṃ ca prathamacittotpādena tvaṃ satpuruṣa mahākāruṇikavyāhāreṇa daśasu dikṣu buddhakṣetraparamāṇurajaḥsamāsu lokadhātuṣu buddhakṣetrāṇi śabdenāpūritāni,",
    "K10bsu018_u:3899": " tena tvayā sarvatra mahākāruṇika nāma pratilabdhaṃ /",
    "K10bsu018_u:3900": " tena tvaṃ satpuruṣa sādhu bhūyaḥ paścimakānāṃ mahākāruṇikānāṃ bodhisattvānāṃ mahāsattvānāṃ mahākaruṇāvyāhāreṇa praṇidhānanetrīdhvajamucchrayaṇaṃ",
    "K10bsu018_u:3901": " tena tvaṃ satpuruṣa (KpSū 289)",
    "K10bsu018_u:3902": " bhūyo buddhakṣetraparamāṇurajaḥsamān anāgatānasaṃkhyeyān kalpān buddhakṣetraparamāṇurajaḥsamān daśadiśi lokadhātuṣu yaśaḥkīrtiśabdenāpūraya",
    "K10bsu018_u:3903": " yena tvayā bahvasaṃkhyeyasattvakoṭīnayutaśatasahasrāṇyanuttarāyāṃ samyaksaṃbodhau samādāpitāni niveśitāni pratiṣṭhāpitāni bhagavataḥ sakāśamupanītāni,",
    "K10bsu018_u:3904": " avaivartikāni sthāpitānyanuttarāyāṃ samyaksaṃbodhau /",
    "K10bsu018_u:3905": " bhaviṣyanti kecittatra praṇidhānena buddhakṣetraguṇavyūhāṃ parigṛhīṣyanti,",
    "K10bsu018_u:3906": " ye paścād vyākaraṇaṃ lapsyante,",
    "K10bsu018_u:3907": " ye tvayā bodhau samādāpitāḥ sarve te paścād yāvad buddhakṣetraparamāṇurajaḥsamāsaṃkhyeyakalpairdaśasu",
    "K10bsu018_u:3908": " dikṣu buddhakṣetraparamāṇurajaḥsameṣu anyeṣu lokadhātuṣu buddhatvaṃ prāpya dharmacakraṃ",
    "K10bsu018_u:3909": " pravartayitvā tvāṃ ārabhya varṇaṃ bhāṣiṣyante /",
    "K10bsu018_u:3910": " anena tṛtīyena kāraṇena te sādhu satpuruṣa” /",
    "K10bsu018_u:3911": " tena khalu punaḥ samayena dvānavatibodhisattvakoṭya ekakaṇṭhena vadanti /",
    "K10bsu018_u:3912": " “vayamapi bhadanta bhagavan santīraṇaṃ buddhakṣetraṃ gacchemaḥ tasya ratnagarbhasya tathāgatasyārhataḥ samyaksaṃbuddhasyāntikaṃ darśanāya vandanāya",
    "K10bsu018_u:3913": " taṃ ca satpuruṣaṃ darśanāya (KpSū 290)",
    "K10bsu018_u:3914": " vandanāya, yasya tathāgatena tribhiraṅgaiḥ sādhukāraḥ preṣita,",
    "K10bsu018_u:3915": " imaṃ ca candrarocavimalaṃ puṣpaṃ preṣitaṃ” /",
    "K10bsu018_u:3916": " sa ca kulaputra ratnacandrastathāgata āha - “gacchata kulaputrā yasyaitarhi kālaṃ manyadhve,",
    "K10bsu018_u:3917": " tatra ca ratnagarbhasya tathāgatasya sakāśāt samādhānamukhanirdeśaṃ caryāvaiśāradyadharmaparyāyaṃ śroṣyadhve” /",
    "K10bsu018_u:3918": " atha tau dvau kulaputrau ratnaketuścandraketuśca ratnacandrasya tathāgatasya sakāśāccandrarocavimalaṃ",
    "K10bsu018_u:3919": " puṣpaṃ gṛhītvā sārdhaṃ dvānavatibhirbodhisattvakoṭībhī ratnavicayāyāṃ lokadhātau saṃprasthitau /",
    "K10bsu018_u:3920": " tadyathāpi nāma vidyutā evameva tato bodhisattvaparṣād ratnavicaye buddhakṣetre 'ntarhitau,",
    "K10bsu018_u:3921": " iha saṃtīraṇe buddhakṣetre jambūvanodyāne ca sthitau /",
    "K10bsu018_u:3922": " yena ratnagarbhastathāgatastenopasaṃkrāme taṃ upetya ratnagarbhasya tathāgatasya",
    "K10bsu018_u:3923": " pādau śirasā vanditvā vividhābhirbodhisattvavikurvaṇābhiḥ pūjāṃ kṛtvā ratnagarbhasya",
    "K10bsu018_u:3924": " tathāgatasyāgrato brāhmaṇaṃ dṛṣṭvā sarvāvatīṃ ca bodhisattvaparṣāṃ prāñjalībhūtāṃ",
    "K10bsu018_u:3925": " varṇaṃ bhāṣamāṇāṃ tayorbodhisattvayoretadabhavad /",
    "K10bsu018_u:3926": " “ayaṃ sa mahākaruṇāsamanvāgato yasya ratnacandreṇa tathāgateneme (KpSū 291)",
    "K10bsu018_u:3927": " candrarocavimalāḥ puṣpāḥ preṣitāḥ” /",
    "K10bsu018_u:3928": " atha tau dvau bodhisattvau bhagavataḥ sakāśāt parivartitvā brāhmaṇasya puṣpaṃ upanāmayitvā",
    "K10bsu018_u:3929": " etadavocatāṃ - “imaṃ te satpuruṣa ratnacandreṇa tathāgatena candrarocavimalaṃ puṣpaṃ preṣitaṃ,",
    "K10bsu018_u:3930": " sādhukāraśca te satpuruṣaḥ preṣitaḥ;",
    "K10bsu018_u:3931": " yāvadyathoktaṃ pūrvaṃ /",
    "K10bsu018_u:3932": " peyālaṃ, aprameyāsaṃkhyeyebhyaḥ pūrvāyāṃ diśāyāṃ buddhakṣetrebhyo bodhisattvā mahāsattvāḥ santīraṇaṃ buddhakṣetraṃ saṃprāptāḥ,",
    "K10bsu018_u:3933": " candrarocavimalapuṣpāṃ gṛhītvā brāhmaṇasya puṣpāḥ preṣitāḥ,",
    "K10bsu018_u:3934": " tribhiścāṅgaiḥ sādhukāraḥ preṣito;",
    "K10bsu018_u:3935": " yathā pūrvoktaṃ /",
    "K10bsu018_u:3936": " evaṃ dakṣiṇāyāṃ diśāyāmito buddhakṣetrāt saptanavatibuddhakṣetrakoṭīnayutaśatasahasrānatikramitvā",
    "K10bsu018_u:3937": " tatra niryūhavijṛṃbhito nāma lokadhātustatra niryūhavijṛṃbhite buddhakṣetre siṃhavijṛṃbhiteśvararājā",
    "K10bsu018_u:3938": " nāma tathāgato 'rhan samyaksaṃbuddhastiṣṭhati yāpayati śuddhānāṃ bodhisattvānāṃ mahāsattvānāṃ",
    "K10bsu018_u:3939": " śuddhāṃ mahāyānakathāṃ dharmaṃ deśayati sma /",
    "K10bsu018_u:3940": " tasmiṃśca parṣadi dvau bodhisattvau mahāsattvau,",
    "K10bsu018_u:3941": " eko jñānavajraketurnāma dvitīyaḥ (KpSū 292)",
    "K10bsu018_u:3942": " siṃhavajraketustau dvau bodhisattvau siṃhavijṛṃbhiteśvararājaṃ tathāgataṃ paripṛcchataḥ",
    "K10bsu018_u:3943": " sma - “ko bhadanta bhagavan hetuḥ kaḥ pratyayo mahataḥ pṛthivīcālasya loke prādurbhāvāya",
    "K10bsu018_u:3944": " mahataśca puṣpavarṣasya?",
    "K10bsu018_u:3945": " ”; yāvad yathā pūrvoktaṃ /",
    "K10bsu018_u:3946": " peyālaṃ, yāvad aprameyāsaṃkhyeyā dakṣiṇasyāṃ diśyanyebhyo buddhakṣetrebhyo 'prameyāsaṃkhyeyā bodhisattvakoṭīnayutaśatasahasrāḥ saṃtīraṇaṃ buddhakṣetramanuprāptāḥ,",
    "K10bsu018_u:3947": " yāvad yathā pūrvoktaṃ /",
    "K10bsu018_u:3948": " tena khalu punaḥ samayena paścimāyāṃ diśīto buddhakṣetrādekonanavatibuddhakṣetrakoṭīnayutaśatasahasrabuddhakṣetrānatikramitvā tatra jayāvatirnāma",
    "K10bsu018_u:3949": " tatra jitendriyaviśālanetro nāma tathāgatastiṣṭhati yāpayati,",
    "K10bsu018_u:3950": " caturṇāṃ parṣadāṃ tribhiryānairdharmaṃ deśayati sma /",
    "K10bsu018_u:3951": " tatra bhadravairocano nāma bodhisattvo mahāsattvaḥ siṃhavijṛṃbhitakāyaśca nāma dvitīyo bodhisattvo mahāsattvastau dvau satpuruṣau jitendriyaviśālanetraṃ (KpSū 293)",
    "K10bsu018_u:3952": " tathāgatametamarthaṃ paripṛcchataḥ - “kuto 'yaṃ mahāpṛthivīcālaprādurbhāvo,",
    "K10bsu018_u:3953": " mahātaśca puṣpavṛṣṭipravarṣaṇasya?",
    "K10bsu018_u:3954": " ”; yāvad yathā pūrvoktaṃ /",
    "K10bsu018_u:3955": " tena khalu punaḥ samayenottarasyāṃ diśīto buddhakṣetrādbuddhakṣetrakoṭīnayutaśatasahasrāṇyatikramya",
    "K10bsu018_u:3956": " tatra jamburnāma lokadhātustatra lokeśvararāja nāma tathāgato yāvadbuddho bhagavān",
    "K10bsu018_u:3957": " śuddhānāṃ mahāyānasaṃprasthitānāṃ bodhisattvānāṃ śuddhāṃ mahāyānakathāṃ dharmaṃ deśayati sma /",
    "K10bsu018_u:3958": " tatra dvau bodhisattvau,",
    "K10bsu018_u:3959": " eko 'calasthāvaro nāma dvitīyaḥ prajñādharo nāma,",
    "K10bsu018_u:3960": " tau lokeśvararājaṃ tathāgataṃ paripṛcchataḥ sma - “ko bhadanta bhagavan hetuḥ kaḥ pratyayo mahataḥ pṛthivīcālasya loke prādurbhāvasya,",
    "K10bsu018_u:3961": " mahatyāśca puspavṛṣṭer[?",
    "K10bsu018_u:3962": " “];yāvad yathā pūrvoktaṃ /",
    "K10bsu018_u:3963": " tena khalu punaḥ samayenādho diśīto buddhakṣetrādaṣṭānavatibuddhakṣetranayutānatikramya",
    "K10bsu018_u:3964": " tatra vigatatamo 'ndhakārā nāma lokadhātustatra vigatabhayaparyutthānaghoṣo nāma",
    "K10bsu018_u:3965": " tathāgatastiṣṭhati yāpayati,",
    "K10bsu018_u:3966": " caturṇāṃ parṣadāṃ (KpSū 294)",
    "K10bsu018_u:3967": " tribhiryānairdharmaṃ deśayati sma /",
    "K10bsu018_u:3968": " tatra buddhakṣetre dvau bodhisattvau mahāsattvāveko 'rajavairocano nāma dvitīyaḥ svargavairocano nāma,",
    "K10bsu018_u:3969": " yāvadyathā pūrvoktaṃ /",
    "K10bsu018_u:3970": " tena khalu punaḥ samayenopariṣṭhāyāṃ diśīto buddhakṣetrāddve śatasahasre buddhakṣetrāṇāmatikramitvā",
    "K10bsu018_u:3971": " tatra saṃkusumitā nāma lokadhātustatra saṃkusumite buddhakṣetre prasphulitakusumavairocano",
    "K10bsu018_u:3972": " nāma tathāgata yāvad buddho bhagavāṃstiṣṭhati yāpayati,",
    "K10bsu018_u:3973": " caturṇāṃ parṣadāṃ tribhiryānairdharmaṃ deśayati sma /",
    "K10bsu018_u:3974": " tatra buddhakṣetre dvau bodhisattvau mahāsattvau prativasata,",
    "K10bsu018_u:3975": " ekaḥ svaviṣayasaṃkopitaviṣayo nāma dvitīyo dhāraṇīsaṃpraharṣaṇavikopito nāma bodhisattvastau dvau satpuruṣau prasphulitakusumavairocanaṃ tathāgataṃ pṛṣṭavantau /",
    "K10bsu018_u:3976": " “ko bhadanta bhagavan hetuḥ kaḥ pratyayo mahataḥ pṛthivīcālasya loke prādurbhāvāya (KpSū 295)",
    "K10bsu018_u:3977": " mahatyāśca puṣpavṛṣṭeḥ?” /",
    "K10bsu018_u:3978": " prasphulitakusumavairocanastathāgata āha - “asti kulaputrādho diśīto buddhakṣetrāt",
    "K10bsu018_u:3979": " dve śatasahasre buddhakṣetrāṇāmatikramya tatra saṃtīraṇo nāma lokadhātustatra ratnagarbho",
    "K10bsu018_u:3980": " nāma tathāgato yāvadbuddho bhagavāṃstiṣṭhati dharmaṃ ca deśayati sma /",
    "K10bsu018_u:3981": " bahusattvakoṭyo vyākarotyanuttarāyāṃ samyaksaṃbodhau bodhisattvaviṣayakṣetrasandarśanapraṇidhānaviṣayavyūhasamādhiviṣayadhāraṇīmukhaniryūhaṃ dharmaparyāyaṃ bhāṣamāṇa ;",
    "K10bsu018_u:3982": " ekaśca tatra mahākāruṇiko bodhisattvo mahāsattvaḥ sa evaṃrūpaṃ praṇidhānaṃ kṛtavān,",
    "K10bsu018_u:3983": " mahākaruṇāparibhāvitā vācā bhāṣitā,",
    "K10bsu018_u:3984": " anuttarāyāṃ samyaksaṃbodhau vyākaraṇanirdeśaṃ bodhisattvānāṃ mahāsattvānāṃ,",
    "K10bsu018_u:3985": " yathārūpā praṇidhānanetryudbhāvitā yathā bahubodhisattvakoṭībhirbuddhakṣetrapraṇidhānaṃ kṛtaṃ,",
    "K10bsu018_u:3986": " buddhakṣetraguṇavyūhā vaineyasattvāśca parigṛhītāḥ;",
    "K10bsu018_u:3987": " sa caiko mahākaruṇāsamanvāgato bodhisattvaḥ sarvāvatiṃ parṣadamabhibhūya kliṣṭaṃ pañcakaṣāyaṃ kleśāraṇikaliyugaṃ buddhakṣetraṃ (KpSū 296)",
    "K10bsu018_u:3988": " parigṛhītaṃ,",
    "K10bsu018_u:3989": " sarve cānantaryakārakā yāvad akuśalamūlasamavadhānagatā dagdhasaṃtānā vaineyāḥ parigṛhītāḥ /",
    "K10bsu018_u:3990": " sarvāvatīrca sā parṣā sadevagandharvāsuramānuṣaśca loko ratnagarbhasya tathāgatasya",
    "K10bsu018_u:3991": " pūjāmapahāya tasya mahākāruṇikasya pūjākarmaṇe udyuktāḥ pañcamaṇḍalena vanditvā prāñjalibhūtāḥ",
    "K10bsu018_u:3992": " sthitvā varṇaṃ bhāṣante sma /",
    "K10bsu018_u:3993": " sa ca mahāsattvo ratnagarbhasya tathāgatasya purato niṣaṇṇo vyākaraṇaṃ śṛṇvānaḥ /",
    "K10bsu018_u:3994": " yadā ca tena mahāsattvena tasya bhagavataḥ purato dakṣiṇaṃ jānumaṇḍalaṃ pṛthivyāṃ nikṣiptaṃ tadā tena bhagavatā tathārūpaṃ smitaṃ prāviṣkṛtaṃ,",
    "K10bsu018_u:3995": " yadā daśasu dikṣu buddhakṣetraparamāṇurajaḥsameṣu lokadhātuṣu mahāpṛthivī ṣaḍvikāraṃ calitā pracalitā saṃpracalitā kaṃpitā yāvat puṣpavṛṣṭiḥ pravarṣitā /",
    "K10bsu018_u:3996": " sarvebhyaśca tebhyo buddhakṣetrebhyo bodhisattvā mahāsattvāḥ prabodhanārthaṃ,",
    "K10bsu018_u:3997": " mahākāruṇyā bodhisattvapraṇidhānacaryā nidarśanārthaṃ,",
    "K10bsu018_u:3998": " bodhisattvā mahāsattvā buddhakṣetraparamāṇurajaḥsamebhyo lokadhātubhyo daśabhyo digbhyastatra buddhakṣetre sannipatanārthaṃ,",
    "K10bsu018_u:3999": " bodhisattvānāṃ ca mahāsattvānāṃ samādhānamukhanirdeśacaryāvaiśāradyaṃ",
    "K10bsu018_u:4000": " dharmaparyāyaṃ bhāṣaṇārthaṃ tena tathāgatenaivaṃrūpāṇi (KpSū 297)",
    "K10bsu018_u:4001": " prātihāryāṇi darśitāni” /",
    "K10bsu018_u:4002": " tau ca kulaputra dvau bodhisattvau mahāsattvau svaviṣayasaṃkopitaviṣayaśca dhāraṇīsaṃpraharṣaṇavikopitaśca taṃ prasphulitakusumavairocanaṃ tathāgataṃ paripṛcchataḥ sma /",
    "K10bsu018_u:4003": " “kiyaccirotpāditaṃ bhadanta bhagavaṃstena mahākāruṇikena bodhisattvena mahāsattvena bodhāya cittaṃ?",
    "K10bsu018_u:4004": " ; kiyacciraṃ vā sa mahākāruṇiko bodhisattvo mahāsattvo bodhicārikāṃ cīrṇaṃ,",
    "K10bsu018_u:4005": " yena pañcakaṣāye loke tīvrakleśaraṇike kaliyuge vartamāne kālaḥ parigṛhīta ānantaryakārakā yāvad akuśalamūlasamavadhānagatā dagdhasaṃtānā vaineyāḥ parigṛhītāḥ?” /",
    "K10bsu018_u:4006": " prasphulitakusumavairocanastathāgata āha - “saṃprati kulaputra tena mahākāruṇikena prathamamanuttarāyāṃ samyaksaṃbodhau cittamutpāditaṃ /",
    "K10bsu018_u:4007": " gacchata kulaputrā yūyaṃ santīraṇaṃ lokadhātuṃ tasya ratnagarbhasya tathāgatasyārhataḥ",
    "K10bsu018_u:4008": " samyaksaṃbuddhasya darśanāya vandanāya paryupāsanāya taṃ ca samādhānamukhanirdeśaṃ",
    "K10bsu018_u:4009": " caryāvaiśāradyaṃ dharmaparyāyaṃ śravaṇāya /",
    "K10bsu018_u:4010": " taṃ ca mahākāruṇikaṃ bodhisattvaṃ mahāsattvaṃ mama vacanena pṛcchatha evaṃ ca vaktavyaḥ;",
    "K10bsu018_u:4011": " prasphulitakusumavairocanastathāgatastvāṃ (KpSū 298)",
    "K10bsu018_u:4012": " satpuruṣa pṛcchate candrarocavimalaṃ puṣpaṃ preṣitaṃ sādhukāraścānupradattaḥ /",
    "K10bsu018_u:4013": " evaṃ ca tvayā satpuruṣa prathamacittotpādena mahākaruṇāvyāhāreṇa daśasu dikṣu buddhakṣetraparamāṇurajaḥsamā lokadhātavaḥ śabdenāpūritāḥ,",
    "K10bsu018_u:4014": " mahākaruṇāśabdaśca pratilabdhastena tvaṃ satpuruṣa sādhu bhūyaḥ,",
    "K10bsu018_u:4015": " paścimakānāṃ mahākaruṇāmahāyānasaṃprasthitānāṃ bodhisattvānāṃ mahāsattvānāṃ mahākaruṇāvyāhāreṇa praṇidhānanetrīdhvajāmucchrepayasi;",
    "K10bsu018_u:4016": " tena tvaṃ satpuruṣa sādhu bhūyastvaṃ satpuruṣa buddhakṣetraparamāṇurajaḥsamānāgatā",
    "K10bsu018_u:4017": " asaṃkhyeyakalpabuddhakṣetraparamāṇurajaḥsamā daśadiśa lokadhātavo yaśaḥkīrtiśabdenāpūritāstena",
    "K10bsu018_u:4018": " tvaṃ satpuruṣa bahvasaṃkhyeyasattvakoṭīnayutaśatasahasrā anuttarāyāṃ samyaksaṃbodhau",
    "K10bsu018_u:4019": " samādāpitā niveśitāḥ pratiṣṭhāpitā,",
    "K10bsu018_u:4020": " bhagavataḥ sakāśamupanītā,",
    "K10bsu018_u:4021": " avaivartikāśca sthāpitā anuttarāyāṃ samyaksaṃbodhau /",
    "K10bsu018_u:4022": " kaiścittatraiva bhagavataḥ sakāśe praṇidhānena buddhakṣetraguṇavyūhāḥ parigṛhītā vaineyāḥ sattvāḥ svakaruṇāraśmibhirācchāditā; (KpSū 299)",
    "K10bsu018_u:4023": " ye tvayānuttarāyāṃ samyaksaṃbodhau samādāpitā na ca vyākaraṇapratilabdhaṃ,",
    "K10bsu018_u:4024": " te 'pi paścādvyākaraṇaṃ pratilapsyante,",
    "K10bsu018_u:4025": " sarve te paścādyāvadbuddhakṣetraparamāṇurajaḥsamairasaṃkhyeyaiḥ kalpairdaśasu dikṣu",
    "K10bsu018_u:4026": " buddhakṣetraparamāṇurajaḥsameṣvanyeṣu lokadhātuṣu buddhatvaṃ prāpya dhārmikaṃ dharmacakraṃ",
    "K10bsu018_u:4027": " pravartayitvā tvāmevārabhya varṇaṃ bhāṣiṣyanti /",
    "K10bsu018_u:4028": " etena tṛtīyena kāraṇena tvaṃ satpuruṣa sādhu” /",
    "K10bsu018_u:4029": " tena khalu punaḥ samayena bahubodhisattvakoṭya evamūcur[“]vayamapi bhadanta bhagavaṃstatra saṃtīraṇe buddhakṣetre gacchema,",
    "K10bsu018_u:4030": " tasya ratnagarbhasya tathāgatasyārhataḥ samyaksaṃbuddhasya darśanāya vandanāya paryupāsanāya,",
    "K10bsu018_u:4031": " taṃ ca satpuruṣaṃ darśanāya vandanāya paryupāsanāya,",
    "K10bsu018_u:4032": " yasya tathāgatena tribhiraṅgaiḥ sādhukāro 'nupreṣita,",
    "K10bsu018_u:4033": " ime ca candrarocavimalāḥ puṣpāḥ preṣitāḥ” /",
    "K10bsu018_u:4034": " sa ca kulaputra prasphulitakusumavairocanastathāgatastānāha - “gacchata yūyaṃ kulaputrā yasyaitarhi kālaṃ manyadhve /",
    "K10bsu018_u:4035": " tatra yūyaṃ kulaputrā ratnagarbhasya tathāgatasya sakāśāt samavadhānamukhanirdeśacaryāvaiśāradyaṃ dharmaparyāyaṃ (KpSū 300) śroṣyatha” /",
    "K10bsu018_u:4036": " atha khalu kulaputra tau dvau bodhisattvau svaviṣayasaṃkopitaviṣayaśca dhāraṇīsaṃpraharṣaṇavikopitaśca",
    "K10bsu018_u:4037": " tasya prasphulitakusumavairocanasya tathāgatasya sakāśāccandrarocavimalāṃ puṣpāṃ",
    "K10bsu018_u:4038": " gṛhītvā bahubodhisattvakoṭībhiḥ sārdhaṃ saṃkusumitādbuddhakṣetrāt prasthāpitā iha",
    "K10bsu018_u:4039": " buddhakṣetra ekakṣaṇena saṃprāptā jambūvanodyāne tasthuryena ca ratnagarbhastathāgatastenopasaṃkrāntaḥ /",
    "K10bsu018_u:4040": " tena khalu punaḥsamayena sarvāvantaṃ saṃtīraṇaṃ buddhakṣetraṃ evaṃrūpaṃ paripūrṇaṃ",
    "K10bsu018_u:4041": " mahāyānikairbodhisattvaiḥ pratyekabuddhayānikaiḥ śrāvakayānikaiḥ kulaputrairdevairyāvan",
    "K10bsu018_u:4042": " mahoragaistadyathāpi nāma ikṣuvanaṃ vā naḍavanaṃ vā tilavanaṃ vā śālivanaṃ vā saṃpannaṃ sphuṭaṃ bhavet /",
    "K10bsu018_u:4043": " evameva tasmin samaye saṃtīraṇaṃ buddhakṣetraṃ paripūrṇaṃ sphuṭaṃ mahāyānikaiḥ kulaputrairyāvan",
    "K10bsu018_u:4044": " mahoragaiste ca bodhisattvā ratnagarbhasya tathāgatasya pādau śirasā vanditvā vividhasamādhānabalena",
    "K10bsu018_u:4045": " bodhisattvavikurvaṇena pūjāṃ kṛtvā ratnagarbhasya tathāgatasya purataḥ brāhmaṇaṃ",
    "K10bsu018_u:4046": " dṛṣṭvā sarvāvatyaśca tāḥ parṣāḥ prāñjalibhūtāḥ sthitvā varṇaṃ bhāṣamāṇāḥ /",
    "K10bsu018_u:4047": " teṣāṃ bodhisattvānāmetadabhavat - (KpSū 301)",
    "K10bsu018_u:4048": " “ayaṃ mahākāruṇiko bodhisattvo mahāsattvo yasya prasphulitakusumavairocanena tathāgatena ime candrarocavimalāḥ puṣpā visarjitās[” /",
    "K10bsu018_u:4049": " ]te ca bodhisattvā bhagavataḥ sakāśāt parāvṛtya tasya brāhmaṇasya te candrarocavimalāḥ puṣpā upanāmayitvāhuḥ /",
    "K10bsu018_u:4050": " “ime te satpuruṣa prasphulitakusumavairocanena tathāgatena candrarocavimalāḥ puṣpāḥ preṣitāḥ,",
    "K10bsu018_u:4051": " sādhukāraśca te satpuruṣānupradattaḥ” /",
    "K10bsu018_u:4052": " yāvatpūrvoktaṃ tribhiraṅgaiḥ sādhukāraṃ niveditamiti /",
    "K10bsu018_u:4053": " yāni ca tāni puṣpāṇi śūnyeṣu buddhakṣetreṣu pravarṣitāni,",
    "K10bsu018_u:4054": " vividhaśca kuśalaśabdaistāvadbuddhakṣetrāṇyāpūritāni;",
    "K10bsu018_u:4055": " tadyathā buddhaśabdena dharmaśabdena saṅghaśabdenāvabhāsaśabdena pāramitāśabdena",
    "K10bsu018_u:4056": " balaśabdena vaiśāradyaśabdena abhijñāśabdenānabhisaṃskāraśabdenānutpādaśabdenānirodhaśabdena",
    "K10bsu018_u:4057": " śāntaśabdenopaśāntaśabdena praśāntaśabdena mahāmaitrīśabdena mahākaruṇāśabdena /",
    "K10bsu018_u:4058": " yaddaśasu diśāsu teṣu śūnyeṣu buddhakṣetreṣu tenāvabhāsenāvabhāsitāstatra (KpSū 302)",
    "K10bsu018_u:4059": " ye kecit sattvā manuṣyā vāmanuṣyāste sarve ye kecit sattvā yamasadṛśāḥ kecidudakasadṛśāḥ",
    "K10bsu018_u:4060": " kecicchikharasadṛśāḥ kecidbrahmasadṛśāḥ kecicchakrasadṛśāḥ kecit puṣpasadṛśāḥ kecidgaruḍasadṛśāḥ",
    "K10bsu018_u:4061": " kecit siṃhasadṛśāḥ kecit sūryasadṛśāḥ keciccandrasadṛśāḥ kecit tārakasadṛśāḥ kecidgṛdhrasadṛśāḥ",
    "K10bsu018_u:4062": " śṛgālakāyāḥ saṃdṛśyante;",
    "K10bsu018_u:4063": " yathārūpeṇa kuśalapakṣamanaskāreṇa te sattvāḥ sanniṣaṇṇā dharmaśravaṇāya,",
    "K10bsu018_u:4064": " tathārūpeṇa kāyena saṃdṛśyante /",
    "K10bsu018_u:4065": " tathārūpāśca kulaputra tatra sattvāḥ svakaṃ kāyaṃ paśyanti;",
    "K10bsu018_u:4066": " tathārūpāśca te sattvā ratnagarbhasya tathāgatasya kāyaṃ samanupaśyanti /",
    "K10bsu018_u:4067": " sa ca kulaputra",
    "K10bsu018_u:4068": " samudrareṇurbrāhmaṇo 'grapurohito ratnagarbhaṃ tathāgataṃ purataḥ sahasrapatre saptaratnamayapadmakeśare niṣaṇṇaṃ samanupaśyati /",
    "K10bsu018_u:4069": " sarve cātra kulaputra sattvā niṣaṇṇā vā sthitvā vā kṣitau vā ambare vā ekaikaḥ sattvo ratnagarbhaṃ tathāgatamevaṃ paśyanti;",
    "K10bsu018_u:4070": " “agrato ratnagarbhastathāgato niṣaṇṇo 'haṃ” sarvacetasā samanvāharanti,",
    "K10bsu018_u:4071": " “māmekamārabhya dharmaṃ deśayati” /",
    "K10bsu018_u:4072": " (KpSū 303)",
    "K10bsu018_u:4073": " sa ca kulaputra ratnagarbhastathāgato 'rhan samyaksaṃbuddhaḥ samudrareṇorbrāhmaṇasya sādhukāramanupradattaḥ /",
    "K10bsu018_u:4074": " “sādhu sādhu mahākāruṇika mahābrāhmaṇa,",
    "K10bsu018_u:4075": " gaṇanātikrāntānāṃ sattvānāṃ tvaṃ asi kāruṇikahitakaraḥ prabhāsakaro loke saṃdṛśyase /",
    "K10bsu018_u:4076": " tadyathāpi nāma brāhmaṇa saṃpannaṃ puṣpakṣetraṃ nānāvarṇaṃ nānāgandhaṃ nānāsparśaṃ nānāpatraṃ nānādaṇḍaṃ nānāmūlaṃ nānābhaiṣajyopakaraṇasthānaṃ",
    "K10bsu018_u:4077": " kecidatra puṣpā yojanaśataṃ pramāṇena varṇena gandhena tapanti virocanti,",
    "K10bsu018_u:4078": " keciddviyojanaśataṃ kecittriyojanaśataṃ,",
    "K10bsu018_u:4079": " peyālaṃ,",
    "K10bsu018_u:4080": " kecidatra puṣpā yāvat sarvacāturdvīpikāṃ lokadhātuṃ varṇena gandhena tapanti virocanti /",
    "K10bsu018_u:4081": " ye ca tatra sattvāścakṣurhīnāste puṣpagandhaṃ ghrātvā cakṣuṃsi pratilabhante,",
    "K10bsu018_u:4082": " badhirāḥ śrotrāṇi pratilabhante,",
    "K10bsu018_u:4083": " yāvat sarvāṅgavihīnāḥ sarvāṅgāni pratilabhante /",
    "K10bsu018_u:4084": " ye ca tatra sattvāścaturuttararogaśatopadrutāste taṃ gandhaṃ ghrātvā sarvarogebhyaḥ parimucyeyuḥ /",
    "K10bsu018_u:4085": " ye ca tatra sattvā mattonmattaparamattāḥ suptacittā vikṣiptacittāḥ smṛtipraṇaṣṭāsteṣāṃ puṣpāṇāṃ gandhamāghrātvā (KpSū 304)",
    "K10bsu018_u:4086": " sarve smṛtiṃ pratilabheyuḥ /",
    "K10bsu018_u:4087": " evaṃ ca tatra madhye puṣpakṣetre puṇḍarīkamutpannaṃ,",
    "K10bsu018_u:4088": " dṛḍhasāraṃ vajramayaṃ vaidūryadaṇḍaṃ śatakomalaṃ kanakapatramaśmagarbhakiṃśukaṃ lohitamuktikeśaraṃ,",
    "K10bsu018_u:4089": " caturaśītiryojanasahasrāṇyuccatvena yojanaśatasahasraṃ vistāreṇa /",
    "K10bsu018_u:4090": " tacca puṇḍarīkaṃ daśasu dikṣu buddhakṣetraparamāṇurajaḥsamāllokadhātuṃ varṇena gandhena sphuritvā virocate /",
    "K10bsu018_u:4091": " ye ca brāhmaṇa teṣu daśasu dikṣu buddhakṣetraparamāṇurajaḥsameṣu lokadhātuṣu sattvā",
    "K10bsu018_u:4092": " dhātuviruddhāḥ kāyā vyādhyupahatā aṅgavihīnā vā mattapramattonmattāḥ suptasmṛtipraṇaṣṭā",
    "K10bsu018_u:4093": " vikṣiptacittāsteṣāṃ sattvānāṃ tasya puṇḍarīkasyāvabhāsaṃ dṛṣṭvā gandhaṃ ghrātvā sarvavyādhayaḥ",
    "K10bsu018_u:4094": " praśamaṃ gaccheyuḥ smṛtiṃ ca pratilabheyuḥ /",
    "K10bsu018_u:4095": " ye ca tatra buddhakṣetreṣu sattvā mṛtā acirakālagatā avikṣiptaśarīrāsteṣāṃ kuṇapebhyaḥ",
    "K10bsu018_u:4096": " tasya puṇḍarīkasya raśmayo nipatitvā gandhena vā spṛṣṭvā punaste kuṇapā jīvitendriyaṃ pratilabheyuḥ,",
    "K10bsu018_u:4097": " punaścottiṣṭheyurmitrasālohitāṃśca dṛṣṭvā te sarve udyānaṃ praviśya pañcabhiḥ kāmaguṇaiḥ samarpitāḥ samaṅgībhūtā vihareyusye ca punastataścyaveyusteṣu dve brahmavihāra upapadyeyuḥ,",
    "K10bsu018_u:4098": " ye ca tatra cirasthāyino bhaveyuraparīttāyuṣkā,",
    "K10bsu018_u:4099": " na ca tatra cyūtvā anyatropapadyeyuḥ /",
    "K10bsu018_u:4100": " (KpSū 305) yathā brāhmaṇāstaṃ puṣpakṣetramevamayaṃ mahāyānasannipāto draṣṭavyaḥ /",
    "K10bsu018_u:4101": " yathā sūryodgamanakāle pratyupasthite te puṣpā visaritā prasphulitā bhavanti tapanti virocanti kecidyojanaśatamuccatvena kecid yāvad yojanasahasramuccatvena,",
    "K10bsu018_u:4102": " bahunāṃ sattvānāṃ vividharogāḥ praśamanti,",
    "K10bsu018_u:4103": " evameva satpuruṣāḥ tathāgato buddhasūryo loka udapādi /",
    "K10bsu018_u:4104": " yathā te puṣpāḥ sūryoditasya asya raśmibhirvikasitā bhāsanti",
    "K10bsu018_u:4105": " tapanti virocanti,",
    "K10bsu018_u:4106": " vividharogopahatānāṃ sattvānāṃ rogopaśamo bhavati /",
    "K10bsu018_u:4107": " evamevāhaṃ satpuruṣa loka utpannaḥ sattvāṃ kāruṇyaraśmibhiḥ chādayitvā vikasitvā bhūyaḥ sattvāṃstriṣu puṇyakriyāvastuṣu niyojayāmi,",
    "K10bsu018_u:4108": " tvayāpyaprameyāsaṃkhyeyāḥ sattvā anuttarāyāṃ samyaksaṃbodhau samādāpitā niveṣitāḥ",
    "K10bsu018_u:4109": " pratiṣṭhāpitā mama ca sakāśamupanītāstaiśca sattvairmama sakāśe svakasvakāni praṇidhānāni",
    "K10bsu018_u:4110": " kṛtāni buddhakṣetrāṇi ca parigṛhītāni,",
    "K10bsu018_u:4111": " kecit pariśuddhā buddhakṣetrāḥ parigṛhītāḥ kecidapariśuddhāḥ,",
    "K10bsu018_u:4112": " tathā caivaṃ mayā vyākṛtāḥ /",
    "K10bsu018_u:4113": " yaiḥ satpuruṣairmama sakāśāt pariśuddhā buddhakṣetrāḥ parigṛhītāstaiḥ śuddhāśayāḥ suvineyā avaruptakuśalamūlā vaineyāḥ sattvāḥ parigṛhītā, (KpSū",
    "K10bsu018_u:4114": " na te bodhisattvā mahāsattvā ucyante,",
    "K10bsu018_u:4115": " na ca teṣāṃ mahāpuruṣakāryaṃ,",
    "K10bsu018_u:4116": " na ca teṣāṃ mahākaruṇācittacaitasikeṣu pravartate,",
    "K10bsu018_u:4117": " na ca te bodhisattvāḥ sarvasattvānāṃ karuṇārthāyānuttarāṃ samyaksaṃbodhiṃ paryeṣante /",
    "K10bsu018_u:4118": " ye 'pi te pariśuddhaṃ buddhakṣetraṃ parigṛhṇanti,",
    "K10bsu018_u:4119": " utsṛṣṭakṛpāste bodhisattvā;",
    "K10bsu018_u:4120": " ye śrāvakapratyekabuddhayānikaiḥ parivarjitaṃ buddhakṣetramākāṅkṣanti,",
    "K10bsu018_u:4121": " na ca te bodhisattvāḥ kuśalajñānāśayabhūtā /",
    "K10bsu018_u:4122": " yeṣāmevaṃ praṇidhānaṃ kṛtaṃ yathā vayaṃ śrāvakapratyekabuddhavarjitā akuśalamūlasamavadhānagatairmātṛgrāmairvivarjite",
    "K10bsu018_u:4123": " narakatiryagyoniyamalokavivarjite buddhakṣetre 'nuttarāṃ samyaksaṃbodhimabhisaṃbudhyeyurmahāyānasaṃprasthitānāṃ",
    "K10bsu018_u:4124": " bodhisattvānāṃ śrāvakapratyekabuddhaparivarjitāṃ śuddhāṃ mahāyānakathāṃ dharmaṃ deśayeyaṃ,",
    "K10bsu018_u:4125": " bodhiprāptaścāhaṃ dīrghāyuṣko bhaveyaṃ cirasthāyī,",
    "K10bsu018_u:4126": " bahūni kalpāni śūddhāśayānāṃ suvinītānāṃ kuśalamūlasamavadhānagatānāṃ dharmaṃ deśayeyaṃ /",
    "K10bsu018_u:4127": " tena te bodhisattvā na kuśalajñānāśayasaṃbhūtā,",
    "K10bsu018_u:4128": " na mahāsattvā ityucyate /",
    "K10bsu018_u:4129": " (KpSū 307)",
    "K10bsu018_u:4130": " sa ca kulaputra ratnagarbhastathāgato bāhuṃ prasārayitvā pañcabhiraṅgulībhirnānāvarṇā anekavarṇā anekaśatasahasravarṇā raśmayaḥ prāmuñcan,",
    "K10bsu018_u:4131": " te gatvā raśmayo 'prameyāsaṃkhyeyā purimāyāṃ diśīto buddhakṣetrān avabhāsayitvā,",
    "K10bsu018_u:4132": " tatrāṅguṣṭhā nāma lokadhātuḥ,",
    "K10bsu018_u:4133": " tatrāṅguṣṭhāyāṃ lokadhātau daśavarṣāyuṣkā manuṣyā durvarṇā drohoḍimakā akuśalamūlasamavadhānagatā aṅguṣṭhamātramuccatvena /",
    "K10bsu018_u:4134": " tatra jyotīraso nāma tathāgato 'rhan samyaksaṃbuddhaḥ /",
    "K10bsu018_u:4135": " sa ca kaliyugapramāṇānāṃ manuṣyāṇāṃ hastapramāṇena hastamekaṃ tathāgata ūrdhvatvena hastaśca;",
    "K10bsu018_u:4136": " aṅguṣṭhapramāṇānāṃ puruṣānāṃ pramāṇena saptāṅguṣṭhāni /",
    "K10bsu018_u:4137": " sa ca tathāgatastiṣṭhati dhriyati yāpayati caturṇāṃ parṣadāṃ tribhiryānairdharmaṃ deśayati /",
    "K10bsu018_u:4138": " atha khalu kulaputra tacca buddhakṣetraṃ tāṃśca manuṣyāṃstaṃ ca tathāgataṃ sarvāvatī ca sā parṣādrākṣīt /",
    "K10bsu018_u:4139": " ratnagarbhastathāgato 'rhan samyaksaṃbuddha āha - “anena jyotīrasena tathāgatenāprameyāsaṃkhyeyaiḥ kalpairatikrāntaiḥ prathamacittamutpāditamanuttarāyāṃ samyaksaṃbodhau (KpSū 308)",
    "K10bsu018_u:4140": " ratnacchatrābhyudgatāvabhāsasya tathāgatasyāgrato,",
    "K10bsu018_u:4141": " bahuprāṇakoṭīnayutānyanuttarāyāṃ samyaksaṃbodhau samādāpitāni niveśitāni pratiṣṭhāpitāni;",
    "K10bsu018_u:4142": " yathābhiprāyāṃ sattvaistasya tathāgatasya purataḥ praṇidhānaṃ kṛtaṃ,",
    "K10bsu018_u:4143": " kecidbuddhakṣetraguṇavyūhāḥ parigṛhītāḥ pariśuddhāḥ kecidapariśuddhāḥ pañcakaṣāyāḥ parigṛhītāḥ /",
    "K10bsu018_u:4144": " tatra ca tena mahāsattvenāhaṃ samādāpito niveśitaścānuttarāyāṃ samyaksabodhau /",
    "K10bsu018_u:4145": " tatra ca mayā ratnacchatrābhyudgatāvabhāsasya tathāgatasya purato 'nuttarāyāṃ samyaksaṃbodhau pañcakaṣāye buddhakṣetraguṇavyūhapraṇidhānaṃ kṛtaṃ",
    "K10bsu018_u:4146": " sa ca me tathāgataḥ sādhukāramadāsīt vyākṛtaścāhamanuttarāyāṃ samyaksaṃbodhau /",
    "K10bsu018_u:4147": " yo 'sāvasmākaṃ bodhāya samādāyakaḥ kalyāṇamitro 'tīva satpuruṣastīvrapañcakaṣāye kaliyuge vartamāne kāle pratikliṣṭaṃ buddhakṣetraṃ parigṛhītaṃ,",
    "K10bsu018_u:4148": " ānantaryakārakā yāvadakuśalamūlasamavadhānagatā dagdhasantānāḥ saṃsārāṭavīkāntārasaṅkaṭaprāptā",
    "K10bsu018_u:4149": " vaineyasattva praṇidhānaḥ parigṛhītastasya satpuruṣasya daśasu dikṣvaprameyāsaṃkhyeyebhyo",
    "K10bsu018_u:4150": " 'nyonyalokadhātubhyastiṣṭhanto (KpSū 309)",
    "K10bsu018_u:4151": " yāpayanto buddhā bhagavantaḥ sādhukāraṃ pradattavantaḥ preṣitavanto,",
    "K10bsu018_u:4152": " mahākaruṇāvairocanasaumyo nāma kṛtaṃ /",
    "K10bsu018_u:4153": " sa ca mahākaruṇāvairocanasaumyo bodhisattvo mahāsattvo 'smākaṃ kalyāṇamitro hitakara etarhyacirābhisaṃbuddho 'ṅguṣṭhavatyāṃ lokadhātau aṅguṣṭhapramāṇānāṃ puruṣāṇāṃ madhye,",
    "K10bsu018_u:4154": " teṣāṃ evāṅguṣṭhapramāṇānāṃ puruṣāṇāṃ hastapramāṇena hastapramāṇakaḥ sa tathāgato daśavarṣāyuṣkāyāṃ prajāyāṃ dhārmikaṃ dharmacakraṃ pravartitavān;",
    "K10bsu018_u:4155": " tasyāpi bodhiprāptasya daśasu dikṣvaprameyāsaṃkhyeyebhyo lokadhātubhyastiṣṭhadbhiryāpayadbhistaistairbuddhairbhagavadbhirdūtāḥ preṣitāḥ pūjanārthāya,",
    "K10bsu018_u:4156": " ye tena prathamamanuttarāyāṃ samyaksaṃbodhau samādāpitā niveśitāḥ pratiṣṭhāpitāḥ /",
    "K10bsu018_u:4157": " ye tena prathamaṃ dānapāramitāyāṃ yāvat prajñāpāramitāyāṃ samādāpitā niveśitāḥ pratiṣṭhāpitāstairbuddhairbhagavadbhiḥ",
    "K10bsu018_u:4158": " pūrvakṛtajñatāmanusmaraṇamāṇaistasya tathāgatasya puṣpāḥ preṣitāḥ /",
    "K10bsu018_u:4159": " paśya brāhmaṇa yathā te buddhā bhagavataḥ sarveṣu buddhakṣetreṣu dīrgheṇāyuṣā pariśuddhāśayānāṃ sukhavihāriṇāṃ sattvānāṃ buddhakāryaṃ (KpSū",
    "K10bsu018_u:4160": " kurvanti; sa ca jyotīrasastathāgata evaṃ pratikruṣṭe pañcakaṣāye buddhakṣetre buddhatvaṃ prāptavān,",
    "K10bsu018_u:4161": " ānantaryakārakānāṃ yāvadakuśalamūlasamavadhānagatānāṃ sattvānāmevālpakenāyuṣā bahvatirekaṃ buddhakāryaṃ karoti,",
    "K10bsu018_u:4162": " anujjhitvā śrāvakāṃ pratyekabuddhāṃśca dharmaṃ deśayari /",
    "K10bsu018_u:4163": " evameva tvayā satpuruṣa sarvāmimāṃ bodhisattvaparṣāmabhibhūya viśiṣṭataraṃ praṇidhānaṃ kṛtaṃ,",
    "K10bsu018_u:4164": " pratikruṣṭe buddhakṣetre pañcakaṣāye vartamāne ānantaryakārakā yāvadakuśalamūlasamavadhānagatā vaineyāḥ sattvāḥ parigṛhītāḥ /",
    "K10bsu018_u:4165": " ye ca te mahāsattvā yaiḥ pariśuddhā buddhakṣetrāḥ parigṛhītā narakatiryagyoniparivarjitāḥ śrāvakapratyekabuddhaparivarjitāḥ",
    "K10bsu018_u:4166": " śuddhāśayāḥ suvinītā avaruptakuśalamūlāḥ sattvā vaineyāḥ parigṛhītā ime sattvāḥ puṣpopamā ucyante,",
    "K10bsu018_u:4167": " na te mahāsattvāḥ puṇḍarīkopamā ye suvinītānāmavaruptakuśalamūlānāṃ madhye buddhakāryaṃ kariṣyanti /",
    "K10bsu018_u:4168": " catvāri brāhmaṇa bodhiattvānāṃ kuśīdavastūni /",
    "K10bsu018_u:4169": " katamāni catvāri?",
    "K10bsu018_u:4170": " pariśuddhabuddhakṣetrapraṇidhānaṃ,",
    "K10bsu018_u:4171": " pariśuddhāśayānāṃ sattvānāṃ buddhakāryapraṇidhānaṃ, (KpSū 311)",
    "K10bsu018_u:4172": " śrāvakapratyekabuddhayānakathā bodhiprāptasya deśanāpraṇidhānaṃ,",
    "K10bsu018_u:4173": " bodhiprāptasya dīrghāyuṣkatāpraṇidhānaṃ /",
    "K10bsu018_u:4174": " imāni catvāri bodhisattvānāṃ kuśīdavastūni /",
    "K10bsu018_u:4175": " yena bodhisattvāḥ puṣpopamā ityucyante,",
    "K10bsu018_u:4176": " na puṇḍarīkopamā na mahāsattvā ityucyante /",
    "K10bsu018_u:4177": " tadyathāpi nāma brāhmaṇa imān mahābodhisattvaparṣāṃ sthāpayitvā vāyuviṣṇunā yenāpariśuddhaṃ",
    "K10bsu018_u:4178": " buddhakṣetraṃ parigṛhītaṃ kleśākulāḥ sattvā vaineyāḥ parigṛhītā ekatyo bhadrakalpikāḥ kulaputrāḥ /",
    "K10bsu018_u:4179": " catvārīmāni bodhisattvānāṃ mahāsattvānāmārabdhavīryavastūni /",
    "K10bsu018_u:4180": " katamāni catvāri?",
    "K10bsu018_u:4181": " apariśuddhabuddhakṣetrapraṇidhānaṃ,",
    "K10bsu018_u:4182": " apariśuddhāśayānāṃ sattvānāṃ buddhakāryapraṇidhānaṃ,",
    "K10bsu018_u:4183": " bodhiprāptasya śrāvakapratyekabuddhayānakathādeśanapraṇidhānaṃ,",
    "K10bsu018_u:4184": " madhyamāyā pratipadā bodhiprāptasya nātidīrghatānālpāyuṣkatāpraṇidhānaṃ /",
    "K10bsu018_u:4185": " imāni catvāri bodhisattvānāṃ mahāsattvānāmārabdhavīryavastūni /",
    "K10bsu018_u:4186": " yena te bodhisattvāḥ puṇḍarīkopamā ityucyante,",
    "K10bsu018_u:4187": " na puṣpopamāste bodhisattvā mahāsattvā ityucyante /",
    "K10bsu018_u:4188": " tadyathāpi (KpSū 312)",
    "K10bsu018_u:4189": " tvaṃ brāhmaṇaitarhi aprameyānāmasaṃkhyeyānāṃ bodhisattvānāṃ madhye kuśalavyākaraṇakṣetraṃ tathāgatasyāgrataḥ karuṇāpuṇḍarīkamutpannaṃ praṇidhānaviśeṣeṇa",
    "K10bsu018_u:4190": " yadā tvayā ānantaryakārakā yāvadakuśalamūlasamavadhānagatā vaineyāḥ parigṛhītāstīvraṃ pañcakaṣāyaṃ buddhakṣetraṃ parigṛhītaṃ /",
    "K10bsu018_u:4191": " mahākaruṇāvyāhāreṇa tvaṃ satpuruṣa daśasu dikṣu buddhakṣetraparamāṇurajaḥsamairbuddhairbhagavadbhiḥ sādhukāro datto,",
    "K10bsu018_u:4192": " dūtāśca preṣitā,",
    "K10bsu018_u:4193": " mahākāruṇikaśca te nāma kṛtaṃ,",
    "K10bsu018_u:4194": " sarvā ceyaṃ parṣattavaiva pūjākarmaṇe udyuktāḥ /",
    "K10bsu018_u:4195": " bhaviṣyasi tvaṃ mahākāruṇikānāgate 'dhvanyatikrāntānāmekagaṅgānadīvālikāsamānāmasaṃkhyeyānāṃ kalpānāṃ parīttāvaśiṣṭe dvitīye gaṅgānadīvālikāsame",
    "K10bsu018_u:4196": " tasmineva sahe buddhakṣetre bhadrake kalpe viṃśottaravarṣaśatāyuṣkāyāṃ prajāyāṃ,",
    "K10bsu018_u:4197": " jarāmaraṇādyadhike buddhakṣetre 'ndhaloke 'nāyake 'kuśalamūlasamavadhānagate kumārge",
    "K10bsu018_u:4198": " vihanyamānānāṃ mahāsaṅkaṭaprāptānāṃ sattvānāmānantaryakārakānāmāryāpavādakānāṃ saddharmapratikṣepakānāṃ",
    "K10bsu018_u:4199": " mūlāpattisamāpannānāṃ yāvadyathā pūrvoktaṃ, ākīrṇe (KpSū 313)",
    "K10bsu018_u:4200": " loke tathāgato bhaviṣyasi vidyācaraṇasaṃpanno yāvadbuddho bhagavān;",
    "K10bsu018_u:4201": " vivartitagaticakraḥ pravartitadharmacakraḥ vivartitavaśavartimārakleśamāraśca anantāparyantāni daśasu dikṣu buddhakṣetrāṇi śabdenāpūrayitvā,",
    "K10bsu018_u:4202": " mahāśrāvakasannipātaśca te bhaviṣyanti yadutārdhatrayodaśairbhikṣuśataiḥ;",
    "K10bsu018_u:4203": " anupūrveṇa pañcacatvāriṃśatibhirvarṣairevaṃrūpaṃ sakalaṃ buddhakāryaṃ paripūrayiṣyasi,",
    "K10bsu018_u:4204": " yathā praṇidhānaṃ kṛtaṃ /",
    "K10bsu018_u:4205": " yathā tasmin samaye 'yaṃ rājāmṛtaśuddho 'mitāyurnāmāprameyaiḥ kalpaiḥ sakalaṃ buddhakāryaṃ kariṣyati,",
    "K10bsu018_u:4206": " evameva tvaṃ mahākāruṇika tatra sahe buddhakṣetre bhadrake mahākalpe viṃśottaravarṣaśatāyāṃ prajāyāṃ pañcacatvāriṃśatibhirvarṣairevaṃrūpaṃ sakalaṃ mahābuddhakāryaṃ kariṣyasi,",
    "K10bsu018_u:4207": " śākyamunirnāma tathāgato bhaviṣyasi /",
    "K10bsu018_u:4208": " parinirvṛtasya ca te satpuruṣānuttaraparinirvāṇenādhikaṃ varṣasahasraṃ saddharmaḥ sthāsyate /",
    "K10bsu018_u:4209": " saddharme cāntarhite tava satpuruṣa te 'pi dhātavaḥ janmaśarīre evaṃrūpaṃ buddhakāryaṃ kariṣyanti,",
    "K10bsu018_u:4210": " yathā svayaṃ praṇidhānaṃ kṛtaṃ,",
    "K10bsu018_u:4211": " evaṃ ciraṃ sattvān vinayiṣyasi, (KpSū 314)",
    "K10bsu018_u:4212": " yathā pūrvoktaṃ” //",
    "K10bsu018_u:4213": " tatkāle kaitapure brāhmaṇa āsīt,",
    "K10bsu018_u:4214": " sa evamāha - “teṣu teṣvaprameyeṣvasaṃkhyeyeṣu kalpeṣu tava satpuruṣa bodhicārikāṃ caramāṇasyāhaṃ nityopasthāyaka upakaraṇamaitryānukūlaḥ sahāyako bhūtvā tvāmupasthiheyaṃ;",
    "K10bsu018_u:4215": " caramabhavikasyāhaṃ tava pitā bhaveyaṃ /",
    "K10bsu018_u:4216": " bodhiprāptasya ca te satpuruṣa agradānapatirbhaveyaṃ;",
    "K10bsu018_u:4217": " tvaṃ ca māṃ vyākuryā anuttarāyāṃ samyaksaṃbodhau” /",
    "K10bsu018_u:4218": " aparā ca tatra vinītabuddhirnāma samudradevatā,",
    "K10bsu018_u:4219": " sāpyāha - “teṣu teṣu yāvaccaramabhavikasyāhaṃ janetrī mātā bhaveyaṃ /",
    "K10bsu018_u:4220": " bodhiprāptaśca tvaṃ mahākāruṇika māṃ vyākuryā anuttarāyāṃ samyaksaṃbodhau” /",
    "K10bsu018_u:4221": " varuṇacāritranakṣatrā devatā,",
    "K10bsu018_u:4222": " sāpyāha - “teṣu teṣu yāvaccaramabhavikasyāhaṃ kṣīradhātrī mātā bhaveyaṃ /",
    "K10bsu018_u:4223": " bodhiprāptaśca māṃ vyākuryā anuttarāyāṃ samyaksaṃbodhau” /",
    "K10bsu018_u:4224": " sanemo nāma śakraḥ,",
    "K10bsu018_u:4225": " aparastu pāracintī nāma śakraḥ,",
    "K10bsu018_u:4226": " te ubhaye 'pyāhatuḥ /",
    "K10bsu018_u:4227": " “vayamapi bho mahākāruṇika teṣu teṣu yāvad;",
    "K10bsu018_u:4228": " bodhiprāptasya ca te vayaṃ śrāvakayugaprajñāvanto (KpSū 315)",
    "K10bsu018_u:4229": " ṛddhimantaśca bhavemaḥ” /",
    "K10bsu018_u:4230": " aparaścāritracaraṇasudarśayūthiko nāma śakraḥ,",
    "K10bsu018_u:4231": " sa evamāha - “ahaṃ te mahākāruṇika teṣu teṣu yāvaccaramabhavikasya putro bhaveyaṃ” /",
    "K10bsu018_u:4232": " aparā śikharadevatā saurabhyākiṃśukā nāma,",
    "K10bsu018_u:4233": " sāpyāha - “ahaṃ te mahākāruṇika tāsu tāsu jātiṣu bhāryā bhaveyaṃ /",
    "K10bsu018_u:4234": " bodhiprāptaśca tvaṃ satpuruṣa māṃ vyākuryā anuttarāyāṃ samyaksaṃbodhau” /",
    "K10bsu018_u:4235": " kaduścaro nāmāsurendraḥ,",
    "K10bsu018_u:4236": " so 'pyāha - “ahaṃ te mahākāruṇikā teṣu teṣvaprameyāsaṃkhyeyeṣu kalpeṣu satpuruṣa bodhicārikāṃ caramāṇasyāhamupakaraṇamaitryānukulaḥ sahāyo dāsatvenopasthiheyaṃ,",
    "K10bsu018_u:4237": " caramabhavikasyāhaṃ te upasthāyako bhaveyaṃ /",
    "K10bsu018_u:4238": " bodhiprāptasya ca te satpuruṣa dhārmikaṃ dharmacakraṃ pravartane 'dhyayeyaṃ,",
    "K10bsu018_u:4239": " ahaṃ ca te dharmadeśanāṃ prathamāṃ saphalāṃ kuryāṃ,",
    "K10bsu018_u:4240": " dharmarasaṃ ca piveyaṃ,",
    "K10bsu018_u:4241": " amṛtaṃ cauṣadhiṃ gaccheyaṃ,",
    "K10bsu018_u:4242": " yāvat sarvakleśaprahāṇādarhatvaṃ prāpnuyāṃ” /",
    "K10bsu018_u:4243": " peyālaṃ, gaṅgānadīvālikāsamāśca tatra devanāgāsurā mahākāruṇikasyānupravṛtticaryāya (KpSū 316)",
    "K10bsu018_u:4244": " praṇidhānaṃ kṛtavanto vaineyamupanyastā /",
    "K10bsu018_u:4245": " ekaśca tatra saṃjñāvikaraṇabhīṣmo nāmājīvikaḥ,",
    "K10bsu018_u:4246": " sa āha - “ahaṃ te bho mahābrāhmaṇa bahūpakaraṇasahāyako bhaviṣyāmi /",
    "K10bsu018_u:4247": " nityamahaṃ te 'prameyeṣu kalpeṣu saphalacārikopajīvījñātiko bhaveyaṃ;",
    "K10bsu018_u:4248": " nityaṃ ca tvatsakāśamupasaṃkrameyaṃ vastuyācanārthaṃ śayyāsanavāhanahastyaśvarathagrāmanigamanagarakulaputraduhitṛmāṃsarudhiracarmāsthihastapādajihvākarṇanāsanayanaśīrṣāṇi ca yāceyaṃ /",
    "K10bsu018_u:4249": " evaṃrūpo 'haṃ tava mahābrāhmaṇa dānapāramitāsahāyako bhaveyaṃ,",
    "K10bsu018_u:4250": " yāvatprajñāpāramitāsahāyako bhaveyaṃ /",
    "K10bsu018_u:4251": " evaṃrūpo 'haṃ mahābrāhmaṇa bodhicārikāṃ caramāṇasya tava ṣaṭsu pāramitāsu sahāyako bhaveyaṃ;",
    "K10bsu018_u:4252": " yāvattvaṃ bodhiṃ prāpnuyā ahaṃ ca te śrāvakasthānamāsādayeyaṃ,",
    "K10bsu018_u:4253": " aśītidharmaskandhasahasrāṇyudgṛhṇīyāṃ pṛṣṭhaśca dharmadeśako bhaveyaṃ /",
    "K10bsu018_u:4254": " tvaṃ ca māṃ vyākuryā anuttarāyāṃ samyaksaṃbodhau” /",
    "K10bsu018_u:4255": " śrutvā ca kulaputra mahākāruṇiko brāhmaṇo ratnagarbhasya tathāgatasya pañcamaṇḍalena pādau śirasā vanditvā,",
    "K10bsu018_u:4256": " taṃ saṃjñāvikaraṇabhīṣmājīvikaṃ śabdāpayitvāha - (KpSū 317)",
    "K10bsu018_u:4257": " “sādhu sādhu satpuruṣa yastvaṃ mama sahāyako bhaviṣyasi anuttaracaryāya,",
    "K10bsu018_u:4258": " yāvacca tvaṃ mamāprameyāsaṃkhyeyajanmāntaranayutasahasreṣūpasaṃkramervastuyācanārthāya /",
    "K10bsu018_u:4259": " tadāhaṃ prasannacitto dadyāṃ,",
    "K10bsu018_u:4260": " mā ca tvamapuṇyabhāgī bhaveḥ” /",
    "K10bsu018_u:4261": " bhūyaśca kulaputra mahākāruṇiko bodhisattvo mahāsattvo ratnagarbhasya tathāgatasya",
    "K10bsu018_u:4262": " purata āha - “sacenme bhadanta bhagavaṃsteṣu teṣvaprameyeṣvasaṃkhyeyeṣu kalpakoṭīnayutaśatasahasreṣvanuttarāyāṃ",
    "K10bsu018_u:4263": " samyaksaṃbodhau cārikāṃ caramāṇasya ye mama purato yācanakāḥ sthitvānnaṃ yācanti",
    "K10bsu018_u:4264": " mṛduvacanena vā puruṣavacanena vā ullaṅghanavacanena vā spaṣṭavacanena vā yāceyuḥ;",
    "K10bsu018_u:4265": " sacedahaṃ bhadanta bhagavan yācanakasyāntike ekacittakṣaṇamapi roṣaṃ utpādayeyaṃ /",
    "K10bsu018_u:4266": " aprasādaṃ votpādayeyaṃ dānasya vā phalavipākaṃ kāṅkṣamāṇo dānaṃ dadyāṃ,",
    "K10bsu018_u:4267": " visaṃvāditā me bhaveyuḥ ye 'prameyāsaṃkhyeyeṣu daśasu dikṣvanyeṣu lokadhātuṣu buddhā bhagavantastiṣṭhanti dhriyanti yāpayanti dharmaṃ ca deśayanti,",
    "K10bsu018_u:4268": " mā cāhamanuttarāṃ samyaksaṃbodhimabhisaṃbudhyeyaṃ /",
    "K10bsu018_u:4269": " sacedahaṃ (KpSū 318)",
    "K10bsu018_u:4270": " bhadanta bhagavan yācanakasya prasannacitto dānaṃ dadyāṃ,",
    "K10bsu018_u:4271": " tadapi dānapratigrāhakasya śraddhādeyavinipātanaṃ,",
    "K10bsu018_u:4272": " mākuśalairdharmairantarāyakaraṃ bhavet;",
    "K10bsu018_u:4273": " antaśo vālāgrakoṭīpramāṇamātramapi visaṃvāditā me buddhā bhagavanto bhaveyuḥ /",
    "K10bsu018_u:4274": " yadīdaṃ pratigrāhakasya vālāgrakoṭīpramāṇamātramapi kuśaleṣu dharmeṣvantarāyaṃ kuryuḥ,",
    "K10bsu018_u:4275": " ahamapyavīciparāyaṇo bhaveyaṃ /",
    "K10bsu018_u:4276": " yathānnasya tathā vastrasya /",
    "K10bsu018_u:4277": " yāvad ye mama yācanakāḥ śīrṣaṃ yāceyuḥ,",
    "K10bsu018_u:4278": " mṛduvacanena vā paruṣavacanena vā ullaṅghyavacanena vā spaṣṭavacanena vā śīrṣaṃ yācayeran;",
    "K10bsu018_u:4279": " sacedahaṃ bhadanta bhagavan yācanakasyāntike ekacittakṣaṇamapi roṣamutpādayeyaṃ,",
    "K10bsu018_u:4280": " aprasādacittamutpādayeyaṃ,",
    "K10bsu018_u:4281": " dānaphalavipākamākāṅkṣaṃ śīrṣaṃ parityajeyaṃ,",
    "K10bsu018_u:4282": " visaṃvāditā me buddhā bhagavanto bhaveyuḥ;",
    "K10bsu018_u:4283": " yāvadahamapyavīciparāyaṇo bhaveyaṃ /",
    "K10bsu018_u:4284": " yathā dānamevaṃ śīlaṃ yāvatprajñā parityāgo vācyaḥ” /",
    "K10bsu018_u:4285": " (KpSū 319)",
    "K10bsu018_u:4286": " sa ca kulaputra ratnagarbhastathāgato mahākāruṇikasya bodhisattvasya mahāsattvasya sādhukāramadāsīt /",
    "K10bsu018_u:4287": " “sādhu sādhu satpuruṣa,",
    "K10bsu018_u:4288": " mahākaruṇāpratiṣṭhitena manasā tvayā satpuruṣemaṃ praṇidhānaṃ kṛtaṃ” /",
    "K10bsu018_u:4289": " sā ca kulaputra sarvāvatī parṣā sadevagandharvamānuṣāsuraśca lokaḥ prāñjalībhūtaḥ sthitvā sādhukāraṃ prādāsīt /",
    "K10bsu018_u:4290": " “sādhu sādhu satpuruṣa,",
    "K10bsu018_u:4291": " mahākaruṇāpratiṣṭhitena manasā tvayā satpuruṣa praṇidhānaṃ kṛtam /",
    "K10bsu018_u:4292": " tvamapi sattvāṃ ṣaṭparāyaṇīyadharmaiḥ saṃtarpayiṣyasi” /",
    "K10bsu018_u:4293": " sa ca kulaputra yathā saṃjñāvikārabhīṣmājīviko bodhisattvo dānapratigrāhikayā praṇidhānaṃ kṛtavān,",
    "K10bsu018_u:4294": " evameva caturaśītibhiḥ prāṇisahasraiḥ praṇidhānaṃ kṛtaṃ /",
    "K10bsu018_u:4295": " sa ca kulaputra mahākāruṇiko bodhisattvo mahāsattvastānyevaṃrūpāṇi praṇidhānāni caturaśītīnāṃ prāṇisahasrāṇāṃ sakāśācchrutvā saṃjñāvikārabhīṣmeṇa praṇidhānaṃ kṛtaṃ /",
    "K10bsu018_u:4296": " atha mahākāruṇikaḥ paramaprītisaumanasyajātaḥ prāñjalībhūtaḥ sthitvā sarvāvatīṃ parṣāṃ vyavalokya paramaprītamanā āha /",
    "K10bsu018_u:4297": " “aho āścaryaṃ,",
    "K10bsu018_u:4298": " bhaviṣyāmyahaṃ dharmadurbhikṣakṣīṇakāle mahākleśaraṇe kaliyuge pañcakaṣāye vartamāne loke 'nāyake sārthavāho 'vabhāsakaraḥ pradīpakaraḥ atrāṇānāmandhānāṃ mārganidarśakaḥ /",
    "K10bsu018_u:4299": " yatra (KpSū 320) hi nāmāhaṃ prathamacittotpādenaivamevaṃrūpāmanuttarāyāṃ bodhicaryāyāṃ",
    "K10bsu018_u:4300": " sahāyakāḥ pratilabdhā ye mama janmāntareṣu śīrṣapratigrāhakā bhaviṣyanti nayanakarṇanāsājihvāhastapādacarmāsthirudhiraṃ",
    "K10bsu018_u:4301": " yāvadannasya pratigrāhakā bhaviṣyanti” /",
    "K10bsu018_u:4302": " punarapi kulaputra mahākāruṇiko bodhisattvo mahāsattvo ratnagarbhasya tathāgatasya",
    "K10bsu018_u:4303": " purato niṣaṇṇa āha - “ye ca mama bhadanta bhagavan teṣu teṣvaprameyāsaṃkhyeyeṣu kalpakoṭīnayutaśatasahasreṣu",
    "K10bsu018_u:4304": " janmāntareṣu yācanakā upasaṃkrāmeyuryadi vānnaṃ yadi vā pānaṃ yāvacchiraḥ pratigṛhṇīyurantaśo",
    "K10bsu018_u:4305": " vālāgrakoṭīpramānamātramapi mama hastadānaṃ pratigṛhṇīyuryāvadbodhiparyantena /",
    "K10bsu018_u:4306": " sacedahamanuttarāṃ samyaksaṃbodhimabhisaṃbudhya na tāṃ sattvāṃ saṃsārāt parimocayeyaṃ,",
    "K10bsu018_u:4307": " na ca punarvyākuryāṃ chrāvakayānena vā pratyekabuddhayānena vā mahāyānena vā,",
    "K10bsu018_u:4308": " visaṃvāditā me buddhā bhagavanto bhaveyuḥ ya etarhi daśasu dikṣu,",
    "K10bsu018_u:4309": " yāvan,",
    "K10bsu018_u:4310": " mā cāhamanuttarāṃ samyaksaṃbodhimabhisaṃbudhyeyaṃ” /",
    "K10bsu018_u:4311": " punarapi kulaputra ratnagarbhastathāgato mahākāruṇikasya bodhisattvasya mahāsattvasya sādhukāraṃ prādāsīt /",
    "K10bsu018_u:4312": " (KpSū 321) “sādhu sādhu satpuruṣa,",
    "K10bsu018_u:4313": " evaṃrūpaṃ te satpuruṣa bodhicārikāpraṇidhānaṃ,",
    "K10bsu018_u:4314": " yathā meruśikhariṃdhareṇa tathāgatena pūrvaṃ prathamacittotpādena lokeśvarajyotiṣastathāgatasya",
    "K10bsu018_u:4315": " purataḥ evaṃrūpayā bodhisattvacaryayā praṇidhānaṃ kṛtaṃ evaṃrūpā bodhisattvacārikā",
    "K10bsu018_u:4316": " cīrṇā yathā praṇidhānaṃ kṛtaṃ /",
    "K10bsu018_u:4317": " gaṅgānadīvālikāsamā mahākalpā atikrāntā yathā tena satpuruṣeṇa purimāyāṃ diśīto koṭīśatasahasrabuddhakṣetre",
    "K10bsu018_u:4318": " jvālapratisaṃkhyāyāṃ lokadhātau varṣaśatāyuṣkāyāmanuttarāṃ samyaksaṃbodhimabhisaṃbuddho,",
    "K10bsu018_u:4319": " jñānakusumavirajasamucchrayabodhīśvaro nāma babhūva tathāgato 'rhan samyaksaṃbuddho bhagavān,",
    "K10bsu018_u:4320": " pañcacatvāriṃśadvarṣāṇi buddhakāryaṃ kṛtvānupadhiśeṣe nirvāṇadhātau praviṣṭaḥ /",
    "K10bsu018_u:4321": " tasya khalu mahākāruṇika jñānakusumavirajasamucchrayabodhīśvarasya tathāgatasya parinirvṛtasya varṣasahasraṃ saddharmanetrī asthāsīt;",
    "K10bsu018_u:4322": " saddharmasyāntarhitasya varṣasahasraṃ punaḥ saddharmapratirūpakamasthāsīt /",
    "K10bsu018_u:4323": " ye khalu mahākāruṇika jñānakusumavirajasamucchrayabodhīśvarasya tathāgatasya parinirvṛtasya saddharmanetryavasthitāyāṃ (KpSū 322)",
    "K10bsu018_u:4324": " saddharmapratirūpakā vā bhikṣurbhikṣuṇī vā duḥśīlapāpadharmā viṣamasamudācārāḥ staupikavastugrāhakālajjikā",
    "K10bsu018_u:4325": " vā dharmapūjācchedālajjasaṃsṛṣṭā vā caturdiśasaṅghasya vā saṃmukhībhūtasaṅghasya",
    "K10bsu018_u:4326": " vā cīvarapiṇḍapātaśayanāsanaglānapratyayabhaiṣajyapariṣkāraṃ vā chinnaṃ paudgalikaparigrahe",
    "K10bsu018_u:4327": " yāvadātmanā paribhuktaṃ gṛhasthānāṃ vā dattaṃ;",
    "K10bsu018_u:4328": " tena khalu mahākāruṇika jñānakusumavirajasamucchrayabodhīśvareṇa tathāgatena sarve 'nupūrveṇa vyākṛtastribhiryānaiḥ /",
    "K10bsu018_u:4329": " ye kecin mahākāruṇika tasya bhagavataḥ śāsane raktakāṣāyaprāvṛtāḥ sarve te avaivartikā vyākṛtāstribhiryānaiḥ;",
    "K10bsu018_u:4330": " ye 'pi kecin mūlāpattisamāpannā bhikṣubhikṣuṇyupāsakopāsikā vā pūrvameva te tena tathāgatena śāstṛsaṃjñākuśalamūlavipākena tribhiryānairavaivartikā vyākṛtāḥ” /",
    "K10bsu018_u:4331": " punaraparaṃ kulaputra sa mahākāruṇiko bodhisattvo mahāsattvo ratnagarbhasya tathāgatasya",
    "K10bsu018_u:4332": " purata āha - “eṣaiva me bhadanta bhagavan praṇidhiryāvadevāhamanuttarāyāṃ bodhicaryāyāṃ",
    "K10bsu018_u:4333": " caramāṇo yān sattvānahaṃ dānapāramitāyāṃ niyojayeyaṃ samādāpayeyaṃ pratiṣṭhāpayeyaṃ yāvat (KpSū 323)",
    "K10bsu018_u:4334": " prajñāpāramitāyāmantaśo vālāgrakoṭīpramāṇamātramapi kuśalamūle niyojayeyaṃ;",
    "K10bsu018_u:4335": " yāvadbodhiparyantena caryāṃ caramāṇo na tān sattvāṃstribhiryānairavaivartikabhūmau sthāpayeyamantaśa ekasattvamapi,",
    "K10bsu018_u:4336": " visaṃvāditā me buddhā bhagavanto bhaveyuḥ ye daśasu dikṣvaprameyāsaṃkhyeyeṣu lokadhātuṣu tiṣṭhanti dhriyante yāpayanti dharmaṃ ca deśayanti,",
    "K10bsu018_u:4337": " mā cāhamanuttarāṃ samyaksaṃbodhimabhisaṃbudhyeyaṃ /",
    "K10bsu018_u:4338": " anuttarajñānapratilabdhaścāhaṃ bhadanta bhagavan ye me sattvāḥ śāsane raktakāṣāyaprāvṛtā bhaveyuḥ;",
    "K10bsu018_u:4339": " yadi vā mūlāpattimāpannāḥ syuryadi vā dṛṣṭivyasanaṃ saṃpratipannāḥ syuryadi vā triṣu",
    "K10bsu018_u:4340": " ratneṣu skhalitāḥ sāparādhā bhaveyurbhikṣubhikṣuṇyupāsakopāsikā ya ekakṣaṇamapi mama",
    "K10bsu018_u:4341": " sakāśe śāstṛsaṃjñāṃ vā gauravacittaṃ votpādayeyurdharme vā saṅghe vā gauravacittamutpādayeyuḥ;",
    "K10bsu018_u:4342": " sacedahaṃ bhadanta bhagavaṃstān sattvāṃstribhiryānairavaivartikāṃ na vyākuryāmantaśa",
    "K10bsu018_u:4343": " ekasattvamapi riṃceyurvisaṃvāditā me buddhā bhagavanto bhaveyuryāvan mā cāhamanuttarāṃ",
    "K10bsu018_u:4344": " samyaksaṃbodhimabhisaṃbudhyeyaṃ /",
    "K10bsu018_u:4345": " bodhiprāptasya (KpSū 324)",
    "K10bsu018_u:4346": " ca me bhadanta bhagavan devamanuṣyasatkṛtaṃ gurukṛtaṃ mānitaṃ pūjitaṃ raktakāṣāyacīvaraṃ bhavet /",
    "K10bsu018_u:4347": " sahadarśanena sattvāḥ kāṣāyakaṇṭhāstribhiryānairavaivartikā bhaveyurye sattvāḥ kṣuttarṣapīḍitā",
    "K10bsu018_u:4348": " annapānavirahitā yakṣadāridrā vāntaśaḥ yāmalaukikāḥ sattvā ye kāṣāyamabhilaṣeyurantaśaścaturaṅgulamapi,",
    "K10bsu018_u:4349": " sarve te 'nnapānasaṃpannā bhaveyuḥ paripūrṇābhiprāyāḥ /",
    "K10bsu018_u:4350": " ye sattvāḥ parasparaviruddhavairabahulāḥ parasparayuddhasaṃgrāmagatā vā devā vā yakṣā",
    "K10bsu018_u:4351": " vā rākṣasā vā nāgā vā asurā vā garuḍā vā kinnarā vā mahoragā vā kuṃbhāṇḍā vā piśācā",
    "K10bsu018_u:4352": " vā manuṣyā vā saṃgrāmagatāḥ kāṣāyamanusmareyuḥ,",
    "K10bsu018_u:4353": " te sattvāḥ karuṇācittā mṛducittā avairacittāḥ karmaṇyacittā bhaveyurye sattvāḥ saṃgrāme",
    "K10bsu018_u:4354": " vā vivāde vā yuddhe vā kalahe vā kāṣāyakhaṇḍakaṃ rakṣārthaṃ pūjanārthaṃ gauravārthaṃ",
    "K10bsu018_u:4355": " hareyuste sattvāḥ sadā aparājitā bhaveyuraskhalitā aviheṭhitā bhaveyuḥ,",
    "K10bsu018_u:4356": " svastinā tataḥ saṃgrāmādvā yuddhādvā kalahādvā vivādādvā parimucyeyuḥ /",
    "K10bsu018_u:4357": " yadi me bhadanta bhagavannebhiḥ pañcabhirāryaguṇai raktaṃ kāṣāyaṃ na samanvāgataṃ bhavet,",
    "K10bsu018_u:4358": " visaṃvāditā me buddhā bhagavanto bhaveyurye daśasu dikṣu, (KpSū 325)",
    "K10bsu018_u:4359": " yāvan, mā cāhaṃ śaktaḥ sakalaṃ buddhakāryaṃ pariniṣpādayituṃ,",
    "K10bsu018_u:4360": " dharmā me saṃmoṣaṃ gaccheyurmā cāhaṃ śaktaḥ anyatīrthikāṃ parigṛhītuṃ /",
    "K10bsu018_u:4361": " ye ca bhadanta bhagavan mamābhisaṃbuddhasya yāvat parinirvṛtasya",
    "K10bsu018_u:4362": " vā namaskāraṃ kariṣyanti,",
    "K10bsu018_u:4363": " “namaḥ śākyamunaye tathāgatāye“ti vācaṃ bhāṣiṣyante,",
    "K10bsu018_u:4364": " teṣāṃ sarvakarmāvaraṇakṣayo bhaviṣyati,",
    "K10bsu018_u:4365": " ante cānuttareṇa buddhaparinirvāṇena parinirvāsyanti“ti /",
    "K10bsu018_u:4366": " sa ca punaḥ kulaputra ratnagarbhastathāgato dakṣiṇaṃ bāhuṃ prasārayitvā karatalena mahākāruṇikasya bodhisattvasya śiraḥ parimārjayitvāha - “sādhu sādhu satpuruṣa,",
    "K10bsu018_u:4367": " kalyāṇaṃ te praṇidhānaṃ bhadrakaprativimarśa;",
    "K10bsu018_u:4368": " evameva te satpuruṣa pañcabhirāryaguṇai raktakāṣāyaṃ sattvānāmupajīvyaṃ bhaviṣyati” /",
    "K10bsu018_u:4369": " sa bho punaḥ kulaputra mahākāruṇiko bodhisattvo mahāsattvastena vyākareṇena sādhukāraprāmodya",
    "K10bsu018_u:4370": " prasādena tathāgatapuṇyadīrghāṅguliparicchāditena dakṣiṇena mṛdutaruṇakaratalasaṃsparśeṇa",
    "K10bsu018_u:4371": " kumārabhūtaḥ saṃvṛto viṃśadvarṣasadṛśo jātipramāṇena /",
    "K10bsu018_u:4372": " (KpSū 326)",
    "K10bsu018_u:4373": " punarapi kulaputra sarvāvatī sā parṣā sadevagandharvamānuṣā prāñjalibhūtā tasthau,",
    "K10bsu018_u:4374": " mahākāruṇikasya pūjākarmaṇe udyuktāḥ puṣpairvādyairmahākāruṇikasya bodhisattvasya mahāsattvasya pūjāṃ kṛtvā vicitravarṇaiḥ ślokaistuṣṭāva //",
    "K10bsu018_u:4375": " iti śrīkaruṇāpuṇḍarīke mahāyānasūtre bodhisattvavyākaraṇaparivartaścaturthaḥ //4//",
    "K10bsu018_u:4376": " (KpSū 327)",
    "K10bsu018_u:4377": " V dānaparivarto nāma pañcamaḥ",
    "K10bsu018_u:4378": " sa ca punaḥ kulaputra mahākāruṇiko bodhisattvo mahāsattvo ratnagarbhasya tathāgatasya",
    "K10bsu018_u:4379": " pañcamaṇḍalena pādau śirasā vanditvā ratnagarbhasya tathāgatasya purato niṣasāda",
    "K10bsu018_u:4380": " ratnagarbhaṃ tathāgataṃ paripṛcchat - “samādhānamukhanirdeśasaṃbhāraviśuddhimukho",
    "K10bsu018_u:4381": " dharmaparyāyo bodhisattvānāṃ mārgo bhagavatā nirdiṣṭaḥ;",
    "K10bsu018_u:4382": " kiyatā bhadanta bhagavan samādhānamukhanirdeśasaṃbhāraviśuddhimukho dharmaparyāyo bodhisattvānāṃ mārgo bhagavatā nirdiṣṭaḥ?",
    "K10bsu018_u:4383": " ; kiyatā bhadanta bhagavan samādhānamukhanirdeśasaṃbhāraviśuddhimukho dharmaparyāyaḥ paripūrṇo bhavati?",
    "K10bsu018_u:4384": " ; kiyadrūpeṇa vā bhadanta bhagavan saṃbhāreṇa samanvāgataḥ kulaputro vā kuladuhitā vā dṛḍhapratiṣṭhito bhavati?",
    "K10bsu018_u:4385": " ; kiyadrūpeṇa samādhānamukhanirdeśanālaṅkṛto bhavati?",
    "K10bsu018_u:4386": " ” sa bhoḥ punaḥ kulaputra ratnagarbhastathāgato 'rhan samyaksaṃbuddho mahākāruṇikaṃ bodhisattvametadavocat - “sādhu (KpSū 328)",
    "K10bsu018_u:4387": " sādhu mahākāruṇika bhadrakaḥ praśnaḥ kalyāṇaṃ te pratibhānaṃ /",
    "K10bsu018_u:4388": " bhūyasyā mātrayā tvaṃ mahākāruṇikāprameyāsaṃkhyeyānāṃ bodhisattvānāṃ mahāsattvānāṃ hitakaro bahukaraścotpanno,",
    "K10bsu018_u:4389": " yatra hi nāma tvaṃ mahākāruṇika tathāgatamidamevaṃrūpaṃ praśnaṃ paripraṣṭavyaṃ manyase /",
    "K10bsu018_u:4390": " tena hi mahākāruṇika śṛṇu sādhu ca suṣṭhu ca manasikuru ca /",
    "K10bsu018_u:4391": " mahāyānasaṃprasthitānāṃ kulaputrāṇāṃ asti mahākāruṇika śūraṃgamo nāma samādhiryatra samādhau sthito bodhisattvaḥ sarvasamādhiṣvanupraviṣṭo bhavati",
    "K10bsu018_u:4392": " asti ratnamudro nāma samādhiryena sarvasamādhayo mudritā bhavanti /",
    "K10bsu018_u:4393": " asti siṃhavikrīḍito nāma samādhiryatra sthitaḥ sarvasamādhibhirvikrīḍati /",
    "K10bsu018_u:4394": " sucandro nāma samādhiḥ sarvasamādhīnavabhāsayati /",
    "K10bsu018_u:4395": " candradhvajaketuḥ samādhiḥ sarvasamādhīnāṃ dhvajaṃ dhārayati /",
    "K10bsu018_u:4396": " sarvadharmodgataḥ samādhiḥ sarvasamādhayo 'ntargacchanti /",
    "K10bsu018_u:4397": " vilokitamudro nāma samādhiḥ sarvasamādhīnāṃ murdhānaṃ vyavalokayati /",
    "K10bsu018_u:4398": " dharmadhātuvigatasamādhau sthito bodhisattvaḥ sarvadharmadhātuviniścayāya (KpSū 329) gacchati /",
    "K10bsu018_u:4399": " niyatadhvajaketau samādhau sthitaḥ sarvasamādhīnāṃ dhvajaṃ dhārayati /",
    "K10bsu018_u:4400": " vajre samādhau sthitaḥ sarvasamādhīnnirbhinatti /",
    "K10bsu018_u:4401": " dharmapraveśamudre samādhau sthitaḥ sarvadharmān mudrayati /",
    "K10bsu018_u:4402": " samādhirājasupratiṣṭhitena samādhinā sarvasamādhiṣu rājatvena pratiṣṭhito bhavati /",
    "K10bsu018_u:4403": " raśmimuktena samādhinā sarvasamādhiṣu raśmayo 'vasaranti /",
    "K10bsu018_u:4404": " balavīryeṇa samādhinā sarvasamādhiṣu balavīryatāṃ kārayati /",
    "K10bsu018_u:4405": " samudgatena samādhinā sarvasamādhiṣūdgacchati /",
    "K10bsu018_u:4406": " niruktinirdeśena samādhinā sarvasamādhivacanapraveśāṃ praviśati /",
    "K10bsu018_u:4407": " adhivacanapraveśena samādhinā sarvasamādhīnāṃ nāmadheyānyanupraviśati /",
    "K10bsu018_u:4408": " digvilokena samādhinā sarvasamādhīnavalokayati /",
    "K10bsu018_u:4409": " sarvadharmaprabhedena samādhinā sarvadharmaprabhedatāmanupraviśati /",
    "K10bsu018_u:4410": " dhāraṇīmudreṇa samādhinā sarvasamādhīnāṃ mudrān dhārayati /",
    "K10bsu018_u:4411": " sarvadharmaviviktena samādhinā sarvasamādhiṣu vivekadharmatāmanupraviśati /",
    "K10bsu018_u:4412": " asaṃpramoṣeṇa samādhinā sarvasamādhayo na muṣyanti /",
    "K10bsu018_u:4413": " sarvadharmācalena samādhinā sarvasamādhiṣvacalatāyai saṃtiṣṭhate /",
    "K10bsu018_u:4414": " sarvadharmasamavasaraṇasāgaramudre (KpSū 330)",
    "K10bsu018_u:4415": " samādhau sarvasamādhayaḥ saṃgrahaṃ samavasaraṇaṃ gacchanti /",
    "K10bsu018_u:4416": " sarvadharmāmanyane samādhau sarvasamādhaya udayavyayāmanyanatāṃ gacchanti /",
    "K10bsu018_u:4417": " ākāśaspharaṇena samādhinā sarvasamādhaya ākāśe sphuranti /",
    "K10bsu018_u:4418": " sarvadharmācchedanena samādhinā sarvasamādhayo 'nupacchedaṃ gacchanti /",
    "K10bsu018_u:4419": " vajramaṇḍalena samādhinā sarvasamādhīnāṃ maṇḍalaṃ dhārayati /",
    "K10bsu018_u:4420": " sarvadharmaikarasena samādhinā sarvasamādhīnāṃ rasaṃ dhārayati /",
    "K10bsu018_u:4421": " raṇaṃ jahena samādhinā sarvopakaraṇakleśāṃ jahāti /",
    "K10bsu018_u:4422": " sarvadharmānutpādena samādhinā sarvadharmānutpādānirodhaṃ darśayati /",
    "K10bsu018_u:4423": " vairocanena samādhinā sarvasamādhīn bhāvayati tapati virocati /",
    "K10bsu018_u:4424": " sarvadharmānirodhena samādhinā sarvasamādhīn",
    "K10bsu018_u:4425": " vibhajati / animiṣeṇa samādhinā sarvasamādhayo na kadācit samādhidharmā eṣante /",
    "K10bsu018_u:4426": " aniketena samādhinā sarvasamādhiṣu na kadācid (KpSū 331)",
    "K10bsu018_u:4427": " dharmasthitiṃ samanupaśyati /",
    "K10bsu018_u:4428": " gaganakalpena samādhinā sarvasamādhīn gaganasvabhāvāsāratvāya samanupaśyati /",
    "K10bsu018_u:4429": " niścittena samādhinā sarvasamādhiṣu cittacaitasikā dharmāḥ prahīyante /",
    "K10bsu018_u:4430": " rūpāparyantena samādhinā rūpamavabhāsayati /",
    "K10bsu018_u:4431": " vimalapradīpena samādhinā sarvasamādhīnāṃ pradīpaṃ karoti /",
    "K10bsu018_u:4432": " sarvadharmāparyantena samādhinā sarvasamādhiṣvaparyantajñānaṃ darśayati /",
    "K10bsu018_u:4433": " vidyudunmiṣeṇa samādhinā sarvasamādhiṣvaparyantaṃ jñānaṃ darśayati /",
    "K10bsu018_u:4434": " sarvaprabhaṃkareṇa samādhinā sarvasamādhiṣu prabhaṃkaramukhamupadarśayati /",
    "K10bsu018_u:4435": " dhātuparyantena samādhinā sarvasamādhīnaparyantavijñāpanāyopadarśayati /",
    "K10bsu018_u:4436": " samādhiśuddhasāreṇa samādhinā śūnyatāṃ samādhidharmeṣvanuprāpnoti /",
    "K10bsu018_u:4437": " merucitreṇa samādhinā sarvadharmeṣu ṛktatāṃ saṃdarśayati /",
    "K10bsu018_u:4438": " vimalaprabhena samādhinā sarvasamādhīnāṃ malamapakarṣayati /",
    "K10bsu018_u:4439": " sarvadharmāsaṃprabhedena samādhinā sarvasamādhīnāṃ vyupakṛṣṭatāṃ saṃdarśayati /",
    "K10bsu018_u:4440": " (KpSū 332) ratikareṇa samādhinā sarvasamādhiṣu ratiṃ pratilabhate /",
    "K10bsu018_u:4441": " sarvadharmasvabhāvavikrīḍitena samādhinā sarvasamādhiṣu rūpānupalabdhiṃ darśayati /",
    "K10bsu018_u:4442": " vidyudvikaraṇena samādhinā sarvasamādhiṣvalakṣaṇatvaṃ darśayati /",
    "K10bsu018_u:4443": " sarvadharmānikṣepavirajena samādhinā sarvasamādhīnāṃ virajaṃ jñānamupadarśayati /",
    "K10bsu018_u:4444": " akṣayavatena samādhinā sarvasamādhīnāṃ na kṣayaṃ nākṣayaṃ darśayati /",
    "K10bsu018_u:4445": " sarvadharmācintyaśuddhena samādhinā sarvadharmāṃ pratibhāsopamāṃ darśayati /",
    "K10bsu018_u:4446": " tejovatā samādhinā sarvasamādhiṣu jñānaṃ jvālayati /",
    "K10bsu018_u:4447": " kṣayāpagatena samādhinā sarvasamādhīnakṣayānupagatāṃ darśayati /",
    "K10bsu018_u:4448": " aniñjitena samādhinā sarvadharmeṣu neñjati na vepati na prapañcayati /",
    "K10bsu018_u:4449": " vivardhanena samādhinā sarvasamādhisamāpattiṣu vivardhamānāṃ jñeyaṃ samanupaśyati /",
    "K10bsu018_u:4450": " sūryapradīpena samādhinā sarvasamādhiṣu raśmimukhānyavakirati /",
    "K10bsu018_u:4451": " candravimalena samādhinā sarvasamādhiṣvālokaṃ (KpSū 333) karoti /",
    "K10bsu018_u:4452": " śuddhapratibhāsena samādhinā sarvasamādhiṣu catasraḥ pratisaṃvidāḥ pratilabhate /",
    "K10bsu018_u:4453": " kārākāreṇa samādhinā kāravihārakriyāṃ karoti jñānaketuṃ samanupaśyati /",
    "K10bsu018_u:4454": " vajropamena samādhinā sarvadharmānnirvedhīkaroti yasya vedhamapi na samanupaśyati /",
    "K10bsu018_u:4455": " cittasthitena samādhinā cittaṃ na calati",
    "K10bsu018_u:4456": " na vedhati na pratibhāsati na vighātamāpadyate,",
    "K10bsu018_u:4457": " na cāsyaivaṃ bhavati “cittametad” iti /",
    "K10bsu018_u:4458": " samantālokena samādhinā sarvasamādhiṣvālokaṃ samanupaśyati /",
    "K10bsu018_u:4459": " supratiṣṭhitena samādhinā sarvasamādhiṣu supratiṣṭhitatve pratiṣṭhati /",
    "K10bsu018_u:4460": " ratnakūṭena samādhinā sarvasamādhiṣu ratnakūṭa iva saṃdṛśyate /",
    "K10bsu018_u:4461": " varadharmamudreṇa samādhinā sarvasamādhayo mudritā bhavanti,",
    "K10bsu018_u:4462": " dharmasamatayā na kaṃciddharmaṃ samatānirmuktaṃ samanupaśyati /",
    "K10bsu018_u:4463": " ratiṃ (KpSū 334) jahena samādhinā sarvadharmeṣu ratiṃ jahāti /",
    "K10bsu018_u:4464": " dharmolkena samādhinā sarvadharmeṣvasamārakṛtāṃ pratilabhate /",
    "K10bsu018_u:4465": " akṣarāpagatena samādhinā sarvadharmeṣvekākṣaramapi nopalabhate /",
    "K10bsu018_u:4466": " ālaṃbanacchedena samādhinā sarvālaṃbanāṃ vyupacchinatti /",
    "K10bsu018_u:4467": " avikāreṇa samādhinā sarvadharmāṇāṃ vikāraṃ nopalabhate /",
    "K10bsu018_u:4468": " prakṛtiviśuddhena samādhinā sarvadharmāṇāmupakāraṃ nopalabhate /",
    "K10bsu018_u:4469": " aniketacareṇa samādhinā sarvadharmeṣu niketaṃ nopalabhate /",
    "K10bsu018_u:4470": " timirāpagatena samādhinā sarvasamādhicaraṇaṃ na samanupaśyati,",
    "K10bsu018_u:4471": " tamoviṣayaṃ samatikrāmati /",
    "K10bsu018_u:4472": " sarvaguṇasaṃcayagatena samādhinā sarvadharmeṣu sannicayaṃ jahāti /",
    "K10bsu018_u:4473": " sthitaniścittena samādhinā sarvadharmeṣu cittamiti nopalabhate /",
    "K10bsu018_u:4474": " bodhyaṅgagatena samādhinā sarvadharmāṃ budhyati /",
    "K10bsu018_u:4475": " smṛtivikaraṇena samādhinā sarvadharmeṣvasaṃkhyeyapratibhānaṃ (KpSū 335)",
    "K10bsu018_u:4476": " pratilabhate /",
    "K10bsu018_u:4477": " tatkarajñānaviśuddhena samādhinā sarvadharmeṣvasamāsamatāṃ pratilabhate /",
    "K10bsu018_u:4478": " jñānaketusamādhinā sarvatraidhātukamatikrāmati /",
    "K10bsu018_u:4479": " jñānopacchedasamādhinā sarvadharmavyavacchedaṃ samanupaśyati /",
    "K10bsu018_u:4480": " jñānavikaraṇena samādhinā sarvadharmavikaraṇatāmanuprāpnoti /",
    "K10bsu018_u:4481": " niradhiṣṭhānena samādhinā sarvadharmāmanāśrayabhūtāṃ samanupaśyati /",
    "K10bsu018_u:4482": " ekavyūhena samādhinā na kaṃciddharmadvayaṃ samanupaśyati /",
    "K10bsu018_u:4483": " ākāranirhāravatā samādhinā sarvadharmāṇāṃ anākāranirhāraṃ samanupaśyati /",
    "K10bsu018_u:4484": " sarvādhikārasarvabhavatalavikaraṇena samādhinā sarvadharmeṣu nirvedhajñānaṃ praviśati,",
    "K10bsu018_u:4485": " yasyānupraveśānna kaṃcit pratilabhate /",
    "K10bsu018_u:4486": " saṅketarutapraveśena samādhinā sarvarutasaṅketeṣvanupraviśati /",
    "K10bsu018_u:4487": " ghoṣavāgbhirakṣaravimuktena samādhinā sarvadharmeṣvakṣaravimuktiṃ (KpSū 336)",
    "K10bsu018_u:4488": " samanupaśyati /",
    "K10bsu018_u:4489": " jñānolkāmatā samādhinā sarvasamādhiṣu tena bhāsati tapati virocati /",
    "K10bsu018_u:4490": " varajñānalakṣaṇavijṛṃbhitena",
    "K10bsu018_u:4491": " samādhinā sarvadharmeṣvapariśuddhaṃ lakṣaṇaṃ darśayati /",
    "K10bsu018_u:4492": " anabhijñālakṣaṇavatena samādhinā sarvadharmeṣvanabhilakṣaṇārthaṃ samanupaśyati /",
    "K10bsu018_u:4493": " sarvākāravaropatena samādhinā sarvadharmasamādhiṣu sarvākāravaropeto bhavati /",
    "K10bsu018_u:4494": " sarvaduḥkhasujahena samādhinā sarvadharmeṣvaniśriyaṃ samanupaśyati /",
    "K10bsu018_u:4495": " akṣayakāraṇena samādhinā sarvadharmeṣvakṣayaṃ na samanupaśyati /",
    "K10bsu018_u:4496": " dhāraṇapadena samādhinā sarvasamādhīṃ sarvadharmāṃśca dhārayati,",
    "K10bsu018_u:4497": " samyaktvamithyātvaṃ na samanupaśyati /",
    "K10bsu018_u:4498": " nirodhavidhapraśamena samādhinā sarvadharmānurodhavirodhāṃ na (KpSū 337)",
    "K10bsu018_u:4499": " samanupaśyati /",
    "K10bsu018_u:4500": " vimalaprabhāsena samādhinā sarvasamādhiṣu saṃskṛtavimalaṃ na samanupaśyati /",
    "K10bsu018_u:4501": " sārānugatena samādhinā sarvadharmeṣvasāraṃ nopalabhate /",
    "K10bsu018_u:4502": " pūrṇacandravimalena samādhinā sarvasamādhiṣu guṇaparipūrṇo bhavati /",
    "K10bsu018_u:4503": " mahāvyūhena samādhinā sarvasamādhiṣu mahāvyūhasamanvāgato bhavati /",
    "K10bsu018_u:4504": " sarvalokaprabhedena samādhinā sarvadharmeṣu jñānenāvabhāsayati /",
    "K10bsu018_u:4505": " samādhisamatāvirocanena samādhinā sarvasamādhiṣvekāgratāṃ pratilabhate /",
    "K10bsu018_u:4506": " araṇena samādhinā sarvadharmeṣu na raṇati /",
    "K10bsu018_u:4507": " anilaniketena samādhinā sarvadharmeṣvālayaṃ na karoti /",
    "K10bsu018_u:4508": " tathāsthitanīścittena samādhinā sarvadharmeṣu tathatā na vinivartate /",
    "K10bsu018_u:4509": " kāyakalisaṃpramathanena samādhinā sarvadharmeṣu satkāyaṃ nopalabhate /",
    "K10bsu018_u:4510": " vākkalividhvaṃsanagaganapratilabdhena samādhinā (KpSū 338)",
    "K10bsu018_u:4511": " bodhisattvaḥ sarvadharmeṣu vākkarma nopalabhate /",
    "K10bsu018_u:4512": " ākāśasaṃgagativimuktinirupalepasamādhisthito bodhisattvaḥ sarvadharmeṣvākāśasaṃgatāmanuprāpnoti /",
    "K10bsu018_u:4513": " ayaṃ samādhimukho mahāyānasaṃprasthitānāṃ bodhisattvānāṃ nirveśaḥ /",
    "K10bsu018_u:4514": " tatra katamo bodhisattvānāṃ mahāsattvānāṃ saṃbhāraviśuddhimukhasaṃgraho dharmaparyāyaḥ?",
    "K10bsu018_u:4515": " dānasaṃbhāro bodhisattvānāṃ sattvaparipācanatayā saṃvartate /",
    "K10bsu018_u:4516": " śīlasaṃbhāro bodhisattvānāṃ praṇidhānapūryā saṃvartate /",
    "K10bsu018_u:4517": " kṣāntisaṃbhāro bodhisattvānāṃ lakṣaṇānuvyañjanaparipūryā saṃvartate /",
    "K10bsu018_u:4518": " vīryasaṃbhāro bodhisattvānāṃ sarvakāryaparipūryā saṃvartate /",
    "K10bsu018_u:4519": " dhyānasaṃbhāro bodhisattvānāmājāneyacittatayā saṃvartate /",
    "K10bsu018_u:4520": " prajñāsaṃbhāro bodhisattvānāṃ sarvakleśaparijñayā saṃvartate /",
    "K10bsu018_u:4521": " śrutasaṃbhāro bodhisattvānāmasaṅgapratibhānatayā saṃvartate /",
    "K10bsu018_u:4522": " puṇyasaṃbhāro bodhisattvānāṃ sarvasattvopajīvyatayā saṃvartate /",
    "K10bsu018_u:4523": " jñānasaṃbhāro bodhisattvānāmasaṅgajñānatayā saṃvartate /",
    "K10bsu018_u:4524": " (KpSū 339) śamathasaṃbhāro bodhisattvānāṃ karmaṇyacittatayā saṃvartate /",
    "K10bsu018_u:4525": " vipaśyanāsaṃbhāro bodhisattvānāṃ vigatakathaṃkathayā saṃvartate /",
    "K10bsu018_u:4526": " maitrīsaṃbhāro bodhisattvānāmapratihatacittatayā saṃvartate /",
    "K10bsu018_u:4527": " karuṇāsaṃbhāro bodhisattvānāṃ paripākākhedatāyai saṃvartate /",
    "K10bsu018_u:4528": " muditāsaṃbhāro bodhisattvānāṃ dharmārāmaratiramaṇatāyai saṃvartate /",
    "K10bsu018_u:4529": " upekṣāsaṃbhāro bodhisattvānāmanunayapratighaprahāṇāya saṃvartate /",
    "K10bsu018_u:4530": " dharmaśravaṇasaṃbhāro bodhisattvānāṃ vivaraṇaprahāṇāya saṃvartate /",
    "K10bsu018_u:4531": " niṣkramaṇasaṃbhāro bodhisattvānāṃ sarvaparigrahotsargāya saṃvartate /",
    "K10bsu018_u:4532": " araṇyavāsasaṃbhāro bodhisattvānāṃ kṛtakarmāvipraṇāśatayā saṃvartate /",
    "K10bsu018_u:4533": " smṛtisaṃbhāro bodhisattvānāṃ dhāraṇīpratilābhatayā saṃvartate /",
    "K10bsu018_u:4534": " matisaṃbhāro bodhisattvānāṃ buddhiprabhedanatayā saṃvartate /",
    "K10bsu018_u:4535": " gatisaṃbhāro bodhisattvānāmarthagatyanubudhyanatayā saṃvartate /",
    "K10bsu018_u:4536": " smṛtyupasthānasaṃbhāro bodhisattvānāṃ kāyavedanācittadharmānubudhyanatayā saṃvartate /",
    "K10bsu018_u:4537": " samyakprahāṇasaṃbhāro bodhisattvānāṃ sarvākuśaladharmaprahāṇatāyai saṃvartate,",
    "K10bsu018_u:4538": " sarvakuśaladharmabhāvanāya ca (KpSū 340) /",
    "K10bsu018_u:4539": " ṛddhipādasaṃbhāro bodhisattvānāṃ kāyacittalaghutvatayā saṃvartate /",
    "K10bsu018_u:4540": " indriyasaṃbhāro bodhisattvānāṃ sarvasattvendriyaparipūryā saṃvartate /",
    "K10bsu018_u:4541": " balasaṃbhāro bodhisattvānāṃ sarvakleśānavamardanatayā saṃvartate /",
    "K10bsu018_u:4542": " bodhyaṅgasaṃbhāro bodhisattvānāṃ dharmasvabhāvānubudhyanatayā saṃvartate /",
    "K10bsu018_u:4543": " mārgasaṃbhāro bodhisattvānāṃ sarvakumārgasamatikramatāya saṃvartate /",
    "K10bsu018_u:4544": " satyasaṃbhāro bodhisattvānāmakuśaladharmāpasaraṇasvargopapattipratilābhāya saṃvartate /",
    "K10bsu018_u:4545": " pratisaṃvitsaṃbhāro bodhisattvānāṃ sarvasattvasaṃśayacchedanatayā saṃvartate /",
    "K10bsu018_u:4546": " pratisaraṇasaṃbhāro bodhisattvānāmaparādhīnajñānatayā saṃvartate /",
    "K10bsu018_u:4547": " kalyāṇamitrasaṃbhāro bodhisattvānāṃ sarvaguṇāya dvāratayā saṃvartate /",
    "K10bsu018_u:4548": " āśayasaṃbhāro bodhisattvānāṃ sarvalokāvisaṃvādanatayā saṃvartate /",
    "K10bsu018_u:4549": " prayogasaṃbhāro bodhisattvānāṃ sarvasaṃbhārottaraṇatayā saṃvartate /",
    "K10bsu018_u:4550": " adhyāśayasaṃbhāro bodhisattvānāṃ viśeṣagāmitayā saṃvartate /",
    "K10bsu018_u:4551": " pratisaṃlānasaṃbhāro bodhisattvānāṃ yathāśrutadharmapratipatyā saṃvartate /",
    "K10bsu018_u:4552": " saṅgrahavastusaṃbhāro bodhisattvānāṃ sattvaparipācanatayā (KpSū 341)",
    "K10bsu018_u:4553": " saṃvartate /",
    "K10bsu018_u:4554": " saddharmaparigrahasaṃbhāro bodhisattvānāṃ triratnavaṃśānupacchedanatayā saṃvartate /",
    "K10bsu018_u:4555": " pariṇāmanāvidhijñakauśalyasaṃbhāro bodhisattvānāṃ buddhakṣetrapariśuddhyā saṃvartate /",
    "K10bsu018_u:4556": " upāyakauśalyasaṃbhāro bodhisattvānāṃ sarvajñajñānaparipūryā saṃvartate /",
    "K10bsu018_u:4557": " ayaṃ kulaputra bodhisattvānāṃ saṃbhāraviśuddhimukhasaṅgraho dharmaparyāyaḥ” /",
    "K10bsu018_u:4558": " punarapi kulaputra ratnagarbhastathāgato mahābodhisattvaparṣadaṃ vyavalokya mahākāruṇikaṃ",
    "K10bsu018_u:4559": " bodhisattvaṃ mahāsattvamāmantrayitvāha - “tatra mahākāruṇikā kiyadrūpeṇa vaiśāradyālaṅkāreṇālaṅkṛto",
    "K10bsu018_u:4560": " bodhisattvo mahāsattvaḥ kṣāntiṃ paripūrayati?",
    "K10bsu018_u:4561": " paramārthadarśino bodhisattvasya mahāsattvasyāmoghavyāyāmaparigrahacittaḥ sarvatraidhātuke",
    "K10bsu018_u:4562": " yo 'parigrahacittaḥ sarvasattvebhyaḥ sa ucyate mahāvaiśāradyaśramaṇadharmo yasyākāśapāṇisamacittaṃ sarvadharmeṣu /",
    "K10bsu018_u:4563": " ayaṃ mahākāruṇika bodhisattvasya vaiśāradyālaṅkāraḥ /",
    "K10bsu018_u:4564": " kathaṃ ca punaḥ kṣāntyā paripūrirbhavati? aṇurapi (KpSū 342)",
    "K10bsu018_u:4565": " tatra dharmannopalabhate yadanubudhyeya pratibuddhyeyurvā avipākadharmānadhimucyate;",
    "K10bsu018_u:4566": " yaduta maitryā caiva nairātmyaṃ ca,",
    "K10bsu018_u:4567": " karuṇā ca niḥsattvatā ca,",
    "K10bsu018_u:4568": " muditā ca nirjīvitā copekṣā ca niṣpudgalatā ca,",
    "K10bsu018_u:4569": " dānaṃ ca dāntacittatā ca,",
    "K10bsu018_u:4570": " śīlaṃ ca śāntacittatā ca,",
    "K10bsu018_u:4571": " kṣāntiśca kṣamācittatā ca,",
    "K10bsu018_u:4572": " vīryaṃ ca vivekacittatā ca,",
    "K10bsu018_u:4573": " dhyānaṃ ca nidhyapticittatā ca,",
    "K10bsu018_u:4574": " prajñā cāpyudāracittatā ca,",
    "K10bsu018_u:4575": " smṛtyupasthānatā ca smṛtyamanasikāracittatā ca,",
    "K10bsu018_u:4576": " samyakprahāṇaṃ cānutpādanirodhacittatā ca,",
    "K10bsu018_u:4577": " ṛddhipādāścāpramāṇacittatā ca,",
    "K10bsu018_u:4578": " śraddhā cāsaṅgacittatā ca,",
    "K10bsu018_u:4579": " smṛtiśca svayaṃbhūcittatā ca,",
    "K10bsu018_u:4580": " samādhiśca samāpadyanucittatā ca,",
    "K10bsu018_u:4581": " prajñendriyaṃ cātīndriyacittatā ca,",
    "K10bsu018_u:4582": " balaṃ cānavamardacittatā ca,",
    "K10bsu018_u:4583": " bodhyaṅgaśca buddhiprabhedanacittatā ca,",
    "K10bsu018_u:4584": " mārgaśca bhāvanācittatā ca,",
    "K10bsu018_u:4585": " śamathaścopaśamacittatā ca,",
    "K10bsu018_u:4586": " vipaśyanā cāsaṃmohacittatā ca,",
    "K10bsu018_u:4587": " āryasatyabhāvanā cātyantaparijñābhāvanācittatā ca,",
    "K10bsu018_u:4588": " buddhamanasikāraścāsvakāracittatā (KpSū 343)",
    "K10bsu018_u:4589": " ca, dharmamanasikāraśca dharmadhātusamacittatā ca,",
    "K10bsu018_u:4590": " saṅghamanasikāraścāpratiṣṭhitacittatā ca,",
    "K10bsu018_u:4591": " sattvaparipācanaścādiviśuddhicittatā ca,",
    "K10bsu018_u:4592": " saddharmaparigrahaśca dharmadhātvasaṃbhedacittatā ca,",
    "K10bsu018_u:4593": " kṣetrapariśuddhiścākāśasamacittatā ca,",
    "K10bsu018_u:4594": " lakṣaṇaparipūriścālakṣaṇacittatā ca,",
    "K10bsu018_u:4595": " kṣāntipratilābhaścānupalambhacittatā ca,",
    "K10bsu018_u:4596": " avaivartikabhūmiśca saṃvartānivartacittatā ca,",
    "K10bsu018_u:4597": " bodhimaṇḍālaṅkāracittaṃ ca traidhātukamaṇḍalacittatā ca,",
    "K10bsu018_u:4598": " māranigrahacittaṃ ca sarvasattvebhyaḥ sarvasattvānugrahacittatā ca,",
    "K10bsu018_u:4599": " bodhiśca sarvadharmasamatā ca bodhicittatā ca,",
    "K10bsu018_u:4600": " dharmacakrapravartanaṃ ca sarvadharmāpravartanacittatā ca,",
    "K10bsu018_u:4601": " mahāparinirvāṇasaṃdarśanaṃ ca saṃsārasvabhāvacittatā ca” //",
    "K10bsu018_u:4602": " (KpSū 344)",
    "K10bsu018_u:4603": " asmin dharmaparyāye bhāṣyamāṇe catuḥṣaṣṭīnāṃ bodhisattvaśatasahasrāṇāṃ ye daśabhyo",
    "K10bsu018_u:4604": " digbhyo gṛdhrakūṭe parvate śākyamunestathāgatasyāntike pūrvayogasamādhānamukhanirdeśaṃ",
    "K10bsu018_u:4605": " saṃbhāraviśuddhimukhadharmaparyāyaṃ śravaṇārthamāgatāstairanutpattikebhyo dharmebhyaḥ",
    "K10bsu018_u:4606": " kṣāntiḥ pratilabdhāḥ /",
    "K10bsu018_u:4607": " śākyamunistathāgata āha - “asya khalu punaḥ kulaputra dharmaparyāyasya ratnagarbhasya",
    "K10bsu018_u:4608": " tathāgatasyārhataḥ samyaksaṃbuddhasya bhāṣamāṇasyāṣṭacatvāriṃśatīnāṃ gaṅgānadīvālikāsamānāṃ",
    "K10bsu018_u:4609": " bodhisattvānāṃ mahāsattvānāmanutpattikadharmakṣāntipratilābho 'bhūt /",
    "K10bsu018_u:4610": " cāturdvīpikalokadhātuparamāṇurajaḥsamairbodhisattvairmahāsattvairavaivartikabhūmiḥ pratilabdho babhūva /",
    "K10bsu018_u:4611": " gaṅgānadīvālikāsamānāṃ bodhisattvānāṃ mahāsattvānāmasya samādhānamukhanirdeśasya saṃbhāraviśuddhimukhadharmaparyāyasya sakalaparipūrṇaṃ viśuddhajñānādhigamo babhūva” //",
    "K10bsu018_u:4612": " sa ca kulaputra mahākāruṇiko bodhisattvo mahāsattvastena prāmodyaprasādena viṃśativarṣasadṛśaḥ kumārabhūtaḥ saṃvṛtto,",
    "K10bsu018_u:4613": " ratnagarbhasya tathāgatasya pṛṣṭhataḥ samanubaddho 'sthāt /",
    "K10bsu018_u:4614": " sa ca kulaputra rājāmṛtaśuddhaḥ sārdhaṃ (KpSū 345)",
    "K10bsu018_u:4615": " putrasahasreṇāśītibhiśca koṭṭarājasahasrairanyaiśca dvānavatibhiḥ prāṇakoṭibhiḥ sārdhaṃ niṣkramya pravrajitaḥ śīlaśrutasamādhisauratyairabhiyogakṛtavān",
    "K10bsu018_u:4616": " sa ca kulaputra mahākāruṇiko bodhisattvo mahāsattvo 'nupūrveṇa caturaśītidharmaskandhasahasrāṇi ratnagarbhasya tathāgatasya sakāśācchrāvakayānakathāṃ paṭhitavān paryavāptavāṃśca;",
    "K10bsu018_u:4617": " navatidharmaskandhasahasrāṇi pratyekabuddhayānakathāmuddiṣṭavāṃ paṭhitavān paryavāptavān;",
    "K10bsu018_u:4618": " tataḥ śatasahasramanuttaramahāyānakathāyāṃ tathā kāyasmṛtyupasthānakathāyāmuddiṣṭavān paṭhitavān paryavāptavāṃśca,",
    "K10bsu018_u:4619": " śatasahasraṃ vedanāsmṛtyupasthānakathāyāṃ,",
    "K10bsu018_u:4620": " śatasahasraṃ cittasmṛtyupasthānakathāyāṃ,",
    "K10bsu018_u:4621": " śatasahasraṃ dharmasmṛtyupasthānakathāyāmuddiṣṭā paṭhitā paryavāptāśca;",
    "K10bsu018_u:4622": " śatasahasraṃ dhātuskandhakathāṃ,",
    "K10bsu018_u:4623": " śatasahasramāyatanaskandhakathāṃ,",
    "K10bsu018_u:4624": " śatasahasraṃ rāgasaṃyojanaprahāṇaskandhakathāṃ,",
    "K10bsu018_u:4625": " śatasahasraṃ dveṣasaṃyojanaprahāṇaskandhakathāṃ,",
    "K10bsu018_u:4626": " śatasahasraṃ mohaprahāṇapratītyasamutpādaskandhakathāṃ,",
    "K10bsu018_u:4627": " śatasahasraṃ samādhivimokṣaskandhakathāṃ,",
    "K10bsu018_u:4628": " śatasahasraṃ (KpSū 346)",
    "K10bsu018_u:4629": " balavaiśāradyāveṇikabuddhadharmaskandhakathāmuddiṣṭavān paṭhitavān paryavāptavāṃśca /",
    "K10bsu018_u:4630": " yāvaddaśadharmaskandhaśatasahasraṃ ratnagarbhasya tathāgatasya sakāśādudgṛhītavān paryavāptavāṃśca /",
    "K10bsu018_u:4631": " yāvadapareṇa kālasamayena ratnagarbhastathāgato 'rhan samyaksaṃbuddho 'nupadhiśeṣe nirvāṇadhātau parinirvṛtaḥ /",
    "K10bsu018_u:4632": " sa ca kulaputra mahākāruṇiko bodhisattvaḥ nānāvidhāprameyāsaṃkhyeyā vādyapuṣpacūrṇāmālyagandhavilepanacchatradhvajapatākāratnaiḥ pūjāṃ kṛtavān,",
    "K10bsu018_u:4633": " nānāgandhaiśca snāpanaṃ kṛtavān,",
    "K10bsu018_u:4634": " śarīrapratiṣṭhāpanaṃ ca saptaratnamayaṃ stūpaṃ kṛtavān pañcayojanamuccatvenārdhayojanaṃ vistāreṇa /",
    "K10bsu018_u:4635": " tataḥ saptadivasānyaprameyāsaṃkhyeyā vādyapuṣpamālyagandhavilepanacchatradhvajapatākāratnaiśca pūjāṃ kṛtvā,",
    "K10bsu018_u:4636": " punarapi tatrāprameyāsaṃkhyeyāstriṣu yāneṣu samādāpitā niveśitāḥ pratiṣṭhāpitāḥ /",
    "K10bsu018_u:4637": " sa teṣāṃ saptānāṃ divasānāmatyayena caturaśītibhiḥ prāṇasahasraiḥ sārdhaṃ niṣkramya",
    "K10bsu018_u:4638": " keśaśmaśrūṇyavatārya kāṣāyāni vastrāṇyācchādya samyageva śraddhayāgārādanāgarikāṃ",
    "K10bsu018_u:4639": " pravrajya ratnagarbhasya tathāgatasya parinirvṛtasya śāsanaṃ jvālitavān;",
    "K10bsu018_u:4640": " daśavarṣasahasrāṇi (KpSū 347)",
    "K10bsu018_u:4641": " saddharmadhārako babhūva /",
    "K10bsu018_u:4642": " tatra cāprameyāsaṃkhyeyāṃ sattvāṃstribhiryānaiḥ samādāpayāmāsa niveśayāmāsa pratiṣṭhāpayāmāsa,",
    "K10bsu018_u:4643": " triśaraṇagamane ca pratiṣṭhāpayāmāsa,",
    "K10bsu018_u:4644": " upāsakasaṃvare ca śrāmaṇerasaṃvare upasaṃpadāyāṃ bhikṣubhāve brahmacaryavāsasaṃvare niveśitāḥ pratiṣṭhāpitāḥ /",
    "K10bsu018_u:4645": " sa bahūni prāṇakoṭīnayutaśatasahasrāṇi abhijñarddhikauśalye ca niyojayitvā sauratyabrahmacaryavāse",
    "K10bsu018_u:4646": " niyojayitvā śatrubhūteṣu ca skandhesu parijñāyāṃ niyojayitvā śūnyagrāmāyatanaparijñāyāṃ",
    "K10bsu018_u:4647": " niyojayitvā pratītyasamutpannāḥ sarvadharmāḥ saṃskṛtajñānaparijñāyāṃ niyojayitvā",
    "K10bsu018_u:4648": " pratibhāsopamān marīcyupamān dakacandropamān sarvadharmān darśayitvānutpādānirodhāpratisaṃdhinirodhaśāntapraśāntopaśāntaparamapraṇītanirodhanirvāṇaparijñānaṃ",
    "K10bsu018_u:4649": " darśayitvā āryāṣṭāṅge mārge pratiṣṭhāpayitvā kālaṃ kṛtavān /",
    "K10bsu018_u:4650": " evameva ca te sattvāstasya mahākāruṇikasya mahāśramaṇasya śarīreṣu śarīrapūjāṃ kṛtavanto,",
    "K10bsu018_u:4651": " yathā rājñaścakravartinaḥ śarīreṣu śarīrapūjā kriyate /",
    "K10bsu018_u:4652": " evameva tasmin samaye te sattvā mahākāruṇikasya mahāśramaṇasya śarīreṣu śarīrapūjāṃ kṛtavanto /",
    "K10bsu018_u:4653": " yasmiṃśca divase mahākāruṇiko (KpSū 348)",
    "K10bsu018_u:4654": " mahāśramaṇaḥ kālagatastasmin divase ratnagarbhasya tathāgatasya saddharmo 'ntarhitastaiśca bodhisattvairmahāsattvaiḥ praṇidhānavaśenānyatra lokadhātuṣūpapattiḥ parigṛhītāḥ;",
    "K10bsu018_u:4655": " kecit praṇidhānavaśena tuṣitabhavana upapannāḥ,",
    "K10bsu018_u:4656": " kecin manusyeṣu kecinnāgeṣu kecidasureṣu kecit praṇidhānena vividhāsu tiryagyoniṣūpapannāḥ //",
    "K10bsu018_u:4657": " kālagataśca kulaputra mahākāruṇiko mahāśramaṇaḥ praṇidhānavaśena dakṣiṇāyāṃ diśāyāmito",
    "K10bsu018_u:4658": " buddhakṣetrāddaśabuddhakṣetrāṇyatikramya tatra saṃkarṣaṇo nāma lokadhāturaśītivarṣāyuṣkāśca",
    "K10bsu018_u:4659": " tatra manuṣyā akuśalamūlasamavadhānā raudrā lohitapāṇayaḥ pāpaniviṣṭā adayāpannaḥ",
    "K10bsu018_u:4660": " sarvasattveṣu amātṛjñā apitṛjñā aparalokabhayādarśinaḥ /",
    "K10bsu018_u:4661": " praṇidhānavaśena mahākāruṇiko mahāśramaṇastatra saṃkarṣaṇe buddhakṣetre caṇḍālakula upapanno 'bhūt /",
    "K10bsu018_u:4662": " sa cātīvadīrghaśarīro 'bhūdatīvabalavān atīvavegavān atīvasmṛtimān atīvapratibhānavān atīvajavasamanvāgato 'bhūt /",
    "K10bsu018_u:4663": " sa dṛḍhena balavegena sattvān saṃgṛhītvāha - “yadi yūyaṃ bho sattvā adattādānāt prativiramata,",
    "K10bsu018_u:4664": " kāmamithyācārādyāvan (KpSū 349)",
    "K10bsu018_u:4665": " mithyādṛṣṭyāḥ prativiramata,",
    "K10bsu018_u:4666": " tadahaṃ yuṣmākaṃ jīvitaṃ prayacchāmi jīvitopakaraṇāni ca dāsyāmi /",
    "K10bsu018_u:4667": " atha ca punarna prativiramata,",
    "K10bsu018_u:4668": " ahaṃ jīvitādvyaparopayitvā prakramiṣyāmi” /",
    "K10bsu018_u:4669": " tataste sattvā añjaliṃ pragṛhyāhuḥ /",
    "K10bsu018_u:4670": " “vayamidānīn tava nāthasya vacanenādyāgreṇa yāvajjīvamadattādānādyāvan mithyādṛṣṭyāḥ prativiramāmaḥ” /",
    "K10bsu018_u:4671": " sa balacaṇḍālo gatvā rājño vā rājabhaṭṭānāṃ vā nivedayati /",
    "K10bsu018_u:4672": " “jīvitopakaraṇena me prayojanamannena vā pānena vā khādyena vā bhojyena vā peyavastraśayyāgandhahiraṇyasuvarṇamaṇimuktavaiḍūryaśaṅkhaśilāpravāḍarajatajātarūpeṇa",
    "K10bsu018_u:4673": " vā prabhūtāni jīvitopakaraṇāni dadata mama” /",
    "K10bsu018_u:4674": " sa balacaṇḍālaḥ sattvān yāvajjīvaṃ daśasu kuśaleṣu karmapatheṣu pratiṣṭhāpayāmāsa /",
    "K10bsu018_u:4675": " tataste manuṣyāḥ pañcavarṣaśatāyuṣkā babhūvuḥ /",
    "K10bsu018_u:4676": " yaśca tatra rājā sa kālagataḥ tatastai rājāmātyaiḥ sa balacaṇḍālo rājābhiṣekenābhiṣicya rājye pratiṣṭhāpitaḥ puṇyabalo nāma saṃskṛtaḥ /",
    "K10bsu018_u:4677": " atha kulaputra rājā puṇyabalo na cireṇaiva taṃ viṣayamanuśāsitavān,",
    "K10bsu018_u:4678": " dṛḍhavīryaparākrameṇa dvitīyaṃ (KpSū 350)",
    "K10bsu018_u:4679": " viṣayaṃ samanuśāsitavān /",
    "K10bsu018_u:4680": " yāvad rājā puṇyabalo na cireṇa sarvajambūdvīpe rājā balacakravartī babhūva /",
    "K10bsu018_u:4681": " yadā ca rājñā puṇyabalena sarvajambūdvīpe rājatvaṃ pratigṛhītaṃ tataḥ paścāt sattvāḥ prāṇātipātaviramaṇe samādāpitā niveśitāḥ pratiṣṭhāpitāḥ",
    "K10bsu018_u:4682": " evamadattādānādyāvan mithyādṛṣṭivairamaṇye samādāpitāḥ samyagdṛṣṭyāṃ pratiṣṭhāpitā,",
    "K10bsu018_u:4683": " yathābhiprāyāḥ sattvāstriṣu yāneṣu samādāpitā niveśitāḥ pratiṣṭhāpitāḥ /",
    "K10bsu018_u:4684": " atha rājā puṇyabalaḥ sarvajambūdvīpikāṃ sattvāṃ daśakuśaleṣu karmapatheṣu pratiṣṭhāpayitvā triṣu yāneṣu saṃniyojya sarvajambūdvīpe ghoṣamanuśrāvayamāsa",
    "K10bsu018_u:4685": " “ye kecid yācanakā annārthikā yāvad ratnārthikā vā te sarva āgacchantu /",
    "K10bsu018_u:4686": " ahaṃ sarvadānāni dāsyāmi” /",
    "K10bsu018_u:4687": " tato 'pareṇa kālasamayena sarvajambūdvīpikāḥ sattvā āgatvā rājānaṃ puṇyabalaṃ yācitavantaḥ;",
    "K10bsu018_u:4688": " rājāpi puṇyabalastānyārabhya vividhāni dānāni dattavān /",
    "K10bsu018_u:4689": " tatra pāṃśughoṣo nāmājīviko rājānaṃ puṇyabalamupasaṃkramyāha /",
    "K10bsu018_u:4690": " “yadi tvaṃ mahārāja vividhaṃ mahādānaparityāgaṃ parityajasi,",
    "K10bsu018_u:4691": " anuttarāṃ samyaksaṃbodhimākāṅkṣasi /",
    "K10bsu018_u:4692": " yadi tvaṃ mahārāja mamāśāṃ paripūrayiṣyasi,",
    "K10bsu018_u:4693": " bhaviṣyasi tvaṃ mahārāja lokapradīpo jina” iti /",
    "K10bsu018_u:4694": " rājāha - “kena te (KpSū 351) 'rthaḥ” /",
    "K10bsu018_u:4695": " pāṃśughoṣa ājīvika āha - “ahaṃ mahārāja vidyādharatvamicchāmi mahāsurasaṃgrāmapramardanakalpaṃ sādhayituṃ /",
    "K10bsu018_u:4696": " tenāhaṃ tava purataḥ sthitvā vijñāpayāmi jīvataḥ puruṣasya carmaṇā prayojanaṃ cakṣuṣā ca prayojanaṃ” /",
    "K10bsu018_u:4697": " atha kulaputra rājā puṇyabala evaṃ cintayati /",
    "K10bsu018_u:4698": " “pratilabdhammayā balacakravartirājatvaṃ /",
    "K10bsu018_u:4699": " gaṇanātikrāntaśca sattvā daśakuśaleṣu karmapatheṣu pratiṣṭhāpitāstriṣu ca yāneṣu niyojitā,",
    "K10bsu018_u:4700": " aprameyaṃ ca me dānaṃ dattaṃ /",
    "K10bsu018_u:4701": " ayaṃ ca me kalyāṇamitro 'sārāt kāyāt sāramādadāmi” /",
    "K10bsu018_u:4702": " sa rājāha - “tuṣṭo bhava dadāmi te imaṃ prākṛtamāṃsacakṣustenāhaṃ labheyānuttaraṃ dharmacakṣuḥ /",
    "K10bsu018_u:4703": " dadāmi te imaṃ svakaṃ carma prasannacittena,",
    "K10bsu018_u:4704": " tena cāhaṃ lapsye 'nuttarāṃ samyaksaṃbodhiṃ” /",
    "K10bsu018_u:4705": " atha kulaputra rājā puṇyabalo dakṣiṇena hastenobhau netrāvutpādyājīvikasya datvā rudhiramrakṣitena mukhenāha /",
    "K10bsu018_u:4706": " “śṛṇvantu me iha devayakṣamaharddhikā ye kecinnarā ye 'surā ye ca bhūtā ihāgatāḥ khecarā bhūmau sthitā ye narā,",
    "K10bsu018_u:4707": " bodhāya mayā dānaṃ nāmitaṃ śubhaṃ prāpsye 'haṃ śāntaṃ padaṃ,",
    "K10bsu018_u:4708": " sattvāṃstārayeyaṃ,",
    "K10bsu018_u:4709": " ghorāt saṃsārārṇavāt pāre 'nuttare nirvāṇe śive sthāpayeyaṃ” /",
    "K10bsu018_u:4710": " punarāha - (KpSū 352)",
    "K10bsu018_u:4711": " “yadyahamanuttarāṃ samyaksaṃbodhiṃ prāpnuyāṃ,",
    "K10bsu018_u:4712": " tāvacciraṃ mama jīvitendriyaṃ mā nirudhyeta mā ca me smṛtirnaśyeta mā ca me vipratisāro bhaved,",
    "K10bsu018_u:4713": " yāvacciramasyājīvikasya sā vidyā na siddhā bhavet” /",
    "K10bsu018_u:4714": " āha - “gṛhṇāhi carma” /",
    "K10bsu018_u:4715": " sa ca kulaputra pāṃśughoṣājīvikastīkṣṇaṃ śastraṃ gṛhītvā rājño dhriyataḥ kāyaccarmamapanetvā carma gṛhītvā vidyāṃ sādhayitvā,",
    "K10bsu018_u:4716": " tathā saptadivasāni rājñaḥ puṇyabalasya jīvitendriyaṃ na niruddhaṃ,",
    "K10bsu018_u:4717": " na ca smṛtiḥ pramuṣṭā,",
    "K10bsu018_u:4718": " na ca tāṃ duḥkhāṃ vedanāṃ vedayati,",
    "K10bsu018_u:4719": " na cāsyaikakṣaṇaṃ api vipratisāro jātaḥ /",
    "K10bsu018_u:4720": " tatkiṃ manyadhve kulaputrānyaḥ sa tena kālena tena samayena mahākāruṇiko nāma babhūva,",
    "K10bsu018_u:4721": " na cānyo draṣṭavyo 'haṃ sa tena kālena tena samayena mahākāruṇiko nāma babhūva ratnagarbhasya tathāgatasya pitā /",
    "K10bsu018_u:4722": " ayaṃ me prathamacittotpādo 'bhūtanuttarāyāṃ samyaksaṃbodhau /",
    "K10bsu018_u:4723": " prathamacittotpādena ca me gaṇānātikrāntāḥ sattvāḥ samādāpitā anuttarāyāṃ samyaksaṃbodhau /",
    "K10bsu018_u:4724": " ayaṃ me prathamaḥ śūrabhāvaḥ śūrakāryaṃ ca /",
    "K10bsu018_u:4725": " so 'haṃ praṇidhānavaśena tataścyavitvā saṃkarṣaṇe buddhakṣetra upapannaścaṇḍālakule dvitīyaḥ śūrabhāvaḥ śūrakāryaṃ ca /",
    "K10bsu018_u:4726": " tadā me caṇḍālavaṃśe (KpSū 353)",
    "K10bsu018_u:4727": " sthitvā sattvāṃ kuśale niyojya svabalaparākrameṇa yāvadbalacakravartitvaṃ prāptaṃ,",
    "K10bsu018_u:4728": " sarvajaṃbūdvīpe ca kalikaluṣakalahāḥ praśamitā,",
    "K10bsu018_u:4729": " āyuśca vardhāpitāḥ /",
    "K10bsu018_u:4730": " ayaṃ ca me prathama ātmaparityāgaḥ,",
    "K10bsu018_u:4731": " yadā ca me svanetrāḥ parityaktāḥ svacarmaparityāgaśca /",
    "K10bsu018_u:4732": " so 'haṃ tataścyutastatraiva saṃkarṣaṇe kṣetre dvitīye dvīpe praṇidhānavaśena caṇḍālakula upapannaḥ /",
    "K10bsu018_u:4733": " peyālaṃ, tatra ca mayaivaṃrūpeṇa dṛḍhavīryaparākrameṇa sattvānniyojayitvā kuśaleṣu karmeṣu,",
    "K10bsu018_u:4734": " yāvadbalacakravartitvaṃ me prāptaṃ /",
    "K10bsu018_u:4735": " tatra ca kalikaluṣakalahavairavigrahāḥ praśamitā,",
    "K10bsu018_u:4736": " āyuśca vardhāpitaṃ /",
    "K10bsu018_u:4737": " tatra ca svaśarīrāt jihvā karṇau ca parityaktau,",
    "K10bsu018_u:4738": " yāvat sarvan tatsaṃkarṣaṇaṃ mahāsāhasraṃ buddhakṣetraṃ sarvadvīpeṣvevaṃ puruṣakāraṃ kṛtaṃ /",
    "K10bsu018_u:4739": " praṇidhānadṛḍhavīryaparākrameṇānuprabandhena praṇidhānavaśena gaṅgānadīvālikāsameṣu pañcakaṣāyeṣu buddhakṣetreṣu evaṃrūpaṃ mahāpuruṣakāraṃ kṛtaṃ,",
    "K10bsu018_u:4740": " sattvāśca kuśaleṣu niyojitāḥ,",
    "K10bsu018_u:4741": " triṣu ca yāneṣu samādāpitāḥ,",
    "K10bsu018_u:4742": " kalikaluṣakalaharaṇavigrahāḥ śamitāḥ /",
    "K10bsu018_u:4743": " ityarthaṃ kulaputrānyeṣāṃ buddhānāṃ bhagavatāṃ buddhakṣetraṃ pariśuddhaṃ /",
    "K10bsu018_u:4744": " yadā te buddhā bhagavantaḥ pūrve 'nuttarāṃ samyaksaṃbodhicaryāṃ caramāṇā na parāmāpattyā (KpSū 354)",
    "K10bsu018_u:4745": " codayanti, na ca parasya bhayaṃ darśayanti,",
    "K10bsu018_u:4746": " na śrāvakapratyekabuddhayāne sattvāṃ samādāpayanti /",
    "K10bsu018_u:4747": " ityarthaṃ teṣāṃ buddhānāṃ bhagavatāṃ paripūrṇābhiprāyāṇāṃ pariśuddhaṃ buddhakṣetraṃ bhavati /",
    "K10bsu018_u:4748": " na ca tatra buddhakṣetre āpattināma,",
    "K10bsu018_u:4749": " na śikṣāgrahaṇasya,",
    "K10bsu018_u:4750": " na ca paruṣavacanaṃ śrūyate,",
    "K10bsu018_u:4751": " na cākuśalaśabdaḥ;",
    "K10bsu018_u:4752": " anyatra dharmaśabdena tadbuddhakṣetramapagatāmanāpaśabdena sphuṭaṃ bhavati /",
    "K10bsu018_u:4753": " tatra ca sattvā yathākāmakaraṇīyā bhavanti,",
    "K10bsu018_u:4754": " na ca tatra śrāvakapratyekabuddhayānasya nāma prajñaptiprādurbhāvo 'sti /",
    "K10bsu018_u:4755": " yadā ca mayā gaṅgānadīvālikāsameṣu mahākalpeṣu gaṅgānadīvālikāsameṣu śūnyeṣu pañcakaṣāyeṣu",
    "K10bsu018_u:4756": " buddhakṣetreṣu paruṣavacanabhayena sattvāḥ prāṇātipātavairamaṇye samādāpitā yāvattriṣu",
    "K10bsu018_u:4757": " yāneṣu samādāpitā niveśitāḥ pratiṣṭhāpitāḥ /",
    "K10bsu018_u:4758": " (KpSū 355) tena karmāvaśeṣeṇa ma etarhyevaṃ parikliṣṭaṃ buddhakṣetraṃ akuśalaśabdenāpūritaṃ akuśalamūlasamavadhānagataiḥ sattvaiḥ paripūrṇaṃ,",
    "K10bsu018_u:4759": " tribhiśca yānairdharmaṃ deśayāmi /",
    "K10bsu018_u:4760": " yathā ca me pūrvaṃ praṇidhānaṃ kṛtaṃ tathārūpaṃ buddhakṣetraṃ parigṛhītaṃ /",
    "K10bsu018_u:4761": " yādṛśāśca me sattvā vaineyāḥ parigṛhītāstadṛśenaiva balavīryodyogena bodhicārikāḥ cīrṇāḥ,",
    "K10bsu018_u:4762": " yādṛśaṃ caiva bījaṃ prakṣiptaṃ tādṛśaṃ buddhakṣetraṃ pratilabdhaṃ /",
    "K10bsu018_u:4763": " yathārūpaṃ mayā praṇidhānaṃ kṛtaṃ /",
    "K10bsu018_u:4764": " saṃkṣiptena te kulaputra dānapāramitāṃ kathayiṣyāmi yathā mayā bodhisattvacārikāṃ caramāṇena dānaparityāgaḥ parityaktaḥ,",
    "K10bsu018_u:4765": " na kenacit pūrvaṃ bodhisattvenaivaṃrūpaḥ dānaparityāgaḥ parityaktaḥ,",
    "K10bsu018_u:4766": " na ca punaḥ kaścidbodhisattvo bhaviṣyati ya evaṃrūpaṃ dānaparityāgaṃ bodhicārikāṃ caramāṇaḥ parityajati,",
    "K10bsu018_u:4767": " yathā mayā bodhisattvacārikāṃ caramāṇena dānaṃ parityaktaṃ,",
    "K10bsu018_u:4768": " anyatrāṣṭau satpuruṣāḥ /",
    "K10bsu018_u:4769": " dharaṇidatto nāma satpuruṣo babhūva,",
    "K10bsu018_u:4770": " dakṣiṇāyāṃ diśāyāṃ (KpSū 356)",
    "K10bsu018_u:4771": " sarvaghoṣāyāṃ lokadhātāvanuttarāṃ samyaksaṃbodhimabhisaṃbuddhaḥ saṃkaramardārcirnāma tathāgato varṣaśatāyuṣkāyāṃ prajāyāṃ dharmaṃ deśayati /",
    "K10bsu018_u:4772": " sa saptame divase parinirvāsyati /",
    "K10bsu018_u:4773": " evaṃ vīryasaṃcodano nāma babhūva bodhisattvaḥ,",
    "K10bsu018_u:4774": " yaḥ purimāyāṃ diśāyāmajayavatyāṃ lokadhātāvanuttarāṃ samyaksaṃbodhimabhisaṃbuddhaḥ,",
    "K10bsu018_u:4775": " varṣaśatāyuṣkāyāṃ prajāyāṃ buddhakāryaṃ kṛtavān gaṅgānadīvālikāsamā kalpātikrāntāḥ /",
    "K10bsu018_u:4776": " yadā sa tathāgato 'nuttaraparinirvāṇena parinirvṛtaḥ,",
    "K10bsu018_u:4777": " adyāpi tasya mahākāruṇikasya śarīrāṇi śūnyeṣu buddhakṣetreṣu pañcakaṣāyeṣu buddhakāryaṃ kurvanti /",
    "K10bsu018_u:4778": " evaṃ ca vadanti sārakusumito bodhisattvo dṛḍhavīryasamādhāno balavegaparityāgena bodhisattvacārikāṃ carati /",
    "K10bsu018_u:4779": " daśagaṅgānadīvālikāsamairmahākalpairatikrāntaiḥ paścāt sa tatrottarāyāṃ diśāyāṃ sahetusaṃkarṣaṇo",
    "K10bsu018_u:4780": " nāma bhaviṣyati pañcakaṣāye buddhakṣetre tatrāsau satpuruṣo 'nuttarāṃ samyaksaṃbodhimabhisaṃbhotsyati,",
    "K10bsu018_u:4781": " sahetukṛṣṇavidhvaṃsanarājo nāma bhaviṣyati tathāgato 'rhan samyaksaṃbuddho yāvad buddho bhagavān /",
    "K10bsu018_u:4782": " prajñārciḥsaṃkopitadaṣṭo (KpSū 357)",
    "K10bsu018_u:4783": " nāma bodhisattvaḥ satpuruṣa ekasya mahākalpasyātyayena paścimāyāṃ diśi bhairavatī",
    "K10bsu018_u:4784": " nāma lokadhāturbhaviṣyati pañcakaṣāye varṣaśatāyuṣkāyāṃ prajāyāmanuttarāṃ samyaksaṃbodhimabhisaṃbhotsyate,",
    "K10bsu018_u:4785": " sūryagarbhārcivimalendro nāma bhaviṣyati tathāgato 'rhan samyaksaṃbuddho bhagavān /",
    "K10bsu018_u:4786": " ayaṃ punaḥ saṃrocano gaṇanātikrāntaiḥ kalpairnirdiṣṭitairuparimasyāṃ diśi kṣāravarcanikuñjitāyāṃ",
    "K10bsu018_u:4787": " lokadhātau pañcakaṣāye tīvrakaluṣasaṃkṣobhaṇe kalpe 'sau saṃrocanaḥ pūrvapraṇidhānena",
    "K10bsu018_u:4788": " pañcāśadvarṣāyuṣkāyāṃ prajāyāṃ tatra kṣāravarcanikuñjite buddhakṣetre 'nuttarāṃ (KpSū 358)",
    "K10bsu018_u:4789": " samyaksaṃbodhimabhisaṃbhotsyate,",
    "K10bsu018_u:4790": " acintyarocano nāma tathāgato bhaviṣyati yāvad buddho bhagavān /",
    "K10bsu018_u:4791": " sa pūrvapraṇidhānena daśavarṣāni sakalaṃ buddhakāryaṃ kṛtvā parinirvāsyati",
    "K10bsu018_u:4792": " / tatraiva divase tasya tathāgatasya saddharmo 'ntardhāsyati,",
    "K10bsu018_u:4793": " daśavarṣāṇi punastaṃ buddhakṣetraṃ śūnyaṃ bhaviṣyati /",
    "K10bsu018_u:4794": " tataḥ paścādasau prahasitabāhurbodhisattvastatra ca kṣāravarcanikuñjite buddhakṣetre 'nuttarāṃ samyaksaṃbodhimabhisaṃbhotsyate,",
    "K10bsu018_u:4795": " vairocanadharmo nāma bhaviṣyati tathāgato 'rhan samyaksaṃbuddho /",
    "K10bsu018_u:4796": " so 'pi daśavarṣāṇi sakalaṃ buddhakāryaṃ kṛtvānupadhiśeṣe nirvāṇadhātau parinirvāsyati /",
    "K10bsu018_u:4797": " tasya ca parinirvṛtasya pūrvapraṇidhānena saptavarṣāṇi saddharmaḥ sthāsyati /",
    "K10bsu018_u:4798": " atra dvau satpuruṣau labdhapūrvavyākaraṇau labdhāsvādāvanuttarāyāṃ samyaksaṃbodhau",
    "K10bsu018_u:4799": " bhagavataḥ purataḥ pādau śirasā vanditvā prītisaumanasyaprāmodyena saptatālamātrapramāṇamuparyantarīkṣe",
    "K10bsu018_u:4800": " 'bhyudgamya prāñjalībhūtau sthitvā bhagavantamekasvareṇa gāthābhiradhyabhāṣatāṃ /",
    "K10bsu018_u:4801": " “virocase buddha yathaiva sūrya abhyudgato merurimasmiṃ loke /",
    "K10bsu018_u:4802": " viśuddhacakṣurvirajā vināyakā ālokabhūtā sugatā namo 'stu te //",
    "K10bsu018_u:4803": " bahūni kalpāna ti vīryabhāvitā paryeṣamāṇena ti agrabodhi /",
    "K10bsu018_u:4804": " (KpSū 359)",
    "K10bsu018_u:4805": " bahujinā pūjitā pūrve ye tvayā na caiva te vyākarṣīmatitanāyakāḥ //",
    "K10bsu018_u:4806": " prahīṇarāgā parimuktacittā kṛtaṃ ti kāryamiha sarvaloke /",
    "K10bsu018_u:4807": " praṇaṣṭamārgāṇa deśesi dharmaṃ sattvāṃśca uttārayase bhavārṇavāt //",
    "K10bsu018_u:4808": " vayaṃ pi pravrajya svayaṃbhūśāsane yā prātimokṣa jina śikṣa deśitā /",
    "K10bsu018_u:4809": " vayaṃ pi śikṣitva samāhitendriyā tavaiva āsanna sadā bhavemaḥ //",
    "K10bsu018_u:4810": " (KpSū 360)",
    "K10bsu018_u:4811": " aniśritā jīvitakarmakāmā śāstāramājñāya śruṇitva dharmaṃ /",
    "K10bsu018_u:4812": " āsvāda lapsyāmyabhisekabhūmi jino 'bhivyākārṣī idameva arthaṃ” //",
    "K10bsu018_u:4813": " bhagavānāha - “tau ca kulaputra dvau anutpāditabodhicittau;",
    "K10bsu018_u:4814": " imau ca saṃrocanaḥ prahasitabāhuḥ,",
    "K10bsu018_u:4815": " te catvāro dharaṇidatto vīryasaṃcodanaḥ sārakusumitaḥ prajñārciḥsaṃkopitadaṣṭaḥ,",
    "K10bsu018_u:4816": " ime ṣaṭsatpuruṣā mayā prathamaṃ bodhāya samādāpitāstāṃ śṛṇu /",
    "K10bsu018_u:4817": " bhūtapūrvaṃ kulaputrātīte 'dhvanyasaṃkhyeyairapramāṇaiḥ kalpairatikrāntaiḥ,",
    "K10bsu018_u:4818": " yadāsīttena kālena tena samayenedaṃ buddhakṣetramarajamerujugupsitaṃ nāmābhut,",
    "K10bsu018_u:4819": " tadāhaṃ mahākalpe vartamāne varṣaśatāyuṣkāyāṃ prajāyāṃ gandhapadmasya tathāgatasya śāsane saddharmapratirūpake (KpSū 361)",
    "K10bsu018_u:4820": " vartamāne 'haṃ ca kulaputra tena kālena durdhano nāma babhūva balacakravartī jambūdvīpavijayī sahasraṃ putrāṇāṃ babhūva /",
    "K10bsu018_u:4821": " tānapyahamanuttarāyāṃ samyaksaṃbodhau samādāpitavān /",
    "K10bsu018_u:4822": " te 'pyapareṇa samayena niṣkramya gandhapadmasya tathāgatasya śāsane pravrajitāste ca bhūyasyā mātrayā gandhapadmasya tathāgatasya śāsanaṃ jvālitavantaḥ,",
    "K10bsu018_u:4823": " sthāpayitvā ṣaṭputrāṃ ye na pravrajitā na cecchanti bodhicittamutpādayituṃ /",
    "K10bsu018_u:4824": " ahaṃ ca punaḥ punarvijñāpayāmi /",
    "K10bsu018_u:4825": " “ko yuṣmākamabhiprāyo yadyūyaṃ bodhicittaṃ notpādayatha,",
    "K10bsu018_u:4826": " na ca pravrajatha?” /",
    "K10bsu018_u:4827": " te āhuḥ /",
    "K10bsu018_u:4828": " “na vayaṃ pravrajāmaḥ /",
    "K10bsu018_u:4829": " tatkasmāddhetoḥ?",
    "K10bsu018_u:4830": " , yaḥ kṣayāntakāle saddharmapratirūpake vartamāne pravrajito 'śaktaḥ sakalaṃ śīlaskandhamārādhayituṃ,",
    "K10bsu018_u:4831": " sa ca saptadhanavirahito bhavati,",
    "K10bsu018_u:4832": " magnaḥ saṃsārapaṅke,",
    "K10bsu018_u:4833": " punaśca sa devamanuṣyaśrīḥ kadācillabhati,",
    "K10bsu018_u:4834": " nityaṃ triṣvapāyeṣu paribhramati,",
    "K10bsu018_u:4835": " buddhaśikṣāyāṃ na samādāya vartate /",
    "K10bsu018_u:4836": " ityarthaṃ vayaṃ na parivrajāmaḥ” /",
    "K10bsu018_u:4837": " tānahaṃ punaḥ pṛṣṭavān /",
    "K10bsu018_u:4838": " “kiṃ punaryūyaṃ bodhau cittaṃ notpādayatha?” /",
    "K10bsu018_u:4839": " ta āhur[“]yadyasmākaṃ sarvaṃ jambūdvīpaṃ dadyādevaṃ (KpSū 362)",
    "K10bsu018_u:4840": " vayaṃ anuttarāyāṃ samyaksaṃbodhau cittamutpādayemaḥ” /",
    "K10bsu018_u:4841": " tadahaṃ kulaputra śrutvā paramaprītamanā evaṃ cintayāmi /",
    "K10bsu018_u:4842": " “mayā sarvaṃ jambudvīpakā manuṣyastriśaraṇagamane pratiṣṭhāpitā,",
    "K10bsu018_u:4843": " āryāṣṭāṅge upoṣadhavāse samādāpitāstriṣu ca yāneṣu samādāpitā /",
    "K10bsu018_u:4844": " yannūnamahamimaṃ jambudvīpaṃ ṣaḍbhāgaṃ kṛtvā ṣaṇṇāṃ putrāṇāṃ dadyāṃ;",
    "K10bsu018_u:4845": " datvā cānuttarāyāṃ samyaksaṃbodhau samādāpayeyaṃ /",
    "K10bsu018_u:4846": " ahaṃ ca niṣkramya pravrajeyaṃ” /",
    "K10bsu018_u:4847": " evaṃ sarvaṃ jambūdvīpaṃ ṣaḍbhāgaṃ kṛtvā putrāṇāṃ dattaṃ /",
    "K10bsu018_u:4848": " ahaṃ ca niṣkramya pravrajitaste ca ṣajjambūdvīparājānaḥ parasparaviruddhāḥ kalahabhaṇḍanavigraharogaparacakrasaṃkṣobhavividamāpannāḥ /",
    "K10bsu018_u:4849": " yataḥ sarvajambūdvīpe durbhikṣaṃ saṃvṛttaṃ,",
    "K10bsu018_u:4850": " śaṣpāni na saṃpadyante,",
    "K10bsu018_u:4851": " varṣaṃ na pravarṣati,",
    "K10bsu018_u:4852": " vṛkṣebhyaśca patrapuṣpaphalāni na niṣpadyante,",
    "K10bsu018_u:4853": " oṣadhitṛṇāni ca na saṃpadyante,",
    "K10bsu018_u:4854": " mṛgapakṣiṇo 'pi kṣuttṛṣṇāprajvālitagātrā vihanyante /",
    "K10bsu018_u:4855": " tadāhamevaṃ cintayāmi /",
    "K10bsu018_u:4856": " “mayā caitarhi ātmaparityāgaḥ kartavyaḥ,",
    "K10bsu018_u:4857": " sattvāḥ svamānsarudhireṇa saṃtarpayitavyās[ /",
    "K10bsu018_u:4858": " “]tato 'ham āśramaṃ parityajya madhyameṣu janapadeṣu gatvā dagapālaṃ parvatamabhiruhya praṇidhānamakarot /",
    "K10bsu018_u:4859": " (KpSū 363)",
    "K10bsu018_u:4860": " “yathā tyajāmi svaśarīrajīvitaṃ kāruṇyahetorna ca svargahetorarthāya",
    "K10bsu018_u:4861": " lokasya sadevakasya bhaved ihāparvatamātramucchrayaṃ //",
    "K10bsu018_u:4862": " yathā tyajāmi priyarūpasaṃpadaṃ na śakrabrahmāṇa na mārakāraṇāt /",
    "K10bsu018_u:4863": " arthaṃ karo bheṣyasi devaloke bhaveyaṃ mahyaṃ bahumānsaśoṇitaṃ //",
    "K10bsu018_u:4864": " śṛṇvantu nāgā naradevayakṣā ye devatā śailagirau nivāsiṇaḥ /",
    "K10bsu018_u:4865": " kṛpā mamotpannaya sattvahetoḥ tarpaṣya sattvāṃ svakamāṃsaśoṇitaiḥ” //",
    "K10bsu018_u:4866": " (KpSū 364)",
    "K10bsu018_u:4867": " yadā ca mayā kṛtaṃ praṇidhānaṃ,",
    "K10bsu018_u:4868": " kṣubhitāstrayo lokāḥ,",
    "K10bsu018_u:4869": " kaṃpitā dharaṇī,",
    "K10bsu018_u:4870": " calito meruḥ,",
    "K10bsu018_u:4871": " rudanti devagaṇāstato 'hamātmānaṃ dagapālātparvatātpātayāmāsa /",
    "K10bsu018_u:4872": " praṇidhānavaśena mama parvatapramāṇamātmabhāvaḥ saṃvṛttaḥ,",
    "K10bsu018_u:4873": " yojanaśataṃ vistāreṇa yojanamuccatvena;",
    "K10bsu018_u:4874": " yāvan manuṣyamṛgapakṣiṇaḥ ārabdhā mānsarudhiraṃ bhakṣayituṃ /",
    "K10bsu018_u:4875": " mama ca kulaputra sa kāyaḥ sattvaiḥ paribhujyamānaḥ pratidinaṃ vardhate,",
    "K10bsu018_u:4876": " yojanaśatasahasraṃ vistāreṇa saṃvṛttaḥ yojanasahasramuccatvena /",
    "K10bsu018_u:4877": " sarvatra mānuṣaśirāḥ prādurbhūtāḥ sakeśakarṇanayanānāsauṣṭhadāntāḥ sajihvā anekamukhaśatasahasrāḥ prādurbhūtāḥ /",
    "K10bsu018_u:4878": " te ca mukhā manuṣyaśabdena ghoṣayanti /",
    "K10bsu018_u:4879": " “bhoḥ sattvā bho gṛhṇatha yenārthaṃ,",
    "K10bsu018_u:4880": " mānsaṃ paribhuñjatha,",
    "K10bsu018_u:4881": " rudhiraṃ pivatha,",
    "K10bsu018_u:4882": " nayanāṃ gṛhṇatha,",
    "K10bsu018_u:4883": " karṇanāsāṃ keśauṣṭhadantajihvāṃ gṛhṇatha /",
    "K10bsu018_u:4884": " yasyārthaṃ yenārthaṃ yāvadarthaṃ saṃtarpitaśarīrāḥ paripurṇābhiprāyā anuttarāyāṃ samyaksaṃbodhau cittamutpādayatha,",
    "K10bsu018_u:4885": " śrāvakayānena vā pratyekabuddhayānena vā /",
    "K10bsu018_u:4886": " ayaṃ yuṣmākamupabhogaparibhogo na kṣīyate,",
    "K10bsu018_u:4887": " na ca yuṣmākaṃ śraddhādeyaṃ bhaviṣyati,",
    "K10bsu018_u:4888": " mā vaḥ kṣiprameva jīvitakṣayo bhavatu” /",
    "K10bsu018_u:4889": " (KpSū 365) ye ca tatra vijñāḥ sattvāste kecicchrāvakayāne cittamutpādayanti,",
    "K10bsu018_u:4890": " kecit pratyekabuddhayāne,",
    "K10bsu018_u:4891": " kecidanuttarāyāṃ samyaksaṃbodhau cittamutpādayanti,",
    "K10bsu018_u:4892": " kecit punardevamanuṣyopapattau cittānyutpādayanti;",
    "K10bsu018_u:4893": " mānsaṃ bhakṣayanti,",
    "K10bsu018_u:4894": " rudhiraṃ pivanti,",
    "K10bsu018_u:4895": " kecinnayanāni gṛhṇanti,",
    "K10bsu018_u:4896": " kecit karṇau,",
    "K10bsu018_u:4897": " kecinnāsāṃ,",
    "K10bsu018_u:4898": " kecidoṣṭhau,",
    "K10bsu018_u:4899": " keciddāntāṃ gṛhṇanti;",
    "K10bsu018_u:4900": " gṛhitvā prakramanti;",
    "K10bsu018_u:4901": " praṇidhānavaśena cānyonyaṃ prādurbhavati,",
    "K10bsu018_u:4902": " mānsaṃ na cāpacayaṃ bhavati,",
    "K10bsu018_u:4903": " na parikṣayaṃ gacchati /",
    "K10bsu018_u:4904": " yāvaddaśavarṣasahasrāṇi sarvajambūdvīpakā manuṣyā yakṣamṛgapakṣiṇo 'pi svaśarīreṇa saṃtarpayāmāsa /",
    "K10bsu018_u:4905": " taiśca daśabhirvarṣasahasrairgaṅgānadīvālikāsamāni mayā netrāṇi parityaktāni,",
    "K10bsu018_u:4906": " catuḥsamudrodakapramāṇaṃ mayā rudhiraṃ parityaktaṃ,",
    "K10bsu018_u:4907": " sumerusahasrapramāṇaṃ mayā mānsaṃ parityaktaṃ,",
    "K10bsu018_u:4908": " cakravāḍaparvatapramāṇā mayā jihvā parityaktā,",
    "K10bsu018_u:4909": " yugandharamerupramāṇā mayā karṇāḥ parityaktāḥ,",
    "K10bsu018_u:4910": " vipulāsumerupramāṇā mayā nāsāḥ parityaktāḥ,",
    "K10bsu018_u:4911": " imaṃ gṛdhrakūṭaparvatapramāṇā mayā dāntāḥ parityaktāḥ,",
    "K10bsu018_u:4912": " kṛtsnaṃ sahaṃ buddhakṣetraṃ prajñāpanapramāṇaṃ me tatra svacarma parityaktaṃ /",
    "K10bsu018_u:4913": " (KpSū 366)",
    "K10bsu018_u:4914": " paśya kulaputra daśavarṣasahasrāṇi evamaprameyāsaṃkhyeyāparimāṇāḥ svaśarīraparityāgāḥ parityaktā ekajīvitena;",
    "K10bsu018_u:4915": " evamaprameyāsaṃkhyeyāparimāṇāḥ sattvāḥ saṃtarpitāḥ;",
    "K10bsu018_u:4916": " ekacittakṣaṇamapi me vipratisāro notpannaḥ /",
    "K10bsu018_u:4917": " evaṃ ca me tatra praṇidhānaṃ kṛtaṃ /",
    "K10bsu018_u:4918": " yadyahamanuttarāṃ samyaksaṃbodhimabhisaṃbudhyeyaṃ,",
    "K10bsu018_u:4919": " iyaṃ me āśā paripūryatu,",
    "K10bsu018_u:4920": " yathā mayaikadvīpe svaśarīreṇa sarvasattvāḥ saṃtarpitāḥ,",
    "K10bsu018_u:4921": " evameva gaṅgānadīvālikāsamā varṣasahasrā asminnarajamerujugupsite buddhakṣetre sarvadvīpeṣvevaṃrūpo mamātmabhāvaḥ prādurabhavat,",
    "K10bsu018_u:4922": " yathaikadvīpe daśavarṣasahasrāṇi evaṃ sarvadvīpeṣu sattvāṃ svamānsarudhiracarmanayanakarṇanāsauṣṭhajihvākeśaiḥ saṃtarpayitvā triṣu yāneṣu samādāpayeyaṃ,",
    "K10bsu018_u:4923": " manuṣyāṃ yakṣarākṣasāṃ sarvatiryagyonikān ye kecin mānsarudhirabhojanāhārāḥ pṛthagyakṣā yāvadantaśaḥ yāmalaukikāḥ tāṃścāhaṃ saṃtarpayeyaṃ /",
    "K10bsu018_u:4924": " yathā cāhamekasmin buddhakṣetre svaśarīreṇa sarvasattvāṃ saṃtarpayeyaṃ /",
    "K10bsu018_u:4925": " evameva samantaddaśasu dikṣu gaṅgānadīvālikāsameṣu (KpSū 367)",
    "K10bsu018_u:4926": " buddhakṣetreṣu svamānsarudhiracarmanayanāṃ yāvajjihvābhirevaṃrūpeṇātmabhāvena gaṅgānadīvālikāsamān mahākalpān teṣu teṣu buddhakṣetreṣu svakāyajīvitena sattvāṃ saṃtarpayeyaṃ,",
    "K10bsu018_u:4927": " evaṃrūpamātmabhāvaṃ pratilabhya /",
    "K10bsu018_u:4928": " visaṃvāditā me buddhā bhagavanto bhaveyurye daśasu dikṣvanyeṣu buddhakṣetreṣu pravartitadharmacakrāḥ tiṣṭhanti yāpayanti dharmaṃ ca deśayanti,",
    "K10bsu018_u:4929": " māhamanuttarāṃ samyaksaṃbodhimabhisaṃbudhyeyaṃ,",
    "K10bsu018_u:4930": " mā cāhaṃ saṃsāre saṃsaramāṇo buddhaśabdaṃ śṛṇuyāṃ mā ca dharmaśabdaṃ mā saṅghaśabdaṃ",
    "K10bsu018_u:4931": " mā pāramitāśabdaṃ mā mārabalaparāśayaśabdaṃ mā vaiśāradyaśabdaṃ yāvat kuśalaśabdamapi saṃsāre mā śṛṇuyāṃ,",
    "K10bsu018_u:4932": " nityaṃ cāvīcau narake saṃbhaveyaṃ;",
    "K10bsu018_u:4933": " yadi me evaṃrūpaḥ svaśarīraparityāgaḥ sattvasaṃtarpaṇārthe na saṃpadyata,",
    "K10bsu018_u:4934": " naivaṃrūpaṃ ca me praṇidhānaṃ paripūri syādyathā me āśā cintitā /",
    "K10bsu018_u:4935": " ye 'pi cemasmiṃ buddhakṣetre sarvatra dvīpeṣvekaikasmiṃ dvīpa evaṃrūpā ātmabhāvāḥ parityaktāḥ sattvāṃśca mānsarudhireṇa saṃtarpitā,",
    "K10bsu018_u:4936": " evaṃ daśasu dikṣu gaṅgānadīvālikāsameṣvanyeṣu buddhakṣetreṣu sattvā evaṃrūpeṇātmabhāvena svamānsarudhireṇa santarpitāḥ /",
    "K10bsu018_u:4937": " paśya (KpSū 368) kulaputra tathāgatasya dānapāramitā ātmabhāvaparityāgaṃ ya mayānuprabandhena",
    "K10bsu018_u:4938": " tatkālaṃ netrāḥ parityaktāḥ teṣāṃ punarayaṃ jambūdvīpe yāvattrāyastriṃśaddevaparyantapramāṇe rāśirbhavet /",
    "K10bsu018_u:4939": " ayaṃ kulaputra tathāgatasya saṃkṣiptena ātmaparityāgadānapāramitā /",
    "K10bsu018_u:4940": " punaraparaṃ kulaputra tataḥ paścādaprameyānāṃ kalpānāmatyayena ayaṃ buddhakṣetraścandravidyuto nāma babhūva;",
    "K10bsu018_u:4941": " tamapi pañcakaṣāyaṃ babhūva /",
    "K10bsu018_u:4942": " ahaṃ cāsmiṃ jambudvīpe rājā babhūva pradīpapradyoto nāma balavāṃścakravartī /",
    "K10bsu018_u:4943": " evaṃ ca mayā sarvajaṃbūdvīpakāḥ sattvāḥ kuśaleṣu niyojitā,",
    "K10bsu018_u:4944": " yathā pūrvoktaṃ /",
    "K10bsu018_u:4945": " paścādahamudyānabhūmiṃ niryātaḥ svabhūmidarśanāya;",
    "K10bsu018_u:4946": " tatra cāhaṃ puruṣamadrākṣaṃ,",
    "K10bsu018_u:4947": " paścādbāhuṃ gāḍhabandhanaṃ badhyamānaṃ dṛṣṭvā mayāmātyāḥ pṛṣṭāḥ /",
    "K10bsu018_u:4948": " “kim anena puruṣeṇa kṛtaṃ?” /",
    "K10bsu018_u:4949": " amātyā māṃ pratyūcur[ /",
    "K10bsu018_u:4950": " “]ayaṃ puruṣo devasya sāparādhiko;",
    "K10bsu018_u:4951": " yadetasya puruṣasya saṃvatsare śaṣpaṃ dhānyaṃ cotpadyate tato devasya ṣaṭkāṃśo deyaḥ,",
    "K10bsu018_u:4952": " yathānye kuṭumbino dadantyāyadvāraṃ ye devasya nagaragrāmajanapadakarvaṭeṣu prativasanti (KpSū 369)",
    "K10bsu018_u:4953": " karmāntena jīvikāṃ kalpayanti;",
    "K10bsu018_u:4954": " taṃ caiṣa puruṣo na dadāti” /",
    "K10bsu018_u:4955": " tānahametadavocaṃ - “utsṛjata etaṃ puruṣaṃ /",
    "K10bsu018_u:4956": " mā kasyacidbalāddhanadhānyaṃ gṛhṇīta” /",
    "K10bsu018_u:4957": " te kathayanti /",
    "K10bsu018_u:4958": " “deva na kaścit suprasannacitto dadāti,",
    "K10bsu018_u:4959": " yaddevasya divasedivase 'nnapānabhojanaparibhogo devīnāṃ devasya cāntaḥpuradevasya putrāṇāṃ duhitṛṇāṃ upabhogaparibhogaḥ sarvaṃ tatparaḥ sakāśāduddhriyate",
    "K10bsu018_u:4960": " na ca kaścit prasannaḥ prayacchati” /",
    "K10bsu018_u:4961": " taccāhaṃ paramadurmanāścintayāmi /",
    "K10bsu018_u:4962": " “kasyāhamimaṃ sarvaṃ jambūdvīpaṃ rājyaiśvaryaṃ dadyāṃ?” /",
    "K10bsu018_u:4963": " mama pañcaputraśatāni babhūvustāṃśca bodhau samādāpayitvā,",
    "K10bsu018_u:4964": " imaṃ jambūdvīpaṃ pañcabhāgaśatāni kṛtvā putrāṇāṃ pradattaṃ /",
    "K10bsu018_u:4965": " ahaṃ ca tapovanaṃ gatvā riṣipravrajyena brahmacaryaṃ cacāra;",
    "K10bsu018_u:4966": " vanakhaṇḍe uḍumbaramūle dakṣiṇasya mahāsamudrasya nātidūre navamūlaphalāhāro viharāmi dhyāyī anupūrveṇa pañcābhijñaḥ saṃvṛttaḥ /",
    "K10bsu018_u:4967": " tena khalu punaḥ samayena pañcaśatā jambūdvīpakānāṃ vāṇijānāṃ mahāsamudramavatīrṇāstaistataḥ prabhūto ratnaskandha āsāditaḥ /",
    "K10bsu018_u:4968": " tatra ca candro nāma sārthavāhaḥ (KpSū 370)",
    "K10bsu018_u:4969": " tena bhāgyavatā vijñapuruṣeṇa cintāmaṇiḥ samāsāditaḥ /",
    "K10bsu018_u:4970": " sa tato ratnadvīpādvipulaṃ ratnadhanaskandhaṃ taṃ ca cintāmaṇiṃ gṛhītvā saṃprasthitaḥ,",
    "K10bsu018_u:4971": " tataḥ kṣubhitaḥ samudro nāgā ākulā rudanti devatā yāstatra nivāsinyastatra cāśvasto nāma riṣirbodhisattvaḥ pūrvapraṇidhānena tatropapannaḥ;",
    "K10bsu018_u:4972": " tena mahāsattvena sa sārthaḥ svastinā kṣemeṇa ca mahāsamudrāduttāritastasya ca sārthavāhasyānyataro",
    "K10bsu018_u:4973": " duṣṭarākṣasaḥ pratyarthiko 'vatāraprekṣī vivaragaveṣī pṛṣṭhataḥ pṛṣṭhataḥ samanubaddhaḥ /",
    "K10bsu018_u:4974": " tena saptadivasāni paramakaluṣā vātavṛṣṭiravasṛtā;",
    "K10bsu018_u:4975": " yataste vaṇijaḥ praṇaṣṭamārgā paramabhītāduccasvareṇa krandanti rudanti paridevanti,",
    "K10bsu018_u:4976": " devatāmāyācanti śivavaruṇāṃ yāvan mātāpitaramākrandanti priyaputrāṃ /",
    "K10bsu018_u:4977": " yāvadaśroṣīdahaṃ divyena śrotreṇa yāvattatrāgatvā vaṇijaḥ samāśvāsitāḥ,",
    "K10bsu018_u:4978": " “samāgato 'haṃ;",
    "K10bsu018_u:4979": " mā bhāyatha;",
    "K10bsu018_u:4980": " ahaṃ yuṣmākaṃ mārgāmupadarśayiṣyāmi,",
    "K10bsu018_u:4981": " yāvajjambūdvīpaṃ (KpSū 371)",
    "K10bsu018_u:4982": " svastinā kṣemeṇa ca prāpsyatha” /",
    "K10bsu018_u:4983": " tadāhaṃ paṭṭaṃ tailena mrakṣayitvā svahastaṃ veṣṭya agninā prajvālya satyavacanamakarot",
    "K10bsu018_u:4984": " - “yadi mayā ṣaṭtriṃśadvarṣā caturbhirbrāhmairvihārairvanakhaṇḍanivāsināṃ sattvānāmarthāya",
    "K10bsu018_u:4985": " hitāya navamūlaphalāhāreṇa caturaśītīnāṃ nāgayakṣasahasrāṇāṃ cittasantatiḥ paripācitā",
    "K10bsu018_u:4986": " avaivartikāśca sthāpitā anuttarāyāṃ samyaksaṃbodhau /",
    "K10bsu018_u:4987": " tena satyena satyavacanena kuśalamūlaparipākena jvalatu me hastaṃ;",
    "K10bsu018_u:4988": " labhantu mārgaṃ vaṇijaḥ svastinā kṣemeṇa jambūdvīpaṃ prāpayantu” /",
    "K10bsu018_u:4989": " yāvat saptarātridivasāḥ svahastaṃ jvālitavān,",
    "K10bsu018_u:4990": " te vaṇijo jambūdvīpe sthāpitāstatra mayā praṇidhānaṃ kṛtaṃ :",
    "K10bsu018_u:4991": " yadā jambūdvīpaṃ ratnaparihīṇaṃ bhavet,",
    "K10bsu018_u:4992": " tad yadāhamanuttarāṃ samyaksaṃbodhimabhisaṃbudhyeyaṃ,",
    "K10bsu018_u:4993": " tadā iyaṃ me āśā paripūryatu,",
    "K10bsu018_u:4994": " sārthavāho bhaveyaṃ jambudvīpe saptavārāṃ cintāmaṇimānayitvā vividhaṃ ratnavarṣaṃ abhipravarṣayeyaṃ;",
    "K10bsu018_u:4995": " yāvat sarvadvīpeṣvasmin buddhakṣetre evameva daśasu dikṣu gaṅgānadīvālikāsameṣu śūnyeṣu buddhakṣetreṣu pañcakaṣāyeṣu ratnaṃ pravarṣayeyaṃ,",
    "K10bsu018_u:4996": " yāvatpūrvoktaṃ /",
    "K10bsu018_u:4997": " (KpSū 372) evaṃ ca me āśā paripūrṇā gaṅgānadīvālikāsamānāṃ mahākalpānāmantareṇa sārthavāho 'bhūvan,",
    "K10bsu018_u:4998": " gaṅgānadīvālikāsameṣu śūnyeṣu pañcakaṣāyeṣu buddhakṣetreṣu ratnāni pravarṣitāni;",
    "K10bsu018_u:4999": " ekaikadvīpe saptavārāṃ vividhaṃ ratnavarṣaṃ pravarṣitaṃ /",
    "K10bsu018_u:5000": " evamaprameyāsaṃkhyeyāḥ sattvā ratnaiḥ paripurṇābhiprāyāḥ kṛtāstriṣu ca yāneṣu niyojitāḥ /",
    "K10bsu018_u:5001": " paśya kulaputra",
    "K10bsu018_u:5002": " tathāgatasya ratnaparityāgalakṣaṇaṃ vipākakuśalamūlaṃ /",
    "K10bsu018_u:5003": " punaraparaṃ kulaputrāprameyāṇāṃ kalpānāmatyayenāntareṇāyaṃ buddhakṣetrastimiraṃ nāmābhūt;",
    "K10bsu018_u:5004": " saṃtoṣaṇe kalpe vartamāne pañcakaṣāye pañcavarṣasahasrikāyāṃ prajāyāṃ praṇidhānenāhamasmin jambūdvīpe sūryamālagandho nāma brāhmaṇo 'bhūvan vedapāṭhakaḥ /",
    "K10bsu018_u:5005": " tatkālaṃ ca sattvā bhūyasā śāśvatadṛṣṭayo 'bhūvan savairaparākramāḥ sakalahādhiṣṭhānāḥ /",
    "K10bsu018_u:5006": " teṣāṃ cāhaṃ mahābalavegaparākrameṇa sattvānāṃ śatrubhūtaṃ skandhaprayogena dharmaṃ deśayāmi,",
    "K10bsu018_u:5007": " śūnyagrāmāyatanapratyavekṣaṇāpratyayasamanubaddhaṃ sotpādavyayaṃ ānāpānasmṛtimanaskāraṃ darśayāmi /",
    "K10bsu018_u:5008": " te 'nuttarāyāṃ (KpSū 373)",
    "K10bsu018_u:5009": " samyaksaṃbodhau cittotpādanakuśalamūlapariṇāmanābhiyojitāḥ,",
    "K10bsu018_u:5010": " svayameva cāhaṃ pañcābhijñaḥ saṃvṛttaḥ;",
    "K10bsu018_u:5011": " tena ca samayenāprameyāsaṃkhyeyāḥ sattvā mamāvavādānuśāsanena pañcābhijñāḥ saṃvṛttāḥ /",
    "K10bsu018_u:5012": " evamaprameyāsaṃkhyeyāḥ sattvāḥ kalahavigrahavairānavasṛjya vanakhaṇḍamāśṛtya vanakhaṇḍe mūlaphalāhārā dhyāyantaścaturbhirbrāhmairvihārai rātridivasamatināmitavantaḥ",
    "K10bsu018_u:5013": " tataḥ kṣīyamāṇe kalpe yadā tairdakṣiṇīyaiḥ kṛtsnaṃ jambūdvīpaṃ sphuṭamabhūt /",
    "K10bsu018_u:5014": " te ca kalikalaharaṇavairavigrahavivādāḥ praśāntāḥ,",
    "K10bsu018_u:5015": " akālavātavarṣāḥ praśamitāḥ,",
    "K10bsu018_u:5016": " praṇītā ojavatīpṛthivīsaṃniśritāḥ śaṣpā babhūvuḥ /",
    "K10bsu018_u:5017": " kevalaṃ vividharogopahatā babhūvuḥ kalpadoṣeṇa /",
    "K10bsu018_u:5018": " tadāhamevaṃ cintayāmi,",
    "K10bsu018_u:5019": " “yadyahaṃ sattvānāṃ vyādhiṃ na śaktaḥ śamayituṃ” /",
    "K10bsu018_u:5020": " tasya mamaitadabhavad,",
    "K10bsu018_u:5021": " “yannūnamahaṃ śakraṃ mahābrāhmaṇaṃ lokapālānanye ca devarṣayo vā (KpSū 374)",
    "K10bsu018_u:5022": " nāgarṣayo vā śakrarṣayo vā manuṣyarṣayaśca sannipātayeyaṃ,",
    "K10bsu018_u:5023": " bhaiṣajyopakaraṇaśāstraṃ sattvānāṃ hitārthamupadarśayeyaṃ /",
    "K10bsu018_u:5024": " tadāhamṛddhyā gatvā śakrabrahmāṇalokapāladevarṣīṇāṃ nāgarṣīṇāṃ śakrarṣīṇāṃ manuṣyarṣīṇāṃ ārocayeyaṃ /",
    "K10bsu018_u:5025": " ekaviḍapatirnāma parvataḥ,",
    "K10bsu018_u:5026": " tatra saṃnipātayitvā viḍacarakamūrdhani nāma sthānaṃ bhūtasaṃnivāraṇapratiśaraṇaṃ rakṣāvātapittaśleṣmasaṃprasādanaśāstraṃ nirdeśayeyaṃ” /",
    "K10bsu018_u:5027": " peyālaṃ, aprameyāsaṃkhyeyānāṃ sattvānāṃ vyādhipraśamanaṃ kṛtaṃ /",
    "K10bsu018_u:5028": " tatra mahāpraṇidhānaṃ kṛtaṃ yathā mayaikadivase 'prameyāsaṃkhyeyānāṃ sattvānāṃ prajñāvabhāsaḥ kṛtaḥ,",
    "K10bsu018_u:5029": " triṣu ca yāneṣu niyojitā,",
    "K10bsu018_u:5030": " apāyapathāḥ pithitāḥ,",
    "K10bsu018_u:5031": " svargapathapratiṣṭhāpitā,",
    "K10bsu018_u:5032": " vividhāśca vyādhayaḥ praśamitāḥ parimocittāśca /",
    "K10bsu018_u:5033": " evamaprameyānāmasaṃkhyeyānāṃ sattvānāṃ prajñāloko dattaḥ,",
    "K10bsu018_u:5034": " saukhye 'vasthāpitāḥ /",
    "K10bsu018_u:5035": " tadanena kulaputra (KpSū 375)",
    "K10bsu018_u:5036": " kuśalamūlavipākena iyaṃ me praṇidhānāśā paripūrṇāḥ /",
    "K10bsu018_u:5037": " yadā ca mayaikadivase 'prameyānāmasaṃkhyeyānāṃ sattvānāmapāyapathā nirodhitāḥ,",
    "K10bsu018_u:5038": " svargapathe ca pratiṣṭhāpitā,",
    "K10bsu018_u:5039": " glānapratyayopakaraṇārthaṃ devarṣiyakṣasaṅghāḥ sannipātitāḥ sattvānāmarthāya viḍacarakamūrdhani",
    "K10bsu018_u:5040": " devaloke prakāśite sattvānāmārogyakauśalyamevameva timire buddhakṣetre sarvadvīpeṣu",
    "K10bsu018_u:5041": " caivaṃrūpaḥ puruṣakāraḥ kṛtaḥ,",
    "K10bsu018_u:5042": " sattvāśca svargapathe pratiṣṭhāpitā,",
    "K10bsu018_u:5043": " devanāgayakṣamanuṣyā ṛṣayaḥ sannipātitā yaissattvānāmarthāya vividhā vidyāsthānāḥ prakāśitāḥ /",
    "K10bsu018_u:5044": " yathena timire buddhakṣetre evameva daśasu dikṣu gaṅgānadīvālikāsameṣu pañcakaṣāyeṣu buddhakṣetreṣvevaṃrūpaḥ puruṣakāraḥ kṛtaḥ,",
    "K10bsu018_u:5045": " sattvāśca triṣu yāneṣu niyojitāḥ,",
    "K10bsu018_u:5046": " svargapathe ca pratiṣṭhāpitā,",
    "K10bsu018_u:5047": " vividhāśca vidyāsthānā loke prakāśitāḥ,",
    "K10bsu018_u:5048": " sattvā vyādhitaḥ parimocitā,",
    "K10bsu018_u:5049": " anuttarā ca me kulaputraivaṃrūpā āśā paripūrṇāḥ /",
    "K10bsu018_u:5050": " api tatra timire buddhakṣetre sarvadvīpeṣvevaṃrūpaḥ puruṣakāraḥ kṛto yathā praṇidhānaṃ kṛtaṃ /",
    "K10bsu018_u:5051": " apyanuttareṇa (KpSū 376)",
    "K10bsu018_u:5052": " jñānena daśasu dikṣu gaṅgānadīvālikāsameṣu śūnyeṣu pañcakaṣāyeṣu buddhakṣetreṣvaikaikasmin buddhakṣetre sarvadvīpeṣvevaṃrūpaḥ puruṣakāraḥ kṛto,",
    "K10bsu018_u:5053": " yathā me pūrvapraṇidhānaṃ kṛtaṃ /",
    "K10bsu018_u:5054": " paśya kulaputra prajñāviśeṣaṃ bodhicaryāyāṃ,",
    "K10bsu018_u:5055": " ayaṃ ca tathāgatasya trayāṇāṃ sucaritānāṃ kuśalamūlabījaṃ /",
    "K10bsu018_u:5056": " tathā pratyavarakālasamaye 'saṃkhyeyaiḥ kalpairadhikatarairantareṇedaṃ buddhakṣetraṃ vicitadoṣaṃ nāmābhūt,",
    "K10bsu018_u:5057": " saṃśrayase mahākalpe vartamāne tadapi pañcakaṣāyaṃ /",
    "K10bsu018_u:5058": " purimāyāṃ diśyanupañcāśāyāṃ cāturdvīpikāyāṃ vaḍaṃ nāma jambūdvīpamabhūt /",
    "K10bsu018_u:5059": " tatrāpyahaṃ sattvaparipācanārthamupapannaḥ,",
    "K10bsu018_u:5060": " caturdvīpeśvaraḥ cakravartī rājā ambaro nāma babhūva /",
    "K10bsu018_u:5061": " tatra ca mayā sattvā daśasu kuśaleṣu karmapatheṣu samādāpitā niveśitāḥ pratiṣṭhāpitāstriṣu yāneṣu samādāpitā niveśitāḥ pratiṣṭhāpitāḥ /",
    "K10bsu018_u:5062": " sarvaṃdadaśca babhūva sarvatradāyī /",
    "K10bsu018_u:5063": " tatra ca me yācanakā āgatvā vividhāni ratnāni yācanti,",
    "K10bsu018_u:5064": " tadyathā hiraṇyasuvarṇaṃ (KpSū 377)",
    "K10bsu018_u:5065": " yāvaccendranīlamahānīlajyotīrasadakaprasādakāni yācanakānāṃ tāvatprabhūtāni ratnāni labhyante /",
    "K10bsu018_u:5066": " tadāhamamātyāṃ pṛṣṭavān /",
    "K10bsu018_u:5067": " “kuta eṣāṃ ratnānāṃ prādurbhāvaḥ?” /",
    "K10bsu018_u:5068": " ta āhuḥ /",
    "K10bsu018_u:5069": " “nāgarājāno nidhīrnidarśayanti,",
    "K10bsu018_u:5070": " nidhīnāṃ loke prādurbhāvādratnānāṃ prādurbhāvo bhavati /",
    "K10bsu018_u:5071": " na kevalaṃ tāttakā nirdeśayanti yāttakā devasya yācanakāḥ” /",
    "K10bsu018_u:5072": " tadāhaṃ praṇidhānamakarot /",
    "K10bsu018_u:5073": " “yadyahaṃ pañcakaṣāye loke vartamāne tīvrakleśāraṇe kaliyuge vartamāne varṣaśatāyuṣkāyāṃ prajāyāṃ anuttarāṃ samyaksaṃbodhimabhisaṃbuddhyeyaṃ",
    "K10bsu018_u:5074": " tadiyaṃ me āśā paripūryatu,",
    "K10bsu018_u:5075": " yadahamasmin buddhakṣetre nidhidarśako nāma nāgarājā bhaveyaṃ /",
    "K10bsu018_u:5076": " sarvatra cāsmiṃ vijitaghoṣe buddhakṣetre sarvadvīpeṣu ca ekaikasmin dvīpe saptajanmāni parigṛhṇīyāṃ /",
    "K10bsu018_u:5077": " ekaikasmiṃśca janmani nidhikoṭīnayutaśatasahasrāṇi darśayeyaṃ prayaccheyaṃ ca nānāratnaparipūrṇāni:",
    "K10bsu018_u:5078": " tadyathā hiraṇyasuvarṇaṃ yāvadindranīlamahānīlajyotīrasadakaprasādāśca /",
    "K10bsu018_u:5079": " ekaikaśca nidhiyojanasahasrāṇi gatvā vistareṇa paripūrṇamapi ratnaṃ sattvānāṃ nidarśayeyaṃ prayacchayeyaṃ (KpSū 378)",
    "K10bsu018_u:5080": " ca, yadasmiṃ buddhakṣetre evaṃrūpaṃ śūrabhāvaṃ kuryāṃ /",
    "K10bsu018_u:5081": " evameva daśasu dikṣu gaṅgānadīvālikāsameṣu buddhakṣetreṣu pañcakaṣāyeṣu lokadhātuṣu ekaikasmin kṣetre sarvatra dvīpe saptajanmāni pratigṛhṇīyāṃ“,",
    "K10bsu018_u:5082": " yāvadyathā pūrvoktaṃ /",
    "K10bsu018_u:5083": " yadā ca me kulaputraivaṃrūpaṃ praṇidhānaṃ kṛtaṃ tadā gaganatale devakoṭīnayutaśatasahasrairantarīkṣāt puṣpavṛṣṭiḥ pravarṣitā sādhukāraścānupradattaḥ",
    "K10bsu018_u:5084": " “sādhu sādhu sarvaṃdada,",
    "K10bsu018_u:5085": " ṛdhiṣyati te evaṃrūpā āśā yathā te praṇidhānaṃ kṛtaṃ” /",
    "K10bsu018_u:5086": " aśroṣīn mahājanakāyaḥ rājño 'mbarasya devairgaganatalagataiḥ sarvaṃdada iti nāma kṛtaṃ,",
    "K10bsu018_u:5087": " śrutvā caiṣametadabhavat /",
    "K10bsu018_u:5088": " “yannūnaṃ vayaṃ duṣkaraparityāgaṃ dānaṃ yācemaḥ /",
    "K10bsu018_u:5089": " yadi parityakṣyati tadā sarvaṃdada iti nāma bhaviṣyati” /",
    "K10bsu018_u:5090": " tataste sarvā ārabdhā rājño 'mbarasyāntaḥpurikāṃ yācituṃ,",
    "K10bsu018_u:5091": " devīmagramahiṣīṃ putraduhitṝṇāṃ yācituṃ;",
    "K10bsu018_u:5092": " tadā rājāmbaraḥ prayacchati prasannacittasteṣāṃ etadabhavat /",
    "K10bsu018_u:5093": " “na cedaṃ duṣkaraṃ yo bhāryāṃ parityajati /",
    "K10bsu018_u:5094": " yannūnaṃ vayaṃ rājño 'mbarasyāṅgapratyaṅgāni yācamaḥ /",
    "K10bsu018_u:5095": " tadyadi dāsyati sarvaṃdado bhaviṣyati, (KpSū 379)",
    "K10bsu018_u:5096": " atha na dāsyati na sarvaṃdado bhaviṣyati” /",
    "K10bsu018_u:5097": " tatastasyāgrataḥ tatra jyotīraso nāma māṇavako rājño 'mbarasyāgrataḥ sthitvā,",
    "K10bsu018_u:5098": " “sarvaṃdada rājyaṃ dadasve“ti prārthitavān /",
    "K10bsu018_u:5099": " śrutvā ca rājñāmbareṇa paramaprītimanasā svayameva brāhmaṇaṃ snāpayitvā paṭṭaṃ badhvā rājābhiṣekenābhiṣicya rājatve pratiṣṭhāpayitvā sarvaṃ jambūdvīpaṃ niryātayitvā,",
    "K10bsu018_u:5100": " praṇidhānamakarod /",
    "K10bsu018_u:5101": " “ahaṃ sarvajambūdvīpaparityāgenānuttarāṃ samyaksaṃbodhimabhisaṃbudhyeyaṃ /",
    "K10bsu018_u:5102": " yadīyaṃ me āśā paripūryati,",
    "K10bsu018_u:5103": " yo 'yaṃ mamaitarhi sarvajambūdvīpe rājā pratiṣṭhāpito vartatvasya jambūdvīpe ājñā,",
    "K10bsu018_u:5104": " dīrghāyuṣca bhavatu,",
    "K10bsu018_u:5105": " rājā cakravartī cirasthāyī /",
    "K10bsu018_u:5106": " yadā cāhamanuttarāṃ samyaksaṃbodhimabhisaṃbudhyeyaṃ,",
    "K10bsu018_u:5107": " yadā yuvarājatvena vyākuryāmanuttarāyāṃ samyaksaṃbodhau” /",
    "K10bsu018_u:5108": " roco nāma brāhmaṇastena me ubhau pādau yācitau,",
    "K10bsu018_u:5109": " tasya mayā svayameva prasannacittena tīkṣṇaṃ śastraṃ gṛhītvā svapādau chitvā pradattau,",
    "K10bsu018_u:5110": " praṇidhānaṃ cākarot /",
    "K10bsu018_u:5111": " “labheyāhamanuttarāṃ śīlapādāṃ” /",
    "K10bsu018_u:5112": " (KpSū 380) tatra drāṣṭāvo nāma brāhmaṇastena me ubhe netre yācite,",
    "K10bsu018_u:5113": " tasya ca mayā ubhe netre utpādya datte,",
    "K10bsu018_u:5114": " peyālaṃ,",
    "K10bsu018_u:5115": " anuttaraṃ pañcacakṣuḥ pratilabhāya praṇidhānaṃ kṛtavān /",
    "K10bsu018_u:5116": " na cireṇa saracchighoṣo nāma brāhmaṇastena me ubhau karṇau yācitau,",
    "K10bsu018_u:5117": " svayameva tasya mayā karṇau chitvā dattau,",
    "K10bsu018_u:5118": " anuttaraśrotāpratilābhāya ca praṇidhānaṃ kṛtaṃ /",
    "K10bsu018_u:5119": " saṃjīvanaśca nāmājīviko 'bhūt,",
    "K10bsu018_u:5120": " tena me puruṣanimittaṃ puruṣendriyaṃ yācitaṃ,",
    "K10bsu018_u:5121": " svayameva ca mayā chitvā dattaḥ,",
    "K10bsu018_u:5122": " anuttaravastiguhyatālakṣaṇapratilābhāya ca praṇidhānaṃ kṛtaṃ /",
    "K10bsu018_u:5123": " apareṇa ca me māṃsarudhiraṃ yācitaṃ,",
    "K10bsu018_u:5124": " svayameva ca mayā dattaṃ,",
    "K10bsu018_u:5125": " suvarṇavarṇatālakṣaṇapratilābhāya ca me praṇidhānaṃ kṛtaṃ /",
    "K10bsu018_u:5126": " aparaśca kṣīraso nāma parivrājakastena ca me ubhau hastau yācitau,",
    "K10bsu018_u:5127": " svayameva ca mayā dakṣiṇena hastena vāmaṃ hastaṃ chitvā dakṣiṇaṃ chedāpayitvā datto,",
    "K10bsu018_u:5128": " anuttaraśraddhāhastapratilābhāya ca praṇidhānaṃ kṛtaṃ /",
    "K10bsu018_u:5129": " yadā cāṅgapratyaṅgāni chinnāni tadā ca mayā rudhiramrakṣitena kāyena praṇidhānaṃ kṛtaṃ /",
    "K10bsu018_u:5130": " “yadi (KpSū 381) me 'nena parityāgenānuttarāyāṃ samyaksaṃbodhau āśā paripūryeta,",
    "K10bsu018_u:5131": " avaśyamahamasya kāyasya pratigrāhakaṃ pratilabheyaṃ” /",
    "K10bsu018_u:5132": " te 'pyakṛpakā anāryā akṛtajñāḥ sattvāḥ koṭṭarājāno 'mātyāścāhuḥ /",
    "K10bsu018_u:5133": " “ayaṃ durbuddhiralpamedhāḥ sarvāṅgavikartitaḥ sarvarājyaiśvaryaparibhraṣṭaḥ /",
    "K10bsu018_u:5134": " kiṃ bhūyo 'nena mānsapeśinā prayojanaṃ?” /",
    "K10bsu018_u:5135": " te māṃ gṛhītvā bahirnagaraśmaśānabhūmau choritvā prakāntāḥ /",
    "K10bsu018_u:5136": " tatra daṃśamaśakā āgatvā rudhiraṃ pibanti,",
    "K10bsu018_u:5137": " kurkuraśṛgālagṛdhrā āgatvā mānsaṃ bhakṣayanti /",
    "K10bsu018_u:5138": " tatra cāhaṃ prasannacittaḥ praṇidhānamakarot /",
    "K10bsu018_u:5139": " “yadā ca mayā sarvarājyaiśvaryaṃ parityaktaṃ,",
    "K10bsu018_u:5140": " sarvaśarīraṃ caivāṅgapratyaṅgāni parityajatā,",
    "K10bsu018_u:5141": " ekakṣaṇamapi na vipratisārikṛtaṃ cittaṃ,",
    "K10bsu018_u:5142": " na ca me roṣa utpāditastena me āśā paripūryatu,",
    "K10bsu018_u:5143": " ayaṃ me kāyo mānsaparvataḥ saṃtiṣṭhatāṃ,",
    "K10bsu018_u:5144": " ye kecit sattvā mānsāhārā rudhirapānāste māṃsaṃ bhakṣayantu rudhiraṃ pibeyantu /",
    "K10bsu018_u:5145": " yāvacca (KpSū 382) me sattvā māṃsaṃ bhakṣayeyū rudhiraṃ ca pibeyustāvan me praṇidhānavaśena śarīraṃ vardhatu,",
    "K10bsu018_u:5146": " anupūrveṇa yāvadyojanaśatasahasramuccatvena kāyaḥ saṃvardhatu pañcayojanasahasraṃ vistāreṇa /",
    "K10bsu018_u:5147": " tatra mayā varṣasahasraṃ svamānsarudhireṇa sattvāḥ saṃtarpitā;",
    "K10bsu018_u:5148": " yāvabhyaśca mayā jihvāḥ parityaktā yā mṛgapakṣibhiḥ paribhaktāḥ praṇidhānavaśena",
    "K10bsu018_u:5149": " cānyonyāḥ prādurbhūtāḥ teṣāṃ ayaṃ gṛdhrakūṭaparvatapramāṇo rāśiḥ syānnityaṃ cānuttarāprabhūtājihvatālakṣaṇapratilābhāya",
    "K10bsu018_u:5150": " me praṇidhānaṃ kṛtaṃ /",
    "K10bsu018_u:5151": " tatrāhaṃ cyutvā rūḍhavaḍe jambūdvīpe pūrvapraṇidhānena nāgeṣūpapanno nidhisaṃdarśano nāma nāgarājā babhūva /",
    "K10bsu018_u:5152": " yāmeva rātriṃ nāgeṣūpapannastāmeva rātriṃ nidhikoṭīnayutaśatasahasrāṇi nidhānānāṃ saṃdarśitāni svayameva ghoṣaṃ cārayāmi /",
    "K10bsu018_u:5153": " “bhoḥ sattvā asmin pradeśe nidhiḥ prādurbhūtaḥ,",
    "K10bsu018_u:5154": " nānāratnaparipūrṇastadyathā hiraṇyasuvarṇaḥ yāvaddakaprasādakaṃ /",
    "K10bsu018_u:5155": " yūyaṃ gṛhṇadhvaṃ /",
    "K10bsu018_u:5156": " gṛhītvā bhoḥ sattvā daśakuśalān karmapathān samādāya vartadhvaṃ,",
    "K10bsu018_u:5157": " anuttarāyāṃ ca samyaksaṃbodhau cittamutpādayata, (KpSū 383)",
    "K10bsu018_u:5158": " śrāvakayānena vā pratyekabuddhayānena vā cittamutpādayatha /",
    "K10bsu018_u:5159": " gacchatha gṛhṇatha ratnāni yāvadarthaṃ” /",
    "K10bsu018_u:5160": " tatra ca rūḍhavaḍe jambūdvīpe saptanāgajanmaparivartena saptasaptavarṣakoṭīnayutaśatasahasreṣvaprameyāsaṃkhyeyā nidhayo nirdarśitāśca pradattāśca",
    "K10bsu018_u:5161": " evaṃ ca tatrāprameyāsaṃkhyeyāḥ sattvāstribhiryānairniveśitā,",
    "K10bsu018_u:5162": " daśasu kuśaleṣu karmapathesu niveśitā,",
    "K10bsu018_u:5163": " nānāvidhaiśca ratnaiḥ saṃtarpitā,",
    "K10bsu018_u:5164": " anuttaradvātriṃśallakṣaṇapratilābhāya praṇidhānaṃ kṛtaṃ /",
    "K10bsu018_u:5165": " evaṃ dvitīye dvīpe saptabhirnāgajanmaparivartairevaṃrūpaṃ puruṣakāraṃ kṛtavān /",
    "K10bsu018_u:5166": " evaṃ tritīye yāvatsarvatra vijitadoṣāyāṃ lokadhātau sarveṣu dvīpeṣu evaṃrūpaḥ puruṣakāraḥ kṛtaḥ /",
    "K10bsu018_u:5167": " evameva daśasu dikṣu gaṅgānadīvālikāsamesu śūnyeṣu pañcakaṣāyeṣu buddhakṣetreṣu,",
    "K10bsu018_u:5168": " ekaikasmin dvīpe evaṃrūpāḥ saptanāgajanmaparivarteṣu mayā yāvat saptasaptavarṣakoṭīnayutaśatasahasrairevamaprameyāsaṃkhyeyā nidhayaḥ sattvānāṃ",
    "K10bsu018_u:5169": " yāvadyathā pūrvoktaṃ /",
    "K10bsu018_u:5170": " paśya kulaputra tathāgatasya bodhicārikāṃ,",
    "K10bsu018_u:5171": " yathā tathāgatastīvreṇa balavīryeṇa dvātriṃśallakṣaṇaparyeṣaṇabodhicaryāṃ cīrṇavān,",
    "K10bsu018_u:5172": " yathātra pūrve na (KpSū 384)",
    "K10bsu018_u:5173": " ye bodhisattvā evaṃrūpāṃ tīvrabalavīryeṇa bodhicārikāṃ cīrṇavantaḥ,",
    "K10bsu018_u:5174": " na kaścidetarhi,",
    "K10bsu018_u:5175": " na ca punaḥ kaścit paścādbhaviṣyati bodhisattvo ya evaṃ tīvreṇodyogabalavegenānuttarāyāṃ samyaksaṃbodhau cārikāṃ caret,",
    "K10bsu018_u:5176": " sthāpayitvā tānaṣṭau yathā pūrvoktaṃ /",
    "K10bsu018_u:5177": " tadā cāsaṃkhyeyānāṃ kalpānāmatyayena pratyavarakālasamayenedaṃ buddhakṣetraṃ pravāḍodupānirnāma babhūva /",
    "K10bsu018_u:5178": " śūnye pañcakaṣāye utpale mahākalpe vartamāne 'syāṃ cāturdvīpikāyāmahaṃ śakro 'bhūvan savirocano nāma /",
    "K10bsu018_u:5179": " apaśyamahamasmin jambūdvīpe sattvānāmakuśalaparyeṣṭicaryāṃ;",
    "K10bsu018_u:5180": " dṛṣṭvā cāhaṃ paramabhīṣaṇakaṃ yakṣarūpamātmānamabhinirmāyāsmiṃ jambūdvīpe 'vatīrya manuṣyāṇāṃ purataḥ pratyasthāṃ /",
    "K10bsu018_u:5181": " te ca māṃ dṛṣṭvā bhītā māṃ pṛcchanti /",
    "K10bsu018_u:5182": " “kena te prayojanaṃ?",
    "K10bsu018_u:5183": " , vayaṃ te taddāsyāmaḥ” /",
    "K10bsu018_u:5184": " mayoktaṃ /",
    "K10bsu018_u:5185": " “āhāreṇa me prayojanaṃ” ta āhuḥ /",
    "K10bsu018_u:5186": " “kīdṛśasta āhāraḥ?” /",
    "K10bsu018_u:5187": " mayoktaṃ /",
    "K10bsu018_u:5188": " “manuṣyān mārayitvā bhakṣayāmi /",
    "K10bsu018_u:5189": " tāṃścāhaṃ na khādayāmi ye manuṣyā yāvajjīvaṃ prāṇātipātādviratā,",
    "K10bsu018_u:5190": " yāvan mithyādṛṣṭyāḥ prativiratā,",
    "K10bsu018_u:5191": " anuttarāyāṃ samyaksaṃbodhau cittamutpādayanti pratyekabuddhayānena vā śrāvakayānena (KpSū 385)",
    "K10bsu018_u:5192": " vā cittānyutpādayanti tānapyahaṃ na khādayāmi” /",
    "K10bsu018_u:5193": " tatra ca me sattvā nirmitakāḥ paribhūktāyāṃ dṛṣṭvā te sattvā bhayena yāvajjīvaṃ prāṇātipātātprativiratā adattādānādyāvan mithyādṛṣṭeḥ prativiratāḥ",
    "K10bsu018_u:5194": " kaiścidanuttarāyāṃ samyaksaṃbodhau cittamutpāditaṃ,",
    "K10bsu018_u:5195": " kaiścit pratyekabuddhayāne kaiścicchrāvakayāne cittamutpāditaṃ /",
    "K10bsu018_u:5196": " sarve cāturdvīpikāḥ sattvā daśasu kuśaleṣu karmapatheṣu triṣu ca yāneṣu pratiṣṭhāpitāstatra mayā praṇidhānaṃ kṛtaṃ /",
    "K10bsu018_u:5197": " “yadi me 'nuttarāyāṃ samyaksaṃbodhau āśā paripūryeta,",
    "K10bsu018_u:5198": " tadidaṃ me praṇidhānaparipūrṇaṃ bhavet,",
    "K10bsu018_u:5199": " yathā ca me cāturdvīpikāḥ sattvāḥ kuśale mārge niyojitā /",
    "K10bsu018_u:5200": " evameva sarvatrāsmiṃ buddhakṣetre sarvacāturdvīpikeṣu sattvāḥ evaṃrūpeṇa bhayena māṃ paśyeyuḥ,",
    "K10bsu018_u:5201": " daśasu caiva kuśaleṣu karmapatheṣu pratiṣṭhāpayeyaṃ,",
    "K10bsu018_u:5202": " triṣu ca yāneṣu niyojayeyaṃ /",
    "K10bsu018_u:5203": " evameva samantāddaśasu dikṣu śūnyeṣu pañcakaṣāyeṣu buddhakṣetreṣu sattvāṃ daśasu kuśaleṣu karmapatheṣu pratiṣṭhāpayeyaṃ,",
    "K10bsu018_u:5204": " triṣu ca yāneṣu niyojayeyaṃ” /",
    "K10bsu018_u:5205": " evameva me kulaputra āśā praṇidhiśca paripūrṇaḥ sarvatra pravāḍodupānāyāṃ lokadhātau manuṣyā yakṣarūpeṇa vinītāḥ kuśaleṣu dharmeṣu /",
    "K10bsu018_u:5206": " evameva daśasu dikṣu gaṅgānadīvālikāsameṣu (KpSū 386)",
    "K10bsu018_u:5207": " śūnyeṣu pañcakaṣāyeṣu buddhakṣetreṣu yakṣarūpeṇa mayā manuṣyāḥ kuśalamārgacaryāyāṃ pratiṣṭhāpitāḥ /",
    "K10bsu018_u:5208": " yathā ca mayā bahavaḥ sattvā bhayāt kuśalacaryāyāṃ pratiṣṭhāpitāḥ;",
    "K10bsu018_u:5209": " tena karmāvaśeṣeṇa mamaitarhi bodhivṛkṣamūle vajrāsane niṣaṇṇasya bodhimabhisaṃbodhukāmasya māraḥ pāpīyāṃ mahāsainyenopasaṃkrānto bodhau vyākṣepakaraṇārthaṃ",
    "K10bsu018_u:5210": " ayaṃ me kulaputra saṃkṣiptena dānapāramitā;",
    "K10bsu018_u:5211": " bodhicaryāṃ caramāṇasya labdhā cāhaṃ gaṃbhīrāṃ kṣāntiṃ gaṃbhīrāṃ dhāraṇīṃ gaṃbhīrāṃ samādhiṃ pañcalaukikābhijñāḥ pratilabdhāḥ;",
    "K10bsu018_u:5212": " evaṃrūpaṃ mahāpuruṣakāraṃ kṛtavān /",
    "K10bsu018_u:5213": " evamaprameyāsaṃkhyeyāḥ sattvā anuttarāyāṃ samyaksaṃbodhau samādāpitā niveśitāḥ pratiṣṭhāpitāḥ /",
    "K10bsu018_u:5214": " evamaprameyāsaṃkhyeyāḥ sattvāḥ pratyekabuddhayāne,",
    "K10bsu018_u:5215": " evamaprameyāsaṃkhyeyāḥ sattvāḥ śrāvakayāne samādāpitā niveśitāḥ",
    "K10bsu018_u:5216": " pratiṣṭhāpitāḥ /",
    "K10bsu018_u:5217": " sthāpayitvā yāvanto mayā bodhisattvacaryāyāṃ caramāṇena,",
    "K10bsu018_u:5218": " buddhakṣetraparamāṇurajaḥsamā me buddhā (KpSū 387)",
    "K10bsu018_u:5219": " bhagavantaḥ paryupāsitāḥ,",
    "K10bsu018_u:5220": " ekaikasya buddhasyāntike sāgarodakabindupramāṇā mayā guṇāḥ parigṛhītāḥ,",
    "K10bsu018_u:5221": " gaṇanātikrāntānāṃ pratyekabuddhānāṃ mayā pūja kṛtā,",
    "K10bsu018_u:5222": " gaṇanātikrāntānāṃ tathāgataśrāvakānāṃ pūjā kṛtā,",
    "K10bsu018_u:5223": " evaṃ mātāpitṝṇāṃ pañcābhijñānāmṛṣīṇāṃ pūjā kṛtā /",
    "K10bsu018_u:5224": " mayā ca kṛpayā pūrvaṃ bodhisattvacaryāṃ caramāṇena svamāṃsarudhireṇa sattvāḥ saṃtarpitā,",
    "K10bsu018_u:5225": " idānīmapi dharmeṇa saṃtarpitāḥ //",
    "K10bsu018_u:5226": " iti śrīkaruṇāpuṇḍarīke mahāyānasūtre dānaparivarto nāma pañcamaḥ // 5 //",
    "K10bsu018_u:5227": " (KpSū 388)",
    "K10bsu018_u:5228": " VI (EPILOGUE) yathāhaṃ kulaputra buddhacakṣuṣā paśyāmi daśasu dikṣu buddhakṣetraparamāṇurajaḥsamān buddhān bhagavataḥ parinirvṛtān,",
    "K10bsu018_u:5229": " ye mayā prathamamanuttarāyāṃ samyaksaṃbodhau samādāpitā niveśitāḥ pratiṣṭhāpitāḥ,",
    "K10bsu018_u:5230": " ye mayā dānapāramitāyāṃ prathamaṃ samādāpitā yāvatprajñāpāramitāyāṃ samādāpitā niveśitāḥ pratiṣṭhāpitāḥ /",
    "K10bsu018_u:5231": " evamevaitarhi pūrvasyāṃ diśi aprameyāsaṃkhyeyāste buddhā bhagavantaḥ pravartitadhārmikadharmacakrāḥ tiṣṭhanto yāpayanto dharmaṃ deśayanto 'drakṣaṃ,",
    "K10bsu018_u:5232": " ye mayā prathamamanuttarāyāṃ samyaksaṃbodhau cittamutpāditā niveśitāḥ pratiṣṭhāpitāḥ /",
    "K10bsu018_u:5233": " evaṃ yāvatṣaṭsu pāramitāṣu vaktavyaṃ,",
    "K10bsu018_u:5234": " evaṃ dakṣiṇapaścimottaraheṣṭimopariṣu dikṣu vaktavyaṃ /",
    "K10bsu018_u:5235": " paśyāmyahaṃ kulaputra purime digbhāge ito buddhakṣetrādekanavatibuddhakṣetraśatasahasrāṇyatikramya (KpSū 389)",
    "K10bsu018_u:5236": " saṃpuṣpite lokadhātau vimalatejaguṇarājo nāma tathāgatastiṣṭhati dhriyate yāpayati dharmaṃ ca deśayati /",
    "K10bsu018_u:5237": " mayā sa bhagavān pūrvaṃ prathamamanuttarāyāṃ samyaksaṃbodhau cittamutpāditaḥ samādāpito niveśitaḥ pratiṣṭhāpitaḥ;",
    "K10bsu018_u:5238": " mayā dānapāramitāyāṃ yāvatprajñāpāramitāyāṃ prathamaṃ samādāpitāḥ, peyālaṃ /",
    "K10bsu018_u:5239": " purimāyāṃ diśi abhiratye buddhakṣetre akṣobhyo nāma tathāgato,",
    "K10bsu018_u:5240": " jambūnade buddhakṣetre sūryagarbho nāma tathāgataḥ,",
    "K10bsu018_u:5241": " ratīśvare buddhakṣetre ratīśvaraghoṣajyotirnāma tathāgataḥ,",
    "K10bsu018_u:5242": " sūryapratiṣṭhite buddhakṣetre jñānabhāskaro nāma tathāgataḥ,",
    "K10bsu018_u:5243": " jayavaiśraye buddhakṣetre nāganinardito nāma tathāgataḥ,",
    "K10bsu018_u:5244": " saṃjīvane buddhakṣetre vajrakīrtirnāma tathāgataḥ,",
    "K10bsu018_u:5245": " svaraje buddhakṣetre vyāghraraśmirnāma tathāgataḥ,",
    "K10bsu018_u:5246": " aratīye buddhakṣetre sūryagarbho nāma tathāgataḥ,",
    "K10bsu018_u:5247": " vairaprabhe buddhakṣetre kīrtiśvararājo nāma tathāgataḥ,",
    "K10bsu018_u:5248": " meruprabhe buddhakṣetre (KpSū 390)",
    "K10bsu018_u:5249": " acintyarājo nāma tathāgataḥ,",
    "K10bsu018_u:5250": " saṃvare buddhakṣetre jyotiśrīrnāma tathāgataḥ,",
    "K10bsu018_u:5251": " kusumaprabhe buddhakṣetre prabhāketurnāma tathāgataḥ,",
    "K10bsu018_u:5252": " kṣamottare buddhakṣetre merusvarasandarśanamerurnāma tathāgataḥ,",
    "K10bsu018_u:5253": " dharaṇāvatyāṃ buddhakṣetre jñānabimbo nāma tathāgataḥ,",
    "K10bsu018_u:5254": " kusumavicitre buddhakṣetre vimalanetro nāma tathāgataḥ /",
    "K10bsu018_u:5255": " etāṃ pūrvaṃgamāṃ kṛtvā kulaputra purimāyāṃ diśyaprameyāsaṃkhyeyān buddhān bhagavatastiṣṭhato yāpayato dharmaṃ deśayato buddhacakṣuṣā paśyāmi",
    "K10bsu018_u:5256": " ye 'nutpāditabodhicittāḥ pūrve 'nuttarāyāṃ samyaksaṃbodhau samādāpitā mayā ca prathamaṃ dānapāramitāyāṃ yāvatprajñāpāramitāyāṃ samādāpitāḥ pratiṣṭhāpitā,",
    "K10bsu018_u:5257": " mayā ca prathamaṃ tiṣṭhatāṃ yāpayatāṃ buddhānāṃ bhagavatāṃ sakāśamupanītā yatra taiḥ sarvaprathamaṃ vyākaraṇaṃ pratilabdhaṃ anuttarāyāṃ samyaksaṃbodhau”",
    "K10bsu018_u:5258": " atha tasyāṃ velāyāṃ saṃpuṣpitāyāṃ lokadhātau tasya vimalaguṇatejarājasya tathāgatasyāsanaṃ prakaṃpitaṃ /",
    "K10bsu018_u:5259": " ye tatra bodhisattvāste tasya vimalaguṇatejarājasya (KpSū 391)",
    "K10bsu018_u:5260": " tathāgatasyāsanaṃ prakaṃpitaṃ dṛṣṭvā tameva tathāgataṃ pṛṣṭavantaḥ /",
    "K10bsu018_u:5261": " “ko bhadanta bhagavan hetuḥ kaḥ pratyayo yadi idamadṛṣṭapūrvaṃ bhagavata āsanaṃ prakaṃpitam[?“]iti /",
    "K10bsu018_u:5262": " sa tathāgatastānavocat - “asti kulaputrāḥ paścime digbhāge ito buddhakṣetrādekonanavatibuddhakṣetrānatikramya",
    "K10bsu018_u:5263": " tatra sahā nāma lokadhātustatra śākyamunirnāma tathāgatastiṣṭhati dhriyate yāpayati /",
    "K10bsu018_u:5264": " sa etarhi caturṇāṃ parṣadāṃ pūrvayogamārabhya dharmaṃ deśayati /",
    "K10bsu018_u:5265": " tena tathāgatena pūrvaṃ bodhisattvabhūtenānuttarāyāṃ samyaksaṃbodhau samādapitāḥ,",
    "K10bsu018_u:5266": " yena me prathamamanuttarāyāṃ samyaksaṃbodhau cittamutpannaṃ;",
    "K10bsu018_u:5267": " tena tathāgatenāhaṃ prathamaṃ dānapāramitāyāṃ samādāpito niveśitaḥ pratiṣṭhāpito yāvatprajñāpāramitāyāṃ;",
    "K10bsu018_u:5268": " tena tathāgatena pūrvabodhisattvacaryāṃ caratāhaṃ prathamaṃ tiṣṭhatāṃ yāpayatāṃ buddhānāṃ bhagavatāṃ sakāśamupanīto,",
    "K10bsu018_u:5269": " yatra me prathamaṃ vyākaraṇaṃ pratilabdhamanuttarāyāṃ samyaksaṃbodhau /",
    "K10bsu018_u:5270": " sa ca me śākyamunistathāgataḥ kalyāṇamitraḥ sahe lokadhātau tiṣṭhati yāpayati,",
    "K10bsu018_u:5271": " sa evaṃ caturṇāṃ parṣadāṃ imaṃ pūrvayogamārabhya dharmaṃ deśayati /",
    "K10bsu018_u:5272": " tena tathāgatādhiṣṭhānena mamāsanaṃ kaṃpate /",
    "K10bsu018_u:5273": " ko yuṣmākaṃ kulaputrotsahate (KpSū 392)",
    "K10bsu018_u:5274": " madvacanāt sahaṃ buddhakṣetraṃ gantuṃ śākyamunestathāgatasyārogyakauśalyaṃ paripṛcchanāya?” /",
    "K10bsu018_u:5275": " tataste bodhisattvā vimalaguṇatejarājānaṃ tathāgatamāhur[ /",
    "K10bsu018_u:5276": " “]ya iha bhadanta bhagavan saṃpuṣpite buddhakṣetre ṛddhimantaḥ sarvabodhisattvaguṇapāramitāprāptāste",
    "K10bsu018_u:5277": " 'dya pūrvāhnasamaye mahāntamavabhāsaṃ dṛṣṭvānyasmādbuddhakṣetrādvikurvyābhyāgatastenāyaṃ",
    "K10bsu018_u:5278": " muhūrtaṃ pṛthivīcālaḥ puṣpavṛṣṭiśca” /",
    "K10bsu018_u:5279": " te ca bodhisattvā āhuḥ /",
    "K10bsu018_u:5280": " “vayamapi bhadanta bhagavan gamiṣyāmastaṃ sahaṃ buddhakṣetraṃ taṃ śākyamuniṃ vandanāya paryupasanāya taṃ ca sarvajñatākāradhāraṇīmukhapraveśaṃ dharmaparyāyaṃ śravaṇāya” /",
    "K10bsu018_u:5281": " te bahubodhisattvaśatasahasrāḥ svenarddhyanubhāvena tato buddhakṣetrātsaṃprasthitāḥ /",
    "K10bsu018_u:5282": " te nāvagacchanti kva gantavyaṃ /",
    "K10bsu018_u:5283": " te 'pyāhuḥ /",
    "K10bsu018_u:5284": " “tāmapi vayaṃ bhadanta bhagavan diśaṃ na jānīmo yatra sahā lokadhātuḥ śākyamunestathāgatasya buddhakṣetraṃ” /",
    "K10bsu018_u:5285": " tataḥ sa vimalaguṇatejarājastathāgato bāhuṃ prasārya pañcabhyo 'ṅgulibhyo vividhānyarciṃṣi pramumoca /",
    "K10bsu018_u:5286": " tatastārciṣa ekonanavatibuddhakṣetrasahasrāṇyavabhāsitavān, (KpSū 393)",
    "K10bsu018_u:5287": " yāvaccemaṃ sahaṃ buddhakṣetramavabhāsitavān /",
    "K10bsu018_u:5288": " yataste bodhisattvāḥ paśyanti sarvāvadimaṃ sahaṃ buddhakṣetraṃ sphuṭaṃ bodhisattvairgaganatale ca devanāgayakṣāsuraiḥ sphuṭaṃ /",
    "K10bsu018_u:5289": " dṛṣṭvā ca punaste bodhisattvāstaṃ vimalaguṇatejarājānaṃ tathāgatamevamāhuḥ /",
    "K10bsu018_u:5290": " “paśyāmo vayaṃ bhadanta bhagavan sahaṃ buddhakṣetraṃ sarvāvantaṃ sphuṭaṃ,",
    "K10bsu018_u:5291": " nāsti tatrāvakāśo 'ntaśo daṇḍanikṣepaṇamātramapi yanna sphuṭaṃ bodhisattvaiḥ /",
    "K10bsu018_u:5292": " paśyāmaḥ śākyamunistathāgato 'smān nirīkṣate dharmaṃ ca deśayati” /",
    "K10bsu018_u:5293": " sa ca vimalaguṇatejarājastathāgatasteṣāṃ bodhisattvānāmevamāha - “samantacakṣuḥ kulaputrāḥ śākyamunistathāgato /",
    "K10bsu018_u:5294": " ye kecit kulaputrāḥ sahe lokadhātau sattvā bhūmisthitā vā antarīkṣasthitā vā tataścaikaikaḥ sattva evaṃ saṃjānāti,",
    "K10bsu018_u:5295": " “maṃ śākyamunistathāgataḥ sarvacetasā nirīkṣate mamaikamārabhya dharmaṃ deśayati” /",
    "K10bsu018_u:5296": " sarvavarṇaṃśca sa kulaputra śākyamunistathāgato dharmaṃ deśayati ekavarṇasthānaṃ /",
    "K10bsu018_u:5297": " (KpSū 394) ye ca tatra kulaputra sattvā brāhmabhaktāste śākyamuniṃ tathāgataṃ brahmāṇaṃ samanupaśyanti,",
    "K10bsu018_u:5298": " mahābrahmapativyāhāreṇa dharmaṃ śṛṇvanti;",
    "K10bsu018_u:5299": " yāvad ye mārabhaktikā,",
    "K10bsu018_u:5300": " ye sūryabhaktikā,",
    "K10bsu018_u:5301": " ye candrabhaktikā,",
    "K10bsu018_u:5302": " ye vaiśravaṇabhaktikā,",
    "K10bsu018_u:5303": " ye virūḍhakabhaktikā,",
    "K10bsu018_u:5304": " ye virūpākṣabhaktikā,",
    "K10bsu018_u:5305": " ye dhṛtarāṣṭrabhaktikā,",
    "K10bsu018_u:5306": " ye maheśvarabhaktikāste sattvā maheśvararūpavarṇasaṃsthānavacanavyāhāreṇa śākyamuniṃ tathāgataṃ paśyanti dharmaṃ ca śṛṇvanti /",
    "K10bsu018_u:5307": " yāvaccaturaśītistatra sattvānāṃ varṇasaṃsthānabhaktirūpavyāhārasahasrāṇi te tathā caiva śākyamuniṃ tathāgataṃ paśyanti dharmaṃ ca śṛṇvanti”",
    "K10bsu018_u:5308": " tasyāṃ ca parṣadi rahagarjito nāma bodhisattvo dvitīyaśca jyotiraśmirnāma bodhisattvaḥ /",
    "K10bsu018_u:5309": " atha vimalaguṇatejarājastathāgatastān bodhisattvān āmantrayati sma /",
    "K10bsu018_u:5310": " “gacchatha yūyaṃ kulaputrāḥ sahe lokadhātau śākyamuniṃ tathāgataṃ madvacanādārogyakauśalyaṃ sukhasparśavihāratāṃ paripṛcchatha” /",
    "K10bsu018_u:5311": " te bodhisattvā āhuḥ /",
    "K10bsu018_u:5312": " “sarvāvantaṃ bhadanta bhagavan sahaṃ buddhakṣetraṃ sakṣitigaganaṃ (KpSū 395)",
    "K10bsu018_u:5313": " bodhisattvaiḥ sphuṭaṃ samanupaśyāmaḥ /",
    "K10bsu018_u:5314": " na cātraikasattvasyāpyavakāśo 'sti kṣitau gagane vā yatra vayaṃ pratitiṣṭhemaḥ” /",
    "K10bsu018_u:5315": " sa ca vimalaguṇatejarājastathāgata āha - “mā kulaputrā evaṃ vadatha,",
    "K10bsu018_u:5316": " “nāsti sahe buddhakṣetre 'vakāśaḥ” /",
    "K10bsu018_u:5317": " vistīrṇāvakāśaḥ sa śākyamunistathāgato 'cintyairbuddhaguṇaiḥ,",
    "K10bsu018_u:5318": " pūrvapraṇidhānena vistīrṇā tathāgatasya kṛpāśāsanāvatārapraveśā,",
    "K10bsu018_u:5319": " triśaraṇagamanaṃ,",
    "K10bsu018_u:5320": " triyānadharmadeśanāmārabhya dharmaṃ deśayati,",
    "K10bsu018_u:5321": " trividhaṃ ca śikṣāsaṃvaraṃ deśayati,",
    "K10bsu018_u:5322": " trīṇi ca vimokṣadvārāṇyupadarśayati,",
    "K10bsu018_u:5323": " tribhyo 'pāyebhyaḥ sattvānuddharati,",
    "K10bsu018_u:5324": " tisṛṣu ca śiveṣu patheṣu pratiṣṭhāpayati /",
    "K10bsu018_u:5325": " ekasmiṃ samaye kulaputra śākyamunistathāgato 'cirābhisaṃbuddho vaineyasattvāvekṣayā madhye śailaparvate indrākṣasya yakṣasya bhavane sālaguhāyāṃ",
    "K10bsu018_u:5326": " saptāhamekaparyaṅkenātināmayati,",
    "K10bsu018_u:5327": " vimuktiprītisukhaṃ pratisaṃvedayati /",
    "K10bsu018_u:5328": " sarvāvatī ca sā sālaguhā tathāgatakāyena sphuṭā,",
    "K10bsu018_u:5329": " nāsti tatrāvakāśo 'ntaśaścaturaṅgulapramāṇaṃ (KpSū 396)",
    "K10bsu018_u:5330": " yattathāgatakāyena na sphuṭaṃ /",
    "K10bsu018_u:5331": " tasya ca saptāhasyātyayena daśabhir diśābhirdvādaśanayutā bodhisattvānāṃ tatra sahe",
    "K10bsu018_u:5332": " lokadhātau yastasya parvatasyābhimukhaṃ sthitvā śākyamunestathāgatasya vandanāya",
    "K10bsu018_u:5333": " paryupāsanāya dharmaśravaṇāya /",
    "K10bsu018_u:5334": " sa ca kulaputra śākyamunistathāgatastatra parśadi ridhyabhisaṃskāramabhisaṃskṛtavān;",
    "K10bsu018_u:5335": " sā ca sālaguhā evaṃ vistīrṇā caivaṃ vipulā ca prādurbhūtā,",
    "K10bsu018_u:5336": " yadā te dvādaśanayutā bodhisattvānāṃ tatra sālaguhāyāṃ praviṣṭā vistīrṇāvakāśaṃ paśyanti sma /",
    "K10bsu018_u:5337": " ekaikaśca bodhisattvastatra tathāgatasya vividhabodhisattvavikurvaṇena pūjāṃ kṛtvā,",
    "K10bsu018_u:5338": " ekaiko bodhisattvastatra saptaratnamayāsanaṃ nirmitavān yatropaviṣṭā dharmaṃ śṛṇvanti sma /",
    "K10bsu018_u:5339": " evaṃ vistīrṇāvakāśaḥ kulaputra sa śākyamunistathāgataḥ /",
    "K10bsu018_u:5340": " te ca bodhisattvāstasya śākyamunestathāgatasya sakāśāddharmaṃ śrutvā śākyamunestathāgatasya",
    "K10bsu018_u:5341": " pādau śirasā vanditvā triṣkṛtvaḥ pradakṣiṇīkṛtya svakasvakeṣu buddhakṣetreṣu saṃprasthitāḥ /",
    "K10bsu018_u:5342": " aciraprakāntānāṃ ca teṣāṃ bodhisattvānāṃ sālaguhā yathā paurvāṇāṃ saṃsthitā /",
    "K10bsu018_u:5343": " (KpSū 397)",
    "K10bsu018_u:5344": " tatra caturdvīpikāyāṃ kauśiko nāma śakra āyuḥparīkṣīṇastiryagyonyupapattibhayabhītaḥ,",
    "K10bsu018_u:5345": " sa caturaśītibhistrayastriṃśaddevasahasraiḥ sārdhaṃ yena sālaguhā yena ca bhagavāṃstenopasaṃkrāmati /",
    "K10bsu018_u:5346": " upasaṃkramya sāmantake indrākṣasya sālaguhābhavane sthitaḥ,",
    "K10bsu018_u:5347": " tasya bhagavato 'nubhāvena etadabhavat /",
    "K10bsu018_u:5348": " “yannūnaṃ vayaṃ pañcaśikhaṃ gandharvaputramadhyeṣemaḥ /",
    "K10bsu018_u:5349": " sa ca pañcaśikho madhureṇa svareṇa bhagavantamabhimukhaṃ staviṣyati,",
    "K10bsu018_u:5350": " tadā bhagavān dhyānasamādhibhyo vyutthāsyati” /",
    "K10bsu018_u:5351": " tataḥ śakraḥ pañcaśikhaṃ gandharvaputramadhīṣṭhavān /",
    "K10bsu018_u:5352": " atha pañcaśikho vīṇāṃ manojñena gītavāditena bhagavato 'nubhāvena pañcabhiḥ stavaśatairbhagavato varṇamabhāṣata /",
    "K10bsu018_u:5353": " yadā ca kulaputra pañcaśikha ārabdho bhagavato 'bhistavanāya tataḥ sa śākyamunirbhagavān",
    "K10bsu018_u:5354": " sughoṣavairocanaketuṃ nāma samādhiṃ samāpannastena samādhinā ye sahe lokadhātau maharddhikayakṣarākṣasā",
    "K10bsu018_u:5355": " vāsurā vā garuḍā vā kinnarā vā mahoragā vā gandharvā vā sarve kāmāvacarā devā sarve",
    "K10bsu018_u:5356": " rūpāvacarā devaputrāstatra sannipātā babhūvurye ca svarabhaktikāste svaraṃ śrutvā prasīdanti,",
    "K10bsu018_u:5357": " ye varṇayaśobhaktikāste bhagavato varṇaṃ (KpSū 398)",
    "K10bsu018_u:5358": " śrutvā tasya bhagavataḥ sakāśe tīvrapremaprasādagurugauravacitrīkārajātāḥ prasīdanti,",
    "K10bsu018_u:5359": " ye veṇuvādyabhaktikāste veṇuvādyaṃ śrutvā prasīdanti /",
    "K10bsu018_u:5360": " tataḥ śākyamunirbhagavāṃstataḥ samādhervyutthāya sālaguhāyā dvāraṃ darśāpayāmāsa /",
    "K10bsu018_u:5361": " śakraścopasaṃkrānto bhagavantaṃ pṛṣṭavān /",
    "K10bsu018_u:5362": " “bhagavaṃ kutropaviśāmaḥ?” /",
    "K10bsu018_u:5363": " sa śākyamunistathāgata uvāca - “niṣīdadhvaṃ yakṣā yāvattasthuḥ samāgatāḥ” /",
    "K10bsu018_u:5364": " tataḥ sālaguhā evaṃ vistīrṇā saṃsthitā yathā dvādaśagaṅgānadīvālikāsamā yakṣāstatra guhāyāṃ praviṣṭā,",
    "K10bsu018_u:5365": " niṣaṇṇāyāśca tasyāḥ parṣadaḥ sa śākyamunistathāgatastathārūpāṃ dharmadeśanāṃ kṛtavāṃ;",
    "K10bsu018_u:5366": " yathā ye tasmin parṣadi śrāvakayānikā niṣaṇṇāste śrāvakayānakathāṃ śṛṇvanti,",
    "K10bsu018_u:5367": " navanavatikoṭyastatra śrotāpattiphalaṃ prāptāḥ;",
    "K10bsu018_u:5368": " ye ca tatra parṣadi anuttarasamyaksaṃbuddhayānikāste śuddhāṃ mahāyānakathāṃ śṛṇvanti;",
    "K10bsu018_u:5369": " tatra ca pañcaśikhagandharvapūrvaṃgamā aṣṭādaśanayutā avaivartikāḥ saṃsthitā anuttarāyāṃ samyaksaṃbodhau;",
    "K10bsu018_u:5370": " yaiśca tatrānutpāditaṃ triṣu yāneṣu cittaṃ,",
    "K10bsu018_u:5371": " tatra kaścidanuttarāyāṃ samyaksaṃbodhau (KpSū 399)",
    "K10bsu018_u:5372": " cittamutpāditaṃ,",
    "K10bsu018_u:5373": " keścittatra pratyekabuddhayāne cittamutpāditaṃ,",
    "K10bsu018_u:5374": " kaścicchrāvakayāne cittamutpāditaṃ;",
    "K10bsu018_u:5375": " sa ca tatra kauśikaḥ śakro bhayātparimukto,",
    "K10bsu018_u:5376": " varṣasahasraṃ cāyurvivṛddhaṃ,",
    "K10bsu018_u:5377": " avaivartikaścānuttarāyāṃ samyaksaṃbodhau babhūva /",
    "K10bsu018_u:5378": " tadevaṃ vistīrṇāvakāśaḥ kulaputra sa śākyamunistathāgataḥ /",
    "K10bsu018_u:5379": " evaṃ vistīrṇaṃ cāsya tathāgatasya svaramaṇḍalaṃ /",
    "K10bsu018_u:5380": " na śakyaṃ kenacittasya tathāgatasya svaramaṇḍalasya paryantamudgṛhītuṃ vā gaṇāyituṃ vā /",
    "K10bsu018_u:5381": " vistīrṇaṃ tasya tathāgatasyopāyakauśalyaṃ sattvaparipākaśca:",
    "K10bsu018_u:5382": " na śakyaṃ tasya tathāgatasyopāyakauśalyaṃ paryantamudgṛhītuṃ /",
    "K10bsu018_u:5383": " vistīrṇakāyaśca kulaputra tathāgato;",
    "K10bsu018_u:5384": " na śākyaṃ kenacittasya mūrdhānamavalokayituṃ,",
    "K10bsu018_u:5385": " kāyasya vā paryantamadhigantuṃ /",
    "K10bsu018_u:5386": " yāvantaśca sattvā etarhi tatra sahe buddhakṣetre sannipatitā yadi te sattvāḥ śākyamunestathāgatasya",
    "K10bsu018_u:5387": " kukṣau praviśeyuste sarve tatra vicareyuste ca sattvāstasya tathāgatasyaikaromamukhe",
    "K10bsu018_u:5388": " praviśeyuḥ niṣkrameyuśca;",
    "K10bsu018_u:5389": " te ekaromamukhāttasya tathāgatasya na śaktāḥ paryantamudgṛhītuṃ ūnatvaṃ vā pūrṇatvaṃ vāntaśo (KpSū 400)",
    "K10bsu018_u:5390": " divyenāpi cakṣuṣā /",
    "K10bsu018_u:5391": " tadevaṃ vistīrṇakāyaḥ sa śākyamunistathāgataḥ /",
    "K10bsu018_u:5392": " punaraparaṃ kulaputra vistīrṇabuddhakṣetraḥ sa śākyamunistathāgato /",
    "K10bsu018_u:5393": " yāvantaśca daśasu dikṣu gaṅgānadīvālikasamā buddhakṣetrā evaṃ paripūrṇā bhaveyuḥ",
    "K10bsu018_u:5394": " sattvaistadyathāpi nāmaitarhi sahaṃ buddhakṣetraṃ sarve te sattvā etarhi sahe buddhakṣetre",
    "K10bsu018_u:5395": " viśeyuḥ sarve te tatra vicareyuḥ /",
    "K10bsu018_u:5396": " tatkasmāddhetos[? /",
    "K10bsu018_u:5397": " ] tathaiva tasya tathāgatasya pūrvaṃ prathamacittotpādenānuttarāyāṃ samyaksaṃbodhau praṇidhānaṃ babhūva /",
    "K10bsu018_u:5398": " tiṣṭhatu kulaputraikaṃ gaṅgānadīvālikāsamā lokadhātavaḥ,",
    "K10bsu018_u:5399": " sacetkulaputra yāvaddaśasu dikṣu sahasraṃ gaṅgānadīvālikāsamā buddhakṣetrā evaṃ vistīrṇāḥ",
    "K10bsu018_u:5400": " tadyathaitarhi sahabuddhakṣetraṃ paripūrṇaṃ sattvaiḥ te sarve etarhi sahe lokadhātau",
    "K10bsu018_u:5401": " praviśeyuste sarve tatra vicareyurevaṃrūpaṃ tasya tathāgatasya pūrvaṃ prathamacittotpāditānuttarajñānapratilābhāya",
    "K10bsu018_u:5402": " praṇidhānaṃ babhūva /",
    "K10bsu018_u:5403": " evaṃ vistīrṇabuddhakṣetraḥ sa kulaputra śākyamunistathāgataḥ /",
    "K10bsu018_u:5404": " ebhiścaturdharmairviśiṣṭataraḥ sa śākyamunistathāgato yathāvadgṛhṇīta (KpSū 401)",
    "K10bsu018_u:5405": " yūyaṃ kulaputrā imāṃ candrarocavimalāṃ puṣpāṃ,",
    "K10bsu018_u:5406": " gacchatha paścimāṃ diśaṃ yathā svayaṃ dṛṣṭvā sahaṃ buddhakṣetraṃ,",
    "K10bsu018_u:5407": " mama vacanena taṃ śākyamuniṃ tathāgataṃ ārogyakauśalyaṃ pṛcchata” /",
    "K10bsu018_u:5408": " sa ca vimalaguṇatejarājastathāgataścandrarocavimalāṃ puṣpāṃ gṛhītvā raharājasya bodhisattvasya",
    "K10bsu018_u:5409": " jyotiraśmeśca bodhisattvasya datvāha - “gacchata kulaputrau mamarddhibalādhānena sahāṃ lokadhātuṃ” /",
    "K10bsu018_u:5410": " tatra ca viṃśatiḥ prāṇisahasrāṇyāhur[ /",
    "K10bsu018_u:5411": " “]vayamapi bhadanta bhagavan gacchemaḥ tathāgatānubhāvena sahaṃ lokadhātuṃ tasya śākyamunestathāgatasya darśanāye vandanāya paryupāsanāya” /",
    "K10bsu018_u:5412": " vimalaguṇatejarājastathāgata āha - “gacchata kulaputrā yathābhiprāyāḥ” /",
    "K10bsu018_u:5413": " tau ca dvau bodhisattvau raharājaśca jyotiraśmiśca sārdhaṃ viṃśatibhirbodhisattvasahasraistasya",
    "K10bsu018_u:5414": " vimalaguṇatejarājasya tathāgatasya riddhibalena tataḥ saṃpuṣpitāyā lokadhātoḥ saṃprasthitā",
    "K10bsu018_u:5415": " ekacittakṣaṇenedaṃ sahaṃ buddhakṣetramanuprāptā gṛdhrakūṭe parvate pratyasthātaḥ /",
    "K10bsu018_u:5416": " te yena bhagavāṃ śākyamunistathāgatastenāñjaliṃ praṇamyāhuḥ /",
    "K10bsu018_u:5417": " “asti bhagavan (KpSū 402)",
    "K10bsu018_u:5418": " purastime digbhāge ekonanavatibuddhakṣetrasahasrāṇyatikramya tatra saṃpuṣpito nāma lokadhātuḥ,",
    "K10bsu018_u:5419": " tatra vimalaguṇatejarājo nāma tathāgataḥ /",
    "K10bsu018_u:5420": " sa ca punastathāgato bodhisattvagaṇaparivārastathāgatasya guṇavarṇakīrtayamāna evamāha - “śākyamunirnāma tathāgataḥ sahe buddhakṣetre tiṣṭhati yāpayati /",
    "K10bsu018_u:5421": " tena ca tathāgatena pūrvaṃ bodhisattvabhūtena bodhisattvacārikāṃ caramāṇenāhaṃ sarvaprathamamanuttarāyāṃ",
    "K10bsu018_u:5422": " samyaksaṃbodhau samādāpito niveśitaḥ pratiṣṭhāpitastasya ca vacanena mayānuttarāyāṃ",
    "K10bsu018_u:5423": " samyaksaṃbodhau cittamutpāditaṃ tena tathāgatenāhaṃ prathamaṃ dānapāramitāyāṃ niveśito,",
    "K10bsu018_u:5424": " yāvatpūrvoktaṃ /",
    "K10bsu018_u:5425": " evamebhiścaturbhirdharmairviśiṣṭataraḥ sa śākyamunistathāgato /",
    "K10bsu018_u:5426": " yathā teneme candrarocavimalā puṣpāḥ preṣitā ārogyakauśalyaṃ ca pṛcchati” /",
    "K10bsu018_u:5427": " evamabhiratyā buddhakṣetrādakṣobhyasya tathāgatasyāsanaṃ kaṃpati /",
    "K10bsu018_u:5428": " ye ca tatra bodhisattvāḥ sannipattitaste cāpi dṛṣṭvākṣobhyasya tathāgatasyāsanaṃ kaṃpitaṃ paripṛcchanti sma /",
    "K10bsu018_u:5429": " peyālaṃ yathā pūrvoktaṃ /",
    "K10bsu018_u:5430": " (KpSū 403) sarveṣāṃ evaṃ vaktavyaṃ /",
    "K10bsu018_u:5431": " tena ca samayenāprameyāsaṃkhyeyāḥ purimāyāṃ diśi tathāgatadūtā bodhisattvā imaṃ sahaṃ",
    "K10bsu018_u:5432": " buddhakṣetraṃ sahacandrarocavimalaiḥ puṣpaiḥ saṃprāptāḥ śākyamunestathāgatasya paripṛcchanāya",
    "K10bsu018_u:5433": " pūjanāya vandanāya paryupāsanāya dharmaśravaṇāya ca /",
    "K10bsu018_u:5434": " samanantaraparivāsito bhagavataḥ purimāyāṃ diśi buddhakṣetranāma parikīrtanaṃ buddhānāṃ bhagavatāṃ,",
    "K10bsu018_u:5435": " dakṣiṇāṃ diśaṃ punarbhagavānārabdhaḥ parikīrtayituṃ /",
    "K10bsu018_u:5436": " “paśyāmyahaṃ kulaputra dakṣiṇasyāṃ diśīto buddhakṣetrādekagaṅgānadīvālikāsamāni buddhakṣetrāṇyatikramya",
    "K10bsu018_u:5437": " tatra sarvaśokāpagato nāma lokadhātustatrāśokaśrīrnāma tathāgatastiṣṭhati dhriyati yāpayati /",
    "K10bsu018_u:5438": " mayā sa bhagavān sarvaprathamaṃ pūrvaṃ bodhisattvacārikāṃ caramāṇenānuttarāyāṃ samyaksaṃbodhau samādāpito,",
    "K10bsu018_u:5439": " yāvadyathā pūrvoktaṃ /",
    "K10bsu018_u:5440": " jaṃbūprabhe buddhakṣetre dharmeśvaravinardirnāma tathāgataḥ,",
    "K10bsu018_u:5441": " merupratiṣṭhite buddhakṣetre gatīśvarasālendro (KpSū 404)",
    "K10bsu018_u:5442": " nāma tathāgataḥ,",
    "K10bsu018_u:5443": " guṇendraniryūhe buddhakṣetre siṃhavijṛmbhitarājā nāma tathāgataḥ,",
    "K10bsu018_u:5444": " maṇimūlavyūhe buddhakṣetre nārāyaṇavijitagarbho nāma tathāgataḥ,",
    "K10bsu018_u:5445": " muktāprabhasaṃcaye buddhakṣetre ratnaguṇavijṛmbhitasaṃcayo nāma tathāgataḥ,",
    "K10bsu018_u:5446": " devasome buddhakṣetre jyotigarbho nāma tathāgataḥ,",
    "K10bsu018_u:5447": " candanamūle buddhakṣetre nakṣatravidhānakīrtirnāma tathāgataḥ,",
    "K10bsu018_u:5448": " viśiṣṭagandhe buddhakṣetre puṇyabalasālarājā nāma tathāgataḥ,",
    "K10bsu018_u:5449": " suvidite buddhakṣetre manojñaghoṣasvaravinardito nāma tathāgataḥ,",
    "K10bsu018_u:5450": " duraṇye buddhakṣetre sālajayabindurājā nāma tathāgataḥ,",
    "K10bsu018_u:5451": " nardaścoce buddhakṣetre tejeśvaraprabhāso nāma tathāgataḥ,",
    "K10bsu018_u:5452": " abhigarjite buddhakṣetre sumanojñasvaranirghoṣe nāma tathāgataḥ,",
    "K10bsu018_u:5453": " ratnavisabhe buddhakṣetre ratnatalanāgendro nāma tathāgataḥ,",
    "K10bsu018_u:5454": " palāmaratnavṛkṣaratne (KpSū 405)",
    "K10bsu018_u:5455": " buddhakṣetre dharmameghanirghoṣeśvarasaumyo nāma tathāgataḥ,",
    "K10bsu018_u:5456": " peyālaṃ yathā pūrvoktaṃ /",
    "K10bsu018_u:5457": " evamaprameyāsaṃkhyeyānāṃ buddhānāṃ bhagavatāṃ dakṣiṇasyāṃ diśyāsanāni kaṃpanti /",
    "K10bsu018_u:5458": " sarve te buddhā bhagantaḥ śākyamunestathāgatasya varṇaṃ yaśaḥ kīrtimudīrayanti /",
    "K10bsu018_u:5459": " yāvattena samayenāprameyāsaṃkhyeyā dakṣiṇasyāṃ diśi tathāgatadūtā bodhisattvāḥ sahacandrarocavimalaiḥ",
    "K10bsu018_u:5460": " puṣpairimaṃ sahaṃ buddhakṣetramanuprāptāḥ śākyamunestathāgatasya pṛcchanāya yāvaddharmaśravaṇāya” /",
    "K10bsu018_u:5461": " punaśca bhagavān āha - “paśyāmyahaṃ kulaputra paścimāyāṃ diśīto buddhakṣetrāt saptānavatibuddhakṣetranayutaśatasahasrāṇyatikramya",
    "K10bsu018_u:5462": " tatropaśāntamatirnāma buddhakṣetrastatra ratnagirirnāma tathāgataḥ tiṣṭhati dhriyati",
    "K10bsu018_u:5463": " yāpayati dharmaṃ ca deśayati /",
    "K10bsu018_u:5464": " mayā sa bhagavān pūrvaṃ bodhisattvabhūtena bodhisattvacaryāṃ caramāṇena sarvaprathamamanuttarāyāṃ samyaksaṃbodhau samādāpito, (KpSū 406)",
    "K10bsu018_u:5465": " yāvadyathā pūrvoktaṃ /",
    "K10bsu018_u:5466": " buddhakṣetrāṇāṃ peyālaṃ,",
    "K10bsu018_u:5467": " vararaśmikośo nāma tathāgataḥ,",
    "K10bsu018_u:5468": " svarajñakośo nāma tathāgataḥ,",
    "K10bsu018_u:5469": " haritālakīrtiḥ,",
    "K10bsu018_u:5470": " samantagarbhaḥ,",
    "K10bsu018_u:5471": " brahmakusumaḥ,",
    "K10bsu018_u:5472": " karadharavikramaḥ,",
    "K10bsu018_u:5473": " dharmaveśapradīpaḥ,",
    "K10bsu018_u:5474": " asamantaramerusvaravighuṣṭarājaḥ,",
    "K10bsu018_u:5475": " brahmendraghoṣaḥ,",
    "K10bsu018_u:5476": " yathā pūrvoktaṃ /",
    "K10bsu018_u:5477": " evamaprameyāsaṃkhyeyānāṃ paścimāyāṃ buddhānāṃ bhagavatāṃ yeṣāṃ śākyamuninā tathāgatena nāmāni parikīrtitāni teṣāmāsanāni kaṃpanti /",
    "K10bsu018_u:5478": " yāvattena samayenāprameyāsaṃkhyeyāḥ paścimāyāṃ diśi buddhadūtā bodhisattvāḥ sahacandrarocavimalaiḥ puṣpairimaṃ sahaṃ buddhakṣetramanuprāptā yāvanniṣaṇṇā dharmaśravaṇāya /",
    "K10bsu018_u:5479": " peyālaṃ, evamuttarā digvaktavyā,",
    "K10bsu018_u:5480": " evamuparimāyāmevamadhaḥ,",
    "K10bsu018_u:5481": " evaṃ pūrvadakṣiṇā,",
    "K10bsu018_u:5482": " evaṃ dakṣiṇapaścimā,",
    "K10bsu018_u:5483": " evaṃ paścimottarā,",
    "K10bsu018_u:5484": " evamuttarapūrvā” /",
    "K10bsu018_u:5485": " punaḥ śākyamunirbhagavānāha - “paśyāmyahaṃ kulaputrottarapūrvāyāṃ diśīto buddhakṣetrādaṣṭānavatibuddhakṣetrakoṭīnayutaśatasahasrāṇyatikramya (KpSū 407)",
    "K10bsu018_u:5486": " tatra vijayaṃ nāma buddhakṣetraṃ,",
    "K10bsu018_u:5487": " vigatasaṃtāpobhavavaiśravaṇasālarājo nāma tathāgataḥ /",
    "K10bsu018_u:5488": " mayā sa tathāgataḥ pūrvaṃ bodhisattvabhūtena bodhisattvacaryāṃ caramāṇena sarvaprathamamanuttarāyāṃ samyaksaṃbodhau samādāpito,",
    "K10bsu018_u:5489": " yāvatṣaṭsu pāramitāsu;",
    "K10bsu018_u:5490": " yāvanmayā sarvaprathamaṃ tiṣṭhatāṃ yāpayatāṃ buddhānāṃ bhagavatāṃ sakāśamupanīto,",
    "K10bsu018_u:5491": " yatra tena vyākaraṇaṃ pratilabdhamanuttarāyāṃ samyaksaṃbodhau;",
    "K10bsu018_u:5492": " yadā nāma parikīrtitaṃ tadāsanaṃ kaṃpitāṃ;",
    "K10bsu018_u:5493": " yāvaccaturaśītisattvānāṃ varṇabhaktisaṃsthānarūpavyāhārasahasrāṇi tathā śākyamuniṃ tathāgataṃ paśyanti dharmaṃ ca śṛṇvanti /",
    "K10bsu018_u:5494": " tatra ca parṣadi dvau bodhisattvau,",
    "K10bsu018_u:5495": " ekaḥ vigopaśikharo nāma dvitīyaḥ saṃrocanabuddho nāma;",
    "K10bsu018_u:5496": " sa ca vigatasaṃtāpodbhavavaiśravaṇasālarājo nāma tathāgatastau dvau bodhisattvavāmantrayitvaivamāha - “gacchata yūyaṃ kulaputrau sahe buddhakṣetre,",
    "K10bsu018_u:5497": " madvacanācchākyamunestathāgatasyārogyakaśalyaṃ (KpSū 408)",
    "K10bsu018_u:5498": " sukhasparśavihāratāṃ paripṛcchata” /",
    "K10bsu018_u:5499": " tāvāhatuḥ /",
    "K10bsu018_u:5500": " “sarvāvantaṃ bhadanta bhagavannāvāṃ sahaṃ buddhakṣetraṃ sakṣitigaganaṃ samanupaśyāmaḥ /",
    "K10bsu018_u:5501": " na ca tatraikasattvasyāpyavakāśo 'sti kṣitau vā gagane vā yatrāvāṃ pratiṣṭhevahi” /",
    "K10bsu018_u:5502": " sa ca tathāgata āha - “mā kulaputraivaṃ vadata,",
    "K10bsu018_u:5503": " “nāsti sahe buddhakṣetre 'vakāśaḥ” /",
    "K10bsu018_u:5504": " tatkasmāddhetor[? /",
    "K10bsu018_u:5505": " ]vistīrṇāvakāśaḥ kulaputrau sa śākyamunistathāgato 'cintyairbuddhaguṇaiḥ,",
    "K10bsu018_u:5506": " pūrvapraṇidhānena vistīrṇā tasya tathāgatasya kṛpāśāsanāvatārapraveśā,",
    "K10bsu018_u:5507": " triśaraṇagamanaṃ,",
    "K10bsu018_u:5508": " tribhiryānairdharmaṃ deśayati,",
    "K10bsu018_u:5509": " trividhaṃ śikṣāsaṃvaraṃ deśayati,",
    "K10bsu018_u:5510": " trīṇi vimokṣadvārāṇi prakāśayati,",
    "K10bsu018_u:5511": " tribhyaścāpāyebhyaḥ sattvānuddharati,",
    "K10bsu018_u:5512": " triṣu ca śivapatheṣu sattvān pratiṣṭhāpayati /",
    "K10bsu018_u:5513": " ekasmin samaye kulaputra sa śākyamunistathāgato 'cirābhisaṃbuddho vaineyasattvāvekṣayā viṣamaśailendraparvatamadhye indrākṣasya yakṣasya bhavane sālaguhāyāṃ viharati sma,",
    "K10bsu018_u:5514": " saptāhamekaparyaṅkenātināmayati sma,",
    "K10bsu018_u:5515": " vimuktiprītisukhasaṃvedī /",
    "K10bsu018_u:5516": " sarvāvatī ca sā sālaguhā (KpSū 409)",
    "K10bsu018_u:5517": " sphuṭā tathāgatakāyena,",
    "K10bsu018_u:5518": " nāsti tatrāvakāśo 'ntaśaścaturaṅgulapramāṇaṃ yanna tathāgatakāyena sphuṭaṃ /",
    "K10bsu018_u:5519": " tasya ca saptāhasyātyayena daśabhyo digbhyaḥ dvādaśanayutā bodhisattvānāṃ mahāsattvānāṃ sahe lokadhātau saṃprāptāstasya śākyamunestathāgatasya vandanāya /",
    "K10bsu018_u:5520": " yāvadimaiścaturbhirdharmairviśiṣṭataraḥ sa śākyamunistathāgato yathānye tathāgatā /",
    "K10bsu018_u:5521": " gṛhṇīdhvaṃ yūyaṃ kulaputrā imāṃ candrarocavimalāṃ puṣpāṃ;",
    "K10bsu018_u:5522": " gṛhītvā gacchata dakṣiṇapaścimāṃ diśaṃ,",
    "K10bsu018_u:5523": " yathā svayaṃ dṛṣṭvā taṃ sahaṃ buddhakṣetraṃ;",
    "K10bsu018_u:5524": " mama vacanāttasya śākyamunestathāgatasyārogyakauśalyaṃ pṛcchata” /",
    "K10bsu018_u:5525": " sa ca vigatasaṃtāpodbhavavaiśravaṇasālarājastathāgataḥ candrarocavimalān puṣpāṃ gṛhītvā vigopaśikharasya bodhisattvasya dadāti saṃrocanabuddhasya ca bodhisattvasya mahāsattvasya,",
    "K10bsu018_u:5526": " evaṃ cāha - “gacchata kulaputrau mamarddhibalādhānena sahaṃ buddhakṣetraṃ” /",
    "K10bsu018_u:5527": " tatra viṃśatiprāṇasahasrāṇyāhuḥ /",
    "K10bsu018_u:5528": " (KpSū 410) “vayamapi bhagavan gamiṣyāmastathāgatasyānubhāvena sahaṃ buddhakṣetraṃ śākyamuniṃ tathāgataṃ darśanāya vandanāya paryupāsanāya” /",
    "K10bsu018_u:5529": " tathāgata āha - “gacchata kulaputrā yathābhiprāyāḥ” /",
    "K10bsu018_u:5530": " tatastau dvau bodhisattvau sārdhaṃ viṃśatibhirbodhisattvasahasraistasya tathāgatasya riddhyanubhāvena tato virajādbuddhakṣetrātsaṃprasthitāḥ,",
    "K10bsu018_u:5531": " ekakṣaṇeneha buddhakṣetre 'nuprāptā gṛdhrakūṭe parvate pratyasthuḥ /",
    "K10bsu018_u:5532": " ekāntasthitāśca yena śākyamunistathāgatastenāñjaliṃ praṇamyāhuḥ /",
    "K10bsu018_u:5533": " “asti bhadanta bhagavannuttarapūrvāyāṃ diśi,",
    "K10bsu018_u:5534": " yathā pūrvoktaṃ /",
    "K10bsu018_u:5535": " tena tathāgateneme candrarocavimalāḥ puṣpāḥ preṣitā,",
    "K10bsu018_u:5536": " bhagavataścārogyakauśalyaṃ pṛcchati” /",
    "K10bsu018_u:5537": " evaṃ mārabhavanavidhvaṃsanasya tathāgatasyāsanaṃ kaṃpitaṃ /",
    "K10bsu018_u:5538": " ye ca tatra bodhisattvāḥ sannipatitāste cāpi dṛṣṭvā taṃ mārabhavanavidhvaṃsanaṃ tathāgatasyāsanaṃ kaṃpitaṃ tathāgataṃ paripṛcchanti,",
    "K10bsu018_u:5539": " yāvadyathā pūrvoktaṃ /",
    "K10bsu018_u:5540": " evaṃ sālendrarājā vikramaraśmiḥ padmottaraḥ (KpSū 411)",
    "K10bsu018_u:5541": " candano merurājaḥ sāgaraḥ sārajyotirjñānavikramastathāgataḥ /",
    "K10bsu018_u:5542": " yāvattena ca samayenāprameyāsaṃkhyeyā uttarapurimāyāṃ diśi tathāgatāste bodhisattvāḥ",
    "K10bsu018_u:5543": " sahacandrarocavimalapuṣpairiha sahe buddhakṣetre saṃprāptāḥ śākyamunestathāgatasya",
    "K10bsu018_u:5544": " pṛcchanāya pūjanāya vandanāya dharmaśravaṇāya //",
    "K10bsu018_u:5545": " tāvadeva śākyamunistathāgata ṛddhyanubhāvena sarveṣāṃ sattvānāṃ ye sahe buddhakṣetre sannipatitāsteṣāṃ ekaikasya sattvasya yojanapramāṇamātramātmabhāvaḥ",
    "K10bsu018_u:5546": " sarvāvantaṃ ca sahaṃ buddhakṣetraṃ evaṃrūpaiḥ sattvaiḥ sphuṭaṃ,",
    "K10bsu018_u:5547": " na kaścidbuddhakṣetre kṣitau vā gagane vāvakāśo yaḥ sattvairasphuṭo 'ntaśo 'ñjanaśalākāpradeśamātramapi yaḥ sattvebhyo na sphuṭo 'bhūt /",
    "K10bsu018_u:5548": " sarve ca te sattvāḥ śūnyamākāśaṃ paśyanti,",
    "K10bsu018_u:5549": " na ca parasparaṃ paśyanti;",
    "K10bsu018_u:5550": " na caiṣāṃ parvatasumerucakravāḍamahācakravāḍaparvatāścakṣuṣa ābhāsamāgacchanti,",
    "K10bsu018_u:5551": " na lokāntarikā (KpSū 412)",
    "K10bsu018_u:5552": " divyā vimānā ūrddhaṃ yāvadadho kāñcanacakraṃ tatorddhaṃ pṛthivī cakṣuṣo nābhāsamāgacchanti,",
    "K10bsu018_u:5553": " sthāpayitvā tathāgataṃ śākyamuniṃ /",
    "K10bsu018_u:5554": " te tathāgataṃ paśyanti /",
    "K10bsu018_u:5555": " tatra ca bhagavān ākāśasphuraṇaṃ dharmāvacchedapraśrabdhisamādhiṃ samāpanno /",
    "K10bsu018_u:5556": " yataste candrarocavimalāḥ puṣpāḥ sarvaromamukhesu bhagavataḥ praviśanti /",
    "K10bsu018_u:5557": " sarve ca te sattvāḥ paśyanti sahe lokadhātāvantargatā vigatāḥ sarvasattvānāṃ cittacaitasikeṣu manasikārarūpasaṃdarśanatāḥ,",
    "K10bsu018_u:5558": " te caiva bhagavato romamukhe nirīkṣante sma /",
    "K10bsu018_u:5559": " tatra codyānamadrākṣuḥ,",
    "K10bsu018_u:5560": " nānāratnavṛkṣaṃ nānāpatraṃ nānāpuṣpaṃ nānāphalākīrṇāṃ nānāvastraṃ nānācchatradhvajapatākākeyūramuktikāhārālaṅkṛtāṃstāṃ vṛkṣāṃ paśyanti,",
    "K10bsu018_u:5561": " tadyathāpi nāma sukhāvatyāṃ lokadhātāvudyānāṃ /",
    "K10bsu018_u:5562": " sarveṣāṃ ca teṣāṃ sattvānāmetadabhavat /",
    "K10bsu018_u:5563": " “gacchāmo vayametadudyānaṃ darśanāya” /",
    "K10bsu018_u:5564": " sarve ca te sattvā ye (KpSū 413)",
    "K10bsu018_u:5565": " sahe lokadhātāvantargatāḥ,",
    "K10bsu018_u:5566": " sthāpayitvā nairayikāṃ yāmalaukikāṃ tairyagyonikāṃ ārūpyāvacarāṃ,",
    "K10bsu018_u:5567": " sarve pariśiṣṭāḥ sattvāstasya tathāgatasya romamukhebhyastathāgataśarīre praviṣṭāḥ /",
    "K10bsu018_u:5568": " atha bhagavāṃstāmṛddhiṃ pratiprasrambhayitvā vyutthitaḥ /",
    "K10bsu018_u:5569": " tataste sattvā anyonyaṃ dṛṣṭvāhuḥ /",
    "K10bsu018_u:5570": " “kutra śākyamunistathāgataḥ? /",
    "K10bsu018_u:5571": " maitreyo bodhisattva āha - “saṃprajānaṃ tataḥ sattvāḥ samanvāharata sarve vayaṃ tathāgatasya kukṣau sannipatitāḥ” /",
    "K10bsu018_u:5572": " tataste sattvāḥ sāntarabāhiraṃ tathāgatakāyaṃ dṛṣṭvā svayaṃ pratyakṣībhūtā “yathā vayaṃ tathāgatasya kukṣāvantargatāḥ sannipatitāśca“,",
    "K10bsu018_u:5573": " teṣāmetadabhavat /",
    "K10bsu018_u:5574": " “kuto vayaṃ tathāgatasya kukṣau praviṣṭāḥ,",
    "K10bsu018_u:5575": " kenāsmin praveśitāḥ?” /",
    "K10bsu018_u:5576": " tato maitreyaḥ sarvāvatī parṣadaṃ svareṇa vijñapayannuvāca - “śṛṇvantu bhavantastathāgatasyaivamṛddhivikurvaṇaprātihāryaṃ",
    "K10bsu018_u:5577": " yadasmākaṃ hitakaraḥ śāstā dharmaṃ deśayati tadyuṣmābhiḥ sarvacetasā samanvāhartavyāḥ” /",
    "K10bsu018_u:5578": " tataḥ sarvāvatī parṣatprāñjalībhūtāḥ /",
    "K10bsu018_u:5579": " (KpSū 4144)",
    "K10bsu018_u:5580": " bhagavāṃśca sarvasukhacaryādharmaṃ deśayati sma /",
    "K10bsu018_u:5581": " tatra katarā sarvasukhacaryā? /",
    "K10bsu018_u:5582": " yaduta saṃsārapaṅkāduttāraṇaṃ āryāṣṭāṅgamārge 'vatāraṇaṃ sarvajñatā svayaṃbhūjñānaparipūrṇatā /",
    "K10bsu018_u:5583": " tatra daśaprakārā dhyānaniveśacittotpādapariṇāmanatā,",
    "K10bsu018_u:5584": " yaduta sarvasattvebhyo mahākaruṇācittādhiṣṭhānaṃ,",
    "K10bsu018_u:5585": " hitavastusaṃjananatā,",
    "K10bsu018_u:5586": " atīrṇasattvottāraṇatayā mahānāvasamudānanatā,",
    "K10bsu018_u:5587": " amuktamocanatāsannāhaṃ asantaviparyāsaparimocanatayā,",
    "K10bsu018_u:5588": " mahāsiṃhanādānutrāsanasannāha nairātmyadharmapratyavekṣaṇatayā,",
    "K10bsu018_u:5589": " sarvalokadhātugamanasannāha māyāsvapnapratibhāsopamasarvadharmāvabudhyanatayā,",
    "K10bsu018_u:5590": " sarvalokadhātvavabhāsanālaṅkaraṇasannāhaḥ śīlaskandhādhiṣṭhānapariśuddhyā,",
    "K10bsu018_u:5591": " daśatathāgatabalapariniṣpādanasannāhaḥ sarvapāramitāparipūryā,",
    "K10bsu018_u:5592": " caturvaiśāradyapratilābhasannāhaṃ yathāvāditathākāritayā,",
    "K10bsu018_u:5593": " yāvadaṣṭādaśāveṇikabuddhadharmaniravaśeṣapratilābhasannāhaṃ,",
    "K10bsu018_u:5594": " bodhisattvānāṃ yathāśrutadharmapratipattiraprapañcanatā ceyaṃ daśaprakārā niveśadharmamukhacaryā /",
    "K10bsu018_u:5595": " alakṣaṇāmukhaparijñāgaticaryāyā sarvadharmanairātmyamanasikāracittānutpādānirodhāsamayam (KpSū 415)",
    "K10bsu018_u:5596": " avaivartikabhūmiryatra saṃvartavivartānucchedamaśāśvatamavikṣiptaṃ /",
    "K10bsu018_u:5597": " imasya khalu punardharmaparyāyasya bhāṣyamāṇasyāśītikoṭīgaṅgānadīvālikāsamāḥ sattvāstathāgatasya kukṣigatā avaivartikā abhūvannanuttarāyāṃ samyaksaṃbodhau;",
    "K10bsu018_u:5598": " gaṇanātikrāntāśca tatra bodhisattvā mahāsattvā ye nānāvidhadhāraṇīkṣāntipratilabdhā abhūn /",
    "K10bsu018_u:5599": " sarve ca punastathāgataśarīrādromamukhebhyo niṣkrāntā āścaryaprāptā,",
    "K10bsu018_u:5600": " bhagavataḥ pādau śirasā vanditvā,",
    "K10bsu018_u:5601": " daśadiśaḥ prakāntāḥ,",
    "K10bsu018_u:5602": " svakasvakeṣu buddhakṣetreṣu gatāstathāgatasya svaramaṇḍalakāyapramāṇajñapanārthaṃ /",
    "K10bsu018_u:5603": " tatra ye bodhisattvāḥ purimāṃ diśaṃ gacchanti aprameyāsaṃkhyeyāḥ,",
    "K10bsu018_u:5604": " purimāyāṃ diśi yadbuddhakṣetrānatikrāmanti na ca śākyamunestathāgatasya svaramaṇḍalaṃ pratihanyate,",
    "K10bsu018_u:5605": " evaṃ ca tatra svaraṃ śṛṇvanti vicitrapadārthavyañjanāḥ,",
    "K10bsu018_u:5606": " tadyathā śākyamunestathāgatasya purato niṣaṇṇairdharmaḥ śrutaḥ,",
    "K10bsu018_u:5607": " evamevāsya dharmaṃ śṛṇvanti /",
    "K10bsu018_u:5608": " (KpSū 416) api ca tatrāpi śākyamunestathāgatasya kāyasyonatvaṃ vā pūrṇatvaṃ vā na prajñāyate,",
    "K10bsu018_u:5609": " śākyamunestathāgatasya kāyaḥ sphuṭo dṛśyate bodhisattvaiḥ śrāvakaiścāprameyāsaṃkhyeyā",
    "K10bsu018_u:5610": " bodhisattvāḥ śrāvakāścaikaromamukhe śākyamunestathāgatasya praviśanto niṣkrāmantaśca saṃdṛśyante /",
    "K10bsu018_u:5611": " evaṃ dvitīye romamukhe,",
    "K10bsu018_u:5612": " yāvatsarvaromamukhebhyaḥ praviśanto niṣkrāmantaśca saṃdṛśyante,",
    "K10bsu018_u:5613": " yāvaccaivaṃ daśasu dikṣu vaktavyaṃ /",
    "K10bsu018_u:5614": " sarvāvatī ca sā parṣā yāvadbhagavataḥ kāyāntargatāḥ sā bhagavataḥ kāyaromamukhebhyo",
    "K10bsu018_u:5615": " niṣkramya bhagavataḥ pādau śirasā vanditvā bhagavantaṃ triṣpradakṣiṇī kṛtvā bhagavato",
    "K10bsu018_u:5616": " 'bhimukhaṃ pratyavasthādbhagavantameva vicitrārthapadavyañjanarutavyāhāraiḥ stavamānāḥ /",
    "K10bsu018_u:5617": " atha tāvaccaiva kāmāvacarā rūpāvacarāśca devaputrā vicitrāṃ ca gandhamālyavilepanavṛṣṭiṃ pravarṣitā,",
    "K10bsu018_u:5618": " divyāni ca tūryāṇi pravāditavanto,",
    "K10bsu018_u:5619": " divyāni ca chatradhvajapatākāvastraduṣyābharaṇāni bhagavataḥ pūjāyodyuktāḥ //",
    "K10bsu018_u:5620": " tatra vaiśāradyasamuddhāraṇirnāma bodhisattvo yena bhagavāṃstenāñjaliṃ praṇamya bhagavantametadavocat - (KpSū 417)",
    "K10bsu018_u:5621": " “kiṃ nāmāyaṃ bhadanta bhagavan mahāvyākaraṇaṃ sūtrāntaḥ?” /",
    "K10bsu018_u:5622": " bhagavān āha - “sarvajñatākāradhāraṇīmukhapraveśo nāma,",
    "K10bsu018_u:5623": " bahubuddhakaṃ nāma,",
    "K10bsu018_u:5624": " bahusannipātaṃ nāma,",
    "K10bsu018_u:5625": " bodhisattvavyākaraṇaṃ nāma,",
    "K10bsu018_u:5626": " vaiśāradyamārgottāraṇaṃ nāma,",
    "K10bsu018_u:5627": " samādhānakalpāvataraṇo nāma,",
    "K10bsu018_u:5628": " buddhakṣetrasandarśano nāma,",
    "K10bsu018_u:5629": " sāgaropamo nāma,",
    "K10bsu018_u:5630": " gaṇanātikrānto nāma,",
    "K10bsu018_u:5631": " karuṇāpūṇḍarīko nāma” /",
    "K10bsu018_u:5632": " punarapyāha - “kiyantaṃ bhadanta bhagavan kulaputro vā kuladuhitā vā puṇyaskandhaṃ prasaviṣyati,",
    "K10bsu018_u:5633": " ya imaṃ dharmaparyāyaṃ śroṣyati udgṛhīṣyati dhārayiṣyati vācayiṣyati pareṣāṃ ca vistareṇa saṃprakāśayiṣyati likhiṣyati likhāpayiṣyati antaśa ekagāthāmapi?” /",
    "K10bsu018_u:5634": " āha - “pūrvaṃ ca mayoktamiha puṇyaskandhaṃ;",
    "K10bsu018_u:5635": " saṃkṣepeṇedānīṃ kathayisyāmi /",
    "K10bsu018_u:5636": " yaḥ kaścidimaṃ dharmaparyāyaṃ śroṣyati udgṛhīṣyati dhārayiṣyati vācayiṣyati parebhyaśca vistareṇa saṃprakāśayiṣyati antaśa ekagāthāmapi,",
    "K10bsu018_u:5637": " yaśca punaḥ paścimāyāṃ pañcāśatyāmantaśo likhitvā dhārayiṣyati,",
    "K10bsu018_u:5638": " sa bahutaraṃ puṇyaskandhaṃ prasaviṣyati,",
    "K10bsu018_u:5639": " na tvevaṃ ṣoḍaśamahākalpān ṣaṭpāramitācaramāṇasya bodhisattvasya puṇyaskandhaḥ /",
    "K10bsu018_u:5640": " (KpSū 418) tatkasmāddhetoḥ? /",
    "K10bsu018_u:5641": " sadevakasya lokasya samārakasya sabrahmakasya saśravaṇabrāhmaṇikāyāḥ prajāyāḥ sayakṣanāgagandharvakumbhāṇḍapretapiśācakinnarāsurāṇāṃ duṣṭacittānāṃ",
    "K10bsu018_u:5642": " sarvarogāṇāṃ praśamanaḥ,",
    "K10bsu018_u:5643": " sarvakalikalahavigrahavivādavyupaśamanaḥ,",
    "K10bsu018_u:5644": " sarvavātākālamaraṇarogapraśamanaḥ,",
    "K10bsu018_u:5645": " sarvadurbhikṣapraśamanakaraḥ,",
    "K10bsu018_u:5646": " kṣemakaraṇīyaḥ,",
    "K10bsu018_u:5647": " subhikṣakaraḥ,",
    "K10bsu018_u:5648": " ārogyasāmagrīkaraḥ,",
    "K10bsu018_u:5649": " bhītānāmabhayasukhakaraḥ,",
    "K10bsu018_u:5650": " kleśavyupaśamanakaraḥ,",
    "K10bsu018_u:5651": " kuśalamūlavivṛddhikaraḥ,",
    "K10bsu018_u:5652": " apāyaduḥkhapramocanakarastribhiryānairmārgasandarśanakaraḥ,",
    "K10bsu018_u:5653": " samādhidhāraṇīkṣāntipratilābhakaraḥ,",
    "K10bsu018_u:5654": " sarvasattvānāmupajīvakaro,",
    "K10bsu018_u:5655": " vajrāsananiṣīdanakaraḥ,",
    "K10bsu018_u:5656": " caturmāradharṣaṇakaro,",
    "K10bsu018_u:5657": " bodhipakṣābhisaṃbudhyanakaro,",
    "K10bsu018_u:5658": " dharmacakrapravartanakaraḥ,",
    "K10bsu018_u:5659": " āryasaptadhanavirahitānāṃ sattvānāṃ bodhipakṣasamṛddhikaraḥ,",
    "K10bsu018_u:5660": " bahuparivāraḥ;",
    "K10bsu018_u:5661": " abhayapuranagarapraveśakaraṇārthaṃ mayā dharmaparyāyo bhāṣitaḥ” /",
    "K10bsu018_u:5662": " “kasya haste imaṃ dharmaparyāyaṃ parindāmi? /",
    "K10bsu018_u:5663": " ko mamemaṃ dharmaparyāyaṃ paścimāyāṃ pañcāśatyāṃ rakṣiṣyati,",
    "K10bsu018_u:5664": " adharmabhūmiṣṭhānāṃ sattvānāṃ bhinnaśīlānāṃ ca bhikṣūṇāṃ (KpSū 419)",
    "K10bsu018_u:5665": " karṇapuṭe prakāśayiṣyati,",
    "K10bsu018_u:5666": " adharmarāgaraktānāṃ viṣamalobhābhibhūtānāṃ mithyādharmaparicitānāṃ aparipakvacittāṃ saṃvejayiṣyati?” /",
    "K10bsu018_u:5667": " sarvāvatī ca sā parṣā bhagavataścetasā cittamājñāya;",
    "K10bsu018_u:5668": " tatra parṣadi merupuṇyo nāma yakṣariṣirniṣaṇṇaḥ /",
    "K10bsu018_u:5669": " atha maitreyo bodhisattvo mahāsattvastaṃ merupuṇyaṃ yakṣariṣiṃ gṛhītvā bhagavataḥ sakāśamupanītavān /",
    "K10bsu018_u:5670": " bhagavān āha - “udgṛhṇa tvaṃ maharṣa imaṃ dharmaparyāyaṃ,",
    "K10bsu018_u:5671": " yāvatpaścimāyāṃ pañcāśatyāṃ deśāntaragatānāmavaivartikānāṃ bodhisattvānāṃ karṇapuṭeṣu prakāśasva /",
    "K10bsu018_u:5672": " adya cāvaivartikacittaṃ saṃjanayasvā “hai“vaṃ\u0002 bhadanta bhagavaṃścaturaśītimahākalpā",
    "K10bsu018_u:5673": " atikrāmantā yanmayā bhadanta bhagavan pūrvaṃ praṇidhānena yakṣariṣitvālabdhyānuttarāyāṃ",
    "K10bsu018_u:5674": " samyaksaṃbodhau bodhicārikāṃ caramāṇo gaṇanātikrāntāḥ sattvā mayā caturṣu brāhmavihāreṣu pratiṣṭhāpitāḥ,",
    "K10bsu018_u:5675": " avaivartikabhūmau ca pratiṣṭhāpitāḥ /",
    "K10bsu018_u:5676": " (KpSū 420) ahaṃ ca sattvānāṃ svayameva paripācayāmi yāvatpaścimāyāṃ pañcāśatyāṃ ya imaṃ dharmaparyāyaṃ udgṛhīṣyati,",
    "K10bsu018_u:5677": " yāvadya itaścatuṣpadikāmapi gāthāṃ dhārayiṣyati” //",
    "K10bsu018_u:5678": " idamavocadbhagavān āttamanāḥ sarvāvatī parṣat sadevamānuṣāsuragandharvaśca loko bhagavato bhāṣitamabhyanandanniti //",
    "K10bsu018_u:5679": " iti śrīkaruṇāpuṇḍarīkaṃ nāma mahāyānasūtraṃ samāptaṃ //",
    "K10bsu018_u:5680": " śubham astu //",
    "K10bsu018_u:5681": " ye dharmā hetuprabhavā hetu teṣāṃ tathāgataḥ /",
    "K10bsu018_u:5682": " hevadatteṣāṃ ca yo nirodha evaṃ vādi mahāśramaṇaṃ //",
    "K10bsu018_u:5683": " śubhamastu sarvadāt //",
    "K10bsu018_u:5684": " śubhaṃ // śubhaṃ // śubhaṃ //"
}