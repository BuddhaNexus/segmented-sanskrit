{
    "T07vabhdiku:0": " yo duḥkhahetuvyupaśāntimārgaṃ pradarśayāmāsa narāmarebhyaḥ /",
    "T07vabhdiku:1": " taṃ satpathajñaṃ praṇipatya buddhaṃ śāstraṃ kariṣyāmyabhidharmadīpam // Abhidh-d_1 //",
    "T07vabhdiku:2": " sattvādyananyathābhāve vyaktābhāvaḥ prasajyate /",
    "T07vabhdiku:3": " tadvikārādvikāritvaṃ prakṛtestadabhedataḥ // Abhidh-d_2 //",
    "T07vabhdiku:4": " na karma svakatotsargāt jñavyaktātmakatā malāḥ /",
    "T07vabhdiku:5": " prākpakṣe muktyabhāvaśca dvitīye 'nye 'pyupaplavāḥ // Abhidh-d_3 //",
    "T07vabhdiku:6": " rūpaskandho hi netrādyā daśāyatanadhātavaḥ /",
    "T07vabhdiku:7": " dharmasaṃjñe trayaskandhāḥ sāvijñaptirdhruvatrayāḥ // Abhidh-d_4 //",
    "T07vabhdiku:8": " manaḥsaṃjñakamanyo 'pi saptavijñānadhātavaḥ /",
    "T07vabhdiku:9": " āyadvāraṃ hyāyatanaṃ dhāturgotraṃ nirucyate // Abhidh-d_5 //",
    "T07vabhdiku:10": " yogarūpyānukūlyāderdvādaśāyatanīṃ muniḥ /",
    "T07vabhdiku:11": " buddhyādyekatvadhīhānyai dhātūṃścāṣṭādaśoktavān // Abhidh-d_6 //",
    "T07vabhdiku:12": " ṣaṇṇāmanyo nyatantratvātkāraṇaṃ yaddhi tanmanaḥ /",
    "T07vabhdiku:13": " rūpyarūpāśrayāstitvātpañcānāṃ rūpyudāhṛtaḥ // Abhidh-d_7 //",
    "T07vabhdiku:14": " skandhāyatanadhātūnāṃ svātmanā saṃgrahaḥ smṛtaḥ /",
    "T07vabhdiku:15": " svātmanā nityamaviyogāt samatvaṃ cittacaitasām // Abhidh-d_8 //",
    "T07vabhdiku:16": " tadākhyā ye 'nyasūtroktāsteṣāmeṣveva saṃgraham /",
    "T07vabhdiku:17": " brūyācchāstranayābhijño buddhyāpekṣya svalakṣaṇam // Abhidh-d_9 //",
    "T07vabhdiku:18": " anyonyasaṃgraho jñeyaḥ skandhādīnāṃ yathāyatham /",
    "T07vabhdiku:19": " nādhvasvapatanādibhyo nityānāṃ skandhasaṃgrahaḥ // Abhidh-d_10 //",
    "T07vabhdiku:20": " dharmaskandhasahastrāṇāmaśīterapi saṃgrahaḥ /",
    "T07vabhdiku:21": " jñeyo 'vataraṇeṣveva taiḥ sanmārgāvatāraṇāt // Abhidh-d_11 //",
    "T07vabhdiku:22": " dharmaskandhapramāṇaṃ tu satyāderekaśaḥ kathā /",
    "T07vabhdiku:23": " tatsatattvaṃ tu keṣāñcidvāṅnāmāpīṣyate paraiḥ // Abhidh-d_12 //",
    "T07vabhdiku:24": " sattvaprajñaptyupādānaṃ maulaṃ ṣaḍdhātavo matāḥ /",
    "T07vabhdiku:25": " proktāstadbhedato yasmādasmimāno nivartate // Abhidh-d_13 //",
    "T07vabhdiku:26": " kliṣṭameva hi vijñānaṃ draṣṭavyaṃ janmani śrayāt /",
    "T07vabhdiku:27": " khadhātuḥ pṛthagākāśādrūpāyatanasaṃgrahāt // Abhidh-d_14 //",
    "T07vabhdiku:28": " nabhaḥ khalu nabho dhātorāsanno hetureṣa tu /",
    "T07vabhdiku:29": " bhūtānāṃ tāni tajjasya rūpasyaitattu cetasaḥ // Abhidh-d_15 //",
    "T07vabhdiku:30": " pratyakṣavṛttiryattatprāgaprāptagrāhyato 'pi yat /",
    "T07vabhdiku:31": " tato 'pi yaddavīyo 'rthaṃ paṭiṣṭhamitarādapi // Abhidh-d_16 //",
    "T07vabhdiku:32": " sanidarśana ādyārthaḥ mūrtāḥ sapratighā daśa /",
    "T07vabhdiku:33": " anyatra rūpaśabdābhyāṃ ta evāvyākṛtā matāḥ // Abhidh-d_17 //",
    "T07vabhdiku:34": " śeṣāstridhā iha sarve 'pi rūpadhātau caturdaśa /",
    "T07vabhdiku:35": " rasagandhau savijñānau dhātū hitvā trayontimāḥ // Abhidh-d_18 //",
    "T07vabhdiku:36": " sāsravānāstravā antyāstrayaḥ śeṣāstu sāsravāḥ /",
    "T07vabhdiku:37": " sālambaprathamāḥ pañca sopacārāstrayastridhā // Abhidh-d_19 //",
    "T07vabhdiku:38": " nirvikalpaguṇasvārthāḥ asmārādanirūpaṇāt /",
    "T07vabhdiku:39": " manobhaumī smṛtiḥ pūrvo dvitīyo dhīrnirūpikā // Abhidh-d_20 //",
    "T07vabhdiku:40": " vijñānapañcakaṃ kāmeṣvekena savikalpakam /",
    "T07vabhdiku:41": " tasmādanyat tribhiḥ dhyāne prathame cāsamāhitam // Abhidh-d_21 //",
    "T07vabhdiku:42": " dvābhyāmavyagraṃ ekena cakṣuḥśrotratvagāśrayam /",
    "T07vabhdiku:43": " dvābhyāṃ taduparivyagraṃ ekenaiva samāhitam // Abhidh-d_22 //",
    "T07vabhdiku:44": " ucchinnaśubhabījasya darśanaṃ savikalpakam /",
    "T07vabhdiku:45": " kuśalaṃ nāsti vijñānamanyatra pratisandhitaḥ // Abhidh-d_23 //",
    "T07vabhdiku:46": " kāmebhyo vītarāgasya bālasyāhānidharmiṇaḥ /",
    "T07vabhdiku:47": " dvidhāpyakuśalaṃ nāsti kliṣṭaṃ cāryasya nottamam // Abhidh-d_24 //",
    "T07vabhdiku:48": " nākliṣṭāvyākṛtaṃ kiñcidūrdhvabhūmivikalpakam /",
    "T07vabhdiku:49": " kliṣṭaṃ vikalpakaṃ cāpi nāstyadhobhūmigocaram // Abhidh-d_25 //",
    "T07vabhdiku:50": " tridheha dvayamāryasya rāgiṇaḥ saśubhasya ca /",
    "T07vabhdiku:51": " na śubhaṃ nāpi ca kliṣṭaṃ dvitīyādiṣu darśakam // Abhidh-d_26 //",
    "T07vabhdiku:52": " prayogādaṅgasānnidhyātsabhāgatvācca santateḥ /",
    "T07vabhdiku:53": " prāgvijñānānubhūte 'rthe cetasyutpadyate smṛtiḥ // Abhidh-d_27 //",
    "T07vabhdiku:54": " etadviparyayāt māndyātkleśarogābhibhūtitaḥ /",
    "T07vabhdiku:55": " jñātapūrveṣu vismṛtiḥ saṃprajāyate // Abhidh-d_28 //",
    "T07vabhdiku:56": " dṛṣṭaṃ dvitricatuḥpañcaprakāreṇāpi cetasā /",
    "T07vabhdiku:57": " smaryate sattadanyaiśca nānyo 'nyaṃ vyoghadṛkkṣaye // Abhidh-d_29 //",
    "T07vabhdiku:58": " vijñānānāṃ tu pañcānāṃ yadekenānubhūyate /",
    "T07vabhdiku:59": " tatsmaryate 'pi cānyena tena khalvitarairapi // Abhidh-d_30 //",
    "T07vabhdiku:60": " dvyavyākṛtānubhūtaṃ yaccittaṃ dvādaśakādiha /",
    "T07vabhdiku:61": " vyārūpyarūpanivṛteḥ smaryate 'ṣṭābhireva tat // Abhidh-d_31 //",
    "T07vabhdiku:62": " rūpārūpyāptanivṛtaśubhābhyāṃ tu krameṇa yat /",
    "T07vabhdiku:63": " kāmāptāvyākṛte hitvā smaryate daśakena tat // Abhidh-d_32 //",
    "T07vabhdiku:64": " rūpe tvanivṛtākhyena dṛṣṭamavyākṛtena yat /",
    "T07vabhdiku:65": " ārūpyāvyākṛte hitvā tadanyaiḥ smaryate punaḥ // Abhidh-d_33 //",
    "T07vabhdiku:66": " ārūpyāvyākṛtajñātaṃ yaśceto navakena tat /",
    "T07vabhdiku:67": " kāmāptāvyākṛte hitvā rūpāptānivṛtaṃ tathā // Abhidh-d_34 //",
    "T07vabhdiku:68": " cittākhyāḥ sapta sālambā dharmākhyaḥ saṃprayuktakaḥ /",
    "T07vabhdiku:69": " amūrtā dhvaninā sārdhamanupāttāḥ nava dvidhā // Abhidh-d_35 //",
    "T07vabhdiku:70": " spṛśyaṃ dvidhā sadharmāṃśāḥ saha tā nava bhautikāḥ /",
    "T07vabhdiku:71": " daśa sāvayavā mūrtāḥ ta eva daśa saṃcitāḥ // Abhidh-d_36 //",
    "T07vabhdiku:72": " rūpagandharasasparśāścchetṛcchedyātmakā matāḥ /",
    "T07vabhdiku:73": " dāhakāstolakāścaite dāhyāstolyāsta eva vā // Abhidh-d_37 //",
    "T07vabhdiku:74": " pañca rūpīndriyātmāno vipākopacayātmakāḥ /",
    "T07vabhdiku:75": " amūrtā naupacayikāḥ tridhā śeṣāḥ dhvanirdvidhā // Abhidh-d_38 //",
    "T07vabhdiku:76": " cakṣustadupalabdhiśca pṛthagvā saha vāpnuyāt /",
    "T07vabhdiku:77": " dvādaśādhyātmikā jñeyāḥ bāhyāṣṣaḍviṣayātmakāḥ // Abhidh-d_39 //",
    "T07vabhdiku:78": " trayo 'ntyāstrividhāḥ śeṣā bhāvanāpathasaṃkṣayāḥ /",
    "T07vabhdiku:79": " na rūpamasti dṛggheyaṃ nākliṣṭaṃ nāvikalpakam // Abhidh-d_40 //",
    "T07vabhdiku:80": " sabhāga eva dharmākhyaḥ śeṣāstūbhayathā smṛtāḥ /",
    "T07vabhdiku:81": " sabhāgastatsabhāgatve svakriyābhāktu tulyate // Abhidh-d_41 //",
    "T07vabhdiku:82": " cakṣuḥ sadharmadhātvaṃśaṃ navadhā dṛṣṭirūcyate /",
    "T07vabhdiku:83": " pāñcavijñānakī prajñā na dṛṣṭiranitīraṇāt // Abhidh-d_42 //",
    "T07vabhdiku:84": " sameghāmegharātryahnordṛśyaṃ cakṣuryathekṣate /",
    "T07vabhdiku:85": " kliṣṭākliṣṭadṛśau tadvacchaikṣāśaiṃkṣe ca paśyataḥ // Abhidh-d_43 //",
    "T07vabhdiku:86": " cakṣuḥ paśyati vijñānaṃ vijānāti svagocaram /",
    "T07vabhdiku:87": " ālocanopalabdhitvādviśeṣaḥ sumahāṃstayoḥ // Abhidh-d_44 //",
    "T07vabhdiku:88": " ekasya cakṣuṣaḥ kāryaṃ vijñānamathavā dvayoḥ /",
    "T07vabhdiku:89": " aprāpyārthaṃ manaścakṣuḥ śrotraṃ ca trīṇyato 'nyathā // Abhidh-d_45 //",
    "T07vabhdiku:90": " aprāptagrāhiṇaḥ siddhā dūrāsannasamagrahāt /",
    "T07vabhdiku:91": " pradīpādiprabhāvaścet na samaṃ tatsamudbhavāt // Abhidh-d_46 //",
    "T07vabhdiku:92": " sarvagrahaprasaṃgaścennāyaskāntādidarśanāt /",
    "T07vabhdiku:93": " sarvagatvādadoṣaścennāyogāttilatailavat // Abhidh-d_47 //",
    "T07vabhdiku:94": " na hyūrdhvaṃ cakṣuṣaḥ kāyo na rūpaṃ nākṣijaṃ manaḥ /",
    "T07vabhdiku:95": " vijñānasya tu netrārthastau ca kāyasya savaṃtaḥ // Abhidh-d_48 //",
    "T07vabhdiku:96": " nopariṣṭācchru teḥ kāyo na śabdo na svakaṃ manaḥ /",
    "T07vabhdiku:97": " vijñānasya tu nihrādastau ca kāyasya sarvataḥ // Abhidh-d_49 //",
    "T07vabhdiku:98": " trayāṇāṃ trīṇyapi svāni tanorvijñānamapyadhaḥ /",
    "T07vabhdiku:99": " manastvaniyataṃ yogivaiśvarūpyaṃ pradarśitam // Abhidh-d_50 //",
    "T07vabhdiku:100": " sāsravānāsrāḥ skandhā ye tūpādānasaṃjñitāḥ /",
    "T07vabhdiku:101": " sāsravā eva te jñeyāstatsācivyakriyādibhiḥ // Abhidh-d_51 //",
    "T07vabhdiku:102": " adhvādyāḥ skandhaparyāyāḥ dharmādyā vastunaḥ sataḥ /",
    "T07vabhdiku:103": " ye tu sāsravasaṃjñāste proktā duḥkhādināmabhiḥ // Abhidh-d_52 //",
    "T07vabhdiku:104": " svātmyagocarakāryāṇāmekatvādekadhātutā /",
    "T07vabhdiku:105": " cakṣurādidvibhāve 'pi dvyutpattiḥ karmatritvaśāt // Abhidh-d_53 //",
    "T07vabhdiku:106": " asādhāraṇavaiśiṣṭyādaiśvaryādāntaraṅgayataḥ /",
    "T07vabhdiku:107": " satyapyanekahetutve vijñānaṃ tairviśeṣyate // Abhidh-d_54 //",
    "T07vabhdiku:108": " nityatvātkuśalatvācca nirvāṇaṃ dravyamañjasā /",
    "T07vabhdiku:109": " sāradravyena tenaiko dharmākhyo dravyavānmataḥ // Abhidh-d_55 //",
    "T07vabhdiku:110": " prathamaṃ nirmalaṃ cittamasābhāgyātkṣaṇaḥ smṛtaḥ /",
    "T07vabhdiku:111": " tenādbhutakṣaṇenaite kṣaṇikāḥ paścimāstrayaḥ // Abhidh-d_56 //",
    "T07vabhdiku:112": " ghrāṇaṃ jihvā ca kāyaśca tulyārthagrāhyadastrayam /",
    "T07vabhdiku:113": " paścimasyāśrayo 'tītaḥ pañcānāṃ taiḥ sahāpi ca // Abhidh-d_57 //",
    "T07vabhdiku:114": " niśritya khalvanāgamyaṃ niśrayāṃścaturo 'tha vā /",
    "T07vabhdiku:115": " anāsraveṇa mārgeṃṇa cakṣurdhāturnirudhyate // Abhidh-d_58 //",
    "T07vabhdiku:116": " anāgamyaṃ tu niśritya gandhadhāturnirudhyate /",
    "T07vabhdiku:117": " manodhāturanāgamyaṃ yadi vā saptaniśrayāt // Abhidh-d_59 //",
    "T07vabhdiku:118": " anāgamyaṃ tathaivādyaṃ cakṣurvijñānasaṃjñakaḥ /",
    "T07vabhdiku:119": " dharmadhātorvicitratvādyathāyogaṃ vinirdiśet // Abhidh-d_60 //",
    "T07vabhdiku:120": " cakṣurdhātuṃ hi rūpāptaṃ parijānan pṛthagjanaḥ /",
    "T07vabhdiku:121": " kṛtsnādrūpamayāddhātorvairāgyamadhigacchati // Abhidh-d_61 //",
    "T07vabhdiku:122": " tasmādanuśayāndhātorekatriṃśajjahāti ca /",
    "T07vabhdiku:123": " paryādatte na kiñcittu saṃyojanamasau tadā // Abhidh-d_62 //",
    "T07vabhdiku:124": " rūpavairāgyamāpnoti jahātyanuśayatrayam /",
    "T07vabhdiku:125": " tadā saṃyojanaṃ tvāryaḥ paryādatte na kiñcana // Abhidh-d_63 //",
    "T07vabhdiku:126": " cakṣurvijñānadhātuṃ tu parijānaṃstameva ca /",
    "T07vabhdiku:127": " parijānātyavaśyaṃ ca brahmalokādvirajyate // Abhidh-d_64 //",
    "T07vabhdiku:128": " na tu saṃyojanaṃ kiñcitparyādatte tadā hyasau /",
    "T07vabhdiku:129": " gandhadhātuṃ rasākhyaṃ ca parijānan pṛthagjanaḥ // Abhidh-d_65 //",
    "T07vabhdiku:130": " kāmavairāgyamāpnoti dhruvaṃ hyanuśayānapi /",
    "T07vabhdiku:131": " tadā jahāti ṣaṭtriṃśadvartisaṃyojanatrayam // Abhidh-d_66 //",
    "T07vabhdiku:132": " āryastu kāmavairāgyaṃ karotyanuśayānapi /",
    "T07vabhdiku:133": " caturaḥ parijānāti paryādatte 'pi ca trayam // Abhidh-d_67 //",
    "T07vabhdiku:134": " parijānanmanodhātumārūpyebhyo virajyate /",
    "T07vabhdiku:135": " jahātyanuśayāṃstrīṃśca paryādatte trayaṃ tathā // Abhidh-d_68 //",
    "T07vabhdiku:136": " parijānankhalu prīrti tāmeva prajahātyasau /",
    "T07vabhdiku:137": " ābhāsvarācca vairāgyaṃ yāti hanti tu nāsravān // Abhidh-d_69 //",
    "T07vabhdiku:138": " parijānansukhaṃ yogī prajahāti tadeha ca /",
    "T07vabhdiku:139": " śubhakṛtsnācca vairāgyaṃ yāti kleśānna hanti tu // Abhidh-d_70 //",
    "T07vabhdiku:140": " dvivijñeyāḥ guṇāḥ pañca hetuḥ sarve kṣarākṣarāḥ /",
    "T07vabhdiku:141": " anyatra dharmadhātvardhācchaḍbāhyā nendriyātmakāḥ // Abhidh-d_71 //",
    "T07vabhdiku:142": " dvāviṃśatiprakārasya kṛtsnasyendriyaparvaṇaḥ /",
    "T07vabhdiku:143": " saṃkṣepeṇābhidhāsyante dharmā nirvacanādayaḥ // Abhidh-d_72 //",
    "T07vabhdiku:144": " nāmnā dvāviṃśatistāni dravyato daśa sapta ca /",
    "T07vabhdiku:145": " yasmānnānyaddvayaṃ kāryātsukhādinavakatrayam // Abhidh-d_73 //",
    "T07vabhdiku:146": " nāmasallakṣaṇābhāvāttannāmnaḥ sārthakatvataḥ /",
    "T07vabhdiku:147": " trayāṇāṃ vargavṛttitve 'pyarthamabhyeṣyate paraiḥ // Abhidh-d_74 //",
    "T07vabhdiku:148": " viśiṣṭabuddhihetutvādādhipatyaviśeṣataḥ /",
    "T07vabhdiku:149": " kāyendriyādviśiṣṭatvaṃ dvayornetrendriyādivat // Abhidh-d_75 //",
    "T07vabhdiku:150": " aiśvaryārtho vipaścidbhirindriyārtho 'bhidhīyate /",
    "T07vabhdiku:151": " svārthavyaktiṣu pañcānāṃ caturṇāṃ tvarthayordvayoḥ // Abhidh-d_76 //",
    "T07vabhdiku:152": " svagocaropalabdhyādāvīśitvamapare viduḥ /",
    "T07vabhdiku:153": " svārthavijñāna evānya āhuḥ paṇḍitamāninaḥ // Abhidh-d_77 //",
    "T07vabhdiku:154": " kleśotpattau sukhādīnāṃ śraddhādīnāṃ guṇāptiṣu /",
    "T07vabhdiku:155": " phalasaṃkleśasaṃbhāraviśuddhitvādanukramaḥ // Abhidh-d_78 //",
    "T07vabhdiku:156": " sattvākhyā sattvavaicitryaṃ dhṛtiḥ kleśodbhavaśca yaiḥ /",
    "T07vabhdiku:157": " mārgopāyaḥ phalaprāptisteṣāmindriyatā matā // Abhidh-d_79 //",
    "T07vabhdiku:158": " sparśāśrayodbhavādhārasaṃbhogatvāccaturdaśa /",
    "T07vabhdiku:159": " svargāpavargahetutvāt tadanyadvendriyāṣṭakam // Abhidh-d_80 //",
    "T07vabhdiku:160": " chandaṃ vīryāṅgabhūtatvāt sparśo vittyanubṛṃhaṇāt /",
    "T07vabhdiku:161": " saṃjñā prajñābhibhūtatvānnendriyaṃ munirabhyadhāt // Abhidh-d_81 //",
    "T07vabhdiku:162": " śraddhādīnāṃ vidāṃ caiva doṣaḥ śuddhau malodaye /",
    "T07vabhdiku:163": " pradhānatvānmanaskāro nendriyaṃ samudāhṛtam // Abhidh-d_82 //",
    "T07vabhdiku:164": " saṃbhāvanānukūlatvādadhimokṣo 'pi nendriyam /",
    "T07vabhdiku:165": " kālāntaraphalotpādasaṃdehābhyāṃ na cetanā // Abhidh-d_83 //",
    "T07vabhdiku:166": " nāpramādo 'pyasau vīryāt,",
    "T07vabhdiku:167": " na hrīḥ prāgalbhanigrahāt /",
    "T07vabhdiku:168": " nopekṣā nāpi cālobho vīryaśraddhābhibhūtitaḥ // Abhidh-d_84 //",
    "T07vabhdiku:169": " na prasrabdhirvidautkaṭyādvinindyatvācca nāsravāḥ /",
    "T07vabhdiku:170": " jātyādayo na pārārthyāt niṣkriyatvānna nirvṛtiḥ // Abhidh-d_85 //",
    "T07vabhdiku:171": " kāyasya bādhanaṃ duḥkhaṃ daurmanasyaṃ tu cetasaḥ /",
    "T07vabhdiku:172": " sukhaṃ ca sumanastā ca sātaṃ śārīramānasam // Abhidh-d_86 //",
    "T07vabhdiku:173": " vaiśiṣṭyānmānasaṃ sātaṃ sukhaṃ kvacidudāhṛtam // Abhidh-d_87 //",
    "T07vabhdiku:174": " ṣaṭsu bhūmiṣu vijñeyaṃ nīrajaskādyamindriyam /",
    "T07vabhdiku:175": " tadanye nirmale tvakṣe draṣṭavye navabhūmike // Abhidh-d_88 //",
    "T07vabhdiku:176": " daurmanasyaṃ dvihātavyaṃ manovittitrayaṃ tridhā /",
    "T07vabhdiku:177": " navābhyāsapraheyāṇi dvidhā pañca na tu trayam // Abhidh-d_89 //",
    "T07vabhdiku:178": " pūrvaṃ kramodbhavaiḥ kāme vipāko labhyate dvayam /",
    "T07vabhdiku:179": " anyaiḥ ṣaṭ sapta vāṣṭau vā ṣaḍ rūpe antye tu jīvitam // Abhidh-d_90 //",
    "T07vabhdiku:180": " mriyamāṇairnirodhyante trīṇyante aṣṭau tu madhyame /",
    "T07vabhdiku:181": " daśāṣṭau nava catvāri kāme pañca śubhāni vā // Abhidh-d_91 //",
    "T07vabhdiku:182": " ādyantalābho navabhiḥ saptāṣṭābhiśca madhyayoḥ /",
    "T07vabhdiku:183": " ekādaśabhirāptistu phalasyāntyasya hānitaḥ // Abhidh-d_92 //",
    "T07vabhdiku:184": " svasya dhātoḥ parijñānaṃ svavipakṣadṛśā pathā // Abhidh-d_93 //",
    "T07vabhdiku:185": " kāmadhātuparijñānaṃ prāyaḥ saptabhiriṣyate /",
    "T07vabhdiku:186": " samalairnirmalaistvarthairaṣṭābhirabhidhīyate // Abhidh-d_94 //",
    "T07vabhdiku:187": " rūpadhātuparijñānamiṣṭaṃ daśabhirindriyaiḥ /",
    "T07vabhdiku:188": " antyadhātuparijñānamekādaśabhirucyate // Abhidh-d_95 //",
    "T07vabhdiku:189": " sarvasattvāstridhātusthā upekṣāyurmano 'nvitāḥ /",
    "T07vabhdiku:190": " tvakstrītvavyañjanaiḥ kāme rūpiṇaścakṣurādibhiḥ // Abhidh-d_96 //",
    "T07vabhdiku:191": " kāminaḥ khalu duḥkhena tadrāgī durmanastayā /",
    "T07vabhdiku:192": " ūrdhvajastu sukhenāryaḥ śubhāhvādharajau tathā // Abhidh-d_97 //",
    "T07vabhdiku:193": " prītyābhāhvādharodbhūtau śubhaiḥ sa śubhamūlakaḥ /",
    "T07vabhdiku:194": " śaikṣābhyāṃ mokṣamārgasthau aśaikṣo 'rhan svamārgagaḥ // Abhidh-d_98 //",
    "T07vabhdiku:195": " upekṣāyurmanoyukto 'vaśyaṃ trayasamanvitaḥ /",
    "T07vabhdiku:196": " caturbhiḥ kāyasukhavān cakṣuṣmānapi pañcabhiḥ // Abhidh-d_99 //",
    "T07vabhdiku:197": " strīndriyādyanvito 'ṣṭābhiḥ duḥkhī yuktastu saptabhiḥ /",
    "T07vabhdiku:198": " ekādaśabhirantyābhyāṃ sapta ṣaḍbhistadādyavān // Abhidh-d_100 //",
    "T07vabhdiku:199": " tridvīpanarakotpannā mithyātvaniyatā api /",
    "T07vabhdiku:200": " bahubhiḥ hyekānnaviṃśatyā svalpairaṣṭābhiranvitāḥ // Abhidh-d_101 //",
    "T07vabhdiku:201": " antarābhavikapretatiryakśraddhānusāriṇaḥ /",
    "T07vabhdiku:202": " tryadhikairdaśabhiryuktā daśabhirvā navādhikaiḥ // Abhidh-d_102 //",
    "T07vabhdiku:203": " samyaktvaniyatā ye tu ye ca śraddhādhimuktikāḥ /",
    "T07vabhdiku:204": " ta ekādaśabhiryuktā daśabhirvā navādhikaiḥ // Abhidh-d_103 //",
    "T07vabhdiku:205": " prajñāvimuktanāmārhat kāyasākṣyubhayāhvayāḥ /",
    "T07vabhdiku:206": " akṣaikādaśakopetā yadi vāṣṭādaśānvitāḥ // Abhidh-d_104 //",
    "T07vabhdiku:207": " kāmadevā mṛtāḥ svalpairdaśabhiḥ saptakādhikaiḥ /",
    "T07vabhdiku:208": " ta evaikonaviṃśatyā yuktā bahubhirindriyaiḥ // Abhidh-d_105 //",
    "T07vabhdiku:209": " dvirdhyāna jāstu sarvālpairdaśabhiḥ pañcakādhikaiḥ /",
    "T07vabhdiku:210": " daśabhiḥ sacatuṣkaistu śubhakṛtsnāḥ samanvitāḥ // Abhidh-d_106 //",
    "T07vabhdiku:211": " bṛhatphalā hi atyalpaistrayodaśabhiranvitāḥ /",
    "T07vabhdiku:212": " yuktāḥ ṣoḍaśabhistvete sarvabhūribhindriyaiḥ // Abhidh-d_107 //",
    "T07vabhdiku:213": " aṣṭābhirdaśabhiḥ saikairārūpyāḥ svalpabhūribhiḥ /",
    "T07vabhdiku:214": " sadevakauravāḥ sattvāstrayodaśabhiranvitāḥ // Abhidh-d_108 //",
    "T07vabhdiku:215": " aṣṭābhirniḥśubho yukto daśabhirvā trayādhikaiḥ /",
    "T07vabhdiku:216": " dviliṅgāḥ paścimaiḥ svalpairviśatyāpyekayā param // Abhidh-d_109 //",
    "T07vabhdiku:217": " saptadravyāvinirbhāgī paramāṇurbahirgataḥ /",
    "T07vabhdiku:218": " kāmeṣvekādhikaḥ kāye dvyadhikaścakṣurādiṣu // Abhidh-d_110 //",
    "T07vabhdiku:219": " evaṃ rūpe 'pi vijñeyo hitvā gandharasadvayam /",
    "T07vabhdiku:220": " cittaṃ caitasikaiḥ sārdhaṃ saṃskṛtaṃ tu svalakṣaṇaiḥ // Abhidh-d_111 //",
    "T07vabhdiku:221": " daśadharmā mahābhaumā vitsaṃjñācetanāsmṛtiḥ /",
    "T07vabhdiku:222": " chandaḥ sparśo 'dhimokṣaśca dhīḥ samādhirmanaskṛtiḥ // Abhidh-d_112 //",
    "T07vabhdiku:223": " śraddhāpekṣāpramādaśca prasrabdhirhrīrapatrapā /",
    "T07vabhdiku:224": " mūlavīryamahiṃsā ca śubhabhūkā daśasmṛtāḥ // Abhidh-d_113 //",
    "T07vabhdiku:225": " styānaṃ pramattirāśraddhyamālasyaṃ mūḍhiruddhatiḥ /",
    "T07vabhdiku:226": " kliṣṭe ṣaṭ aśubhe tu dve āhrīkyamanapatrapā // Abhidh-d_114 //",
    "T07vabhdiku:227": " māyāśāṭhyamadakrodhavihiṃserṣyāpradaṣṭayaḥ /",
    "T07vabhdiku:228": " sūkṣmopanāhamātsaryāṇyalpakleśabhuvo daśa // Abhidh-d_115 //",
    "T07vabhdiku:229": " pṛthivyādi yathā dravyaṃ nīlādiguṇayogataḥ /",
    "T07vabhdiku:230": " taistairviśeṣyate śabdaiścaittayogānmanastathā // Abhidh-d_116 //",
    "T07vabhdiku:231": " bhūtabhautikanānātvaṃ svarūpehākṛtaṃ yathā /",
    "T07vabhdiku:232": " tathaiva cittacaittānāṃ pṛthaktvamupadhāryatām // Abhidh-d_117 //",
    "T07vabhdiku:233": " yathā saṃbandhisaṃbandhādvikāro 'mbhasi lakṣyate /",
    "T07vabhdiku:234": " tathā saṃsargisaṃsargāccetovikṛtirīkṣyatām // Abhidh-d_118 //",
    "T07vabhdiku:235": " guṇo viśeṣaṇaṃ dharmo mātrāvṛttistathāśrayī /",
    "T07vabhdiku:236": " ityevamādayaḥ śabdāḥ pradhānāpekṣavṛttayaḥ // Abhidh-d_119 //",
    "T07vabhdiku:237": " cittaṃ pradhānameteṣāṃ vastumātragrahādibhiḥ /",
    "T07vabhdiku:238": " bījaṃ caitatpravṛttīnāṃ śuddhisaṃkarayorapi // Abhidh-d_120 //",
    "T07vabhdiku:239": " abhyudgacchati kāmāptaṃ dharmairdvādaśabhiḥ saha /",
    "T07vabhdiku:240": " akliṣṭāvyākṛtaṃ cittaṃ raśmivāniva raśmibhiḥ // Abhidh-d_121 //",
    "T07vabhdiku:241": " tathāṣṭādaśabhiścittairnivṛtaṃ jāyate manaḥ /",
    "T07vabhdiku:242": " dvāviṃśatyā sahāvaśyaṃ śubhaṃ bhavati mānasam // Abhidh-d_122 //",
    "T07vabhdiku:243": " cetasossaha viṃśatyā cittamutpadyate 'śubham /",
    "T07vabhdiku:244": " dṛṅmohamātrayuktaṃ yat krodhādyaistvadhikaṃ vadet // Abhidh-d_123 //",
    "T07vabhdiku:245": " sarvatra saṃbhavānmiddhaṃ yatra syāttatra nirdiśet /",
    "T07vabhdiku:246": " tadvadeva ca kaukṛtyamadhikaṃ gaṇayetkvacit // Abhidh-d_124 //",
    "T07vabhdiku:247": " sāśubhaṃ middhakaukṛtyaṃ rūpadhātau na vidyate /",
    "T07vabhdiku:248": " dhyānāntare vitarkaśca vicāraścāpi nopari // Abhidh-d_125 //",
    "T07vabhdiku:249": " saṃprayuktaḥ saṃskāraḥ samatā yasya pañcadhā /",
    "T07vabhdiku:250": " viprayuktaśca boddhavyaḥ samatā yasya nāstyasau // Abhidh-d_126 //",
    "T07vabhdiku:251": " viśiṣṭānāmasadbhāvātprasaṃgo nāsti rūpiṇām /",
    "T07vabhdiku:252": " saṃskāragrahaṇāccaiva khādīnāṃ na prasajyate // Abhidh-d_127 //",
    "T07vabhdiku:253": " prāptyādayastu saṃskārā viprayuktāstrayodaśa /",
    "T07vabhdiku:254": " āptoktisvakriyāliṅgā liṅgameṣāṃ gadiṣyate // Abhidh-d_128 //",
    "T07vabhdiku:255": " rāptiḥ samanvitirlabdhirdharmavattā vyavasthitiḥ // Abhidh-d_129 //",
    "T07vabhdiku:256": " śrutacintāmayānāṃ ca samāpattidvayasya ca // Abhidh-d_130 //",
    "T07vabhdiku:257": " niḥkleśasaṃskṛtāpūrvaṃ śubhānāṃ tu rajasvatām /",
    "T07vabhdiku:258": " ādilābhe saha prākca tadūrdhvaṃ vā tridheṣyate // Abhidh-d_131 //",
    "T07vabhdiku:259": " kliṣṭāṇāṃ kuśalānāṃ ca tadanyeṣāṃ tridhā matā /",
    "T07vabhdiku:260": " nivṛtāvyākṛtā jñānanirmāṇamanasāṃ tathā // Abhidh-d_132 //",
    "T07vabhdiku:261": " nirvāṇasyādito lābhe nityasyānyasya sarvadā /",
    "T07vabhdiku:262": " ajā tavartamānā ca kadācittu tridheṣyate // Abhidh-d_133 //",
    "T07vabhdiku:263": " ekārtharuciheturyaḥ sattvānāṃ sa sabhāgatā /",
    "T07vabhdiku:264": " āsaṃjñikaṃ vipāko yaccittopacchedyasaṃjñiṣu // Abhidh-d_134 //",
    "T07vabhdiku:265": " śubhāsaṃjñisamāpattirdhyāne 'ntye cittarodhinī /",
    "T07vabhdiku:266": " niḥsṛtīcchāpravṛttitvāt nāryasya āpyā prayogataḥ // Abhidh-d_135 //",
    "T07vabhdiku:267": " nirodhākhyā tu vijñeyā vijihīrṣorbhavāgrajā /",
    "T07vabhdiku:268": " śubhāryasya prayogāpyā dvivedyāniyatā matā // Abhidh-d_136 //",
    "T07vabhdiku:269": " cetaścatuṣṭayāyogādāgamādupapattitaḥ /",
    "T07vabhdiku:270": " nirveditamanobhāvātsiddhyatīyamacittikā // Abhidh-d_137 //",
    "T07vabhdiku:271": " gatiprajñaptyupādānamāyuścittoṣmaṇoḥ sthitiḥ /",
    "T07vabhdiku:272": " āgamādyuktitaścaiva dravyatastatsadiṣyate // Abhidh-d_138 //",
    "T07vabhdiku:273": " jātiḥ sthitirjarānāśaḥ saṃskṛtāṅkacaṣṭatuyī /",
    "T07vabhdiku:274": " catvāri sthitināstitve hetutvādyaprasiddhitaḥ // Abhidh-d_139 //",
    "T07vabhdiku:275": " śaktihānerjarāsiddhiḥ nānyatvāt pariṇāmitā /",
    "T07vabhdiku:276": " ekakāritranāśābhyāṃ śaktihāniḥ prasiddhyati // Abhidh-d_140 //",
    "T07vabhdiku:277": " sati janmani tadbhāvād dravyakāritranāśataḥ /",
    "T07vabhdiku:278": " āgamādupapatteśca vināśo 'pi sahetukaḥ // Abhidh-d_141 //",
    "T07vabhdiku:279": " vākchabdādhīnajanmānaḥ svārthapratyāyanakriyāḥ /",
    "T07vabhdiku:280": " saṃjñādyaparanāmānastrayo nāmādayaḥ smṛtāḥ // Abhidh-d_142 //",
    "T07vabhdiku:281": " anye nāmādayaḥ śabdādaprāptārthaprakāśanāt /",
    "T07vabhdiku:282": " anityāste tu vijñeyāḥ sāpekṣārthavibhāvanāt // Abhidh-d_143 //",
    "T07vabhdiku:283": " svarūpaṃ vedayaṃścchabdo vyañjanādīni ca dhruvam /",
    "T07vabhdiku:284": " arthapratyāyakaḥ prājñarbhaktikalpanayocyate // Abhidh-d_144 //",
    "T07vabhdiku:285": " paramāṇusvabhāvatvād ghoṣaikatvaṃ na yujyate /",
    "T07vabhdiku:286": " tādātmyaṃ pratighātitvāt tatsiddhirvaraṇādibhiḥ // Abhidh-d_145 //",
    "T07vabhdiku:287": " sphoṭākhyo nāparo ghoṣācchabdo nityaḥ prasiddhyati /",
    "T07vabhdiku:288": " kramavṛtterna śabdena kaścidartho 'bhidhīyate // Abhidh-d_146 //",
    "T07vabhdiku:289": " na śrutyā śrūyate śabdastadanyā ca gatiḥ śruteḥ /",
    "T07vabhdiku:290": " yo brūyātsa svamātmānaṃ vidvadbhirapahāsayet // Abhidh-d_147 //",
    "T07vabhdiku:291": " pratidyotyaṃ yathāyogaṃ niyatāniyatāśca te /",
    "T07vabhdiku:292": " niyatodbhāvanād buddhaḥ sarvajña iti gamyate // Abhidh-d_148 //",
    "T07vabhdiku:293": " sattvākhyāḥ kāmarūpāptā niṣyandāvyākṛtāstathā /",
    "T07vabhdiku:294": " tathaiva ca vipākaśca sābhāgyaṃ prāptayo dvidhā // Abhidh-d_149 //",
    "T07vabhdiku:295": " sattvākhyopadravābhāvānna caturthe 'sti sūtrataḥ /",
    "T07vabhdiku:296": " vimānasya samatvasya pradhvaṃsānnityatā kutaḥ // Abhidh-d_150 //",
    "T07vabhdiku:297": " sapta tejobhirekādbhirgate 'dbhiḥ saptake punaḥ /",
    "T07vabhdiku:298": " tejasā saptakāntyaikā vāyusaṃvartanī tataḥ // Abhidh-d_151 //",
    "T07vabhdiku:299": " āgneyātsaptakādekaḥ pāvanīkimanantaram /",
    "T07vabhdiku:300": " āyuṣparigrahādevaṃ śubhakṛtsnāyuredhanam // Abhidh-d_152 //",
    "T07vabhdiku:301": " vātādidoṣasādharmyātsattvānāṃ tadvināśakāḥ /",
    "T07vabhdiku:302": " ādhyātmiketi sārūpyānna bhūsaṃvartanī matā // Abhidh-d_153 //",
    "T07vabhdiku:303": " sattvopapattihetūnāṃ vipatsaṃpadvidhāyinām /",
    "T07vabhdiku:304": " lokavacitryakartṛṇāṃ karma heturitīṣyate // Abhidh-d_154 //",
    "T07vabhdiku:305": " kāyikaṃ vāṅmayaṃ caiva cetanākhyaṃ ca mānasam /",
    "T07vabhdiku:306": " karmāṇyetāni lokasya kāraṇaṃ neśvarādayaḥ // Abhidh-d_155 //",
    "T07vabhdiku:307": " vaiśvarūpyātkramotpādāttadvadanyatprasaṅgataḥ /",
    "T07vabhdiku:308": " nānyāpekṣā tapoyogo pakṣahānyādidoṣataḥ // Abhidh-d_156 //",
    "T07vabhdiku:309": " karmaṇāṃ bodhyate śaktirvidhikālagrahādibhiḥ /",
    "T07vabhdiku:310": " yato 'tasteṣu tācchabdyaṃ gauṇyā vṛttyā prayujyate // Abhidh-d_157 //",
    "T07vabhdiku:311": " pūrve vijñaptyavijñaptī cetanā mānasī kriyā // Abhidh-d_158 //",
    "T07vabhdiku:312": " annamatyagninirdagdhaṃ yathā sthālī ca saṃskṛtā /",
    "T07vabhdiku:313": " pāpadṛṣṭestathā śīlaṃ śāṭhyerṣyādikṣatātmanaḥ // Abhidh-d_159 //",
    "T07vabhdiku:314": " saṃvṛtsaddṛṣṭyupetāto bhikṣutvaṃ paramārthataḥ /",
    "T07vabhdiku:315": " ekasampattu saṃvṛtyā dvayābhāve dvidhāpi na // Abhidh-d_160 //",
    "T07vabhdiku:316": " vigatāvaṇe jñāne buddhoktermukhyakalpanā /",
    "T07vabhdiku:317": " tadāśraye phale cāpi vijñeyā guṇakalpanā // Abhidh-d_161 //",
    "T07vabhdiku:318": " śāśvatatvaśubhatvābhyāṃ sarvānarthanivṛttitaḥ /",
    "T07vabhdiku:319": " mukhyakalpanayā tadvaddharmo nirvāṇamucyate // Abhidh-d_162 //",
    "T07vabhdiku:320": " āryāḥ śiṣyaguṇāḥ saṃghastathaiva paramārthataḥ /",
    "T07vabhdiku:321": " etānyo yāti śaraṇaṃ sa yāti śaraṇatrayam // Abhidh-d_163 //",
    "T07vabhdiku:322": " mithyācāraḥ satāṃ garhyātparatrākaraṇāptitaḥ /",
    "T07vabhdiku:323": " pāpiṣṭhatvānmṛṣāvādo madyapānaṃ smṛtikṣayātū // Abhidh-d_164 //",
    "T07vabhdiku:324": " sarvebhyo vartamānebhyo dvividhebhyo 'pi kāmajaḥ /",
    "T07vabhdiku:325": " trikālebhyastu maulebhyo labhyete bhāvanāmayau // Abhidh-d_165 //",
    "T07vabhdiku:326": " sarvebhyaḥ sattvajātibhyaḥ saṃvaro vāṅgakāraṇaiḥ /",
    "T07vabhdiku:327": " sarvebhyo saṃvarāṅgebhyaḥ sattvebhyaśca na kāraṇaiḥ // Abhidh-d_166 //",
    "T07vabhdiku:328": " kriyayāsaṃvarapraptiḥ sa hābhyupagamena vā /",
    "T07vabhdiku:329": " avijñaptirato 'nyasyāḥ kṣetrāṅgādiviśeṣataḥ // Abhidh-d_167 //",
    "T07vabhdiku:330": " kāmāptasaṃvaratyāgaḥ śikṣānikṣepaṇādibhiḥ /",
    "T07vabhdiku:331": " patanīyarapītyeke tannetyanye tvayogataḥ // Abhidh-d_168 //",
    "T07vabhdiku:332": " ayogo nāṃśuvidhvaṃsātpaṭadravyaṃ vinaśyati /",
    "T07vabhdiku:333": " sūtre dhvaṃsoktiranyārthā yatherṣyāśaṭhanādiṣu // Abhidh-d_169 //",
    "T07vabhdiku:334": " saddharmāntarddhito 'nye 'nye nāpūrvāpratilambhataḥ /",
    "T07vabhdiku:335": " bhūsaṃcāreṇa hānyā ca tyajyate dhyānajaṃ śubham // Abhidh-d_170 //",
    "T07vabhdiku:336": " tathārūpyāptamāryantu phalāptyakṣavihānibhiḥ /",
    "T07vabhdiku:337": " asaṃvaro damaprāptirjīvitotsarjanā dibhiḥ // Abhidh-d_171 //",
    "T07vabhdiku:338": " cittavegādivicchedairavijñaptistu madhyamā /",
    "T07vabhdiku:339": " kāmāptaṃ kuśalaṃ nāma tribhirmūlacchidādibhiḥ // Abhidh-d_172 //",
    "T07vabhdiku:340": " pratipakṣodayātkliṣṭaṃ tridhātvāptaṃ vihīyate /",
    "T07vabhdiku:341": " sarve kāmeṣu rūpe dvāveko 'rūpiṣu lābhataḥ // Abhidh-d_173 //",
    "T07vabhdiku:342": " yadiṣṭaphaladaṃ karma kuśalaṃ tadudāhṛtam /",
    "T07vabhdiku:343": " viparyayeṇākuśalamavyākṛtamato 'nyathā // Abhidh-d_174 //",
    "T07vabhdiku:344": " kāmāptaṃ prathamaṃ puṇyamapuṇyamaśubhātmakam /",
    "T07vabhdiku:345": " ūrdhvabhūmikamānejyaṃ vipākaṃ pratyanejanāt // Abhidh-d_175 //",
    "T07vabhdiku:346": " sukhavedyaṃ śubhaṃ karma dhyānādarvākturīyakāt /",
    "T07vabhdiku:347": " upekṣāvedyamanyatra duḥkhavedyantu pāpakam // Abhidh-d_176 //",
    "T07vabhdiku:348": " adho 'pi madhyamaṃ karma dhyānenāntyepi nirvṛteḥ /",
    "T07vabhdiku:349": " yugapattrivipākeṣṭerdhyānāntaravipākataḥ // Abhidh-d_177 //",
    "T07vabhdiku:350": " punaścaturvidhaṃ karma dṛṣṭavedyādibhedataḥ /",
    "T07vabhdiku:351": " janmanastribhirākṣepo dṛṣṭadharmāhvayādṛte // Abhidh-d_178 //",
    "T07vabhdiku:352": " caturṇāmapi cākṣepaḥ sarvatra narakādṛte /",
    "T07vabhdiku:353": " na tatreṣṭaphalābhāvācchubhaṃ yasmādvipacyate // Abhidh-d_179 //",
    "T07vabhdiku:354": " notpadyavedyakṛttatra yadviraktaḥ pṛthagjanaḥ /",
    "T07vabhdiku:355": " sthiro nāparakṛccāryaścalo 'pi bhavamūlayoḥ // Abhidh-d_180 //",
    "T07vabhdiku:356": " yadārtraraudracittena karmābhīkṣṇaṃ niṣevyate /",
    "T07vabhdiku:357": " satkṣetre kriyate yacca phalaṃ tasya niyamyate // Abhidh-d_181 //",
    "T07vabhdiku:358": " kṣetrāśayaviśeṣācca phalaṃ sadyo vipacyate /",
    "T07vabhdiku:359": " nirodhavyutthitādau ca sadyaḥ kālaphalakriyā // Abhidh-d_182 //",
    "T07vabhdiku:360": " tadbhūmyapunarutpatteḥ vipākaniyataṃ ca yat /",
    "T07vabhdiku:361": " tacca dṛṣṭaphalaṃ vidyāt karmādaḥ paripūrakam // Abhidh-d_183 //",
    "T07vabhdiku:362": " kuśalasyāvicārasya caitasikyeva vedanā /",
    "T07vabhdiku:363": " vipākaḥ kāyikī tviṣṭā duḥkhavedyasya karmaṇaḥ // Abhidh-d_184 //",
    "T07vabhdiku:364": " sapākamaśubhaṃ kṛṣṇaṃ sapākaṃ rūpajaṃ sitam /",
    "T07vabhdiku:365": " śubhāśubhaṃ dvidhā kāme nirmalaṃ tatprahāṇakṛt // Abhidh-d_185 //",
    "T07vabhdiku:366": " casasro dṛkpathā dṛṣṭau cetanābhāvanāpathāt /",
    "T07vabhdiku:367": " ānantaryapathāḥ kāme karmaitatkṛṣṇanāśakṛt // Abhidh-d_186 //",
    "T07vabhdiku:368": " navame cetanā yā tu sā kṛṣṇākṛṣṇayāghātinī /",
    "T07vabhdiku:369": " antānantaryamārgasthā dhyāne dhyāne sitasya tu // Abhidh-d_187 //",
    "T07vabhdiku:370": " kāyādyakuśalaṃ karma sarvaṃ duścaritaṃ matam /",
    "T07vabhdiku:371": " abhidhyādīnyapi trīṇi manoduścaritatrayam // Abhidh-d_188 //",
    "T07vabhdiku:372": " śubhaṃ tatsānabhidhyādi proktaṃ sucaritatrayam /",
    "T07vabhdiku:373": " dvayaṃmaulamadaḥ karma mārgā daśa śubhāśubhāḥ // Abhidh-d_189 //",
    "T07vabhdiku:374": " kāritāḥ ṣaḍavijñaptirdvyātmaikaste 'pi ṣaṭ kṛtāḥ /",
    "T07vabhdiku:375": " śubhāḥ sapta dvidhā jñeyā ekadhaite samāhitāḥ // Abhidh-d_190 //",
    "T07vabhdiku:376": " yā sāmanteṣvavijñaptiḥ pṛṣṭheṣu tu viparyayaḥ /",
    "T07vabhdiku:377": " prayogastu trimūlotthaḥ abhidhyādyāstrimūlajāḥ // Abhidh-d_191 //",
    "T07vabhdiku:378": " kuśalāḥ prayogapṛṣṭhāśca kuśalatrayamūlajāḥ /",
    "T07vabhdiku:379": " dveṣeṇa vadhapāruṣyavyāpattīnāṃ samāpanam // Abhidh-d_192 //",
    "T07vabhdiku:380": " steyasyānyāṅganāyāterabhidhyāyāśca lobhataḥ /",
    "T07vabhdiku:381": " mithyādṛśastu mohena tadanyeṣāṃ tribhirmatam // Abhidh-d_193 //",
    "T07vabhdiku:382": " caturṇāmapyadhiṣṭhānaṃ jñeyameṣāṃ yathākramam /",
    "T07vabhdiku:383": " prāṇinaścātha bhogāśca nāmarūpaṃ ca nāma ca // Abhidh-d_194 //",
    "T07vabhdiku:384": " prāṇātipāto dhīpūrvamabhrāntyā paramāraṇam /",
    "T07vabhdiku:385": " atyaktānyadhanādānamadattādānamucyate // Abhidh-d_195 //",
    "T07vabhdiku:386": " parastrīgamanaṃ kāmamithyācāro vikalpavān /",
    "T07vabhdiku:387": " arthajñāyānyathāvādo drohabuddhyā mṛṣāvacaḥ // Abhidh-d_196 //",
    "T07vabhdiku:388": " dṛṣṭayā śrutyādibhiścākṣairmanasā yacca gṛhyate /",
    "T07vabhdiku:389": " dṛṣṭaṃ śrutaṃ mataṃ jñātamityuktaṃ tadyathākramam // Abhidh-d_197 //",
    "T07vabhdiku:390": " paiśunyaṃ bhedakṛdvākyaṃ pāruṣyaṃ tu yadapriyam /",
    "T07vabhdiku:391": " kliṣṭaṃ saṃbhinnalāpitvamanye gītakathādivat // Abhidh-d_198 //",
    "T07vabhdiku:392": " parasvāsatspṛhābhidhyā vyāpādaḥ sattvagocaraḥ /",
    "T07vabhdiku:393": " vidveṣānānantadṛṣṭistu mithyādṛṣṭirahetukā // Abhidh-d_199 //",
    "T07vabhdiku:394": " cetanā na kriyāmārgastaistu sattā pravartate /",
    "T07vabhdiku:395": " yugapadyāvadaṣṭābhiraśubhaiścetanaiḥ saha // Abhidh-d_200 //",
    "T07vabhdiku:396": " śubhaistu daśabhiryāvatsārdhaṃ naikāṣṭapañcabhiḥ /",
    "T07vabhdiku:397": " vilāpadveṣapāruṣyāṇyuṣanti narake dvidhā // Abhidh-d_201 //",
    "T07vabhdiku:398": " tadvadeva matābhidhyā mithyādṛṣṭistathaiva ca /",
    "T07vabhdiku:399": " abhidhyāditrayaṃ tadvatkurau pralapanaṃ dvidhā // Abhidh-d_202 //",
    "T07vabhdiku:400": " aśubhāstu daśānyatra sarvatra kuśalāstrayaḥ /",
    "T07vabhdiku:401": " ārūpyāryāsaṃjñināṃ ca rūpiṇaḥ sapta lābhataḥ // Abhidh-d_203 //",
    "T07vabhdiku:402": " kurūnsanarakānhitvā sarvatrānyatra te dvidhā /",
    "T07vabhdiku:403": " sarve vipākaniṣyandādhipatyaphaladā daśa // Abhidh-d_204 //",
    "T07vabhdiku:404": " duḥkhopasaṃhṛterduḥkhamalpāyuṣṭvantu māraṇāt /",
    "T07vabhdiku:405": " tejonāśātkṛśaujastvamidaṃ tattrividhaṃ phalam // Abhidh-d_205 //",
    "T07vabhdiku:406": " ānantaryapathe karma phalavatpañcabhiḥ phalaiḥ /",
    "T07vabhdiku:407": " caturbhistvamalenāryaṃ tadvadanyacchabhāśubham // Abhidh-d_206 //",
    "T07vabhdiku:408": " tato 'nyannirmalaṃ jñeyaṃ tribhiravyākṛtaṃ tathā /",
    "T07vabhdiku:409": " phalaṃ śubhasya catvāri dve trīṇi ca śubhādayaḥ // Abhidh-d_207 //",
    "T07vabhdiku:410": " śubhādyāstvaśubhasya dve trīṇi catvāri ca kramāt /",
    "T07vabhdiku:411": " avyākṛtasya te tu dve trīṇi trīṇi śubhādayaḥ // Abhidh-d_208 //",
    "T07vabhdiku:412": " sarve catvāryatītasya madhyamasya ca bhāvinaḥ /",
    "T07vabhdiku:413": " madhyamā dve svakasyaiva trīṇyanāgāmijanmanaḥ // Abhidh-d_209 //",
    "T07vabhdiku:414": " catvāryekabhuvo dve vā trīṇi cāparabhūmikāḥ /",
    "T07vabhdiku:415": " śaikṣādyāstrīṇi śaikṣasya ta evāśaikṣakarmaṇaḥ // Abhidh-d_210 //",
    "T07vabhdiku:416": " ekaṃ trīṇi dvayaṃ caiva śaikṣādyāḥ paścimasya tu /",
    "T07vabhdiku:417": " dve dve pañca yathāsaṃkhyaṃ dṛggheyasya tu karmaṇaḥ // Abhidh-d_211 //",
    "T07vabhdiku:418": " trīṇi catvāri caikaṃ ca dṛṣṭiheyādayaḥ smṛtāḥ /",
    "T07vabhdiku:419": " te tvabhyāsapraheyasya dve catvāri tridhā matāḥ // Abhidh-d_212 //",
    "T07vabhdiku:420": " kramādekadvicatvāri te tvaheyasya karmaṇaḥ /",
    "T07vabhdiku:421": " ekenākṣipyatejanma bhūribhiḥ paripūryate // Abhidh-d_213 //",
    "T07vabhdiku:422": " kuśalaṃ vāthavā pāpaṃ yadatītaṃ dadatphalam /",
    "T07vabhdiku:423": " svaṃ kāyavāṅmanaskarma sā karmasvakatā matā // Abhidh-d_214 //",
    "T07vabhdiku:424": " saṃvṛtyā skandhasantāne tatkriyāphaladarśanāt /",
    "T07vabhdiku:425": " kartṛtā bhoktṛtā coktā niṣiddhā śāśvatasya tu // Abhidh-d_215 //",
    "T07vabhdiku:426": " syātkarmasvakatā nāsti tasya ceti catuṣkikā /",
    "T07vabhdiku:427": " prathamā tatphalasthasya vihānāttasya karmaṇaḥ // Abhidh-d_216 //",
    "T07vabhdiku:428": " dvitīyā tatphalasthasya karmaṇā tena cānvayāt /",
    "T07vabhdiku:429": " tṛtīyobhayayuktasya caturthyanubhayasya tu // Abhidh-d_217 //",
    "T07vabhdiku:430": " syātkarmasvakatā nāpi tatphalaṃ vedayiṣyati /",
    "T07vabhdiku:431": " tatphalāvasthitasyādyā jñeyā taccarame phale // Abhidh-d_218 //",
    "T07vabhdiku:432": " dvitīyā dhruvapākasya tadvipākānavasthite /",
    "T07vabhdiku:433": " tṛtīyā dvayasadbhāvā caturthī tūbhayaṃ vinā // Abhidh-d_219 //",
    "T07vabhdiku:434": " syātkarmaṇānvitaścaiva no ca tatphalavedanam /",
    "T07vabhdiku:435": " ādyā dattavipākena niruddhānāgatādinā // Abhidh-d_220 //",
    "T07vabhdiku:436": " dvitīyā tu vihīnena dhruvapākena karmaṇā /",
    "T07vabhdiku:437": " tṛtīyā dvayamuktasya caturthī tu dvayādṛte // Abhidh-d_221 //",
    "T07vabhdiku:438": " ayuktavihitaṃ karma kleśopakleśadūṣitam /",
    "T07vabhdiku:439": " śikṣāliṅgādyapetaṃ ca kecidāhurvipaścitaḥ // Abhidh-d_222 //",
    "T07vabhdiku:440": " bodhisattvaḥ kuto yāvadavivartyamanā yataḥ /",
    "T07vabhdiku:441": " badhnāti bodhisannāhamaṅgīkṛtvā jagaddhitam // Abhidh-d_223 //",
    "T07vabhdiku:442": " yadā lākṣaṇikaṃ karma prakarotyanapāyagaḥ /",
    "T07vabhdiku:443": " mahākulaḥ samagrākṣaḥ svaparṣatsaṃgrahe rataḥ // Abhidh-d_224 //",
    "T07vabhdiku:444": " pumāñjātismaro vāgmī prajñāvīryakriyānvitaḥ /",
    "T07vabhdiku:445": " tadā devamanuṣyāṇāmabhivyaktiṃ nigacchati // Abhidh-d_225 //",
    "T07vabhdiku:446": " sa hi tribhirasaṃkhyeyairdharmakāyaguṇārṇavam /",
    "T07vabhdiku:447": " pracinoti tadādhāraṃ kāyaṃ kalpaśatena tu // Abhidh-d_226 //",
    "T07vabhdiku:448": " dvātriṃśallakṣaṇopetamaśītivyañja nojjvalam /",
    "T07vabhdiku:449": " dviṣatāmapi yaṃ dṛṣṭvā manaḥ sadyaḥ prasīdati // Abhidh-d_227 //",
    "T07vabhdiku:450": " yugāntavāyunā meruḥ vahninā varuṇālayaḥ /",
    "T07vabhdiku:451": " vajreṇa dhvasyate vajramavikāri tu tanmanaḥ // Abhidh-d_228 //",
    "T07vabhdiku:452": " kāmāptaṃ ṣaṣṭhajaṃ tredhā kṛpāśraddhāparamparam /",
    "T07vabhdiku:453": " buddhotpāde naraḥ strī vā tadādyaṃ cittamaśnute // Abhidh-d_229 //",
    "T07vabhdiku:454": " sarvebhyaḥ sarvadā sarvaṃ vadato dānapūraṇam /",
    "T07vabhdiku:455": " maraṇe 'pi damātyāgaḥ śīlasyotkṛṣṭirucyate // Abhidh-d_230 //",
    "T07vabhdiku:456": " vīryasya tiṣyasaṃstutyā dhiyo vajropamātparam /",
    "T07vabhdiku:457": " 'sarvāsāṃ tu kṣayajñāne paripūrirvidhīyate' // Abhidh-d_231 //",
    "T07vabhdiku:458": " tripuṇyakṛtivastvādyāstallābhopāyadeśanāḥ /",
    "T07vabhdiku:459": " tathā caturadhiṣṭhānaṃ saptasaddharmaśāsanam // Abhidh-d_232 //",
    "T07vabhdiku:460": " saptayogāstrayaḥskandhāstriśikṣādyāśca deśitāḥ /",
    "T07vabhdiku:461": " tathā pāramitāścāpi catasro vinayoditāḥ // Abhidh-d_233 //",
    "T07vabhdiku:462": " bodhipakṣyāśca kaṇṭhoktāḥ saptatriṃśatsvayaṃbhuvā /",
    "T07vabhdiku:463": " hetavaḥ sarvabodhināṃ trividhā mṛdutādibhiḥ // Abhidh-d_234 //",
    "T07vabhdiku:464": " tasmānna bodhimārgo 'nyaḥ sūtrādipiṭakatrayāt /",
    "T07vabhdiku:465": " ato 'nyamiha yo brūyātsa bhavenmārabhāṣitaḥ // Abhidh-d_235 //",
    "T07vabhdiku:466": " kalpānāṃ mahatāmetadasaṃkhyeyatrayaṃ matam /",
    "T07vabhdiku:467": " sthānāntaramasaṃkhyākhyamadaḥsaṃkhyopari sthitam // Abhidh-d_236 //",
    "T07vabhdiku:468": " apakarṣe jinotpattiryāvacchatasamāyuṣaḥ /",
    "T07vabhdiku:469": " dvayoḥ pratyekabuddhānāmutkarṣe cakravartinām // Abhidh-d_237 //",
    "T07vabhdiku:470": " nādho 'śītisahasrāyostatsamutpattiriṣyate /",
    "T07vabhdiku:471": " te hemarūpyatāmrāyaścakrāḥ puṇyaprabhāvataḥ // Abhidh-d_238 //",
    "T07vabhdiku:472": " tulye 'pi sādhanopāye tadbhedo 'kṣādibhedataḥ /",
    "T07vabhdiku:473": " bhavamokṣārthinormātroḥ pradānaphalabhedavat // Abhidh-d_239 //",
    "T07vabhdiku:474": " karuṇābhāvanodrekātsvasaṃviccittayostathā /",
    "T07vabhdiku:475": " parasaṃvidgurostadvattadviśeṣo vidhīyate // Abhidh-d_240 //",
    "T07vabhdiku:476": " hetutattvaphalodbhūtaṃ mahattvaṃ śāsitustridhā /",
    "T07vabhdiku:477": " vimuktāvapi tulyāyāṃ trayāṇāṃ bodhilambhanāt // Abhidh-d_241 //",
    "T07vabhdiku:478": " buddhasya saṃmukhīnasya bauddhamākṣipyate vapuḥ /",
    "T07vabhdiku:479": " saikapuṇyaśatodbhūtamekaikaṃ lakṣaṇaṃ muneḥ // Abhidh-d_242 //",
    "T07vabhdiku:480": " yathākarmapathāstadvatpuṇyāditrayamiṣyate /",
    "T07vabhdiku:481": " dānaṃ hi dīyate yena svaparārthādyapekṣayā // Abhidh-d_243 //",
    "T07vabhdiku:482": " kāyādikarma tattattvamavijñaptiḥ kvacitpunaḥ /",
    "T07vabhdiku:483": " prādhānyānmuninā proktaṃ mahābhogaphalaṃ hi tat // Abhidh-d_244 //",
    "T07vabhdiku:484": " svānyobhayārthasiddhyarthaṃ dānaṃ dadati kecana /",
    "T07vabhdiku:485": " sādhuvṛttyanuvṛtyarthaṃ nobhayārthāya cāpare // Abhidh-d_245 //",
    "T07vabhdiku:486": " dātṛvastvādivaiśiṣṭyāttatphalātiśayaḥ smṛtaḥ /",
    "T07vabhdiku:487": " śraddhādibhirguṇairdātā datte 'taḥ satkriyādibhiḥ // Abhidh-d_246 //",
    "T07vabhdiku:488": " satkārādiguṇopetaṃ phalaṃ tasmādavāpnute /",
    "T07vabhdiku:489": " vastu varṇādisaṃpannaṃ saurūpyādi phalapradam // Abhidh-d_247 //",
    "T07vabhdiku:490": " guṇaduḥkhopakārākhyardharmaiḥ kṣetraṃ viśiṣyate /",
    "T07vabhdiku:491": " āśayādi mṛdutvādermṛdutvādīni karmaṇaḥ // Abhidh-d_248 //",
    "T07vabhdiku:492": " dharmadātre 'pi bālāya pitre mātre 'tha rogiṇe /",
    "T07vabhdiku:493": " ameyaṃ bodhisattvāya dānamanyabhavāya ca // Abhidh-d_249 //",
    "T07vabhdiku:494": " bodhisattvasya yaddānamanyasyāpi yadaṣṭamam /",
    "T07vabhdiku:495": " vipaścidbhistadākhyātaṃ śreṣṭhaṃ yaccārhato 'rhate // Abhidh-d_250 //",
    "T07vabhdiku:496": " saṃpradhārya yadākṣiptaṃ pūraṇādidṛḍhīkṛtam /",
    "T07vabhdiku:497": " vigatapratipakṣaṃ ca tatkarmopacitaṃ matam // Abhidh-d_251 //",
    "T07vabhdiku:498": " svasmāttyāgaguṇāpekṣāścaittāścaityārcatādiṣu /",
    "T07vabhdiku:499": " vinā pratigṛhītrāpi phalaṃ maitrīvihāravat // Abhidh-d_252 //",
    "T07vabhdiku:500": " dharmadānasvabhāvo vāktattvanāmādigocaraḥ /",
    "T07vabhdiku:501": " avyākṛtasvabhāvatvānna nāmādyannadānavat // Abhidh-d_253 //",
    "T07vabhdiku:502": " śīlaṃ śubhamayaṃ rūpaṃ vyākhyātaṃ tatprabhedataḥ /",
    "T07vabhdiku:503": " śāstre tu tappradhānatvātproktaṃ svargopapattaye // Abhidh-d_254 //",
    "T07vabhdiku:504": " dauḥśīlyāśubhamūlādyairdoṣairyanna vidūṣitam /",
    "T07vabhdiku:505": " tadvipakṣaśamāṅgaṃ ca yattacchadvamihocyate // Abhidh-d_255 //",
    "T07vabhdiku:506": " puṇyaṃ samāhitaṃ tvatra bhāvanā cittabhāvanāt /",
    "T07vabhdiku:507": " pradhānyādapavargāya taduktaṃ sarvadarśinā // Abhidh-d_256 //",
    "T07vabhdiku:508": " puṇyanirvāṇabhāgīyaṃ nirvedhānuguṇaṃ tathā /",
    "T07vabhdiku:509": " śāsane 'sminsamāsena śubhamūlaṃ tridheṣyate // Abhidh-d_257 //",
    "T07vabhdiku:510": " lipimudrātha gaṇanā kāyavākkarmalakṣaṇā /",
    "T07vabhdiku:511": " saṃkhyā khalvapi vijñeyā manaskarmasvabhāvikā // Abhidh-d_258 //",
    "T07vabhdiku:512": " akāryapravaṇo loko duḥkhabhāgī ca yadvaśāt /",
    "T07vabhdiku:513": " rāgādīn bhavasaṃbandhānkleśānvakṣyāmi tānaham // Abhidh-d_259 //",
    "T07vabhdiku:514": " svaśaktijakriyodbhūtairviśeṣaiste tu nāmabhiḥ /",
    "T07vabhdiku:515": " āttasāmānyasaṃjñākāścodyante 'nuśayādibhiḥ // Abhidh-d_260 //",
    "T07vabhdiku:516": " rāgapratighasaṃmohamānakāṅkṣākudṛṣṭayaḥ /",
    "T07vabhdiku:517": " ṣaḍete 'nuśayāḥ proktāḥ śreyodvāravibandhinaḥ // Abhidh-d_261 //",
    "T07vabhdiku:518": " rāgadvedhāt matāḥ sapta dṛṣṭibhedāddaśa smṛtāḥ /",
    "T07vabhdiku:519": " bhūyo 'ṣṭānavatirjñeyā dhātvākārādibhedataḥ // Abhidh-d_262 //",
    "T07vabhdiku:520": " kāmarāgo bhavākhyaśca dvidhāḥ rāgaḥ prabhidyate /",
    "T07vabhdiku:521": " prāyo bahiṣpravṛttatvādantarvattyādibhedataḥ // Abhidh-d_263 //",
    "T07vabhdiku:522": " satkāyāntadvayagrāhau mithyādarśanameva ca /",
    "T07vabhdiku:523": " dṛṣṭiśīlavratāmarśāvityetāḥ pañca dṛṣṭayaḥ // Abhidh-d_264 //",
    "T07vabhdiku:524": " daśeha duḥkhadṛggheyāḥ sapta hetvīkṣaṇakṣayāḥ /",
    "T07vabhdiku:525": " saptāpavargadṛggheyāḥ aṣṭau mārgekṣaṇakṣayāḥ // Abhidh-d_265 //",
    "T07vabhdiku:526": " dṛṣṭiheyāvalambitvātsadākāraparigrahāt /",
    "T07vabhdiku:527": " rāgādayastu catvāro jñeyā mārgadvayakṣayāḥ // Abhidh-d_266 //",
    "T07vabhdiku:528": " pratikalpavaśotpatterdṛṣṭikāṅkṣe tu dṛkkṣaye /",
    "T07vabhdiku:529": " rūpepyevaṃ tathārūpye pratighānuśayādṛte // Abhidh-d_267 //",
    "T07vabhdiku:530": " bhavāgre kṣāntiheyā ye dṛggheyā eva te matāḥ /",
    "T07vabhdiku:531": " jñānavadhyāstu ye tasminnabhyāsenaiva tatkṣayaḥ // Abhidh-d_268 //",
    "T07vabhdiku:532": " ahaṃ mameti yā dṛṣṭirasau satkāyadṛk smṛtā /",
    "T07vabhdiku:533": " taducchedadhruvagrāhau yau sāntargrāhadṛṅmatā // Abhidh-d_269 //",
    "T07vabhdiku:534": " phalahetvapavādo yaḥ sā mithyādṛṣṭirucyate /",
    "T07vabhdiku:535": " jñeyo dṛṣṭiparāmarśaḥ hīnavastūttamagrahaḥ // Abhidh-d_270 //",
    "T07vabhdiku:536": " ahetāvapathe caiva taddhi śīlavratāhvayaḥ /",
    "T07vabhdiku:537": " duḥkhabhrāntyapathādānāttadṛṣṭyutsārya eva saḥ // Abhidh-d_271 //",
    "T07vabhdiku:538": " satkāyadṛṣṭyavacchedo dharmamātrekṣaṇādyataḥ /",
    "T07vabhdiku:539": " duḥkhābhisamaye tacca taddṛggheyaiva so 'pyataḥ // Abhidh-d_272 //",
    "T07vabhdiku:540": " dvayaṃ dṛṣṭiparāmarśādekaḥ satkāyadṛṣṭitaḥ /",
    "T07vabhdiku:541": " antargrāhārdhamanyastu viparyāsaḥ prakalpyate // Abhidh-d_273 //",
    "T07vabhdiku:542": " nitīraṇasamāropaviparītapravṛttitaḥ /",
    "T07vabhdiku:543": " viparyāsoktireṣveva dṛgvaśāt cittasaṃjñayoḥ // Abhidh-d_274 //",
    "T07vabhdiku:544": " sapta mānavidhāstribhyo nava mānavidhāstridhā /",
    "T07vabhdiku:545": " tridhātyunnamanādibhyaḥ svotkarṣādyasti nāstitā // Abhidh-d_275 //",
    "T07vabhdiku:546": " vadhādiparyavasthānaṃ kaukṛtyamaśubhaṃ vidhāḥ /",
    "T07vabhdiku:547": " vibhavecchā ca nāryasya jāyante hetvabhāvataḥ // Abhidh-d_276 //",
    "T07vabhdiku:548": " duḥkhātsamudayāccaiva sarvagānāṃ vyavasthitiḥ /",
    "T07vabhdiku:549": " taddṛṣṭiheyajātīnāṃ sarvāsāṃ dvipadasthiteḥ // Abhidh-d_277 //",
    "T07vabhdiku:550": " kāṅkṣā pañca dṛśo 'vidyā tadvyāmiśrātha kevalāḥ /",
    "T07vabhdiku:551": " sapta sarvatragā duḥkhāddhenorebhyaścatuṣṭayam // Abhidh-d_278 //",
    "T07vabhdiku:552": " dravyato daśa caikaśca nāmnā sapta tu te matāḥ /",
    "T07vabhdiku:553": " rāgapratighamānāstu paricchedapravartinaḥ // Abhidh-d_279 //",
    "T07vabhdiku:554": " prakārāntaravartitvātsakṛtsarvasvabhūgatiḥ /",
    "T07vabhdiku:555": " dhātvantarāvalambitvātpūrvoktā eva sarvagāḥ // Abhidh-d_280 //",
    "T07vabhdiku:556": " navordhvadhātukāsteṣāmādyā dṛṣṭidvayādṛte /",
    "T07vabhdiku:557": " teṣāṃ sahabhuvo dharmāḥ prāptivarjyāśca sarvagāḥ // Abhidh-d_281 //",
    "T07vabhdiku:558": " kāṅkṣāmithyādṛgābhyāṃ ca miśrāvidyātha kevalā /",
    "T07vabhdiku:559": " nirodhamārgadṛggheyāḥ ṣaḍete nirmalekṣiṇaḥ // Abhidh-d_282 //",
    "T07vabhdiku:560": " svabhūmereva nirvāṇaṃ mārgasthannavabhūmikaḥ /",
    "T07vabhdiku:561": " taddṛśyaviṣayo 'nyo 'nyo hetutvāddhetubhāvataḥ // Abhidh-d_283 //",
    "T07vabhdiku:562": " na rāgaḥ śaktyahetutvānna dveṣo 'naparādhataḥ /",
    "T07vabhdiku:563": " namāno 'tipraśāntatvānna bhāvatvād dṛśo 'parāḥ // Abhidh-d_284 //",
    "T07vabhdiku:564": " sarvago 'nuśayaḥ kṛtsnāmanuśete svadhātugaḥ /",
    "T07vabhdiku:565": " svāmālambanato bhūmiṃ svanikāyaṃ tvasarvagaḥ // Abhidh-d_285 //",
    "T07vabhdiku:566": " asvīkārādvipakṣatvānnordhvabhūmārgagocaraḥ /",
    "T07vabhdiku:567": " saṃprayogiṇi tu svasminnahīne saṃprayogataḥ // Abhidh-d_286 //",
    "T07vabhdiku:568": " dhātrīvastramalanyāyaiḥ khacarāmbucarakramaiḥ /",
    "T07vabhdiku:569": " ete 'nuśerate yasmāttasmādanuśayāḥ smṛtāḥ // Abhidh-d_287 //",
    "T07vabhdiku:570": " svairiṣṭādibhirākāraiḥ paramāṇukṣaṇeṣvapi /",
    "T07vabhdiku:571": " yato 'nuśerate caite tataścānuśayā matāḥ // Abhidh-d_288 //",
    "T07vabhdiku:572": " ādyaṃ dṛṣṭidvayaṃ kāme nivṛtāvyākṛtaṃ matam /",
    "T07vabhdiku:573": " dhātudvaye tu sarve 'pi nivṛtāvyākṛtā malāḥ // Abhidh-d_289 //",
    "T07vabhdiku:574": " kāmeṣvakuśalāḥ śeṣāḥ rāgadveṣatamāṃsyataḥ /",
    "T07vabhdiku:575": " trīṇyevāśubhamūlāni pañcakāraṇayogataḥ // Abhidh-d_290 //",
    "T07vabhdiku:576": " avyākṛtadvayasyāpi trīṇi mūlāni tatsamāḥ /",
    "T07vabhdiku:577": " avidyā dhīśca tṛṣṇā ca na kāṅkṣāmānadṛṣṭayaḥ // Abhidh-d_291 //",
    "T07vabhdiku:578": " calatvādūrdhvavṛttitvādavyāpitvādyathākramam /",
    "T07vabhdiku:579": " sūtrasyārthāparijñānādaheturdhyāyicodanāt // Abhidh-d_292 //",
    "T07vabhdiku:580": " praśnavyākaraṇānyākhyaccatvāri vadatāṃ varaḥ /",
    "T07vabhdiku:581": " śiṣyāṇāṃ vādaśikṣārthaṃ sthitīnāṃ ca catuṣṭayīm // Abhidh-d_293 //",
    "T07vabhdiku:582": " ekāṃśākhyaṃ vibhajyākhyaṃ pṛcchākhyaṃ sthāpyameva ca /",
    "T07vabhdiku:583": " maraṇaprasavotkarṣajīvadravyānyatādivat // Abhidh-d_294 //",
    "T07vabhdiku:584": " sthānavāditvasaṃjñaikā parikalpāhvayā parā /",
    "T07vabhdiku:585": " anyā pratipadākhyānyā jñānavāditvasaṃjñitā // Abhidh-d_295 //",
    "T07vabhdiku:586": " mānapratighasaṃrāgairvartamāno 'jjhitakriyaiḥ /",
    "T07vabhdiku:587": " jātā yatrāprahīṇāśca saṃyuktastatra vastuni // Abhidh-d_296 //",
    "T07vabhdiku:588": " ajātairmānasairetaiḥ sarvatrānyaiḥ svakādhvikaiḥ /",
    "T07vabhdiku:589": " sarvatrājaistathā śeṣaiḥ saṃyuktā skandhasantatiḥ // Abhidh-d_297 //",
    "T07vabhdiku:590": " dvayamevātra niṣpannaṃ tṛtīyaṃ tūpacārataḥ /",
    "T07vabhdiku:591": " sadasaddhetutā yasmānmadhyasthaiśca parigrahāt // Abhidh-d_298 //",
    "T07vabhdiku:592": " sarvamasti pradeśo 'sti sarvaṃ nāstīti cāparaḥ /",
    "T07vabhdiku:593": " avyākṛtāstivādīti catvāro vādinaḥ smṛtāḥ // Abhidh-d_299 //",
    "T07vabhdiku:594": " ebhyo yaḥ prathamo vādī bhajate sādhutāmasau /",
    "T07vabhdiku:595": " tarkābhimāninastvanyeyuktyāgamabahiṣkṛtāḥ // Abhidh-d_300 //",
    "T07vabhdiku:596": " icchatyadhvatrayaṃ yasmāt kṛtyataśca dhruvatrayam /",
    "T07vabhdiku:597": " sarvāstivāda ityuktastasmādādyaścaturvidhaḥ // Abhidh-d_301 //",
    "T07vabhdiku:598": " bhāvāṅkānyathikākhyau dvāvavasthānyathiko paraḥ /",
    "T07vabhdiku:599": " anyathānyathikaścānyaḥ,",
    "T07vabhdiku:600": " tṛtīyo yuktivādyataḥ // Abhidh-d_302 //",
    "T07vabhdiku:601": " kāritreṇādhvanāmepa vyavasthāmabhivāñchati /",
    "T07vabhdiku:602": " tatkurvanvartamāno 'dhvā kṛte 'tīto 'kṛte paraḥ // Abhidh-d_303 //",
    "T07vabhdiku:603": " buddhyā yasyekṣyate cihnaṃ tatsaṃjñeyaṃ caturvidham /",
    "T07vabhdiku:604": " paramārthena saṃvṛtyā dvayenāpekṣayāpi ca // Abhidh-d_304 //",
    "T07vabhdiku:605": " sadatītāsamutpannaṃ buddhoktervartamānavat /",
    "T07vabhdiku:606": " dhīnāmagocaratvacca tatsattvaṃ vartamānavat // Abhidh-d_305 //",
    "T07vabhdiku:607": " nāsadālambanā buddhirāgamādupapattitaḥ /",
    "T07vabhdiku:608": " anyāpekṣye 'tha saṃbandhaprtiṣedho 'śvaśṛṅgayoḥ // Abhidh-d_306 //",
    "T07vabhdiku:609": " rūpādau vastuni kṣīṇe satyevotpadyate matiḥ /",
    "T07vabhdiku:610": " sā jñānasyāsanākārā śāstustathānyacittavat // Abhidh-d_307 //",
    "T07vabhdiku:611": " harṣotpādabhayodvegasmṛtyutpattyaṅgabhāvataḥ /",
    "T07vabhdiku:612": " sāṅgasya śaktyabhivyakteḥ sadīpaghaṭarūpavat // Abhidh-d_308 //",
    "T07vabhdiku:613": " janīhākartṛ sādhyatvātpañcabhāvavikāravat /",
    "T07vabhdiku:614": " sataḥ kriyāṅgatādṛṣṭervikāryaprāpyakarmavat // Abhidh-d_309 //",
    "T07vabhdiku:615": " dvitīyaṃ janma jātasya vastuno nopapadyate /",
    "T07vabhdiku:616": " mukhyasattā guṇābhāvādgauṇī sattā na vidyate // Abhidh-d_310 //",
    "T07vabhdiku:617": " sādharmye sati tadvṛttervyāhāraṃ madhuroktivat /",
    "T07vabhdiku:618": " āviṣṭaliṅgamukhyasya janmeṣṭaṃ dārakādivat // Abhidh-d_311 //",
    "T07vabhdiku:619": " syātkhapuṣpaiḥ khamutphullaṃ syāñjaṭālaśca darduraḥ /",
    "T07vabhdiku:620": " svabhāvo yadi bhāvanāṃ prāgabhūtvā samudbhavet // Abhidh-d_312 //",
    "T07vabhdiku:621": " sthitiśaktiparityaktāndharmānnāśānvitodayān /",
    "T07vabhdiku:622": " vada somya kathaṃ yāti pratītyā vastu vastutām // Abhidh-d_313 //",
    "T07vabhdiku:623": " loke dṛṣṭaḥ satoreva parasparamanugrahaḥ /",
    "T07vabhdiku:624": " tadvadevopaghāto 'pi nāśvaśṛṅgāhipādayoḥ // Abhidh-d_314 //",
    "T07vabhdiku:625": " yatpratītyasamutpannaṃ tatsvabhāvānna vidyate /",
    "T07vabhdiku:626": " na vidyate svabhāvādyadvidyate tattato 'nyathā // Abhidh-d_315 //",
    "T07vabhdiku:627": " prakurvanti daśāmātraṃ hetavo vastunaḥ sataḥ /",
    "T07vabhdiku:628": " rājatvaṃ rājaputrasya sātmakasyaiva mantriṇaḥ // Abhidh-d_316 //",
    "T07vabhdiku:629": " dharmāṇāṃ sati sāmagrye sāmarthyamupajāyate /",
    "T07vabhdiku:630": " citānāṃ paramāṇūnāṃ yadvadātmopalambhane // Abhidh-d_317 //",
    "T07vabhdiku:631": " karmātītamasadyasya phalaṃ bhāvi karotyasat /",
    "T07vabhdiku:632": " vyaktaṃ vandhyāsutastasya jāyate vyantarātmajāt // Abhidh-d_318 //",
    "T07vabhdiku:633": " nāmasallakṣaṇābhāvād dravyasatyāṅkasiddhitaḥ /",
    "T07vabhdiku:634": " anāgatābhyatītasya nāsti prajñaptisatyatā // Abhidh-d_319 //",
    "T07vabhdiku:635": " ko vighnaḥ aṅgavaikalyam na tatsarvāstitā sadā /",
    "T07vabhdiku:636": " tatkathaṃ śrūyatāṃ sadbhyaḥ durbodhā khalu dharmatā // Abhidh-d_320 //",
    "T07vabhdiku:637": " vartamānādhvasaṃpātāt sāmagryāṅgaparigrahāt /",
    "T07vabhdiku:638": " labdhaśakteḥ phalākṣepaḥ kāritramabhidhīyate // Abhidh-d_321 //",
    "T07vabhdiku:639": " na vartamānatā rūpamatītājātatā na ca /",
    "T07vabhdiku:640": " yato 'to nādhvasaṃcārād rūpātmānyathateṣyate // Abhidh-d_322 //",
    "T07vabhdiku:641": " avasthā jāyate kācidvidyamānasya vastunaḥ /",
    "T07vabhdiku:642": " tathā śaktistathā velā tathā sattā tathā kriyā // Abhidh-d_323 //",
    "T07vabhdiku:643": " parikalpairjagadvyāptaṃ mūrkhacittānurañjibhiḥ /",
    "T07vabhdiku:644": " yastu vidvanmanogrāhī parikalpaḥ sa durlabhaḥ // Abhidh-d_324 //",
    "T07vabhdiku:645": " anyasarvatragairbaddhaḥ prahīṇe duḥkhadṛkkṣaye /",
    "T07vabhdiku:646": " prahīṇe prākprakāre 'pi śeṣaistadavalambibhiḥ // Abhidh-d_325 //",
    "T07vabhdiku:647": " dharmāḥ ṣoḍaśa vijñeyāḥ pratyekaṃ tribhavātmakāḥ /",
    "T07vabhdiku:648": " pañcadhā nirmalāścaiva vijñānāni tathaiva ca // Abhidh-d_326 //",
    "T07vabhdiku:649": " dhātvāyatanasatyeṣu prakāreṣu ca lakṣayet /",
    "T07vabhdiku:650": " dharmasaṃgrahavijñānajñānānuśayacoditaḥ // Abhidh-d_327 //",
    "T07vabhdiku:651": " saduḥkhahetudṛggheyāḥ kāmāptā bhāvanākṣayāḥ /",
    "T07vabhdiku:652": " svakatrayaikarūpāptivirajāścittagocarāḥ // Abhidh-d_328 //",
    "T07vabhdiku:653": " ātmīyādhastrayaikordhvanirmalānāṃ tu rūpajāḥ /",
    "T07vabhdiku:654": " ārūpyāptāstridhātvāptatrikanirmalagocarāḥ // Abhidh-d_329 //",
    "T07vabhdiku:655": " sarve svādhikavijñeyāḥ samaniryāṇadṛkkṣayāḥ /",
    "T07vabhdiku:656": " niṣkleśāstribhavāptāntyatrayanirmalagocarāḥ // Abhidh-d_330 //",
    "T07vabhdiku:657": " kāmāptaṃ pañcaviṣayo rūpāptaṃ tvaṣṭagocaraḥ /",
    "T07vabhdiku:658": " ārupyāptaṃ daśānāṃ tu daśānāmeva cāmalam // Abhidh-d_331 //",
    "T07vabhdiku:659": " kāmāptamūrdhvadharmārthe vijñāne svabhuvastrayaḥ /",
    "T07vabhdiku:660": " rūpāptā bhāvanāheyāḥ sarvagāścānuśerate // Abhidh-d_332 //",
    "T07vabhdiku:661": " catvāraḥ parivṛtte sve rūpāptāḥ khalvapi trayaḥ /",
    "T07vabhdiku:662": " ārūpyāvacarāḥ sārdhaṃ sarvagairbhāvanākṣayāḥ // Abhidh-d_333 //",
    "T07vabhdiku:663": " tadvadeva dvitīye 'pi pañcame 'pi tathaiva ca /",
    "T07vabhdiku:664": " sāsravālambanāḥ sve ca tṛtīye 'pyanuśerate // Abhidh-d_334 //",
    "T07vabhdiku:665": " parivṛtte tu kāmāptāḥ saṃskṛtārthāvalambinaḥ /",
    "T07vabhdiku:666": " śeṣaṃ pūrvavadākhyeyam caturthe 'pi tṛtīyavat // Abhidh-d_335 //",
    "T07vabhdiku:667": " parivṛtte tu kāmāptāścatvāro 'nyatra pūrvavat /",
    "T07vabhdiku:668": " rūpāpte prathame 'dhastāt trayaḥ sve khalvapi trayaḥ // Abhidh-d_336 //",
    "T07vabhdiku:669": " ārūpyāḥ sarvagāḥ sārdhaṃ bhāvanāpathasaṃkṣayaiḥ /",
    "T07vabhdiku:670": " parivṛtte trayo 'dhastāt catvāraśca svadhātutaḥ // Abhidh-d_337 //",
    "T07vabhdiku:671": " ārūpyāptāśca catvāro nikāyā anuśerate /",
    "T07vabhdiku:672": " tadvadeva dvitīye 'pi pañcame 'pi tathaiva ca // Abhidh-d_338 //",
    "T07vabhdiku:673": " sāsravālambanāḥ sve ca tṛtīye 'pyanuśerate /",
    "T07vabhdiku:674": " parivṛtte tu rūpāptāḥ saṃskṛtārthāvalambinaḥ // Abhidh-d_339 //",
    "T07vabhdiku:675": " anyattu pūrvavajjñeyaṃ caturthe 'pi tṛtīyavat /",
    "T07vabhdiku:676": " tṛtīyavatparāvṛtte ārūpyādye nibodhayet // Abhidh-d_340 //",
    "T07vabhdiku:677": " sve trayaḥ kāmadhātvāptā rūpāptāśca trayastrayaḥ /",
    "T07vabhdiku:678": " rūpāptavatparāvṛtte dvitīye pañcame tathā // Abhidh-d_341 //",
    "T07vabhdiku:679": " tṛtīye khalvapi sve ca sāsravārthāvalambinaḥ /",
    "T07vabhdiku:680": " parāvṛtte svadhātvāptāḥ saṃskṛtārthāvalambinaḥ // Abhidh-d_342 //",
    "T07vabhdiku:681": " anyattvādyavadākhyeyaṃ caturthe 'pi tṛtīyavat /",
    "T07vabhdiku:682": " ādyavattu parāvṛtte vijñāne nirdiśed budhaḥ // Abhidh-d_343 //",
    "T07vabhdiku:683": " bhāvanāpathahātavyo nikāyaḥ sarvagaiḥ saha /",
    "T07vabhdiku:684": " anuśete dvidhātvāpto vyārūpyāścakṣurindriye // Abhidh-d_344 //",
    "T07vabhdiku:685": " nikāyāḥ kāmarūpāptāścakṣurindriyagocare /",
    "T07vabhdiku:686": " duḥkhahetudṛgabhyāsaprahātavyāstrayastrayaḥ // Abhidh-d_345 //",
    "T07vabhdiku:687": " ārūpyā bhāvanāheyāḥ sarvagāścānuśerate /",
    "T07vabhdiku:688": " parivṛtte tu catvāraḥ samadṛkkṣayavarjitāḥ // Abhidh-d_346 //",
    "T07vabhdiku:689": " duḥkhendriye tu kāmāptaḥ svaireva saha sarvagaiḥ /",
    "T07vabhdiku:690": " tadgocare tu vijñāne nikāyā anuśerate // Abhidh-d_347 //",
    "T07vabhdiku:691": " kāmāpannāstrayo rūpāḥ sarvagābhyāsasaṃkṣayāḥ /",
    "T07vabhdiku:692": " paravṛtte tu catvāraḥ kāmāptā anuśerate // Abhidh-d_348 //",
    "T07vabhdiku:693": " trayo rūpabhavādantyādbhāvanāheyasarvagāḥ /",
    "T07vabhdiku:694": " sakalā dviṣparāvṛtteścatvāraścānuśerate // Abhidh-d_349 //",
    "T07vabhdiku:695": " sukhendriye tadālambe citte tadgocare 'pi ca /",
    "T07vabhdiku:696": " kāmādyāptāḥ yathāyogaṃ sarvagāścānuśerate // Abhidh-d_350 //",
    "T07vabhdiku:697": " tridhātusaṃgṛhītāstu sakalā manaindriye /",
    "T07vabhdiku:698": " tadālambini vijñāne sarvasaṃskṛtagocarāḥ // Abhidh-d_351 //",
    "T07vabhdiku:699": " saṃskṛtālambanā eva parivṛtte 'nuśerate /",
    "T07vabhdiku:700": " viśeṣo dviḥparāvṛttau vidyate 'tra na kaścana // Abhidh-d_352 //",
    "T07vabhdiku:701": " duḥkhaṃ darśanaheyādeścittāccittāni kāminaḥ /",
    "T07vabhdiku:702": " bhavatyanantaraṃ ṣaḍ vā tasyorddhvaṃ pañca pañca vā // Abhidh-d_353 //",
    "T07vabhdiku:703": " rūpadhātūpapannasya cittāni tu vinirdiśet /",
    "T07vabhdiku:704": " ekaṃ vā pañca vā ṣaḍ vā sapta vā yadi vā daśa // Abhidh-d_354 //",
    "T07vabhdiku:705": " ārūpyadhātujātasya cittānīmāni lakṣayet /",
    "T07vabhdiku:706": " svadhātukāni pañcaiva cyutikāle daśānyataḥ // Abhidh-d_355 //",
    "T07vabhdiku:707": " sācivyādanuśāyitvāccittaṃ sānuśayaṃ matam /",
    "T07vabhdiku:708": " dvidhā vā kliṣṭamakliṣṭamekadhaivāpadiśyate // Abhidh-d_356 //",
    "T07vabhdiku:709": " mohātsatkāyadṛktasyā antagrāhekṣaṇaṃ tataḥ /",
    "T07vabhdiku:710": " kāṅkṣāmithyekṣaṇaṃ tasyāḥ śīlāmarśastato dṛśaḥ // Abhidh-d_357 //",
    "T07vabhdiku:711": " rāgaḥ svadṛśi mānaśva dveṣo 'nyatra pratāyate /",
    "T07vabhdiku:712": " jñeyaḥ pravṛttibāhulyādevameṣāmanukramaḥ // Abhidh-d_358 //",
    "T07vabhdiku:713": " sadasanmitrayogāttu tadvṛttyaniyamo mataḥ /",
    "T07vabhdiku:714": " kleśa utpadyate kaścitsaṃpūrṇaiḥ kāraṇaistribhiḥ // Abhidh-d_359 //",
    "T07vabhdiku:715": " vyavidyāḥ sakalāḥ kleśāḥ kāme kāmāsravo mataḥ /",
    "T07vabhdiku:716": " styānauddhatye ca hitvordhvaṃ samānatvādbhavāstravaḥ // Abhidh-d_360 //",
    "T07vabhdiku:717": " avidyākhyastu mūlatvādavidyā sārvadhātukī /",
    "T07vabhdiku:718": " tathaughayogā dṛgvarjjaṃ tatpṛthaktvantu pāṭavāt // Abhidh-d_361 //",
    "T07vabhdiku:719": " sāvidyā dve upādāne yathāktau dve tu dṛṅmaye /",
    "T07vabhdiku:720": " catasro 'pyekamantyaikaṃ kumārgādisamāśrayāt // Abhidh-d_362 //",
    "T07vabhdiku:721": " śeṣāstraidhātukāstvantye sātmabhāvapravṛttitaḥ /",
    "T07vabhdiku:722": " saṃyojanādibhiḥ śabdairdarśitāḥ pañcadhā punaḥ // Abhidh-d_363 //",
    "T07vabhdiku:723": " nava saṃyojanānyasminnīrṣyāmātsaryameva ca /",
    "T07vabhdiku:724": " dravyāmarṣaṇasāmānyād dṛśaḥ saṃyojanadvayam // Abhidh-d_364 //",
    "T07vabhdiku:725": " śeṣāṇyanuśayāḥ pañca pañcadhā pañcadhā punaḥ /",
    "T07vabhdiku:726": " jagādāvarabhāgīyamūrdhvabhāgīyameva ca // Abhidh-d_365 //",
    "T07vabhdiku:727": " ādyantye dve dṛśau kāṅkṣākāmacchando dvireva yaḥ /",
    "T07vabhdiku:728": " dvābhyāṃ kāmānatikrāntiḥ punarānayanaṃ tribhiḥ // Abhidh-d_366 //",
    "T07vabhdiku:729": " dvyekadṛggheyakāryokterdṛṣṭiheyamukhagrahāt /",
    "T07vabhdiku:730": " sarvadṛggheyabhāktve 'pi trayametadudāhṛtam // Abhidh-d_367 //",
    "T07vabhdiku:731": " sarvānarthanidānatvānmārgapratyarthibhāvataḥ /",
    "T07vabhdiku:732": " tathyohāvidhuratvācca trisaṃyojanadeśanā // Abhidh-d_368 //",
    "T07vabhdiku:733": " dvau rūpārūpajau rāgau mānamohoddhavāstrayaḥ /",
    "T07vabhdiku:734": " trivedanānuśāyitvād dṛḍhatvādbandhanatrayam // Abhidh-d_369 //",
    "T07vabhdiku:735": " dvipakṣagranthanād granthāścatvāraḥ samudāhṛtāḥ /",
    "T07vabhdiku:736": " abhidhyākhyāstathā dveṣaḥ parāmarśadvayaṃ tathā // Abhidh-d_370 //",
    "T07vabhdiku:737": " upakleśāstu vijñeyāḥ saṃrambhādyā yathoditāḥ /",
    "T07vabhdiku:738": " sarve vā caitasāḥ kliṣṭāḥ saṃskāraskandhasaṃjñitāḥ // Abhidh-d_371 //",
    "T07vabhdiku:739": " mūlakleśamalāstvanye ṣaḍupakleśasaṃjñitāḥ /",
    "T07vabhdiku:740": " śāṭhyopanāhapradāśamāyāmadaviheṭhanāḥ // Abhidh-d_372 //",
    "T07vabhdiku:741": " mrarkṣyerṣyāhryanapatrāpyastyānamiddhoddhavakrudhaḥ /",
    "T07vabhdiku:742": " mātsaryaṃ kukṛtatvaṃ ca daśadhā paryavasthitiḥ // Abhidh-d_373 //",
    "T07vabhdiku:743": " ebhyo 'nunayaniṣyandā āhrīkyauddhatatādayaḥ /",
    "T07vabhdiku:744": " mrakṣānapatrapāstyānamiddhādyā mohasaṃbhavāḥ // Abhidh-d_374 //",
    "T07vabhdiku:745": " kaukṛtyaṃ vicikitsotthaṃ krodhādyā dveṣasambhavāḥ /",
    "T07vabhdiku:746": " pramādastambhamārdva(?)",
    "T07vabhdiku:747": " kṣya māyāśāṭhyavijṛmbhikāḥ // Abhidh-d_375 //",
    "T07vabhdiku:748": " kāyaduṣṭhūlatādyāśca jñeyā vyāmiśrasambhavāḥ /",
    "T07vabhdiku:749": " pradāśo dṛkparāmarśaniṣyandaḥ śaṭhatā dṛśaḥ // Abhidh-d_376 //",
    "T07vabhdiku:750": " saumanasyena rāgasya saṃprayogaḥ sukhena ca /",
    "T07vabhdiku:751": " dveṣasya daurmanasyena duḥkhena ca nigadyate // Abhidh-d_377 //",
    "T07vabhdiku:752": " sarvairmohasya vittibhyāṃ caitasībhyāmasaddṛśaḥ /",
    "T07vabhdiku:753": " kāṅkṣā ca daurmanasyena śeṣāṇāṃ sumanastayā // Abhidh-d_378 //",
    "T07vabhdiku:754": " upekṣayā tu sarveṣām kāmāptānāmayaṃ vidhiḥ /",
    "T07vabhdiku:755": " ito 'nyadhātujānāṃ tu pratibhūmyantaraṃ svakaiḥ // Abhidh-d_379 //",
    "T07vabhdiku:756": " īrṣyayā daurmanasyena kaukṛtyasya tathā krudhaḥ /",
    "T07vabhdiku:757": " pradaṣṭeścopanaddheśca vihiṃsāyāstathaiva ca // Abhidh-d_380 //",
    "T07vabhdiku:758": " mātsaryaṃ daurmanasyena saumanasyena kasyacit /",
    "T07vabhdiku:759": " dvābhyāṃ māyā tathā śāṭhyaṃ mrakṣo middhaṃ tathaiva ca // Abhidh-d_381 //",
    "T07vabhdiku:760": " madastu sumanaḥskandhasukhābhyāṃ saṃprayujyate /",
    "T07vabhdiku:761": " āhrīkyamanapatrāpyaṃ styānauddhatye ca pañcabhiḥ // Abhidh-d_382 //",
    "T07vabhdiku:762": " āhrīkyamanapatrāpyaṃ styānamiddhaṃ tathoddhavaḥ // Abhidh-d_383 //",
    "T07vabhdiku:763": " samastālambināntyena tānvettyadhruvatādibhiḥ /",
    "T07vabhdiku:764": " kleśātyantakṣayo 'ntyena saṃbhinnālambanena vā // Abhidh-d_384 //",
    "T07vabhdiku:765": " asaṃbhinnārtha viṣayaṃ trayametad dvidheṣyate /",
    "T07vabhdiku:766": " tasyaivaṃ paśyataḥ sākṣādudayavyayadarśanam // Abhidh-d_385 //",
    "T07vabhdiku:767": " skandheṣu jāyate paścāccakrabhramarikādivat /",
    "T07vabhdiku:768": " sa pratītyasamutpādaṃ skandhānāṃ pratyavekṣate // Abhidh-d_386 //",
    "T07vabhdiku:769": " satyeṣu pātayitvataṃ tadā kaścitparīkṣate /",
    "T07vabhdiku:770": " tadanityatvaduḥkhatve samavetya tataḥ punaḥ // Abhidh-d_387 //",
    "T07vabhdiku:771": " akartṛkānnirīhāṃśca pratyayādhīnasaṃbhavān /",
    "T07vabhdiku:772": " dṛṣṭvā sarveṣvanātmeti tattvākāraṃ niṣevate // Abhidh-d_388 //",
    "T07vabhdiku:773": " anadhiṣṭhātṛkatvaṃ ca pāratantryaṃ ca paśyataḥ /",
    "T07vabhdiku:774": " sarvadharmeṣu nairātmye sthirā buddhiḥ pravartate // Abhidh-d_389 //",
    "T07vabhdiku:775": " svabhāvenāviśūnyatvād dharmamudrā udāhṛtā /",
    "T07vabhdiku:776": " taduktyā ca taduktatvācchūnyākāro na deśitaḥ // Abhidh-d_390 //",
    "T07vabhdiku:777": " gotradvārasamūhādīn dhātvādīnāṃ yathāyatham /",
    "T07vabhdiku:778": " svasādhāraṇacihnābhyāṃ sadatopaparīkṣate // Abhidh-d_391 //",
    "T07vabhdiku:779": " pratiskandhaṃ tatastasya svābhāvyādiṣu tattvataḥ /",
    "T07vabhdiku:780": " krameṇa jāyate paścātkauśalaṃ sthānasaptake // Abhidh-d_392 //",
    "T07vabhdiku:781": " nirmathnataḥ krameṇāsya duḥkhasatyabhavāraṇim /",
    "T07vabhdiku:782": " śraddhāvīryasahāyasya tattvajñānānalārthinaḥ // Abhidh-d_393 //",
    "T07vabhdiku:783": " ākārapatitaṃ jñānaṃ tataḥ śamaniyāmakam /",
    "T07vabhdiku:784": " bhāvanāmayamūṣmākhyaṃ jāyate sānuvartakam // Abhidh-d_394 //",
    "T07vabhdiku:785": " tatastathaiva mūrdhāno mithyādṛṣṭyupaghātinaḥ /",
    "T07vabhdiku:786": " ūṣmabhyo 'dhikasāmarthyādratnaśraddhāvivardhinaḥ // Abhidh-d_395 //",
    "T07vabhdiku:787": " ........netvasminnubhayatrāpi paścimā // Abhidh-d_396 //",
    "T07vabhdiku:788": " bhāvyate skandhadṛktvādau na tannirvāṇadarśinaḥ /",
    "T07vabhdiku:789": " ākārāṃstulyajātīyān sarvatrātra tu nirdiśet // Abhidh-d_397 //",
    "T07vabhdiku:790": " draṣṭavyānyatarā tābhyaḥ pratyutpannā vivardhane /",
    "T07vabhdiku:791": " catasṛbhyastvanyatamā pratyutpannā vivardhane // Abhidh-d_398 //",
    "T07vabhdiku:792": " anāgatāstu bhāvyante catasro 'pyatra niścayāt /",
    "T07vabhdiku:793": " mokṣe 'ntye saṃmukhībhūtāḥ samagrāḥ khalvanāgatāḥ // Abhidh-d_399 //",
    "T07vabhdiku:794": " ākārāḥ khalu sarvepi bhāvyante gotralābhataḥ /",
    "T07vabhdiku:795": " gotralābhe tu vijñeyā sabhāgākārabhāvanā // Abhidh-d_400 //",
    "T07vabhdiku:796": " sarvatrākiraṇe mūrdhno nirodhākiraṇaidhane /",
    "T07vabhdiku:797": " dharmākhyāḥ saṃmukhībhūtāścatasraḥ khalvanāgatāḥ // Abhidh-d_401 //",
    "T07vabhdiku:798": " ākārāḥ sakalāstatra bhāvyante gotralābhataḥ /",
    "T07vabhdiku:799": " sarvābhyo 'nyatarotpannāḥ satyatrayavivardhane // Abhidh-d_402 //",
    "T07vabhdiku:800": " anāgatāścatasrastu bhāvyante tatra niścayāt /",
    "T07vabhdiku:801": " ākārāḥ sakalā jñeyāḥ kṣāntivinyasane śṛṇu // Abhidh-d_403 //",
    "T07vabhdiku:802": " sarvatrāntyāḥ samutpannāścatasraḥ khalvanāgatāḥ /",
    "T07vabhdiku:803": " ākārāḥ sakalāstatra bhāvyante cāpyanāgatāḥ // Abhidh-d_404 //",
    "T07vabhdiku:804": " pratyutpannāgryadharmeṣu dharmākhyā smṛtyupasthitiḥ /",
    "T07vabhdiku:805": " anāgatāstu bhāvyante catastrasteṣu niścayāt // Abhidh-d_405 //",
    "T07vabhdiku:806": " ākārāḥ khaluḥ catvāro dṛṅmārgasadṛśatvataḥ /",
    "T07vabhdiku:807": " yathoṣmakiraṇe tadvad draṣṭavyaṃ dṛṣṭivartmani // Abhidh-d_406 //",
    "T07vabhdiku:808": " antyāṃ mārgānvayajñāne pratyutpannāṃ vinirdiśet /",
    "T07vabhdiku:809": " catasro 'nāgatāstadvat ṣoḍaśākārabhāvanāḥ // Abhidh-d_407 //",
    "T07vabhdiku:810": " tadūrdhvamapi cāryasya sarvāpūrvaguṇodaye /",
    "T07vabhdiku:811": " śrutacintāmayaṃ hitvā sūkṣmasūkṣmaṃ vyapohya ca // Abhidh-d_408 //",
    "T07vabhdiku:812": " bālasyārambhamārge tu caturbhūmivinirjayaiḥ /",
    "T07vabhdiku:813": " bhūtāmanyatarāṃ tābhyaścatasraḥ khalvanāgatāḥ // Abhidh-d_409 //",
    "T07vabhdiku:814": " ānantaryapathe muktāvantyāṃ sarvāstvanāgatāḥ /",
    "T07vabhdiku:815": " antye dhyāne prayogādimārgeṣvaṣṭāsu pūrvavat // Abhidh-d_410 //",
    "T07vabhdiku:816": " tisrastu navame vidyāt maulabhūmipraveśataḥ /",
    "T07vabhdiku:817": " sāmantakaprayoge tu catasro 'ntyāthavā bhavet // Abhidh-d_411 //",
    "T07vabhdiku:818": " divyākṣiśrutyabhijñāyāṃ vimokṣādau tathaiva ca /",
    "T07vabhdiku:819": " prathamāṃ saṃmukhībhūtāṃ catasraḥ khalvanāgatāḥ // Abhidh-d_412 //",
    "T07vabhdiku:820": " paracitte tṛtīyā tu catasraścāpyanāgatāḥ /",
    "T07vabhdiku:821": " prāṅnivāsāpramāṇānāmantyāṃ sarvāstvanāgatāḥ // Abhidh-d_413 //",
    "T07vabhdiku:822": " ārūpyāṇāṃ vimokṣāṇāṃ tisṛbhyo 'nyatamāṃ vadet /",
    "T07vabhdiku:823": " saṃmukhe nāma jātāstu tisra eva vinirdiśet // Abhidh-d_414 //",
    "T07vabhdiku:824": " ārūpyakṛtsnayostvantyāṃ pratyupannāmudāharet /",
    "T07vabhdiku:825": " tisraḥ khalvasamutpannāḥ kathayanniyamena tu // Abhidh-d_415 //",
    "T07vabhdiku:826": " āryasya khalu vairāgyaprayoge kṣepaṇe pi ca /",
    "T07vabhdiku:827": " sarvebhyo 'nyatarābhūtāścatasraścāpyanāgatāḥ // Abhidh-d_416 //",
    "T07vabhdiku:828": " ānantaryapathe muktāvantyāḥ sarvāstvanāgatāḥ /",
    "T07vabhdiku:829": " ṛdhyādau tu guṇāḥ sarvamanāryasyaiva nirdiśet // Abhidh-d_417 //",
    "T07vabhdiku:830": " antyapūrvanivāsādau ca dharmapratisaṃvidi /",
    "T07vabhdiku:831": " tathāparasamādhyādāvaraṇāyāṃ tathaiva ca // Abhidh-d_418 //",
    "T07vabhdiku:832": " ārūpyākhyavimokṣādau saṃjñāsūkṣmodaye tathā /",
    "T07vabhdiku:833": " sarvābhyo 'nyatarābhūtāścatasraḥ khalvanāgatāḥ // Abhidh-d_419 //",
    "T07vabhdiku:834": " brūyāttu sūkṣmasūkṣme 'ntyāṃ bhūtāṃ tisrastvanāgatāḥ /",
    "T07vabhdiku:835": " samāseneyamākhyātā smṛtyupasthānabhāvanā // Abhidh-d_420 //",
    "T07vabhdiku:836": " etannirvedhabhāgīyaṃ caturdhā bhāvanāmayam /",
    "T07vabhdiku:837": " ṣaḍbhaumaṃ ṣoḍaśākāraṃ pañcaskandhā vināptibhiḥ // Abhidh-d_421 //",
    "T07vabhdiku:838": " paścāttu khalunirvedha āryamārgāhvayastataḥ /",
    "T07vabhdiku:839": " sa yasmānniścito vedhastasmānnirvedha ucyate // Abhidh-d_422 //",
    "T07vabhdiku:840": " dharmajñānarucirduḥkhe nirmalaṃ dharmadarśanam /",
    "T07vabhdiku:841": " tatastatraivāvadhṛtiḥ dharmajñānamanantaram // Abhidh-d_423 //",
    "T07vabhdiku:842": " evaṃ triṣvapi satyeṣu tathaivānvayadhīrdvidhā /",
    "T07vabhdiku:843": " anantyāstatra dṛṅmārgāḥ jñeyāḥ pañcadaśakṣaṇāḥ // Abhidh-d_424 //",
    "T07vabhdiku:844": " kṣaṇo 'ntyo bhāvanāmārgāt phalameṣo 'rthasiddhitaḥ // Abhidh-d_425 //",
    "T07vabhdiku:845": " dhyānāni vyavakīryātaḥ pañcamastvakaniṣṭhagaḥ /",
    "T07vabhdiku:846": " caturdhārūpyagāmyanyo dṛṣṭanirvāyako 'paraḥ // Abhidh-d_426 //",
    "T07vabhdiku:847": " punastridhā tridhā kṛtvā trīnato rūpagā nava /",
    "T07vabhdiku:848": " tadviśeṣaḥ punarjñeyaḥ karmakleśākṣabhedataḥ // Abhidh-d_427 //",
    "T07vabhdiku:849": " ṣaḍdhordhvastrotasā sārdhaṃ saptadhā sadgatirmatā /",
    "T07vabhdiku:850": " sati vṛtteranairyāṇāduktaiṣāmeva sadgatiḥ // Abhidh-d_428 //",
    "T07vabhdiku:851": " parāvṛttabhavo hyāryo neha dhātvantaropagaḥ /",
    "T07vabhdiku:852": " eṣa cordhvagatiścaiva nākṣamaṃ cārahānibhāk // Abhidh-d_429 //",
    "T07vabhdiku:853": " antyakāmīryate pūrvaṃ siddhirdvikṣaṇamiśraṇāt /",
    "T07vabhdiku:854": " udbhavārthaṃ sukhārthaṃ ca kleśāśaṅkārthameva ca // Abhidh-d_430 //",
    "T07vabhdiku:855": " tatpāñcavidhyataḥ pañca śuddhāvāsabhuvaḥ smṛtāḥ /",
    "T07vabhdiku:856": " na jātu dṛṣṭapūrvāstāḥ sarvairapi pṛthagjanaiḥ // Abhidh-d_431 //",
    "T07vabhdiku:857": " yo nirodhasamāpattimaśnute kāyasākṣyasau /",
    "T07vabhdiku:858": " bhavāgrāṣṭāṃśahā yāvadarhattvapratipannakaḥ // Abhidh-d_432 //",
    "T07vabhdiku:859": " yaścānantaryamārge 'ntye vajraupamyāhvayesthitaḥ /",
    "T07vabhdiku:860": " tatphalārthaṃ kṣayajñānaṃ tadekālambanaṃ na vā // Abhidh-d_433 //",
    "T07vabhdiku:861": " tadavāpteraśaikṣo 'sāvarhaṃstrailokyasatkṛtaḥ /",
    "T07vabhdiku:862": " sarvakleśavisaṃyuktaḥ śikṣātritayapāragaḥ // Abhidh-d_434 //",
    "T07vabhdiku:863": " bhāvanākhyo dvidhā mārgaḥ samalāmalabhedataḥ /",
    "T07vabhdiku:864": " darśanākhyastu vijñeyaḥ sarvasyaiva nirāsravaḥ // Abhidh-d_435 //",
    "T07vabhdiku:865": " ānupūrvikayadbhūyovītarāgāvītāvītarāgiṇām /",
    "T07vabhdiku:866": " aśaikṣākhyopi boddhavyo nityamevāmalīmasaḥ // Abhidh-d_436 //",
    "T07vabhdiku:867": " bhavāgraṃ nirmalo 'tyeti........ // Abhidh-d_437 //",
    "T07vabhdiku:868": " saviśeṣaṃ yatastyaktvā phalaṃ paramupāśnute /",
    "T07vabhdiku:869": " śaikṣasya tribhirakṣādyairdvābhyāṃ saṃpūrṇaṃtārhataḥ // Abhidh-d_438 //",
    "T07vabhdiku:870": " vijñātavyaḥ samāsena punamārgaścaturvidhaḥ /",
    "T07vabhdiku:871": " ānantaryavimuktyākhyau prārambhotkarṣalakṣaṇau // Abhidh-d_439 //",
    "T07vabhdiku:872": " tīkṣṇendriyasya mauleṣu dhyāneṣu pratipatsukhā /",
    "T07vabhdiku:873": " kṣiprābhijñālpabuddhestu dhandhānyatra viparyayāt // Abhidh-d_440 //",
    "T07vabhdiku:874": " kṣayajñānaṃ matā bodhistathānutpādadhīrapi /",
    "T07vabhdiku:875": " daśa caikaśca tatpakṣyāḥ saptatriṃśattu nāmataḥ // Abhidh-d_441 //",
    "T07vabhdiku:876": " sopekṣāprītisaṃkalpaṃ śraddhādīndriyapañcakam /",
    "T07vabhdiku:877": " saprasrabdhirdvirūpotthaṃ nāmabhedastvapekṣayā // Abhidh-d_442 //",
    "T07vabhdiku:878": " balānyatrendriyāṇyeva prajñaiva smṛtyupasthitiḥ /",
    "T07vabhdiku:879": " vīryaṃ samyakpradhānākhyaṃ ṛddhipādā manasthitiḥ // Abhidh-d_443 //",
    "T07vabhdiku:880": " doṣahāṇamanutpādaṃ guṇotpādaṃ vivardhanam /",
    "T07vabhdiku:881": " sakṛtkaroti yattaddhi sa prahāṇacatuṣṭayam // Abhidh-d_444 //",
    "T07vabhdiku:882": " chandavyāyāmamīmāṃsā cittākṛṣṭāḥ samādhayaḥ /",
    "T07vabhdiku:883": " ṛddhipādāstu catvāro guṇasampattiyonayaḥ // Abhidh-d_445 //",
    "T07vabhdiku:884": " proktaṃ bodhitrayeśitvācchraddhādīndriyapañcakam /",
    "T07vabhdiku:885": " kathitaṃ balaśabdena tadevānabhibhūtitaḥ // Abhidh-d_446 //",
    "T07vabhdiku:886": " bodhanārthena nirdiṣṭaṃ śāstrā bodhyaṅgasaptakam /",
    "T07vabhdiku:887": " pratītyā paramārthena prajñetyantamanugrahāt // Abhidh-d_447 //",
    "T07vabhdiku:888": " prītiprasrabdhyupekṣāṇāmuktāddhetostadaṅgatā /",
    "T07vabhdiku:889": " saṃkalpādeścatuṣkasya patho jñeyānukūlyataḥ // Abhidh-d_448 //",
    "T07vabhdiku:890": " vidyāprabhaḥ ślakṣṇavikalpabhūmiḥ śīlānuyātraḥ smṛtivīryamitraḥ /",
    "T07vabhdiku:891": " samādhisarvādhisukhopabhogo mārgo vimuktidvayadhiṣṇyago 'yam // Abhidh-d_449 //",
    "T07vabhdiku:892": " prādhānyaṃ saptavargasya prārambhoṣmagatādiṣu /",
    "T07vabhdiku:893": " yathākramaṃ viboddhavyaṃ bhāvanādṛṣṭimārgayoḥ // Abhidh-d_450 //",
    "T07vabhdiku:894": " na cittaṃ rājakalpatvād guṇadoṣānuvartanāt /",
    "T07vabhdiku:895": " vyavahārānukūlyatvāt saṃjñā hyeteṣu neṣyate // Abhidh-d_451 //",
    "T07vabhdiku:896": " vipākaphalanimnatvānmārgokteśca na cetanā /",
    "T07vabhdiku:897": " nāprādhānyānmanaskāro vidyāvidyāpravartanāt // Abhidh-d_452 //",
    "T07vabhdiku:898": " kriyārambhapradhānatvānna cchando vīryabṛṃhaṇāt /",
    "T07vabhdiku:899": " nādhimokṣaḥ samāropānna sparśo daurvibhāvyataḥ // Abhidh-d_453 //",
    "T07vabhdiku:900": " nāryavaṃśa hryapatrāpyā aviśāradavṛttitaḥ /",
    "T07vabhdiku:901": " nāpramādaḥ parāṅgatvānnāvihiṃsāviheṭhanāt // Abhidh-d_454 //",
    "T07vabhdiku:902": " sattvādhiṣṭhānavṛttitvānna maitrīkaruṇādayaḥ /",
    "T07vabhdiku:903": " mārgāṅgākṣaikadeśatvānnāpyavetyaprasattayaḥ // Abhidh-d_455 //",
    "T07vabhdiku:904": " nādveṣaḥ śubhamūlebhyaḥ sattvagocarabhāvataḥ /",
    "T07vabhdiku:905": " audāsīnyānna nirvāṇaṃ daviṣṭhyānna paradhvaniḥ // Abhidh-d_456 //",
    "T07vabhdiku:906": " bodhyaṅgānyarajaskāni bodhernediṣṭabhāvataḥ /",
    "T07vabhdiku:907": " tadanyānyavabodhyāni samalānyamalānyapi // Abhidh-d_457 //",
    "T07vabhdiku:908": " ādye dhyāne 'khilā maule 'nāgamye prītyapākṛtāḥ /",
    "T07vabhdiku:909": " dvitīye 'pyapasaṃkalpā dvayoścāsmāt dvayādṛte // Abhidh-d_458 //",
    "T07vabhdiku:910": " śīlāṅgebhyaśca tābhyāṃ ca draṣṭavyā triṣvarūpiṣu /",
    "T07vabhdiku:911": " bodhyaṅgebhyaśca sarvebhyo kāme bodhyaṅgavarjitāḥ // Abhidh-d_459 //",
    "T07vabhdiku:912": " yastatprathamatāḥ proktāścatasrastatra kovidaiḥ /",
    "T07vabhdiku:913": " nyāmāvakrāntivairāgyaphalāptyakṣavivṛddhiṣu // Abhidh-d_460 //",
    "T07vabhdiku:914": " aṣṭānāṃ nīrajaskānāṃ mārgāṅgānāṃ yathāyatham /",
    "T07vabhdiku:915": " tāsvekasyādhvasu jñeyau lābhālābhau navāśrayau // Abhidh-d_461 //",
    "T07vabhdiku:916": " trisatyādhigame lābhaḥ śīladharmaprasādayoḥ /",
    "T07vabhdiku:917": " mārgasatyekṣaṇe buddhasaṅghagocarayorapi // Abhidh-d_462 //",
    "T07vabhdiku:918": " bauddhātsaṅghādṛte mārgādyā śraddhā satyagocarā /",
    "T07vabhdiku:919": " dharmāvetyaprasādosau saṃpratītyaprabhāvataḥ // Abhidh-d_463 //",
    "T07vabhdiku:920": " mohanidrātamonāśāddhīnetronmīlanāt svayam /",
    "T07vabhdiku:921": " buddho yastadguṇe śraddhā prasādaḥ sa jine mataḥ // Abhidh-d_464 //",
    "T07vabhdiku:922": " śaikṣāśaikṣaguṇāḍhyānāṃ pudgalānāṃ ya ākaraḥ /",
    "T07vabhdiku:923": " tadguṇālambanā śraddhā prasādaḥ saṅkhagocaraḥ // Abhidh-d_465 //",
    "T07vabhdiku:924": " śīlānāṃ yattu vaimalyaṃ tatprasādastathaiva tu /",
    "T07vabhdiku:925": " dravyato dvayamevaitannāmatastu catuṣṭayam // Abhidh-d_466 //",
    "T07vabhdiku:926": " śaikṣasya bandhaśeṣatvādvimuktirnāṅgamiṣyate /",
    "T07vabhdiku:927": " mokṣādhimokṣarūpatvānnityānityatvato dvidhā // Abhidh-d_467 //",
    "T07vabhdiku:928": " pūrvoktaiva hi yā bodhiḥ sā samyagjñānamucyate /",
    "T07vabhdiku:929": " mucyate 'nāgataṃ cittamaśaikṣaṃ kleśarodhataḥ // Abhidh-d_468 //",
    "T07vabhdiku:930": " dharmavyāpārato loke dharmyapi vyāpṛto mataḥ /",
    "T07vabhdiku:931": " mārgastūpāttakāritro nirasyati tadāvṛtim // Abhidh-d_469 //",
    "T07vabhdiku:932": " vimuktiḥ śāśvatī yaiva sā virāgādayastrayaḥ /",
    "T07vabhdiku:933": " ākhyātā dhātavaḥ sūtre tridhā bhedo hyapekṣayā // Abhidh-d_470 //",
    "T07vabhdiku:934": " virāgo rāganirmokṣaḥ prahāṇākhyo 'nyasaṃkṣayaḥ /",
    "T07vabhdiku:935": " nirodhadhāturanyasya sopādānasya vastunaḥ // Abhidh-d_471 //",
    "T07vabhdiku:936": " duḥkhahetvavalambinyā yogī nirvidyate dhiyā /",
    "T07vabhdiku:937": " virajyate tu saṃraktastataḥ koṭicatuṣṭayī // Abhidh-d_472 //",
    "T07vabhdiku:938": " saṃjñā anityasaṃjñādyā daśa tābhyo 'śubhādayaḥ /",
    "T07vabhdiku:939": " tisro mārgavidhirmārgaścatastro 'ntyāstrayī phalam // Abhidh-d_473 //",
    "T07vabhdiku:940": " tritayyaśubhasaṃjñādyā jñeyā tatkhalu sāsravāḥ /",
    "T07vabhdiku:941": " samalā nirmalāstvanyā bodhyā nava bhuvo 'malāḥ // Abhidh-d_474 //",
    "T07vabhdiku:942": " bhūmiṣvekādaśasvantyā dhyānādyāsūpalakṣayet /",
    "T07vabhdiku:943": " caturthī pañcamī ṣaṣṭhī vidyāt saptasu bhūmiṣu // Abhidh-d_475 //",
    "T07vabhdiku:944": " loko 'yaṃ tattvasaṃmugdho jñeyatattve pramuhyati /",
    "T07vabhdiku:945": " tāni jñānāni vakṣyāmi svarūpādiprapañcataḥ // Abhidh-d_476 //",
    "T07vabhdiku:946": " jātidravye nirākṛtya pratipakṣādyapekṣayā /",
    "T07vabhdiku:947": " tadbhedo daśadhā prokto dharmajñānādināmabhiḥ // Abhidh-d_477 //",
    "T07vabhdiku:948": " dharmānvayaviśeṣye dve duḥkhādyaiśca catuṣṭayam /",
    "T07vabhdiku:949": " dve saṃvṛtyanyacittābhyāṃ kṣayeṇājanmanā dvayam // Abhidh-d_478 //",
    "T07vabhdiku:950": " pratipakṣaprayogābhyāṃ svabhāvākāragocaraiḥ /",
    "T07vabhdiku:951": " tadvyavasthā niboddhavyā kṛtyenopacayena vā // Abhidh-d_479 //",
    "T07vabhdiku:952": " dhātusatyārthacitteṣu jātidhvaṃsāprajanmanoḥ /",
    "T07vabhdiku:953": " saṃmohasya nivṛttyarthaṃ tadbhedo daśadhaiva vā // Abhidh-d_480 //",
    "T07vabhdiku:954": " parijñātādyavagamaḥ duḥkhādau kṣayadhī phalam // Abhidh-d_481 //",
    "T07vabhdiku:955": " dhīrākāraḥ sadākāryaṃ sākārāstvavalambinaḥ // Abhidh-d_482 //",
    "T07vabhdiku:956": " paricittamatistrīṇi dharmasaṃjñaṃ nirodhadhīḥ /",
    "T07vabhdiku:957": " catvāri smṛtyupasthānānyato 'nyajjñānamiṣyate // Abhidh-d_483 //",
    "T07vabhdiku:958": " mārgadharmānvayajñānagocaro navaśo dhiyaḥ // Abhidh-d_484 //",
    "T07vabhdiku:959": " pañcadharmāstridhātvāptān mārgarūpān sanātanān /",
    "T07vabhdiku:960": " vyutpattyarthaṃ dvidhā kṛtvā darśayejjñānagocaram // Abhidh-d_485 //",
    "T07vabhdiku:961": " dṛṅmārge prathame jñāne tribhirjñānaiḥ samanvitaḥ /",
    "T07vabhdiku:962": " caturṣvekaikavṛddhyordhvaṃ virakto 'nyamano dhiyā // Abhidh-d_486 //",
    "T07vabhdiku:963": " tridhyānakāmavairāgye paścime muktivartmani /",
    "T07vabhdiku:964": " mauladhyānaprayoge ca jñeyānāgatabhāvanā // Abhidh-d_487 //",
    "T07vabhdiku:965": " bālasya smṛtyupasthānadhyānādyutpādane tathā /",
    "T07vabhdiku:966": " prayogamuktimārgeṣu saṃvṛtyānyamanodhiyaḥ // Abhidh-d_488 //",
    "T07vabhdiku:967": " kṣāntijñānāni bhāvyante svajātīyāni dṛkpathe /",
    "T07vabhdiku:968": " sāṃvṛtaṃ cānvayajñāne duḥkhahetusamāhvaye // Abhidh-d_489 //",
    "T07vabhdiku:969": " samānapratipakṣatvātteṣu mārgāyitatvataḥ /",
    "T07vabhdiku:970": " ato 'bhisamayātyākhyaṃ tattrisatyāntalābhataḥ // Abhidh-d_490 //",
    "T07vabhdiku:971": " mārgākhye tvanvayajñāne ṣaḍ bhāvyante 'tha sapta vā /",
    "T07vabhdiku:972": " ānantaryapathe corddhvaṃ bhāvyate nānyacittadhīḥ // Abhidh-d_491 //",
    "T07vabhdiku:973": " prahāṇamuktimārgeṣu vināntyāyā vimuktitaḥ /",
    "T07vabhdiku:974": " bhavāgrapratipakṣatvātsaṃvṛtasya na bhāvanā // Abhidh-d_492 //",
    "T07vabhdiku:975": " dhyānādīnāṃ svabhāvādāvavyāghātavisāri yat /",
    "T07vabhdiku:976": " dhyānādijñānasaṃjñaṃ tannavajñānamayaṃ balam // Abhidh-d_493 //",
    "T07vabhdiku:977": " yatsattvākṣamṛdutvādau paricchede pravartate /",
    "T07vabhdiku:978": " akṣottamāvarajñānabalaṃ tannavadhīmayam // Abhidh-d_494 //",
    "T07vabhdiku:979": " yatsattvādhirucitraidhe hīnādau sampravartate /",
    "T07vabhdiku:980": " nānādhimuktidhīsaṃjñe balaṃ tacca navātmakam // Abhidh-d_495 //",
    "T07vabhdiku:981": " yannānādhātvapekṣākhyaṃ sattvārthāya pravartate /",
    "T07vabhdiku:982": " navajñānamayaṃ tadvattannānādhātudhībalam // Abhidh-d_496 //",
    "T07vabhdiku:983": " gatidharmāryabhedaṃ yadvetti pratyayabhedataḥ /",
    "T07vabhdiku:984": " taddhiyo daśa sarvatragāminīpratipadbalam // Abhidh-d_497 //",
    "T07vabhdiku:985": " yat svānyātītajanmekṣisaṃvṛtijñānasaṃjñakam /",
    "T07vabhdiku:986": " prāgjātyānusmṛtijñānabalaṃ tatsaphalaṃ matam // Abhidh-d_498 //",
    "T07vabhdiku:987": " sattvānāṃ cyutisambhūtyorjñānamanyādhvavṛtti yat /",
    "T07vabhdiku:988": " taccyutyutpattibuddhyākhyaṃ balaṃ pūrvavaducyate // Abhidh-d_499 //",
    "T07vabhdiku:989": " āsravakṣayadhīsaṃjñaṃ ṣaḍjñānānyathavā daśa /",
    "T07vabhdiku:990": " ṣoḍaśākāramatrādyamanyaiścāpyuttaraṃ bhuvā // Abhidh-d_500 //",
    "T07vabhdiku:991": " saptamaṃ ṣoḍaśākāramavibhaktākṛtidvayam /",
    "T07vabhdiku:992": " aṣṭākāraṃ dvitīyaṃ tu navajñānamayaṃ tu yat // Abhidh-d_501 //",
    "T07vabhdiku:993": " tathāgatabalaṃ proktaṃ tajjñeyaṃ dvādaśākṛti /",
    "T07vabhdiku:994": " sarvagocaramatrādyamantyaṃ śāntyavalambi vā // Abhidh-d_502 //",
    "T07vabhdiku:995": " dvidhā hetubhavālambaṃ saptamaṃ satyagocaram /",
    "T07vabhdiku:996": " atītādyaddhi dhātvarthamaṣṭamaṃ samudāhṛtam // Abhidh-d_503 //",
    "T07vabhdiku:997": " navamaṃ khalu rūpārthaṃ saṃskṛtālambyate param /",
    "T07vabhdiku:998": " dvyapekṣo balaśabdo 'yaṃ balaṃ tvapratighātataḥ // Abhidh-d_504 //",
    "T07vabhdiku:999": " sandhau sandhau ca buddhasya kāyenārāyaṇaṃ balam /",
    "T07vabhdiku:1000": " spraṣṭavyamadhikaṃ tattu daśa hastyādisaptakāt // Abhidh-d_505 //",
    "T07vabhdiku:1001": " svaparārthāntasamprāptervaiśāradyacatuṣṭayam /",
    "T07vabhdiku:1002": " ādyantabalarūpe dve dve karma pratipaddhiyoḥ // Abhidh-d_506 //",
    "T07vabhdiku:1003": " śrotṛsampattrayāpekṣā trividhā smṛtyupasthitiḥ /",
    "T07vabhdiku:1004": " saṃsmārāhitasāmarthyasaṃprajanyasvalakṣaṇā // Abhidh-d_507 //",
    "T07vabhdiku:1005": " saṃvṛtijñānarūpatvāddīrghakālānusārataḥ /",
    "T07vabhdiku:1006": " sarvatra samavṛttyāderbaddhasyaiva mahākṛpā // Abhidh-d_508 //",
    "T07vabhdiku:1007": " araṇā praṇidhijñānaṃ catasraḥ pratisaṃvidaḥ /",
    "T07vabhdiku:1008": " arhatsāntānikā hyete pañca tu prāntakoṭikāḥ // Abhidh-d_509 //",
    "T07vabhdiku:1009": " itarairapi sāmānyā apramādādayo guṇāḥ /",
    "T07vabhdiku:1010": " eṣāṃ yathopadiṣṭānāṃ śṛṇu vakṣyāmi lakṣaṇam // Abhidh-d_510 //",
    "T07vabhdiku:1011": " araṇā saṃvṛtijñānaṃ nṛjāntyadhyānaniśrayāt /",
    "T07vabhdiku:1012": " āryasantānikā jātā savastukamalekṣiṇī // Abhidh-d_511 //",
    "T07vabhdiku:1013": " praṇidhijñānamapyevaṃ sarvadharmāvalambi tu /",
    "T07vabhdiku:1014": " akopyadharmaṇo khyāte tathaiva pratisaṃvidaḥ // Abhidh-d_512 //",
    "T07vabhdiku:1015": " vivakṣitārthasambandhināmasaṃmohabhedinī /",
    "T07vabhdiku:1016": " ādyānyā tadabhivyaṅgyā jñeyā jñānavicāriṇī // Abhidh-d_513 //",
    "T07vabhdiku:1017": " tṛtīyā śabdasaṃskārā jñānasaṃmohaghātinī /",
    "T07vabhdiku:1018": " turīyā tu prabandhoktirdhyānādyutpādanonmukhī // Abhidh-d_514 //",
    "T07vabhdiku:1019": " arthākhyā khalu sarvatra ṣaḍjñānānyathavā nava /",
    "T07vabhdiku:1020": " pratibhānāhvayāpyevaṃ daśajñānamayī tvasau // Abhidh-d_515 //",
    "T07vabhdiku:1021": " kāme dhyāneṣu dharmākhyā tadanyā tvādyakāmayoḥ /",
    "T07vabhdiku:1022": " saṃvṛtijñānamayyau tu dve ete pratisaṃvidau // Abhidh-d_516 //",
    "T07vabhdiku:1023": " ṛddhau śrotre 'nyacitte prāgbhāve cyutyudaye kṣaye /",
    "T07vabhdiku:1024": " jñānasākṣātkriyābhijñā ṣaḍvā dhīḥ muktivartmani // Abhidh-d_517 //",
    "T07vabhdiku:1025": " catasraḥ saṃvṛtijñānaṃ pañca jñānāni cittadhīḥ /",
    "T07vabhdiku:1026": " sarvāsravakṣayābhijñā ṣaḍjñānānyathavā daśa // Abhidh-d_518 //",
    "T07vabhdiku:1027": " ṣaṣṭhī sarvatra pañcānyā maulīṣu dhyānabhūmiṣu /",
    "T07vabhdiku:1028": " yatnavairāgyato labhyāḥ svabhūmyadharagocarāḥ // Abhidh-d_519 //",
    "T07vabhdiku:1029": " smṛtyupasthitayastistraścetaḥparyāyadhīrmatā /",
    "T07vabhdiku:1030": " ṛddhiśrotrākṣyabhijñāsnu prathamā smṛtyupasthitiḥ // Abhidh-d_520 //",
    "T07vabhdiku:1031": " divyamavyākṛtaṃ śrotraṃ netraṃ cānyā śubhā matāḥ /",
    "T07vabhdiku:1032": " abhijñāphalatābhijñā manovijñānaprajñayā // Abhidh-d_521 //",
    "T07vabhdiku:1033": " tisro vidyā matāstryadhvasaṃmohādivyudastaye /",
    "T07vabhdiku:1034": " ekā svabhāvato 'śaikṣī dve tvaśaikṣāśrayodayāt // Abhidh-d_522 //",
    "T07vabhdiku:1035": " ṛddhicittakṣayābhijñā pratihāryatrayaṃ smṛtam /",
    "T07vabhdiku:1036": " harato dve kuśāstṛbhyo mārebhyo harate param // Abhidh-d_523 //",
    "T07vabhdiku:1037": " samādhī ṛddhirityuktā phalamaiśvaryaṣṭadhā /",
    "T07vabhdiku:1038": " dvidhaitadgatinirmāṇe trividhā gatiriṣyate // Abhidh-d_524 //",
    "T07vabhdiku:1039": " manomayī gatiḥ śāsturicchāmātrapravṛttitaḥ /",
    "T07vabhdiku:1040": " adhimokṣakṛtānyeṣāṃ tato dehābhivāhinī // Abhidh-d_525 //",
    "T07vabhdiku:1041": " rūpagandharasasparśāḥ kāme nirmāṇamiṣyate /",
    "T07vabhdiku:1042": " rūpasparśau matau rūpe sveśarīre 'tha vā bahiḥ // Abhidh-d_526 //",
    "T07vabhdiku:1043": " abhijñāphalacittena tattāni tu caturdaśa /",
    "T07vabhdiku:1044": " ādyadhyānaphalaṃ dve tairūrdhvabhūmyekavṛddhitaḥ // Abhidh-d_527 //",
    "T07vabhdiku:1045": " tallābho dhyānavat jñeyaḥ śuddhakācca svataśca tat /",
    "T07vabhdiku:1046": " svabhūmenaiva nirmāṇamadhareṇāpi bhāṣaṇam // Abhidh-d_528 //",
    "T07vabhdiku:1047": " nirmātraiva sahaiteṣāṃ bhāṣaṇaṃ sugatādṛte /",
    "T07vabhdiku:1048": " ekasya bruvataḥ sarve nirmitā bruvate samam // Abhidh-d_529 //",
    "T07vabhdiku:1049": " adhiṣṭhāya tu nirmāṇaṃ bhāṣante 'nyena cetasā /",
    "T07vabhdiku:1050": " adhiṣṭhānaṃ mṛtasyāpi sthirasyaiva tu vastunaḥ // Abhidh-d_530 //",
    "T07vabhdiku:1051": " ajayyekamanekena jayiṇastadviparyayaḥ /",
    "T07vabhdiku:1052": " avyākṛtamabhijñotthaṃ upapattya tvayaṃ tridhā // Abhidh-d_531 //",
    "T07vabhdiku:1053": " arhatāṃ daśadhā tvetadaiśvaryamupapadyate /",
    "T07vabhdiku:1054": " sarvāsravakṣayajñānavimuktidvayayogataḥ // Abhidh-d_532 //",
    "T07vabhdiku:1055": " aiśvaryapi samānesminyathokte śāstṛśiṣyayoḥ /",
    "T07vabhdiku:1056": " antaraṃ sumahacchāsturyattatpūrvamudāhṛtam // Abhidh-d_533 //",
    "T07vabhdiku:1057": " sāṅgā cittasthitirdhyānaṃ taccaturdhāṅgabhedataḥ /",
    "T07vabhdiku:1058": " dhyānoktirāñjasī tatra bhāktī tatsahabhūṣvapi // Abhidh-d_534 //",
    "T07vabhdiku:1059": " saṃkṣepādiyamākhyātā dhyānajātiścaturvidhā /",
    "T07vabhdiku:1060": " dravyabhedānahaṃ tasyāḥ pravakṣyāmi yathāgamam // Abhidh-d_535 //",
    "T07vabhdiku:1061": " sahārūpyacatuṣṭvena samāpattirmatāṣṭadhā /",
    "T07vabhdiku:1062": " catuḥ pañceṣu skandheṣu taduktervargavṛttitaḥ // Abhidh-d_536 //",
    "T07vabhdiku:1063": " bhedena tu samāpattidravyāṇi daśa sapta ca /",
    "T07vabhdiku:1064": " sāmantakaiḥ sahāṣṭābhirdhyānāntarikayāpi ca // Abhidh-d_537 //",
    "T07vabhdiku:1065": " tadbhedāḥ khalvime 'nyepi vakṣyante śāstracoditāḥ /",
    "T07vabhdiku:1066": " buddhabuddhestu te sarve tattvenāyānti gocaram // Abhidh-d_538 //",
    "T07vabhdiku:1067": " tridhā dhyānāni maulāni sāsvādādiprabhedataḥ /",
    "T07vabhdiku:1068": " tathaiva traya ārūpyā bhavāgraṃ tu dvidhā matam // Abhidh-d_539 //",
    "T07vabhdiku:1069": " sāmantāni dvidhā sapta prathamaṃ tu tridhā matam /",
    "T07vabhdiku:1070": " dhyānāntaraṃ tridhā tadvadakliṣṭaṃ tvadharāśrayam // Abhidh-d_540 //",
    "T07vabhdiku:1071": " āsvādavatsatṛṣṇaṃ yacchaddhakaṃ laukikaṃ matam /",
    "T07vabhdiku:1072": " ado(dho?)dhvastaṃ tadāsvādyamatilokamanāsravam // Abhidh-d_541 //",
    "T07vabhdiku:1073": " aṅgānyādye śubhe pañca vitarkaścittasūkṣmatā /",
    "T07vabhdiku:1074": " prītiḥ sukhaṃ samādhānaṃ kliṣṭaṃ sukhavivarjitam // Abhidh-d_542 //",
    "T07vabhdiku:1075": " sādhyātmasaprasādāstu sukhaprītisamādhayaḥ /",
    "T07vabhdiku:1076": " dvitīye 'ṅgāni catvāri kliṣṭe śraddhā sukhādṛte // Abhidh-d_543 //",
    "T07vabhdiku:1077": " tṛtīye pañcame prajñā smṛtyupekṣā sukhaṃ sthitiḥ /",
    "T07vabhdiku:1078": " kliṣṭe tvaṅgadvayaṃ jñeyaṃ samādhirvedanāsukham // Abhidh-d_544 //",
    "T07vabhdiku:1079": " antye catvāryupekṣe dve samādhiḥ smṛtireva ca /",
    "T07vabhdiku:1080": " kliṣṭe dhyāne caturthe tu dve aṅge vedanā sthitiḥ // Abhidh-d_545 //",
    "T07vabhdiku:1081": " dravyātmanā daśaikaṃ ca nāmnā tvaṣṭau daśaiva ca /",
    "T07vabhdiku:1082": " aṅgānyetāni kathyante catuṣkoṭirataḥ smṛtaḥ // Abhidh-d_546 //",
    "T07vabhdiku:1083": " śamathasya ca /",
    "T07vabhdiku:1084": " dhyānasāmantakārūpyeṣvaṅgānāmavyavasthitiḥ // Abhidh-d_547 //",
    "T07vabhdiku:1085": " vitarkacāravidhvaṃsātpraśvāsāśvāsasaṃkṣayāt /",
    "T07vabhdiku:1086": " upekṣāveditābhāvādantyamānejyamucyate // Abhidh-d_548 //",
    "T07vabhdiku:1087": " ādye prītisukhopekṣā dvitīye tu sukhādṛte /",
    "T07vabhdiku:1088": " sukhopekṣe tṛtīye 'ntye upekṣaiva vidiṣyate // Abhidh-d_549 //",
    "T07vabhdiku:1089": " dṛkchrotrakāyavijñānaṃ vijñaptijanakaṃ tathā /",
    "T07vabhdiku:1090": " yadbhūmāvavicārāyāmādyādavyākṛtaṃ tu tat // Abhidh-d_550 //",
    "T07vabhdiku:1091": " khanimittodgrahākṛṣṭaḥ proktānantamanaskṛtiḥ /",
    "T07vabhdiku:1092": " visarvarūpa ārūpya ākāśānantyasaṃjñakaḥ // Abhidh-d_551 //",
    "T07vabhdiku:1093": " tadvaccittavibhutvekṣī vijñānānantyalakṣaṇaḥ /",
    "T07vabhdiku:1094": " vijñānānantyadveṣī ca akiñcanyāhvayaḥ punaḥ // Abhidh-d_552 //",
    "T07vabhdiku:1095": " tadvittūcchedaśaṅkī ca na saṃjñāsaṃjñasaṃjñakaḥ /",
    "T07vabhdiku:1096": " ādau tathā prayuktatvāt tatsaṃjñā vyapadiśyate // Abhidh-d_553 //",
    "T07vabhdiku:1097": " savitarkavicāraṃ yatsāpekṣaṃ sānuvartakam /",
    "T07vabhdiku:1098": " cittamāryetarākāraṃ tadānāgamyamucyate // Abhidh-d_554 //",
    "T07vabhdiku:1099": " catvāro dhyāyinaḥ proktāścaturdhyānavidarśanāt /",
    "T07vabhdiku:1100": " sampadvipattisaṃjñāyā hānapakṣyādivedinaḥ // Abhidh-d_555 //",
    "T07vabhdiku:1101": " dhyātā proktastathā dhyeyaṃ dhyānaṃ dhyānaphalaṃ tathā /",
    "T07vabhdiku:1102": " asiddheruktadoṣatvānnāstyātmādicatuṣṭayam // Abhidh-d_556 //",
    "T07vabhdiku:1103": " karmānuṣṭhānato mokṣo jñānānuṣṭhānatastathā /",
    "T07vabhdiku:1104": " vyāpāre sati sadbhāvādyāthātmyāvagamepi ca // Abhidh-d_557 //",
    "T07vabhdiku:1105": " karma tvatra dvidhā jñeyaṃ puṇyāpuṇyakriyākriye /",
    "T07vabhdiku:1106": " puṇyakriyā tridhā proktā viratistadvidhoditā // Abhidh-d_558 //",
    "T07vabhdiku:1107": " jñānaṃ tu naiṣṭhikaṃ jñeyaṃ yathāpūvaṃmudāhṛtam /",
    "T07vabhdiku:1108": " ato 'nyadbhajate yastu khalīnaṃ carvayatyasau // Abhidh-d_559 //",
    "T07vabhdiku:1109": " parapīḍāpravṛttatvādvadhalobhānṛtādayaḥ /",
    "T07vabhdiku:1110": " apāyahetavo jñeyāḥ śreyodvāravibandhinaḥ // Abhidh-d_560 //",
    "T07vabhdiku:1111": " yuktārthacodanād duḥkhatrāṇāddoṣānuśāsanāt /",
    "T07vabhdiku:1112": " śāstramityucyate 'to 'nyajjñeyaṃ vātikabhāṣitam // Abhidh-d_561 //",
    "T07vabhdiku:1113": " pārasīkādimantrāṇāṃ viṣotsadabalaṃ kvacit /",
    "T07vabhdiku:1114": " dṛśyate na tu sarvasminnariṣṭādyanivartanāt // Abhidh-d_562 //",
    "T07vabhdiku:1115": " rāgādyairdūṣyate cittaṃ śraddhādyaiśca viśudhyate /",
    "T07vabhdiku:1116": " viprasyāpi yatastasmād guṇavāneva mucyate // Abhidh-d_563 //",
    "T07vabhdiku:1117": " śuddhaṃ caturvidhaṃ hānabhāgīyādi yathākramam /",
    "T07vabhdiku:1118": " nyūnatulyabalotkṛṣṭanirmalānuguṇaṃ hi tat // Abhidh-d_564 //",
    "T07vabhdiku:1119": " kleśasvoparimasthānanīrajaskānuvarti vā /",
    "T07vabhdiku:1120": " dve trīṇi trīṇi ca dve vā hānapakṣyādyanantaram // Abhidh-d_565 //",
    "T07vabhdiku:1121": " vyutkrāntakasamāpattirarhato 'kopyadharmaṇaḥ /",
    "T07vabhdiku:1122": " tatprayogo dvidhā bhūmirgatvāgamyajigīṣayā // Abhidh-d_566 //",
    "T07vabhdiku:1123": " dharmabhūmyutkrameṇāṣṭau śuddhakākhyādanāsravam /",
    "T07vabhdiku:1124": " śuddhakācca tṛtīyaṃ svaṃ niṣṭhā śuddhācca nirmalam // Abhidh-d_567 //",
    "T07vabhdiku:1125": " svordhvā evopajanyante dhyānārūpyabhavaḥ śubhāḥ /",
    "T07vabhdiku:1126": " bhavāgrasthastvagatyādau nirmalāmavalambate // Abhidh-d_568 //",
    "T07vabhdiku:1127": " bālādyadhyānasaṃprāptau laukikasyaiva bhāvanā /",
    "T07vabhdiku:1128": " ūṣmādivarjye cālabdhe dhyānāntarasamudbhave // Abhidh-d_569 //",
    "T07vabhdiku:1129": " vītarāgasya cālabdhe pūrvasāmantake tathā /",
    "T07vabhdiku:1130": " viraktasya tu pūrvasya nirmalasyaiva bhāvanā // Abhidh-d_570 //",
    "T07vabhdiku:1131": " nyāmamārgānvayajñāne śaikṣasyākṣavivardhane /",
    "T07vabhdiku:1132": " ānantaryāhvaye mārge dṛṅmārge dvādaśakṣaṇāḥ // Abhidh-d_571 //",
    "T07vabhdiku:1133": " bhavāgrasya ca vairāgye kṣayajñānavivarjite /",
    "T07vabhdiku:1134": " ākopyā ................................ // Abhidh-d_572 //",
    "T07vabhdiku:1135": " āryasya kāmavairāgye carame muktivartmani /",
    "T07vabhdiku:1136": " jñānatraye trayākhye ca nyāme 'nāgamyavarjite // Abhidh-d_573 //",
    "T07vabhdiku:1137": " śaikṣasya rāgiṇaḥ pūrvatribhūmīndriyavardhane /",
    "T07vabhdiku:1138": " prayogamuktimārgeṣu kāmādyadhyānajasya ca // Abhidh-d_574 //",
    "T07vabhdiku:1139": " dvividhārhatvasaṃprāptau muktivartmani paścime /",
    "T07vabhdiku:1140": " viraktānāṃ ca śaikṣāṇāmavyagrānyatribhūjaye // Abhidh-d_575 //",
    "T07vabhdiku:1141": " bhāvanā dvividhasyāpi nobhayasya tu bhāvanām /",
    "T07vabhdiku:1142": " anāgamyāśraye nyāma tadbhāgīyodbhavādiṣu // Abhidh-d_576 //",
    "T07vabhdiku:1143": " dvitīyādiṣvanenaiva vidhinābhyuhya yuktitaḥ /",
    "T07vabhdiku:1144": " abhidharmanayajñāne jñeyānāgatabhāvanā // Abhidh-d_577 //",
    "T07vabhdiku:1145": " sāsvādaḥ svabhavālambaḥ śubhaṃ dhyānaṃ samantadṛk /",
    "T07vabhdiku:1146": " ārupyāḥ kuśalā maulā nādholokāvalambinaḥ // Abhidh-d_578 //",
    "T07vabhdiku:1147": " dhyānārūpyaiḥ prahīyante nirmalairmānaso malāḥ /",
    "T07vabhdiku:1148": " adhobhūmestu labhyante sāmantairapi śuddhakaiḥ // Abhidh-d_579 //",
    "T07vabhdiku:1149": " savitarkavicārādyāstrayaḥ proktāḥ samādhayaḥ /",
    "T07vabhdiku:1150": " dhyānāntare sa cārodhaḥ sadvayo 'nyatra nirdvayaḥ // Abhidh-d_580 //",
    "T07vabhdiku:1151": " sāsravānāsravaścānya ekādaśabhuvastrayaḥ /",
    "T07vabhdiku:1152": " āryākāramatidyotāḥ śūnyatādyaḥ samādhayaḥ // Abhidh-d_581 //",
    "T07vabhdiku:1153": " daśāpraṇihitākārāḥ śūnyatāyā dvayaṃ matam /",
    "T07vabhdiku:1154": " animitto 'mṛtākāraiścaturbhiḥ saṃpravartate // Abhidh-d_582 //",
    "T07vabhdiku:1155": " vimukterdviprakārāyāḥ prāptaye nirmalāḥ punaḥ /",
    "T07vabhdiku:1156": " vimokṣasu(mu ?)",
    "T07vabhdiku:1157": " khaśabdena ta evāviṣkṛtāstrayaḥ // Abhidh-d_583 //",
    "T07vabhdiku:1158": " trayo 'parasamādhyākhyā śūnyatāśūnyatādayaḥ /",
    "T07vabhdiku:1159": " dvayamālambate 'śaikṣaṃ śūnyato 'nityatastathā // Abhidh-d_584 //",
    "T07vabhdiku:1160": " kṣayamapratisaṃkhyākhyamantyo gṛhṇāti śāntataḥ /",
    "T07vabhdiku:1161": " ekādaśabhuvaḥ sarve sāsravā nṛṣvakopinaḥ // Abhidh-d_585 //",
    "T07vabhdiku:1162": " samādhibhāvanādhyānaṃ sukhāya prathamaṃ śubham /",
    "T07vabhdiku:1163": " darśanāyākṣyabhijñoktā prajñābhedāya yātnikāḥ // Abhidh-d_586 //",
    "T07vabhdiku:1164": " yo 'ntyo vajropame dhyāne sarvakleśakṣayāya sā /",
    "T07vabhdiku:1165": " sūtraṃ caitatsamākhyātaṃ buddhenātmopanāyikam // Abhidh-d_587 //",
    "T07vabhdiku:1166": " caturṇāmapramāṇānāṃ maitryadveṣastathā kṛpā /",
    "T07vabhdiku:1167": " muditā prītirekeṣāmupekṣālobha iṣyate // Abhidh-d_588 //",
    "T07vabhdiku:1168": " vyāpādasya vihiṃsāyā aratestṛḍdviṣastathā /",
    "T07vabhdiku:1169": " pratipakṣo 'yamākhyāto damanārthaṃ svacetasaḥ // Abhidh-d_589 //",
    "T07vabhdiku:1170": " sukhādhāne sukhā maitrī duḥkhanāśonmukhī kṛpā /",
    "T07vabhdiku:1171": " muditā modanānimnā sattvā ebhyeva paścimā // Abhidh-d_590 //",
    "T07vabhdiku:1172": " draṣṭavyā vṛttireteṣāṃ ākāraiḥ sukhitādi bhiḥ /",
    "T07vabhdiku:1173": " ebhyastvanyatamenāpi brahmasāyujyamaśnute // Abhidh-d_591 //",
    "T07vabhdiku:1174": " nṛṣu kāmāvalambīni dhyānayormuditāhvayoḥ /",
    "T07vabhdiku:1175": " ṣaḍbhaumāni tadanyāni kecidicchanti saptasu // Abhidh-d_592 //",
    "T07vabhdiku:1176": " vimokṣāḥ kathitā aṣṭau teṣāṃ dvāvaśubhātmakau /",
    "T07vabhdiku:1177": " tāvādyadhyānayorantye tṛtīyo 'lobhalakṣaṇaḥ // Abhidh-d_593 //",
    "T07vabhdiku:1178": " catvāraḥ kuśalārūpā vimokṣākhyā samāhitāḥ /",
    "T07vabhdiku:1179": " nirodhākhyasamāpattirvimokṣaḥ kathito 'ṣṭamaḥ // Abhidh-d_594 //",
    "T07vabhdiku:1180": " tasyāstu saṃmukhībhāvaḥ sūkṣmasūkṣmādanantaram /",
    "T07vabhdiku:1181": " vyutthānacittamapyasyāḥ svaṃ śuddhaṃ nirmalaṃ tvadhaḥ // Abhidh-d_595 //",
    "T07vabhdiku:1182": " kāmāvacaradṛśyārthā vimokṣāḥ prathamāstrayaḥ /",
    "T07vabhdiku:1183": " anye tvanvayadhīpakṣasvordhvaduḥkhādyavekṣiṇāḥ // Abhidh-d_596 //",
    "T07vabhdiku:1184": " sūtre 'bhibhavasaṃjñākhyaṃ proktamāyatanāṣṭakam /",
    "T07vabhdiku:1185": " vimokṣādhikavṛttyetaccittaiśvaryapradarśakam // Abhidh-d_597 //"
}