{
    "K12n259u_001:0": " aparimitāyuḥ nāma mahāyāna sūtram",
    "K12n259u_001:1": " evaṃ mayā śrutam |",
    "K12n259u_001:2": " ekasmin samaye bhagavān śrāvastyāṃ viharati sma jetavane anāthapiṇḍadasyārāme mahatā bhikṣusaṃghena sārdhamardhatrayodaśabhirbhikṣuśataiḥ saṃbahulaiśca bodhisattvairmahāsattvaiḥ || [1]",
    "K12n259u_001:3": " tatra khalu bhagavān mañjuśriyaṃ kumārabhūtamāmantrayate sma |",
    "K12n259u_001:4": " asti mañjuśrīrupariṣṭāyāmaparimitaguṇasaṃcayo nāma lokadhātustatrāparimitāyu[r]jñānasuviniścitatejorāja nāma tathāgato 'rhan samyaksaṃbuddha eva hi tiṣṭhati dhriyate yāpayati sattvānāṃ ca dharmaṃ deśayati | [2]",
    "K12n259u_001:5": " śṛṇu mañjuśrīḥ kumārabhūta,",
    "K12n259u_001:6": " ime jāmbudvīpakā manuṣyā alpāyuṣkā varṣaśatāyuṣas;",
    "K12n259u_001:7": " teṣāṃ bahūnyakālamaranāni nirdiṣṭāni |",
    "K12n259u_001:8": " ye khalu mañjuśrīḥ sattvāstasyāparimitāyuṣaḥ tathāgatasya guṇavarṇaparikīrtana nāma dharmaparyāyaṃ likhiṣyanti likhāpayiṣyanti nāmadheyamātramapi śroṣyanti yāvat pustakāgatāmapi kṛtvā gṛhe dhārayiṣyanti vācayiṣyanti puṣpa-dhūpa-gandha-mālya-vilepana-cūrṇa-cīvara-cchatra-dhvaja-ghaṇṭā-patākābhiśca samantāt pūjābhiḥ pūjayiṣyanti te parikṣināyuṣaḥ punareva varṣaśatāyuṣo bhaviṣyanti |",
    "K12n259u_001:9": " ye khalu punarmañjuśriḥ sattvāstasyāparimitāyurjñānasuviniścitatejorājasya tathāgatasya nāmāṣṭottaraśataṃ śroṣyanti dhārayiṣyanti vācaviṣyanti,",
    "K12n259u_001:10": " teṣāṃ āyurvardhayiṣyati;",
    "K12n259u_001:11": " ye parikṣiṇāyuṣaḥ sattvā nāmadheyaṃ śroṣyanti dhārayiṣyanti vācayiṣyanti teṣāmapyāyurvivardhayiṣyati | [3]",
    "K12n259u_001:12": " tasmāttarhi mañjuśrirdīrghāyuṣkatvaṃ prārthayitukāmāḥ kulaputrā vā kuladuhitaro vā tasyāparimitāyuṣastathāgatasya nāmāṣṭottaraśataṃ śroṣyanti likhiṣyanti likhāpayiṣyanti teṣāṃ ime guṇānusaṃsā bhaviṣyanti | [4]",
    "K12n259u_001:13": " om namo bhagavate aparimitāyurjñānasuviniścitatejorājāya tathāgatāyārhate samyaksaṃbuddhāya,",
    "K12n259u_001:14": " tadyathā,",
    "K12n259u_001:15": " oṃ puṇyamahāpuṇya aparimitapuṇya aparimitāyupuṇyajñānasaṃbhāropacite,",
    "K12n259u_001:16": " oṃ sarvasaṃskārapariśuddhadharmate gagaṇasamudgate svabhāvapariśuddhe mahānayaparivāre svāhā | [5]",
    "K12n259u_001:17": " imāṃ mañjuśrīstathāgatasya nāmāṣṭottaraśataṃ ye kecillikhiṣyanti likhāpayiṣyanti pustakagatāmapi kṛtvā gṛhe dhārayiṣyanti vācayiṣyanti,",
    "K12n259u_001:18": " te parikṣīṇāyuṣaḥ punareva varṣaśatāyuṣo bhaviṣyanti;",
    "K12n259u_001:19": " itaścyutvā aparimitāyuṣastathāgatasyabuddhakṣetre upapadyante,",
    "K12n259u_001:20": " aparimitāyuṣaśca bhaviṣyanti aparimitaguṇasaṃcaye lokadhātau | [6]",
    "K12n259u_001:21": " om namo bhagavate [etc., as para. 5] |",
    "K12n259u_001:22": " tena khalu punaḥ samayena navanavatīnāṃ buddhakoṭinām ekamatenaikasvareṇa idamaparimitāyuḥsūtraṃ bhāṣitam | [7]",
    "K12n259u_001:23": " om namo bhagavate [etc., as para. 5] |",
    "K12n259u_001:24": " tena khalu punaḥ samayena caturaśītīnāṃ buddhakoṭinām ekamatenaikasvareṇa idamaparimitāyuḥsūtraṃ bhāṣitam | [8]",
    "K12n259u_001:25": " om namo bhagavate [etc., as para. 5] |",
    "K12n259u_001:26": " tena khalu punaḥ samayena saptasaptatīnāṃ buddhakoṭinām ekamatenaikasvareṇa idamaparimitāyuḥsūtraṃ bhāṣitaṃ | [9]",
    "K12n259u_001:27": " om namo bhagavate [etc., as para. 5] |",
    "K12n259u_001:28": " tena khalu punaḥ samayena pañcaṣaṣṭīnāṃ buddhakoṭīnāṃ ekamatenaikasvareṇa idamaparimitāyuḥsūtraṃ bhāṣītam | [10]",
    "K12n259u_001:29": " om namo bhagavate [etc., as para. 5] |",
    "K12n259u_001:30": " tena khalu punaḥ samayena pañcapañcaśatīnāṃ buddhakoṭīnāṃ ekamatenaikasvareṇa idamaparimitāyuḥsūtraṃ bhāṣitaṃ | [11]",
    "K12n259u_001:31": " om namo bhagavate [etc., as para. 5] |",
    "K12n259u_001:32": " tena khalu punaḥ samayena pañcacatvāriṃśatīnāṃ buddhakoṭīnāṃ ekamatenaikasvareṇa idamaparimitāyuḥsūtraṃ bhāṣitaṃ | [12]",
    "K12n259u_001:33": " om namo bhagavate [etc., as para. 5] |",
    "K12n259u_001:34": " tena khalu punaḥ samayena ṣattriṃśatīnāṃ buddhakoṭīnām ekamatenaikasvareṇa idamaparimitāyuḥsūtraṃ bhāṣitaṃ | [13]",
    "K12n259u_001:35": " om namo bhagavate [etc., as para. 5] |",
    "K12n259u_001:36": " tena khalu punaḥ samayena pañcaviṃśatīnāṃ buddhakoṭīnām ekamatenaikasvareṇa idamaparimitāyuḥsūtraṃ bhāṣitaṃ | [14]",
    "K12n259u_001:37": " om namo bhagavate [etc., as para. 5] |",
    "K12n259u_001:38": " tena khalu punaḥ samayena gaṅgānadīvālukopamānāṃ buddhakoṭīnām ekamatenaikasvareṇa idamaparimitāyuḥsūtraṃ bhāṣitaṃ | [15]",
    "K12n259u_001:39": " om namo bhagavate [etc.,",
    "K12n259u_001:40": " as para. 5] yaidamaparimitāyuḥ sūtraṃ likhiṣyati likhāpayiṣyati |",
    "K12n259u_001:41": " sā gatāyurapi varṣaśatāyurbhaviṣyati punarvāyurvivardhayiṣyati | [16]",
    "K12n259u_001:42": " om namo bhagavate [etc., as para. 5] |",
    "K12n259u_001:43": " yaidamaparimitāyuḥ sūtraṃ likhiṣyati likhāpayiṣyati sa na kadācin narakeṣupapadyate na tiryagyonau na yamaloke na akṣaṇeṣu ca kadācidapi upapatsyate",
    "K12n259u_001:44": " yatra yatra janmanyupapadyate,",
    "K12n259u_001:45": " tatra tatra sarvatra jātau jātau jātismaro bhaviṣyati | [17]",
    "K12n259u_001:46": " om namo bhagavate [etc., as para. 5] |",
    "K12n259u_001:47": " yaidamaparimitāyuḥ sūtraṃ likhiṣyati likhāpayiṣyati tena caturaśītidharmaskandhasahasrāṇi likhāpitāni bhaviṣyanti | [18]",
    "K12n259u_001:48": " om namo bhagavate [etc., as para. 5] |",
    "K12n259u_001:49": " yaidamaparimitāyuḥ sūtraṃ likhiṣyati likhāpayiṣyati tena caturaśītidharmarājikāsahasrāṇi kārāpitāni pratiṣṭhāpitāni bhaviṣyanti | [19]",
    "K12n259u_001:50": " om namo bhagavate [etc., as para 5] |",
    "K12n259u_001:51": " yaidamaparimitāyuḥ sūtraṃ likhiṣyati likhāpayiṣyati tasya pañcānantaryāṇi karmāvaraṇāni parikṣayaṃ gacchanti | [20]",
    "K12n259u_001:52": " [Para. 21 is missing in the Sanskrit text.]",
    "K12n259u_001:53": " om namo bhagavate [etc., as para. 5] |",
    "K12n259u_001:54": " yaidam aparimitāyuḥ sūtraṃ likhiṣyati likhāpayiṣyati,",
    "K12n259u_001:55": " tasya na māro na mārakāyikā na yakṣā na rākṣasā nākālmṛtyuravataraṃ lapsyante | [22]",
    "K12n259u_001:56": " om namo bhagavate [etc.,",
    "K12n259u_001:57": " as para. 5] yaidamaparimitāyuḥ sūtraṃ likhiṣyati likhāpayiṣyati,",
    "K12n259u_001:58": " tasya maraṇakālasamaye navanavatayo buddhakoṭyaḥ saṃmukhaṃ darśanaṃ dāsyanti,",
    "K12n259u_001:59": " buddhasahasraṃ hastena hastaṃ tasyopanāmayanti,",
    "K12n259u_001:60": " buddhakṣetrād buddhakṣetraṃ saṃkrāmanti;",
    "K12n259u_001:61": " nātm kāṅkṣā na vicikitsā na vimātirutpādayitavyā | [23]",
    "K12n259u_001:62": " om namo bhagavate [etc., as para. 5] |",
    "K12n259u_001:63": " yaidamaparimitāyuḥ sūtraṃ likhiṣyati likhāpayiṣyati,",
    "K12n259u_001:64": " tasya catvāro mahārājānaḥ pṛṣṭhataḥ pṛṣṭhataḥ samanubaddhā rakṣāvaraṇāguptiṃ kariṣyanti | [24]",
    "K12n259u_001:65": " om namo bhagavate [etc., as para. 5] |",
    "K12n259u_001:66": " yaidamaparimitāyuḥsūtraṃ likhiṣyati likhāpayiṣyati sa sukhāvatyāṃ lokadhātav amitābhasya tathāgatasya buddhakṣetre upapadyate | [25]",
    "K12n259u_001:67": " om namo bhagavate [etc., as para. 5] |",
    "K12n259u_001:68": " yasmin pṛthivīpradeśe idamaparimitāyuḥsūtraṃ likhiṣyanti likhāpayiṣyanti,",
    "K12n259u_001:69": " sa pṛthivīpradeśaḥ caityabhūto vandanīyaśca bhaviṣyati |",
    "K12n259u_001:70": " yeṣāṃ tiryagyonigatānāṃ mṛgapakṣiṇāṃ karṇāpuṭe nipatiṣyati te sarve anuttarāyāṃ samyaksaṃbodhāvabhisaṃbodhimabhisambhotsyante | [26]",
    "K12n259u_001:71": " om namo bhagavate [etc., as para. 5] |",
    "K12n259u_001:72": " yaidamaparimitāyuḥsūtraṃ likhiṣyati likhāpayiṣyati tasya strībhāvo na kadācidapi bhaviṣyati | [27]",
    "K12n259u_001:73": " om namo bhagavate [etc., as para. 5] |",
    "K12n259u_001:74": " yaidamaparimitāyuḥ sūtraṃ dharmaparyāyam uddiśya ekam api kārṣāpanāṃ dānaṃdāsyati,",
    "K12n259u_001:75": " tena trisāhasramahāsāhasralokadhātuṃ saptaratnaparipūrṇaṃ kṛtvā dānaṃ dattaṃ bhavati | [28]",
    "K12n259u_001:76": " om namo bhagavate [etc., as para 5] |",
    "K12n259u_001:77": " yaidaṃ dharmabhāṇakaṃ pūjāyiṣyati,",
    "K12n259u_001:78": " tena sakalasamāptaḥ saddharmaḥ pūjito bhavati | [29]",
    "K12n259u_001:79": " om namo bhagavate [etc., as para 5] |",
    "K12n259u_001:80": " yathā vipaśvi-śikhi-viśvabhu-krakucchanda-kanakamuni-kāśyapa-śākyamuni-prabhṛtīnaṃ tathāgatānāṃ saptaratnamayāḥ pūjāḥ kṛtvā tasya puṇyaskadhasya pramāṇaṃ śakyaṃ gaṇayituṃ,",
    "K12n259u_001:81": " na tvaparimitāyuḥ sūtrasya puṇyaskandhasya pramāṇaṃ śakyaṃ gaṇayitum | [30]",
    "K12n259u_001:82": " om namo bhagavate [etc., as para. 5] |",
    "K12n259u_001:83": " yathā sūmeroḥ parvatarājasya samānaṃ ratnarāśiṃ kṛtvā dānaṃ dadyāt,",
    "K12n259u_001:84": " tasya puṇyaskandhasya pramāṇaṃ śakyaṃ gaṇayituṃ,",
    "K12n259u_001:85": " na tvaparimitāyuḥsūtrasya puṇyaskandhasya pramāṇāṃ gaṇayitum | [31]",
    "K12n259u_001:86": " om namo bhagavate [etc., as para. 5] |",
    "K12n259u_001:87": " yathā catvāro mahāsamudrā udakaparipūrṇṇā bhaveyuḥ,",
    "K12n259u_001:88": " tatra ekaikavinduṃ śakyaṃ gaṇayituṃ,",
    "K12n259u_001:89": " na tvaparimitāyuḥsūtrasya puṇyaskandhasya pramāṇāṃ gaṇayitum | [32]",
    "K12n259u_001:90": " om namo bhagavate [etc., as para. 5] |",
    "K12n259u_001:91": " yaidamaparimitāyuḥsūtraṃ likhiṣyati likhāpayiṣyati saṃskṛtya pūjayiṣyati tena daśasu dikṣu sarvabuddhakṣetreṣu sarvatathāgatā vanditāḥ pūjitāśca bhaviṣyanti | [33]",
    "K12n259u_001:92": " om namo bhagavate [etc., as para. 5]",
    "K12n259u_001:93": " dānabalena samudgata buddho dānabalādhigatā narasiṃhāḥ |",
    "K12n259u_001:94": " dānabalasya ca śrūyati śabdaḥ kāruṇikasya pure praviśāntam || [34]",
    "K12n259u_001:95": " śīlabalena samudgata buddhaḥ śīlabalādhigatā narasiṃhāḥ |",
    "K12n259u_001:96": " śīlabalasya ca śrūyati śabdaḥ kāruṇikasya pure praviśantam ||[35]",
    "K12n259u_001:97": " kṣāntibalena samudgata buddhaḥ kṣāntibalādhigatā narasiṃhāḥ |",
    "K12n259u_001:98": " kṣāntibalasya ca śrūyati śabdaḥ kāruṇikasya pure praviśāntam ||[36]",
    "K12n259u_001:99": " viryabalena samudgata buddho vīryabalādhigatā narasiṃhāḥ |",
    "K12n259u_001:100": " vīryabalasya ca śrūyati śabdaḥ kāruṇikasya pure praviśāntam ||[37]",
    "K12n259u_001:101": " dhyānabalena samudgata buddho dhyānabalādhigatā narasiṃhāḥ |",
    "K12n259u_001:102": " dhyānabalasya ca śrūyati śabdaḥ kāruṇikasya pure praviśāntam ||[38]",
    "K12n259u_001:103": " prajñābalena samudgata buddhaḥ prajñābalādhigatā narasiṃhāḥ |",
    "K12n259u_001:104": " prajñābalasya ca śrūyati śabdaḥ kāruṇikasya pure praviśāntam ||[39]",
    "K12n259u_001:105": " om namo bhagavate [etc., as para. 5] |",
    "K12n259u_001:106": " idamavocad bhagavānāttamanāste ca bhikṣavaste ca bodhisattvā mahāsattvāḥ sā ca sarvāvatī parṣat sadevamānuṣāsuragandharvaśca loko bhagavato bhāṣitamabhyanandamiti | [40]"
}