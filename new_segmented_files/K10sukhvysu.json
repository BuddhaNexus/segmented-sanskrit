{
    "K10sukhvysu:0": " // namaḥ sarvajñāya //",
    "K10sukhvysu:1": " evaṃ mayā śrutaṃ /",
    "K10sukhvysu:2": " ekasmin samaye bhagavāñ śrāvastyāṃ viharati",
    "K10sukhvysu:3": " sma jetavane 'nāthapiṃḍadasyārāme mahatā bhikṣusaṃghena sārdham",
    "K10sukhvysu:4": " ardhatrayodaśabhir",
    "K10sukhvysu:5": " bhikṣuśatair abhijñānābhijñātaiḥ sthavirair mahāśrāvakaiḥ sarvair arhadbhiḥ /",
    "K10sukhvysu:6": " tadyathā sthavireṇa ca śāriputreṇa mahāmaudgalyāyanena ca mahākāśyapena",
    "K10sukhvysu:7": " ca mahākapphiṇena ca mahākātyāyanena ca mahākauṣṭhilena",
    "K10sukhvysu:8": " ca revatena ca śuddhipaṃthakena ca naṃdena cānaṃdena ca rāhulena ca",
    "K10sukhvysu:9": " gavāṃpatinā ca bharadvājena ca kālodayinā ca vakkulena cāniruddhena",
    "K10sukhvysu:10": " ca / etaiś cānyaiś ca saṃbahulair mahāśrāvakaiḥ saṃbahulaiś ca bodhisattvair",
    "K10sukhvysu:11": " mahāsattvaiḥ /",
    "K10sukhvysu:12": " tadyathā maṃjuśriyā ca kumārabhūtenājitena ca",
    "K10sukhvysu:13": " bodhisattvena gaṃdhahastinā ca bodhisattvena nityodyuktena ca",
    "K10sukhvysu:14": " bodhisattvenānikṣiptadhureṇa",
    "K10sukhvysu:15": " ca bodhisattvena /",
    "K10sukhvysu:16": " etaiś cānyaiś ca saṃbahulair bodhisattvair",
    "K10sukhvysu:17": " mahāsattvaiḥ /",
    "K10sukhvysu:18": " śakreṇa ca devānām iṃdreṇa brahmaṇā ca sahāṃpatinā /",
    "K10sukhvysu:19": " etaiś cānyaiś ca saṃbahulair devaputranayutaśatasahasraiḥ //1//",
    "K10sukhvysu:20": " tatra khalu bhagavān āyuṣmaṃtaṃ śāriputram āmaṃtrayati sma / asti",
    "K10sukhvysu:21": " śāriputra paścime digbhāga ito buddhakṣetraṃ koṭiśatasahasraṃ buddhakṣetrāṇām",
    "K10sukhvysu:22": " atikramya sukhāvatī nāma lokadhātuḥ /",
    "K10sukhvysu:23": " tatrāmitāyurnāma tathāgato",
    "K10sukhvysu:24": " 'rhan samyaksaṃbuddha etarhi tiṣṭhati dhriyate yāpayati dharmaṃ ca",
    "K10sukhvysu:25": " deśayati / tat kiṃ manyase śāriputra kena kāraṇena sā lokadhātuḥ",
    "K10sukhvysu:26": " sukhāvatīty ucyate /",
    "K10sukhvysu:27": " tatra khalu punaḥ śāriputra sukhāvatyāṃ lokadhātau",
    "K10sukhvysu:28": " nāsti sattvānāṃ kāyaduḥkhaṃ na cittaduḥkhaṃ apramāṇāny eva sukhakāraṇāni /",
    "K10sukhvysu:29": " tena kāraṇena sā lokadhātuḥ sukhāvatīty ucyate //2//",
    "K10sukhvysu:30": " punar aparaṃ śāriputra sukhāvatī lokadhātuḥ saptabhir vedikābhiḥ",
    "K10sukhvysu:31": " saptabhis tālapaṃktibhiḥ kiṃkiṇījālaiś ca samalaṃkṛtā samaṃtato 'nuparikṣiptā",
    "K10sukhvysu:32": " citrā darśanīyā caturṇāṃ ratnānāṃ /",
    "K10sukhvysu:33": " tadyathā suvarṇasya",
    "K10sukhvysu:34": " rūpyasya vaiḍūryasya sphaṭikasya /",
    "K10sukhvysu:35": " evaṃrūpaiḥ śāriputra buddhakṣetraguṇavyūhaiḥ",
    "K10sukhvysu:36": " samalaṃkṛtaṃ tadbuddhakṣetraṃ //3//",
    "K10sukhvysu:37": " punar aparaṃ śāriputra sukhāvatyāṃ lokadhātau saptaratnamayyaḥ puṣkariṇyaḥ /",
    "K10sukhvysu:38": " tadyathā suvarṇasya rūpyasya vaiḍūryasya sphaṭikasya lohita-",
    "K10sukhvysu:39": " muktasyāśmagarbhasya musāragalvasya saptamasya ratnasya /",
    "K10sukhvysu:40": " aṣṭāṃgopetavāri-",
    "K10sukhvysu:41": " paripūrṇāḥ samatīrthakāḥ kākapeyā(1)",
    "K10sukhvysu:42": " suvarṇavālukāsaṃstṛtāḥ /",
    "K10sukhvysu:43": " tāsu ca puṣkariṇīṣu samaṃtāc caturdiśaṃ catvāri sopānāni citrāṇi",
    "K10sukhvysu:44": " darśanīyāni caturṇāṃ ratnānāṃ /",
    "K10sukhvysu:45": " tadyathā suvarṇasya rūpyasya vaiḍūryasya",
    "K10sukhvysu:46": " sphaṭikasya /",
    "K10sukhvysu:47": " tāsāṃ ca puṣkariṇīnāṃ samaṃtād ratnavṛkṣā jātāś citrā",
    "K10sukhvysu:48": " darśanīyā saptānāṃ ratnānāṃ /",
    "K10sukhvysu:49": " tadyathā suvarṇasya rūpyasya vaiḍūryasya",
    "K10sukhvysu:50": " sphaṭikasya lohitamuktasyāśmagarbhasya musāragalvasya saptamasya",
    "K10sukhvysu:51": " ratnasya / tāsu ca puṣkariṇīṣu saṃti padmāni jātāni nīlāni",
    "K10sukhvysu:52": " nīlavarṇāni nīlanirbhāsāni nīlanidarśanāni / pītāni",
    "K10sukhvysu:53": " pītavarṇāni pītanirbhāsāni pītanidarśanāni / lohitāni",
    "K10sukhvysu:54": " lohitavarṇāni lohitanirbhāsāni lohitanidarśanāni / avadātāny",
    "K10sukhvysu:55": " avadātavarṇāny avadātanirbhāsāny avadātanidarśanāni / citrāni",
    "K10sukhvysu:56": " citravarṇāni citranirbhāsāni citranidarśanāni śakaṭacakra-",
    "K10sukhvysu:57": " pramāṇapariṇāhāni /",
    "K10sukhvysu:58": " evaṃrūpaiḥ śāriputra buddhakṣetraguṇavyūhaiḥ samalaṃkṛtaṃ",
    "K10sukhvysu:59": " tadbuddhakṣetraṃ //4//",
    "K10sukhvysu:60": " punar aparaṃ śāriputra tatra buddhakṣetre nityapravāditāni divyāni",
    "K10sukhvysu:61": " tūryāṇi suvarṇavarṇā ca mahāpṛthivī ramaṇīyā /",
    "K10sukhvysu:62": " tatra ca buddhakṣetre",
    "K10sukhvysu:63": " triṣkṛtvo rātrau triṣkṛtvo divasasya puṣpavarṣaṃ pravarṣati divyānāṃ",
    "K10sukhvysu:64": " māṃdāravapuṣpāṇāṃ /",
    "K10sukhvysu:65": " tatra ye sattvā upapannās ta ekena purobhaktena",
    "K10sukhvysu:66": " koṭiśatasahasraṃ buddhānāṃ vaṃdaṃty anyāṃl lokadhātūn gatvā / ekaikaṃ ca",
    "K10sukhvysu:67": " tathāgataṃ koṭiśatasahasrābhiḥ puṣpavṛṣṭibhir abhyavakīrya punar api",
    "K10sukhvysu:68": " tām eva lokadhātum āgacchaṃti divāvihārāya /",
    "K10sukhvysu:69": " evaṃrūpaiḥ śāriputra",
    "K10sukhvysu:70": " buddhakṣetraguṇavyūhaiḥ samalaṃkṛtaṃ tadbuddhakṣetraṃ //5//",
    "K10sukhvysu:71": " punar aparaṃ śāriputra tatra buddhakṣetre saṃti haṃsāḥ kraiṃcā mayūrāś ca /",
    "K10sukhvysu:72": " te triṣkṛtvo rātrau triṣkṛtvo divasasya saṃnipatya saṃgītiṃ kurvaṃti",
    "K10sukhvysu:73": " sma svakasvakāni ca rutāni pravyāharaṃti /",
    "K10sukhvysu:74": " teṣāṃ pravyāharatām",
    "K10sukhvysu:75": " iṃdriyabalabodhyaṃgaśabdo niścarati /",
    "K10sukhvysu:76": " tatra teṣāṃ manuṣyāṇāṃ taṃ śabdaṃ",
    "K10sukhvysu:77": " śrutvā buddhamanasikāra utpadyate dharmamanasikāra utpadyate saṃghamanasikāra",
    "K10sukhvysu:78": " utpadyate // tat kiṃ manyase śāriputra tiryagyonigatās te",
    "K10sukhvysu:79": " sattvāḥ / na punar evaṃ draṣṭavyaṃ /",
    "K10sukhvysu:80": " tat kasmād dhetoḥ /",
    "K10sukhvysu:81": " nāmāpi śāriputra",
    "K10sukhvysu:82": " tatra buddhakṣetre nirayāṇāṃ nāsti tiryagyonīnāṃ yamalokasya",
    "K10sukhvysu:83": " nāsti / te punaḥ pakṣisaṃghās tenāmitāyuṣā tathāgatena nirmitā",
    "K10sukhvysu:84": " dharmaśabdaṃ niścārayaṃti /",
    "K10sukhvysu:85": " evaṃrūpaiḥ śāriputra buddhakṣetraguṇavyūhaiḥ",
    "K10sukhvysu:86": " samalaṃkṛtaṃ tadbuddhakṣetraṃ //6//",
    "K10sukhvysu:87": " punar aparaṃ śāriputra tatra buddhakṣetre tāsāṃ ca tālapaṃktīnāṃ teṣāṃ ca",
    "K10sukhvysu:88": " kiṃkiṇījālānāṃ vāteritānāṃ valgur manojñaḥ śabdo niścarati /",
    "K10sukhvysu:89": " tadyathāpi nāma śāriputra koṭiśatasahasrāṃgikasya divyasya tūryasya",
    "K10sukhvysu:90": " cāryaiḥ(2) saṃpravāditasya valgur manojñaḥ śabdo niścarati evam eva",
    "K10sukhvysu:91": " śāriputra tāsāṃ ca tālapaṃktīnāṃ teṣāṃ ca kiṃkiṇījālānāṃ",
    "K10sukhvysu:92": " vāteritānāṃ valgur manojñaḥ śabdo niścarati /",
    "K10sukhvysu:93": " tatra teṣāṃ manuṣyāṇāṃ",
    "K10sukhvysu:94": " taṃ śabdaṃ śrutvā buddhānusmṛtiḥ kāye saṃtiṣṭhati dharmānusmṛtiḥ kāye",
    "K10sukhvysu:95": " saṃtiṣṭhati saṃghānusmṛtiḥ kāye saṃtiṣṭhati /",
    "K10sukhvysu:96": " evaṃrūpaiḥ śāriputra",
    "K10sukhvysu:97": " buddhakṣetraguṇavyūhaiḥ samalaṃkṛtaṃ tadbuddhakṣetraṃ //7//",
    "K10sukhvysu:98": " tat kiṃ manyase śāriputra kena kāraṇena sa tathāgato 'mitāyur nāmocyate /",
    "K10sukhvysu:99": " tasya khalu punaḥ śāriputra tathāgatasya teṣāṃ ca manuṣyāṇām(3)",
    "K10sukhvysu:100": " aparimitam āyuḥpramāṇaṃ /",
    "K10sukhvysu:101": " tena kāraṇena sa tathāgato 'mitāyur nāmocyate /",
    "K10sukhvysu:102": " tasya ca śāriputra tathāgatasya daśa kalpā anuttarāṃ",
    "K10sukhvysu:103": " samyaksaṃbodhim abhisaṃbuddhasya //8//",
    "K10sukhvysu:104": " tat kiṃ manyase śāriputra kena kāraṇena sa tathāgato 'mitābho",
    "K10sukhvysu:105": " nāmocyate / tasya khalu punaḥ śāriputra tathāgatasyābhāpratihatā",
    "K10sukhvysu:106": " sarvabuddhakṣetreṣu /",
    "K10sukhvysu:107": " tena kāraṇena sa tathāgato 'mitābho nāmocyate //",
    "K10sukhvysu:108": " tasya ca śāriputra tathāgatasyāprameyaḥ śrāvakasaṃgho yeṣāṃ na sukaraṃ",
    "K10sukhvysu:109": " pramāṇam ākhyātuṃ śuddhānām arhatāṃ /",
    "K10sukhvysu:110": " evaṃrūpaiḥ śāriputra",
    "K10sukhvysu:111": " buddhakṣetraguṇavyūhaiḥ",
    "K10sukhvysu:112": " samalaṃkṛtaṃ tadbuddhakṣetraṃ //9//",
    "K10sukhvysu:113": " punar aparaṃ śāriputra ye 'mitāyuṣas tathāgatasya buddhakṣetre sattvā",
    "K10sukhvysu:114": " upapannāḥ śuddhā bodhisattvā avinivartanīyā ekajātipratibaddhās",
    "K10sukhvysu:115": " teṣāṃ śāriputra bodhisattvānāṃ na sukaraṃ pramāṇam ākhyātum",
    "K10sukhvysu:116": " anyatrāprameyāsaṃkhyeyā",
    "K10sukhvysu:117": " iti saṃkhyāṃ gacchaṃti //",
    "K10sukhvysu:118": " tatra khalu punaḥ śāriputra",
    "K10sukhvysu:119": " buddhakṣetre sattvaiḥ praṇidhānaṃ kartavyaṃ /",
    "K10sukhvysu:120": " tat kasmād dhetoḥ /",
    "K10sukhvysu:121": " yatra hi nāma",
    "K10sukhvysu:122": " tathārūpaiḥ satpuruṣaiḥ saha samavadhānaṃ bhavati /",
    "K10sukhvysu:123": " nāvaramātrakeṇa",
    "K10sukhvysu:124": " śāriputra kuśalamūlenāmitāyuṣas tathāgatasya buddhakṣetre sattvā upapadyaṃte /",
    "K10sukhvysu:125": " yaḥ kaścic chāriputra kulaputro vā kuladuhitā vā tasya",
    "K10sukhvysu:126": " bhagavato 'mitāyuṣas tathāgatasya nāmadheyaṃ śroṣyati śrutvā ca manasikariṣyati",
    "K10sukhvysu:127": " ekarātraṃ vā dvirātraṃ vā trirātraṃ vā catūrātraṃ vā",
    "K10sukhvysu:128": " paṃcarātraṃ vā ṣaḍrātraṃ vā saptarātraṃ vāvikṣiptacitto manasikariṣyati",
    "K10sukhvysu:129": " yadā sa kulaputro vā kuladuhitā vā kālaṃ kariṣyati tasya kālaṃ",
    "K10sukhvysu:130": " kurvataḥ so 'mitāyus tathāgataḥ śrāvakasaṃghaparivṛto bodhisattvagaṇapuraskṛtaḥ",
    "K10sukhvysu:131": " purataḥ sthāsyati so 'viparyastacittaḥ kālaṃ kariṣyati ca(4) /",
    "K10sukhvysu:132": " sa kālaṃ krtvā tasyaivāmitāyuṣas tathāgatasya buddhakṣetre sukhāvatyāṃ",
    "K10sukhvysu:133": " lokadhātāv upapatsyate /",
    "K10sukhvysu:134": " tasmāt tarhi śāriputra idam arthavaśam saṃpaśyamāna",
    "K10sukhvysu:135": " evaṃ vadāmi satkṛtya kulaputreṇa vā kuladuhitrā vā tatra buddhakṣetre",
    "K10sukhvysu:136": " cittapraṇidhānaṃ kartavyaṃ //10//",
    "K10sukhvysu:137": " tadyathāpi nāma śāriputra aham etarhi tāṃ parikīrtayāmi evam eva",
    "K10sukhvysu:138": " śāriputra pūrvasyāṃ diśy akṣobhyo nāma tathāgato merudhvajo nāma",
    "K10sukhvysu:139": " tathāgato mahāmerur nāma tathāgato meruprabhāso nāma tathāgato",
    "K10sukhvysu:140": " maṃjudhvajo nāma tathāgata evaṃpramukhāḥ śāriputra pūrvasyāṃ diśi",
    "K10sukhvysu:141": " gaṃgānadīvālukopamā buddhā bhagavaṃtaḥ svakasvakāni buddhakṣetrāṇi",
    "K10sukhvysu:142": " jihveṃdriyeṇa saṃcchādayitvā nirveṭhanaṃ kurvaṃti /",
    "K10sukhvysu:143": " pratīyatha yūyam idam",
    "K10sukhvysu:144": " aciṃtyaguṇa-",
    "K10sukhvysu:145": " parikīrtanaṃ sarvabuddhaparigrahaṃ nāma dharmaparyāyaṃ //11//",
    "K10sukhvysu:146": " evaṃ dakṣiṇasyāṃ diśi caṃdrasūryapradīpo nāma tathāgato yaśaḥprabho",
    "K10sukhvysu:147": " nāma tathāgato mahārciskaṃdho nāma tathāgato merupradīpo nāma",
    "K10sukhvysu:148": " tathāgato 'naṃtavīryo nāma tathāgata evaṃpramukhāḥ śāriputra dakṣiṇasyāṃ",
    "K10sukhvysu:149": " diśi gaṃgānadīvālukopamā buddhā bhagavaṃtaḥ svakasvakāni",
    "K10sukhvysu:150": " buddhakṣetrāṇi jihveṃdriyeṇa saṃcchādayitvā nirveṭhanaṃ kurvaṃti /",
    "K10sukhvysu:151": " pratīyatha",
    "K10sukhvysu:152": " yūyam idam aciṃtyaguṇaparikīrtanaṃ sarvabuddhaparigrahaṃ nāma dharmaparyāyaṃ //12//",
    "K10sukhvysu:153": " evaṃ paścimāyāṃ diśy amitāyur nāma tathāgato 'mitaskaṃdho nāma",
    "K10sukhvysu:154": " tathāgato 'mitadhvajo nāma tathāgato mahāprabho nāma tathāgato",
    "K10sukhvysu:155": " mahāratnaketur nāma tathāgataḥ śuddharaśmiprabho nāma tathāgata evaṃpramukhāḥ",
    "K10sukhvysu:156": " śāriputra paścimāyāṃ diśi gaṃgānadīvālukopamā buddhā",
    "K10sukhvysu:157": " bhagavaṃtaḥ svakasvakāni buddhakṣetrāṇi jihveṃdriyeṇa saṃcchādayitvā",
    "K10sukhvysu:158": " nirveṭhanaṃ kurvaṃti /",
    "K10sukhvysu:159": " pratīyatha yūyam idam aciṃtyaguṇaparikīrtanaṃ",
    "K10sukhvysu:160": " sarvabuddhaparigrahaṃ",
    "K10sukhvysu:161": " nāma dharmaparyāyaṃ //13//",
    "K10sukhvysu:162": " evam uttarāyāṃ diśi mahārciskaṃdho nāma tathāgato vaiśvānaranirghoṣo",
    "K10sukhvysu:163": " nāma tathāgato duṃdubhisvaranirghoṣo nāma tathāgato",
    "K10sukhvysu:164": " duṣpradharṣo nāma tathāgata ādityasaṃbhavo nāma tathāgato jaleniprabho",
    "K10sukhvysu:165": " nāma tathāgataḥ prabhākaro nāma tathāgata evaṃpramukhā(5)",
    "K10sukhvysu:166": " śāriputrottarāyāṃ",
    "K10sukhvysu:167": " diśi gaṃgānadīvālukopamā buddhā bhagavaṃtaḥ svakasvakāni",
    "K10sukhvysu:168": " buddhakṣetrāṇi jihveṃdriyeṇa saṃcchādayitvā nirveṭhanaṃ kurvaṃti /",
    "K10sukhvysu:169": " pratīyatha yūyam idam aciṃtyaguṇaparikīrtanaṃ sarvabuddhaparigrahaṃ nāma",
    "K10sukhvysu:170": " dharmaparyāyaṃ //14//",
    "K10sukhvysu:171": " evam adhastāyāṃ diśi siṃho nāma tathāgato yaśo nāma tathāgato",
    "K10sukhvysu:172": " yaśaḥprabhāso nāma tathāgato dharmo nama tathāgato dharmadharo",
    "K10sukhvysu:173": " nāma tathāgato dharmadhvajo nāma tathāgata evaṃpramukhāḥ śāriputrādhastāyāṃ",
    "K10sukhvysu:174": " diśi gaṃgānadīvālukopamā buddhā bhagavaṃtaḥ svakasvakāni",
    "K10sukhvysu:175": " buddhakṣetrāṇi jihveṃdriyeṇa saṃcchādayitvā nirveṭhanaṃ kurvaṃti /",
    "K10sukhvysu:176": " pratīyatha yūyam idam aciṃtyaguṇaparikīrtanaṃ sarvabuddhaparigrahaṃ nāma",
    "K10sukhvysu:177": " dharmaparyāyaṃ //15//",
    "K10sukhvysu:178": " evam upariṣṭhāyāṃ diśi brahmaghoṣo nāma tathāgato nakṣatrarājo",
    "K10sukhvysu:179": " nāma tathāgata iṃdraketudhvajarājo nāma tathāgato gaṃdhottamo nama",
    "K10sukhvysu:180": " tathāgato gaṃdhaprabhāso nāma tathāgato mahārciskaṃdho nāma tathāgato",
    "K10sukhvysu:181": " ratnakusumasaṃpuṣpitagātro nāma tathāgataḥ sāleṃdrarājo nāma",
    "K10sukhvysu:182": " tathāgato ratnotpalaśrīr nāma tathāgataḥ sarvārthadarśo nāma tathāgataḥ",
    "K10sukhvysu:183": " sumerukalpo nāma tathāgata evaṃpramukhāḥ śāriputropariṣṭhāyāṃ diśi",
    "K10sukhvysu:184": " gaṃgānadīvālukopamā buddhā bhagavaṃtaḥ svakasvakāni buddhakṣetrāṇi",
    "K10sukhvysu:185": " jihveṃdriyeṇa saṃcchādayitvā nirveṭhanaṃ kurvaṃti /",
    "K10sukhvysu:186": " pratīyatha yūyam idam",
    "K10sukhvysu:187": " aciṃtyaguṇaparikīrtanaṃ sarvabuddhaparigrahaṃ nāma dharmaparyāyaṃ //16//",
    "K10sukhvysu:188": " tat kiṃ manyase śāriputra kena kāraṇenāyaṃ dharmaparyāyaḥ sarvabuddhaparigraho",
    "K10sukhvysu:189": " nāmocyate / ye kecic chāriputra kulaputrā vā kuladuhitaro",
    "K10sukhvysu:190": " vāsya dharmaparyāyasya nāmadheyaṃ śroṣyaṃti teṣāṃ ca buddhānāṃ bhagavatāṃ",
    "K10sukhvysu:191": " nāmadheyaṃ dhārayiṣyaṃti sarve te buddhaparigṛhītā bhaviṣyaṃty avinivartanīyāś",
    "K10sukhvysu:192": " ca bhaviṣyaṃty anuttarāyāṃ samyaksaṃbodhau(6) /",
    "K10sukhvysu:193": " tasmāt tarhi śāriputra",
    "K10sukhvysu:194": " śraddadhādhvaṃ pratīyatha mākāṃkṣayatha mama ca teṣāṃ ca buddhānāṃ bhagavatāṃ /",
    "K10sukhvysu:195": " ye kecic chāriputra kulaputrā vā kuladuhitaro vā tasya",
    "K10sukhvysu:196": " bhagavato 'mitāyuṣas tathāgatasya buddhakṣetre cittapraṇidhānaṃ kariṣyaṃti",
    "K10sukhvysu:197": " kṛtaṃ vā kurvaṃti vā sarve te 'vinivartanīyā bhaviṣyaṃty anuttarāyāṃ",
    "K10sukhvysu:198": " tatra ca buddhakṣetra upapatsyaṃty upapannā vopapadyaṃti vā /",
    "K10sukhvysu:199": " tasmāt tarhi śāriputra śrāddhaiḥ kulaputraiḥ kuladuhitṛbhiś ca tatra buddhakṣetre",
    "K10sukhvysu:200": " cittapraṇidhir utpādayitavyaḥ //17//",
    "K10sukhvysu:201": " tadyathāpi nāma śāriputrāham etarhi teṣāṃ buddhānāṃ bhagavatām",
    "K10sukhvysu:202": " evamaciṃtyaguṇān",
    "K10sukhvysu:203": " parikīrtayāmi evam eva śāriputra mamāpi te buddhā",
    "K10sukhvysu:204": " bhagavaṃta evamaciṃtyaguṇān parikīrtayaṃti /",
    "K10sukhvysu:205": " suduṣkaraṃ bhagavatā śākyamuninā",
    "K10sukhvysu:206": " śākyādhirājena kṛtaṃ /",
    "K10sukhvysu:207": " sahāyāṃ lokadhātāv anuttarāṃ",
    "K10sukhvysu:208": " samyaksaṃbodhim abhisaṃbudhya sarvalokavipratyayanīyo dharmo deśitaḥ",
    "K10sukhvysu:209": " kalpakaṣāye sattvakaṣāye dṛṣṭikaṣāya āyuṣkaṣāye kleśakaṣāye //18//",
    "K10sukhvysu:210": " tan mamāpi śāriputra paramaduṣkaraṃ yan mayā sahāyāṃ lokadhātāv",
    "K10sukhvysu:211": " anuttarāṃ samyaksaṃbodhim abhisaṃbudhya sarvalokavipratyayanīyo dharmo",
    "K10sukhvysu:212": " deśitaḥ sattvakaṣāye dṛṣṭikaṣāye kleśakaṣāya āyuṣkaṣāye kalpakaṣāye //19//",
    "K10sukhvysu:213": " idam avocad bhagavān āttamanāḥ /",
    "K10sukhvysu:214": " (7) āyuṣmāñ śāriputras te ca bhikṣavas",
    "K10sukhvysu:215": " te ca bodhisattvāḥ sadevamānuṣāsuragaṃdharvaś ca loko bhagavato",
    "K10sukhvysu:216": " bhāsitam abhyanaṃdan //20//",
    "K10sukhvysu:217": " // sukhāvatīvyūho nāma mahāyānasūtraṃ //"
}