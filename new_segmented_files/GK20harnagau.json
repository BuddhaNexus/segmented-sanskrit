{
    "GK20harnagau:0": " nāgānandam",
    "GK20harnagau:1": " prathamo 'ṅkaḥ",
    "GK20harnagau:2": " nāndī",
    "GK20harnagau:3": " dhyānavyājamupetya cintayasi kāmunmīlya cakṣuḥ kṣaṇaṃ",
    "GK20harnagau:4": " padhyānaṅgaśarāturaṃ janamimaṃ trātā 'pi no rakṣasi /",
    "GK20harnagau:5": " mithyākāruṇiko 'si nirghṛṇātarastvattaḥ kuto 'nyaḥ pumān",
    "GK20harnagau:6": " serṣyaṃ māravadhūbhirityabhihito bodhau jinaḥ pātu vaḥ // Nā_1.1 //",
    "GK20harnagau:7": " api ca-",
    "GK20harnagau:8": " kāmenākṛṣya cāpaṃ hatapaṭuhāvalgibhirmāravīrair",
    "GK20harnagau:9": " bhrabhaṅgotkalpajṛmbhāsmitacalitaddṛśā divyanārījanena /",
    "GK20harnagau:10": " siddhaiḥ prahvottamāṅgaiḥ pulakitavapuṣā vismayād vāsavena",
    "GK20harnagau:11": " dhyāyan bodheravāptāvacalita iti vaḥ pātu dṛṣṭo munīndraḥ // Nā_1.2 //",
    "GK20harnagau:12": " śrīharṣo nipuṇaḥ kaviḥ pariṣadapyeṣā guṇāgrāhiṇī",
    "GK20harnagau:13": " loke hāri ca bodhisattvacaritaṃ nāṭye ca dakṣā vayam /",
    "GK20harnagau:14": " vastvekaikamapīha vāñchitaphalaprāpteḥ padaṃ kiṃ puna-",
    "GK20harnagau:15": " rmadūbhāgyopacayādayaṃ samuditaḥ sarvo guṇānāṃ gaṇaḥ // Nā_1.3 //",
    "GK20harnagau:16": " dvijaparijanabandhuhite madbhavanataṭākahaṃsi mṛduśīle /",
    "GK20harnagau:17": " parapuruṣacandrakamalinyārye kāryāditastāvat // Nā_1.4 //",
    "GK20harnagau:18": " pitrorvidhātuṃ śuśrūṣāṃ tyaktvaiśvarya kramāgatam /",
    "GK20harnagau:19": " vanaṃ yāmyahamadyaiva yathā jīmūtavāhanaḥ // Nā_1.5 //",
    "GK20harnagau:20": " rāgasyāspadamityavaimi na hi me dhvaṃsīti na pratyayaḥ",
    "GK20harnagau:21": " kṛtyākṛtyavicāraṇāsu vimukhaṃ ko vā na vetti kṣitau /",
    "GK20harnagau:22": " evaṃ nindyamapīdamindriyavaśaṃ prītyai bhaved yauvanaṃ",
    "GK20harnagau:23": " bhaktyā yāti yadītthameva pitarau śuśrūṣamāṇasya me // Nā_1.6 //",
    "GK20harnagau:24": " tiṣṭhan bhāti pituḥ puro bhuvi yathā siṃhāsane kiṃ tathā?",
    "GK20harnagau:25": " yat saṃvāhayataḥ sukhaṃ tu caraṇau tātasya kiṃ rājake?",
    "GK20harnagau:26": " kiṃ bhukte bhuvanatraye dhṛtirasau bhuktojjhite yā guroḥ?",
    "GK20harnagau:27": " āyāsaḥ khalu rājyamujjhitagurustatrāsti kaścid guṇaḥ? // Nā_1.7 //",
    "GK20harnagau:28": " nyāyye vartmani yojitāḥ prakṛtayaḥ santaḥ sukhaṃ sthāpitā",
    "GK20harnagau:29": " nīto bandhujanastathātmasamatāṃ rājye ca rakṣā kṛtā /",
    "GK20harnagau:30": " datto dattamanorathādhikaphalaḥ kalpadrumo 'pyarthine",
    "GK20harnagau:31": " kiṃ karttavyamataḥ paraṃ kathaya vā yatte sthitaṃ cetasi // Nā_1.8 //",
    "GK20harnagau:32": " mādyaddiggajagaṇḍabhittikaṣaṇairbhanasravaccandanaḥ",
    "GK20harnagau:33": " krandatkandaragahvaro jalanidherāsphālito vīcibhiḥ /",
    "GK20harnagau:34": " pādālaktakaraktamauktikaśilaḥ siddhāṅganānāṃ gataiḥ",
    "GK20harnagau:35": " sevyo 'yaṃ malayācalaḥ kimapi me cetaḥ karotyutsukam // Nā_1.9 //",
    "GK20harnagau:36": " dakṣiṇaṃ spandate cakṣuḥ phalākāṅkṣā na me kvacit /",
    "GK20harnagau:37": " na ca mithyā munivacaḥ kathayiṣyati kiṃ nvidam // Nā_1.10 //",
    "GK20harnagau:38": " vāso 'rthaṃ dayayaiva nātipṛthavaḥ kṛttāstarūṇāṃ tvaco",
    "GK20harnagau:39": " bhagnālakṣyajaratkamaṇḍalu nabhaḥsvacchaṃ payo nairjharam /",
    "GK20harnagau:40": " dṛśyante truṭitojjhitāśca baṭubhiormauñjyaḥ kvacinmekhalā",
    "GK20harnagau:41": " nityākarṇanayā śukena ca padaṃ sāmnāmidaṃ paṭhayate // Nā_1.11 //",
    "GK20harnagau:42": " madhuramiva vadanti svāgataṃ bhṛṅgaśabdai-",
    "GK20harnagau:43": " rnatimiva phalanamraiḥ kurvate 'mī śirobhiḥ /",
    "GK20harnagau:44": " mama dadata ivārghyaṃ puṣpavṛṣṭīḥ kirantaḥ",
    "GK20harnagau:45": " kathamatithisaparyyāṃ śikṣitāḥ śākhino 'pi // Nā_1.12 //",
    "GK20harnagau:46": " sthānaprāptyā dadhānaṃ prakaṭitagamakāṃ mandratāravyavasthāṃ",
    "GK20harnagau:47": " nirhrādinyā vipañcyā militamaliruteneva tantrīsvareṇa /",
    "GK20harnagau:48": " ete dantāntarālasthitatṛṇakavalacchedaśabdaṃ niyamya",
    "GK20harnagau:49": " vyājihyāṅgāḥ kuraṅgāḥ sphuṭalalitapadaṃ gītamākarṇayanti // Nā_1.13 //",
    "GK20harnagau:50": " ulphullakalamalakesaraparāgagauradyute /",
    "GK20harnagau:51": " mama hi gauri /",
    "GK20harnagau:52": " abhivāñchitaṃ prasidhyatu bhagavati /",
    "GK20harnagau:53": " yuṣmatprasādena // Nā_1.14 //",
    "GK20harnagau:54": " vyaktirvyañcanadhātunā daśavidhenāpyatra labdhāmunā",
    "GK20harnagau:55": " vispaṣṭo drutamadhyalambitaparicchinnastridhāyaṃ layaḥ /",
    "GK20harnagau:56": " gopucchapramukhāḥ krameṇa yatayastistro 'pi sampāditā-",
    "GK20harnagau:57": " stattvaughānugatāśca vādyavidhayaḥ samyak trayo darśitāḥ // Nā_1.15 //",
    "GK20harnagau:58": " svargastrī yadi tatkṛtārthamabhavaccakṣuḥsahastra hare-",
    "GK20harnagau:59": " rnāgī cenna rasātalaṃ śaśabhṛtā śūnyaṃ mukhe 'syāḥ sthite /",
    "GK20harnagau:60": " jātirnaḥ sakalānyajātijayinī vidyādharī cediyaṃ",
    "GK20harnagau:61": " syātsiddhānvayajā yadi tribhuvane siddhā prasiddhāstataḥ // Nā_1.16 //",
    "GK20harnagau:62": " tanuriyaṃ taralāyatalocane /",
    "GK20harnagau:63": " śvasitakampitapīnaghanastani /",
    "GK20harnagau:64": " śramamalaṃ tapasaiva gatā punaḥ kimiti sambhramakāriṇi / khidyate // Nā_1.17 //",
    "GK20harnagau:65": " uṣṇīṣaḥ sphuṭa eṣa mūrddhani vibhātyūrṇeyamantarbhruvo-",
    "GK20harnagau:66": " ścakṣustāmarasānukāri hariṇā vakṣaḥsthalaṃ sparddhate /",
    "GK20harnagau:67": " cakrāṅkañca yathā padadvayamidaṃ manye tathā ko 'pyayaṃ",
    "GK20harnagau:68": " no vidyādharacakravarttipadavīmaprāpya viśrāmyati // Nā_1.18 //",
    "GK20harnagau:69": " ekkato guruvaaṇaṃ aṇṇato daiadaṃsaṇasuhāiṃ /",
    "GK20harnagau:70": " gamaṇāgamaṇādhirūḍhaṃ ajja bi dolaedi me hiaaṃ // Nā_1.19 //",
    "GK20harnagau:71": " ekato guruvacanamanyato dayitadarśanasukhāni /",
    "GK20harnagau:72": " gamanāgamanādhirūḍhamadyāpi dolāyate me hṛdayam // Nā_1.19 //",
    "GK20harnagau:73": " anayā jaghanābhogamantharayānayā /",
    "GK20harnagau:74": " anyato 'pi vrajantyā me hṛdaye nihitaṃ padam // Nā_1.20 //",
    "GK20harnagau:75": " tāpāt tatkṣaṇaghṛṣṭacandanarasāpāṇḍū kapālau vahan",
    "GK20harnagau:76": " saṃsavaktairnijakarṇatālapavanaiḥ saṃvijyamānānanaḥ /",
    "GK20harnagau:77": " sampratyeṣa viśeṣasiktahṛdayā hastojjhitaiḥ śīkarai-",
    "GK20harnagau:78": " rgāḍhāyallakaduḥsahāmiva daśāṃ dhatte gajānāṃ patiḥ // Nā_1.21 //",
    "GK20harnagau:79": " iti prathamo 'ṅkaḥ /",
    "GK20harnagau:80": " dvitīyo 'ṅkaḥ",
    "GK20harnagau:81": " kuṇasi ghaṇacandaṇaladāpallavasaṃsaggasīalaṃ pi imaṃ /",
    "GK20harnagau:82": " ṇīsāsehiṃ tumaṃ evva kaalīdalamāruaṃ uṇhaṃ // Nā_2.1 //",
    "GK20harnagau:83": " vyāvṛtyaiva sitāsitekṣaṇarucā tānāaśrame śākhinaḥ",
    "GK20harnagau:84": " kurvatyā viṭapāvasaktavilasatkṛṣṇājinaudhāniva /",
    "GK20harnagau:85": " yad dṛṣṭosmi tayā munerapi purastenaiva mayyāhate",
    "GK20harnagau:86": " puṣpeṣo / bhavatā mudhaiva kimiti kṣipyanta ete śarāḥ? // Nā_2.2 //",
    "GK20harnagau:87": " nītāḥ kiṃ na niśāḥ śaśāṅkadhavalā nāghrātamindīvaraṃ?",
    "GK20harnagau:88": " kiṃ nonmīlitamālatīsurabhayaḥ soḍhāḥ pradoṣānilāḥ?",
    "GK20harnagau:89": " jhaṅkāraḥ kamalākare madhulihāṃ kiṃ vā mayā na śruto?",
    "GK20harnagau:90": " nirvyājaṃ vidhureṣvadhīra iti māṃ yenābhidhatte bhavān? // Nā_2.3 //",
    "GK20harnagau:91": " strīhṛdayena na soḍhāḥ kṣiptāḥ kusumeṣavo 'pyanaṅgena /",
    "GK20harnagau:92": " yenādyaiva purastava vadāmi dhīra iti sa kathamaham? // Nā_2.4 //",
    "GK20harnagau:93": " candanalatāgṛhamidaṃ sacandramaṇiśilamapi priyaṃ na mama /",
    "GK20harnagau:94": " candrānanayā rahitaṃ candrikayā mukhamiva niśāyāḥ // Nā_2.5 //",
    "GK20harnagau:95": " śaśimaṇiśilā seyaṃ yasyāṃ vipāṇḍuramānanaṃ",
    "GK20harnagau:96": " karakisalaye kṛtvā vāme ghanaśvasitodgamā /",
    "GK20harnagau:97": " cirayati mayi vyaktākūtā manāk sphuritairbhruvo-",
    "GK20harnagau:98": " rviramitamanomanyurdṛṣṭā mayā rudatī priyā // Nā_2.6 //",
    "GK20harnagau:99": " niṣyandata ivānena mukhacandrodayena te /",
    "GK20harnagau:100": " etad vāṣpāmbunā siktaṃ candrakāntaśilātalam // Nā_2.7 //",
    "GK20harnagau:101": " akliṣṭabimbaśobhādharasya nayanotsavasya śaśina iva /",
    "GK20harnagau:102": " dayitāmukhasya sukhayati rekhāpi prathamadṛṣṭayem // Nā_2.8 //",
    "GK20harnagau:103": " priyā sannihitaiveyaṃ saṅkalpasthāpitā puraḥ /",
    "GK20harnagau:104": " dṛṣṭvā dṛṣṭvā likhāmyenāṃ yadi tat ko 'tra vismayaḥ / // Nā_2.9 //",
    "GK20harnagau:105": " yaddhidyādhararājavaṃśatilakaḥ prājñaḥ satāṃ sambhato",
    "GK20harnagau:106": " rūpeṇāpratimaḥ parākramadhano viddhān vinīto yuva /",
    "GK20harnagau:107": " yaccasūnapi santyajet karuṇayā sattvārthamabhyudyata-",
    "GK20harnagau:108": " stenāsmai dadataḥ svasāramatulāṃ tuṣṭirviṣādaśca me // Nā_2.10 //",
    "GK20harnagau:109": " na khalu na khalu mugdhe /",
    "GK20harnagau:110": " sāhasaṃ kāryamīdṛk",
    "GK20harnagau:111": " vyapanaya karametaṃ pallavābhaṃ latāyāḥ /",
    "GK20harnagau:112": " kusumamapi vicetuṃ yo na manye samarthaḥ",
    "GK20harnagau:113": " kalayati sa kathaṃ te pāśamudbandhanāya? // Nā_2.11 //",
    "GK20harnagau:114": " kaṇṭhe hāralatāyogye yena pāśastvayārpitaḥ /",
    "GK20harnagau:115": " gṛhītaḥ sāparādho 'yaṃ kathaṃ te mucyate karaḥ? // Nā_2.12 //",
    "GK20harnagau:116": " vṛṣṭayā piṣṭātakasya dyutimiha malaye meyutulyāṃ dadhānaḥ",
    "GK20harnagau:117": " sadyaḥ sindūradūrīkṛtadivasasamārambhasandhyātapaśrīḥ /",
    "GK20harnagau:118": " udūgitairaṅganānāṃ calacaraṇaraṇannūpurahrādahṛdyai-",
    "GK20harnagau:119": " rūdvāhasnānavelāṃ kathayati bhavataḥ siddhaye siddhalokaḥ // Nā_2.13 //",
    "GK20harnagau:120": " anyonyadarśanakṛtaḥ samānarūpānurāgakulavayasām /",
    "GK20harnagau:121": " keṣāñcideva manye samāgamo bhavati puṇyavatām // Nā_2.14 //",
    "GK20harnagau:122": " iti dvitiyo 'ṅkaḥ /",
    "GK20harnagau:123": " tṛtīyo 'ṅkaḥ",
    "GK20harnagau:124": " ṇiccaṃ jo pibai suraṃ jaṇassa piasagamaṃ ca jo kuṇai /",
    "GK20harnagau:125": " maha de do abi devā baladeo kāmadeo a // Nā_3.1 //",
    "GK20harnagau:126": " vacchatthalamhi daiā diṇṇuppalavāsiā muhe mairā /",
    "GK20harnagau:127": " sīsammi a seharao ṇiccaṃ via saṃṭhiā jassa // Nā_3.2 //",
    "GK20harnagau:128": " hariharapidāmahāṇaṃ pi gavvido jo ṇa jāṇai ṇamiduṃ /",
    "GK20harnagau:129": " so seharao calaṇesu tujja ṇomālie padai // Nā_3.3 //",
    "GK20harnagau:130": " dṛṣṭā dṛṣṭimadho dadāti kurute nālāpamābhāṣitā",
    "GK20harnagau:131": " śayyāyāṃ parivṛtya tiṣṭhati balādāliṅgitā vepate /",
    "GK20harnagau:132": " niryantīṣu sakhīṣu vāsabhavanānnirgantumevehate",
    "GK20harnagau:133": " jātā vāmatayaiva me 'dya sutarāṃ prityai navoḍhā priyā // Nā_3.4 //",
    "GK20harnagau:134": " huṅkāraṃ dadatā mayā prativaco yanmaunamāsevitaṃ",
    "GK20harnagau:135": " yad dāvānaladīptibhistanuriyaṃ candrātapaistāpitā /",
    "GK20harnagau:136": " dhyātaṃ yat subahūnyanamanasā naktandināni priye /",
    "GK20harnagau:137": " tasyaitat tapasaḥ phalaṃ mukhamidaṃ paśyāmi yatte 'dhunā // Nā_3.5 //",
    "GK20harnagau:138": " khedāya stanabhāra eva kimu te madhyasya hāro 'paraḥ?",
    "GK20harnagau:139": " śrāmyatyūruyugaṃ nitambabharataḥ kāñcyānayā kiṃ punaḥ?",
    "GK20harnagau:140": " śaktiḥ pādayugatya norupugalaṃ voḍhu kuto nūpurau?",
    "GK20harnagau:141": " svāṅgaireva vimūṣitāsi vahasi kleśāya kiṃ maṇḍanam? // Nā_3.6 //",
    "GK20harnagau:142": " niṣyandaścandanānāṃ śiśirayati latāmaṇḍape kuṭṭimāntā-",
    "GK20harnagau:143": " nārād dhārāgṛhāṇāṃ dhvanimanu tatute tāṇḍavaṃ nolakaṇṭhaḥ /",
    "GK20harnagau:144": " yantronmuktaśca vegād calati viṭapināṃ pūrayannālavālā-",
    "GK20harnagau:145": " nāpātotpīḍahelāhṛta kusumarajaḥpiñjaro 'yaṃ jalaughaḥ // Nā_3.7 //",
    "GK20harnagau:146": " api ca-",
    "GK20harnagau:147": " amī gītārambhaimukharitalatāmaṇḍapabhuvaḥ",
    "GK20harnagau:148": " parāgaiḥ puṣpāṇāṃ prakaṭapaṭavāsavyatikarāḥ /",
    "GK20harnagau:149": " pibantaḥ paryyāptaṃ saha sahacarībhirmaghurasaṃ",
    "GK20harnagau:150": " samantādāpānotsavamanabhavantīva madhupāḥ // Nā_3.8 //",
    "GK20harnagau:151": " digdhāṅgā haricandanena dadhataḥ santānakānāṃ srajo",
    "GK20harnagau:152": " māṇikyābharaṇaprabhāvyatikaraiścitrīkṛtācchāṃśukāḥ /",
    "GK20harnagau:153": " sārddha siddhajanairmadhūni dayitāpītāvaśiṣṭānyamī",
    "GK20harnagau:154": " miśrībhūya pibanti candanatarucchāyāsu vidyādharāḥ // Nā_3.9 //",
    "GK20harnagau:155": " etanmukhaṃ priyāyāḥ śaśinaṃ jitvā kapolayāḥ kāntyā /",
    "GK20harnagau:156": " tāpānurktamadhunā kamalaṃ dhruvamīhate jetum // Nā_3.10 //",
    "GK20harnagau:157": " etatte bhrulatollāsi pāṭalādharapallavam /",
    "GK20harnagau:158": " mukhaṃ nandanamudyānamato 'nyatkevalaṃ vanam // Nā_3.11 //",
    "GK20harnagau:159": " smitapuṣpodgamo 'yaṃ te dṛśyate 'dharapallave /",
    "GK20harnagau:160": " phalaṃ tvanyatra mugdhākṣi /",
    "GK20harnagau:161": " cakṣuṣormama paśyataḥ // Nā_3.12 //",
    "GK20harnagau:162": " dinakarakarāmṛṣṭaṃ bibhrat dyutiṃ paripāṭalāṃ",
    "GK20harnagau:163": " daśanakiraṇauḥ saṃsarpadbhiḥ sphuṭīkṛtakesaram /",
    "GK20harnagau:164": " ayi makhamidaṃ mugdhe /",
    "GK20harnagau:165": " satyaṃ samaṃ kamalena te",
    "GK20harnagau:166": " madhu madhukaraḥ kintvetasmin pibbanna vibhāvyate? // Nā_3.13 //",
    "GK20harnagau:167": " anihatya taṃ sapatnaṃ kathamiva jīmūtavāhanasyāham /",
    "GK20harnagau:168": " kathayiṣyāmi hṛtaṃ tava rājyaṃ rīpuṇeti nirlajjaḥ? // Nā_3.14 //",
    "GK20harnagau:169": " saṃsarpadbhiḥ samantāt kṛtasakalaviyanmārgayānairvimānaiḥ",
    "GK20harnagau:170": " kurvāṇāḥ prāvṛṣīva sthagitaravirucaḥ śyāmatāṃ vāsarasya /",
    "GK20harnagau:171": " ete yātāśca sadyastava vacanamitaḥ prāpya yuddhāya siddhāḥ",
    "GK20harnagau:172": " siddhañcodvṛttaśatrukṣayabhayavinamudrājakaṃ te svarājyam // Nā_3.15 //",
    "GK20harnagau:173": " ekākināpi hi mayā rabhasāvakṛṣṭanistriṃśadīdhitisaṭābharabhāsureṇa /",
    "GK20harnagau:174": " ārānnipatya hariṇeva mataṅgajendramājau mataṅgahatakaṃ viddhi // Nā_3.16 //",
    "GK20harnagau:175": " svaśarīramapi parārthe yaḥ khalu dadyādayācitaḥ kṛpayā /",
    "GK20harnagau:176": " rājyasya kṛte sa kathaṃ prāṇivadhakrauryamanumanute // Nā_3.17 //",
    "GK20harnagau:177": " nidrāmudrāvabandhānmadhukaramaniśaṃ padmakāśādapāsya-",
    "GK20harnagau:178": " nnāśāpūraikakarmapravaṇanijakaraprīṇitāśeṣaviśvaḥ /",
    "GK20harnagau:179": " dṛṣṭaḥ siddhaiḥ prasaktastutimukharamukhairastamapyeṣa gacchan",
    "GK20harnagau:180": " ekaḥ ślāghyo vivasvān parahitakaraṇāyaiva yasya prayāsaḥḥ // Nā_3.18 //",
    "GK20harnagau:181": " iti tṛtīyo 'ṅka /",
    "GK20harnagau:182": " caturtho 'ṅkaḥ",
    "GK20harnagau:183": " kañcukī-",
    "GK20harnagau:184": " antaḥpurāṇāṃ vihitavyavasthaḥ pade pade 'haṃ skhalanāni rakṣan /",
    "GK20harnagau:185": " jarāturaḥ samprati daṇḍanītyā sarvāṃ nṛpasyānukaromi vṛttim // Nā_4.1 //",
    "GK20harnagau:186": " śayyā śādvalamāsanaṃ śuciśilā sadma drumāṇāmadhaḥ",
    "GK20harnagau:187": " śītaṃ nirjharavāri pānamaśanaṃ kandāḥ sahāyā mṛgāḥ /",
    "GK20harnagau:188": " ityaprārthitalabhyasarvavibhave doṣo 'yameko vane",
    "GK20harnagau:189": " duṣprāpārthini yat parārthaghaṭanāvandhyairvṛthā sthīyate // Nā_4.2 //",
    "GK20harnagau:190": " unmajjajjalakuñjarendrarabhasāsphālānubandhoddhataḥ",
    "GK20harnagau:191": " sarvāḥ parvatakandarodarabhuvaḥ kurvan pratidhvānitāḥ /",
    "GK20harnagau:192": " uccairuccarati dhvaniḥ śrutipathonmāthī yathāyaṃ tathā",
    "GK20harnagau:193": " prāyaḥ preṅkhadasaṃkhyaśaṅkhadhavalā veleyamāgachati // Nā_4.3 //",
    "GK20harnagau:194": " kavalitalavaṅgapallakarimakarodūgārisurabhiṇā payasā /",
    "GK20harnagau:195": " eṣā samudravelā ratnadyutirañjitā bhāti // Nā_4.4 //",
    "GK20harnagau:196": " jihvāsahasradvitayasya madhye naikāpi sā tasya kimasti jihvā /",
    "GK20harnagau:197": " ekāhirakṣārthamahidviṣe 'dya datto mayātmeti yayā bravīti // Nā_4.5 //",
    "GK20harnagau:198": " ityeṣa bhogipatinā vihitavyavastho yān bhakṣayatyahipatīn patagādhirājaḥ /",
    "GK20harnagau:199": " yāsyanti yānti ca gatāśca dinairbivṛddhiṃ teṣāmamī tuhinaśailaruco 'sthikūṭāḥ // Nā_4.6 //",
    "GK20harnagau:200": " sarvāśucinidhānasya kṛtaghnasya vināśinaḥ /",
    "GK20harnagau:201": " śarīrakasyāpi kṛte mūḍhāḥ pāpāni kurvate / // Nā_4.7 //",
    "GK20harnagau:202": " kroḍīkaroti prathamaṃ yadā jātamanityatā /",
    "GK20harnagau:203": " dhātrīva jananī paścāttadā śokasya kaḥ kramaḥ? // Nā_4.8 //",
    "GK20harnagau:204": " mūḍhāyā muhuraśrusantatimucaḥ kṛtvā pralāpān bahūn",
    "GK20harnagau:205": " kastrātā tava putraketi kṛpaṇaṃ dikṣu kṣipantyā dṛśam /",
    "GK20harnagau:206": " aṅke māturavasthitaṃ śiśumimaṃ tyaktvā ghṛṇāmaśnataḥ",
    "GK20harnagau:207": " cañcurnaiva khagādhipasya hṛdayaṃ vajreṇa manye kṛtam/9 //",
    "GK20harnagau:208": " yairatyantadayāparairna vihitā vandhyārthināṃ prārthanā",
    "GK20harnagau:209": " yaiḥ kāruṇyaparigrahānna gaṇitaḥ svārthaḥ parārtha prati /",
    "GK20harnagau:210": " ye nityaṃ paraduḥkhaduḥkhitadhiyaste sādhavo 'staṃ gatā",
    "GK20harnagau:211": " mātaḥ / saṃhara bāṣpavegamadhunā kasyāgrato rudyate? // Nā_4.10 //",
    "GK20harnagau:212": " ārtta kaṇṭhagataprāṇaṃ parityaktaṃ svabandhubhiḥ /",
    "GK20harnagau:213": " trāye nainaṃ yadi tataḥ kaḥ śarīreṇa me guṇaḥ // Nā_4.11 //",
    "GK20harnagau:214": " asyā vilokya manye putrasnehena viklavatvamidam /",
    "GK20harnagau:215": " akaruṇahṛdayaḥ karuṇāṃ kurvīta bhujaṅgaśatrurapi // Nā_4.12 //",
    "GK20harnagau:216": " mahāhimastiṣkavibhedamuktaraktacchaṭācarccitacaṇḍacañcuḥ /",
    "GK20harnagau:217": " kvāsau garutmān kva ca nāma saumyasvabhāvarūpākṛtireṣa sādhuḥ? // Nā_4.13 //",
    "GK20harnagau:218": " mamaitadambārpaya vadhyacihnaṃ prāvṛtya yāvadvinatātmajāya /",
    "GK20harnagau:219": " putrasya te jīvitarakṣaṇāya svadehamāhārayituṃ dadāmi // Nā_4.14 //",
    "GK20harnagau:220": " viśvāmitraḥ śvamāṃsaṃ śvapaca iva purābhakṣayadyannimittaṃ",
    "GK20harnagau:221": " nādijaṅgho nijadhne kṛtatadupakṛtiryatkṛte gautamena /",
    "GK20harnagau:222": " putro 'yaṃ kaśyapasya pratidinamuragānatti tārkṣyo yadarthaṃ",
    "GK20harnagau:223": " prāṇāṃstāneṣa sādhustṛṇamiva kṛpayā yaḥ parārtha dadāti // Nā_4.15 //",
    "GK20harnagau:224": " jāyante ca mriyante ca mādṛśāḥ kṣudrajantavaḥ /",
    "GK20harnagau:225": " parārthebaddhakakṣāṇāṃ tvādṛśāmudbhavaḥ kutaḥ? // Nā_4.16 //",
    "GK20harnagau:226": " mriyate mriyamāṇe yā tvayi jīvati jīvati /",
    "GK20harnagau:227": " tāṃ yadīcchasi jīvantīṃ rakṣātmānaṃ mamāsubhiḥ // Nā_4.17 //",
    "GK20harnagau:228": " cañcaccañcūddhṛtārddha cyutapiśitalavagrāsasaṃvṛddhagarddhai-",
    "GK20harnagau:229": " rgṛddhairārabdhapakṣadvitayavidhutibhirbaddhasāndrāndhakāre /",
    "GK20harnagau:230": " vaktroddhāntāḥ patantyaśchamiti śikhiśikhāśreṇayosmin śivānā-",
    "GK20harnagau:231": " masrasrotasmajasrasru tabahalavasāvāsavisre svananti // Nā_4.18 //",
    "GK20harnagau:232": " pratidinamaśūnyamahikāhāreṇa vināyakāhitaprīti /",
    "GK20harnagau:233": " śaśidhavalāsthikapālaṃ vapuriva raudraṃ śmaśānamidam // Nā_4.19 //",
    "GK20harnagau:234": " samutpasyāmahe mātaryasyāṃ yasyāṃ gatau vayam /",
    "GK20harnagau:235": " tasyāṃ tasyāṃ priyasute /",
    "GK20harnagau:236": " mātā bhūyāstvameva naḥ // Nā_4.20 //",
    "GK20harnagau:237": " vāsoyugamidaṃ raktaṃ prāpte āle samāgatam /",
    "GK20harnagau:238": " mahatīṃ prītimādhatte parārthe dehamujjhataḥ // Nā_4.21 //",
    "GK20harnagau:239": " tulyāḥ saṃvarttakābhraīḥ pidadhati gaganaṃ paṅktayaḥ pakṣatīnāṃ",
    "GK20harnagau:240": " tīre vegānilo 'mbhaḥ kṣipati bhuva iva lāvanāyāmburāśeḥ /",
    "GK20harnagau:241": " kurvan kalpāntaśaṅkāṃ sapadi ca sabhayaṃ vīkṣito digdvipendrai-",
    "GK20harnagau:242": " rdehodyoto daśāśāḥ kapiśayati muhurdvādaśādityadīptiḥ // Nā_4.22 //",
    "GK20harnagau:243": " na tathā sukhayati manye malayavatī malayacandanarasārdrā /",
    "GK20harnagau:244": " abhivāñchitārthasiddhatyai vadhyaśileyaṃ yathāśliṣṭā // Nā_4.23 //",
    "GK20harnagau:245": " śayitena māturaṅke visrabdhaṃ śaiśave na tat prāptam /",
    "GK20harnagau:246": " labdhaṃ sukhaṃ mayāsyā vadhyaśilāyā yadutsaṅge // Nā_4.24 //",
    "GK20harnagau:247": " kṣiptvā bimbaṃ himaṃśorbhayakṛtavalayāṃ saṃmarañcheṣamūrtti",
    "GK20harnagau:248": " sānandaṃ syandanāśvatrasanavicalite pūṣṇi dṛṣṭo 'grajena /",
    "GK20harnagau:249": " eṣa prāntāvasajjajjaladharapaṭalaiarāyatībhūtapakṣaḥ",
    "GK20harnagau:250": " prāpto velāmahīdhraṃ malayamahigrāsagṛdhnuḥ kṣaṇena // Nā_4.25 //",
    "GK20harnagau:251": " saṃrakṣatā pannagamadya puṇyaṃ mayārjitaṃ yatsvaśarīradānāt /",
    "GK20harnagau:252": " bhave bhave tena mamaivamevaṃ bhūyāt parārthaḥ khalu dehalābhaḥ // Nā_4.26 //",
    "GK20harnagau:253": " asminvadhyaśilātale nipatitaṃ śeṣānahīn rakṣituṃ",
    "GK20harnagau:254": " nirbhidyāśanidaṇḍacaṇḍatarayā cañcvādhunā vakṣasi /",
    "GK20harnagau:255": " bhoktuṃ bhoginamuddharāmi tarasā raktāmbaraprāvṛtaṃ",
    "GK20harnagau:256": " digdhaṃ madbhayadīryyamāṇahṛdayaprasyandinevāsṛjā // Nā_4.27 //",
    "GK20harnagau:257": " āmodānanditālirnipatati kimiyaṃ puspavṛṣṭirnabhastaḥ?",
    "GK20harnagau:258": " svarge kiṃ vaiṣa cakraṃ mukharayati diśāṃ dundubhīnāṃ ninādaḥ?",
    "GK20harnagau:259": " āṃ jñātaṃ / so 'pi manye mama javamarutā kampitaḥ pārijātaḥ",
    "GK20harnagau:260": " sarvaiḥ saṃvarttakābhrairidamapi rasitaṃ jātasaṃhāraśaṅkaiḥ // Nā_4.28 //",
    "GK20harnagau:261": " nāgānāṃ rakṣitā bhāti gurureṣa yathā mama /",
    "GK20harnagau:262": " tathā sarpāśinākāṅkṣāṃ vyaktamadyāpaneṣyati // Nā_4.29 //",
    "GK20harnagau:263": " iti caturtho 'ṅkaḥ /",
    "GK20harnagau:264": " pañcamo 'ṅkaḥ",
    "GK20harnagau:265": " pratīhāraḥ-",
    "GK20harnagau:266": " svagṛhodyānagate 'pi snigdhe pāpaṃ viśaṅkyate snehāt /",
    "GK20harnagau:267": " kimu dṛṣtavahvapāyapratibhayakāntāramadhyasthe? // Nā_5.1 //",
    "GK20harnagau:268": " kṣaume bhaṅgavatīi taraṅgitadaśe phenāmbutulye vahan",
    "GK20harnagau:269": " jāhnavyeva virājitaḥ savayasā devyā mahāpuṇyayā /",
    "GK20harnagau:270": " dhatte toyanidherayaṃ susadṛśīṃ jīmūtaketuḥ śriyaṃ",
    "GK20harnagau:271": " yasyaiṣāntikavarttinī malayavatyābhāti velā yathā // Nā_5.2 //",
    "GK20harnagau:272": " bhuktāni yauvanasukhāni yaśo 'vakīrṇaṃ",
    "GK20harnagau:273": " rājye sthitaṃ sthiradhiyā caritaṃ tapo 'pi /",
    "GK20harnagau:274": " ślādhyaḥ sutaḥ susadṛśānvayajā snuṣeyaṃ",
    "GK20harnagau:275": " cintyo māya nanu kṛtārthatayādya mṛtyuḥ // Nā_5.3 //",
    "GK20harnagau:276": " sphurasi kimu dakṣiṇetara /",
    "GK20harnagau:277": " muhurmuhuḥ sūcayanmamāniṣṭam /",
    "GK20harnagau:278": " hatacakṣurapahataṃ te sphuritaṃ mama putrakaḥ kuśalī // Nā_5.4 //",
    "GK20harnagau:279": " ālokyakyamānamatilocanaduḥkhadāyiraktacchaṭānijamarīciruco vimuñcat /",
    "GK20harnagau:280": " utpātavātatalīkṛtatārakābhametatpuraḥ patati kiṃ sahasā nabhastaḥ? // Nā_5.5 //",
    "GK20harnagau:281": " tārkṣyeṇa bhakṣyamāṇānāṃ pannagānāmanekaśaḥ /",
    "GK20harnagau:282": " ulkārūpāḥ patantyete śiromaṇaya īdṛśāḥ // Nā_5.6 //",
    "GK20harnagau:283": " gokarṇamarṇavataṭe tvaritaṃ praṇamya prāpto 'smi tāṃ khalu bhujaṅgamavadhyabhūmim /",
    "GK20harnagau:284": " āḍhāya taṃ nakhamukhakṣatasañca vidyādharaṃ gaganamutpatito garutmān / // Nā_5.7 //",
    "GK20harnagau:285": " nāhitrāṇatkīrtirekā mayāptā nāpi ślāghyā svāmino 'nuṣṭhitājñā /",
    "GK20harnagau:286": " dattvātmānaṃ rakṣito 'nyena śocyo hā dhik /",
    "GK20harnagau:287": " kaṣṭaṃ /",
    "GK20harnagau:288": " vañcito vañcito 'smi // Nā_5.8 //",
    "GK20harnagau:289": " ādāvutpīḍapṛthvīṃ praviralapatitāṃ sthūlabinduṃ tato 'gre",
    "GK20harnagau:290": " grāvasvāpātaśīrṇaprasṛtatanukaṇāṃ kīṭakīrṇā sthalīṣu /",
    "GK20harnagau:291": " durlakṣyāṃ dhātubhittau ghatanaruśikhare styānanīlasvarūpā-",
    "GK20harnagau:292": " menāṃ tākṣya didṛkṣurnipuṇamanusaran raktadhārāṃ vrajāmi // Nā_5.9 //",
    "GK20harnagau:293": " āvedaya mamātmīyaṃ putra /",
    "GK20harnagau:294": " dukhaṃ suduḥsaham",
    "GK20harnagau:295": " mayi saṅkrāntametatte yena sahyaṃ bhaviṣyati // Nā_5.10 //",
    "GK20harnagau:296": " vidyādhareṇa kenāpi karuṇāviṣṭacetasā /",
    "GK20harnagau:297": " mama saṃrakṣitāḥ prāṇā dattvātmānaṃ garutmatte // Nā_5.11 //",
    "GK20harnagau:298": " cūḍāmaṇiṃ caraṇayormama pātayatā tvayā /",
    "GK20harnagau:299": " lokāntaragatenāpi nojjhito vinayakramaḥ / // Nā_5.12 //",
    "GK20harnagau:300": " bhaktyā sudūramavanāmitanamramauleḥ śaśvattava praṇamataścaraṇau madīyau /",
    "GK20harnagau:301": " cūḍāmaṇirnikaṣaṇaurmasṛṇo 'pyahiṃstraḥ gāḍhaṃ vidārayati me hṛdayaṃ kathaṃ nu? // Nā_5.13 //",
    "GK20harnagau:302": " kurvāṇo rudhirārdracañcukaṣaṇairdroṇīrivādrestaṭīḥ",
    "GK20harnagau:303": " pluṣṭopāntavatāntaraḥ svanayanajyotiḥśikhāśreṇibhiḥ /",
    "GK20harnagau:304": " sajjadvajrakaṭhoghoranakharaprāntāvagāḍhāvaniḥ",
    "GK20harnagau:305": " śrṛṅgāgre malayasya pannagaripurdūrādayaṃ dṛśyate // Nā_5.14 //",
    "GK20harnagau:306": " glānirnādhikapīyamānarudhirasyāpyasti dhairyyodadhe-",
    "GK20harnagau:307": " rmāsotkarttanajā rūjo 'pi vahataḥ prasannaṃ mukham /",
    "GK20harnagau:308": " gātraṃ yanna viluptameṣa pulakastatra sphuṭo lakṣyate",
    "GK20harnagau:309": " dṛṣṭirmayyupakāriṇīva nipatatyasyāpakāriṇyapi // Nā_5.15 //",
    "GK20harnagau:310": " śirāmukhaiḥ syandata eva raktamadyāpi dehe mama māṃsabhasti /",
    "GK20harnagau:311": " tṛptiṃ na paśyāmi tavāpi tāvat kiṃ bhakṣaṇāttvaṃ virato garutman/ // Nā_5.16 //",
    "GK20harnagau:312": " āvarjitaṃ mayā cañcvā hṛdayāt tava śoṇitam /",
    "GK20harnagau:313": " anena dhairyyeṇa punastvayā hṛdayameva naḥ // Nā_5.17 //",
    "GK20harnagau:314": " āstāṃ svastikalakṣma vakṣasi tanau nālokyate kañcukaḥ",
    "GK20harnagau:315": " jihve jalpata eva me na gaṇite nāma tvayā dve api /",
    "GK20harnagau:316": " tistrastīvraviṣāgnidhūmapaṭalavyājihyaratnatviṣo",
    "GK20harnagau:317": " naitā duḥsahaśokaśūtkṛtamarutsphītāḥ phaṇāḥ paśyasi / // Nā_5.18 //",
    "GK20harnagau:318": " merau mandarakandarāsu himavatsānau mahendrācale /",
    "GK20harnagau:319": " kailāsasya śilātaleṣu malayaprāgbhāradeśeṣvapi /",
    "GK20harnagau:320": " uddeśeṣvapi teṣu teṣu bahuśo yasya śrutaṃ tanmayā /",
    "GK20harnagau:321": " lokālokavicāraṇagaṇairudugīyamānaṃ yaśaḥ // Nā_5.19 //",
    "GK20harnagau:322": " svaśarīreṇa śarīraṃ tārkṣyāt parirakṣatā madīyamidam /",
    "GK20harnagau:323": " yuktaṃ netuṃ bhavatā pātālatalādapi talaṃ mām? // Nā_5.20 //",
    "GK20harnagau:324": " ātmīyaḥ para ityayaṃ khalu kutaḥ satyaṃ kṛpāyāḥ kramaḥ?",
    "GK20harnagau:325": " kiṃ rakṣāmi bahūn kimekamiti te jātā na cintā katham?",
    "GK20harnagau:326": " tārkṣyāttrātumahiṃ svajīvitaparityāgaṃ tvayā kurvatā",
    "GK20harnagau:327": " yenātmā pitarau vadhūriti hataṃ niḥśeṣametatkulam // Nā_5.21 //",
    "GK20harnagau:328": " jvālābhaṅgaistrikagrasanarasacalatkālajihvāgrakalpaiḥ",
    "GK20harnagau:329": " sarpadbhiḥ sapta sarpiṣkaṇamiva kavalīkarttumīśe samudrān /",
    "GK20harnagau:330": " svairevotpātavātaprasarapaṭutarairdhukṣite pakṣavātai-",
    "GK20harnagau:331": " rasmin kalpāvasānajvalanabhayakare vāḍavāgnau patāmi // Nā_5.22 //",
    "GK20harnagau:332": " viluptaśeṣāṅgatayā prayātān nirāśrayatvādiva kaṇṭhadeśam /",
    "GK20harnagau:333": " prāṇāṃstyajantaṃ tanayaṃ nirīkṣya kathaṃ na pāpaḥ śatadhā vrajāmi // Nā_5.23 //",
    "GK20harnagau:334": " medosthimāṃsamajjāsṛksaṅghāte 'smiṃstvacāvṛte /",
    "GK20harnagau:335": " śarīranāmni kā śobhā sadā bībhatsadarśane? // Nā_5.24 //",
    "GK20harnagau:336": " nityaṃ prāṇābhighātāt prativirama kuru prākkṛtasyānutāpaṃ",
    "GK20harnagau:337": " yatnāt puṇyapravāhaṃ samupacinu diśann sarvasattveṣvabhītim /",
    "GK20harnagau:338": " magnaṃ yenātra nainaḥ phalati pariṇataṃ prāṇihiṃsāsamutthaṃ",
    "GK20harnagau:339": " durgādhe vāripūre lavaṇapalamiva kṣiptamantarhradasya // Nā_5.25 //",
    "GK20harnagau:340": " ajñānanidrāśayito bhavatā pratibodhitaḥ /",
    "GK20harnagau:341": " sarvaprāṇivadhādeṣa virato 'dya prabhṛtyaham // Nā_5.26 //",
    "GK20harnagau:342": " kvacidūdvīpākāraḥ pulinavipulairbhoganivahaiḥ",
    "GK20harnagau:343": " kṛtāvarttabhrāntirvalayitaśarīraḥ kvacidapi /",
    "GK20harnagau:344": " vrajan kūlāt kūlaṃ kvacidapi ca setupratisamaḥ",
    "GK20harnagau:345": " samājo nāgānāṃ viharatu mahodanvati sukham // Nā_5.27 //",
    "GK20harnagau:346": " srastānāpādalambān ghanatimiranibhān keśapāśān vahantyaḥ",
    "GK20harnagau:347": " sindūreṇeva digdhaiḥ prathamaravikarasparśatāmraiḥ kapolaiḥ /",
    "GK20harnagau:348": " āyāsenālasāṅgayo 'pyavagaṇitarujaḥ kānane candanānā-",
    "GK20harnagau:349": " masmin gāyantu rāgāduragayuvatayaḥ kīrtimetāṃ tavaiva // Nā_5.28 //",
    "GK20harnagau:350": " utprekṣamāṇā tvāṃ tārkṣyacañcukoṭivipāṭitam /",
    "GK20harnagau:351": " tvadūduḥkhaduḥkhitā nūnamāste sā jananī tava // Nā_5.29 //",
    "GK20harnagau:352": " gātrāṇyamūni na vahanti sacetanatvaṃ śrātraṃ sphuṭākṣarapadāṃ na diraṃ śrṛṇoti /",
    "GK20harnagau:353": " kaṣṭaṃ nimītilamidaṃ sahasaiva cakṣurhā tāta /",
    "GK20harnagau:354": " yānti vivaśasya mamāsavo 'mī // Nā_5.30 //",
    "GK20harnagau:355": " nirādhāraṃ dhairyya kamiva śaraṇaṃ yātu vinayaḥ?",
    "GK20harnagau:356": " kṣamaḥ kṣāntiṃ voḍhuṃ ka iha viratā dānaparatā /",
    "GK20harnagau:357": " hataṃ satyaṃ satyaṃ vrajatu kṛpaṇā kvādya karuṇā?",
    "GK20harnagau:358": " jagajjātaṃ śūnyaṃ tvayi tanaya lokāntaragate // Nā_5.31 //",
    "GK20harnagau:359": " pakṣotkṣiptāmbunāthaḥ paṭutarajavanaiḥ preryyamāṇaiḥ samīraiḥ",
    "GK20harnagau:360": " netrāgniploṣamūrcchāvidhuravinipatatsānaladvādaśārkaḥ /",
    "GK20harnagau:361": " cañcvā sañcūrṇya śakrāśanidhanadagadāpretalokeśadaṇḍān",
    "GK20harnagau:362": " ājau nirjatya devān kṣaṇamamṛtamayīṃ vṛsṭimabhyutsṛjāmi // Nā_5.32 //",
    "GK20harnagau:363": " uṣṇīṣaḥ sphuṭa eṣa mūrdhani vibhātyūrṇoyamantarbhruvo-",
    "GK20harnagau:364": " ścakṣustāmarasānukāri hariṇā vakṣaḥsthalaṃ spardhate /",
    "GK20harnagau:365": " cakrāṅkau caraṇau tathāpi hi kathaṃ hā vatsa madūduṣkṛtai-",
    "GK20harnagau:366": " stvaṃ vidyādharacakravartipadavīmaprāpya viśrāmyasi // Nā_5.33 //",
    "GK20harnagau:367": " nijena jīvitenāpi jagatāmupakāriṇaḥ /",
    "GK20harnagau:368": " parituṣṭāsmi te vatsa /",
    "GK20harnagau:369": " jīva jīmūtavāhana // Nā_5.34 //",
    "GK20harnagau:370": " abhilaṣitādhikavarade /",
    "GK20harnagau:371": " praṇipatitajanārttihāriṇi / śaraṇye /",
    "GK20harnagau:372": " caraṇau namāmyahaṃ te vidyāvarapūjite /",
    "GK20harnagau:373": " gauri / // Nā_5.35 //",
    "GK20harnagau:374": " samprāptākhaṇḍadehāḥ sphuṭaphaṇamaṇibhirbhāsurairuttanāṅgai-",
    "GK20harnagau:375": " rjihvākoṭidvayena kṣitimamṛtarasāsvādalobhāllihantaḥ /",
    "GK20harnagau:376": " sampratyābaddhavegā malayagirisaridvāripūrā ivāmī",
    "GK20harnagau:377": " vakraiḥ prasthānamārgerviṣadharapatayastoyarāśiṃ viśanti // Nā_5.36 //",
    "GK20harnagau:378": " haṃsāsevitemapaṅkajarajaḥsamparkapaṅkojjhitai-",
    "GK20harnagau:379": " rutpannairmama mānasādupanataistoyairmahāpāvanaiḥ /",
    "GK20harnagau:380": " svecchānirmitaratnakumbhanihitaireṣābhiṣicya svayaṃ",
    "GK20harnagau:381": " tvāṃ vidyādharacakravarttinamahaṃ prītyā karomi kṣaṇāt // Nā_5.37 //",
    "GK20harnagau:382": " agresarībhavatu kāñcanakrametadeṣa dvipaśca dhavalo daśanaiścaturbhiḥ /",
    "GK20harnagau:383": " śyāmo harirmalayavatyapi cetyamūni ratnāni te samavalokya cakravarttin / // Nā_5.38 //",
    "GK20harnagau:384": " trāto 'yaṃ śaṅkhacūḍaḥ patagapatimukhādvainateyo vinīta-",
    "GK20harnagau:385": " stena prāgbhakṣitā ye viṣadharapatayo jīvitāste 'pi sarve /",
    "GK20harnagau:386": " matprāṇāptyā vimuktā na gurubhirasavaścakravarttitvamāptaṃ",
    "GK20harnagau:387": " sākṣāttvaṃ devi /",
    "GK20harnagau:388": " dṛṣṭā priyamaparamataḥ kiṃ punaḥ prārthyate yat // Nā_5.39 //",
    "GK20harnagau:389": " vṛṣṭiṃ hṛṣṭaśikhaṇḍatāṇḍavabhṛto muñcantu kāle dhanāḥ",
    "GK20harnagau:390": " kurvantu pratirūḍhasantataharicchasyottarīyāṃ kṣitim /",
    "GK20harnagau:391": " cinvānāḥ sukṛtāni vītavipado nirmansarairmānisai-",
    "GK20harnagau:392": " rmodantāṃ satataṃ ca bāndhavasuhṛdgoṣṭhipramodāḥ prajāḥ // Nā_5.40 //",
    "GK20harnagau:393": " śivamastu sarvajagatāṃ parahitaniratā bhavantu bhūtagaṇāḥ /",
    "GK20harnagau:394": " doṣāḥ prayāntu nāśaṃ sarvatra sukhī bhavatu lokaḥ // Nā_5.41 //",
    "GK20harnagau:395": " iti pañcamo 'ṅkaḥ"
}