{
    "T02n1403u_001:0": " tattvajñānasaṃsiddhiḥ",
    "T02n1403u_001:1": " [āśīrvādābhidhānam]",
    "T02n1403u_001:2": " namo bhagavatyai vajravārāhyai |",
    "T02n1403u_001:3": " udyātā talacakrato'",
    "T02n1403u_001:4": " niladhutā vidyucchaṭābhāsvarā",
    "T02n1403u_001:5": " dagdhāritritayā trilokamahitā pīyūṣadhārāplutā |",
    "T02n1403u_001:6": " buddhajñānarasāvilā vikaluṣā sānandasandohadā",
    "T02n1403u_001:7": " bhāvābhāvavicāraṇāvirahitā vārāhikā pātu vaḥ ||1 ||",
    "T02n1403u_001:8": " marmakalikāpañjikā",
    "T02n1403u_001:9": " om namaḥ śrīvajravilāsinyaī |",
    "T02n1403u_001:10": " caṇḍālīkaralīlayā nijapadādullāsito viśvabhū-",
    "T02n1403u_001:11": " rviśvagbhūri mahāsukhaṃ viracayaṃllīnaḥ svabodhodaye |",
    "T02n1403u_001:12": " ambhojāgra[ga]to'",
    "T02n1403u_001:13": " pi nirvṛtipadaṃ prāpto'",
    "T02n1403u_001:14": " pi dhatte yayā",
    "T02n1403u_001:15": " drāgadrāvudayadvayaṃ ca sahajānandāya vandāmahe ||",
    "T02n1403u_001:16": " jaladhiriva navo navopamaśrīḥ prabhurayamambaramātralabdhasaṅgaiḥ |",
    "T02n1403u_001:17": " jagadavatu taḍidvatīva sandhyā vilasati vajravilāsinī yadaṅge ||",
    "T02n1403u_001:18": " eṣa śiṣyo'smi sarveṣāṃ divyopāyavidāmaham |",
    "T02n1403u_001:19": " vajradevīgabhīrārthagambhīrānandavartinām ||",
    "T02n1403u_001:20": " kṣantavyamatra yadayaṃ mitro vyadhitapañjikaḥ |",
    "T02n1403u_001:21": " andhakāre padārthānāṃ mitra eva prakāśakaḥ ||",
    "T02n1403u_001:22": " paramārtho gabhīro'",
    "T02n1403u_001:23": " yaṃ vyākhyātāro na tādṛśāḥ |",
    "T02n1403u_001:24": " iti cet kriyatāmatra saṃvṛtyaṃśe'",
    "T02n1403u_001:25": " pi gauravam ||",
    "T02n1403u_001:26": " antarhite bhagavati saṃvarārṇave ācāryaḥ samādhivajro vajravilāsinīkṛtānugrahaḥ sadgurucaraṇāravindādupadeśamākṛṣya hetuphalasvarūpacāṇḍālīdvayarūpiṇyāḥ sahajarūpiṇyāśca śrīmadvajravārāhyāḥ sādhanamatipraṇītaguṇagaṇābharaṇaramaṇīyaṃ praṇītavān |",
    "T02n1403u_001:27": " ataḥ prathamaślokadvayenāpi pratiślokaṃ parasparapratibaddhabhinnabhinnārthadaśadaśaviśeṣaṇaviśeṣitasvarūpiṇīṃ",
    "T02n1403u_001:28": " tadrūpiṇīmeva sakṛjjagadavidyāndhakāraśamanīṃ śamanītisamupanītacaturthakṣaṇalakṣaṇānandasandohasaṃjananīmiva tanayajanapratipālanapratiyoginīṃ",
    "T02n1403u_001:29": " vajravārāhīmāśīrvādadvāreṇābhidadhe-",
    "T02n1403u_001:30": " udyātetyādi |",
    "T02n1403u_001:31": " vārāhikā vo yuṣmān pātviti sambandhaḥ | varayati",
    "T02n1403u_001:32": " icchati viśveṣāṃ kṣemamiti varaṃ bodhicittam,",
    "T02n1403u_001:33": " varameva vāraḥ,\"vara",
    "T02n1403u_001:34": " īpsāyām\"",
    "T02n1403u_001:35": " curādāvadantaḥ,",
    "T02n1403u_001:36": " prajñāditvātsvārthiko'ṇvidhiḥ,",
    "T02n1403u_001:37": " pṛṣodarāditvād",
    "T02n1403u_001:38": " vā''tvam | yadvā āvṛṇoti pratiromakūpaṃ śarīramiti vāraḥ śukram,",
    "T02n1403u_001:39": " \"vṛṇu āvaraṇe\",ā pṛṣādiḥ |",
    "T02n1403u_001:40": " taṃ mahāsukhacakrasthaṃ bindurūpaṃ herukaṃ nirmāṇacakrādāhinoti anugacchatīti vārāhikā |",
    "T02n1403u_001:41": " saṃjñāyāṃ kan |",
    "T02n1403u_001:42": " athavā varaṃ svāminaṃ sukhacakragataṃ māninīva kareṇa hatavatīti niruktyā svārthikādaṇṇantācca ḍābvidhervārāhī |",
    "T02n1403u_001:43": " atropadeśakramo'",
    "T02n1403u_001:44": " pi likhyate-",
    "T02n1403u_001:45": " vā-śabdo vāyuvācīha vā-dhātorgamanārthake |",
    "T02n1403u_001:46": " tasyaiva preraṇādyasmāddevīyaṃ samudevyati ||",
    "T02n1403u_001:47": " tathā ca śabarapādīyasādhane prakāśitam-",
    "T02n1403u_001:48": " rākṣasāsyaṃ samākuñcya samujjvālya prabhāsvaram |",
    "T02n1403u_001:49": " ākāla(ra)stalacakrastho vārāhī so'",
    "T02n1403u_001:50": " bhidhīyate ||",
    "T02n1403u_001:51": " rephastataḥ samudbhūto yā rekhā vahnirūpiṇī |",
    "T02n1403u_001:52": " akāro vā'vadhūtīti sarvadharmasukhaṃ hi sā ||",
    "T02n1403u_001:53": " repho vahnimayī rekhā tadvarttamānā(rtmanā)",
    "T02n1403u_001:54": " calitā satī |",
    "T02n1403u_001:55": " atrāpyakāro draṣṭavyaḥ prabhāsvarasukhākṛtiḥ ||",
    "T02n1403u_001:56": " dvayoḥ saṃyogato veti madhyavarṇāyato bhavet |",
    "T02n1403u_001:57": " hakāraḥ sukhacakrastho rekhayā' '",
    "T02n1403u_001:59": " liṅgitastayā ||",
    "T02n1403u_001:60": " tataḥ saṃplāvayan devīmikāro bindurucyate |",
    "T02n1403u_001:61": " tasmāllokottarā kācillokottarasukhapradā ||",
    "T02n1403u_001:62": " lakṣmīrakṣīṇavibhavā seyamīkārarūpiṇī |",
    "T02n1403u_001:63": " enāṃ saptākṣarīṃ devīṃ trailokyajñānaśuddhitaḥ ||",
    "T02n1403u_001:64": " vārāhīmavadadvīro heruko herukīmimām |",
    "T02n1403u_001:65": " caṇḍamālamalīkaṃ hi viśvamasyāḥ prakāśyate ||",
    "T02n1403u_001:66": " ata evāha bhagavān caṇḍālīmapi herukīm ||",
    "T02n1403u_001:67": " ata eva mūlatantrasyādikārikāyām-\"",
    "T02n1403u_001:68": " athāto rahasyaṃ vakṣye\"",
    "T02n1403u_001:69": " ityasmin \"",
    "T02n1403u_001:70": " tata iti nirmāṇacakrasthitavajravārāhīsvarūpādakārād repheṇa sūryarūpaśikhayā sukhacakrasthitasaṃvararūpasya hakārasya sparśanādvindoḥ",
    "T02n1403u_001:71": " spandanam\"",
    "T02n1403u_001:72": " iti caṇḍālīyogaṃ vyākhyātavān bhagavānasmadguruḥ |",
    "T02n1403u_001:73": " etattu sadgurucaraṇaīrdāsapādaīrnandipādāt karṇākarṇikayā'",
    "T02n1403u_001:74": " dhigatya prakāśitam |",
    "T02n1403u_001:75": " ata eva mahatā[mā]mnāyatvādavadhānamapi vidheyaṃ sadbhiḥ |",
    "T02n1403u_001:76": " saīva kiṃbhūtetyāha-",
    "T02n1403u_001:77": " udyātetyādi ūrdhvaṃ gatā |",
    "T02n1403u_001:78": " talacakrata iti dharmasambhogamahāsukhacakraṇāttalasthitatvāt talacakraṃ nirmāṇacakram |",
    "T02n1403u_001:79": " tato'niladhuteti apānavāyunā preritetyarthaḥ |",
    "T02n1403u_001:80": " vidyucchaṭābhāsvareti taḍillekheva dedīpyamānā,",
    "T02n1403u_001:81": " jñānāgnirūpatvāttasyāḥ prakāśamayitvāt sarāgatvād vā |",
    "T02n1403u_001:82": " ata eva skandhadhātvāyatanadārudāhikeyaṃ bhagavatī |",
    "T02n1403u_001:83": " darśitaṃ ca vasantatilakaṭīkāyām-",
    "T02n1403u_001:84": " kālameghapaṭalāntarocchaladvidyudugrapaṭalādhikatviṣam |",
    "T02n1403u_001:85": " sattvabhājanayugapradāhikāṃ tvāṃ namāmi jagadambaherukīm ||",
    "T02n1403u_001:86": " nābhicakrakuharāmburāśito vajravārijasamājasaṃbhavām |",
    "T02n1403u_001:87": " saudhasārarasapānalampaṭāṃ tvāṃ namāmi vaḍavānalatviṣam ||",
    "T02n1403u_001:88": " dagdhāritritayeti |",
    "T02n1403u_001:89": " araśabdena ārā bhaṇyante,",
    "T02n1403u_001:90": " tadasyāstīti ari cakram |",
    "T02n1403u_001:91": " dagdhaṃ niḥsvabhāvīkṛtamekarasīkṛtaṃ cakratrayaṃ dharmasambhogamahāsukhākhyaṃ yayā sā tathā |",
    "T02n1403u_001:92": " trilokamahiteti |",
    "T02n1403u_001:93": " trayo lokāḥ svargamartyapātālāni tairmahitā |",
    "T02n1403u_001:94": " kāyavākcittairvā,",
    "T02n1403u_001:95": " tadākāreṇātmaniṣpatteḥ |",
    "T02n1403u_001:96": " pīyūṣadhārāpluteti |",
    "T02n1403u_001:97": " pīyūṣadhārābhiḥ sukhacakrasthitahaṃkārasantāpānantaragalatsudhādīdhitisudhādhārābhiḥ plutā āpyāyitā,",
    "T02n1403u_001:98": " sakalavikalpakalākalāpasamūlonmūlanasaṃjātā'",
    "T02n1403u_001:99": " vicchinnasahajasukhaikalolībhūtatvāt sthitībhūteti yāvat |",
    "T02n1403u_001:100": " ata eva tasmin samaye saiva jñānamayī bhagavatī vyapagatajñānajñeyakaluṣā acintyarūpeṇa niṣpādanīyā yogadharaiḥ |",
    "T02n1403u_001:101": " etadeva spaṣṭayatibuddhajñānarasāvileti |",
    "T02n1403u_001:102": " buddho'kṣobhyo vajravārijasamājasaṃyamasamāsāditamaṇimūlamadhyāgro viramaprāgdeśīyaḥ parameśvaro binduḥ,",
    "T02n1403u_001:103": " tasmādyadudbhūtaṃ jñānaṃ prathamopabhuktakumārīsuratavat,",
    "T02n1403u_001:104": " asamarasaviśeṣāsvādavat,",
    "T02n1403u_001:105": " mūkadṛṣṭaviśiṣṭasvapnavat ,",
    "T02n1403u_001:106": " svasaṃvedanamaprakāśyaṃ tattvaṃ tasya rasāsvādanam,",
    "T02n1403u_001:107": " tenāvilā tadekaniṣṭhā anavasareti yāvat |",
    "T02n1403u_001:108": " ata eva vikaluṣā |",
    "T02n1403u_001:109": " kaluṣaṃ kleśā rāgādayastairvirahitā vihīnā,",
    "T02n1403u_001:110": " teṣāmapi mahāsukha evāntarbhāvāt | uktaṃ ca-",
    "T02n1403u_001:111": " yatra yatra mano yāti jñeyaṃ tatra niyojayet |",
    "T02n1403u_001:112": " calitvā yāsyate kutra sarvameva hi tanmayam ||",
    "T02n1403u_001:113": " tathā ca-",
    "T02n1403u_001:114": " yena yena hi bhāvena manaḥ saṃyujyate nṛṇām |",
    "T02n1403u_001:115": " tena tanmayatāṃ yāti viśvarūpo maṇiryathā ||",
    "T02n1403u_001:116": " athavā ke sukhe ruṣā roṣo yasmāttat kaluṣaṃ virāgaḥ,",
    "T02n1403u_001:117": " kapirekā (kapīlikā)",
    "T02n1403u_001:118": " ditvānniruktatvādvā rephasya latvam,",
    "T02n1403u_001:119": " tena rahitā |",
    "T02n1403u_001:120": " kaluṣaṃ pāpaṃ vā virāgavilakṣaṇasya pāpasyābhāvāt |",
    "T02n1403u_001:121": " pāpamapi virāga eva |",
    "T02n1403u_001:122": " tathā cāryadevapādāḥ-",
    "T02n1403u_001:123": " na virāgātparaṃ pāpaṃ puṇyaṃ na sukhataḥ param |iti |",
    "T02n1403u_001:124": " cyutirvirāgasaṃbhūtirvirāgād duḥkhasambhavaḥ |",
    "T02n1403u_001:125": " duḥkhād dhātukṣayaḥ puṃsāṃ kṣayānmṛtyuḥ prajāyate ||iti ||",
    "T02n1403u_001:126": " sānandasandohadeti |",
    "T02n1403u_001:127": " ānandā viramāntāstaireva saha viśveṣāṃ samyagdoha ākarṣaṇaṃ nirābhāsīkaraṇaṃ yatra sa ānandasandohaḥ,",
    "T02n1403u_001:128": " taṃ dadātīti tathā |",
    "T02n1403u_001:129": " athavā samyagdṛśyante nirābhāsīkriyante indriyaviṣayavijñānānyaneneti sandohaḥ sahajānandaḥ |",
    "T02n1403u_001:130": " ānandā viramāntāstaiḥ sahita ekarasatāmāpannaścāsau sandohaśceti sānandasandohaḥ,",
    "T02n1403u_001:131": " taṃ dadātīti tathā |",
    "T02n1403u_001:132": " athavā seti vārāhikāviśeṣaṇam |",
    "T02n1403u_001:133": " ānandasandohaḥ srakcandanavanitādyupabhogaīrlaukikī sukhasampattiḥ lokottarā vā tatpradātrītyarthaḥ |",
    "T02n1403u_001:134": " enāṃ bhagavatīmārādhayatāmāstāṃ laukiko'",
    "T02n1403u_001:135": " bhyudayo lokottaramapi sukhamiti bhāvaḥ |",
    "T02n1403u_001:136": " uktaṃ cātraiva sādhane \"",
    "T02n1403u_001:137": " ayantu saukhyasādhanaṃ dadātīti\" |",
    "T02n1403u_001:138": " svānandasandohadetipāṭhe dvandvamaṇimūlamaṇimadhyamaṇyagrāvagatavipākavicitrādicatuḥ kṣaṇalakṣaṇacaturānandāmandāvabodhāt śobhanamānandānāṃ sandohaṃ samūhaṃ dadātīti tathā |",
    "T02n1403u_001:139": " etenaivaitaduktaṃ bhavati-etasyā eva bhagavatyāḥ prasādād durlabhadhyānakṣaṇalakṣaṇamutpadyate |",
    "T02n1403u_001:140": " anyathā kathaṃ na susthasya talādadhasthasya bindoravasthānamṛte kamalakiñjalkaṃ svakīyamiva ānandasandohamarpayatīti vā |",
    "T02n1403u_001:141": " bhāvābhāvavicāraṇāvirahiteti bhāvābhāvau śāśvatocchedau saṃvṛtivivṛtyaṃśau,",
    "T02n1403u_001:142": " tayorvicāraṇā svarūpanirūpaṇaṃ tena virahitā viyuktā |",
    "T02n1403u_001:143": " tatkṣaṇādekarasatāpattau śūnyatākaruṇā'",
    "T02n1403u_001:144": " bhinnameva rūpaṃ siddhamantra iva śāśvatocchede piśācadampatīkasya sāmyātkāraṇamutpadyate |",
    "T02n1403u_001:145": " yadāsmāttadvicāraṇāt dattajalāñjaliryominīreva śeṣaṃ sukhamanubhavatīti |",
    "T02n1403u_001:146": " vyākhyānāntaramapi-utpannakramayogamadhikṛtya vigrahavatīmapi sahajarūpiṇīmapi devīmāha-udyātetyādi |",
    "T02n1403u_001:147": " sā vārāhikā pātviti sambandhaḥ |",
    "T02n1403u_001:148": " āvṛṇoti viśvamiti vāraḥ kleśajñeyasvarūpamāvaraṇadvayaṃ tamāhatavatī vārāhī |",
    "T02n1403u_001:149": " etatpakṣe'pyupadeśāyāto vārāhīśabdaḥ pratipādyate |",
    "T02n1403u_001:150": " vāśabdo vāgatītārthe rephaḥ sarvarasaikatā |",
    "T02n1403u_001:151": " nityasvānubhavo'",
    "T02n1403u_001:152": " kāro hakāro'",
    "T02n1403u_001:153": " nāhataṃ sukham ||",
    "T02n1403u_001:154": " vidaḥ prajñāsvabhāvatvājjīvaṃ tena nidarśitam |",
    "T02n1403u_001:155": " evaṃ piṇḍīkṛtārtheyaṃ(na)",
    "T02n1403u_001:156": " vārāhītattvamucyate ||",
    "T02n1403u_001:157": " uktaṃ ca saṃvarākhye siddhācāryakṛṣṇapādaiḥ-",
    "T02n1403u_001:158": " vākpathātītavāśabdo rākārākāravarjitaḥ |",
    "T02n1403u_001:159": " hetvanupalabdhihīkāraṃ vārāhīśabdakīrtitam ||iti ||",
    "T02n1403u_001:160": " udyātā talacakrata iti |",
    "T02n1403u_001:161": " talaśabdo'dhaḥsvabhāvārthe'",
    "T02n1403u_001:162": " pi prayujyate |",
    "T02n1403u_001:163": " talaṃ svarūpaṃ prabhāsvaraṃ śūnyateti yāvat,",
    "T02n1403u_001:164": " tadeva cakram,",
    "T02n1403u_001:165": " sakalavikalpocchedakatvāt |",
    "T02n1403u_001:166": " tasmāttaraṅgalekheva jaladhestadabhinnaīvodyātā samutthitā",
    "T02n1403u_001:167": " praṇidhānādeva sāmarthyāditi bhāvaḥ |",
    "T02n1403u_001:168": " akāraḥ praśleṣo vātra śūnyatāpratipādako draṣṭavyaḥ |",
    "T02n1403u_001:169": " tenātra talacakrata iti boddhavyam |",
    "T02n1403u_001:170": " aniladhuteti |",
    "T02n1403u_001:171": " anilaśabdena tadyogādanilasamārūḍhaṃ vijñānamabhidhīyate,",
    "T02n1403u_001:172": " yathā mañcāḥ krośantīti mañce sthitā eva puruṣā abhidhīyante,",
    "T02n1403u_001:173": " tena prāṇavāyuvāhanena vijñānena dhutā niṣpīḍitā nirāsaṅgarūpeṇa nartata ityarthaḥ |",
    "T02n1403u_001:174": " yadidaṃ sapavanaṃ vijñānaṃ līnaṃ bhaved viśvamapi na racayet |",
    "T02n1403u_001:175": " ata evātra prayatnaḥ kartavyaḥ |",
    "T02n1403u_001:176": " etadarthameva sahajarūpiṇīyaṃ devī varṇacihnādirahitā sakalavāgviṣayātītāpi śakradhanuriva gandharvanagaramiva vicitramākāśacitraṃ pañcavarṇapañcaratnavinirgatapañcaraśmisamūhamiva sitakapālapītaśavakṛṣṇakartiharitaikapatākikādinānāvicitrayogiyoginīmadhye militameva bandhūkakusumasamapañcatathāgatātmakabhāvakapraṇidhānacittaratnavaśādātmani nirmalāntargaganadeśe nirmitavatī bhagavatī |",
    "T02n1403u_001:177": " ata evākārarūpiṇī ca devī,",
    "T02n1403u_001:178": " ukāreṇāmoghasiddhirūpapavanena saha samarasatāmāpannā vaṃkārarūpiṇī ca nirmitavatī nirmāṇacakram,",
    "T02n1403u_001:179": " etadabhimukhīkaraṇānavasaracittasyaiva pavanayornirodhādakṛtrimapadaprāpteḥ |",
    "T02n1403u_001:180": " uktañca śrīhevajre-",
    "T02n1403u_001:181": " bhāvenaiva vimucyante vajragarbha mahākṛpā |",
    "T02n1403u_001:182": " badhyante bhāvabandhena mucyante tatparijñayā ||iti |",
    "T02n1403u_001:183": " tathā ca-",
    "T02n1403u_001:184": " bhāva eva paraṃ mitraṃ bhāva eva paraṃ ripuḥ |",
    "T02n1403u_001:185": " śuddhaḥ pīyūṣatāṃ gacchedaśuddho viṣato'dhikaḥ ||",
    "T02n1403u_001:186": " vidyucchaṭābhāsvareti |",
    "T02n1403u_001:187": " sakaladuḥkhaharakiraṇabharadedīpyamānetyarthaḥ |",
    "T02n1403u_001:188": " dagdhāritritayeti |",
    "T02n1403u_001:189": " dagdhamanupalambhīkṛtamindriyaviṣayavijñānasvarūpamaritrayaṃ śatrutrayaṃ yayā |",
    "T02n1403u_001:190": " athavā dagdhā bhasmasātkṛtā moharāgadveṣā yayā |",
    "T02n1403u_001:191": " trilokamahiteti |",
    "T02n1403u_001:192": " trayo lokāḥ kāyavākcittaṃ taīstadākāreṇātmaniṣpatteḥ |",
    "T02n1403u_001:193": " mahitā satkṛtā |",
    "T02n1403u_001:194": " devīrūpeṇātmaniṣpādanameva devī pūjeti bhāvaḥ |",
    "T02n1403u_001:195": " pīyūṣadhārāpluteti |",
    "T02n1403u_001:196": " pīyūṣamiva pīyūṣaṃ sukham,",
    "T02n1403u_001:197": " anupamasukhadhārāsnātetyarthaḥ |",
    "T02n1403u_001:198": " buddhajñānarasāvileti |",
    "T02n1403u_001:199": " buddho yathāsvarūpavastubodhaḥ |",
    "T02n1403u_001:200": " tathā śrīhevajre-\"",
    "T02n1403u_001:201": " buddho'",
    "T02n1403u_001:202": " haṃ vastubodhanād\"iti |",
    "T02n1403u_001:203": " tadeva jñānaṃ tattvaṃ tatra rasa āsvādastenānābhogenā' '",
    "T02n1403u_001:205": " vilā militā |",
    "T02n1403u_001:206": " vikaluṣeti |",
    "T02n1403u_001:207": " kaluṣaṃ kleśādi rāgādayo vikalpā vā,",
    "T02n1403u_001:208": " tena rahitā |",
    "T02n1403u_001:209": " ānandasandohadeti |",
    "T02n1403u_001:210": " ānandasandohapariśodhayitrī |",
    "T02n1403u_001:211": " 'daīp'śodhane,",
    "T02n1403u_001:212": " ānandatrayāṇāaṃ tadrūpeṇāgrahaṇāt,",
    "T02n1403u_001:213": " sahaje vā'ntarbhāvāt |",
    "T02n1403u_001:214": " svānandasandohadeti pakṣe sva ātmā satkāyadṛṣṭirvā tadviṣaya ānando abhiniveśaḥ,",
    "T02n1403u_001:215": " tasya sandoho'",
    "T02n1403u_001:216": " vicchinnā pravṛttiḥ,",
    "T02n1403u_001:217": " tasya khaṇḍayitrī |",
    "T02n1403u_001:218": " 'do'khaṇḍane |",
    "T02n1403u_001:219": " ata eva bhāvābhāvavicāraṇāvirahiteti |",
    "T02n1403u_001:220": " bhāvaḥ trayopalambhaḥ,",
    "T02n1403u_001:221": " abhāva ucchedaḥ,",
    "T02n1403u_001:222": " tayorvicāraṇā grāhakacittaṃ tena virahitā |",
    "T02n1403u_001:223": " uktaṃ ca bhagavatyā-\"",
    "T02n1403u_001:224": " asti taccittaṃ yaccittamacittamiti\"",
    "T02n1403u_001:225": " nirmāṇāridineśamaṇḍalagatā kādyādivarṇāvṛtā",
    "T02n1403u_001:226": " projjvālajvalanojjvalā'",
    "T02n1403u_001:227": " mṛtasavā sūkṣmābjasūtropamā |",
    "T02n1403u_001:228": " vidyā buddhakadambakaṃ dahati yā cakratrayodbhedinī",
    "T02n1403u_001:229": " sānandā lalitordhvagā sphuratu vo vārāhikā cetasi ||2 ||",
    "T02n1403u_001:230": " viśeṣārthapratipādanārthamaparaślokamāha-nirmāṇetyādi |",
    "T02n1403u_001:231": " vo yuṣmākaṃ vārāhikā pūrvavat kṛtānvayā,",
    "T02n1403u_001:232": " sphuratu āvirbhavatu |",
    "T02n1403u_001:233": " kiṃbhūtetyāhanirmāṇāridineśamaṇḍalagatā iti |",
    "T02n1403u_001:234": " prathamato nirmāṇacakrasthitasūryamaṇḍalagatā sthitā |",
    "T02n1403u_001:235": " tatastalacakrata udyātā |",
    "T02n1403u_001:236": " bhāvakaprauḍhacittādhipatyāditi bhāvaḥ |",
    "T02n1403u_001:237": " kādyādivarṇāvṛteti |",
    "T02n1403u_001:238": " kakāra ādiryasyāsau kādiḥ kāliḥ |",
    "T02n1403u_001:239": " akāra ādiryasyāsau ādirāliḥ |",
    "T02n1403u_001:240": " \"ako'ki\"dīrghaḥ |",
    "T02n1403u_001:241": " kakāraṣakārābhyāṃ kṣakārasya niṣpāditatvāt kṣakāraṃ parityajya ūnapañcāśadvarṇāḥ pavanasyonapañcāśattvāt pavanapratipādakā boddhavyāḥ |",
    "T02n1403u_001:242": " ata ālikāliśabdena vāmadakṣiṇabāhu (vāyu)",
    "T02n1403u_001:243": " dvayameva grahītavyam |",
    "T02n1403u_001:244": " etenaitaduktaṃ bhavati-prathamataḥ pavanadvayenāvṛtā saṃvṛtā,",
    "T02n1403u_001:245": " tayorubhayorvāhvo(yvoḥ)",
    "T02n1403u_001:246": " parityāgāt,",
    "T02n1403u_001:247": " tata eva madhyamāpraveśāt paścādaniladhutā apānavāyunā preritetyarthaḥ |",
    "T02n1403u_001:248": " saṃvṛtyā tu ālikālipaṅktidvayena vāmadakṣiṇāvartamilitena ūrdhvaśirastadavasthena dineśamaṇḍalamevāvṛtaṃ boddhavyam |",
    "T02n1403u_001:249": " projjvālajvalanojjvaleti |",
    "T02n1403u_001:250": " prāk nirmāṇacakre saiva vaṃkārarūpiṇī bhagavatī jvalanarāśiriva samujjvalā''sīt |",
    "T02n1403u_001:251": " tato vidyucchaṭābhāsu (sva)",
    "T02n1403u_001:252": " rā taḍillekhevā'",
    "T02n1403u_001:253": " bhavadityarthaḥ |",
    "T02n1403u_001:254": " amṛtasaveti |",
    "T02n1403u_001:255": " amṛtasya pīyūṣasya savaḥ prasava utpattiryasyāḥ sā tathā |",
    "T02n1403u_001:256": " sukhacakragatabhagavatyādhipatyāditi bhāvaḥ |",
    "T02n1403u_001:257": " ata eva dagdhāritritayā |",
    "T02n1403u_001:258": " upamarditacakratritayā |",
    "T02n1403u_001:259": " sūkṣmābjasūtropameti |",
    "T02n1403u_001:260": " sūkṣmamatisūkṣmaṃ ca tadabjasūtraṃ mṛṇālasūtraṃ ceti sūkṣmābjasūtram,",
    "T02n1403u_001:261": " saivopamā sādṛśyaṃ yasyāḥ sā tathā |",
    "T02n1403u_001:262": " anupalambhasvabhāvatvādavadhūtī svarūpatvācca |",
    "T02n1403u_001:263": " ata eva trilokamahitā,",
    "T02n1403u_001:264": " 'maha'pūjāyām |",
    "T02n1403u_001:265": " kāyavākcittānāṃ devīrūpeṇātmaniṣpādanameva devīpūjā sakalavikalpātītātisūkṣmā |",
    "T02n1403u_001:266": " nādamātrāvaśiṣṭāyāmasyāmevāntarbhāvo yukta ityabhiprāyaḥ |",
    "T02n1403u_001:267": " vidyeti |",
    "T02n1403u_001:268": " yā devī vid jñānarūpiṇī |",
    "T02n1403u_001:269": " vettīti vit |",
    "T02n1403u_001:270": " 'vid'jñāne,kvip |",
    "T02n1403u_001:271": " ata eva pīyūṣadhārāplutā jñānajyotirūpiṇī hi sā devī sudhāsnāteti śuddhā |",
    "T02n1403u_001:272": " yadvā pīyūṣamiva pīyūṣaṃ mahāsukhaṃ tanmayītyarthaḥ |",
    "T02n1403u_001:273": " buddhakadambakaṃ dahati yeti |",
    "T02n1403u_001:274": " buddhakadambaḥ pañcatathāgatāsteṣāṃ kamātmānaṃ pṛthak pṛthag bodhaṃ yā dahati niḥsvabhāvīkaroti,",
    "T02n1403u_001:275": " pañcabuddhānāmevopalambhasvarūpatvāt |",
    "T02n1403u_001:276": " uktaṃ ca bhagavatā śrīguhyendau- '",
    "T02n1403u_001:277": " pañcabuddhātmaku sarvajago'yam'iti |",
    "T02n1403u_001:278": " saṃdhyāvyākaraṇe' pi-'",
    "T02n1403u_001:280": " skandhā eva hi saṃbuddhāḥ'iti |",
    "T02n1403u_001:281": " eṣāmupalambhādviśvasyaivopalambha ityarthaḥ |",
    "T02n1403u_001:282": " bhagavadbhagavatyorabhedāddevīnāmapi grahaṇam |",
    "T02n1403u_001:283": " buddha śabdenaiva vā tadgrahaṇam |",
    "T02n1403u_001:284": " 'abuddho nāsti sattvakaḥ'",
    "T02n1403u_001:285": " itivacanāt |",
    "T02n1403u_001:286": " ata eva buddhajñānarasāvilā yathāvad bodhamayī |",
    "T02n1403u_001:287": " vidyābuddhakadambakaṃ dahati yeti samāsapāṭhe vitaṃ jñānaṃ yānti prāpnuvantīti vidyā locanādayaḥ |",
    "T02n1403u_001:288": " tatpakṣe sūkṣmeti bhinnayogo'",
    "T02n1403u_001:289": " nupalambhajñānapratipādakaḥ kartavyaḥ |",
    "T02n1403u_001:290": " cakratrayodbhedinīti |",
    "T02n1403u_001:291": " cakratrayamudbhettuṃ śīlaṃ yasyāḥ sā tathā |",
    "T02n1403u_001:292": " bhiduraśikharagatamapi sarasijodarapatitamapi bhagavantaṃ bhagavatīmapi rajorūpiṇīmādāya cakratrayamudbhidya gacchantī veti bhāvaḥ |",
    "T02n1403u_001:293": " ata eva vikaluṣā kleśarahitā,",
    "T02n1403u_001:294": " mahāsukhasaṃvalitatvāt |",
    "T02n1403u_001:295": " tathā cāha- sānandeti |",
    "T02n1403u_001:296": " ānando binduḥ so'",
    "T02n1403u_001:297": " śeṣānandāvāptistena yuktaṃ kāryakāraṇam,",
    "T02n1403u_001:298": " athavā kāryakāraṇayorabhedāt sukhaṃ vā,",
    "T02n1403u_001:299": " tena mahitā ata eva svānandasandohadā śobhanānandavṛndapradātrī,",
    "T02n1403u_001:300": " svayaṃ samarthasyaiva parānugrahopapatteḥ |",
    "T02n1403u_001:301": " lalitordhvageti |",
    "T02n1403u_001:302": " lalitena mahārāgānubandhena madhyamānupraveśena,",
    "T02n1403u_001:303": " ūrdhvagāminītyarthaḥ |",
    "T02n1403u_001:304": " athavālalitā advayamahārāgānubaddhā cāsau ūrdhvagā |",
    "T02n1403u_001:305": " mahāsukhacakragā ceti vā |",
    "T02n1403u_001:306": " ata eva bhāvābhāvavicāraṇāvi rahitā mahārāgānubaddhasvarūpāyā vicāraṇā'",
    "T02n1403u_001:307": " nupapatteḥ |",
    "T02n1403u_001:308": " vicāro'pi vikṣepaḥ |",
    "T02n1403u_001:309": " sa ca mahārāgānubandhaśceti vyāhatametat |",
    "T02n1403u_001:310": " uktañca bhagavatā-",
    "T02n1403u_001:311": " bodhāmbhodhāvanulloke kataraḥ kalpabudbudaḥ | iti |",
    "T02n1403u_001:312": " vyākhyānāntaramapi-nirmāṇārītyādi |",
    "T02n1403u_001:313": " nirmāṇasyotpādasyāriḥ vairī śavarūpapratipāditaṃ viśuddhanairātmyam |",
    "T02n1403u_001:314": " tatra sthitadineśamaṇḍale jñānālokamaṇḍale gatā jñātā gamiratra jñānārthaḥ,",
    "T02n1403u_001:315": " sarve gatyarthā jñānārthā iti nyāyāt |",
    "T02n1403u_001:316": " kādyādivarṇāvṛteti |",
    "T02n1403u_001:317": " ālikālimayī |",
    "T02n1403u_001:318": " prajñārūpiṇyā asyāḥ sakalavāṅmayasvabhāvatvāt |",
    "T02n1403u_001:319": " athavā kaśca aśca ādī yeṣāṃ te kādayaḥ svaravyañjanāni,",
    "T02n1403u_001:320": " teṣāmādivarṇo'",
    "T02n1403u_001:321": " kārastena rūpeṇāvṛtā saṃvṛtā,",
    "T02n1403u_001:322": " athavā kādayaḥ ka ca ṭa ta pa ya śa svarūpāḥ sapta vargāḥ |",
    "T02n1403u_001:323": " teṣāmādiḥ ṣoḍaśakalāsvarūpo'kāraḥ |",
    "T02n1403u_001:324": " tena rūpeṇa saṃvṛtā,",
    "T02n1403u_001:325": " akārasyaiva sarvadharmasaṃvaraṇarūpatvāt |",
    "T02n1403u_001:326": " śrīhevajre ca-",
    "T02n1403u_001:327": " yoginyā dehamadhyastham akārasaṃvarasthitam |",
    "T02n1403u_001:328": " yathā bāhyaṃ tathā'",
    "T02n1403u_001:329": " dhyātmaṃ saṃvaraṃ tat prakāśitam ||iti ||",
    "T02n1403u_001:330": " ekākṣarāyāmapi prajñāpāramitāyāmasyaiva suviśuddhadharmadhātusvarūpeṇa pratipāditatvāt |",
    "T02n1403u_001:331": " projjvālajvalanojjvaleti |",
    "T02n1403u_001:332": " viśvavisarpāṅgagabhastibharabhāsvaraśarīrā |",
    "T02n1403u_001:333": " amṛtasaveti |",
    "T02n1403u_001:334": " amṛtaṃ mokṣaḥ sa eva savaḥ prasavo yasyāḥ sā tathā |",
    "T02n1403u_001:335": " sūkṣmābjasūtropameti |",
    "T02n1403u_001:336": " atisūkṣmābjaprabhavarūpatvāt |",
    "T02n1403u_001:337": " vidyeti |",
    "T02n1403u_001:338": " sahajaprajñārūpiṇī |",
    "T02n1403u_001:339": " athavā yā devī vit akṛtrimajñānamayītyarthaḥ |",
    "T02n1403u_001:340": " buddhakadambakaṃ dahati yeti |",
    "T02n1403u_001:341": " buddhāḥ śrāvakapratyekāsteṣāṃ kadambakaṃ kutsitamambakaṃ kudṛṣṭirevaikamātmānaṃ damayiṣyāmītyādyadhimokṣaḥ,",
    "T02n1403u_001:342": " taddahati yā tasya nāśamayītyarthaḥ |",
    "T02n1403u_001:343": " sattvārthaniṣṭhatvāt tasyāḥ |",
    "T02n1403u_001:344": " tathā ca vaibhāṣikasya vaiśeṣikamatānupraveśe bhagavadvacanamapi-",
    "T02n1403u_001:345": " varaṃ jetavane ramye śṛgālatvaṃ vrajāmyaham |",
    "T02n1403u_001:346": " na tu vaibhā(śe)",
    "T02n1403u_001:347": " ṣikaṃ mokṣaṃ gautamo gantumarhati ||iti |",
    "T02n1403u_001:348": " yadvā buddhakadambā viṣayaviṣayiṇastān dahati anupalambhe niyojayatītyarthaḥ |",
    "T02n1403u_001:349": " cakratrayodbhedinīti |",
    "T02n1403u_001:350": " cakratrayaṃ kāyavākcittasvarūpam,",
    "T02n1403u_001:351": " tebhya eva viśakalitebhyo viśiṣṭadṛṣṭicchedaprasaṅgāt,",
    "T02n1403u_001:352": " tad bhettuṃ vidārayituṃ śīlaṃ yasyāḥ sā tathā |",
    "T02n1403u_001:353": " sānandeti sahajānandasvabhāvā |",
    "T02n1403u_001:354": " lalitordhvageti |",
    "T02n1403u_001:355": " lalitena mahārāgeṇa ūrdhvamatiśayitamavāggocaramarthaṃ gacchantī prāpnuvatītyarthaḥ ||2 ||",
    "T02n1403u_001:356": " praṇipatya vajrapūrvāṃ vārāhīṃ vajrayoginīṃ śirasā |",
    "T02n1403u_001:357": " svasmṛtaye vakṣye'",
    "T02n1403u_001:358": " haṃ tattvajñānasya saṃsiddhim ||3 ||",
    "T02n1403u_001:359": " namaskāradvāreṇābhidheyaṃ pratipādayannāha-praṇipatyetyādi |",
    "T02n1403u_001:360": " ahaṃ tattvajñānasaṃsiddhiṃ samyaksiddhimupādāya vakṣya iti sambandhaḥ |",
    "T02n1403u_001:361": " kāraṇe kāryopacārāt |",
    "T02n1403u_001:362": " tattvaṃ svaparavikalpātītamanirvacanīyasatsukharūpaṃ tadvat tadjñānaṃ svasaṃvedanaṃ ceti tattvajñānam |",
    "T02n1403u_001:363": " tathā coktaṃ śrīhevajre-'",
    "T02n1403u_001:364": " satsukhatvena tattvañca'iti |",
    "T02n1403u_001:365": " kiṃkṛtvetyāha-vārāhīṃ praṇipatyeti |",
    "T02n1403u_001:366": " ubhayacaṇḍālīrūpiṇīṃ sahajarūpiṇīṃ namaskṛtyetyarthaḥ |",
    "T02n1403u_001:367": " vajrapūrvāmiti |",
    "T02n1403u_001:368": " vajra eva pūrvaṃ yasyāstāṃ vajravārāhīmabhedyajñānasvabhāvāmityarthaḥ |",
    "T02n1403u_001:369": " vajrayoginīmiti |",
    "T02n1403u_001:370": " vajreṇa bindunā mahāsukhena vā yogaḥ saṃyogo yasyāḥ sā tathā |",
    "T02n1403u_001:371": " śiraseti mastakena |",
    "T02n1403u_001:372": " svasmṛtaya iti |",
    "T02n1403u_001:373": " ātmanaḥ smaraṇāya |",
    "T02n1403u_001:374": " auddhatyaparihāro'",
    "T02n1403u_001:375": " sya vākyārthaḥ ||3 ||",
    "T02n1403u_001:376": " [ityāśīrvādābhidhānam ]",
    "T02n1403u_002:0": " [atha bāhyārcanavidhiḥ]",
    "T02n1403u_002:1": " vijanaṃ mano'",
    "T02n1403u_002:2": " nukūlasthānaṃ nāthāṅkakaḥ praviśya sudhīḥ |",
    "T02n1403u_002:3": " tatra sukumāramāsanamupaviśya vibhāvayecchuddhim ||1 ||",
    "T02n1403u_002:4": " bhāvanāsthānamāha-vijanamityādi |",
    "T02n1403u_002:5": " śuddhiṃ viśuddhiṃ śūnyatāṃ vibhāvayediti sambandhaḥ,",
    "T02n1403u_002:6": " tadbhāvanāyaiva prākṛtāhaṅkāravyudāsāt |",
    "T02n1403u_002:7": " athavā adhimātrasattvānāṃ śūnyataiva paraṃ rakṣeti prathamataḥ śūnyataiva bhāvyā | uktañca-",
    "T02n1403u_002:8": " tathataiva paraṃ rakṣā vighnāccittavinirmitāt |",
    "T02n1403u_002:9": " sarvatra sarvadharmāṇāṃ viśuddhistathataiva hi ||",
    "T02n1403u_002:10": " kiṃkṛtvetyāha-vijanaṃ janarahitaṃ sthānaṃ praviśya |",
    "T02n1403u_002:11": " manonukūlamiti |",
    "T02n1403u_002:12": " manasaḥ prasādajanakam |",
    "T02n1403u_002:13": " tatreti tasmin vijane |",
    "T02n1403u_002:14": " āsanamupaviśyeti |",
    "T02n1403u_002:15": " āsanamāśritya |",
    "T02n1403u_002:16": " sukumāramiti |",
    "T02n1403u_002:17": " sukhasparśam |",
    "T02n1403u_002:18": " nāthāṅkaka iti |",
    "T02n1403u_002:19": " nāthaḥ śrīgurustadaṅkaṃ taccihnaṃ kaṃ śiro yasya sa nāthāṅkakaḥ |",
    "T02n1403u_002:20": " sudhīḥ niṣkala (luṣa)matiḥ |",
    "T02n1403u_002:21": " yoginī mayā'",
    "T02n1403u_002:22": " dhikṛteyaṃ bhagavatī,",
    "T02n1403u_002:23": " atra ca mahatāmevādhikāra iti guruṇā pratipāditaviśeṣo'",
    "T02n1403u_002:24": " pi likhyate |",
    "T02n1403u_002:25": " sudhīḥ śuddhiṃ cetaso nairmalyaṃ vibhāvayedutpādayediti sambandhaḥ |",
    "T02n1403u_002:26": " śobhanā dhīrbāhyaprajñā adhyātmaprajñā vā yasya sa sudhīḥ,",
    "T02n1403u_002:27": " saprajña ityarthaḥ |",
    "T02n1403u_002:28": " \"saiva bhagavatī prajñā dhīti buddhaiḥ prakalpitā\"",
    "T02n1403u_002:29": " iti hevajravacanāt |",
    "T02n1403u_002:30": " kutra sthitvetyāha - āsanamupaviśyeti |",
    "T02n1403u_002:31": " āsyate vajreṇotsargamaṇḍalena vā asyāmiti āsanaṃ dharmodayā |",
    "T02n1403u_002:32": " yaduktaṃ śrīhevajre-",
    "T02n1403u_002:33": " ekārākṛti yaddivyaṃ madhye vaṃkārabhūṣitam |",
    "T02n1403u_002:34": " ālayaḥ sarvasaukhyānāṃ buddharatnakaraṇḍakam ||iti |",
    "T02n1403u_002:35": " tadāśritya |",
    "T02n1403u_002:36": " sukumāramiti |",
    "T02n1403u_002:37": " manoharamaśithilaṃ sukhasparśamiti yāvat |",
    "T02n1403u_002:38": " tatreti dharmodayāyām |",
    "T02n1403u_002:39": " kathaṃ viśuddhirbhāvyetyāha-sthānaṃ praviśyeti sthīyate'",
    "T02n1403u_002:40": " smin sarvadharmairiti sthānaṃ mahāsukhaṃ tadālambyetyarthaḥ |",
    "T02n1403u_002:41": " vijanamiti |",
    "T02n1403u_002:42": " sarvadā jāyate iti jano vikalpaḥ,",
    "T02n1403u_002:43": " tena rahitam |",
    "T02n1403u_002:44": " uktañca vajraḍāke-",
    "T02n1403u_002:45": " vijane'dhyātmasattvādivikalparahiteṣu ca |",
    "T02n1403u_002:46": " athavā vajrakulādikanyāsamudbhavatvād vijanam |",
    "T02n1403u_002:47": " yaduktaṃ tatraiva tadeva sarvatathāgatapraśastavajrakulādiviśiṣṭa kanyājanodbhavatvād vijanam |",
    "T02n1403u_002:48": " ata eva manonukūlamiti |",
    "T02n1403u_002:49": " idaṃ kṛtamidaṃ na kṛtamityādivikalpamalakalaṅkitamanasaḥ sarvadaiva duḥkhaprasaṅgād viśvameva pratikūlamiti bhāvaḥ |",
    "T02n1403u_002:50": " nirvikalpakacittasya sarvadā sukhaprasaṅgāt |",
    "T02n1403u_002:51": " ata evoktaṃ bhagavatā - \"",
    "T02n1403u_002:52": " sukhitasya manaḥ samādhīyate samāhitaśca yathābhūtaṃ prajānāti\"iti |",
    "T02n1403u_002:53": " kiṃbhūtaḥ sannityāha- nāthāṅkaka iti |",
    "T02n1403u_002:54": " nātho bindustadaṅkaṃ taccihnaṃ kaṃ sukhaṃ yasya sa nāthāṅkakaḥ,",
    "T02n1403u_002:55": " bindurahitasya sukhasya duḥkharūpatvāt |",
    "T02n1403u_002:56": " athavā nātho gurustadaṅkaṃ cihnaṃ kaṃ sukhaṃ yatra sa tathā,",
    "T02n1403u_002:57": " prajñādyabhiṣeke guruṇā tatsukhasya pratipāditatvāt |",
    "T02n1403u_002:58": " tataśca kuliśasaroruhaśabdādeva mahārāgamutpādya viśuddhiḥ śūnyatākaruṇāmadhye kartavyeti sthitam |",
    "T02n1403u_002:59": " tathā ca śrīhevajre-",
    "T02n1403u_002:60": " paramartau na ca bhāvya na bhāvaka",
    "T02n1403u_002:61": " na ca vigraha na ca grāhya na grāhaka |",
    "T02n1403u_002:62": " māṃsa na śoṇita viṣṭa na mūtraṃ",
    "T02n1403u_002:63": " na ca ghṛṇa moha na śauca pavitram ||",
    "T02n1403u_002:64": " vajradharmasādhane'",
    "T02n1403u_002:65": " pyuktam- '",
    "T02n1403u_002:66": " visphurad guhyavajraṃ padme praveśayet |",
    "T02n1403u_002:67": " tatra cittaṃ sthirīkṛtya nirvikalparūpaṃ mahāsukhaṃ bhāvayet |",
    "T02n1403u_002:68": " om śūnyatājñānavajrasvabhāvātmako'",
    "T02n1403u_002:69": " hamiti paṭhet |",
    "T02n1403u_002:70": " tadatra mahārāganaye vastutaiva śūnyatā bhāvanīyetyāmnāyaḥ' ||1 ||",
    "T02n1403u_002:71": " tadanu ca ṣaṣṭhajinena tryakṣarajaptena vajradharahṛdayam |",
    "T02n1403u_002:72": " saṃllikhyānāmikayā lohitakusumārcitaṃ kuryāt ||2 ||",
    "T02n1403u_002:73": " vidheyāntaramāha-tadanu cetyādi |",
    "T02n1403u_002:74": " tadanantaraṃ vajradharahṛdayaṃ lohitakusumārcitaṃ kuryāditi sambandhaḥ |",
    "T02n1403u_002:75": " vajramabhedyatvāt sahajasukhaṃ tad dhārayatīti vajradharo binduḥ,",
    "T02n1403u_002:76": " sukhasaṃvalitasyaiva bindordarśanāt |",
    "T02n1403u_002:77": " uktañca śrīhevajre-",
    "T02n1403u_002:78": " śukrākāro bhaved bhagavān tatsukhaṃ kāminī smṛtam |iti |",
    "T02n1403u_002:79": " tasya vajradharasya hṛdayaṃ tadekaniṣṭhatvād dharmodayāṃ lohitakusumairamlānakaravīrabandhūkaprabhṛtibhirarcitaṃ kuryāt |",
    "T02n1403u_002:80": " cakāro'bhidheyāntarasūcanārthaḥ |",
    "T02n1403u_002:81": " vakṣyamāṇaślokadvayapratipāditasyā[śayā]ṅganyāsān vidhāya paścād dharmodayāmarcayedityarthaḥ |",
    "T02n1403u_002:82": " athavā upadeśādeva tadanantarametadvidhānamiti boddhavyam |",
    "T02n1403u_002:83": " tatpakṣe cakāro'",
    "T02n1403u_002:84": " pyartha eva |",
    "T02n1403u_002:85": " kiṃkṛtvetyāha-saṃllikhyeti |",
    "T02n1403u_002:86": " samyak likhitvā pravyaktatryaṅgulaṃ cetyarthaḥ |",
    "T02n1403u_002:87": " kenetyāha- ṣaṣṭhajineneti |",
    "T02n1403u_002:88": " akṣobhyeṇa |",
    "T02n1403u_002:89": " akṣobhyasya dravatvāt kṛṣṇatvācca kṛṣṇavarṇamadanenetyarthaḥ |",
    "T02n1403u_002:90": " śrīcakrasaṃvare akṣobhyasya ṣaṣṭhatathāgatatvena vyavasthitatvāt |",
    "T02n1403u_002:91": " tathā ca lūyīpādīyābhisamaye \"",
    "T02n1403u_002:92": " vijñānaskandhe vajrasattvaḥ sarvatathāgatatve śrīherukavajram\"iti |",
    "T02n1403u_002:93": " tryakṣarajapteneti |",
    "T02n1403u_002:94": " om āḥ hū ityanena vāratrayaṃ śodhitena |",
    "T02n1403u_002:95": " kayā'bhilikhyetyāha-anāmikayeti |",
    "T02n1403u_002:96": " vāmakarānāmikayā,",
    "T02n1403u_002:97": " saṃvarāṇāṃ vāmācāratvāt |",
    "T02n1403u_002:98": " tathā coktaṃ śrīsaṃvare-\"",
    "T02n1403u_002:99": " vāmācāraḥ sadā yogī vāmapādaṃ puraḥ kramet\"iti |",
    "T02n1403u_002:100": " vyākhyānāntaramapi-vajradharahṛdayaṃ dharmodayā |",
    "T02n1403u_002:101": " lohitakusumena rajasā arcitamullāsitaṃ kuryāt |",
    "T02n1403u_002:102": " mahārāgamayatvāt tadasyānenaiva mahārthasiddheḥ |",
    "T02n1403u_002:103": " tataśca viśvameva laukikarāgapatitamutpadyate kṣīyate ceti paramapadaprāptaye suviśuddharāgāvalambanamevocitamiti |",
    "T02n1403u_002:104": " karmamudrāmapi cittasthirīkaraṇahetutvena pratipāditavānācāryaḥ |",
    "T02n1403u_002:105": " tathā ca śrīhevajre-",
    "T02n1403u_002:106": " yathā pāvakadagdhāśca svidyante vahninā punaḥ |",
    "T02n1403u_002:107": " tathā rāgāgnidagdhāśca svidyante rāgavahninā ||",
    "T02n1403u_002:108": " yenaiva viṣakhaṇḍena mriyante sarvajantavaḥ |",
    "T02n1403u_002:109": " tenaiva viṣatattvajño viṣeṇa sphoṭayedviṣam ||",
    "T02n1403u_002:110": " yathā vātagṛhītasya māṣabhakṣyaṃ pradīyate |",
    "T02n1403u_002:111": " vātena hanyate vāto viparītauṣadhikalpanā ||",
    "T02n1403u_002:112": " yadvā vajradharahṛdayamadhyātma dharmodayāṃ lohitakusumena sarāgamānandacittenārcitamullasitaṃ kuryāt |",
    "T02n1403u_002:113": " vināpi prajñāyogasadgurucaraṇaprasādādeva tādṛgviśiṣṭacittotpatteḥ |",
    "T02n1403u_002:114": " tathā ca dauḍīpādāḥ-",
    "T02n1403u_002:115": " vinā prajñāyogājjhaṭiti kurute vajrapadavīṃ",
    "T02n1403u_002:116": " satāṃ tadyogād vā śiśirakarasaṃbodhakaraṇāt |",
    "T02n1403u_002:117": " adhiṣṭhānajño yaḥ sa gururiha naivāpara iti",
    "T02n1403u_002:118": " prabhāvo yasya drāk praharati mano durjanamiva ||",
    "T02n1403u_002:119": " tasmāt sukhacittāyattaiva susiddhiriti sthitam |",
    "T02n1403u_002:120": " vajraḍāke ca-",
    "T02n1403u_002:121": " duṣkarairniyamaistīvrairmūrtiḥ śuṣyati duḥkhitā |",
    "T02n1403u_002:122": " duḥkhādvikṣipyate cittaṃ vikṣepāt siddhiranyathā ||",
    "T02n1403u_002:123": " yadvā mahārasāyanatvādavaśyamevāsya nasyārthamabhāvabhāvārthañcotpādaḥ kartavya uktañca tatraiva-",
    "T02n1403u_002:124": " mahāraktaṃ sakarpūraṃ sarvotkṛṣṭarasāyanam |",
    "T02n1403u_002:125": " mahāraktaṃ bhavet puṣpaṃ ṛtukālasamudbhavam ||iti |",
    "T02n1403u_002:126": " saṃllikhyeti |",
    "T02n1403u_002:127": " 'likha'akṣaravinyāse |",
    "T02n1403u_002:128": " akṣaraṇarūpeṇa vinyāsaṃ kṛtvetyarthaḥ |",
    "T02n1403u_002:129": " kayetyāha- anāmikayeti |",
    "T02n1403u_002:130": " na namatītyanāmikā,",
    "T02n1403u_002:131": " tacca bolaḥ |",
    "T02n1403u_002:132": " kena lakṣita ityāha- ṣaṣṭhajineneti |",
    "T02n1403u_002:133": " kṛṣṇamadanena lakṣitaḥ |",
    "T02n1403u_002:134": " tatsevayeti bhāvaḥ |",
    "T02n1403u_002:135": " lakṣaṇe tṛtīyā |",
    "T02n1403u_002:136": " yathā kamaṇḍalunā cchātramadrākṣīt |",
    "T02n1403u_002:137": " tryakṣarajapteneti |",
    "T02n1403u_002:138": " trayāṇāṃ kāyavākcittānāmakṣaraṇena acāñcalyena japtaṃ jalpanaṃ layo yasmāt tat tathā |",
    "T02n1403u_002:139": " bhāve ktaḥ | tathā ca-",
    "T02n1403u_002:140": " modakānāmapi vane vane vartmani vartmani |",
    "T02n1403u_002:141": " vinyāsena yathā vārivihārī kriyate gajaḥ ||",
    "T02n1403u_002:142": " tathā cittagajaṃ netumicchuḥ sahajavārikām |",
    "T02n1403u_002:143": " sevate madanaṃ yogī balamapyabalāmapi ||",
    "T02n1403u_002:144": " baddhaśceccittamātaṅgo guḍataṇḍulikādinā |",
    "T02n1403u_002:145": " bhayamastaṅgataṃ sarvaṃ koṭilābho'",
    "T02n1403u_002:146": " pi saṃsthitaḥ ||",
    "T02n1403u_002:147": " sādhakastena sādhyārthamasādhyamapi sādhayet |",
    "T02n1403u_002:148": " taddvāreṇa yataścittamasādhyamapi sādhyate ||",
    "T02n1403u_002:149": " guhyavajravilāsinīsādhane'pi-",
    "T02n1403u_002:150": " kṛṣṭaṃ (ṣṇaṃ)",
    "T02n1403u_002:151": " madanamāsādya sukhādyaṃ vidyayā saha |",
    "T02n1403u_002:152": " tāvanmātraṃ tu kartavyaṃ na mano vikalaṃ yathā ||",
    "T02n1403u_002:153": " yathā mahauṣadhaṃ kiñcitsusvādaṃ vyādhighātakam |",
    "T02n1403u_002:154": " prajñopāyasukhaṃ tadvad helayā kleśanāśanam ||",
    "T02n1403u_002:155": " sarvaśya ramaṇī rāmā rāginī śuddharāgiṇām |",
    "T02n1403u_002:156": " ekasya galapāśaḥ syādaparasya bandhakarttikā ||",
    "T02n1403u_002:157": " yadvā kiṃbhūtayā anāmikayetyāha- ṣaṣṭhajineneti |",
    "T02n1403u_002:158": " sahārthe tṛtīyā |",
    "T02n1403u_002:159": " ṣaṣṭhajinena bodhicittena sahitayā |",
    "T02n1403u_002:160": " samyaksaṃpūrṇabodhicittamilitayetyarthaḥ,",
    "T02n1403u_002:161": " tadadhīnatvādutthānasya |",
    "T02n1403u_002:162": " tryakṣarajapteneti |",
    "T02n1403u_002:163": " tryakṣaraiḥ kāyavākcittairjaptena layaṃ nītena |",
    "T02n1403u_002:164": " teṣāmavikṣepācca tadaskhalanāt |",
    "T02n1403u_002:165": " tathā ca śrīhevajre-",
    "T02n1403u_002:166": " jalpanaṃ japamākhyātam ālikālyoḥ prajalpanāt ||2 ||",
    "T02n1403u_002:167": " tadanu paramādyapātre karakamalaṃ dakṣiṇetaraṃ kṣiptvā |",
    "T02n1403u_002:168": " vidadhīta vajrasavanaṃ yathopadeśaṃ śayasparśāt ||3 ||",
    "T02n1403u_002:169": " kṛtyāntaramāha- tadanvityādi |",
    "T02n1403u_002:170": " vajrasavanaṃ vidadhīteti sambandhaḥ |",
    "T02n1403u_002:171": " vajraṃ śūnyatā tadabhimukhīkaraṇahetutvāt |",
    "T02n1403u_002:172": " vajraśabdena kṛṣṇayogi dravyamabhidhīyate,",
    "T02n1403u_002:173": " kāraṇe kāryopacārāt |",
    "T02n1403u_002:174": " savanaṃ snānam |",
    "T02n1403u_002:175": " 'ṣuñ'abhiṣave |",
    "T02n1403u_002:176": " kiṃ kṛtyami (kṛtve)",
    "T02n1403u_002:177": " tyāha-karakamalaṃ kṣiptveti |",
    "T02n1403u_002:178": " karapadmavinyāsaḥ |",
    "T02n1403u_002:179": " dakṣiṇetaramiti vāmam |",
    "T02n1403u_002:180": " kutretyāha-paramādyapātra iti |",
    "T02n1403u_002:181": " paramaḥ paramānandaḥ,",
    "T02n1403u_002:182": " tadarthamādyaṃ madanaṃ mādhvīprabhṛti,",
    "T02n1403u_002:183": " tasya pātre |",
    "T02n1403u_002:184": " yathopadeśamiti |",
    "T02n1403u_002:185": " upadeśānatikrameṇa |",
    "T02n1403u_002:186": " śayasparśāditi pāṇibhyāṃ gātrasparśāt |",
    "T02n1403u_002:187": " atropadeśaḥ-prathamamalibindumātraṃ gṛhītvā devīmantreṇa tryakṣareṇa vā snānaṃ kuryāt |",
    "T02n1403u_002:188": " tato vāmadakṣiṇahastābhyāmāliṅganābhinayena śiraḥprabhṛti pādāṅguṣṭhaparyantaṃ tatkara talalagna draveṇa gātraṃ sparśayediti |",
    "T02n1403u_002:189": " yadvā vāmakaratalabhāvitaraktapañcadalakamalasthitaṣaḍayoginīmantrāṇāṃ ṣaḍayoginīsvarūpāṇāṃ dakṣiṇakaravṛddhānāmikayā dravadravyeṇa sparśanaṃ śayasparśanam ,",
    "T02n1403u_002:190": " śayasparśa iti cāmnāyaḥ |",
    "T02n1403u_002:191": " vyākhyānāntaramapi- vajraṃ mahāsukhaṃ tena savanaṃ snānaṃ sudhīḥ kurvīta mahāsukhamayamātmānaṃ vidadhītetyarthaḥ |",
    "T02n1403u_002:192": " vajrasya bolasya bodhicittena savanaṃ vā |",
    "T02n1403u_002:193": " abhyāsadhṛt kiñcit patiteneti bhāvaḥ |",
    "T02n1403u_002:194": " kutretyāha-paramādyapātra iti |",
    "T02n1403u_002:195": " paramamanirvacanīyaṃ rūpaṃ tadarthamādyaṃ pātraṃ mahāsukhadhāraṇāt sarvatathāgatānāmādhārabhūtatvācca dharmodayā,",
    "T02n1403u_002:196": " tatrādhārasthitetyarthaḥ |",
    "T02n1403u_002:197": " tatraiva sahajasukhotpatteḥ |",
    "T02n1403u_002:198": " upāyaprajñānāṃ ca tasminneva bandhacchedāt |",
    "T02n1403u_002:199": " tathā ca śrīhevajre-",
    "T02n1403u_002:200": " yena tu yena tu badhyate lokastena tu tena tu bandhanamuñcet |",
    "T02n1403u_002:201": " loko muhyati vetti na tattvaṃ tattvavivarjita siddhi na lapsyet ||",
    "T02n1403u_002:202": " yena yena hi badhyante jantavo raudrakarmaṇā |",
    "T02n1403u_002:203": " sopāyena tu tenaiva mucyante bhavabandhanāt ||",
    "T02n1403u_002:204": " yadyevaṃ sahajasukhañca tadutpadyate ceti vyāhatametat,",
    "T02n1403u_002:205": " utpannasya nityavināśitvāt |",
    "T02n1403u_002:206": " vinaśvarasya ca laukikasukhasādhāraṇatvāt |",
    "T02n1403u_002:207": " bhavatu nāma tathāpi dṛṣṭāntatvenopanīte na doṣaḥ | yathoktam-",
    "T02n1403u_002:208": " dhāvalyamātramilito haṃsaścandrasya dīyate hyupamā |",
    "T02n1403u_002:209": " dattaṃ tathaiva laukikasukhamapi likhitaṃ pratītipathe ||",
    "T02n1403u_002:210": " yacca saroruhasaṅgatve pratipādyaṃ śrīmahāguruṇā |",
    "T02n1403u_002:211": " gatireṣā'gatikānāṃ yattad dṛṣṭāntabhūmirapi ||",
    "T02n1403u_002:212": " bodho na saṃskṛtagirā hāsyaṃ bhāṣāntaraṃ viśiṣṭamapi |",
    "T02n1403u_002:213": " giribhillapallipuruṣāḥ svavacanakalpena sādhyante ||",
    "T02n1403u_002:214": " yathoktam āryadevapādāḥ (daiḥ)-",
    "T02n1403u_002:215": " nānyayā bhāṣayā mlecchaḥ śakyo grāhayituṃ yathā |",
    "T02n1403u_002:216": " na laukikamṛte lokaḥ śakyo grāhayituṃ tathā ||",
    "T02n1403u_002:217": " kiñca ,yathā svapnaputrasyotpattisthitināśādayaḥ sukhaduḥkhahetavo'",
    "T02n1403u_002:218": " nubhūyante prabhāte sarvameva mṛṣā,",
    "T02n1403u_002:219": " tathaiva sarvamabhyāsakāle vidyata eva,",
    "T02n1403u_002:220": " ādijñāne tu sahaje nāstyeveti sarvameva sustham |",
    "T02n1403u_002:221": " tataśca jāte pakṣapuṭe pakṣivadākāśagamanamabhīṣṭaṃ bhūmipatanamapi samanubhavannekalagnasujātapakṣapuṭaḥ kramaśo gaganābhogamapyātmādhīnamanubhavati",
    "T02n1403u_002:222": " yogīndre[ṇa]tataścātra prapāte'",
    "T02n1403u_002:223": " vahitena bhavitavyamiti |",
    "T02n1403u_002:224": " uktañca śrīhevajre-",
    "T02n1403u_002:225": " sevitavyaḥ prayatnena yathā bhedo na jāyate |",
    "T02n1403u_002:226": " bhedaḥ kāyavākcittānāṃ pṛthagbhāvo bindorapi skhalanamiti |",
    "T02n1403u_002:227": " kiṃ kṛtvetyāha- karakamalaṃ dakṣiṇetaraṃ kṣiptveti |",
    "T02n1403u_002:228": " vāmakaravṛddhāṅguṣṭhāṅgulibhyāṃ kamalapakṣadvayasya ghaṭitoddhāṭitavidhānāt |",
    "T02n1403u_002:229": " uktañca guhyavajravilāsinīsādhane'pi-",
    "T02n1403u_002:230": " karavṛddhāṅgulībhyāṃ tu padmapakṣadvayaṃ śanaiḥ |",
    "T02n1403u_002:231": " ghaṭitodghāṭitaṃ kuryāt sphuradañcāmbujānanam ||iti |",
    "T02n1403u_002:232": " athavā paramarthaṃ māti paricchinattīti paraṃ saṃvillakṣaṇakṣaṇaṃ bodhicittaṃ tasyādyaṃ pātraṃ bhiduraṃ tatra karakamalaṃ kṣiptvā karavannirlomatādiguṇasampannaṃ kamalaṃ prajñāpadmaṃ tadvinyasyetyarthaḥ |",
    "T02n1403u_002:233": " uktañca śrīcakrasaṃvare-' '",
    "T02n1403u_002:235": " padmaṃ pāṇitalaṃ kuryāt''iti |",
    "T02n1403u_002:236": " guhyavajravilāsinīsādhane'",
    "T02n1403u_002:237": " pi- padmaṃ pāṇitalaṃ kuryād bāhumūladvayaṃ tathā | iti |",
    "T02n1403u_002:238": " svayaṃ padmāsanāsīno nāyikāmaṅge niveśyeti bhāvaḥ |",
    "T02n1403u_002:239": " yadvā bāhyamudrāyā abhāvāt kara eva kamalaṃ karakamalaṃ kareṇaivollāsayedityarthaḥ |",
    "T02n1403u_002:240": " na kevalaṃ karakamalaṃ dakṣiṇetaraṃ vāmadakṣiṇabāhu (yu)",
    "T02n1403u_002:241": " dvayañca kṣiptvā antarlīnīkṛtya |",
    "T02n1403u_002:242": " mahāsukha iti śeṣaḥ |",
    "T02n1403u_002:243": " kiṃ ca,cyavanamahāsukhamahauṣadhādinā bindustambhanamidaṃ dvayamaśuddharāgiṇāmapi sambhāvyate |",
    "T02n1403u_002:244": " kathaṃ vā anavacchinnarūpo mahāsukhamayaḥ karmāṅganāyāmutpadyatām ?yathoktam-",
    "T02n1403u_002:245": " yairyaistribhuvanamadhye kṣarasukhamanubhūtamekadā taccet |",
    "T02n1403u_002:246": " ekatra bhavati labhate na sahajasukhakoṭimāṃśamapi ||",
    "T02n1403u_002:247": " laghutākāraṇajatvaṃ kṣaṇakṣayitvaṃ ca duḥkhakāritvam |",
    "T02n1403u_002:248": " yatrāsti tena sādhyaḥ satsukhanāthaḥ kathaṃ bhavitā ||",
    "T02n1403u_002:249": " iti śaṅkāyāmāha- yathopadeśaṃ śayasparśāt |",
    "T02n1403u_002:250": " śayanaṃ śayo nidrā vijñānendriyayā (yoḥ)",
    "T02n1403u_002:251": " nirodhaḥ,ananyagāmitvamekaniṣṭhateti yāvat |",
    "T02n1403u_002:252": " tasya sparśāttadabhimukhīkaraṇāt |",
    "T02n1403u_002:253": " yadvā śayo nidrā tatsāmyānmaraṇamabhidhīyate |",
    "T02n1403u_002:254": " maraṇaṃ ca vāyuvijñānendriyayornirodhasvarūpaṃ dhyānam tasya sparśāt tadabhimukhīkaraṇāt |",
    "T02n1403u_002:255": " yathoktaṃ śrīhevajre-",
    "T02n1403u_002:256": " maraṇaṃ yena sukheneha tatsukhaṃ dhyānamucyate |",
    "T02n1403u_002:257": " alpasya maraṇasya mithyārūpatvāt |",
    "T02n1403u_002:258": " yathoktaṃ śrīcakrasaṃvare-",
    "T02n1403u_002:259": " mṛtyurnāma vikalpo'",
    "T02n1403u_002:260": " yaṃ nīyate khecarīpadam | iti |",
    "T02n1403u_002:261": " atropadeśo'",
    "T02n1403u_002:262": " pyabhidhīyate-",
    "T02n1403u_002:263": " calaścet pavano daṣṭaṃ mahāsukhamanuttaram |",
    "T02n1403u_002:264": " taddvāreṇaiva śrayaṇaṃ pratidaṃśaḥ pratikriyā ||",
    "T02n1403u_002:265": " sākṣātpūrvānubhūtāṃ vā mukhayan sukhasaṃpadām |",
    "T02n1403u_002:266": " antargatena manasā kāmasiddhiṃ tu bhāvayet ||",
    "T02n1403u_002:267": " śrīhevajre ca-",
    "T02n1403u_002:268": " bhāvyate hi jagat sarvaṃ manasā yasmān na bhāvyate |",
    "T02n1403u_002:269": " sarvadharmaparijñānaṃ bhāvanā naiva bhāvanā ||",
    "T02n1403u_002:270": " teṣāmekaṃ paraṃ nāsti svasaṃvedyaṃ mahatsukham |",
    "T02n1403u_002:271": " svasaṃvedyād bhavet siddhiḥ svasaṃvedyaṃ hi bhāvanā ||",
    "T02n1403u_002:272": " tathā ca-",
    "T02n1403u_002:273": " bhuñjan mahāsukhaṃ supto vijñānaviṣayendriyaiḥ |",
    "T02n1403u_002:274": " stutinindāyaśolābhavikalpān kuṭivat kuru ||",
    "T02n1403u_002:275": " iyaṃ bhusukacaryāpi kriyate yadi cetasi |",
    "T02n1403u_002:276": " tadā śāntamanovāhān sukhena prahariṣyati ||",
    "T02n1403u_002:277": " iyaṃ bhusukapādena kṛpayā pratipāditā |",
    "T02n1403u_002:278": " suptvāpi nivasanaṃ (n)",
    "T02n1403u_002:279": " kvāpi sidhyatyeva pratīkṣyatām ||3 ||",
    "T02n1403u_002:280": " pravidhāya karanyāsaṃ vṛddhāṅguṣṭhāṅgulisamāyogāt |",
    "T02n1403u_002:281": " kurvītāṅganyāsaṃ ṣaḍbhirvīreśvarīmantraiḥ ||4 ||",
    "T02n1403u_002:282": " kṛtyāntaramāha- pravidhāyetyādi |",
    "T02n1403u_002:283": " aṅganyāsaṃ kurvīteti sambandhaḥ |",
    "T02n1403u_002:284": " kairityāha- ṣaḍbhirvīreśvarīmantrairiti |",
    "T02n1403u_002:285": " vīre śvaryo vajravārāhī-yāminī-mohinī-sañcālanī- santrāsanī-caṇḍikā'",
    "T02n1403u_002:286": " bhidheyāḥ ṣaḍayoginyastāsāṃ ṣaḍbhirmantraiḥ |",
    "T02n1403u_002:287": " tatrāyaṃ mantranyāsaḥ-om vaṃ nābhau |",
    "T02n1403u_002:288": " hoṃ yoṃ hṛdaye |",
    "T02n1403u_002:289": " hrīṃ moṃ kaṇṭhe |",
    "T02n1403u_002:290": " hreṃ hrīṃ mukhe |",
    "T02n1403u_002:291": " hū hū śirasi |",
    "T02n1403u_002:292": " phaṭ phaṭ sarvāṅgeṣvastram |",
    "T02n1403u_002:293": " pravidhāya karanyāsamiti |",
    "T02n1403u_002:294": " ādau karanyāsaṃ kṛtvā |",
    "T02n1403u_002:295": " vṛddhāṅguṣṭhāṅgulisamāyogāditi vāmahastavṛddhāṅguṣṭhamārabhyāṅgulīṣu samāyogāt kaniṣṭhāṃ yāvadityarthaḥ |",
    "T02n1403u_002:296": " tatrāyaṃ kramaḥ-om va aṅguṣṭhe |",
    "T02n1403u_002:297": " hoṃ yoṃ tarjjanyām |",
    "T02n1403u_002:298": " hrīṃ moṃ madhyamāyām |",
    "T02n1403u_002:299": " hreṃ hrīṃ anāmikāyām |",
    "T02n1403u_002:300": " hū hū kaniṣṭhāyām |",
    "T02n1403u_002:301": " phaṭ phaṭ sarvāṅgulyagre |",
    "T02n1403u_002:302": " sarvāsāmeva mūleṣvityāmnāyaḥ |",
    "T02n1403u_002:303": " vyākhyānāntaramapi-aṅganyāsaṃ kurvīteti sambandhaḥ |",
    "T02n1403u_002:304": " aṅgaḥ apānavāyuḥ |",
    "T02n1403u_002:305": " kairityāha-vīreśvarīmantrairiti |",
    "T02n1403u_002:306": " vīro mahāsukhacakrasthitaḥ śrīherukarūpo hakāraḥ,",
    "T02n1403u_002:307": " tasyeśvarī nirmāṇacakrasthitacaṇḍālīrūpiṇī bhagavatī,",
    "T02n1403u_002:308": " tasyā mantrairiti |",
    "T02n1403u_002:309": " mananāttrāṇāt,",
    "T02n1403u_002:310": " mantrairupāyaiḥ |",
    "T02n1403u_002:311": " ṣaḍbhiriti |",
    "T02n1403u_002:312": " prāṇāyāmādiṣaṭprakāraiḥ |",
    "T02n1403u_002:313": " athavā ṣaḍbhiriti sahārthe tṛtīyā |",
    "T02n1403u_002:314": " ṣaḍbhiḥ sahitamaṅganyāsaṃ kurvītetyarthaḥ |",
    "T02n1403u_002:315": " tathā coktam-",
    "T02n1403u_002:316": " pratyāhārastathā dhyānaṃ prāṇāyāmaśca dhāraṇā |",
    "T02n1403u_002:317": " anusmṛtiḥ samādhiśca ṣaḍaṅgo yoga iṣyate ||",
    "T02n1403u_002:318": " tathā ca śrīkālacakre-",
    "T02n1403u_002:319": " pratyāhāro jinendro bhavati daśavidho dhyānamakṣobhya eva",
    "T02n1403u_002:320": " prāṇāyāmaśca khaḍgī punarapi daśadhā dhāraṇā ratnapāṇiḥ |",
    "T02n1403u_002:321": " ḍombyāṃ cānusmṛtiḥ syādapi kamaladharaḥ śrīsamādhiśca cakrī",
    "T02n1403u_002:322": " ekaikaḥ pañcabhedaiḥ punarapi ca yato bhidyate hyādikādyaiḥ ||",
    "T02n1403u_002:323": " pratyāhāro daśānāṃ viṣayaviṣayiṇāmapravṛttiḥ śarīre",
    "T02n1403u_002:324": " prajñā tarko vicāro ratiracalasukhaṃ dhyānamapyekacittam |",
    "T02n1403u_002:325": " prāṇāyāmo dvimārgaḥ skhalanamapi bhavenmadhyame prāṇaveśo",
    "T02n1403u_002:326": " bindau prāṇapraveśo hyubhayagatihato dhāraṇā caikacittam ||",
    "T02n1403u_002:327": " caṇḍālyālokanaṃ yadbhavati khalu tanau cāmbare'",
    "T02n1403u_002:328": " nusmṛtiḥ syāt",
    "T02n1403u_002:329": " prajñopāyātmakenākṣaraṇasukhavaśājjñānabimbe samādhiḥ |",
    "T02n1403u_002:330": " etanmṛdvādibhedaistrividhamapi bhavet sādhanaṃ viśvabhartu-",
    "T02n1403u_002:331": " stistro mudrāstrimātrāstrividhagativaśāt karmasaṅkalpadivyāḥ ||",
    "T02n1403u_002:332": " kiṃ kṛtvetyāha-pravidhāya karanyāsamiti |",
    "T02n1403u_002:333": " kaṃ mahāsukhacakraṃ rāti guhṇātīti karaḥ prāṇavāyuḥ,",
    "T02n1403u_002:334": " tasya nyāsaṃ haṭhena madhyamāmārgapraveśanaṃ kṛtvetyarthaḥ |",
    "T02n1403u_002:335": " tathā ca tatraiva-",
    "T02n1403u_002:336": " yā śaktirnābhimadhyād vrajati parapadaṃ dvādaśāntaṃ kalāntaṃ",
    "T02n1403u_002:337": " sā nābhau sanniruddhā taḍidanalanibhā daṇḍarūpotthitā ca |",
    "T02n1403u_002:338": " cakrāccakrāntaraṃ vai mṛdulalitagatiścālitā madhyanāḍayāṃ",
    "T02n1403u_002:339": " yāvaccoṣṇīṣarandhraṃ spṛśati haṭhatayā sūcivadbāhyacarma ||",
    "T02n1403u_002:340": " āpānaṃ tatra kāle paramahaṭhatayā prerayedūrdhvamārga",
    "T02n1403u_002:341": " uṣṇīṣaṃ bhedayitvā vrajati parapuraṃ vāyuyugme niruddhe |",
    "T02n1403u_002:342": " evaṃ vajraprabodhānmanasi saviṣayāt khecaratvaṃ prayāti",
    "T02n1403u_002:343": " pañcābhijñāsvabhāvā bhavati punariyaṃ yogināṃ viśvamātā ||",
    "T02n1403u_002:344": " kasmāt kartavyamityāha- vṛddhāṅguṣṭhāṅgulisamāyogāditi |",
    "T02n1403u_002:345": " aṅguṣṭho vajraṃ vṛddhaścāsāvaṅguṣṭhaśceti vṛddhāṅguṣṭhaḥ tacca bolaḥ |",
    "T02n1403u_002:346": " aṅge līyate ityaṅgulī śukraṃ nairukto varṇaviparyayaḥ |",
    "T02n1403u_002:347": " tābhyāṃ samāyogo'",
    "T02n1403u_002:348": " skhalanaṃ tasmādityarthaḥ |",
    "T02n1403u_002:349": " vīreśvarīśabdasyopadeśā'",
    "T02n1403u_002:350": " rtho likhyate-",
    "T02n1403u_002:351": " ūkārādūrdhvagāmitvaṃ īkārātpavaneraṇā |",
    "T02n1403u_002:352": " repho vahnimayī rekhā īśvarī sarvasaukhyataḥ ||",
    "T02n1403u_002:353": " iyaṃ tvālambanarūpā hetucaṇḍālī jñānarūpiṇītvād mudrotpannaspandasukhadāyinī |",
    "T02n1403u_002:354": " bindorutthāpanārthamevotthāpitetyasmadguravaḥ |",
    "T02n1403u_002:355": " ta de va dṛṣṭāntarasikānāṃ pratipādyate-",
    "T02n1403u_002:356": " kamalaṃ samapātrasthaṃ pradīpoddīpitāntaram |",
    "T02n1403u_002:357": " pidhānādhomukhī(kha)",
    "T02n1403u_002:358": " ghaṭīmūlaṃ mūrdhani tiṣṭhati ||",
    "T02n1403u_002:359": " vastutastu svarasavāhiniḥ spandasukhadāyinyāṃ sahajarūpiṇyāmeva yogibhiḥ patitavyam |",
    "T02n1403u_002:360": " yadāha-''ṣaḍaṅge bodhicittasya rakṣaṇamiti mṛdumātrā,",
    "T02n1403u_002:361": " spandagatirmadhyamātrā,",
    "T02n1403u_002:362": " niḥspandagatiradhimātramātreti |",
    "T02n1403u_002:363": " evaṃ karmamudrā kṣarasukhadāyinī,",
    "T02n1403u_002:364": " jñānamudrā spandanasukhadāyikā,",
    "T02n1403u_002:365": " mahāmudrā niḥspandanasukhadāyikā\"",
    "T02n1403u_002:366": " iti | uktañca-",
    "T02n1403u_002:367": " kulīraśiśuvat pakvakadalīphalavad dṛḍham |",
    "T02n1403u_002:368": " niṣpratīhetusadbhāvānu(da)",
    "T02n1403u_002:369": " deti phalarūpiṇī ||",
    "T02n1403u_002:370": " caṇḍālyevopadeśena mahāsukhavilāsinī |",
    "T02n1403u_002:371": " saiva nairātmikā devī vajravairocanī ca sā ||",
    "T02n1403u_002:372": " tataścaṇḍālīparihāreṇa vyākhyāyate-aṅganyāsaṃ kurvīteti sambandhaḥ |",
    "T02n1403u_002:373": " aṃ-akārarūpiṇīṃ nirmāṇacakrasthitāṃ devīṃ gaṃ-gacchatītyaṅgo'pānavāyuḥ |",
    "T02n1403u_002:374": " tasya nyāsamākuñcanamuttolanaṃ vidadhīta |",
    "T02n1403u_002:375": " kiṃ kṛtvetyāha-pravidhāya karanyāsamiti |",
    "T02n1403u_002:376": " karasya dvidhātvāt karaśabdena bāhu(vāyu)",
    "T02n1403u_002:377": " dvayamabhidhīyate,",
    "T02n1403u_002:378": " tasya nyāsaṃ nirodhaṃ kṛtvetyarthaḥ |",
    "T02n1403u_002:379": " tathā ca śrīhevajre-",
    "T02n1403u_002:380": " maṇḍalaṃ pādalekhaḥ syād malanād maṇḍalamucyate ||",
    "T02n1403u_002:381": " karasphoṭo bhavenmudrā'",
    "T02n1403u_002:382": " ṅgulyā moṭanaṃ tathā |",
    "T02n1403u_002:383": " anyathā apānavātasya śaithilyotpatteḥ |",
    "T02n1403u_002:384": " anena pūrvoktameva bāhu(vāyu)",
    "T02n1403u_002:385": " dvayamākṛṣya mahāsukhe praveśanīyamiti sūcitam |",
    "T02n1403u_002:386": " vāyusthairyeṇaiva kāryasiddhiḥ |",
    "T02n1403u_002:387": " yathoktaṃ śrīkālacakre-",
    "T02n1403u_002:388": " madhye prāṇapraveśaḥ saraviśaśigaterbandhanaṃ savyavāme",
    "T02n1403u_002:389": " cittaṃ mudrāprasaṅge paramasukhagataṃ vajrasambodhanaṃ ca |",
    "T02n1403u_002:390": " abje vajradhvanirvā svakarasalilajollālanaṃ saukhyaheto-",
    "T02n1403u_002:391": " rbījātyāgaḥ sasaukhyo maraṇabhayaharaḥ śrīgurorvaktrametat |",
    "T02n1403u_002:392": " tathā ca-",
    "T02n1403u_002:393": " vāyorāyurvapurbindormuktiścittāt suniścalāt |",
    "T02n1403u_002:394": " trayāṇāmekasaṃyogāt tripuṭī sā prakīrtitā ||",
    "T02n1403u_002:395": " kasmāt kartavyamityāha- vṛddhāṅguṣṭhāṅgulisamāyogāditi |",
    "T02n1403u_002:396": " aṅge tiṣṭhatītyaṅguṣṭho vajram |",
    "T02n1403u_002:397": " nairukto varṇaviparyayaḥ |",
    "T02n1403u_002:398": " vṛddhāṅguṣṭhastīvrabolaḥ,",
    "T02n1403u_002:399": " aṅgulī śukraṃ tābhyāṃ samāyogātskhalanam tasmāt | uktañca-",
    "T02n1403u_002:400": " yasya prajñāsaṅge patati śitāṃśuḥ kutaḥ sukhaṃ tasya |",
    "T02n1403u_002:401": " mukulaṃ vasantasaṅge patati phalaṃ kena cūtasya ||",
    "T02n1403u_002:402": " tathā ca-",
    "T02n1403u_002:403": " prajñāsaṅge śaśī yasya parisīdati paṅkaje |",
    "T02n1403u_002:404": " anveṣate phalaṃ mūrkhaḥ sa bhittvā kusumāvalīm ||",
    "T02n1403u_002:405": " guhyavajravilāsinīsādhane'pi-",
    "T02n1403u_002:406": " manthayet kamalāmbhodhiṃ sahajāmṛtakāṅkṣayā ||",
    "T02n1403u_002:407": " vairāgyakālakūṭaṃ ca nottiṣṭhati yathā tathā |",
    "T02n1403u_002:408": " ṣaḍbhiriti |",
    "T02n1403u_002:409": " cakṣurādiṣaḍvijñānena lakṣitaḥ sahito vā |",
    "T02n1403u_002:410": " kiṃbhūtairityāha-vīreśvarīmantrairiti |",
    "T02n1403u_002:411": " vīro bhagavān tasya īśvarī śūnyatā saiva mananāttrāṇān mantra upāyo yeṣāṃ taiḥ |",
    "T02n1403u_002:412": " athavā vīreśvaryāḥ śūnyatāyā mantrairupāyaistāneva lakṣyīkṛtya tasyā udayāt ||4 ||",
    "T02n1403u_002:413": " tadanu ca vajradharopari raṅgāruṇayogajaṃ samamamatram |",
    "T02n1403u_002:414": " bhujagabhavaiḥ suviśuddhaiḥ sicayagatairavakirecchanakaiḥ ||5 ||",
    "T02n1403u_002:415": " vidheyāntaramāha-tadanu cetyādi |",
    "T02n1403u_002:416": " ca-śabdaḥ punararthe |",
    "T02n1403u_002:417": " amatraṃ pātram avakiret churayediti sambandhaḥ |",
    "T02n1403u_002:418": " raṅgāruṇayogajamiti |",
    "T02n1403u_002:419": " raṅgo vaṅgaḥ,",
    "T02n1403u_002:420": " aruṇaṃ tāmraṃ tayoryogo melakam tasmājjātaṃ kāṃsyamityarthaḥ |",
    "T02n1403u_002:421": " samamiti tulyaṃ kalaṅkakharadardurādirahitam |",
    "T02n1403u_002:422": " darpaṇamiti bhāvaḥ |",
    "T02n1403u_002:423": " kaiśchurayedityāha-bhujagabhavairiti |",
    "T02n1403u_002:424": " bhujago nāgaḥ śīśakastadbhavaiḥ |",
    "T02n1403u_002:425": " suviśuddhairiti dalarahitaiḥ |",
    "T02n1403u_002:426": " sicayagatairiti |",
    "T02n1403u_002:427": " sicayaṃ ślakṣṇaṃ vastraṃ tadgataiḥ |",
    "T02n1403u_002:428": " śanakairiti |",
    "T02n1403u_002:429": " laghukramāṅgulanyāsena raktavastreṇa dolikāṃ kṛtvā tatra sindūraṃ dattvā aṅgulyā kiñcit krameṇa cālayet ityāśayaḥ |",
    "T02n1403u_002:430": " kutretyāha-vajradharoparīti |",
    "T02n1403u_002:431": " vajraṃ madanaṃ tad dhārayatīti vajradharaṃ madanasahitaṃ pātram tasyopari |",
    "T02n1403u_002:432": " vyākhyānāntaramapi-amatraṃ pātramavakirediti sambandhaḥ |",
    "T02n1403u_002:433": " amo rogaścaturuttaracatuḥ śatavyādhyātmakaṃ duḥkham tasmāt trāyata ityamatraṃ mahāsukhaṃ viśveṣāmādhārabhūtatvād vā amatraṃ mahāsukhasvarūpaṃ pātram |",
    "T02n1403u_002:434": " tadavakiret saṃyojayet |",
    "T02n1403u_002:435": " samamiti sarvatraikarūpatvāt |",
    "T02n1403u_002:436": " raṅgāruṇayogajamiti |",
    "T02n1403u_002:437": " raṅgaḥ śubhratvāt sarāgatvād vā bodhicittam aruṇamamitābho rajaḥ,",
    "T02n1403u_002:438": " tayoryoga-stasmājjātam |",
    "T02n1403u_002:439": " kutra tadvidheyamityāha-vajradharoparīti |",
    "T02n1403u_002:440": " vajraṃ kuliśaṃ tadeva dharaḥ sarvato'",
    "T02n1403u_002:441": " gamyatvāt prapātatvājjātasyopari tasya śikhare |",
    "T02n1403u_002:442": " kaiḥ sahāvakiredityāha-bhujagabhavairiti |",
    "T02n1403u_002:443": " bhujago nāgastadudbhavairviṣairviṣayā eva viṣam anarthahetutvāt |",
    "T02n1403u_002:444": " tathā ca śrīhevajre-",
    "T02n1403u_002:445": " sevitavyā ime sevyā nirviṣīkṛtya śuddhitaḥ |iti |",
    "T02n1403u_002:446": " tathā ca tatraiva-",
    "T02n1403u_002:447": " tadvat saṃsārakaṃ ratnaṃ pañcakāmaguṇairyutam |",
    "T02n1403u_002:448": " aśuddho viṣatāṃ yāti śuddhaḥ pīyūṣavad bhavet ||",
    "T02n1403u_002:449": " kiṃbhūtaiḥ?",
    "T02n1403u_002:450": " suviśuddhaiḥ |",
    "T02n1403u_002:451": " ete'pi viṣayāḥ svarūpato mahāsukharūpiṇaḥ,",
    "T02n1403u_002:452": " kintvavidyāvaśādviṣavanniṣpadyanta iti sahajavṛttyā supariśodhitaiḥ |",
    "T02n1403u_002:453": " sicayagatairiti |",
    "T02n1403u_002:454": " sicaye karpaṭe nibaddhairiva saṃvṛtairityarthaḥ |",
    "T02n1403u_002:455": " śanakairiti dhairyeṇa |",
    "T02n1403u_002:456": " athavā bhujagaḥ sihlastadbhavai rāgaiḥ |",
    "T02n1403u_002:457": " saheti śeṣaḥ |",
    "T02n1403u_002:458": " laukikarāgo'",
    "T02n1403u_002:459": " pi tatra nikṣeptavya iti bhāvaḥ |",
    "T02n1403u_002:460": " yadvā bhujagabhavaiḥ sindūrairiva sindūraiḥ sarāgatvād mahārāgarasaiḥ |",
    "T02n1403u_002:461": " avakiredityarthaḥ ||5 ||",
    "T02n1403u_002:462": " tatra jinahṛdayahṛdayaṃ cakraṃ śikhikoṭikaṃ samabhilikhya |",
    "T02n1403u_002:463": " tadgarbhe mantrālīṃ gāṅgeyaśalākayā vilikhet ||6 ||",
    "T02n1403u_002:464": " kartavyāntaramāha-tatretyādi |",
    "T02n1403u_002:465": " mantrālīṃ bhagavatīṃ mantrapaṅktiṃ vilikhediti sambandhaḥ |",
    "T02n1403u_002:466": " kiṃkṛtvetyāha- cakraṃ samabhilikhyeti |",
    "T02n1403u_002:467": " jinahṛdayahṛdayamiti |",
    "T02n1403u_002:468": " jinā vairocanādayaścatvārastathāgatāḥ,",
    "T02n1403u_002:469": " tasya (teṣāṃ)",
    "T02n1403u_002:470": " hṛdayamakṣobhyasvarūpo bhagavān śrīherukaḥ,",
    "T02n1403u_002:471": " tasyāpi hṛdayaṃ dharmodayā,",
    "T02n1403u_002:472": " tatsvarūpam |",
    "T02n1403u_002:473": " śikhikoṭikamiti |",
    "T02n1403u_002:474": " śikhiḥ agniḥ,",
    "T02n1403u_002:475": " tasya trayatvāt traya eva koṭayo'",
    "T02n1403u_002:476": " strāṇi yasya |",
    "T02n1403u_002:477": " svārthe kan |",
    "T02n1403u_002:478": " cakrasya trikoṇamityarthaḥ |",
    "T02n1403u_002:479": " tatreti sindūrakṣodadhūsaramukure |",
    "T02n1403u_002:480": " mantrālyeva kutra likhitavyetyāha-tadgarbha iti |",
    "T02n1403u_002:481": " darpaṇatalalikhitadharmodayāgarbhe |",
    "T02n1403u_002:482": " kayā tallikhanīyamityāha- gāṅgeyaśalākayeti |",
    "T02n1403u_002:483": " gāṅgeyaṃ suvarṇaṃ tacchalākayā vāmahastena likhitavyamityanantaraślokād boddhavyamupadeśād vā |",
    "T02n1403u_002:484": " atrāmnāyaḥ- ādau indubindunādasahitā vakārarūpiṇī bhagavatī dharmodayā kiñjalke likhanīyā |",
    "T02n1403u_002:485": " paścād dharmodayāmadhye kāyavākcittaviśuddhayā smaraśaṅkaradiksaṃkhyāmilitapaṅktitrayeṇa mantroddhārotthitabhagavatīmantrarājo likhanīyaḥ |",
    "T02n1403u_002:486": " ubhayacakrapratipādakabhagavadbhagavatīsvarūpahakārākārābhyāṃ hākārarūpaniṣpannaśeṣākṣara (rai)",
    "T02n1403u_002:487": " ścādvaitaviśuddhayā adhasi vakāropari likhanīyamiti |",
    "T02n1403u_002:488": " athavā kiñjalke omkāraṃ dattvā dharmodayārekhayaiva pārśve trayo likhanīyāḥ |",
    "T02n1403u_002:489": " madhye vakāra ityapi kasyacidāmnāyaḥ |",
    "T02n1403u_002:490": " vyākhyānāntaramapi- tatreti dharmodayāyāṃ mantrālīm avadhūtīṃ vilikhet |",
    "T02n1403u_002:491": " akṣararūpeṇa sthāpayedityarthaḥ |",
    "T02n1403u_002:492": " manasastrāṇānmantrāḥ pavanasahāyā bindavasteṣāṃ sukhacakragamanād ālī setuḥ paddhatiriti mantrālīśabdenāvadhūtyevābhidhīyate |",
    "T02n1403u_002:493": " kayā vilikhyai (khe)",
    "T02n1403u_002:494": " dityāha-gāṅgeyaśalākayeti |",
    "T02n1403u_002:495": " gāṃ pṛthivīṃ dharmodayāṃ gacchatīti gaṅgā sumeruśikharānnipatantī amṛtadhārā tasyāḥ saṃjātā iti gāṅgeyā bindavaḥ,",
    "T02n1403u_002:496": " tatpravāhādeva teṣāṃ maṇiśikharotpatteḥ,",
    "T02n1403u_002:497": " ta eva bindavastadvartmanā gacchantaḥ |",
    "T02n1403u_002:498": " śalākeva śalākā avadhūtīśuṣiramevāvāpya tadgamanāt |",
    "T02n1403u_002:499": " kiṃkṛtvetyāha-cakramityādi |",
    "T02n1403u_002:500": " jinaḥ śrīherukastasyāpi hṛdayaṃ mahāsukhākhyaṃ cakraṃ tatra sarvadaivodayāt |",
    "T02n1403u_002:501": " tadabhilikhya tadākāryetyarthaḥ |",
    "T02n1403u_002:502": " śikhikoṭikamiti |",
    "T02n1403u_002:503": " śikhī caṇḍālī jvālā tasyā koṭiragrabhāgaḥ,",
    "T02n1403u_002:504": " sa eva ke mastake yasya ,",
    "T02n1403u_002:505": " adhomukhatvād vakārasyeti bhāvaḥ |",
    "T02n1403u_002:506": " tadgarbhamiti |",
    "T02n1403u_002:507": " mahāsukhamadhya evetyarthaḥ |",
    "T02n1403u_002:508": " athavā mantrālīṃ vilikhed bindudhārāmarpayet |",
    "T02n1403u_002:509": " kayetyāha- gāṅgeyaśalākayeti |",
    "T02n1403u_002:510": " gāṅgeyo binduḥ,",
    "T02n1403u_002:511": " tadgamanārthaṃ śalākeva śalākā avadhūtī,tayā |",
    "T02n1403u_002:512": " kiṃkṛtvetyāha- jinahṛdayahṛdayaṃ samabhilikhyeti |",
    "T02n1403u_002:513": " jinaḥ śrīherukastasya hṛdayamakṣaro bodhicittaṃ tasya hṛdayaṃ mahāsukhaṃ tat samyak cetasi nidhāyetyarthaḥ |",
    "T02n1403u_002:514": " cakramiti |",
    "T02n1403u_002:515": " sakalavikalpocchedakatvāt |",
    "T02n1403u_002:516": " śikhikoṭikamiti śikhī vahnistasya koṭiragramatiśayarūpaṃ yasya tathā,",
    "T02n1403u_002:517": " ajñānendhanadahanādatitīkṣṇatvācca ||6 ||",
    "T02n1403u_002:518": " cakrasya bāhyabhāge pūrvottarapaścimārkidigdeśe |",
    "T02n1403u_002:519": " satsvastikānabhilikhet krameṇa vāmena hastena ||7 ||",
    "T02n1403u_002:520": " viśeṣamāha- cakrasyetyādi |",
    "T02n1403u_002:521": " satsvastikānaviśiṣṭānāvartānabhilikhet |",
    "T02n1403u_002:522": " kutrābhilikhedityāha- cakrasya bāhyabhāga iti |",
    "T02n1403u_002:523": " dharmodayābahirbhāge |",
    "T02n1403u_002:524": " tatrāpyanekasthānasaṃbhavānniścayamāha-pūrvottarapaścimārkidigdeśa iti |",
    "T02n1403u_002:525": " arkasyāpatyamārkiryamaḥ |",
    "T02n1403u_002:526": " krameṇeti |",
    "T02n1403u_002:527": " pūrvottarādikrameṇa vāmahasteneti subodham |",
    "T02n1403u_002:528": " vyākhyānāntaramapi- sad vidyamānaṃ suṣṭhu svastikaṃ sukhaṃ yeṣāṃ te svastikā bindavaḥ |",
    "T02n1403u_002:529": " tānabhilikhed vinyasediti sambandhaḥ |",
    "T02n1403u_002:530": " kutra nyasedityāha- cakrasya bāhyabhāga iti |",
    "T02n1403u_002:531": " mahāsukhacakrasya bahirbhāge |",
    "T02n1403u_002:532": " kiṃbhūte?pūrvottarapaścimārkidiśa eva deśo yasya tasmin |",
    "T02n1403u_002:533": " pratiparamāṇu pratiromakūpamityarthaḥ |",
    "T02n1403u_002:534": " kena likhitā ityāha- hasteneti pavanena |",
    "T02n1403u_002:535": " pañcāṅgulīpratipāditapañcatvāt śarīrasthitānāṃ pavanānāṃ grahaṇam |",
    "T02n1403u_002:536": " kiṃbhūtena?",
    "T02n1403u_002:537": " vāmena manohareṇa,",
    "T02n1403u_002:538": " avikṣiptenetyarthaḥ |",
    "T02n1403u_002:539": " kathaṃ vilikhedityāha-krameṇātidhairyeṇa,",
    "T02n1403u_002:540": " acyutatvāt |",
    "T02n1403u_002:541": " pratiromakūpakrameṇa vā ||7 ||",
    "T02n1403u_002:542": " ākṛṣya vajradevīṃ praveśya mantrākṣareṣu baddhvā ca |",
    "T02n1403u_002:543": " paritoṣayed vidhānāj jaḥ hū va horiti paṭhitvā ||8 ||",
    "T02n1403u_002:544": " vidhānāntaramāha- ākṛṣyetyādi |",
    "T02n1403u_002:545": " vajradevīṃ paritoṣayediti sambandhaḥ |",
    "T02n1403u_002:546": " kiṃkṛtvetyāha- ākṛṣyeti |",
    "T02n1403u_002:547": " mukuratalalikhitadevīmantramālāmayūkhairaṅkuśākārairakaniṣṭhabhuvanasthitāṃ devīṃ jaḥkāreṇākṛṣya |",
    "T02n1403u_002:548": " praveśyeti |",
    "T02n1403u_002:549": " mantrākṣareṣu darpaṇatalalikhiteṣu hūṃkāreṇa praveśya |",
    "T02n1403u_002:550": " baddhveti |",
    "T02n1403u_002:551": " tatraiva mantrākṣareṣu vaṃkāreṇa baddhavā supratibaddhāṃ kṛtvā |",
    "T02n1403u_002:552": " kathamākarṣaṇaṃ kartavyamityāha- jaḥ hū va horiti paṭhitvā |",
    "T02n1403u_002:553": " etānākarṣaṇapraveśanabandhanato ma(mū)",
    "T02n1403u_002:554": " lamantrān pratyekaṃ pratikṛtya bhāvanāpūrvakaṃ paṭhitvetyarthaḥ |",
    "T02n1403u_002:555": " vidhānāditi |",
    "T02n1403u_002:556": " jā (jvā)lāmudrādikaṃ kurvan |",
    "T02n1403u_002:557": " \"ākrāntapādordhvadṛṣṭistu mūrdhnā pheṃkāranādataḥ\"",
    "T02n1403u_002:558": " iti cāmnāyaḥ |",
    "T02n1403u_002:559": " vyākhyānāntaramapi-vajradevīṃ caṇḍālīṃ paritoṣayedāpyāyitāṃ kuryāt |",
    "T02n1403u_002:560": " ākṛṣyeti |",
    "T02n1403u_002:561": " ūrdhvaṃ gatāmapi patitāmṛtadhārā(ra)",
    "T02n1403u_002:562": " yā'vanatāṃ kṛtvetyarthaḥ |",
    "T02n1403u_002:563": " praveśya mantrākṣareṣviti |",
    "T02n1403u_002:564": " mantro bodhicittaṃ tasyākṣareṣu mahāsukhajñāneṣvantarbhāvya tadrūpe niṣpādyetyarthaḥ |",
    "T02n1403u_002:565": " niṣpāditakalāyāstu tasyā heturūpeṇa sthātumayuktatvāt sahajacaṇḍālītvameva yuktamityabhiprāyaḥ |",
    "T02n1403u_002:566": " baddhavā ceti |",
    "T02n1403u_002:567": " mahāsukhe supratibaddhāṃ kṛtvā |",
    "T02n1403u_002:568": " vidhānāditi |",
    "T02n1403u_002:569": " yathā'bhidhānena |",
    "T02n1403u_002:570": " tadeva spaṣṭayati-jaḥ hū va horiti paṭhitvā |",
    "T02n1403u_002:571": " etadakṣaracatuṣṭayārthayuktakrameṇāmukhīkṛtve (tye)tyarthaḥ ||8 ||",
    "T02n1403u_002:572": " tadanu saparyāṃ vividhāṃ tasyā vidadhīta mantrarūpāyāḥ |",
    "T02n1403u_002:573": " bhakṣyairbhojyairlehyaiḥ peyaiścoṣyaiḥ sakāmaguṇaiḥ ||9 ||",
    "T02n1403u_002:574": " pūjāmāha- tadanvityādi |",
    "T02n1403u_002:575": " tadanantaraṃ tasyāḥ saparyāṃ pūjāṃ vidadhīta kurvīteti sambandhaḥ |",
    "T02n1403u_002:576": " mantrarūpāyā iti |",
    "T02n1403u_002:577": " kṣīranīravadekīkṛtamantrarūpāyāḥ |",
    "T02n1403u_002:578": " vividhāmiti |",
    "T02n1403u_002:579": " nānāprakārām |",
    "T02n1403u_002:580": " bhakṣyairiti piṣṭakādibhiḥ |",
    "T02n1403u_002:581": " bhojyairiti annaiḥ |",
    "T02n1403u_002:582": " lehyairiti madhuprabhṛtibhiḥ |",
    "T02n1403u_002:583": " peyairiti pānakādibhiḥ |",
    "T02n1403u_002:584": " coṣyairiti āmrādibhiḥ |",
    "T02n1403u_002:585": " sakāmaguṇairiti pañcakāmopabhogaiḥ |",
    "T02n1403u_002:586": " vyākhyānāntaramapi-tasyā devyāḥ saparyāmanavaratābhyāsādekaniṣṭhatāṃ kurvīta |",
    "T02n1403u_002:587": " mantrarūpāyā iti |",
    "T02n1403u_002:588": " mahāsukharūpāyāḥ |",
    "T02n1403u_002:589": " kairhetubhūtairityāha- teṣāmeva secanādbalavṛddhaiḥ,",
    "T02n1403u_002:590": " balācca sukhotpattiriti |",
    "T02n1403u_002:591": " sakāmaguṇairiti |",
    "T02n1403u_002:592": " pañcakāmaguṇopabhogamapi niḥsaṃgena vidadhītetyarthaḥ |",
    "T02n1403u_002:593": " yadvā kāmasya trayodaśatvād guṇānāṃ ca tritvāt kāmaguṇaśabdena ṣoḍaśa saṃkrāntayaḥ pavanānāmabhidhīyante |",
    "T02n1403u_002:594": " pratidinamanayā bhāvanayā śvāsalābhāt kramaśo mahāsukha evāntarbhāvāditi bhāvaḥ ||9 ||",
    "T02n1403u_002:595": " vividhairbalaiḥ samadanairupahāraiḥ pañcabhiratiparārdhyaiḥ |",
    "T02n1403u_002:596": " gītairvādyairnṛtyaiḥ pradakṣiṇāpraṇatinutibhiśca || 10 ||",
    "T02n1403u_002:597": " na kevalametairityāha-vividhairityādi |",
    "T02n1403u_002:598": " balairmāṃsaiḥ |",
    "T02n1403u_002:599": " vividhairnānāprakārairgokudahanairityarthaḥ |",
    "T02n1403u_002:600": " samadanairiti dravyasahitaiḥ |",
    "T02n1403u_002:601": " upahāraiḥ pañcabhiriti |",
    "T02n1403u_002:602": " pañcopahāraiḥ |",
    "T02n1403u_002:603": " atiparārdhyaiḥ śreṣṭhaiḥ |",
    "T02n1403u_002:604": " gītairvajragītaiḥ |",
    "T02n1403u_002:605": " anyairiti sulalitaiḥ |",
    "T02n1403u_002:606": " vādyairvīṇāveṇuprabhṛtinirgataiḥ |",
    "T02n1403u_002:607": " nṛtyairvajrapadopanītaiḥ |",
    "T02n1403u_002:608": " pradakṣiṇāpraṇatinutibhiśceti |",
    "T02n1403u_002:609": " pradakṣiṇapraṇāmastavaiḥ |",
    "T02n1403u_002:610": " vyākhyānāntaramapi-balairiti |",
    "T02n1403u_002:611": " gokudahanasvarūpaiḥ pañcaskandhātmakavairocanaratnasaṃbhavāmitābhāmoghākṣobhyākhyebhyasteṣāmapi mahāsukhe'",
    "T02n1403u_002:612": " ntarbhāvāt |",
    "T02n1403u_002:613": " samadanairiti |",
    "T02n1403u_002:614": " madayatīti madano'",
    "T02n1403u_002:615": " ṅkārastatsahitaiḥ |",
    "T02n1403u_002:616": " upakriyate ādriyate viśvamebhiriti upahārā viṣayāstaiḥ |",
    "T02n1403u_002:617": " pañcabhiriti cakṣurādipañcavijñānaiḥ |",
    "T02n1403u_002:618": " atiparārdhyairdveṣādibhiḥ |",
    "T02n1403u_002:619": " gītairiti |",
    "T02n1403u_002:620": " mahāsukhotthitanādarūpadhvanibhirlakṣitaiḥ |",
    "T02n1403u_002:621": " vādyairiti kuliśaśabdaiḥ |",
    "T02n1403u_002:622": " nṛtyairiti suratāṅgabhaṅgaiḥ |",
    "T02n1403u_002:623": " pradakṣiṇeti vajrapadmasya dakṣiṇāvartacālanaiḥ |",
    "T02n1403u_002:624": " praṇatiriti dhyānāvanatadṛṣṭitā |",
    "T02n1403u_002:625": " nutiriti hākārasītkārādiḥ |",
    "T02n1403u_002:626": " athavā etaiḥ sarvaireva sahetyarthaḥ |",
    "T02n1403u_002:627": " tatkārye sarveṣāṃ tulyarūpatvāt ||10 ||",
    "T02n1403u_002:628": " pratidivasaṃ pratipakṣaṃ pratimāsaṃ vā tithau daśamyāṃ sat |",
    "T02n1403u_002:629": " kuryād yathoktapūjāvidhimasyāḥ siddhimākāṅkṣan ||11 ||",
    "T02n1403u_002:630": " iti tattvajñānasaṃsiddhau bāhyapūjāvidhiḥ ||",
    "T02n1403u_002:631": " kadā kartavyamityāha- pratidivasamityādi |",
    "T02n1403u_002:632": " yathoktapūjāvidhiṃ kuryāditi sambandhaḥ |",
    "T02n1403u_002:633": " asyā iti |",
    "T02n1403u_002:634": " mantrarūpāyā devyāḥ |",
    "T02n1403u_002:635": " pratidivasaṃ nityaṃ pratipakṣaṃ sitāsitadaśamyām |",
    "T02n1403u_002:636": " pratimāsamiti kṛṣṇadaśamyām |",
    "T02n1403u_002:637": " yoginyāḥ kṛṣṇapakṣa evādhikārāt |",
    "T02n1403u_002:638": " tithau daśamyāmiti |",
    "T02n1403u_002:639": " daśamyeva devītithirityarthaḥ |",
    "T02n1403u_002:640": " sa tu paṇḍitaḥ siddhimākāṅkṣan iti |",
    "T02n1403u_002:641": " laukikalokottarasiddhimabhivāñchan |",
    "T02n1403u_002:642": " vyākhyānāntaramapi- asyā mahāsukharūpāyā yathoktapūjāvidhiṃ kuryāt |",
    "T02n1403u_002:643": " pratidivasamiti,",
    "T02n1403u_002:644": " dinasyopalambharūpatvāt pratyupalambham |",
    "T02n1403u_002:645": " yadyadupalabhyate tattanmahāsukhe praveśayedityarthaḥ |",
    "T02n1403u_002:646": " pratipakṣamiti |",
    "T02n1403u_002:647": " bhāvapakṣamabhāvapakṣaṃ vā |",
    "T02n1403u_002:648": " pratimāsamiti |",
    "T02n1403u_002:649": " māsasya pakṣadvayamilitatvāt |",
    "T02n1403u_002:650": " ubhayapakṣamapi mahāsukhe niyojayediti bhāvaḥ |",
    "T02n1403u_002:651": " uktañca bhagavatā-",
    "T02n1403u_002:652": " arthapratiśaraṇena bodhisattvena bhavitavyaṃ na śabdapratiśaraṇena | iti |",
    "T02n1403u_002:653": " siddhimākāṅkṣanniti siddhimicchan |",
    "T02n1403u_002:654": " kutretyāśaṅkāyāmāha-daśamyāmiti |",
    "T02n1403u_002:655": " daśamyāṃ bhūmau daśabhūmīśvaratvamicchannityarthaḥ | tithāviti |",
    "T02n1403u_002:656": " daśamībhūmireva devītithistatra sarvadā sannihitatvāt ||11 ||",
    "T02n1403u_002:657": " śrīmadvikramaśīladevamahāvihārīyamahāpaṇḍitabhikṣuvīryaśrīmitraviracitāyāṃ tattvajñānasaṃsiddhipañjikāyāṃ bāhyapūjāvidhiḥ ||",
    "T02n1403u_003:0": " [atha bhāvanāvidhiḥ]",
    "T02n1403u_003:1": " atha kṛtabāhyārcanavidhirurukaruṇo nirmitāriramadhyābje |",
    "T02n1403u_003:2": " vyasuhṛdayoṣṇagubimbe dhyāyāt pūrvoditāṃ devīm ||1 ||",
    "T02n1403u_003:3": " athetyādi | athānantaraṃ devīṃ dhyāyāditi sambandhaḥ |",
    "T02n1403u_003:4": " pūrvoditāmiti |",
    "T02n1403u_003:5": " vigrahavatīṃ sahajarūpiṇīṃ pūrvapratipāditāṃ pūrvatantre śrīsaṃvarārṇavādau bhagavatpratipāditāṃ vā |",
    "T02n1403u_003:6": " kṛtabāhyārcanavidhiriti |",
    "T02n1403u_003:7": " kṛta eva bāhye darpaṇatale arcanavidhiryena sa tathā |",
    "T02n1403u_003:8": " urukaruṇa iti |",
    "T02n1403u_003:9": " ururmahatī karuṇā kṛpā yasya |",
    "T02n1403u_003:10": " kutra dhyāyādityāha-nirmitāri(ra)",
    "T02n1403u_003:11": " madhyābja iti |",
    "T02n1403u_003:12": " nirmāṇacakramadhyapadme |",
    "T02n1403u_003:13": " vyasuhṛdayoṣṇagubimba iti |",
    "T02n1403u_003:14": " vigatā asavaḥ prāṇā yasya sa vyasurmṛtakaḥ,",
    "T02n1403u_003:15": " tasya hṛdayaṃ vyasuhṛdayaṃ tasmin ,",
    "T02n1403u_003:16": " uṣṇā gauryasya sa uṣṇaguḥ sūryastasya bimbe maṇḍale mṛtakahṛdayagatasūryamaṇḍala ityarthaḥ |",
    "T02n1403u_003:17": " vyākhyānāntaramapi- devīṃ dhyāyāt |",
    "T02n1403u_003:18": " mahārāgarasena dīvyatīti devī |",
    "T02n1403u_003:19": " pūrvoditāmiti vyākhyātameva |",
    "T02n1403u_003:20": " kiṃbhūtaḥ sannityāha-kṛtabāhyārcanavidhiriti |",
    "T02n1403u_003:21": " uhyata iti vāhyā avadhūtī |",
    "T02n1403u_003:22": " bāhyāṅganātvāt karmamudrā vā |",
    "T02n1403u_003:23": " kṛta eva bāhyāyāmarcanavidhiḥ sukhodayo yena sa tathā |",
    "T02n1403u_003:24": " urukaruṇa iti |",
    "T02n1403u_003:25": " kaṃ sukhaṃ ruṇaddhīti karuṇā bodhicittam ,",
    "T02n1403u_003:26": " ururmahatī karuṇā yasya sa urukaruṇaḥ |",
    "T02n1403u_003:27": " kutra dhyāyādityāha- nirmāṇāri (ra)",
    "T02n1403u_003:28": " madhyābja iti |",
    "T02n1403u_003:29": " prabhāsvarānmanonirmitaṃ ca tadari tridalacakraṃ ceti nirmitāri dharmodayā ,",
    "T02n1403u_003:30": " tanmadhyapadme |",
    "T02n1403u_003:31": " vyasuhṛdayoṣṇagubimba iti |",
    "T02n1403u_003:32": " śavahṛdayasūryabimbe |",
    "T02n1403u_003:33": " suviśuddhadharmadhātusamupajātajñānāloka ityarthaḥ | tathā ca-",
    "T02n1403u_003:34": " nirātmakatvāt khalu dharmadhātorviśuddhitaḥ suptaśavo vimānaḥ |",
    "T02n1403u_003:35": " anālayaṃ tat suviśuddharūpaṃ pratītaye (yate)",
    "T02n1403u_003:36": " tadhṛdaye śavasya ||",
    "T02n1403u_003:37": " prajñoṣṇagurjñānamayaṃ viśuddhaṃ vibhāvasormaṇḍalamugratejaḥ |",
    "T02n1403u_003:38": " tatroditeyaṃ suviśuddhadharmadhātusvarūpā jagadekarūpā ||1 ||",
    "T02n1403u_003:39": " sandhyāsindūravarṇāṃ kharakaranikarāpāstasaptārkakānti",
    "T02n1403u_003:40": " kartrīṃ sarvārtihantrīṃ sphuradamitaghṛṇiṃ bibhratīṃ savyadoṣṇā |",
    "T02n1403u_003:41": " bibhrāṇāṃ vāmadoṣṇā kamalamatisitaṃ raktapūrṇadhvajāḍhayāṃ",
    "T02n1403u_003:42": " kālyā dambholikālyā parigataśirasaṃ muktamūrdhvotthahastām ||2 ||",
    "T02n1403u_003:43": " bhāvanāmāha-sandhyetyādi |",
    "T02n1403u_003:44": " sandhyāsindūrayoriva varṇo yasyāḥ suviśuddharāgamayītvāt ,",
    "T02n1403u_003:45": " tāṃ dhyāyādityanuvartanīyam |",
    "T02n1403u_003:46": " kharakaretyādi |",
    "T02n1403u_003:47": " kharastīkṣṇaḥ karanikaro raśmisamūhastena apāstā nirākṛtā saptārkasya saptasūryasya kāntiryayā sā tathā |",
    "T02n1403u_003:48": " punaḥ kiṃbhūtāṃ kartrīṃ vidhātrīṃ sarvārtihantrīmiti |",
    "T02n1403u_003:49": " sarvaduḥkhacchedikām |",
    "T02n1403u_003:50": " sphuradamitaghṛṇimiti |",
    "T02n1403u_003:51": " sphuradamito'",
    "T02n1403u_003:52": " paryanto ghṛṇirdīdhitiryasyāḥ |",
    "T02n1403u_003:53": " savyadoṣṇeti dakṣiṇabāhunā |",
    "T02n1403u_003:54": " punaḥ kiṃbhūtāṃ kamalaṃ biṃbhrāṇāṃ kapālaṃ dhārayantīm |",
    "T02n1403u_003:55": " atisitamiti nirmalam |",
    "T02n1403u_003:56": " raktapūrṇamiti |",
    "T02n1403u_003:57": " caturmārāṇāṃ raktena pūritatvāt |",
    "T02n1403u_003:58": " vāmadoṣṇeti vāmabāhunā |",
    "T02n1403u_003:59": " dhvajāḍhayāmiti vāmapārśvadhṛtakhaṭvāṅgām |",
    "T02n1403u_003:60": " parigataśirasamiti |",
    "T02n1403u_003:61": " anugatamastakām |",
    "T02n1403u_003:62": " kayetyāha- dambholikālyeti |",
    "T02n1403u_003:63": " dambholireva dambholikā |",
    "T02n1403u_003:64": " svārthe kan kuliśapaṅktirityarthaḥ |",
    "T02n1403u_003:65": " kiṃbhūtayā kālyeti kṛṣṇayā ,",
    "T02n1403u_003:66": " upadeśāt kapālāvalīmaṇḍitamastake (kaye)",
    "T02n1403u_003:67": " ti boddhavyam |",
    "T02n1403u_003:68": " kaṃ śiraḥ ,tadālyā tat paṅktyā parigataśirasamiti vā |",
    "T02n1403u_003:69": " etatpakṣe vajrāvalī kṛṣṇetyupadeśaḥ |",
    "T02n1403u_003:70": " muktamūrdhvotthahastāmiti |",
    "T02n1403u_003:71": " muktaṃ yathā bhavati tathordhvotthahastām |",
    "T02n1403u_003:72": " muktamūrdhvotthāḥ keśakalāpā muktāstatparyantamīṣallagno hasto dakṣiṇakaro yasyā iti vā ||2 ||",
    "T02n1403u_003:73": " muṇḍālīmaṇḍitāṅgīṃ mukhagaladasṛjaṃ svādaguṃ muktanādāṃ",
    "T02n1403u_003:74": " savye cordhvaṃ kirāsyāṃ varasubhagamanākkrodhamūlānanāntām |",
    "T02n1403u_003:75": " sānandāṃ sānurāgāṃ vividharasayutāmardhaparyaṅkanṛtyāṃ",
    "T02n1403u_003:76": " mudrābhirmudritāṅgīṃ vyapagatavasanāṃ ṣoḍaśābdāṃ varāṅgīm ||3 ||",
    "T02n1403u_003:77": " aparaṃ viśeṣaṇamāha- muṇḍālītyādi |",
    "T02n1403u_003:78": " naraśiromālāmaṇḍitaśarīrām |",
    "T02n1403u_003:79": " mukhagaladasṛjamiti |",
    "T02n1403u_003:80": " mukhātpadmamukhād galadasṛg raktaṃ yasyāḥ sā tathā |",
    "T02n1403u_003:81": " mahārajoyogāccaturmāraraktapānādvā vadanagaladasṛjam |",
    "T02n1403u_003:82": " svādagumiti |",
    "T02n1403u_003:83": " svādo rasaḥ ,",
    "T02n1403u_003:84": " sa ca ṣaṭprakāraḥ |",
    "T02n1403u_003:85": " svāda eva ṣaḍeva gāvaścakṣūṃṣi yasyāḥ sā tathā |",
    "T02n1403u_003:86": " pratimukhaṃ nayanatrayatvāt |",
    "T02n1403u_003:87": " muktanādāmiti muktamahāsukhajanitanādām |",
    "T02n1403u_003:88": " kirāsyāmiti śūkaravaktrām |",
    "T02n1403u_003:89": " kutretyāha- savya iti dakṣiṇapārśve |",
    "T02n1403u_003:90": " ūrdhvamiti kriyāviśeṣaṇam |",
    "T02n1403u_003:91": " varasubhagetyādi |",
    "T02n1403u_003:92": " varaṃ viśiṣṭaṃ subhagaṃ manoharaṃ manāk īṣat krodhameva mūlaṃ pradhānamānanaṃ mukham,",
    "T02n1403u_003:93": " anyanmukhaṃ śūkaramukhaṃ ca yasyāḥ sā tathā |",
    "T02n1403u_003:94": " tāmiti dvitīyaikavacanaṃ vā |",
    "T02n1403u_003:95": " sānandāmiti |",
    "T02n1403u_003:96": " sahajānandamagnām |",
    "T02n1403u_003:97": " sānurāgāmiti mahārāgamayīm |",
    "T02n1403u_003:98": " vividharasayutāmiti |",
    "T02n1403u_003:99": " śṛṅgārādinavanāṭyarasasahitām ,",
    "T02n1403u_003:100": " sakalakleśopakleśaśamanāt |",
    "T02n1403u_003:101": " ardhaparyaṅkanṛtyāmiti |",
    "T02n1403u_003:102": " ardhaparyaṅkena nṛtyantīṃ |",
    "T02n1403u_003:103": " kṛtakṛtyatvāt |",
    "T02n1403u_003:104": " mudrāabhirmudritāṅgīmiti |",
    "T02n1403u_003:105": " mudrābhiḥ kaṇṭhikā-rucaka-kuṇḍala-śiromaṇi-yajñopavītasvarūpapañcamudrābhiḥ sāṃvarībhiḥ samyag mudritamaṅgaṃ yasyāḥ sā tathā |",
    "T02n1403u_003:106": " tathā ca śrīcakrasaṃvare-",
    "T02n1403u_003:107": " kaṇṭhikārucakakuṇḍalaśiromaṇivibhūṣitam |",
    "T02n1403u_003:108": " yajñopavītaṃ bhasmeti mudrāṣaṭkaṃ prakīrtitam ||iti |",
    "T02n1403u_003:109": " etā eva bhasmaparihāreṇa devyāḥ pañcamudrā boddhavyā ityāmnāyaḥ |",
    "T02n1403u_003:110": " tathā ca śabarapādīyasādhane'",
    "T02n1403u_003:111": " pi \"",
    "T02n1403u_003:112": " pañcamudrāvibhūṣitām\"iti |",
    "T02n1403u_003:113": " cakrikā mekhalā copamudrā boddhavyā |",
    "T02n1403u_003:114": " ṣaṇmudrāmudritāṅgīmiti pāṭhe etatpratipāditapañcamudrāmadhya eva mekhalāyā antarbhāvāt ṣaṇmudrā boddhavyāḥ |",
    "T02n1403u_003:115": " mudrayoḥ (drāyāḥ)",
    "T02n1403u_003:116": " ṣaṭ mudrāṣaḍiti ṣaṣṭhīsamāsaśca svīkartavyaḥ |",
    "T02n1403u_003:117": " ubhayapakṣe'",
    "T02n1403u_003:118": " pi ṣaṣṭhatathāgataviṣaye guruparamparaivāśrayaṇīyeti |",
    "T02n1403u_003:119": " vyapagatavasanāmiti |",
    "T02n1403u_003:120": " nagnām ,āvaraṇadvayarahitatvāt |",
    "T02n1403u_003:121": " ṣoḍaśābdāmiti |",
    "T02n1403u_003:122": " ṣoḍaśakalāsampūrṇacandratvāt ,",
    "T02n1403u_003:123": " ṣoḍaśānandamayītvād vā |",
    "T02n1403u_003:124": " yaduktaṃ śrīkālacakre-",
    "T02n1403u_003:125": " prajñādhṛg yena cakre śirasi dhṛtamidaṃ śukravairāgyasaukhya-",
    "T02n1403u_003:126": " muṣṇīṣe brahmarandhre'",
    "T02n1403u_003:127": " kṣaraparamasukhaṃ ṣoḍaśānandapūrṇam | iti |",
    "T02n1403u_003:128": " varāṅgīmiti sakalasukumārādiślādhyayauvanaguṇopetatvāt ||3 ||",
    "T02n1403u_003:129": " jñānākarṣādividhiṃ prāgiva kṛtvā vidhānavinmantrī |",
    "T02n1403u_003:130": " svastikamalikābhimukhaṃ bhramantamekaṃ drutaṃ dhyāyāt ||4 ||",
    "T02n1403u_003:131": " kṛtyāntaramāha- jñānākarṣādītyādi |",
    "T02n1403u_003:132": " mantrī bhāvakaḥ |",
    "T02n1403u_003:133": " svastikaṃ nandyāvartaṃ dhyāyāt |",
    "T02n1403u_003:134": " suṣṭhu asti kaṃ sukhaṃ yasmāt sa svastiko binduḥ |",
    "T02n1403u_003:135": " caṇḍāalīkarasaṃgamādāvartayati tadbinduviśuddhayā cintanīya ityupadeśaḥ |",
    "T02n1403u_003:136": " tathā ca śabarapādīyasādhane-\"",
    "T02n1403u_003:137": " kolāsyāsannidhau dṛṣṭvā nandyāvartaṃ tu sadbudhaḥ\" |",
    "T02n1403u_003:138": " tasyārthaḥ-sukharūpiṇyā devyā saha nandayatīti nandī binduḥ |",
    "T02n1403u_003:139": " tasya ca caṇḍālīsaṅgamādāvartānnandyāvarta iti |",
    "T02n1403u_003:140": " bhramantamityavicchinnaṃ kulālacakravad bhramantam |",
    "T02n1403u_003:141": " alikābhimukhamiti |",
    "T02n1403u_003:142": " alamivālaṃ daṃṣṭrā tadasyāstītyalikaṃ mastakaṃ tadabhimukham |",
    "T02n1403u_003:143": " athavā vajraḍāke \"",
    "T02n1403u_003:144": " alikaṃ paśuḥ\"",
    "T02n1403u_003:145": " ityaṣṭame chomāpaṭale pratipāditam |",
    "T02n1403u_003:146": " tadabhiprāyādvā |",
    "T02n1403u_003:147": " alikābhimukhaṃ paśumukhābhimukhamiti boddhavyam |",
    "T02n1403u_003:148": " ekamiti ekameva |",
    "T02n1403u_003:149": " drutamiti |",
    "T02n1403u_003:150": " anavaratabhramaṇayogāt |",
    "T02n1403u_003:151": " kiṃkṛtvetyāha-vidhānaviditi upadeśajñaḥ ||4 ||",
    "T02n1403u_003:152": " tadanu viyadvati dhātau trikūṭagirigahvare bhramaccakram |",
    "T02n1403u_003:153": " prāguktamiva dhyāyādraktaṃ jājvalyamānaṃ sat ||5 ||",
    "T02n1403u_003:154": " viśeṣakartavyamāha-tadanvityādi |",
    "T02n1403u_003:155": " tadanantaraṃ cakraṃ dhyāyāt |",
    "T02n1403u_003:156": " kutra taddhayātavyamityāha- viyadvati dhātāviti |",
    "T02n1403u_003:157": " viyad gaganaṃ śūnyaṃ śuṣiramiti yāvat ,",
    "T02n1403u_003:158": " tena yukto viyadvān devīkamalam |",
    "T02n1403u_003:159": " dadhātīti dhātuḥ ,",
    "T02n1403u_003:160": " pṛthivīdhātusādharmyāt tatra devīkamalodara iti vākyārthaḥ |",
    "T02n1403u_003:161": " trikūṭagirigahvara iti |",
    "T02n1403u_003:162": " trikoṇatvāt trikūṭaṃ durārohatvāt prapātabhūtatvācca giristasya gahvare'",
    "T02n1403u_003:163": " bhyantare devīkamalodaragataparadharmodayāyāmiti bhāvaḥ |",
    "T02n1403u_003:164": " kiṃbhūtaṃ cakram ?",
    "T02n1403u_003:165": " bhramat prāguktamiveti |",
    "T02n1403u_003:166": " yathā sindūrapātasamaye śikhikoṭikaṃ likhitaṃ tathaivetyarthaḥ |",
    "T02n1403u_003:167": " raktamiti lohitam |",
    "T02n1403u_003:168": " jājvalyamānamiti prakāśamayatvāt |",
    "T02n1403u_003:169": " saditi śobhanamanupamasukhayogāt ||5 ||",
    "T02n1403u_003:170": " tat sthiramivātivegānnirvātaniṣkampadīpamiva dīptam |",
    "T02n1403u_003:171": " drāvayaduru sukhacakraṃ sravadamṛtāsārakṛtasavanam ||6 ||",
    "T02n1403u_003:172": " viśeṣamāha- tat sthiramityādi |",
    "T02n1403u_003:173": " tadeva cakra mativegādatiśayitacalanāt sthiramiva niścalamiva dhyāyāt |",
    "T02n1403u_003:174": " atropadeśaḥ- anantaraślokasthitapaścācchabdotthapaścādityaparakriyāpadāccakrabhāvanānantaraṃ caṇḍālīrūpaṃ nirvātaniṣkampadīpamiva dīptaṃ niścalapradīpavad dedīpyamānaṃ paśyediti boddhavyam |",
    "T02n1403u_003:175": " etannirvātaniṣkampadīpamivetyādyavyabhicāraviśeṣaṇadīptaśabdasya punaruktasyopādānācca bhagavatyāścaṇḍālyā evaṃrūpasya sakalamavikalaṃ napuṃsakaśabdena viśeṣaṇamityāmnāyavidaḥ |",
    "T02n1403u_003:176": " anyathā saṃvṛtipakṣe caṇḍālīdarśanameva na syāt ,",
    "T02n1403u_003:177": " anuktatvāt |",
    "T02n1403u_003:178": " etadeva vā cakraṃ caṇḍālīrūpaṃ syāt |",
    "T02n1403u_003:179": " dvayamapyasaṃpradāyamiti tad vyākhyānaṃ parihṛtyocyate kiṃbhūtaṃ caṇḍālīrūpaṃ drāvayat uru mahat sukhacakraṃ drāvayat drutāpannaṃ kurvat |",
    "T02n1403u_003:180": " sravadamṛtāsārakṛtasavanamiti |",
    "T02n1403u_003:181": " mahāsukhacakrādamṛtasravaṇakṛtasnānam ||6 ||",
    "T02n1403u_003:182": " kāyatrayasvabhāvaṃ paramaṃ sahajātmakaṃ jagadvyāpi |",
    "T02n1403u_003:183": " sphuradamitaśātasantatiṃ paśyet paścānmukhaḥ paścāt ||7 ||",
    "T02n1403u_003:184": " kāyatrayasvabhāvamiti |",
    "T02n1403u_003:185": " dharmasaṃbhoganirmāṇasvarūpamekalolībhūtatvāt |",
    "T02n1403u_003:186": " paramamiti |",
    "T02n1403u_003:187": " asādhāraṇarūpatvāt |",
    "T02n1403u_003:188": " paramatiśayitaṃ sahajakṣaṇaṃ māti paricchinattīti vā paramam |",
    "T02n1403u_003:189": " sahajātmakamiti |",
    "T02n1403u_003:190": " mahāsukharūpatvāt |",
    "T02n1403u_003:191": " jagadvayāpīti |",
    "T02n1403u_003:192": " tadvilakṣaṇasyānyasyābhāvāt |",
    "T02n1403u_003:193": " yadvā jagadvayāpi ceti jagadvayāpi jagato'",
    "T02n1403u_003:194": " pi tatsvarūpatvāt |",
    "T02n1403u_003:195": " sphuradityādi |",
    "T02n1403u_003:196": " sphuranti (ntī)",
    "T02n1403u_003:197": " amitā anavacchinnā śātasya sukhasya santatiryasmāt tat tathā |",
    "T02n1403u_003:198": " paścānmukha iti |",
    "T02n1403u_003:199": " paścimābhimukha eva devīṃ bhāvayediti niyamaḥ |",
    "T02n1403u_003:200": " paścānnirmāṇacakrād vakārarūpiṇīṃ devīmindubindusthitanādarūparekhayā ūrdhvaṃ gacchantīṃ yāvadevoktaviśeṣaṇasahitāṃ bhāvayedityāmnāyaḥ |",
    "T02n1403u_003:201": " sā ca rekhārūpiṇī bhagavatī cakratrayasamudbhede mahāsukharūpamāsādya mahāsukhamayaṃ svastikaṃ praveśya mahāsukhacakraṃ gatvā mahājvālāvalīvilīnasacchidraghaṭaghṛtenevānavaratasravadamṛtadraveṇātmānaṃ snāpayan sphuṭamevācintyapade viśramediti viśeṣaḥ |",
    "T02n1403u_003:202": " vyākhyānāntare tu caṇḍālyāḥ prathamamevoktatvāt cakrasyaiva viśeṣaṇametad boddhavyam |",
    "T02n1403u_003:203": " prathamataścakramuktaviśeṣaṇaviśiṣṭaṃ dhyāyāt |",
    "T02n1403u_003:204": " paścād mahā sukhacakraṃ bhāvayet drutāpannaṃ kārayet paśyet |",
    "T02n1403u_003:205": " na tu mahāsukhacakramatra boddhavyaṃ sphuradamitāsārakṛtasavanamiti ,",
    "T02n1403u_003:206": " caṇḍālījvalanāt |",
    "T02n1403u_003:207": " tasya cādhaḥ sthitatvāt |",
    "T02n1403u_003:208": " tatra ca śrīmati caṇḍālīyoge sakalaśaktinidhāne guruvākyādiṣu saṃyogaśaktisamutpāditaviśiṣṭarāgavat ,",
    "T02n1403u_003:209": " ikṣvādiṣu pīḍanaśaktisamupajāta divyarasavat ,",
    "T02n1403u_003:210": " kāṣṭhādiṣu śayanīyaśaktisamutpāditamahālokavat ,",
    "T02n1403u_003:211": " maithuneṣu dampatīprītiśaktisamutpāditasatprasavavat ,",
    "T02n1403u_003:212": " kṣīrādiṣu dhārāpātaśaktisamutpāditasāravat ,",
    "T02n1403u_003:213": " navanīteṣu jvālāśaktisamutpāditaviśiṣṭasāravat ,",
    "T02n1403u_003:214": " mṛttikādiṣu āvartaśaktisamutpāditataijasavat ,",
    "T02n1403u_003:215": " drākṣādiṣu bhaiṣajyaśaktisamutpādita balaviśeṣavat ,",
    "T02n1403u_003:216": " mantrādiṣvākarṣaṇaśaktisamutpāditasakalavāñchitavat anuṣṭhānāt sakalamavikalamevotpadyate |",
    "T02n1403u_003:217": " ananuṣṭhānāttu śrāvakāṇāmiva mahāyānayāyināmapi samūlameva sarvamālūnaṃ viśīrṇam | tathā ca-",
    "T02n1403u_003:218": " saṃyogāt cakrapadmābhyāṃ pīḍanīyaṃ saroruham |",
    "T02n1403u_003:219": " kramaśo mathanīyañca prītimutpādya tāttvikīm ||",
    "T02n1403u_003:220": " dhārāpāte'pi ca girerjvālāśaktiśca vaṃ-bhavā |",
    "T02n1403u_003:221": " āvartaśaktirjvālāyā mahārāgauṣadhīvadhūḥ ||",
    "T02n1403u_003:222": " ākarṣaṇaśaktiḥ pavanāt kathaṃ na syānmahodayaḥ |",
    "T02n1403u_003:223": " ananuṣṭhānadoṣeṇa kāraṇaiḥ saha naśyati ||",
    "T02n1403u_003:224": " atha bhagavatyevātmānaṃ sakalasattvanistāraṇārthameva pratipāditavatīti viśuddhirabhidhīyate |",
    "T02n1403u_003:225": " tathā ca sādhanavibhaṅge sindūrapātaviśuddhāvasmadguravaḥ-",
    "T02n1403u_003:226": " prīteyaṃ kiravaktrā yadyapi sindūrapātato mukure |",
    "T02n1403u_003:227": " adhyātmarūpadevīpūjā śreṣṭhā tathāpīha ||",
    "T02n1403u_003:228": " vajramabhedyajñānadhāraṇāt tasyāmbujaṃ ca madanaṃ ca |",
    "T02n1403u_003:229": " vajradharaśabdavācyaṃ tadupari śabdāttadāvalambya ||",
    "T02n1403u_003:230": " mukuramiva nirmalatare cetasi rāgaṃ viśuddhamiva bhujagabhavam |",
    "T02n1403u_003:231": " vinyasya vikira bāhyābhyantaradharmodayāmathavā ||",
    "T02n1403u_003:232": " mantrālīmiva mananāttrāṇānmantrākṣaraṃ vilikha bījam",
    "T02n1403u_003:233": " kāñcanaśalākayaiva sphuṭamavadhūtyā suśobhanayā ||",
    "T02n1403u_003:234": " tatroditā vikaluṣā suviśuddhajñānarūpiṇī yā''sīt |",
    "T02n1403u_003:235": " ujjhitasakalavivādā tāmiha paritoṣayed yogī ||",
    "T02n1403u_003:236": " muṇḍālī maṇḍitāṅgīyamālikālyorvidhāraṇāt |",
    "T02n1403u_003:237": " mahāsukhamayitvena rajoyogayutā sadā ||",
    "T02n1403u_003:238": " yadvānanagaladraktā mārāṇāṃ raktapānataḥ |",
    "T02n1403u_003:239": " mūlāsyaṃ paramārthena saṃvṛtyā śaukaraṃ mukham ||",
    "T02n1403u_003:240": " mūlānane triṇetreyaṃ traikālyekṣaṇaśuddhitaḥ |",
    "T02n1403u_003:241": " kolānane triṇetreyaṃ satyābhyāṃ tulyadarśanāt ||",
    "T02n1403u_003:242": " ūrdhvānanasthito bindurmūrdhvotthamiti kathyate |",
    "T02n1403u_003:243": " pratyaṅgabhramaṇānmuktaṃ viyacchuddhayā śitadyutiḥ ||",
    "T02n1403u_003:244": " subaddhamuktagativadvāsanāśeṣanāśataḥ |",
    "T02n1403u_003:245": " manākkrodhaṃ mukhaṃ devyāḥ sausthityā subhagaṃ varam ||",
    "T02n1403u_003:246": " bhāvābhāvavikalpānāṃ cchedārthaṃ kartikā kṛtā |",
    "T02n1403u_003:247": " dakṣiṇastīkṣṇakiraṇastīkṣṇatvād dakṣiṇe dhṛtā ||",
    "T02n1403u_003:248": " bodhicittaviśuddhayaiva kapālaṃ raktapūrṇatā |",
    "T02n1403u_003:249": " suviśuddhena rāgeṇa saṃyogapratipādikā ||",
    "T02n1403u_003:250": " yadvā mahāsukhasadākṛpārasamayaṃ nṛkam |",
    "T02n1403u_003:251": " raktapūrṇaṃ dhṛtaṃ vāme bindorvāmapravāhataḥ ||",
    "T02n1403u_003:252": " khe nāḍayāṃ tuṅgata iti khaṭvāṅgaṃ bindurucyate |",
    "T02n1403u_003:253": " tadeva dhvajamityuktaṃ yogicihnatayā'nayā ||",
    "T02n1403u_003:254": " pañcātmako'",
    "T02n1403u_003:255": " yaṃ bhagavān krīḍate sukhacakrake |",
    "T02n1403u_003:256": " vihīnaḥ pañcato binduriti kālī śiraḥsthitā ||",
    "T02n1403u_003:257": " kṛtāḥ sukhatayā bhedyāḥ sukhacakre tathāgatāḥ |",
    "T02n1403u_003:258": " iti dambholikīrājī rājate śirasi sthitā ||",
    "T02n1403u_003:259": " ūrdhvaṃ binduḥ sahā'",
    "T02n1403u_003:260": " vidyāsuramunmūlituṃ kṣamaḥ |",
    "T02n1403u_003:261": " bindoḥ saṃvṛtirūpatvāt saṃvṛtyā śaukaraṃ mukham ||",
    "T02n1403u_003:262": " tadudbhūtaṃ mahārāgarasaviddhaṃ mahāsukham |",
    "T02n1403u_003:263": " tathaiva paramārthatvāllohitaṃ mūlamānanam ||",
    "T02n1403u_003:264": " nimīlyāpi dṛśaṃ paśyannabhaḥ sa na vilohitam |",
    "T02n1403u_003:265": " tacchuddhayā lohitā devītyāha me gururantimaḥ ||",
    "T02n1403u_003:266": " dharmodayoditaṃ rūpaṃ sthirabījaṃ nirañjanam |",
    "T02n1403u_003:267": " tadeva cakramityuktaṃ kalpanājālanāśataḥ ||7 ||",
    "T02n1403u_003:268": " pratidivasaṃ pratisandhyaṃ yathākṣaṇaṃ vā vibhāvayedetat |",
    "T02n1403u_003:269": " yāvatsiddhinimittaṃ tāvadidaṃ tūcyate vyaktam ||8 ||",
    "T02n1403u_003:270": " kadā bhāvayedityāha-pratidivasamityādi |",
    "T02n1403u_003:271": " pratidivasaṃ pratyahaṃ bhāvayediti sambandhaḥ |",
    "T02n1403u_003:272": " evaṃ pratisandhyaṃ sandhyācatuṣṭaye |",
    "T02n1403u_003:273": " yathākṣaṇaṃ vā yathāvasaram |",
    "T02n1403u_003:274": " yāvat siddhinimittamiti |",
    "T02n1403u_003:275": " yāvat siddhinimittaṃ nopajāyate tāvadityarthaḥ |",
    "T02n1403u_003:276": " idaṃ tūcyate vyaktamiti |",
    "T02n1403u_003:277": " idaṃ punarvyaktameva nimittamucyate ,",
    "T02n1403u_003:278": " yena yogī utpannanimitto'",
    "T02n1403u_003:279": " bhidhīyate iti ||8 ||",
    "T02n1403u_003:280": " ayatnajaṃ prītirayānubandhād",
    "T02n1403u_003:281": " yadā bhaved vyaktamidaṃ vibhāvitam |",
    "T02n1403u_003:282": " kaśācapeṭādihate na vedanā",
    "T02n1403u_003:283": " tadā bhavetsiddhiradūravartinī ||9 ||",
    "T02n1403u_003:284": " nimittamāha- ayatnajamityādi |",
    "T02n1403u_003:285": " tadā siddhirbhavediti sambandhaḥ |",
    "T02n1403u_003:286": " adūravartinī sannihitā |",
    "T02n1403u_003:287": " kadetyāśaṅkāyāmāha-yadā vibhāvitaṃ vyaktaṃ bhavet |",
    "T02n1403u_003:288": " ayatnajamiti |",
    "T02n1403u_003:289": " yatnanirapekṣyaṃ svarasavāhitayā ityarthaḥ |",
    "T02n1403u_003:290": " kutastadbhavedityāha-prītirmahāsukhaṃ tasya rayo vegaḥ ,",
    "T02n1403u_003:291": " tasyānubandhanamaparityāgaḥ,tasmāt |",
    "T02n1403u_003:292": " kadā kiṃ na bhavedityāha- kaśetyādi |",
    "T02n1403u_003:293": " kaśā carmaṭhī |",
    "T02n1403u_003:294": " capeṭaścavaṭuḥ |",
    "T02n1403u_003:295": " ādiśabdāt pādaprahārādiḥ |",
    "T02n1403u_003:296": " etairapi hate vedanā notpadyate |",
    "T02n1403u_003:297": " tadeva siddhirityarthaḥ ||9 ||",
    "T02n1403u_003:298": " pratāḍitānāṃ paṇavādikānāṃ",
    "T02n1403u_003:299": " paṭudhvanirna śrutigocaraścet |",
    "T02n1403u_003:300": " tadāpyate bodhiranuttarāgyrā",
    "T02n1403u_003:301": " svapne'cirād dhyānavato'",
    "T02n1403u_003:302": " grasiddhiḥ ||10 ||",
    "T02n1403u_003:303": " dvitīyaṃ nimittamāha-pratāḍitānāmityādi |",
    "T02n1403u_003:304": " tadā bodhenā(dhirā)",
    "T02n1403u_003:305": " pyate prāpyate iti sambandhaḥ |",
    "T02n1403u_003:306": " anuttareti |",
    "T02n1403u_003:307": " na vidyate uttaraṃ śreṣṭhaṃ yasyāḥ |",
    "T02n1403u_003:308": " agryeti |",
    "T02n1403u_003:309": " sahajānandarūpā sarvopari vidyamānatvāt |",
    "T02n1403u_003:310": " kadetyāśaṅkāyāmāha - pratāḍitānāmityādi |",
    "T02n1403u_003:311": " prakarṣaṃ tāḍitānāmapi mṛdaṅgādīnāṃ paṭuḥ prakṛṣṭo dhvaniḥ śrutigocare śravaṇaviṣayendriye nānubhavatīti śeṣaḥ |",
    "T02n1403u_003:312": " svapna iti |",
    "T02n1403u_003:313": " apiśabdo'tra boddhavyaḥ |",
    "T02n1403u_003:314": " svapne'pi nidrāyāmapi dhyānavato yogadharasyācirādevānuttarā siddhiḥ syāt |",
    "T02n1403u_003:315": " nidrāṇo'pi yogī mahāsukhasamādhilīna eva vajravilāsinīmanohārikārī bhavatīti bhāvaḥ |",
    "T02n1403u_003:316": " yadvā svapne'",
    "T02n1403u_003:317": " pi yadyevaṃ nimittamālokate tadāpi siddhirbhavatyevetyarthaḥ ||10 ||",
    "T02n1403u_003:318": " dṛṣṭvā siddhinimittaṃ pitṛvanagirikuñje vṛkṣamūlādau |",
    "T02n1403u_003:319": " nivasannutpannakramayogamajasraṃ sudhīḥ kuryāt ||11 ||",
    "T02n1403u_003:320": " sthānaviśeṣamāha-dṛṣṭvetyādi |",
    "T02n1403u_003:321": " sudhīḥ paṇḍitaḥ saprajño vā |",
    "T02n1403u_003:322": " utpannakramayogamadhyātmayogaṃ kuryādabhyasediti sambandhaḥ |",
    "T02n1403u_003:323": " kiṃkṛtvetyāhadṛṣṭvā siddhinimittamiti |",
    "T02n1403u_003:324": " siddheretaduktanimittaṃ jñātvā |",
    "T02n1403u_003:325": " nivasanniti |",
    "T02n1403u_003:326": " samāhitastiṣṭhan |",
    "T02n1403u_003:327": " kutretyāha-pitṛvanetyādi |",
    "T02n1403u_003:328": " pitṛvanaṃ śmaśānam |",
    "T02n1403u_003:329": " anyatsubodhameva |",
    "T02n1403u_003:330": " pakṣāntare tu piturvajradharasya vanaṃ vijanatvāt ,",
    "T02n1403u_003:331": " rāgāṭavītvācca mahāsukham |",
    "T02n1403u_003:332": " pitṛvanaśabdasya śmaśānaparyāyatvāt |",
    "T02n1403u_003:333": " aṣṭavijñānopaśamanalakṣaṇaṃ vā |",
    "T02n1403u_003:334": " tatra sthita ityarthaḥ |",
    "T02n1403u_003:335": " giriḥ prapātasthānatvāt kamalakiñjalkaṃ tasya kuñje koṣacarmapihitatvāt tadgarbhe |",
    "T02n1403u_003:336": " vṛkṣamūlādau |",
    "T02n1403u_003:337": " \"kṛṣū vṛṣū secane \"",
    "T02n1403u_003:338": " sicyate bodhicittaṃ dhārayatīti vṛkṣaḥ kuliśamavadhūtī vā ,",
    "T02n1403u_003:339": " tasya mūle nivasan cittamarpayanniti bhāvaḥ |",
    "T02n1403u_003:340": " ādiśabdānmaṇimadhyamaṇyagrayorapi grahaṇam |",
    "T02n1403u_003:341": " ajastramityanavarataṃ yathā bhavati ||11 ||",
    "T02n1403u_003:342": " siddhau vasudhādīnāṃ bhavati layo hyuttarottare kramaśaḥ |",
    "T02n1403u_003:343": " khyāti tadā gaganābhaṃ prabhāsvaraṃ jñānamātraṃ sat ||12 ||",
    "T02n1403u_003:344": " tatkṣaṇasya māhātmyamāha -siddhāvityādi |",
    "T02n1403u_003:345": " asya yogasya siddhau vasudhādīnāṃ pṛthivyādimahābhūtānāṃ layo bhavati |",
    "T02n1403u_003:346": " uttarottare kramaśa iti |",
    "T02n1403u_003:347": " uttaramuttarakrameṇa līyate ityarthaḥ | tathā ca-",
    "T02n1403u_003:348": " bhūdhāturlīyate toye toyaṃ tejasi līyate |iti |",
    "T02n1403u_003:349": " āśayastu-",
    "T02n1403u_003:350": " pṛthvī kāṭhinyamabdhātuḥ snehatāṃ teja uṣṇatām |",
    "T02n1403u_003:351": " pavanaṃ preraṇāṃ muñcan bodhāmbhodhau nimajjati ||",
    "T02n1403u_003:352": " tathā ca hevajre-",
    "T02n1403u_003:353": " pṛthivyāpaśca vāyuśca teja ākāśameva ca |",
    "T02n1403u_003:354": " kṣaṇāt sarve na bādhyante svaparasaṃvittivedanam ||",
    "T02n1403u_003:355": " yadvā vāmadakṣiṇanāḍīvāhagatāni pṛthivyādīni maṇḍalasvabhāvāni pṛthivīmaṇḍalamabmaṇḍalaṃ yātītyevaṃ kramato yāvadakṣayasukhasvarūpaṃ jñānamaṇḍalaṃ praviśantīti |",
    "T02n1403u_003:356": " yaduktaṃ kālacakre-",
    "T02n1403u_003:357": " pṛthvī toyaṃ prayāti jvalanamapi jalaṃ pāvako mārutaṃ ca",
    "T02n1403u_003:358": " vāyuḥ śūnyaṃ ca śūnyaṃ vrajati daśavidhaṃ vai nimittaṃ nimittam |",
    "T02n1403u_003:359": " sarvākāraṃ prayātyakṣaraparamasukhānāhataṃ jñānakāyaṃ",
    "T02n1403u_003:360": " jñānādṛddhiśca siddhirbhavati narapate janmanīhaiva puṃsām |",
    "T02n1403u_003:361": " tadā yoginaḥ kathamiva prakāśata ityāha- khyāti tadā gaganābhamiti |",
    "T02n1403u_003:362": " gaganasadṛśaṃ prakāśate |",
    "T02n1403u_003:363": " prabhāsvaramiti |",
    "T02n1403u_003:364": " niṣkaluṣaṃ talavilīnabāṣpakramavyapagamasaṃprāptanijarūpaṃ darpaṇavannirmalaṃ tādṛśi jñānadarpaṇa iva bāṣpaṃ viśvameva layamāpadyata ityarthaḥ",
    "T02n1403u_003:365": " jñānamātramiti |",
    "T02n1403u_003:366": " svapnajñānavajjñeyanirapekṣaṃ svaprakāśamātram |",
    "T02n1403u_003:367": " saditi anavacchinnarūpam ||12 ||",
    "T02n1403u_003:368": " jānīyāttaccihnaiścihnāni tu pañcadhā vidustajjñāḥ |",
    "T02n1403u_003:369": " ata eva tāni yogī samāhito lakṣayenmanasā ||13 ||",
    "T02n1403u_003:370": " jñānakāraṇamāha- jānīyādityādi |",
    "T02n1403u_003:371": " tajjñānaṃ cihnairvakṣyamāṇairjānīyāditi sambandhaḥ |",
    "T02n1403u_003:372": " cihnāni tviti |",
    "T02n1403u_003:373": " cihnāni nimittāni punaḥ pañcadhā pañcaprakārāṇi tajjñāstadadvaitayogajñā vidurjānanti ,",
    "T02n1403u_003:374": " teṣāmeva taccihnotpatteḥ |",
    "T02n1403u_003:375": " ata eveti asmādevākārāt |",
    "T02n1403u_003:376": " śūnyatāsamādhereva vā |",
    "T02n1403u_003:377": " yogī tattve nipuṇastāni lakṣayet |",
    "T02n1403u_003:378": " samāhita iti |",
    "T02n1403u_003:379": " avikṣiptacittaḥ |",
    "T02n1403u_003:380": " manaseti |",
    "T02n1403u_003:381": " dhyānāgracetasaivānyavijñānānāmaviṣayatvāt ||13 ||",
    "T02n1403u_003:382": " prathamaṃ mṛgatṛṣṇābhaṃ dhūmākāraṃ dvitīyakaṃ cihnam |",
    "T02n1403u_003:383": " khadyotavattṛtīyaṃ turyaṃ dīpojjvalaṃ spaṣṭam ||14 ||",
    "T02n1403u_003:384": " kāni tāni cihnānītyāha- prathamamityādi |",
    "T02n1403u_003:385": " mṛgatṛṣṇābhaṃ marīcikāsamaṃ prathamaṃ cihnamutpadyate |",
    "T02n1403u_003:386": " yadyapyevaṃ tathāpyupadeśāddhūmākārameva prathamaṃ cihnamiti boddhavyam |",
    "T02n1403u_003:387": " marīcikā tu dvitīyā |",
    "T02n1403u_003:388": " prathamamākāśāsaktacitto yogī dhūmaṃ paśyati paścānmarīcikādikamiti |",
    "T02n1403u_003:389": " yaduktaṃ kālacakre-",
    "T02n1403u_003:390": " ākāśāsaktacittairanimiṣanayanairvajramārgaṃ praviṣṭaiḥ",
    "T02n1403u_003:391": " śūnyād dhūmo marīciḥ prakaṭavimalakhadyota eva pradīpaḥ |",
    "T02n1403u_003:392": " jvālā candrārkavajrāṇyapi paramakalā dṛśyate bindukaśca",
    "T02n1403u_003:393": " tanmadhye jñānabimbaṃ viṣayavirahitānekasaṃbhogakāyam ||",
    "T02n1403u_003:394": " ṣaḍaṅge ca tatra gurūpadeśenākāśe prathamaṃ yogī dhūmaṃ paśyati na marīcikāmiti svānubhavato jñeyaṃ tato marīcikāḥ |",
    "T02n1403u_003:395": " paścādeva dhūmādikaṃ kalpanārahitaṃ pratisenāvaditi |",
    "T02n1403u_003:396": " uktañca ḍākinīvajrapañjare-",
    "T02n1403u_003:397": " sarvajñahetukaṃ taddhi siddhinikaṭe pravartakam |",
    "T02n1403u_003:398": " paścānmāyopamākāraṃ svapnākāraṃ kṣaṇātkṣaṇam ||iti |",
    "T02n1403u_003:399": " yadvā mṛgatṛṣṇābhamiti |",
    "T02n1403u_003:400": " viśvameva yogino marīcikeva mithyā |",
    "T02n1403u_003:401": " pratibhāsa ityarthaḥ |",
    "T02n1403u_003:402": " atasmiṃstadgrahaṇena pratibhāsamānatvāt |",
    "T02n1403u_003:403": " dhūmākāramiti |",
    "T02n1403u_003:404": " dhūmākāramevākāśajñānamutpadyate |",
    "T02n1403u_003:405": " māyāgajādi ca |",
    "T02n1403u_003:406": " māyāgajaḥ pratītyasamutpanno niḥsvabhāva iti viśvameva pratītyajaṃ pratibhāsamātraṃ rūpaṃ dhūmavat paśyatītyarthaḥ |",
    "T02n1403u_003:407": " khadyotavaditi |",
    "T02n1403u_003:408": " yathā khadyotaḥ khe ākāśe kṣaṇaṃ kṣaṇaṃ dyotate ,",
    "T02n1403u_003:409": " tathaiva sphuṭāsphuṭabhāvena śūnyatāyāṃ jñānajyotirālambana iti tṛtīyaṃ cihnam |",
    "T02n1403u_003:410": " turyamiti |",
    "T02n1403u_003:411": " dīpavadujjvalaṃ caturthaṃ cihnam |",
    "T02n1403u_003:412": " yadvā dīpavadujjvalaṃ spaṣṭaṃ vyaktam |",
    "T02n1403u_003:413": " prakāśarūpaṃ ciramapi sthitvā bodhivirahitāt punarvinaśvaramiti |",
    "T02n1403u_003:414": " akalyāṇamitrasamparkāditi bhāvaḥ ||14 ||",
    "T02n1403u_003:415": " vigatābhragaganasadṛśaṃ pañcamaṃ cihnaṃ prakāśamavikalpam |",
    "T02n1403u_003:416": " evaṃ labdhanimitto mudrāṃ mahatīmavāpnoti ||15 ||",
    "T02n1403u_003:417": " pañcamacihnamāha-vigatābhretyādi |",
    "T02n1403u_003:418": " śaradamalamadhyāhnanabhonibham |",
    "T02n1403u_003:419": " prakāśamiti |",
    "T02n1403u_003:420": " jñānasvarūpatvāt |",
    "T02n1403u_003:421": " avikalpamiti vigatadvaitātpañcamaṃ cihnamutpadyate |",
    "T02n1403u_003:422": " evamiti |",
    "T02n1403u_003:423": " evaṃ krameṇotpannajñānanimitto yogī mudamānandaṃ rāti gṛhṇātīti mudrā ,",
    "T02n1403u_003:424": " mahatīmiti mahāmudrāmavāpnoti pratipadyate,",
    "T02n1403u_003:425": " mahāmudrālābhī bhavatītyarthaḥ ||15 ||",
    "T02n1403u_003:426": " utthātukāmaḥ praṇipatya yoginīṃ",
    "T02n1403u_003:427": " nāthaṃ ca kasthaṃ samudīrya mūḥkṛtim |",
    "T02n1403u_003:428": " utthāya kṛtyaṃ vidadhīta tattvadhī -",
    "T02n1403u_003:429": " stiṣṭhet sadā yogayugena yogavit ||16 ||",
    "T02n1403u_003:430": " iti tattvajñānasaṃsiddhau bhāvanāvidhiḥ ||",
    "T02n1403u_003:431": " kartavyāntaramāha- utthātukāma ityādi |",
    "T02n1403u_003:432": " utthātukāmo yogī utthāya kṛtyaṃ vidadhīteti sambandhaḥ |",
    "T02n1403u_003:433": " kiṃkṛtvetyāha-praṇipatya yoginīmiti |",
    "T02n1403u_003:434": " devīṃ namaskṛtya |",
    "T02n1403u_003:435": " nāthaṃ ceti |",
    "T02n1403u_003:436": " nāthamapi gurumapi |",
    "T02n1403u_003:437": " kasthamiti |",
    "T02n1403u_003:438": " śiraḥ sthitam |",
    "T02n1403u_003:439": " mūḥkṛtiṃ samudīryeti |",
    "T02n1403u_003:440": " mūḥkāraṃ visarjanamantraṃ samuccārya visarjanānantarameva kṛtyaṃ kurvītetyarthaḥ |",
    "T02n1403u_003:441": " kṛtyamapi kurvan bhāvakaḥ kathaṃ tiṣṭhatītyāha- tiṣṭhedityādi |",
    "T02n1403u_003:442": " yogayugena mudrādvayayogena sadaiva tiṣṭhannivaset ,",
    "T02n1403u_003:443": " sacakrāṃ devīṃ caṇḍālīṃ ca bhāvayannityarthaḥ |",
    "T02n1403u_003:444": " yadvā hetuphalavyavasthayā caṇḍālīdvayameva yogadvayamiti boddhavyam |",
    "T02n1403u_003:445": " ye tu bhagavatīdharmodayāntargatāparadharmodayācakre vaṃkāraṃ kādyādivarṇāvṛtaṃ jvaladrūpaṃ prathamato dṛṣṭvā paścād vaṃkārakiraṇarekhayā mṛṇālītantusūkṣmayā nirmāṇacakradharmasambhogasvarūpacakratrayamudbhidya mahāsukhacakramanugacchantyāplāvitaśītāṃśudvāreṇa mahāsukhamāmukhīkṛtya yogālambanaṃ vidheyamiti vyācakṣate vyākhyātāraḥ ,",
    "T02n1403u_003:446": " tanmate yogayugaśabdasya yogāsaṅgenetyapavyākhyānatvād eka eva yogaḥ pratipāditaḥ |",
    "T02n1403u_003:447": " sa cāsmadgurubhiranāmnāyatvāt śabarapādīyasādhanavirodhācca na svīkṛtaḥ |",
    "T02n1403u_003:448": " dṛśyante'pi kecit tanmate'",
    "T02n1403u_003:449": " pi bhāvakā iti |",
    "T02n1403u_003:450": " yogaviditi yogajñaḥ |",
    "T02n1403u_003:451": " tattvadhīriti |",
    "T02n1403u_003:452": " tattvārthā dhīḥ prajñā yasyetyarthaḥ ||16 ||",
    "T02n1403u_003:453": " iti marmakalikāyāṃ tattvajñānasaṃsiddhipañjikāyāṃ bhāvanāvidhiḥ ||",
    "T02n1403u_004:0": " [atha śiṣyānugrahavidhiḥ]",
    "T02n1403u_004:1": " adhyeṣitaśca bahuśaḥ śiṣyaiḥ kṛtamaṇḍalaiḥ padābjanataiḥ |",
    "T02n1403u_004:2": " mantrī tithau daśamyāṃ vidadhītānugrahaṃ teṣām ||1 ||",
    "T02n1403u_004:3": " śiṣyānugrahavidhimāha- adhyeṣita ityādi |",
    "T02n1403u_004:4": " mantrī gurusteṣāṃ śiṣyāṇāmanugrahaṃ vidadhīteti sambandhaḥ |",
    "T02n1403u_004:5": " adhyeṣitaśceti |",
    "T02n1403u_004:6": " śiṣyairbahuśo yācitaḥ |",
    "T02n1403u_004:7": " cakāra evārthaḥ |",
    "T02n1403u_004:8": " kṛtamaṇḍalairiti |",
    "T02n1403u_004:9": " kṛtagurumaṇḍalaiḥ |",
    "T02n1403u_004:10": " padābjanatairiti pādapadmapatitaiḥ |",
    "T02n1403u_004:11": " tithau daśamyāmiti |",
    "T02n1403u_004:12": " kṛṣṇāyāmanyāsāṃ samayatithitvenāsvīkārāt |",
    "T02n1403u_004:13": " yoginīnāmanupalambhasvarūpatvāt kṛṣṇapakṣa evādhikārāt ||1 ||",
    "T02n1403u_004:14": " saṃpūjya mantrarūpāṃ devīṃ cakrasthitāṃ vihitayogaḥ |",
    "T02n1403u_004:15": " ādāya mantrajaptaṃ paramādyaṃ niṣkramet tasmāt ||2 ||",
    "T02n1403u_004:16": " guroḥ kṛtyāntaramāha- saṃpūjyetyādi |",
    "T02n1403u_004:17": " mantrī niṣkramediti sambandhaḥ |",
    "T02n1403u_004:18": " tasmāditi devīpūjāsthānāt |",
    "T02n1403u_004:19": " kiṃkṛtvetyāha-saṃpūjyeti |",
    "T02n1403u_004:20": " devīmabhyarcya |",
    "T02n1403u_004:21": " mantrarūpāmiti mantroddhārasthitamantrarūpām |",
    "T02n1403u_004:22": " cakrasthitāmiti |",
    "T02n1403u_004:23": " sasindūramukuratalalikhitatrikoṇacakrasthitām | tathā ca-",
    "T02n1403u_004:24": " tridalasaroruhamadhye sindūrakṣodadhūsare mukure |",
    "T02n1403u_004:25": " mantramayīmabhilikhitāṃ gururapi saṃpūjya nirgacchet ||",
    "T02n1403u_004:26": " iti sādhanavibhaṅge'",
    "T02n1403u_004:27": " smadguravaḥ |",
    "T02n1403u_004:28": " vihitayoga iti |",
    "T02n1403u_004:29": " kṛtabāhyādhyātmaprajñāsaṅgaḥ |",
    "T02n1403u_004:30": " prathamaṃ kiñcinmadanapānasamuttejitacittavīraḥ ,",
    "T02n1403u_004:31": " dūrotsāritavikalpagaṇaḥ samullāsitaśūnyatā ca |",
    "T02n1403u_004:32": " tataḥ prajñāsaṅgena samupajātaparamānando vihitayoga ityāmnāyaḥ |",
    "T02n1403u_004:33": " ādāyeti gṛhītvā |",
    "T02n1403u_004:34": " paramādyaṃ madanasahitapātram |",
    "T02n1403u_004:35": " mantrajaptamiti |",
    "T02n1403u_004:36": " pre (trya)kṣarādhiṣṭhitam |",
    "T02n1403u_004:37": " śiṣyatoṣaṇārthaṃ svayameva pātraṃ gṛhītvā nirgacchedityarthaḥ ||2 ||",
    "T02n1403u_004:38": " atha vihitapañcamaṇḍalamūrdhvasthaṃ dattadakṣiṇaṃ śiṣyam |",
    "T02n1403u_004:39": " kusumasrajaṃ dadhānaṃ dhyātakekanāthaṃ guruḥ paśyet ||3 ||",
    "T02n1403u_004:40": " guroḥ kṛtyāntaramāha-athetyādi |",
    "T02n1403u_004:41": " athānantaraṃ guruḥ śiṣyaṃ paśyediti sambandhaḥ |",
    "T02n1403u_004:42": " vihitapañcamaṇḍalamūrdhvasthamiti |",
    "T02n1403u_004:43": " vihitapañcamaṇḍalamadhye maṇḍalamūrdhani samupasthitam |",
    "T02n1403u_004:44": " ūrdhvasthitamityupadeśād boddhavyam |",
    "T02n1403u_004:45": " ūrdhvasthamiti yogavibhāgād vā |",
    "T02n1403u_004:46": " tatpakṣe ca maṇḍalamadhyasthamityupadeśaḥ |",
    "T02n1403u_004:47": " gomayādinā vinā mantraṃ pañcamaṇḍalikā kartavyetyāmnāyaḥ |",
    "T02n1403u_004:48": " vihitapañcatathāgatamaṇḍalaṃ śiṣyaṃ paśyediti ca paramparāṃ kecinmanyante |",
    "T02n1403u_004:49": " dattadakṣiṇamiti |",
    "T02n1403u_004:50": " dhanakanakadāsadāsīsvaśarīraniryātanāni samīham |",
    "T02n1403u_004:51": " kusumastrajaṃ dadhānamiti |",
    "T02n1403u_004:52": " īṣadvikasitasaṃpuṭīkṛtya (ta)",
    "T02n1403u_004:53": " hastadvayena puṣpamālādharam |",
    "T02n1403u_004:54": " dhyātake(ka)nāthamiti |",
    "T02n1403u_004:55": " dhyātaḥ ka eva ke śirasi nātho gururyena sa tathā |",
    "T02n1403u_004:56": " āveśamutpādayituṃ paśyedityabhiprāyaḥ ||3 ||",
    "T02n1403u_004:57": " tadanu ca yathoktaṃ devīcakraṃ prodyanmarīcikaṃ rayavat |",
    "T02n1403u_004:58": " dhyātvā'ntavāsigātre vajrabhṛt tasya sandadyāt ||4 ||",
    "T02n1403u_004:59": " aparakṛtyamāha-tadanu cetyādi |",
    "T02n1403u_004:60": " tadanu darśanānantaraṃ vajraṃ bibhartīti vajrabhṛnmadanapātraṃ tasya śiṣyasya gururdadyādarpayediti sambandhaḥ |",
    "T02n1403u_004:61": " dhyātveti |",
    "T02n1403u_004:62": " cintayitvā |",
    "T02n1403u_004:63": " yathoktaṃ devīcakraṃ sindūrapātasamayoktatrikoṇacakram |",
    "T02n1403u_004:64": " prodyanmarīcikamiti sphuratkiraṇaṃ ca |",
    "T02n1403u_004:65": " rayavaditi vegena bhramat |",
    "T02n1403u_004:66": " antavāsigātra iti |",
    "T02n1403u_004:67": " śiṣyasya śarīre |",
    "T02n1403u_004:68": " nābheradhobhāge dharmodayāyāmityupadeśād boddhavyam |",
    "T02n1403u_004:69": " antevāsīti pāṭhe trayodaśamātratvāt chandobhaṅga ityanuktasamāso na svīkartavyaḥ |",
    "T02n1403u_004:70": " etadgāthārtha upadeśād boddhavya iti kecidenāṃ na likhya(kha)",
    "T02n1403u_004:71": " ntyapīti cakropadeśo likhyate |",
    "T02n1403u_004:72": " ādau ca yallohitapuṣpapūrvamanāmikālekhyamavādicakram |",
    "T02n1403u_004:73": " trikoṇakaṃ tadvidadhīta dhīmān sū va kṣamiti tryaṅgulamujjvalañca ||",
    "T02n1403u_004:74": " sindūrapāte tridalaṃ saroruhaṃ bāṇāgnisaṃkhyākṣaramantrapūrṇam |",
    "T02n1403u_004:75": " vakārayuktaṃ varaṭakañca kuryāt diśāsu ca svastikamabdhisaṃkhyam ||",
    "T02n1403u_004:76": " śrīvajradevīkamale'",
    "T02n1403u_004:77": " pi kāmye dharmodayāntargatamantracakram |",
    "T02n1403u_004:78": " yaduktamāsīttadapi trikoṇaṃ bhrameccakra (laṃ)",
    "T02n1403u_004:79": " jñānavidāṃvaraṃ ca ||",
    "T02n1403u_004:80": " śiṣyasya cāveśavidhau saroruhaṃ nābheradhaḥ sadgurubhāvanīyam |",
    "T02n1403u_004:81": " yanmantrapūrṇaṃ tadapi trikoṇaṃ ṣaṭkoṇamāmnāyavihīnameva ||",
    "T02n1403u_004:82": " paṭe sarojaṃ tridalaṃ vidadhyād yatrāsti devī svayamekikaiva |",
    "T02n1403u_004:83": " ṣaḍdevatīvṛndavibhūṣitaṃ vā ṣaṭkoṇametaddvitayañca dṛṣṭam ||",
    "T02n1403u_004:84": " bhūmau punarmaṇḍalakṛtyakāle ṣaṭkoṇamantraujamuṣanti santaḥ |",
    "T02n1403u_004:85": " devyaśca pūjyāḥ ṣaḍapīha koṇe pūrvādiṣu svastikamaṇḍalaṃ ca ||4 ||",
    "T02n1403u_004:86": " evaṃ syādāveśastasyotkalikā prakampanaṃ bāṣpaḥ |",
    "T02n1403u_004:87": " pāto jñānotpādaḥ svāsārūpyaṃ cāpi paripāṭayāḥ ||5 ||",
    "T02n1403u_004:88": " āveśalakṣaṇamāha- evamityādi |",
    "T02n1403u_004:89": " evaṃ krameṇa tasya śiṣyasya |",
    "T02n1403u_004:90": " āveśo devatādhiṣṭhānaṃ syāditi sambandhaḥ |",
    "T02n1403u_004:91": " āveśalakṣaṇamāha-utkaliketyādi |",
    "T02n1403u_004:92": " utkalikā romāñcaḥ |",
    "T02n1403u_004:93": " prakampanaṃ prakṛṣṭakampaḥ |",
    "T02n1403u_004:94": " bāṣpo lolāpātaḥ |",
    "T02n1403u_004:95": " pātaḥ patanam |",
    "T02n1403u_004:96": " jñānotpādaḥ bhūtabhaviṣyadvartamānajñānalābhaḥ |",
    "T02n1403u_004:97": " sarvameva kathayatīti bhāvaḥ |",
    "T02n1403u_004:98": " svā (sā)rūpyaṃ ceti |",
    "T02n1403u_004:99": " anayā paripāṭyā āviṣṭasya śiṣyasya svarūpaparijñānamapi bhavenna kevalamāveśa ityarthaḥ |",
    "T02n1403u_004:100": " vinā svarūpaparijñānaṃ śiṣyānugrahānupapatteḥ ||5 ||",
    "T02n1403u_004:101": " tadanu kathayet samādhiṃ pūjāmantraṃ ca vajrayoginyāḥ |",
    "T02n1403u_004:102": " śraddhānvitasya guṇino gurubuddhābhinnasadbhakteḥ ||6 ||",
    "T02n1403u_004:103": " anuttarakṛtyamāha- tadanvityādi |",
    "T02n1403u_004:104": " śiṣyajijñāsanānantaram |",
    "T02n1403u_004:105": " guruḥ samādhiṃ kathayediti sambandhaḥ |",
    "T02n1403u_004:106": " pūjāmantraṃ ca vajrayoginyā iti |",
    "T02n1403u_004:107": " kiravaktrāyāḥ pūjārthaṃ vihitaṃ mantramapi kathayet |",
    "T02n1403u_004:108": " śraddhānvitasyeti |",
    "T02n1403u_004:109": " satyaratnatrayakarmaphalādisaṃjātasampratyayasya |",
    "T02n1403u_004:110": " buddho'sti,dharmo'sti,",
    "T02n1403u_004:111": " saṃgho'sti,",
    "T02n1403u_004:112": " pāpamasti,",
    "T02n1403u_004:113": " puṇyamastītyādiviśiṣṭavāsanāvāsitāntaḥ karaṇasyeti bhāvaḥ |",
    "T02n1403u_004:114": " guṇina iti |",
    "T02n1403u_004:115": " aśeṣaguṇaśālinaḥ |",
    "T02n1403u_004:116": " gurubuddhābhinnasadbhakteriti |",
    "T02n1403u_004:117": " guruśca buddhaśca gurubuddhau,",
    "T02n1403u_004:118": " tayorabhinnā samyag bhaktiryasya sa tathā |",
    "T02n1403u_004:119": " tathā coktam-",
    "T02n1403u_004:120": " gururbuddho gururdharmo guruḥ saṃghastathaiva ca | iti |",
    "T02n1403u_004:121": " ata eva nāthāṅkaka ityuktam |",
    "T02n1403u_004:122": " vairocanasthāne gurorevopādānāt ||6 ||",
    "T02n1403u_004:123": " kathayenna yogamenaṃ sadyaḥ pratyayakaraṃ susiddhaṃ vā |",
    "T02n1403u_004:124": " śraddhāvirahitamanaso bhaktivihīnasya śiṣyasya ||7 ||",
    "T02n1403u_004:125": " niṣedhamāha- enaṃ yogaṃ śiṣyasya na kathayenna prakāśayet |",
    "T02n1403u_004:126": " kiṃbhūtasyetyāha-śraddhāvirahitamanasa iti |",
    "T02n1403u_004:127": " śraddhātyaktacittasya |",
    "T02n1403u_004:128": " bhaktivihīnasyeti |",
    "T02n1403u_004:129": " gurubuddhayorabhaktasya |",
    "T02n1403u_004:130": " sadyaḥ pratyayakaramiti |",
    "T02n1403u_004:131": " acirapratītijananam |",
    "T02n1403u_004:132": " saṃpratyayakaramiti pāṭhe mātrādhikaṃ ṣaṣṭhagaṇabhaṅgaśca |",
    "T02n1403u_004:133": " susiddhaṃ veti suṣṭhu siddhi[manta]mapi suniṣpannaṃ vā |",
    "T02n1403u_004:134": " susiddhidamiti pāṭho'",
    "T02n1403u_004:135": " pyapapāṭhaḥ |",
    "T02n1403u_004:136": " pūrvoktadoṣaprasaṅgāt ||7 ||",
    "T02n1403u_004:137": " vidadhāti yastu pūjāṃ devīcakrasya mantrayuktasya |",
    "T02n1403u_004:138": " tasyāpayānti bhayānyaṣṭau pāpāni ca mahānti ||8 ||",
    "T02n1403u_004:139": " anuśaṃsāmāha- vidadhātītyādi |",
    "T02n1403u_004:140": " tasya yogino bhayānyapayānti naśyantīti sambandhaḥ |",
    "T02n1403u_004:141": " aṣṭāviti harikaridahanaprabhṛtijanitāni |",
    "T02n1403u_004:142": " pāpānīti pañcānantaryaprabhṛtīni |",
    "T02n1403u_004:143": " mahāntīti samucchritāni bhayāni |",
    "T02n1403u_004:144": " upaśamakāraṇamāha- vidadhātītyādi |",
    "T02n1403u_004:145": " yo yogī devīcakrasya bhagavatyāḥ ṣaḍā(ḍa)",
    "T02n1403u_004:146": " racakrasya pūjāṃ karoti tasyetyarthaḥ |",
    "T02n1403u_004:147": " mantrayuktasyeti |",
    "T02n1403u_004:148": " devīmantraṣaḍayoginīmantrakṛtārcanasya |",
    "T02n1403u_004:149": " athavā pūrvoktasindūramantrasaṃpūrṇatrikoṇasya ||8 ||",
    "T02n1403u_004:150": " durbhagatā dāridrayaṃ vyādhijarāduḥkhadaurmanasyāni |",
    "T02n1403u_004:151": " bhramakalikaluṣakleśāḥ pīḍā nānāvidhāścāpi ||9 ||",
    "T02n1403u_004:152": " aparānuśaṃsāmāha- durbhagatetyādi |",
    "T02n1403u_004:153": " durbhagatā lokeṣvasaubhāgyam |",
    "T02n1403u_004:154": " dāridrayaṃ niḥsvatā |",
    "T02n1403u_004:155": " vyādhiḥ kaṣṭādiḥ |",
    "T02n1403u_004:156": " jarā vārdhakyam |",
    "T02n1403u_004:157": " duḥkhaṃ kāyacittopahatiḥ |",
    "T02n1403u_004:158": " daurmanasyaṃ cittaduḥkham |",
    "T02n1403u_004:159": " bhramo bhrāntiradharme dharmabuddhiḥ,",
    "T02n1403u_004:160": " yathā tīrthikānāṃ hiṃsā svargāya |",
    "T02n1403u_004:161": " kalirvivādaḥ |",
    "T02n1403u_004:162": " kaluṣaṃ pāpaṃ kalimāhātmyopadiṣṭakaluṣaṃ vā |",
    "T02n1403u_004:163": " kleśā rāgadveṣamohāḥ |",
    "T02n1403u_004:164": " pīḍā nānāvidhāśceti |",
    "T02n1403u_004:165": " nānāprakārabhūtapretapiśācādyupadravāśceti |",
    "T02n1403u_004:166": " cakāraḥ samuccaye |",
    "T02n1403u_004:167": " apiśabda evārthe |",
    "T02n1403u_004:168": " apayāntīti pūrvoktaślokena sambandhaḥ ||9 ||",
    "T02n1403u_004:169": " yo japati cakramantraṃ dhyātvā hṛdaye nirodhavācā'sau |",
    "T02n1403u_004:170": " prāpnotyaṣṭau siddhīḥ pañcābhijñāstathāṣṭaguṇān ||10 ||",
    "T02n1403u_004:171": " aparānuśaṃsāmāha-yo japatītyādi |",
    "T02n1403u_004:172": " asau aṣṭau siddhirañjanaguṭikādīni prāpnotīti sambandhaḥ pañcābhijñā iti |",
    "T02n1403u_004:173": " divyacakṣuḥ,",
    "T02n1403u_004:174": " divyaśrotram ,",
    "T02n1403u_004:175": " paracittajñānam ,",
    "T02n1403u_004:176": " ākāśagamanam,",
    "T02n1403u_004:177": " pūrvanivāsānusmṛtiśca |",
    "T02n1403u_004:178": " tathā'ṣṭaguṇāniti |",
    "T02n1403u_004:179": " daśabalavaiśāradyādīn,",
    "T02n1403u_004:180": " aṇimādīn vā |",
    "T02n1403u_004:181": " ya ityādi |",
    "T02n1403u_004:182": " yaścakrasahitaṃ mantraṃ dhyātvā hṛdaye manasi nidhāya |",
    "T02n1403u_004:183": " japati,tasya syādevetyarthaḥ |",
    "T02n1403u_004:184": " nirodhavāceti vāksaṃyamena ||10 ||",
    "T02n1403u_004:185": " dhyāyati yaḥ kiravaktrāṃ pratidivasaṃ yatnataścatuḥsandhyam |",
    "T02n1403u_004:186": " hariharahiraṇyagarbhairjetumaśakyāṃ mṛtiṃ jayati ||11 ||",
    "T02n1403u_004:187": " aparānuśaṃsāmāha- dhyāyatītyādi |",
    "T02n1403u_004:188": " yaḥ kiravaktrāṃ kolamukhīṃ dhyāyati atiyogena manasyāropayati |",
    "T02n1403u_004:189": " sa mṛtiṃ jayatīti sambandhaḥ |",
    "T02n1403u_004:190": " kiṃbhūtāṃ mṛtimityāha-hariharetyādi |",
    "T02n1403u_004:191": " keśavādibhirapi jetumaśakyāmaparājitāmityarthaḥ |",
    "T02n1403u_004:192": " pratidivasamiti nityameva |",
    "T02n1403u_004:193": " yatnata iti pūjādipuraḥsaram |",
    "T02n1403u_004:194": " catuḥsandhyamiti prabhātamadhyāhnasāyāhnārdharātreṣu ||11 ||",
    "T02n1403u_004:195": " vastrānnapānadhanadhānyaviśālabhūmi-",
    "T02n1403u_004:196": " prāsādadivyaśayanāsanasādhanāni |",
    "T02n1403u_004:197": " tasyodbhavanti dayitā vividhāśca vidyā",
    "T02n1403u_004:198": " yo bhāvayatyaśanikolamukhīṃ sacakrām ||12 ||",
    "T02n1403u_004:199": " iti tattvajñānasaṃsiddhau sānuśaṃsāśiṣyānugrahavidhiḥ ||",
    "T02n1403u_004:200": " aparānuśaṃsāmāha- vastrānnetyādi |",
    "T02n1403u_004:201": " yo'śanikolamukhīṃ vajrakolāsyāṃ bhāvayati tasya vastrādaya udbhavanti sampadyanta iti sambandhaḥ |",
    "T02n1403u_004:202": " sacakrāmiti |",
    "T02n1403u_004:203": " dharmodayamadhyamantrapūrṇacakrasahitām |",
    "T02n1403u_004:204": " vastraṃ cīnāṃśukam |",
    "T02n1403u_004:205": " annaṃ bhakṣādikam |",
    "T02n1403u_004:206": " pānaṃ pānakādi |",
    "T02n1403u_004:207": " dhanaṃ ratnādi |",
    "T02n1403u_004:208": " dhānyaṃ yavagodhūmādi |",
    "T02n1403u_004:209": " viśālabhūmiḥ vipulatarā vasundharā |",
    "T02n1403u_004:210": " prāsādo ramaṇīyagṛham |",
    "T02n1403u_004:211": " divyaśayanaṃ vicitraratnakhacitapaṭatūlikā |",
    "T02n1403u_004:212": " āsanaṃ siṃhāsanādi |",
    "T02n1403u_004:213": " sādhanaṃ gajavājiprabhṛtayaḥ |",
    "T02n1403u_004:214": " dayitāśceti hṛdayaṅgamā yuvatayaḥ |",
    "T02n1403u_004:215": " vividhā iti nānāprakāraśṛṅgāragītavādyābhijñāḥ |",
    "T02n1403u_004:216": " divyā iti devairapi kāmyāḥ ||12 ||",
    "T02n1403u_004:217": " iti marmakalikāyāṃ tattvajñānasaṃsiddhipañjikāyāṃ śiṣyānugrahavidhiḥ ||",
    "T02n1403u_005:0": " [atha mantroddhāravidhiḥ]",
    "T02n1403u_005:1": " mantroddhāramataḥ paramabhidhāsye vajrayoginīhṛdayam |",
    "T02n1403u_005:2": " karṇātkarṇamupāgatamāsyādāsyaṃ tathā kramataḥ ||1 ||",
    "T02n1403u_005:3": " mantroddhāramityādi |",
    "T02n1403u_005:4": " mantroddhāramabhidhāsya iti sambandhaḥ |",
    "T02n1403u_005:5": " ataḥ paramiti |",
    "T02n1403u_005:6": " āveśādyanantaraṃ paraṃ śreṣṭhaṃ vā |",
    "T02n1403u_005:7": " vajrayoginīhṛdayamiti |",
    "T02n1403u_005:8": " kolamukhyā hṛdayaṃ hṛdayamantramityarthaḥ |",
    "T02n1403u_005:9": " hṛdayamiva hṛdayaṃ vā |",
    "T02n1403u_005:10": " karṇātkarṇamiti karṇākarṇikayā |",
    "T02n1403u_005:11": " upāgataṃ samāyātam |",
    "T02n1403u_005:12": " atirahasyabhūtatvāditi bhāvaḥ |",
    "T02n1403u_005:13": " āsyādāsyamiti |",
    "T02n1403u_005:14": " ekaguruvaktrādaparaguruvaktramityarthaḥ |",
    "T02n1403u_005:15": " tatheti |",
    "T02n1403u_005:16": " avyabhicā(ca)",
    "T02n1403u_005:17": " ritavṛttitayā dīpāddīpāntaramiveti bhāvaḥ |",
    "T02n1403u_005:18": " kramata iti |",
    "T02n1403u_005:19": " paripāṭyā vetyarthaḥ ||1 ||",
    "T02n1403u_005:20": " pūrvoditamiva cakraṃ saṃlikhya marudgaṇālayopetam |",
    "T02n1403u_005:21": " tatra likhet paripāṭita āliṃ kāliṃ tathaivaikonām ||2 ||",
    "T02n1403u_005:22": " cakramāha- pūrvoditamivetyādi |",
    "T02n1403u_005:23": " ālimakārādiṣoḍaśasvarān |",
    "T02n1403u_005:24": " tathā tenaiva krameṇa kāliṃ kakārādihakāraparyantaṃ trayastriṃśadakṣarāṇi |",
    "T02n1403u_005:25": " likhediti sambandhaḥ |",
    "T02n1403u_005:26": " ekonāmiti |",
    "T02n1403u_005:27": " kṣakārarahitāṃ ṣakārakakārābhyāmeva tasyoktatvāt |",
    "T02n1403u_005:28": " kiṃkṛtvetyāha-pūrvoditamiva cakraṃ saṃlikhyeti |",
    "T02n1403u_005:29": " pūrvoditamiva cakraṃ dharmodayākāraṃ likhitvā tatra madhye likhedityarthaḥ |",
    "T02n1403u_005:30": " ivaśabdastu dharmodayākāramātrasūcanārthaḥ,",
    "T02n1403u_005:31": " pūrvoktacakrasya devīmantralikhitatvāt |",
    "T02n1403u_005:32": " marudgaṇālayopetamiti |",
    "T02n1403u_005:33": " marudgaṇā ūnapañcāśavāyavastatsaṃkhyenālayena sthānenopetamupagatam |",
    "T02n1403u_005:34": " ūnapañcāśadapi koṣṭhakāni dharmodayākārāṇīti bhāvaḥ |",
    "T02n1403u_005:35": " uktañca śrīcakrasaṃvare- \"sarva(rvaṃ)",
    "T02n1403u_005:36": " dharmodayaṃ viśvam\"iti |",
    "T02n1403u_005:37": " paripāṭita iti kramataḥ |",
    "T02n1403u_005:38": " upadeśāgataścakrakramo likhyate-",
    "T02n1403u_005:39": " vidhu dahana bāṇa muni nava śaṃkara madana krameṇa koṣṭhānām |",
    "T02n1403u_005:40": " dharmodayākṛtīnāṃ kuryādupadeśato nyāsaḥ (sam) |",
    "T02n1403u_005:41": " dharmodayāṃ likhitvā rekhātritayasvarūpiṇīṃ purataḥ |",
    "T02n1403u_005:42": " yā yā yathā trirekhā ṣaṭ ṣaṭ pradeśā tathā tathā madhye ||",
    "T02n1403u_005:43": " iti sapta saptaguṇitavyāni saṃlikhya gṛhāṇi dakṣiṇāvartaiḥ |",
    "T02n1403u_005:44": " varaṭake prathamamakāro nipatati madhye sa ca hakāraḥ |",
    "T02n1403u_005:45": " triguṇaviśuddhayā tridalaṃ kamalaṃ tasmin varṇāśca pavanaviśuddhayaiva dharmodayāsu līnāḥ |",
    "T02n1403u_005:46": " pavana ityeva sarvaṃ saṃkalitam |",
    "T02n1403u_005:47": " akārarūpiṇī devī kiñjalke saṃvyavasthitā |",
    "T02n1403u_005:48": " hakārarūpī bhagavān heruko madhyadeśagaḥ ||2 ||",
    "T02n1403u_005:49": " jhādharagaṃ ḍādharasthaṃ hādharagavibhūṣitaṃ samāyuktam |",
    "T02n1403u_005:50": " trikamādito vilikhya sadakṣaraṃ tattvaparidīpi ||3 ||",
    "T02n1403u_005:51": " mantroddhāramāha-jhādharagetyādi |",
    "T02n1403u_005:52": " trikamādito vilikhyamiti sambandhaḥ |",
    "T02n1403u_005:53": " avyaktaguṇasaṃdohe napuṃsakaliṅgam |",
    "T02n1403u_005:54": " kiṃ tadityāha-jhādharagaṃ jhādharasthamiti jhakārasyādharago'",
    "T02n1403u_005:55": " dhasi sthitaḥ,",
    "T02n1403u_005:56": " akāra ityarthaḥ |",
    "T02n1403u_005:57": " ḍādharasthamukāraḥ |",
    "T02n1403u_005:58": " hādharagavibhūṣitamiti hakārādharageṇa makāreṇa śirasyaṅkitam |",
    "T02n1403u_005:59": " samāyuktamiti |",
    "T02n1403u_005:60": " akārokārābhyāmokāraḥ,",
    "T02n1403u_005:61": " makārasya sthāne binduḥ |",
    "T02n1403u_005:62": " sendurityupadeśato boddhavyaḥ |",
    "T02n1403u_005:63": " prathamametadeva trikam omkārasvarūpaṃ likhanīyamityarthaḥ |",
    "T02n1403u_005:64": " om om om |",
    "T02n1403u_005:65": " sadakṣaramiti viśiṣṭārthapratipādakatvāt |",
    "T02n1403u_005:66": " indubindusamāyogādeva pavanarūpasyokārasya śūnyatāyāmakārarūpiṇyāṃ laya iti omkāraśabdasyāmnāyārthaḥ |",
    "T02n1403u_005:67": " tritvaṃ tu kāyavākcittarūpeṇaikaṃ (kya)",
    "T02n1403u_005:68": " pratipādanārtham |",
    "T02n1403u_005:69": " ata eva tattvaparidīpi tattvaprakāśakamityarthaḥ ||3 ||",
    "T02n1403u_005:70": " bhordhvagataṃ chordhvasthitasametaṃ ṭordhvasthitaṃ tadanu lekhyam |",
    "T02n1403u_005:71": " ḍādharayutaṃ ṣādharagaṃ ṣordhvasthitayuktaśordhvagatam ||4 ||",
    "T02n1403u_005:72": " aparamāha-bhordhvagatamityādi |",
    "T02n1403u_005:73": " bhakārasyordhvagataṃ sakāraḥ | sa |",
    "T02n1403u_005:75": " chordhvasthitasametaṃ ṭordhvasthitamiti |",
    "T02n1403u_005:76": " chordhvasthitena ba (va)",
    "T02n1403u_005:77": " kāreṇa sametaṃ saṃyuktam |",
    "T02n1403u_005:78": " ṭordhvasthitaṃ rephaḥ |",
    "T02n1403u_005:79": " tadanu lekhyaṃ tadanantara (raṃ)",
    "T02n1403u_005:80": " likhanīyamityarthaḥ |",
    "T02n1403u_005:81": " rva |",
    "T02n1403u_005:82": " ḍādharayutaṃ ṣādharagamiti |",
    "T02n1403u_005:83": " ḍakārasyādharam ukāraḥ,",
    "T02n1403u_005:84": " tena yutaṃ ṣādharagamiti bakāraḥ | bu |",
    "T02n1403u_005:86": " ṣordhvasthitayuktaśordhvagatamiti |",
    "T02n1403u_005:87": " ṣakārasyordhvasthitaṃ dhakārastena yuktaṃ saṃyuktaṃ śakārasyordhvagataṃ dakāraḥ |",
    "T02n1403u_005:88": " ddha |",
    "T02n1403u_005:89": " likhyamiti sarvatra yojyam ||4 ||",
    "T02n1403u_005:90": " ñādharayutalṛtalasthaṃ ṭādharayutapordhvasaṃsthitaṃ tadanu |",
    "T02n1403u_005:91": " ṭhādharagānvitaphordhvagamaivāmayutaṃ haṭāntaḥstham ||5 ||",
    "T02n1403u_005:92": " aparamāha- ñādharayutalṛtalasthamityādi |",
    "T02n1403u_005:93": " ñakārasyādharagam ākāraḥ,",
    "T02n1403u_005:94": " tena yutaṃ lṛkārasya talasthaṃ ḍakāraḥ | ḍā |",
    "T02n1403u_005:96": " ṭādharayutapordhvasaṃsthitaṃ tadanviti |",
    "T02n1403u_005:97": " ṭakārasyādharam ikārastena yutaṃ pakārasyordhvasaṃsthitaṃ kakāraḥ |",
    "T02n1403u_005:98": " tadanu tadanantaraṃ lekhyam | ki |",
    "T02n1403u_005:100": " ṭhādharagānvitaphordhvagamiti |",
    "T02n1403u_005:101": " ṭhasyādharagam ī,",
    "T02n1403u_005:102": " tenānvitaṃ phakārasyordhvagaṃ nakāraḥ | nī |",
    "T02n1403u_005:104": " aivāmayutaṃ haṭāntaḥ sthamiti |",
    "T02n1403u_005:105": " aikārasya vāma ekāraḥ |",
    "T02n1403u_005:106": " tena yutaṃ hakāraṭakārayorantaḥsthaṃ yakāraḥ | ye ||5 ||",
    "T02n1403u_005:107": " casamadhyagataṃ ṭhasavyagasametaṃ bhādharasusaṃsthitam |",
    "T02n1403u_005:108": " tadanu hathamadhyagataṃ tavāmagasaṃyuktaṃ ṭhalamadhyagaṃ paścāt ||6 ||",
    "T02n1403u_005:109": " punarāha-casamadhyagamityādi |",
    "T02n1403u_005:110": " cakārasakārayormadhyagaṃ ba(va)kāraḥ | va |",
    "T02n1403u_005:112": " ṭhasavyagasametaṃ bhādharasusaṃsthitamiti |",
    "T02n1403u_005:113": " ṭhasavyagena repheṇa sametaṃ saṃyuktaṃ bhakārasyādharasusaṃsthitaṃ jakāraḥ |",
    "T02n1403u_005:114": " tadanu lekhyamiti yojyam |",
    "T02n1403u_005:115": " jra |",
    "T02n1403u_005:116": " hathamadhyagatamiti hakārathakārayormadhyagaṃ vakāraḥ | va |",
    "T02n1403u_005:118": " tavāmagasaṃyuktaṃ ṭhalamadhyagaṃ paścāditi |",
    "T02n1403u_005:119": " takārasya vāmagaṃ ṇakārastena yuktaṃ ṭhakāralakārayormadhyagaṃ rephaḥ |",
    "T02n1403u_005:120": " paścāllekhyamiti śeṣaḥ | rṇa ||6 ||",
    "T02n1403u_005:121": " sarvakalāntaphamadhyaṃ tṛtīyavargādivāmagasametam |",
    "T02n1403u_005:122": " ṇordhvayutaṃ lādharagaṃ chordhvasthaṃ bhatalagaṃ ṭhasavyayutam ||7 ||",
    "T02n1403u_005:123": " punarāha- sarvakalāntaphamadhyaṃ tṛtīyavargādivāmagasametamityādi |",
    "T02n1403u_005:124": " sarvakalāntā aḥkārastasya phakārasya madhyaṃ nakāraḥ |",
    "T02n1403u_005:125": " tṛtīyavargasyādiḥ ṭakāraḥ |",
    "T02n1403u_005:126": " tasya vāmagam īkārastena sametaṃ saṃyuktam | nī |",
    "T02n1403u_005:128": " ṇordhvayutaṃ lādharagamiti |",
    "T02n1403u_005:129": " ṇakārasyordhvam ekāraḥ,",
    "T02n1403u_005:130": " tena yutaṃ saṃyuktaṃ lakārasyādharagaṃ yakāraḥ | ye |",
    "T02n1403u_005:132": " chordhvasthamiti |",
    "T02n1403u_005:133": " chakārasyordhvaṃ ba(va)kāraḥ | va |",
    "T02n1403u_005:135": " bhatalagaṃ ṭhasavyayutamiti |",
    "T02n1403u_005:136": " bhakārasya talagaṃ jakāraḥ |",
    "T02n1403u_005:137": " ṭhasavyaṃ dakṣiṇaṃ rephaḥ,",
    "T02n1403u_005:138": " tena yutaṃ lekhyamiti yojyam | jra ||7 ||",
    "T02n1403u_005:139": " tordhvagayutaṃ ṣādharagaṃ thordhvagasaṃyuktaṃ ṇādharagaṃ paścāt |",
    "T02n1403u_005:140": " phādharagaṃ ṭhādharayutaṃ phordhvasthaṃ ṇordhvayutaṃ lādharagam ||8 ||",
    "T02n1403u_005:141": " punarapyāha- tordhvagayutaṃ ṣādharagamityādi |",
    "T02n1403u_005:142": " takārasyordhvagam aikāraḥ,",
    "T02n1403u_005:143": " tena yutaṃ ṣakārasyādharagaṃ ba(va)kāraḥ |",
    "T02n1403u_005:144": " vai |",
    "T02n1403u_005:145": " thordhvasaṃyuktaṃ ṇādharagaṃ paścāditi |",
    "T02n1403u_005:146": " thakārasyordhvagam okāraḥ,",
    "T02n1403u_005:147": " tena saṃyuktaṃ ṇādharagaṃ rephaḥ paścāllekhyamityarthaḥ | ro |",
    "T02n1403u_005:149": " phādharagamiti phakārasyādharagaṃ cakāraḥ | ca |",
    "T02n1403u_005:151": " ṭhādharayutaṃ phordhvasthamiti |",
    "T02n1403u_005:152": " ṭhakārasyādhara īkāraḥ,",
    "T02n1403u_005:153": " tena yuktaṃ phakārasyordhvasthaṃ nakāraḥ | nī |",
    "T02n1403u_005:155": " ṇordhvayutaṃ lādharagamiti |",
    "T02n1403u_005:156": " ṇakārasyordhvaṃ ekāraḥ |",
    "T02n1403u_005:157": " tena yuktaṃ lādharagaṃ yakāraḥ | ye ||8 ||",
    "T02n1403u_005:158": " ḍādharaśūnyasametaṃ trivatalagaṃ cordhvasthitaṃ ratalam |",
    "T02n1403u_005:159": " thādharayutaṃ śādharagaṃ ñādharagasamāyuktaṃ cāpi ||9 ||",
    "T02n1403u_005:160": " punarapyāha-ḍādharaśūnyasametaṃ trivatalagamityādi |",
    "T02n1403u_005:161": " ḍakārasyādhara ukāraḥ,",
    "T02n1403u_005:162": " śūnyaṃ binduḥ,",
    "T02n1403u_005:163": " indusahitamityupadeśaḥ |",
    "T02n1403u_005:164": " tābhyāṃ sametaṃ saṃyuktaṃ trayaṃ ca tato vakārasya talagaṃ hakāraṃ ceti trivatalagaṃ hakāratrayaṃ hrasvokāratrayasahitaṃ hakāratrayamityarthaḥ",
    "T02n1403u_005:165": " hu hu hu |",
    "T02n1403u_005:166": " yadyapi śrīmacchabarapādīyasādhanaprakriyāyāṃ hūkāratrayamabhyupetam,",
    "T02n1403u_005:167": " tathāpi bhinnasādhanatvādatra hrasvasvīkāro'",
    "T02n1403u_005:168": " pyavivāda eva |",
    "T02n1403u_005:169": " cordhvasthitamiti cakārasyordhvasaṃsthitaṃ phakāraḥ |",
    "T02n1403u_005:170": " ratalamiti rephasya talaṃ ṭakāraḥ |",
    "T02n1403u_005:171": " eṣa phaṭkāroddhāre'pi |",
    "T02n1403u_005:172": " phaṭkāratrayamupadeśād boddhavyam |",
    "T02n1403u_005:173": " thādharayutaṃ śādharagaṃ ñādharagasamāyuktaṃ cāpīti |",
    "T02n1403u_005:174": " thakārasyādharagaṃ vakāraḥ,",
    "T02n1403u_005:175": " tena yutaṃ śakārasyādharagaṃ sakāraḥ |",
    "T02n1403u_005:176": " ñakārasyādharageṇākāreṇa samāyuktamiti tam | svā ||9 ||",
    "T02n1403u_005:177": " sayamadhyagaṃ jhavāmagasametamuktākṣarakṛto rahasyaḥ |",
    "T02n1403u_005:178": " mantro'yamaśanidevyā lekhyo japyo vibhāvyaśca ||10 ||",
    "T02n1403u_005:179": " punarapyāha-sayamadhyagaṃ jhavāmagasametamiti sakārayakārayormadhyagaṃ hakāraḥ |",
    "T02n1403u_005:180": " jhakārasya vāmagena ākāreṇa sametaṃ saṃyuktam | hā |",
    "T02n1403u_005:182": " uktākṣarakṛto rahasyamiti |",
    "T02n1403u_005:183": " uktākṣarebhya ālikālibhyaḥ kṛta āhṛta ākṛṣṭo'",
    "T02n1403u_005:184": " yaṃ rahasyo'prakāśyaḥ |",
    "T02n1403u_005:185": " paramapadaprāptihetutvāt |",
    "T02n1403u_005:186": " ko'sāvityāha- mantro'",
    "T02n1403u_005:187": " yamaśanidevyā iti |",
    "T02n1403u_005:188": " aśanidevī vajradevī kolāsyā,",
    "T02n1403u_005:189": " tasyā ayaṃ mantraḥ |",
    "T02n1403u_005:190": " kiṃbhūtaḥ?lekhyo japyo vibhāvyaśceti |",
    "T02n1403u_005:191": " lekhyaḥ sindūrapātavidyāvidhānādau |",
    "T02n1403u_005:192": " japyo bhāvanājanitakhedānandanam |",
    "T02n1403u_005:193": " vibhāvyo devīkamalodare |",
    "T02n1403u_005:194": " cakārastu lakṣaṇasūcanārthaḥ ||10 ||",
    "T02n1403u_005:195": " cintāmaṇiḥ kalpakuṭhāgrakumbhaḥ",
    "T02n1403u_005:196": " śrīkāmadhugdhenurapi praśastāḥ |",
    "T02n1403u_005:197": " te sādhyamānā dadatīha vittā -",
    "T02n1403u_005:198": " nyayaṃ tu saukhyaṃ sadhanaṃ dadāti ||11 ||",
    "T02n1403u_005:199": " iti tattvajñānasaṃsiddhau mantroddhāravidhiḥ ||",
    "T02n1403u_005:200": " anuśaṃsāmāha-cintāmaṇirityādi |",
    "T02n1403u_005:201": " ayaṃ tu mantrarājaḥ sadhanaṃ saukhyamanuttarasukhaṃ dadātīti sambandhaḥ |",
    "T02n1403u_005:202": " cintāmaṇiḥ vasuvarṣaratnaviśeṣaḥ |",
    "T02n1403u_005:203": " kalpakuṭhaḥ kalpavṛkṣaḥ,",
    "T02n1403u_005:204": " agrakumbho bhadraghaṭaḥ,",
    "T02n1403u_005:205": " śrīḥ sampattiḥ,",
    "T02n1403u_005:206": " kāmo abhilāṣaḥ,",
    "T02n1403u_005:207": " tatprerikā dhenuḥ śrīkāmadhenurityarthaḥ |",
    "T02n1403u_005:208": " te sādhyamānā iti |",
    "T02n1403u_005:209": " te catvāro'pi sādhyamānā iha saṃsāre vittāni dhanāni dadati arpayanti,",
    "T02n1403u_005:210": " ayaṃ tu bhuktimuktī pradadātītyarthaḥ ||11 ||",
    "T02n1403u_005:211": " iti śrīmarmakalikānāmatattvajñānasaṃsiddhipañjikāyāṃ mantroddhāravidhiḥ ||",
    "T02n1403u_006:0": " pūjāvidhiḥ",
    "T02n1403u_006:1": " paramparāyātapūjāvidhirlikhyate |",
    "T02n1403u_006:2": " ādau ca bhagavatyahaṅkāramavalambya om sumbha nisumbha hū hū phaṭ |",
    "T02n1403u_006:3": " om gṛhṇa gṛhṇa hū hū phaṭ |",
    "T02n1403u_006:4": " om gṛhṇāpaya gṛhṇāpaya hū hū phaṭ |",
    "T02n1403u_006:5": " om ānaya ho bhagavan vajra hū hū phaḍiti caturmukhamantrairdigbandhaṃ kṛtvā śucau pradeśe tryakṣareṇa bhūmimadhiṣṭhāya kuṅkumaraktacandanādisarāgasugandhidravyaiḥ om ā gā rā ḍe mā kā pre tri kā ka ra ka hi pra gu so lu ma ku |",
    "T02n1403u_006:6": " pūrvoktacaturmukhamantrāṇāmekaikamantroccāraṇapūrvakaṃ pūrvādiṣu vāmāvartena vāmahastena caturasraṃ maṇḍalaṃ kārayet |",
    "T02n1403u_006:7": " pū jā ityādi caturviṃśatyakṣarapīṭhopapīṭhakṣetropakṣetracchandohopacchandohamelāpakopamelāpaka śmaśānopaśmaśānoccāraṇamapi kartavyamiti kecidāmnāyavidaḥ",
    "T02n1403u_006:8": " tato vāmakarānāmikāgre ṣaṭkoṇamaṇḍalamadhyavilasitavakāraṃ bahiḥ pūrvādidikkrameṇa vinirmitacatuḥ svastikaṃ vilikhya om vajrarekhe hū svāhā iti rekhāmākṛṣya om surekhe sarvatathāgatādhitiṣṭhantu svāheti rekhāmadhitiṣṭhet |",
    "T02n1403u_006:9": " tata ākrāntapādordhvadṛṣṭistu mūrdhnā pheṃkāranādato jvālāmudrāṃ baddhavā vāmāvartena bhrāmayet |",
    "T02n1403u_006:10": " jaḥ hū va hoḥ ityādi karṣaṇādimantrapuraḥ saramakaniṣṭhabhuvanavartinīṃ devīmākṛṣya praveśya baddhāṃ kṛtvā paritoṣayet |",
    "T02n1403u_006:11": " tatastāmeva devīṃ ṣaḍyoginīparivṛtāṃ raktāṃ śṛṅgārādinavanāṭyarasopetāmaṣṭadikpatisahitāṃ nānāyogayoginībhūtapretapiśācaḍākaḍākinīsamābaddhasuviśuddhasamayamaṇḍala(ma?)",
    "T02n1403u_006:12": " sya śmaśānasya madhye nṛtyantīṃ bhāvanayā abhimukhīkṛtya mantroddhārotthitahṛdayamantreṇaiva devīṃ raktavarṇakusumairarcayet |",
    "T02n1403u_006:13": " tataḥ om va ho yo hrī mo he hrī hra hra phaṭ iti mantraistryakṣaramantramilitaiḥ ṣaḍdevīsambodhanapādavidarbhitaiḥ ṣaṭkoṇeṣu ṣaḍdevīrarcayet",
    "T02n1403u_006:14": " om āḥ nandyāvarta hū phaṭ iti nandyāvartānapi caturdikṣu pūjayet |",
    "T02n1403u_006:15": " ḍākinyādicaturdevīrapi madhyeṣu pūrvādiṣu pūjayedityāmnāyāntaram |",
    "T02n1403u_006:16": " tataḥ stutipūjādikaṃ kṛtvā muriti visarjayet |",
    "T02n1403u_006:17": " yathāśaktito vastrānnapānapiṣṭakādibhiḥ kumārīpūjā'",
    "T02n1403u_006:18": " vaśyaṃ vidheyā ||",
    "T02n1403u_006:19": " iti pūjāvidhiḥ ||",
    "T02n1403u_007:0": " balividhiḥ",
    "T02n1403u_007:1": " balividhirabhidhīyate |",
    "T02n1403u_007:2": " prathamataḥ padmabhājanādikaṃ viśiṣṭānnapānakhādyādipūritaṃ purataḥ saṃsthāpya ya- kāreṇa vāyumaṇḍalaṃ tadupari ra-kāreṇāgnimaṇḍalaṃ tataḥ śukla-āḥkārapariniṣpannaṃ muṇḍatrayaṃ kṛtacullikopari saṃsthitaṃ padmabhājanaṃ vicintya tatra sthitayāvadekabhaktādikaṃ om trā ā kha hū lā mā pā tā vakārajātapañcāmṛtapañcapradīparūpeṇa niṣpādya pavanamaṇḍalabalapreritaprajvalitāgninā pravilīnadaśabījādhiṣṭhitadaśasamayadravyamabhinavoditadivākaravarṇamālokya pāradavarṇahūkārajanitavitastimātrāntaropasthitā'",
    "T02n1403u_007:3": " dhomukhāmṛtamayaṃ khaṭvāṅgaṃ vibhāvayet |",
    "T02n1403u_007:4": " tatastadapi bāṣpavilīnaṃ miśrībhūya pāradasadṛśaṃ śītībhūtaṃ cintayet |",
    "T02n1403u_007:5": " tadupari ālikālipariṇataṃ om āḥ hū ityakṣaratrayaṃ dṛṣṭvā tadraśmayaśca daśadigvartivīravīreśvarīṇāṃ jñānāmṛtamākṛṣya tatraivākṣareṣu praviṣṭāścintanīyāḥ",
    "T02n1403u_007:6": " tataḥ omkārādikamapi kramaśo vilīnamavalokya tryakṣareṇaiva yatheṣṭamadhitiṣṭhet |",
    "T02n1403u_007:7": " tato jvālā (jāla)",
    "T02n1403u_007:8": " mudrāṃ baddhavā pheṃkārapāṭhapūrvakaṃ bhagavatīmākṛṣya purataḥ saṃsthāpyārghapādyādikapuraḥsaraṃ saṃpūjya ūrdhvavikacavajrāñjalikṛtakaradvaye tatpātramavasthāpya dhyātvā vā balisvīkārārthamidaṃ paṭhet-",
    "T02n1403u_007:9": " devyaḥ pramāṇaṃ samayaḥ pramāṇaṃ taduktavācaśca paraṃ pramāṇam |",
    "T02n1403u_007:10": " etena satyena bhaveyuretā devyo mamānugrahahetubhūtāḥ ||",
    "T02n1403u_007:11": " tatastadamṛtabhāṇḍaṃ vāmāvartena bhrāmayet |",
    "T02n1403u_007:12": " om vajrāralli hoḥ hū jaḥ hū va hoḥ vajravārāhīsamayastvaṃ dṛśya hoḥ ityanena vāratrayoccāritena upaḍhaukayet |",
    "T02n1403u_007:13": " bhagavatī ca sūkṣmahūkārodbhavaśuklaikaśūkavajrajihvāraśminā' '",
    "T02n1403u_007:15": " tmānaṃ prīṇayantī cintanīyā |",
    "T02n1403u_007:16": " tatastāmbūlādikaṃ dattvā sampūjya saṃstutyābhimatasiddhiṃ prārthayet |",
    "T02n1403u_007:17": " bhavaśamasamasaṃgā bhagnasaṃkalpasaṅgāḥ",
    "T02n1403u_007:18": " khamiva sakalabhāvaṃ bhāvato vīkṣamāṇāḥ |",
    "T02n1403u_007:19": " gurutarakaruṇāmbhaḥ sphītacittāmbunāthāḥ",
    "T02n1403u_007:20": " kuruta kuruta devyo mayyatīvānukampām ||",
    "T02n1403u_007:21": " tato'ṣṭaśmaśānasthānāṃ (nā)",
    "T02n1403u_007:22": " om kha kha khāhi khāhi sarvayakṣarākṣasabhūtapretapiśāconmādāpasmāraḍākaḍākinyādaya imaṃ baliṃ gṛhṇantu samayaṃ rakṣantu mama sarvasiddhiṃ prayacchantu yathaivaṃ yatheṣṭaṃ bhuñjatha pibatha jighratha mātikramatha mama sarvākāratayātmasukhavivṛddhaye sahāyakā bhavantu hū hū phaṭ phaṭ svāhā |",
    "T02n1403u_007:23": " anena vāra trayoccāritena ḍhaukayet |",
    "T02n1403u_007:24": " tadamṛtabhakṣaṇāt sphītāścintanīyāḥ |",
    "T02n1403u_007:25": " samudāyena tāmbūlādikaṃ dattvā sampūjya saṃstutyācchomakahastena saṃcchobhya nyūnādhikavidhiparipūraṇārthaṃ śatākṣaraṃ paṭhet |",
    "T02n1403u_007:26": " tataḥ kamalāvartamudrayā paritoṣya mudropasaṃhāreṇāliṅganābhinayapūrvakaṃ vāmānāmikayāṅguṣṭhacchoṭikādānapūrvakaṃ vajramuriti paṭhan taccakramātmanyantarbhāvayet",
    "T02n1403u_007:27": " tataḥ praṇidhānaṃ kṛtvā devīrūpeṇa viharet |",
    "T02n1403u_007:28": " bhagavatīmantreṇaiva balirdeya ityāmnāyaḥ |",
    "T02n1403u_007:29": " suprasiddha eva (ṣa)",
    "T02n1403u_007:30": " balividhiḥ ||",
    "T02n1403u_008:0": " japavidhiḥ",
    "T02n1403u_008:1": " yathāvidhiniṣpāditākṣasūtreṇa niṣpāditā mantrāḥ susiddhidā bhavantīti tadvidhānaṃ kiñciducyate |",
    "T02n1403u_008:2": " akṣaṃ jñānamadhimuktadevatārūpamucyate |",
    "T02n1403u_008:3": " tatsūcanādakṣasūtraṃ tantreṣu parigīyate |",
    "T02n1403u_008:4": " akṣarāṇāṃ ca mantrāṇāṃ sūcanādakṣasūtrakam |",
    "T02n1403u_008:5": " pṛṣodarādipāṭhena rephalopaṃ ca darśitam ||",
    "T02n1403u_008:6": " sakalakleśajālānāṃ vidveṣāya niraṃśukaiḥ |",
    "T02n1403u_008:7": " mahārthasādhakaḥ kuryāt mālikāṃ sukhapālikām ||",
    "T02n1403u_008:8": " uktañca vikalparāje-niraṃśuke vidveṣaṇamiti |",
    "T02n1403u_008:9": " putrajīvaṃ ca kathitaṃ saṃpuṭe sārvakarmikam |",
    "T02n1403u_008:10": " śatena śāntikaṃ khyātamaṣṭādhikena pauṣṭikam ||",
    "T02n1403u_008:11": " vaśyaṃ syāt pañcaviṃśatyā pañcāśat sārvakarmikam |",
    "T02n1403u_008:12": " vaiśāradyādisaddharmarūpo meruḥ prakīrtitaḥ ||",
    "T02n1403u_008:13": " dharmadhātuviśuddhayā tu tadūrdhvamaparāṅgulīḥ |",
    "T02n1403u_008:14": " iti kecinnavaiḥ sūtraiḥ kumārīkartitairguṇaiḥ ||",
    "T02n1403u_008:15": " mukhānnisṛtya kamalaṃ praviśya madhyavartmanā |",
    "T02n1403u_008:16": " punaḥ punarmukhātpadmamiti jāpasya lakṣaṇam ||",
    "T02n1403u_008:17": " va bījādeva nirgacchediti kaścid gururmama |",
    "T02n1403u_008:18": " atra prayojanābhāvānnoktaivāparamālikā ||",
    "T02n1403u_008:19": " śāntike krodhavinyastuḥ pauṣṭike madhyatattvataḥ |",
    "T02n1403u_008:20": " anāmā vaśyamityuktaṃ paryantamabhicārataḥ ||",
    "T02n1403u_008:21": " iti vajraḍākakārikāyāmaṅgulīniyamaḥ |",
    "T02n1403u_008:22": " iti japavidhiḥ ||",
    "T02n1403u_009:0": " samayaparipālanavidhiḥ",
    "T02n1403u_009:1": " samayaparipālakānāmeva śīghraṃ siddhirbhavatīti samayāḥ katiciducyante |",
    "T02n1403u_009:2": " tathā ca śabarapādīyasādhane-",
    "T02n1403u_009:3": " varaṃ prāṇaparityāgo varaṃ mṛtyusamāgamaḥ |",
    "T02n1403u_009:4": " yadi siddhiṃ parāmicchan rakṣayetsamayaṃ sadā ||",
    "T02n1403u_009:5": " piśuneṣu ca dayācittaṃ na tyājyam |",
    "T02n1403u_009:6": " suśīlānāmaparādhināṃ nābhicāro vidheyaḥ |",
    "T02n1403u_009:7": " lābhasatkārādyarthamātmaguṇodbhedaḥ pariharaṇīyaḥ |",
    "T02n1403u_009:8": " bhayamānamadakrodhalobhamohādayo nivāraṇīyāḥ |",
    "T02n1403u_009:9": " vāmācāra eva sadā bhavet |",
    "T02n1403u_009:10": " mantradevatayorna bhedaḥ kāryaḥ |",
    "T02n1403u_009:11": " prakṛtipariśuddhimadhimucya lokāvadhyānamanurakṣya bhakṣyābhakṣyavicāraḥ pariharaṇīyaḥ |",
    "T02n1403u_009:12": " duṣkaracaryayā nātyantamātmā khedayitavyaḥ |",
    "T02n1403u_009:13": " yoṣito nāvamantavyā viśeṣato mudrādhāriṇyaḥ |",
    "T02n1403u_009:14": " styānamiddhamauddhatyādikaṃ ca pariharaṇīyam |",
    "T02n1403u_009:15": " mūlāpattayaścāṣṭau pariharaṇīyāḥ |",
    "T02n1403u_009:16": " sarvadā sattvakāryeṣu dakṣo bhavet |",
    "T02n1403u_009:17": " snānādiparicaryā yatnato vidheyāḥ |",
    "T02n1403u_009:18": " evameva parān svakārye niyojayet |",
    "T02n1403u_009:19": " sarvaśaṅkāvinirmuktaḥ sarvadvandvavivarjitaḥ ||",
    "T02n1403u_009:20": " siṃhavadviharet yogī |",
    "T02n1403u_009:21": " ete cānye ca samayāstatroktāḥ paripālanīyāḥ |",
    "T02n1403u_009:22": " śabarapādīyasādhanoktāśca samayāścintanīyāḥ |",
    "T02n1403u_009:23": " iti samayaparipālanavidhiḥ |",
    "T02n1403u_009:24": " śrīmadvikramaśīladevamahāvihārīyamahāpaṇḍitabhikṣuvīryaśrīmitraviracitā marmakalikānāma tattvajñānasaṃsiddhipañjikā samāptā |",
    "T02n1403u_009:25": " anena yatkṛtaṃ puṇyaṃ likhatā tattvapañjikām |",
    "T02n1403u_009:26": " tenāstu nikhilo loko jñānasaṃsiddhibhājanam ||",
    "T02n1403u_009:27": " vyalekhi pustakarājaṃ cchāttravijayarakṣitena dinapañcakena niṣpattīyaṃ (nnedaṃ)pustakam |",
    "T02n1403u_009:28": " śaśāṅkabinduviṣayagatābdamāghe'",
    "T02n1403u_009:29": " śite bhūmisute daśamyām |",
    "T02n1403u_009:30": " āṣāḍhapūrvavariyānayoge śrutaṃ tadā śrīraṇameghapālaiḥ ||",
    "T02n1403u_009:31": " śrīmarmakalikāsārāṃ tattvajñānasya pañjikām |",
    "T02n1403u_009:32": " śrutāṃ pañcādhirājena meghapālena dhīmatā ||"
}