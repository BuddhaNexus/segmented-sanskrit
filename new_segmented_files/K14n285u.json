{
    "K14n285u_001:0": " catuṣpariṣat sūtram",
    "K14n285u_001:1": " 1 | bodhisattvo bhagavān urubilvāyāṃ vihāraṃ nadyā nairañjanāyāstīre bodhimūle sātatyakārī nipako bodhipākṣikeṣu dharmeṣu bhāvanāyogam anuyuktoviharati",
    "K14n285u_001:2": " 2 | sa rātryāḥ prathame yāme ṛddhiviṣayajñānasākṣīkriyāyā abhijñāyāṃ cittaṃ abhinirnāmayatyanekavidham ṛddhiviṣayaṃ pratyanubhavati |",
    "K14n285u_001:3": " 3 | tadyathā eko bhūtvā bahudhā bhavati |",
    "K14n285u_001:4": " bahudhā bhūtvā eko bhavati |",
    "K14n285u_001:5": " āvirbhavati tirobhāvaṃ jñānadarśanena pratyanubhavati |",
    "K14n285u_001:6": " tiraskuḍyaṃ tiraḥśailaṃ tiraḥprākāram asajyamānaḥ kāyena gacchati tadyathā ākāśe pṛthivyām unmajjananimajjanaṃ karoti tadyathā udake |",
    "K14n285u_001:7": " udake asajyamānaḥ kāyena gacchati tadyathā pṛthivyām |",
    "K14n285u_001:8": " ākāśe paryaṃgena vikramate tadyathā pakṣi śakuniḥ |",
    "K14n285u_001:9": " imāvapi candrasūryau evaṃ mahardhikau evaṃ mahānubhāvau pāṇinā āmārjati parimārjayati yāvad brahmalokādapi kāyena vaśe vartayati |",
    "K14n285u_001:10": " 4 | iti bodhisattvo bhagavān uruvilvāyāṃ viharaṃ nadyā nairañjanāyāstīre bodhimūle sātatyakārī nipako bodhipākṣikeṣū dharmeṣu bhāvanāyogam anuyukto viharaṃ rātryāḥ prathame yāme anekavidham ṛddhiviṣayaṃ pratyanubhavati |",
    "K14n285u_001:11": " 5 | atha bodhisattvo bhagavān uruvilvāyāṃ viharaṃ pūrvavad yāvad anuyukto viharati |",
    "K14n285u_001:12": " 6 | sa rātryāḥ prathame yāme pūrvenivāsānusmṛtijñānasākṣīkriyāyā abhijñāyāṃ cittam abhinirnāmayati so'nekavidhaṃ pūrvenivāsaṃsamanusmarati |",
    "K14n285u_001:13": " 7 | tadyathaikāṃ jātiṃ dve tisraścatasraḥ yāvad anekānapi saṃvartakalpān samanusmarati |",
    "K14n285u_001:14": " 8 | iti bodhisattvo bhagavāṃ uruvilvāyāṃ viharaṃ nadyā nairañjanāyāstīre bodhimūle sātatyakārī nipako bodhipākṣikeṣu dharmeṣu bhāvanāyogam anuyukto viharaṃ rātryāḥ prathame yāme pūrvenivāsaṃ samanusmarati |",
    "K14n285u_001:15": " 9 | atha bodhisattvo bhagavān uruvilvāyāṃ viharaṃ pūrvavad yāvad anuyukto viharati |",
    "K14n285u_001:16": " 10 | sa rātryā madhyame yāme divyaśrotrajñānasākṣīkriyāyā abhijñāyāṃ cittam abhinirnāmayati divyena śrotreṇa viśuddhenātikrāṃtamānuṣeṇaubhayām śṛṇoti mānuṣāṃśca ye vā dūre ye vāntike |",
    "K14n285u_001:17": " 11 | iti bodhisattvo bhagavān uruvilvāyāṃ viharaṃ nadyā nairañjanāyāstīre bodhimūle sātatyakārī nipako bodhipākṣikeṣu dharmeṣu bhāvanāyogam anuyukto viharaṃ rātryā madhyame yāme divyaśrotrajñānaṃ pratyanubhavati |",
    "K14n285u_001:18": " 12 | atha bodhisattvo bhagavān uruvilvāyāṃ viharaṃ pūrvavad yāvad anuyukto viharati |",
    "K14n285u_001:19": " 13 | sa rātryā madhyame yāme divyacakṣurjñānasākṣīkriyāyā vidyāyāṃ cittam abhinirnāmayati |",
    "K14n285u_001:20": " 14 | divyena cakṣuṣā viśuddhenātikrāntamānuṣeṇa sattvān paśyati cyavamānānapyupapadyamānānapi suvarṇānapi durvarṇānapi hīnānapi praṇītānapi sugatimapi gacchato durgatimapi yathākarmopagān sattvān yathābhūtaṃ prajānāti |",
    "K14n285u_001:21": " 15 | itīme bhavantaḥ sattvāḥ kāyaduścaritena samanvāgatā vāṅmanoduścaritena samanvāgatā āryāṇām apavādakā mithyādṛṣṭayo mithyādṛṣṭikarmadharmasamādānahetostaddhetostatpratyayaṃ kāyasya bhedāt paraṃ maraṇād apāyadurgativinipātam narakeṣūpapadyante |",
    "K14n285u_001:22": " 16 | ime vā punarbhavantaḥ sattvāḥ kāyasucaritena samanvāgatā vāṅmanaḥsucaritena samanvāgatā āryāṇām anapavādakāḥ samyagdṛṣṭayaḥ samyagdṛṣṭikarmadharmasamādānahetostaddhetostatpratyayaṃ kāyasya bhedāt sugatau svargaloke deveṣūpapadyante |",
    "K14n285u_001:23": " 17 | iti bodhisattvo bhagavān urubilvāyāṃ viharaṃ nadyā nairaṃjanāyāstire bodhimūle sātatyakārī nipako bodhipakṣikeṣu dharmeṣu bhāvanāyogama anuyukto viharaṃ rātryā madhyame yāme divyacakṣurjñānaṃ pratyanubhavati |",
    "K14n285u_001:24": " 18 | atha bodhisattvo bhagavān urubilvāyāṃ viharaṃ pūrvavad yavad anuyukto viharati |",
    "K14n285u_001:25": " 19 | sa rātryā paścime yāme cetaḥparyāyajñasākṣikriyāya abhijñāyam cittam abhinirnāmayati |",
    "K14n285u_001:26": " 20 | parasattvānāṃ parapudgalānaṃ vitarkitaṃ vicaritaṃ manasā mānasaṃ yathābhūtaṃ prajānāti |",
    "K14n285u_001:27": " sarāgacittaṃ sarāgaṃ cittam iti yathābhūtaṃ prajānāti |",
    "K14n285u_001:28": " vigatarāgaṃ vigatarāgaṃ iti yathābhūtaṃ prajānāti |",
    "K14n285u_001:29": " sadveṣaṃ vigatadveṣaṃ samoham vigatamohaṃ vikṣiptaṃ saṃkṣiptaṃ līnaṃ pragṛhitam",
    "K14n285u_001:30": " uddhataṃ anuddhataṃ avyupaśāntaṃ vyupaśantaṃ samāhitaṃ asamāhitam abhāvitaṃ bhāvitaṃ avimuktaṃ cittam avimuktaṃ cittaṃ iti yathābhūtaṃ prajānāti",
    "K14n285u_001:31": " 21 | iti bodhisattvo bhagavān urubilvāyāṃ viharaṃ nadyā nairaṃjanāyāstire bodhimūle sātatyakārī nipako bodhipakṣikeṣu dharmeṣu bhāvanāyogam anuyukto viharaṃ rātryāḥ paścime yāmecetaḥparyāyajñānaṃ pratyanubhavati |",
    "K14n285u_001:32": " 22 | atha bodhisattvo bhagavān urubilvāyāṃ viharaṃ pūrvavad yāvad anuyukto viharati |",
    "K14n285u_001:33": " 23 | sa rātryāḥ paścime yāme āsravakṣayajñānasākṣikriyāyā abhijñāyāṃ cittam abhinirnāmayati |",
    "K14n285u_001:34": " 24 | idaṃ duḥkham āryasatyam iti yathābhūtaṃ prajānāti |",
    "K14n285u_001:35": " ayaṃ duḥkhasamudayaḥ |",
    "K14n285u_001:36": " ayaṃ duḥkhanirodhaḥ |",
    "K14n285u_001:37": " iyaṃ duḥkhannirodhagāminī pratipad āryasatyam iti yathābhūtaṃ prajānāti |",
    "K14n285u_001:38": " tasyaivaṃ jānata evaṃ paśyataḥ kāmāsravāccittaṃ vimucyate |",
    "K14n285u_001:39": " bhavāsravād avidyāsravāccittaṃ vimucyate |",
    "K14n285u_001:40": " vimuktasya vimukto'smiīti jñānadarśanaṃ bhavati |",
    "K14n285u_001:41": " kṣīṇā me jātiruṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmīti |",
    "K14n285u_001:42": " 25 |iti bhagavān urubilvayāṃ viharaṃ nadyā nairaṃjanāyāstīre bodhimūle kṛtakṛtyaḥ kṛtakaraṇīyaḥ saṃbuddhabodhis tejodhātuṃ samapannaḥ |"
}