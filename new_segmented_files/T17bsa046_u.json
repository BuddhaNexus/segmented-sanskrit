{
    "T17bsa046_u:0": " Yogāvatāraḥ",
    "T17bsa046_u:1": " namastārāyai",
    "T17bsa046_u:2": " śrutvā śāstramudāraṃ niścitya pāramārthikaṃ tattvam /",
    "T17bsa046_u:3": " mṛdvāsanopaviṣṭaḥ saśraddho yogamārabhed [yogī] // 1 //",
    "T17bsa046_u:4": " grāhyagrāhakamubhayaṃ nobhayamahameva nirvṛtirmagna iti /",
    "T17bsa046_u:5": " bahuvidhavikalpajālaṃ pravijñāya manaḥsamāpattiḥ // 2 //",
    "T17bsa046_u:6": " jñeyaṃ vilokya sakalaṃ mā yogameva nirbhāsam /",
    "T17bsa046_u:7": " pravivācye dehe yat tattathatājñānavajreṇa // 3 //",
    "T17bsa046_u:8": " sarvākāravivarjitamādyantavibhāgarahitamavikalpam /",
    "T17bsa046_u:9": " nimarlasahasradīdhitinirbhinnameti sarvaṃ gaganamiva // 4 //",
    "T17bsa046_u:10": " svākāramātraśeṣaṃ paśyati cittaṃ svamādyanutpannam /",
    "T17bsa046_u:11": " yenāpi paśyatīdaṃ tadapi tathaivāvalokayati // 5 //",
    "T17bsa046_u:12": " so 'nupalambho 'cittaṃ tathatājñānaṃ tatkoṭiñca /",
    "T17bsa046_u:13": " evaṃ tamaso 'bhyāsāt prajñāveditanirodhamāpnoti // 6 //",
    "T17bsa046_u:14": " tābhiryukto yogī sattvārthamanekadhā kurute /",
    "T17bsa046_u:15": " asmin pariniṣpanne tiṣṭhati yogī sadāryamadhvānam // 7 //",
    "T17bsa046_u:16": " ............danaghavāyau niṣkampyaṃ kleśamārādyaiḥ /",
    "T17bsa046_u:17": " prajñāpāramitāṃ vāsmin sarvadā pravṛttasya // 8 //",
    "T17bsa046_u:18": " siddhyantyanye bahavaḥ samādhiyogadānarāgādyāḥ // 9 //",
    "T17bsa046_u:19": " // yogāvatāraḥ samāptaḥ //",
    "T17bsa046_u:20": " // kṛtiriyamāryadig nāgapādānāmiti //"
}