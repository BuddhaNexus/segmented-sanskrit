{
    "K10bsu034_u:0": " sarvadharmasvabhāvasamatāvipañcita-Samādhirājasūtram /",
    "K10bsu034_u:1": " 1 Nidānaparivartaḥ /",
    "K10bsu034_u:2": " evaṃ mayā śrutam /",
    "K10bsu034_u:3": " ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṃghena sārdhaṃ paripūrṇena bhikṣuniyutaśatasahasreṇa aśītyā ca bodhisattvaniyutaiḥ sārdham /",
    "K10bsu034_u:4": " sarvairakajātipratibaddhairabhijñābhijñātairdaśadiglokadhātusaṃnipatitairdhāraṇīsūtrāntagatiṃ",
    "K10bsu034_u:5": " gataiḥ sarvasattvadharmadānasaṃtoṣakairmahābhijñājñānodāhārakuśalaiḥ sarvapāramitāparamapāramitāprāptaiḥ",
    "K10bsu034_u:6": " sarvabodhisattvasamādhisamāpattivyavasthānajñānakuśalaiḥ sarvabuddhastutastobhitapraśastaiḥ",
    "K10bsu034_u:7": " sarvabuddhakṣetravyākramaṇakuśalaiḥ sarvamārasaṃtrāsanajñānakuśalaiḥ sarvadharmayathāvajjñānakuśalaiḥ",
    "K10bsu034_u:8": " sarvasattvendriyaparāparajñānakuśalaiḥ buddhasarvakarmapūjāsamādānaprajñānakuśalaiḥ",
    "K10bsu034_u:9": " sarvalokadharmānupaliptaiḥ kāyavākcittasamalaṃkṛtaiḥ mahāmaitrīmahākaruṇāsaṃnāhasaṃnaddhaiḥ",
    "K10bsu034_u:10": " mahāvīryāsaṃkhyeyakalpāparikṣīṇamānasaiḥ mahāsiṃhanādanādibhiḥ sarvaparapravādānabhibhūtaiḥ",
    "K10bsu034_u:11": " avaivartikamudrāmudritaiḥ sarvabuddhadharmābhiṣekaprāptaiḥ /",
    "K10bsu034_u:12": " tadyathā - meruṇā ca nāma bodhisattvena mahāsattvena /",
    "K10bsu034_u:13": " sumeruṇā ca /",
    "K10bsu034_u:14": " mahāmeruṇā ca /",
    "K10bsu034_u:15": " meruśikhariṃdhareṇa ca /",
    "K10bsu034_u:16": " merupradīparājena ca /",
    "K10bsu034_u:17": " merukūṭena ca /",
    "K10bsu034_u:18": " merudhvajena ca /",
    "K10bsu034_u:19": " merugajena ca /",
    "K10bsu034_u:20": " meruśikhare saṃghaṭṭanarājena ca /",
    "K10bsu034_u:21": " merusvareṇa ca /",
    "K10bsu034_u:22": " megharājena ca /",
    "K10bsu034_u:23": " dundubhisvareṇa ca /",
    "K10bsu034_u:24": " ratnapāṇinā ca /",
    "K10bsu034_u:25": " ratnākareṇa ca /",
    "K10bsu034_u:26": " ratnaketunā ca /",
    "K10bsu034_u:27": " ratnaśikhareṇa ca /",
    "K10bsu034_u:28": " ratnasaṃbhavena ca ratnaprabhāsena ca /",
    "K10bsu034_u:29": " ratnayaṣṭinā ca /",
    "K10bsu034_u:30": " ratnamudrāhastena ca /",
    "K10bsu034_u:31": " ratnavyūhena ca /",
    "K10bsu034_u:32": " ratnajālinā ca /",
    "K10bsu034_u:33": " ratnaprabheṇa ca /",
    "K10bsu034_u:34": " ratnadvīpeṇa ca /",
    "K10bsu034_u:35": " ratiṃkareṇa ca /",
    "K10bsu034_u:36": " dharmavyūhena ca /",
    "K10bsu034_u:37": " vyūharājena ca /",
    "K10bsu034_u:38": " lakṣaṇasamalaṃkṛtena ca /",
    "K10bsu034_u:39": " svaravyūhena ca /",
    "K10bsu034_u:40": " svaraviśuddhiprabheṇa ca /",
    "K10bsu034_u:41": " ratnakūṭena ca /",
    "K10bsu034_u:42": " ratnacūḍena ca /",
    "K10bsu034_u:43": " daśaśataraśmikṛtārciṣā jyoti rasena ca /",
    "K10bsu034_u:44": " candrabhānunā ca /",
    "K10bsu034_u:45": " sahacittotpādadharmacakrapravartinā ca /",
    "K10bsu034_u:46": " śubhakanakaviśuddhiprabheṇa ca /",
    "K10bsu034_u:47": " satatamabhayaṃdadānena ca nāma bodhisattvena mahāsattvena /",
    "K10bsu034_u:48": " ajitabodhisattvapūrvaṃgamaiśca sarvairbhadrakalpikairbodhisattvairmahāsattvaiḥ /",
    "K10bsu034_u:49": " mañjuśrīpūrvaṃgamaiśca ṣaṣṭibhiranupamacittaiḥ /",
    "K10bsu034_u:50": " bhadrapālapūrvaṃgamaiśca ṣoḍaśabhiḥ satpuruṣaiḥ /",
    "K10bsu034_u:51": " caturmahārājapūrvaṃgamaiśca cāturmahārājakāyikairdevaputraiḥ /",
    "K10bsu034_u:52": " peyālam /",
    "K10bsu034_u:53": " yāvad brahmapūrvaṃgamaiśca brahmakāyikairdevaputraistadanyaiśca",
    "K10bsu034_u:54": " maheśākhyamaheśākhyairudārodārairdevanāgayakṣagandharvāsuragaruḍakinnaramahoragamanuṣyāmanuṣyairbhagavān (Vaidya 2)",
    "K10bsu034_u:55": " satkṛto gurukṛto mānitaḥ pūjito 'rcito 'pacāyitaścatasṛṇāmapi parṣadāṃ sadevalokasya lokasya vandanīyaḥ pūjanīyo namaskaraṇīyaḥ /",
    "K10bsu034_u:56": " tatra khalu bhagavānanekaśatasahasrayā parṣadā parivṛtaḥ puraskṛto dharmaṃ deśayati sma ādau kalyāṇaṃ madhye kalyāṇaṃ paryavasāne kalyāṇam /",
    "K10bsu034_u:57": " svarthaṃ suvyañjanaṃ kevalaṃ paripūrṇaṃ pariśuddhaṃ paryavadātaṃ brahmacaryaṃ saṃprakāśayati sma //",
    "K10bsu034_u:58": " tena khalu punaḥ samayena tasminneva parṣatsaṃnipāte candraprabho nāma kumārabhūtaḥ",
    "K10bsu034_u:59": " saṃnipatito 'bhūt saṃniṣaṇṇaḥ pūrvajinakṛtādhikāro 'varopitakuśalamūlo jātismaro",
    "K10bsu034_u:60": " labdhapratibhāno mahāyānasaṃprasthito mahākaruṇābhiyuktaḥ /",
    "K10bsu034_u:61": " atha khalu candraprabhaḥ kumārabhūta utthāyāsanādekāṃsamuttarāsaṅgaṃ prāvṛtya dakṣiṇaṃ",
    "K10bsu034_u:62": " jānumaṇḍalaṃ pṛthivyāṃ pratiṣṭhāpya yena bhagavāṃstenāñjaliṃ praṇamya bhagavantametadavocat",
    "K10bsu034_u:63": " - pṛccheyamahaṃ bhagavantaṃ tathāgatamarhantaṃ samyaksaṃbuddhaṃ kaṃcideva pradeśam,",
    "K10bsu034_u:64": " sacenme bhagavānavakāśaṃ kuryāt pṛṣṭapraśnavyākaraṇāya /",
    "K10bsu034_u:65": " evamukte bhagavān candraprabhaṃ kumārabhūtamāmantrayate sma - pṛccha tvaṃ kumārabhūta tathāgatamarhantaṃ samyaksaṃbuddhaṃ yad yadeva kāṅkṣasi",
    "K10bsu034_u:66": " ahaṃ tasya tasyaiva praśnasya pṛṣṭasya vyākaraṇena cittamārādhayiṣyāmi /",
    "K10bsu034_u:67": " sarvajño 'smi samyaksaṃbuddhaḥ kumāra sarvadarśī sarvadharmabalavaiśāradyavṛṣabhatāmanuprāpto 'nāvaraṇavimokṣajñānasamanvāgataḥ /",
    "K10bsu034_u:68": " nāsti kumāra tathāgatasya sarvadharmeṣvajñātaṃ vā adṛṣṭaṃ vā aśrutaṃ vā aviditaṃ vā asākṣātkṛtaṃ vā anabhisaṃbuddhaṃ vā anantāparyanteṣu lokadhātuṣu",
    "K10bsu034_u:69": " nityakṛtaste kumāra avakāśo bhavatu tathāgataṃ praśnaparipṛcchanāya /",
    "K10bsu034_u:70": " ahaṃ te tasya tasyaiva praśnasya pṛṣṭasya vyākaraṇena cittamārādhayiṣyāmi //",
    "K10bsu034_u:71": " atha khalu candraprabhaḥ kumārabhūtastuṣṭa udagra āttamanāḥ pramuditaḥ prītisaumanasyajātastasyāṃ velāyāṃ bhagavantaṃ gāthābhiradhyabhāṣata",
    "K10bsu034_u:72": " kathaṃ carantaḥ saṃbuddha lokanātha prabhaṃkara /",
    "K10bsu034_u:73": " labhate 'cintiyaṃ jñānaṃ vyākuruṣva hitaṃkara // SRS_1.1 //",
    "K10bsu034_u:74": " kathaṃ carantu narendra satyavādi naravṛṣabha naradevapūjanīya /",
    "K10bsu034_u:75": " atuliyu varu labdhamagrayāṇaṃ giravara pṛṣṭa viyākuruṣva nātha // SRS_1.2 //",
    "K10bsu034_u:76": " adhyāśayena pṛcchāmi śāṭhyaṃ mama na vidyate /",
    "K10bsu034_u:77": " sākṣī na kaścidanyo me anyatra puruṣottamāt // SRS_1.3 //",
    "K10bsu034_u:78": " vipula praṇidhi mahyamasti chandaścariya prajānasi mahya śākyasiṃha /",
    "K10bsu034_u:79": " na ca ahaṃ vacanavittako bhaviṣye laghu pratipatti bhaṇāhi me narendra // SRS_1.4 //",
    "K10bsu034_u:80": " (Vaidya 3)",
    "K10bsu034_u:81": " katarāhārakā dharmā buddhayāne bahuṃkarāḥ /",
    "K10bsu034_u:82": " vyākuruṣva mahāvīra sarvadharmāṇa pāraga // SRS_1.5 //",
    "K10bsu034_u:83": " upakare dharma mama brūhi nātha yatha naru niṣevatu bhoti tīkṣṇaprajñaḥ /",
    "K10bsu034_u:84": " apagatabhayabhairavo atrasto na ca parityāgu karoti śīlaskandhāt /",
    "K10bsu034_u:85": " vyapagatamadarāgadoṣamohaścarati ca cārika sarvaśāntadoṣaḥ // SRS_1.6 //",
    "K10bsu034_u:86": " kathaṃ na tyajate śīlaṃ kathaṃ dhyānaṃ na riñcati /",
    "K10bsu034_u:87": " kathaṃ niṣevate 'raṇyaṃ kathaṃ prajñā pravartate // SRS_1.7 //",
    "K10bsu034_u:88": " kathaṃ daśabalaśāsane udāre abhirati vindati śīla rakṣamāṇaḥ /",
    "K10bsu034_u:89": " kathaṃ bhavati acchidru śīlaskandhaḥ kathaṃ ca tuleti svabhāvu saṃskṛtasya // SRS_1.8 //",
    "K10bsu034_u:90": " kathaṃ kāyena vācā pariśuddho bhoti paṇḍitaḥ /",
    "K10bsu034_u:91": " asaṃkliṣṭena cittena buddhajñānaṃ niṣevate // SRS_1.9 //",
    "K10bsu034_u:92": " kathaṃ bhavati viśuddhakāyakarmā kathaṃ ca vivarjita bhonti vācadoṣāḥ /",
    "K10bsu034_u:93": " kathaṃ bhavati asaṃkliṣṭacittaḥ puruṣavara mama pṛṣṭa vyākuruṣva // SRS_1.10 //",
    "K10bsu034_u:94": " atha khalu bhagavāṃścandraprabhaṃ kumārabhūtametadavocat - ekadharmeṇa kumāra samanvāgato bodhisattvo mahāsattva etān guṇān pratilabhate,",
    "K10bsu034_u:95": " kṣipraṃ cānuttarāṃ samyaksaṃbodhimabhisaṃbudhyate /",
    "K10bsu034_u:96": " katamenaikadharmeṇa?",
    "K10bsu034_u:97": " iha kumāra bodhisattvo mahāsattvaḥ sarvasattveṣu samacitto bhavati hitacitto 'pratihatacitto 'viṣamacittaḥ /",
    "K10bsu034_u:98": " anena kumāra ekadharmeṇa samanvāgato bodhisattvo mahāsattva etān guṇān pratilabhate kṣipraṃ cānuttarāṃ samyaksaṃbodhimabhisaṃbudhyate //",
    "K10bsu034_u:99": " atha khalu bhagavāṃstasyāṃ velāyāṃ candraprabhaṃ kumārabhūtaṃ gāthābhiradhyabhāṣata - (Vaidya 4)",
    "K10bsu034_u:100": " ekadharmaṃ samādāya bodhisattvo ya vartate /",
    "K10bsu034_u:101": " etān guṇān sa labhate kṣipraṃ bodhiṃ ca budhyate // SRS_1.11 //",
    "K10bsu034_u:102": " na ca kaści pratihanyate 'sya cittam apratihatacittu yo bhoti bodhisattvaḥ /",
    "K10bsu034_u:103": " na ca khilu janayati na pradoṣaṃ labhati yathā parikīrtitān viśeṣān // SRS_1.12 //",
    "K10bsu034_u:104": " samaṃ cittaṃ niṣevitvā vipāko darśitaḥ samaḥ /",
    "K10bsu034_u:105": " samāḥ pādatalā bhonti samaścācāragocaraḥ // SRS_1.13 //",
    "K10bsu034_u:106": " samamaviṣamacittu bhāvayitvā apagatadoṣakhilaḥ prahīṇakāṅkṣaḥ /",
    "K10bsu034_u:107": " caraṇavaratalāḥ samāsya bhonti paramaprabhāsvara śuddhadarśanīyaḥ // SRS_1.14 //",
    "K10bsu034_u:108": " daśadiśita viroci bodhisattvaḥ sphurati śirīya prabhāya buddhakṣetram /",
    "K10bsu034_u:109": " yada bhavati sa labdhu śāntabhūmi tada bahusattva sthapeti buddhajñāne // SRS_1.15 //",
    "K10bsu034_u:110": " tatra kumāra sarvasattveṣu samacitto bodhisattvo mahāsattvo hitacitto 'pratihatacitto 'viṣamacittaṃ imaṃ sarvadharmasvabhāvasamatāvipañcitaṃ nāma samādhiṃ pratilabhate /",
    "K10bsu034_u:111": " katamaśca sa kumāra sarvadharmasvabhāvasamatāvipañcitaṃ nāma samādhiḥ pratilabhate /",
    "K10bsu034_u:112": " katamaśca sa kumāra sarvadharmasvabhāvasamatāvipañcito nāma samādhiḥ?",
    "K10bsu034_u:113": " yaduta kāyasaṃvaraḥ /",
    "K10bsu034_u:114": " vāksaṃvaraḥ /",
    "K10bsu034_u:115": " manaḥsaṃvaraḥ /",
    "K10bsu034_u:116": " karmapariśuddhiḥ /",
    "K10bsu034_u:117": " ālambanasamatikramaḥ /",
    "K10bsu034_u:118": " skandhaparijñā /",
    "K10bsu034_u:119": " dhātusamatā /",
    "K10bsu034_u:120": " āyatanāpakarṣaḥ /",
    "K10bsu034_u:121": " tṛṣṇāprahāṇam /",
    "K10bsu034_u:122": " anutpādasākṣātkriyāvatāraḥ /",
    "K10bsu034_u:123": " hetudīpanā /",
    "K10bsu034_u:124": " karmaphalāvipraṇāśaḥ /",
    "K10bsu034_u:125": " dharmadarśanam /",
    "K10bsu034_u:126": " mārgabhāvanā /",
    "K10bsu034_u:127": " tathāgatasamavadhānam /",
    "K10bsu034_u:128": " tīkṣṇaprajñatā /",
    "K10bsu034_u:129": " satyānupraveśaḥ /",
    "K10bsu034_u:130": " dharmajñānam /",
    "K10bsu034_u:131": " pratisaṃvidavatārajñānam /",
    "K10bsu034_u:132": " akṣarapadaprabhedajñānam /",
    "K10bsu034_u:133": " vastūnāṃ samatikramaḥ /",
    "K10bsu034_u:134": " ghoṣaparijñā /",
    "K10bsu034_u:135": " prāmodyapratilābhaḥ /",
    "K10bsu034_u:136": " dharmaprītyanubhavanatā /",
    "K10bsu034_u:137": " ārjavatā /",
    "K10bsu034_u:138": " mārdavatā /",
    "K10bsu034_u:139": " ṛjukatā /",
    "K10bsu034_u:140": " akuṭilatā vigatabhṛkuṭitā /",
    "K10bsu034_u:141": " suratatā /",
    "K10bsu034_u:142": " suśīlatā /",
    "K10bsu034_u:143": " sākhilyam /",
    "K10bsu034_u:144": " mādhuryam /",
    "K10bsu034_u:145": " smitamukhatā /",
    "K10bsu034_u:146": " pūrvābhilāpitā /",
    "K10bsu034_u:147": " ehīti svāgatavāditā /",
    "K10bsu034_u:148": " anālasyam /",
    "K10bsu034_u:149": " gurugauravatā /",
    "K10bsu034_u:150": " guruśuśrūṣā /",
    "K10bsu034_u:151": " upapattisaṃtuṣṭiḥ /",
    "K10bsu034_u:152": " śukladharmātṛptatā /",
    "K10bsu034_u:153": " ājīvaviśuddhiḥ /",
    "K10bsu034_u:154": " araṇyavāsānutsargaḥ /",
    "K10bsu034_u:155": " bhūmivyavasthānajñānam /",
    "K10bsu034_u:156": " smṛteravipraṇāśaḥ /",
    "K10bsu034_u:157": " skandhakauśalyam /",
    "K10bsu034_u:158": " dhātukauśalyam /",
    "K10bsu034_u:159": " āyatanakauśalyam /",
    "K10bsu034_u:160": " abhijñāsākṣātkriyāvatāraḥ /",
    "K10bsu034_u:161": " kleśāpakarṣaṇam /",
    "K10bsu034_u:162": " vāsanānusaṃghisamuddhātaḥ /",
    "K10bsu034_u:163": " jñānaviśeṣagāmitā /",
    "K10bsu034_u:164": " bhāvanāniṣyandaḥ /",
    "K10bsu034_u:165": " āpattivyutthānakauśalyam /",
    "K10bsu034_u:166": " paryutthānaviṣkambhaṇam /",
    "K10bsu034_u:167": " anuśayaprahāṇam /",
    "K10bsu034_u:168": " (Vaidya 5) bhavasamatikramaḥ /",
    "K10bsu034_u:169": " jātismaratā /",
    "K10bsu034_u:170": " niṣkāṅkṣatā /",
    "K10bsu034_u:171": " karmavipāke dharmacittatā /",
    "K10bsu034_u:172": " śrutaparyeṣṭijñānatīkṣṇatā /",
    "K10bsu034_u:173": " jñānatṛṣṇā /",
    "K10bsu034_u:174": " jñānānubodhaḥ /",
    "K10bsu034_u:175": " ājāneyabhūmiḥ /",
    "K10bsu034_u:176": " śailopamacittatā /",
    "K10bsu034_u:177": " akampyatā /",
    "K10bsu034_u:178": " acalatā /",
    "K10bsu034_u:179": " avinivartanīyabhūmivyavasthānajñānam /",
    "K10bsu034_u:180": " kuśaladharmaniṣyandaḥ /",
    "K10bsu034_u:181": " pāpadharmajugupsanatā /",
    "K10bsu034_u:182": " asamudācāratā kleśānām /",
    "K10bsu034_u:183": " śikṣāyā aparityāgaḥ /",
    "K10bsu034_u:184": " samādhivyavasthānam /",
    "K10bsu034_u:185": " āśayajñānam /",
    "K10bsu034_u:186": " sattveṣūpapattiviśeṣajñānam /",
    "K10bsu034_u:187": " samatājñānam /",
    "K10bsu034_u:188": " vacanapratisaṃdhijñānam /",
    "K10bsu034_u:189": " gṛhāvāsaparityāgaḥ /",
    "K10bsu034_u:190": " traidhātuke 'nabhiratiḥ /",
    "K10bsu034_u:191": " anavalīnacittatā /",
    "K10bsu034_u:192": " dharmeṣvanabhiniveśaḥ /",
    "K10bsu034_u:193": " saddharmaparigrahaḥ /",
    "K10bsu034_u:194": " dharmaguptiḥ /",
    "K10bsu034_u:195": " karmavipākapratyayanatā /",
    "K10bsu034_u:196": " vinayakauśalyam /",
    "K10bsu034_u:197": " adhikaraṇavyupaśamaḥ /",
    "K10bsu034_u:198": " avigrahaḥ /",
    "K10bsu034_u:199": " avivādaḥ /",
    "K10bsu034_u:200": " kṣāntibhūmiḥ /",
    "K10bsu034_u:201": " kṣāntisamādānam",
    "K10bsu034_u:202": " / gatisamatā /",
    "K10bsu034_u:203": " dharmapravicayakauśalyam /",
    "K10bsu034_u:204": " pravrajyācittam /",
    "K10bsu034_u:205": " dharmaviniścayakauśalyam /",
    "K10bsu034_u:206": " dharmapadaprabhedajñānam /",
    "K10bsu034_u:207": " dharmapadābhinirhārakauśalyam /",
    "K10bsu034_u:208": " arthānarthasaṃbhedapadanirhārakauśalyajñānam /",
    "K10bsu034_u:209": " pūrvāntajñānam /",
    "K10bsu034_u:210": " aparāntajñānam /",
    "K10bsu034_u:211": " pratyutpannajñānam /",
    "K10bsu034_u:212": " tryadhvasamatājñānam /",
    "K10bsu034_u:213": " trimaṇḍalapariśuddhijñānam /",
    "K10bsu034_u:214": " kāyāvasthānajñānam /",
    "K10bsu034_u:215": " cittāvasthānajñānam /",
    "K10bsu034_u:216": " īryāpatharakṣaṇam /",
    "K10bsu034_u:217": " īryāpathavikopanam /",
    "K10bsu034_u:218": " īryāpathavikalpanam /",
    "K10bsu034_u:219": " īryāpathaprāsādikatā /",
    "K10bsu034_u:220": " arthānarthakauśalyajñānam /",
    "K10bsu034_u:221": " yuktabhāṇitā /",
    "K10bsu034_u:222": " lokajñatā /",
    "K10bsu034_u:223": " muktatyāgitā /",
    "K10bsu034_u:224": " pratatapāṇitā /",
    "K10bsu034_u:225": " anavagṛhītacittatā /",
    "K10bsu034_u:226": " hrīvyapatrapitā /",
    "K10bsu034_u:227": " akuśalacittajugupsanatā /",
    "K10bsu034_u:228": " dhūtaguṇānutsargaḥ /",
    "K10bsu034_u:229": " cāritrasamādānam /",
    "K10bsu034_u:230": " priyasamudācāratā /",
    "K10bsu034_u:231": " gurūṇāṃ pratyutthānāsanapradānatā /",
    "K10bsu034_u:232": " mānanigrahaḥ /",
    "K10bsu034_u:233": " cittasaṃpragrahaḥ /",
    "K10bsu034_u:234": " cittasamutpādajñānam /",
    "K10bsu034_u:235": " arthaprativedhajñānam /",
    "K10bsu034_u:236": " jñānaprativedhajñānam /",
    "K10bsu034_u:237": " jñānānubodhaḥ /",
    "K10bsu034_u:238": " ajñānavigamaḥ /",
    "K10bsu034_u:239": " cittapraveśajñānam /",
    "K10bsu034_u:240": " cittasvabhāvānubodhajñānam /",
    "K10bsu034_u:241": " āhāranirhārakauśalyajñānam /",
    "K10bsu034_u:242": " sarvarutajñānam /",
    "K10bsu034_u:243": " niruktivyavasthānajñānam /",
    "K10bsu034_u:244": " arthaviniścayajñānam /",
    "K10bsu034_u:245": " anarthavivarjanam /",
    "K10bsu034_u:246": " satpuruṣasamavadhānam /",
    "K10bsu034_u:247": " satpuruṣasaṃsevanatā /",
    "K10bsu034_u:248": " kāpuruṣavivarjanam /",
    "K10bsu034_u:249": " dhyānānāṃ niṣpādanam,",
    "K10bsu034_u:250": " tatra cānāsvādanam /",
    "K10bsu034_u:251": " abhijñāvikurvaṇam /",
    "K10bsu034_u:252": " nāmasaṃketaprajñaptisvabhāvāvatārajñānam /",
    "K10bsu034_u:253": " prajñaptisamuddhātaḥ /",
    "K10bsu034_u:254": " saṃskāreṣu nirvedaḥ /",
    "K10bsu034_u:255": " satkāreṣvanabhilāṣaḥ /",
    "K10bsu034_u:256": " asatkāreṣūpekṣā /",
    "K10bsu034_u:257": " lābhe 'narthikatā /",
    "K10bsu034_u:258": " alābhe 'navalīnatā /",
    "K10bsu034_u:259": " yaśasyanabhilāṣaḥ /",
    "K10bsu034_u:260": " ayaśasyapratighaḥ /",
    "K10bsu034_u:261": " praśaṃsāyāmanunayaḥ /",
    "K10bsu034_u:262": " nindāyāmaviṣādaḥ /",
    "K10bsu034_u:263": " sukhe 'nabhiṣvaṅgaḥ /",
    "K10bsu034_u:264": " duḥkhe 'vaimukhyam /",
    "K10bsu034_u:265": " saṃskārāṇāmanādānatā /",
    "K10bsu034_u:266": " bhūtavarṇe 'saṅgaḥ /",
    "K10bsu034_u:267": " abhūtavarṇe 'dhivāsanatā /",
    "K10bsu034_u:268": " gṛhasthapravrajitairasaṃstavaḥ /",
    "K10bsu034_u:269": " agocaravivarjanam /",
    "K10bsu034_u:270": " gocarapracāraḥ /",
    "K10bsu034_u:271": " ācārasaṃpat /",
    "K10bsu034_u:272": " anācāravivarjanatā /",
    "K10bsu034_u:273": " kulānāmadūṣaṇatā /",
    "K10bsu034_u:274": " śāsanasyārakṣaṇatā /",
    "K10bsu034_u:275": " alpabhāṣaṇatā /",
    "K10bsu034_u:276": " mitabhāṣaṇatā /",
    "K10bsu034_u:277": " prativacanakauśalyam /",
    "K10bsu034_u:278": " pratyarthikanigrahaḥ /",
    "K10bsu034_u:279": " kālapratikramaṇatā /",
    "K10bsu034_u:280": " akālavivarjanatā /",
    "K10bsu034_u:281": " pṛthagjaneṣvaviśvāsaḥ /",
    "K10bsu034_u:282": " duḥkhitānāmaparibhavanatā,",
    "K10bsu034_u:283": " tebhyaśca dhanapradānam /",
    "K10bsu034_u:284": " daridrāṇāmanavasādanatā /",
    "K10bsu034_u:285": " duḥśīleṣvanukampā /",
    "K10bsu034_u:286": " hitavastutā /",
    "K10bsu034_u:287": " kṛpābuddhitā /",
    "K10bsu034_u:288": " dharmeṇānugrahaḥ /",
    "K10bsu034_u:289": " āmiṣaparityāgaḥ /",
    "K10bsu034_u:290": " asaṃcayasthāpitā /",
    "K10bsu034_u:291": " (Vaidya 6) śīlapraśaṃsanatā /",
    "K10bsu034_u:292": " dauḥśīlyakutsanatā /",
    "K10bsu034_u:293": " śīlavatāmaśāṭhyasevanatā /",
    "K10bsu034_u:294": " sarvasvaparityāgitā /",
    "K10bsu034_u:295": " adhyāśayanimantraṇatā",
    "K10bsu034_u:296": " / yathoktakāritā /",
    "K10bsu034_u:297": " abhīkṣṇaprayogitā /",
    "K10bsu034_u:298": " satkṛtya prītyanubhavanatā /",
    "K10bsu034_u:299": " dṛṣṭāntajñānam /",
    "K10bsu034_u:300": " pūrvayogakauśalyam /",
    "K10bsu034_u:301": " kuśalamūlapūrvaṃgamatā /",
    "K10bsu034_u:302": " upāyakauśalyam /",
    "K10bsu034_u:303": " nimittaprahāṇam /",
    "K10bsu034_u:304": " saṃjñāvivartaḥ /",
    "K10bsu034_u:305": " vastūnāṃ parijñā /",
    "K10bsu034_u:306": " sūtrāntābhinirhāraḥ /",
    "K10bsu034_u:307": " vinayakauśalyam /",
    "K10bsu034_u:308": " satyaviniścayaḥ /",
    "K10bsu034_u:309": " vimuktisākṣātkriyāvatāraḥ /",
    "K10bsu034_u:310": " ekāṃśavacanapravyāhāratā /",
    "K10bsu034_u:311": " yathāvajjñānadarśanānutsarjanam /",
    "K10bsu034_u:312": " niṣkāṅkṣavacanatā /",
    "K10bsu034_u:313": " śūnyatāyā āsevanatā /",
    "K10bsu034_u:314": " animittaniṣevaṇatā /",
    "K10bsu034_u:315": " apraṇihitasvabhāvopalakṣaṇatā /",
    "K10bsu034_u:316": " vaiśāradyapratilambhaḥ /",
    "K10bsu034_u:317": " jñānenāvabhāsaḥ /",
    "K10bsu034_u:318": " śīladṛḍhatā /",
    "K10bsu034_u:319": " samāpattyavatāraḥ /",
    "K10bsu034_u:320": " prajñāpratilambhaḥ /",
    "K10bsu034_u:321": " ekārāmatā /",
    "K10bsu034_u:322": " ātmajñatā /",
    "K10bsu034_u:323": " alpajñānatā /",
    "K10bsu034_u:324": " saṃtuḥṭiḥ /",
    "K10bsu034_u:325": " cittasyānāvilatā /",
    "K10bsu034_u:326": " dṛḥṭikṛtavivarjanatā /",
    "K10bsu034_u:327": " dhāraṇīpratilambhaḥ /",
    "K10bsu034_u:328": " jñānāvatāraḥ /",
    "K10bsu034_u:329": " sthānāsthānaprasthānapratipattijñānam /",
    "K10bsu034_u:330": " hetuyuktinayadvāram /",
    "K10bsu034_u:331": " kāraṇam /",
    "K10bsu034_u:332": " mārgaḥ /",
    "K10bsu034_u:333": " pratipattiḥ /",
    "K10bsu034_u:334": " saṃdeśaḥ /",
    "K10bsu034_u:335": " avavādaḥ /",
    "K10bsu034_u:336": " anuśāsanī /",
    "K10bsu034_u:337": " caryā /",
    "K10bsu034_u:338": " ānulomikī kḥāntiḥ /",
    "K10bsu034_u:339": " kḥāntibhūmiḥ /",
    "K10bsu034_u:340": " akḥāntivigamaḥ /",
    "K10bsu034_u:341": " jñānabhūmiḥ /",
    "K10bsu034_u:342": " ajñānaprahāṇam /",
    "K10bsu034_u:343": " jñānapratiḥṭhānam /",
    "K10bsu034_u:344": " yogācārabhūmiḥ /",
    "K10bsu034_u:345": " bodhisattvagocaraḥ /",
    "K10bsu034_u:346": " satpuruḥasevanā /",
    "K10bsu034_u:347": " asatpuruḥavivarjanā /",
    "K10bsu034_u:348": " sarvadharmasvabhāvānubodhaprativedhajñānam /",
    "K10bsu034_u:349": " tathāgatenākhyātā buddhabhūmiḥ /",
    "K10bsu034_u:350": " paṇḍitairanumoditā /",
    "K10bsu034_u:351": " bālaiḥ pratikḥiptā /",
    "K10bsu034_u:352": " durvijñeyā śrāvakaiḥ /",
    "K10bsu034_u:353": " ājñātā pratyekabuddhaiḥ /",
    "K10bsu034_u:354": " abhūmistīrthikānām /",
    "K10bsu034_u:355": " bodhisattvaiḥ /",
    "K10bsu034_u:356": " parigṛhītā /",
    "K10bsu034_u:357": " daśabalairanubaddhā /",
    "K10bsu034_u:358": " devaiḥ pūjanīyā /",
    "K10bsu034_u:359": " brahmaṇā vandanīyā /",
    "K10bsu034_u:360": " śakrairadhigamanīyā /",
    "K10bsu034_u:361": " nāgairnamaskaraṇīyā /",
    "K10bsu034_u:362": " yakḥairanumodanīyā /",
    "K10bsu034_u:363": " kinnaraiḥ stotavyā /",
    "K10bsu034_u:364": " mahoragaiḥ praśaṃsanīyā /",
    "K10bsu034_u:365": " bodhisattvairbhāvanīyā /",
    "K10bsu034_u:366": " paṇḍitaiḥ paryavāptavyā /",
    "K10bsu034_u:367": " dhanamanuttaram /",
    "K10bsu034_u:368": " dānaṃ nirāmiḥam /",
    "K10bsu034_u:369": " bhaiḥajyaṃ glānānām /",
    "K10bsu034_u:370": " moditā śāntacittānām /",
    "K10bsu034_u:371": " kośo jñānasya /",
    "K10bsu034_u:372": " akḥayaḥ pratibhānasya /",
    "K10bsu034_u:373": " nayaḥ sūtrāntānām /",
    "K10bsu034_u:374": " vigamaḥ kośasya /",
    "K10bsu034_u:375": " viḥayaḥ śūrāṇām /",
    "K10bsu034_u:376": " parijñā traidhātukasya /",
    "K10bsu034_u:377": " kolaḥ pāragāminām /",
    "K10bsu034_u:378": " nauroghamadhyagatānām /",
    "K10bsu034_u:379": " kīrtiryaśaskāmānām /",
    "K10bsu034_u:380": " varṇo buddhānām /",
    "K10bsu034_u:381": " praśaṃsā tathāgatānām /",
    "K10bsu034_u:382": " stavo daśabalānām /",
    "K10bsu034_u:383": " guṇo bodhisattvānām /",
    "K10bsu034_u:384": " upekḥā kāruṇikānām /",
    "K10bsu034_u:385": " maitrī doḥaṃ śamayitukāmānām /",
    "K10bsu034_u:386": " muditā praśāntacāriṇām /",
    "K10bsu034_u:387": " āśvāso mahāyānikānām /",
    "K10bsu034_u:388": " pratipattiḥ siṃhanādanādinām /",
    "K10bsu034_u:389": " mārgo buddhajñānasya /",
    "K10bsu034_u:390": " mokḥaḥ sarvasattvānām /",
    "K10bsu034_u:391": " mudrā sarvadharmāṇām /",
    "K10bsu034_u:392": " āhārikā sarvajñānasya /",
    "K10bsu034_u:393": " udyānaṃ sarvabodhisattvānām /",
    "K10bsu034_u:394": " vitrāsanaṃ mārasenāyāḥ /",
    "K10bsu034_u:395": " vidyā kḥemagāminām /",
    "K10bsu034_u:396": " arthaḥ siddhārthānām /",
    "K10bsu034_u:397": " paritrāṇamamitramadhyagatānām /",
    "K10bsu034_u:398": " pratyarthikanigrahaḥ saha dharmeṇa /",
    "K10bsu034_u:399": " satyākaro vaiśāradyānām /",
    "K10bsu034_u:400": " bhūte paryeḥṭirbālānām /",
    "K10bsu034_u:401": " pūrvanimittamaḥṭādaśānāmāveṇikānāṃ buddhadharmāṇām /",
    "K10bsu034_u:402": " alaṃkāro dharmakāyasya /",
    "K10bsu034_u:403": " niḥyandaścaryāyāḥ /",
    "K10bsu034_u:404": " ābharaṇaṃ buddhaputrāṇām /",
    "K10bsu034_u:405": " ratirmokḥakāmānām /",
    "K10bsu034_u:406": " prītirjyeḥṭhaputrāṇām /",
    "K10bsu034_u:407": " paripūrirbuddhajñānasya /",
    "K10bsu034_u:408": " abhūmiḥ sarvaśrāvakapratyekabuddhānām /",
    "K10bsu034_u:409": " viśuddhiścittasya /",
    "K10bsu034_u:410": " pariśuddhiḥ kāyasya /",
    "K10bsu034_u:411": " pariniḥpattirvimokḥamukhānām /",
    "K10bsu034_u:412": " asaṃkleśo buddhajñānasya /",
    "K10bsu034_u:413": " anāgamo rāgasya (Vaidya 7) /",
    "K10bsu034_u:414": " vigamo dveḥasya /",
    "K10bsu034_u:415": " abhūmirmohasya /",
    "K10bsu034_u:416": " āgamo jñānasya /",
    "K10bsu034_u:417": " utpādo vidyāyāḥ /",
    "K10bsu034_u:418": " prahāṇamavidyāyāḥ /",
    "K10bsu034_u:419": " tṛptirvimuktisārāṇām /",
    "K10bsu034_u:420": " tuḥṭiḥ samādhisārāṇām /",
    "K10bsu034_u:421": " cakḥurdraḥṭukāmānām /",
    "K10bsu034_u:422": " abhijñā vikurvitukāmānām /",
    "K10bsu034_u:423": " ṛddhirabhinirhartukāmānām /",
    "K10bsu034_u:424": " dhāraṇī śrutārthikānām /",
    "K10bsu034_u:425": " smṛterasaṃpramoḥaḥ /",
    "K10bsu034_u:426": " adhiḥṭhānaṃ buddhānām /",
    "K10bsu034_u:427": " upāyakauśalyaṃ nāyakānām /",
    "K10bsu034_u:428": " sūkḥmaṃ durvijñeyamanabhiyuktānām /",
    "K10bsu034_u:429": " ajñeyamamuktaiḥ /",
    "K10bsu034_u:430": " vivartākḥarāṇāṃ durvijñeyaṃ ghoḥeṇa /",
    "K10bsu034_u:431": " ājñātaṃ vijñaiḥ /",
    "K10bsu034_u:432": " jñātaṃ sūrataiḥ /",
    "K10bsu034_u:433": " pratividdhamalpecchaiḥ /",
    "K10bsu034_u:434": " udgṛhītamārabdhavīryaiḥ /",
    "K10bsu034_u:435": " dhṛtaṃ smṛtimadbhiḥ /",
    "K10bsu034_u:436": " kḥayo duḥkhasya /",
    "K10bsu034_u:437": " anutpādaḥ sarvadharmāṇām /",
    "K10bsu034_u:438": " ekanayanirdeśaḥ sarvabhavagatyupapattyāyatanānām /",
    "K10bsu034_u:439": " ayaṃ sa kumāra ucyate sarvadharmasvabhāvasamatāvipañcito nāma samādhiḥ //",
    "K10bsu034_u:440": " asmin khalu punaḥ sarvadharmaparyāye samādhinirdeśe bhagavatā bhāṣyamāṇe aśīternayutānāṃ",
    "K10bsu034_u:441": " devamānuṣikāyāḥ prajāyāḥ pūrvaparikarmakṛtāyā anutpattikeṣu dharmeṣu kṣānteḥ pratilambho 'bhūt /",
    "K10bsu034_u:442": " ṣaṇṇavateśca nayutānāmānulomikāyāḥ kṣānteḥ pratilambho 'bhūt /",
    "K10bsu034_u:443": " triṇavaternayutānāṃ ghoṣānugāyāḥ kṣānteḥ pratilambho 'bhūt /",
    "K10bsu034_u:444": " paripūrṇasya bhikṣuśatasahasrasya anupādāyāsravebhyaścittāni vimuktāni /",
    "K10bsu034_u:445": " ṣaṣṭeśca prāṇiśatasahasrāṇāṃ devamānuṣikāyāḥ prajāyā virajo vigatamalaṃ dharmeṣu dharmacakṣurviśuddham /",
    "K10bsu034_u:446": " aśīteśca bhikṣusahasrāṇāmanupādāyāsravebhyaścitāni vimuktāni /",
    "K10bsu034_u:447": " pañcabhiścopāsakaśatairanāgāmiphalaṃ prāptam /",
    "K10bsu034_u:448": " ṣaṣṭyā copāsikāśataiḥ sakṛdāgāmiphalaṃ prāptam /",
    "K10bsu034_u:449": " ayaṃ ca trisāhasramahāsāhasro lokadhātuḥ ṣaḍvikāraṃ kampitaḥ prakampitaḥ saṃprakampitaḥ /",
    "K10bsu034_u:450": " calitaḥ pracalitaḥ saṃpracalitaḥ /",
    "K10bsu034_u:451": " vedhitaḥ pravedhitaḥ saṃpravedhitaḥ /",
    "K10bsu034_u:452": " kṣubhitaḥ prakṣubhitaḥ saṃprakṣubhitaḥ /",
    "K10bsu034_u:453": " raṇitaḥ praraṇitaḥ saṃpraraṇitaḥ /",
    "K10bsu034_u:454": " garjitaḥ pragarjitaḥ saṃpragarjitaḥ /",
    "K10bsu034_u:455": " pūrvā digavanamati paścimā digunnamati /",
    "K10bsu034_u:456": " paścimā digavanamati pūrvā digunnamati /",
    "K10bsu034_u:457": " uttarā digavanamati dakṣiṇā digunnamati /",
    "K10bsu034_u:458": " dakṣiṇā digavanamati uttarā digunnamati /",
    "K10bsu034_u:459": " antādavanamati madhyādunnamati /",
    "K10bsu034_u:460": " antādunnamati madhyādavanamati /",
    "K10bsu034_u:461": " aprameyasya cāvabhāsasya loke prādurbhāvo 'bhūt /",
    "K10bsu034_u:462": " sarvaśca lokadhātuḥ sadevakaśca samārakaḥ sabrahmakaḥ saśramaṇabrāhmaṇikāḥ prajāstenāvabhāsenāvabhāsitāḥ sphuṭā abhūvan /",
    "K10bsu034_u:463": " imau ca candrasūryau evaṃmaharddhikau evaṃmahānubhāvau evaṃmaheśākhyau na bhāsato na tapato na virocataḥ /",
    "K10bsu034_u:464": " yā api lokāntarikā andhakāratamisrāḥ,",
    "K10bsu034_u:465": " tā api tenāvabhāsena sphuṭā abhūvan /",
    "K10bsu034_u:466": " ye 'pi tāsūpapannāḥ sattvāḥ,",
    "K10bsu034_u:467": " te 'pyanyonyaṃ saṃjānate sma /",
    "K10bsu034_u:468": " evaṃ cāhuḥ - anyo 'pi kila bho ayaṃ sattva ihopapannaḥ /",
    "K10bsu034_u:469": " yāvadavīcermahānarakāditi //",
    "K10bsu034_u:470": " iti śrīsamādhirāje nidānaparivarto nāma prathamaḥ //",
    "K10bsu034_u:471": " (Vaidya 8)",
    "K10bsu034_u:472": " 2 Śālendrarājapūrvayogaparivarto dvitīyaḥ /",
    "K10bsu034_u:473": " atha khalu bhagavāṃstasyāṃ velāyāṃ candraprabhasya kumārabhūtasya etadeva pūrvayogaparivartaṃ bhūyasyā mātrayā gāthābhigītena vistareṇa saṃprakāśayati sma -",
    "K10bsu034_u:474": " smarati daśabalāna ṣaṣṭikoṭī purimabhave nivasiṃsu gṛdhrakūṭe /",
    "K10bsu034_u:475": " puri mama caramāṇu bodhicaryāmima varaśānta samādhi deśayiṃsu // SRS_2.1 //",
    "K10bsu034_u:476": " teṣāṃ paścimako āsīllokanāthaḥ prabhaṃkaraḥ /",
    "K10bsu034_u:477": " śālendrarāja nāmena sa mayā paripṛcchitaḥ // SRS_2.2 //",
    "K10bsu034_u:478": " ahaṃ ca kṣatriyo āsaṃ rājaśreṣṭho mahīpatiḥ /",
    "K10bsu034_u:479": " maṃma co śata putrāṇāṃ pañcābhūvannanūnakāḥ // SRS_2.3 //",
    "K10bsu034_u:480": " koṭīmayā vihāraṇāṃ tasya buddhasya kāritā /",
    "K10bsu034_u:481": " candanasya viśiṣṭasya kecidratnamayā abhūta // SRS_2.4 //",
    "K10bsu034_u:482": " priyo manāpaśca bahujanasya bhīṣmottaro nāma abhūṣi rājā /",
    "K10bsu034_u:483": " akārṣi buddhasya viśiṣṭapūjā aṣṭādaśavarṣasahasrakoṭyaḥ // SRS_2.5 //",
    "K10bsu034_u:484": " jinasya tasya dvipadottamasya śālendrarājasya vināyakasya /",
    "K10bsu034_u:485": " ṣaṭūsaptativarṣasahasrakoṭiyo āyustadā āsi aninditasya // SRS_2.6 //",
    "K10bsu034_u:486": " niyutāntaśītisahasra śrāvakāṇāṃ traividya ṣaḍabhijña jitendriyāṇām /",
    "K10bsu034_u:487": " kṣīṇāsravāṇāntimadehadhāriṇāṃ saṃghastadā āsi narottamasya // SRS_2.7 //",
    "K10bsu034_u:488": " (Vaidya 9)",
    "K10bsu034_u:489": " bahuprakārā mayi tasya pūjā kṛtā jinasya dvipadottamasya /",
    "K10bsu034_u:490": " arthāya lokasya sadevakasya imaṃ samādhiṃ pratikāṅtā sadā // SRS_2.8 //",
    "K10bsu034_u:491": " saputradāreṇa mi pravrajitvā śālendrarājasya jinasya antike /",
    "K10bsu034_u:492": " caturdaśavarṣasahasrakoṭiyo ayaṃ samādhiḥ paripṛcchito mayā // SRS_2.9 //",
    "K10bsu034_u:493": " aśīti gāthā niyutā sahasrāṇyanye ca koṭīśata bimbarāṇām /",
    "K10bsu034_u:494": " tasyodgṛhītaḥ sugatasya antikāditaḥ samādheḥ parivarta eṣaḥ // SRS_2.10 //",
    "K10bsu034_u:495": " hastā śirā bhārya tathaiva putrā ratnaṃ prabhūtaṃ tatha khādyabhojyam /",
    "K10bsu034_u:496": " na kiṃci dravyaṃ mi na tyaktapūrvam ima samādhiṃ pratikāṅkṣatā varam // SRS_2.11 //",
    "K10bsu034_u:497": " smarāmi buddhāna sahasrakoṭiyo taduttare yattika gaṅgavālukāḥ /",
    "K10bsu034_u:498": " yehi sthihitvā iha gṛdhrakūṭe ayaṃ samādhirvaru śānta deśitaḥ // SRS_2.12 //",
    "K10bsu034_u:499": " sarve ca śākyarṣabhanāmagheyāḥ sarveṣu co rāhula nāma putrāḥ /",
    "K10bsu034_u:500": " ānandanāmā paricārakāśca kapilāhvayāḥ pravrajitāśca sarve // SRS_2.13 //",
    "K10bsu034_u:501": " agreyugaṃ kolitaśāriputrā samanāma sarve ca abhūṣi tāyinaḥ /",
    "K10bsu034_u:502": " samanāmikā co tada lokadhātuḥ sarve 'pi cotpanna kaṣāyakāle // SRS_2.14 //",
    "K10bsu034_u:503": " (Vaidya 10)",
    "K10bsu034_u:504": " sarve mayā satkṛta te narendrā imāṃ carantena mi bodhicārikām /",
    "K10bsu034_u:505": " yāvanti co kāci jināna pūjā sarvā kṛtā etu samādhimeṣatā // SRS_2.15 //",
    "K10bsu034_u:506": " pratipattiya eṣa samādhi labhyate bahuprakārā pratipattiruktā /",
    "K10bsu034_u:507": " guṇeṣu sarveṣu pratiṣṭhitasya na durlabhastasya samādhireṣaḥ // SRS_2.16 //",
    "K10bsu034_u:508": " raseṣvagṛdhrasya alolupasya kuleṣvasaktasya anīrṣukasya /",
    "K10bsu034_u:509": " matrīvihārasya amatsarasya na durlabhastasya samādhireṣaḥ // SRS_2.17 //",
    "K10bsu034_u:510": " satkāralābheṣu anarthikasya ājīvaśuddhasya akiṃcanasya /",
    "K10bsu034_u:511": " viśuddhaśīlasya viśāradasya na durlabhastasya samādhireṣaḥ // SRS_2.18 //",
    "K10bsu034_u:512": " ārabdhavīryasya atandritasya raṇyādhimuktasya dhute sthitasya /",
    "K10bsu034_u:513": " nairātmyakṣāntīya pratiṣṭhitasya na durlabhastasya samādhireṣaḥ // SRS_2.19 //",
    "K10bsu034_u:514": " sudāntacittasya anuddhatasya īryāya caryāya pratiṣṭhitasya /",
    "K10bsu034_u:515": " tyāgādhimuktasya amatsarasya na durlabhastasya samādhireṣaḥ // SRS_2.20 //",
    "K10bsu034_u:516": " anuvyañjanalakṣaṇā buddhadharmā ye 'ṣṭādaśā kīrtita nāyakena /",
    "K10bsu034_u:517": " balāviśāradya na tasya durlabhā dhāreti yaḥ śāntamimaṃ samādhim // SRS_2.21 //",
    "K10bsu034_u:518": " (Vaidya 11)",
    "K10bsu034_u:519": " buddhena ye cakṣuṣa dṛṣṭa sattvāsta ekakālasmi bhaveyu buddhāḥ /",
    "K10bsu034_u:520": " teṣaika ekasya bhaveyurāyuḥ acintiyākalpasahasrakoṭiyaḥ // SRS_2.22 //",
    "K10bsu034_u:521": " teṣaika ekasya śiro bhaveyuḥ sarvu samudreṣu yathaiva vālukāḥ /",
    "K10bsu034_u:522": " yāvanti te sarva śiro bhaveyuḥ śire śire jihva bhaveyu tāttikāḥ // SRS_2.23 //",
    "K10bsu034_u:523": " te tasya sarve bhaṇi ānuśaṃsā yo gātha dhāreyya itaḥ samādhitaḥ /",
    "K10bsu034_u:524": " na kiṃcimātraṃ parikīrtitaṃ bhavet kiṃ vā punaryo hi śikṣitva dhāraye // SRS_2.24 //",
    "K10bsu034_u:525": " dhūtān samādāya guṇāṃśca vartate spṛhenti devāsurayakṣaguhyakāḥ /",
    "K10bsu034_u:526": " rājāna bhonti anuyātru tasya dhāreti yaḥ śānta samādhi durlabham // SRS_2.25 //",
    "K10bsu034_u:527": " parigṛhīto bhavati jinebhirdevāśca nāgāḥ sada ānuyātrāḥ /",
    "K10bsu034_u:528": " pratyarthikāstasya śriya no sahanti dhāreti yaḥ śānta samādhi durlabham // SRS_2.26 //",
    "K10bsu034_u:529": " anantu tasya pratibhānu bhoti ananta sūtrāntasahasra bhāṣate /",
    "K10bsu034_u:530": " na tasya viṣṭhā nu kadāci bhoti dhāreti yaḥ śāntamimaṃ samādhim // SRS_2.27 //",
    "K10bsu034_u:531": " drakṣyanti buddhamamitābhu nāyakaṃ sukhāvatīṃ cāpyatha lokadhātum /",
    "K10bsu034_u:532": " ye paścime kāli mahābhayānake samādhi śrutvā imu dhārayeyuḥ // SRS_2.28 //",
    "K10bsu034_u:533": " (Vaidya 12)",
    "K10bsu034_u:534": " prakāśayitvā imu ānuśaṃsā adhyeṣate śāstu svayaṃ svayaṃbhūḥ /",
    "K10bsu034_u:535": " parinirvṛtasya mama paścikāle samādhi dhāretha imaṃ viśuddham // SRS_2.29 //",
    "K10bsu034_u:536": " ye keci buddhā daśasu diśāsu atītakāle 'pi ca pratyutpannāḥ /",
    "K10bsu034_u:537": " sarve jinā atra samādhiśikṣitā budhyanti bodhiṃ virajāmasaṃskṛtām // SRS_2.30 //",
    "K10bsu034_u:538": " iti śrīsamādhirāje śālendrarāja(pūrvayoga)",
    "K10bsu034_u:539": " parivarto nāma dvitīyaḥ //",
    "K10bsu034_u:540": " (Vaidya 13)",
    "K10bsu034_u:541": " 3 Bhūtaguṇavarṇaprakāśanaparivartaḥ /",
    "K10bsu034_u:542": " tatra bhagavān punarapi candraprabhaṃ kumārabhūtamāmantrayate sma - tasmāttarhiṃ",
    "K10bsu034_u:543": " kumāra yo bodhisattvo mahāsattva ākāṅkṣati tathāgatasyārhataḥ samyaksaṃbuddhasya",
    "K10bsu034_u:544": " bhūtaṃ buddhaguṇavarṇaṃ saṃprakāśayituṃ no cārthato vā vyañjanato vā paryādānaṃ gantuṃ",
    "K10bsu034_u:545": " sarvaṃ ca me vacanaṃ buddhaparigṛhītaṃ niścaritumiti,",
    "K10bsu034_u:546": " tena kumāra bodhisattvena mahāsattvena sarvasattvānāmarthāya ayaṃ samādhirudgrahītavyaḥ",
    "K10bsu034_u:547": " paryavāptavyo dhārayitavyo vācayitavyaḥ pravartayitavyaḥ uddeṣṭavyaḥ svādhyātavyaḥ",
    "K10bsu034_u:548": " araṇābhāvanayā bhāvayitavyo bahulīkartavyaḥ parebhyaśca vistareṇa saṃprakāśayitavyaḥ /",
    "K10bsu034_u:549": " katame ca te kumāra tathāgatasya bhūtā buddhaguṇāḥ?",
    "K10bsu034_u:550": " iha kumāra bodhisattvo mahāsattvo 'raṇyagato vā vṛkṣamūlagato vā abhyavakāśagato",
    "K10bsu034_u:551": " vā śūnyāgāramadhyagato vā evaṃ pratisaṃśikṣate - evaṃ sa bhagavāṃstathāgato 'rhan",
    "K10bsu034_u:552": " samyaksaṃbuddho vidyācaraṇasaṃpannaḥ sugato lokavidanuttaraḥ puruṣadamyasārathiḥ",
    "K10bsu034_u:553": " śāstā devānāṃ ca manuṣyāṇāṃ ca buddho bhagavān /",
    "K10bsu034_u:554": " niṣyandaḥ sa tathāgataḥ puṇyānām /",
    "K10bsu034_u:555": " avipraṇāśaḥ kuśalamūlānām /",
    "K10bsu034_u:556": " alaṃkṛtaḥ kṣāntyā /",
    "K10bsu034_u:557": " āgamaḥ puṇyanidhānānām /",
    "K10bsu034_u:558": " citrito 'nuvyañjanaiḥ /",
    "K10bsu034_u:559": " kusumito lakṣaṇaiḥ /",
    "K10bsu034_u:560": " pratirūpo gocareṇa /",
    "K10bsu034_u:561": " apratikūlo darśanena /",
    "K10bsu034_u:562": " abhiratiḥ śraddhādhimuktānām /",
    "K10bsu034_u:563": " anabhibhūtaḥ prajñayā /",
    "K10bsu034_u:564": " anavamardanīyo balaiḥ /",
    "K10bsu034_u:565": " śāstā sarvasattvānām /",
    "K10bsu034_u:566": " pitā bodhisattvānām /",
    "K10bsu034_u:567": " rājā āryapudgalānām /",
    "K10bsu034_u:568": " sārthavāha ādikarmikāṇām /",
    "K10bsu034_u:569": " aprameyo jñānena /",
    "K10bsu034_u:570": " anantaḥ pratibhānena /",
    "K10bsu034_u:571": " viśuddhaḥsvareṇa /",
    "K10bsu034_u:572": " āsvādanīyo ghoṣeṇa /",
    "K10bsu034_u:573": " asecanako rūpeṇa /",
    "K10bsu034_u:574": " apratisamaḥ kāyena /",
    "K10bsu034_u:575": " aliptaḥ kāmaiḥ /",
    "K10bsu034_u:576": " anupalipto rūpaiḥ /",
    "K10bsu034_u:577": " asaṃsṛṣṭa ārūpyaiḥ /",
    "K10bsu034_u:578": " vimukto duḥkhebhyaḥ /",
    "K10bsu034_u:579": " vipramuktaḥ skandhebhyaḥ /",
    "K10bsu034_u:580": " visaṃyukto dhātubhiḥ /",
    "K10bsu034_u:581": " saṃvṛta āyatanaiḥ /",
    "K10bsu034_u:582": " praticchanno granthaiḥ /",
    "K10bsu034_u:583": " vimuktaḥ paridāhaiḥ /",
    "K10bsu034_u:584": " parimuktastṛṣṇāyāḥ /",
    "K10bsu034_u:585": " oghāduttīrṇaḥ /",
    "K10bsu034_u:586": " paripūrṇo jñānena /",
    "K10bsu034_u:587": " pratiṣṭhito 'tītānāgatapratyutpannānāṃ buddhānāṃ bhagavatāṃ jñāne /",
    "K10bsu034_u:588": " apratiṣṭhito nirvḥṇe /",
    "K10bsu034_u:589": " sthito bhūtakoṭyḥm /",
    "K10bsu034_u:590": " sthitaḥ sarvasattvollokanīyḥyḥṃ bhūmau /",
    "K10bsu034_u:591": " ime te kumḥra tathḥgatasya bhūtḥ buddhaguṇḥḥ /",
    "K10bsu034_u:592": " ebhirbuddhaguṇavarṇaiḥ samanvḥgato bodhisattvo mahḥsattva imaṃ samḥdhimḥgamya anḥcchedyena pratibhḥnena tathḥgatasyḥhataḥ samyaksaṃbuddhasya",
    "K10bsu034_u:593": " bhūtaṃ buddhaguṇavarṇaṃ saṃprakḥśayan no cḥrthato no vyañjanataśca paryḥdḥnaṃ gacchati /",
    "K10bsu034_u:594": " sarvaṃ cḥsya vacanaṃ buddhaparigṛhītaṃ niścarati //",
    "K10bsu034_u:595": " atha bhagavāṃstasyāṃ velāyāmimā gāthā abhāṣata -",
    "K10bsu034_u:596": " na sukaru jinavarṇa sarvi vaktuṃ bahumapi kalpasahasra bhāṣamāṇaiḥ /",
    "K10bsu034_u:597": " (Vaidya 14)",
    "K10bsu034_u:598": " tatha guṇa samudānitā jinebhiḥ imu varu śānta samādhimeṣamāṇaiḥ // SRS_3.1 //",
    "K10bsu034_u:599": " paramasu-abhirūpadarśanīyāḥ kanya alaṃkṛtagātra premaṇīyāḥ /",
    "K10bsu034_u:600": " datta puri adīnamānasena imu varu śānta samādhimeṣatā me // SRS_3.2 //",
    "K10bsu034_u:601": " tatha mayi dhanadhānyadāsidāsā tatha maṇimuktisuvarṇarūpyakaṃ ca /",
    "K10bsu034_u:602": " tyakta mayi adīnamānasena imu varu śānta samādhimeṣatā me // SRS_3.3 //",
    "K10bsu034_u:603": " maṇiratanavicitramuktahārā rucira pu vasana śaṅkhasuvarṇasūtrā /",
    "K10bsu034_u:604": " tyakta mayi purā vināyakeṣu imu varu śānta samādhimeṣatā me // SRS_3.4 //",
    "K10bsu034_u:605": " aparimita ananta kalpakoṭyaḥ paramasugandhika vārṣikāśca /",
    "K10bsu034_u:606": " tyakta mayi jināna cetiyeṣu paramaniruttaru cittu saṃjanitvā // SRS_3.5 //",
    "K10bsu034_u:607": " tathariva mayi dattu dharmadānaṃ parṣagatena janitva citrikāram /",
    "K10bsu034_u:608": " na ca mama samutpanna jātu cittaṃ siya mama jñātru daditva dharmadānam // SRS_3.6 //",
    "K10bsu034_u:609": " eta guṇa samudānituṃ mi pūrvā vana varu sevita nityamalpaśabdam /",
    "K10bsu034_u:610": " kṛpabahulu bhavāmi nityakālaṃ sada mama cittu labheya buddhajñānam // SRS_3.7 //",
    "K10bsu034_u:611": " na ca mama kvacidāgraho abhūṣi priyataravastuna ātmano 'pi bhoktum /",
    "K10bsu034_u:612": " (Vaidya 15)",
    "K10bsu034_u:613": " dadami ahu prabhūta deyadharmaṃ sada mama cittu labheya buddhajñānam // SRS_3.8 //",
    "K10bsu034_u:614": " akhilamadhurasaṃvibhāgaśīlaḥ smitavadanaḥ śrutidhāri snigdhaghoṣaḥ /",
    "K10bsu034_u:615": " sumadhuravacanaḥ priyo bahūnāṃ jana mama sarvi atṛpta darśanena // SRS_3.9 //",
    "K10bsu034_u:616": " kṣaṇamapi ca na matsarī bhavāmi bhavaniyutena na jātu īrṣyamāsīt /",
    "K10bsu034_u:617": " sada ahu paritṛpta piṇḍapāte sakala nimantraṇa varjitānyaśeṣā // SRS_3.10 //",
    "K10bsu034_u:618": " bahuśruta śrutadhāri ye bhavanti gātha ito dharaye catuṣpadāṃ pi /",
    "K10bsu034_u:619": " te mayi sada satkṛtā abhūvan parama niruttara prema saṃjanitvā // SRS_3.11 //",
    "K10bsu034_u:620": " bahuvidhamananta dānu dattaṃ tathapi ca rakṣitu śīlu dīrgharātram /",
    "K10bsu034_u:621": " pūja bahu kṛtā vināyakeṣu imu varu śānta samādhimeṣatā me // SRS_3.12 //",
    "K10bsu034_u:622": " pṛthu vividha ananta lokadhātūn maṇiratanaiḥ paripūrya dānu dadyāt /",
    "K10bsu034_u:623": " itu dharayi samādhitaśca gāthām imu tatpuṇya viśiṣyate udāram // SRS_3.13 //",
    "K10bsu034_u:624": " yāvat pṛthu kecidasti puṣpā tathariva gandha manoramā udārāḥ /",
    "K10bsu034_u:625": " tehi jinu maheyya puṇyakāmā bahumapi kalpa ananta aprameyān // SRS_3.14 //",
    "K10bsu034_u:626": " yāvat pṛthu kecidasti vādyā tatha bahu bhojana annapānavastrāḥ /",
    "K10bsu034_u:627": " tehi jinu maheyya puṇyakāmā bahumapi kalpa ananta aprameyān // SRS_3.15 //",
    "K10bsu034_u:628": " (Vaidya 16)",
    "K10bsu034_u:629": " yaśca naru janitva bodhicittam ahu jinu bheṣyu svayaṃbhu dharmarājaḥ /",
    "K10bsu034_u:630": " gāthamimu dhare samāhitaikāṃ tato viśiṣyate puṇyamudāram // SRS_3.16 //",
    "K10bsu034_u:631": " yāvata pṛthu gaṅgavālikāḥ syustāvata kalpa bhaṇeya ānuśaṃsā /",
    "K10bsu034_u:632": " na ca parikṣaya śakyu kīrtyamāne bahutara puṇyasamādhi dhārayitvā // SRS_3.17 //",
    "K10bsu034_u:633": " tasmāttarhi kumāra bodhisattven mahāsattvena udgrahītavyo dhārayitavyo vācayitavyaḥ paryavāptavyaḥ /",
    "K10bsu034_u:634": " udgṛhya dhārayitvā vācayitvā paryavāpya araṇābhāvanāyogamanuyuktena ca bhavitavyam /",
    "K10bsu034_u:635": " tad bhaviṣyati bahujanahitāya bahujanasukhāya lokānukampāyai mahato janakāyasyārthāya hitāya sukhāya devānāṃ ca manuṣyāṇāṃ ca /",
    "K10bsu034_u:636": " atha khalu bhagavāstasyāṃ velāyāmimā gāthā abhāṣata -",
    "K10bsu034_u:637": " tasmācchrutveti buddhānāmānuśaṃsān subhadrakān /",
    "K10bsu034_u:638": " kṣipramuddiśathā etaṃ samādhiṃ buddhavarṇitam // SRS_3.18 //",
    "K10bsu034_u:639": " trisaptatibuddhakoṭyaḥ pūrvajātiṣu satkṛtāḥ /",
    "K10bsu034_u:640": " sarvehi tehi buddhehi idaṃ sūtraṃ prakāśitam // SRS_3.19 //",
    "K10bsu034_u:641": " mahākaruṇajetāramidaṃ sūtraṃ nirucyate /",
    "K10bsu034_u:642": " bāhuśrutyasmi śikṣitvā buddhadharmā na durlabhāḥ // SRS_3.20 //",
    "K10bsu034_u:643": " bheṣyanti paścime kāle nirvṛte lokanāyake /",
    "K10bsu034_u:644": " bahu asaṃyatā bhikṣu bāhuśrutye anarthikāḥ // SRS_3.21 //",
    "K10bsu034_u:645": " śīlasya varṇaṃ vakṣyanti śīlena ca anarthikāḥ /",
    "K10bsu034_u:646": " samādhivarṇaṃ vakṣyanti samādhiya anarthikāḥ // SRS_3.22 //",
    "K10bsu034_u:647": " prajñāya varṇaṃ vakṣyanti prajñāya ca anarthikāḥ /",
    "K10bsu034_u:648": " vimuktyā bahu bhāṣante vimuktyā ca anarthikāḥ // SRS_3.23 //",
    "K10bsu034_u:649": " candanasya yathā kaścid bhāṣate puruṣo guṇān /",
    "K10bsu034_u:650": " īdṛśaṃ candanaṃ nāma gandhajātaṃ manoramam // SRS_3.24 //",
    "K10bsu034_u:651": " athānyaḥ puruṣaḥ kaścidevaṃ pṛccheta taṃ naram /",
    "K10bsu034_u:652": " gṛhīta candanaṃ kiṃcid yasya vaṇa prabhāṣase // SRS_3.25 //",
    "K10bsu034_u:653": " (Vaidya 17)",
    "K10bsu034_u:654": " sa naraṃ taṃ pratibrūyād gandhavarṇaṃ bravīmyaham /",
    "K10bsu034_u:655": " jīvikāṃ yena kalpemi taṃ ca gandhaṃ na vedmyaham // SRS_3.26 //",
    "K10bsu034_u:656": " evaṃ yoge 'pyayuktānāṃ śīlavarṇena jīvikā /",
    "K10bsu034_u:657": " paścime bheṣyate kāle śīlaṃ caiṣāṃ na bheṣyate // SRS_3.27 //",
    "K10bsu034_u:658": " evaṃ yoge 'pyayuktānāṃ samādhivarṇena jīvikā /",
    "K10bsu034_u:659": " paścime bheṣyate kāle samādhiścaiṣāṃ na bheṣyate // SRS_3.28 //",
    "K10bsu034_u:660": " evaṃ yoge 'pyayuktānāṃ prajñāvarṇana jīvikā /",
    "K10bsu034_u:661": " bheṣyate paścime kāle prajñā caiṣāṃ na bheṣyate // SRS_3.29 //",
    "K10bsu034_u:662": " evaṃ yoge 'pyayuktānāṃ vimuktivarṇena jīvikā /",
    "K10bsu034_u:663": " bheṣyate paścime kāle vimuktiścaiṣāṃ na bheṣyate // SRS_3.30 //",
    "K10bsu034_u:664": " yatha puruṣu daridru kaścideva sace paribhūtu bhavenmahājanasya /",
    "K10bsu034_u:665": " sa ca labhati nidhānu paścakāle dhanapati bhūtva janāna satkareyyā // SRS_3.31 //",
    "K10bsu034_u:666": " evamimu na samādhi yāva labdho na ca bahumato bhavatīha bodhisattvaḥ /",
    "K10bsu034_u:667": " marumanujakumbhāṇḍarākṣasā no yatha puruṣu daridru arthahīnaḥ // SRS_3.32 //",
    "K10bsu034_u:668": " yada punariya labdha bhoti bhūmī atuliyu dharmanidhānu paṇḍitena /",
    "K10bsu034_u:669": " maru manuja spṛhaṃ janenti tatra sa ca dhanu deti niruttaraṃ prajānām // SRS_3.33 //",
    "K10bsu034_u:670": " tasma imi śruṇitva ānuśaṃsāṃ paramapraṇītayaḥ kīrtitā jinena /",
    "K10bsu034_u:671": " sarva jahiya jñātralābhasaukhyamimu varamuddiśathā samādhi śāntam // SRS_3.34 //",
    "K10bsu034_u:672": " ye keci buddhā diśatā sunirvṛtā anāgatā ye 'pi ca pratyutpannāḥ /",
    "K10bsu034_u:673": " sarve ca śikṣitva iha samādhau bodhiṃ vibuddhā atulāmacintiyām // SRS_3.35 //",
    "K10bsu034_u:674": " (Vaidya 18)",
    "K10bsu034_u:675": " candraprabhaḥ kumāru hṛṣṭacittaḥ puratu jinasya sthihitva vāca bhāṣī /",
    "K10bsu034_u:676": " ahu puruṣavarasya nirvṛtasya sukisari kāli idaṃ dhariṣye sūtram // SRS_3.36 //",
    "K10bsu034_u:677": " kāya ahu tyajitva jīvitaṃ ca tathapi ca saukhya yadasti loke /",
    "K10bsu034_u:678": " tatra ahu mahābhaye 'pi kāle imu varu śānta samādhi dhārayiṣye // SRS_3.37 //",
    "K10bsu034_u:679": " mahakaruṇa janitva sattvakāye sudukhita sattva anātha prāpta dṛṣṭvā /",
    "K10bsu034_u:680": " teṣvahamupasaṃharitva maitrīmimu vara śānta samādhi deśayiṣye // SRS_3.38 //",
    "K10bsu034_u:681": " pañcaśata anūna tasmin kāle ya utthita tatra samādhidhārakāṇām /",
    "K10bsu034_u:682": " pūrvaṃgama kumāra teṣa āsīdiha varasūtraparigrahe udāre // SRS_3.39 //",
    "K10bsu034_u:683": " iti śrīsamādhirāje bhūtaguṇavarṇaprakāśanaparivarto nāma tṛtīyaḥ //",
    "K10bsu034_u:684": " (Vaidya 19)",
    "K10bsu034_u:685": " 4 Buddhānusmṛtiparivartaḥ /",
    "K10bsu034_u:686": " atha khalu candraprabhaḥ kumārabhūto bhagavantametadavocat - samādhiḥ samādhiriti bhagavannucyate /",
    "K10bsu034_u:687": " katamasyaitaddharmasyādhivacanaṃ samādhiriti?",
    "K10bsu034_u:688": " evamukte bhagavāṃścandraprabhaṃ kumārabhūtametadavocat - samādhiḥ samādhiriti kumāra ucyate yaduta cittanidhyāptiḥ /",
    "K10bsu034_u:689": " anupapattiḥ /",
    "K10bsu034_u:690": " apratisaṃdhiḥ /",
    "K10bsu034_u:691": " pratisaṃdhijñānam /",
    "K10bsu034_u:692": " apahṛtabhāratā /",
    "K10bsu034_u:693": " tathāgatajñānam /",
    "K10bsu034_u:694": " buddhavṛṣabhitā /",
    "K10bsu034_u:695": " rāgacikitsā /",
    "K10bsu034_u:696": " doṣavyupaśamaḥ /",
    "K10bsu034_u:697": " mohasya prahāṇam /",
    "K10bsu034_u:698": " yuktayogitā /",
    "K10bsu034_u:699": " ayuktavivarjanatā /",
    "K10bsu034_u:700": " akuśaladharmacchandaḥ /",
    "K10bsu034_u:701": " saṃsārānmokṣakāmatā /",
    "K10bsu034_u:702": " adhyāśayapratipattiḥ /",
    "K10bsu034_u:703": " jāgarikāyā āsevanam /",
    "K10bsu034_u:704": " prahāṇasyānutsargaḥ /",
    "K10bsu034_u:705": " ārakṣā śukladharmāṇām /",
    "K10bsu034_u:706": " upapattiṣvaviśvāsaḥ /",
    "K10bsu034_u:707": " anabhisaṃskāraḥ /",
    "K10bsu034_u:708": " karmaṇāmādhyātmikānāmāyatanānāmamanasikāraḥ /",
    "K10bsu034_u:709": " bāhyānāmāyatanānāmasamudācāraḥ /",
    "K10bsu034_u:710": " ātmano 'nutkarṣaṇam /",
    "K10bsu034_u:711": " pareṣāmapaṃsanatā /",
    "K10bsu034_u:712": " kuśaleṣvanadhyavasānam /",
    "K10bsu034_u:713": " pṛthagjaneṣvaviśvāsaḥ /",
    "K10bsu034_u:714": " śīlasya niṣyandaḥ /",
    "K10bsu034_u:715": " durāsadatā /",
    "K10bsu034_u:716": " mahaujaskatā /",
    "K10bsu034_u:717": " ātmajñānam /",
    "K10bsu034_u:718": " acapalatā /",
    "K10bsu034_u:719": " īryāpathasaṃpadavasthānam /",
    "K10bsu034_u:720": " avyāpādaḥ /",
    "K10bsu034_u:721": " apāruṣyam /",
    "K10bsu034_u:722": " pareṣvanutpīḍā /",
    "K10bsu034_u:723": " mitrāṇāmanurakṣaṇā /",
    "K10bsu034_u:724": " guhyamantrāṇāmārakṣaṇā /",
    "K10bsu034_u:725": " avihiṃsā /",
    "K10bsu034_u:726": " śīlavatāmanutpīḍanā /",
    "K10bsu034_u:727": " ślakṣṇavacanatā /",
    "K10bsu034_u:728": " sarvatraidhātuke aniḥśritatā /",
    "K10bsu034_u:729": " sarvadharmeṣu śūnyatā /",
    "K10bsu034_u:730": " ānulomikī kṣāntiḥ /",
    "K10bsu034_u:731": " sarvajñajñāne tīvracchandatā samādhiḥ samādhiriti kumāra ucyate /",
    "K10bsu034_u:732": " yā eveṣvevaṃrūpeṣu dharmeṣu pratipattirapratipattiḥ,",
    "K10bsu034_u:733": " ayaṃ sa kumāra ucyate samādhiriti //",
    "K10bsu034_u:734": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:735": " apāvṛtaṃ me amṛtasya dvāram ācakṣito dharmasvabhāvu yādṛśaḥ /",
    "K10bsu034_u:736": " nidarśitā me upapatti yādṛśī prakāśitā nirvṛti sānuśaṃsā // SRS_4.1 //",
    "K10bsu034_u:737": " vivarjanīyāḥ sada pāpamitrāḥ kalyāṇamitrāśca niṣevitavyāḥ /",
    "K10bsu034_u:738": " vaneṣu vastavya gaṇān jahitvā maitraṃ ca cittaṃ sada bhāvanīyam // SRS_4.2 //",
    "K10bsu034_u:739": " śuddhaṃ ca śīlaṃ sada rakṣitavyaṃ dhūteṣu puṣṭiḥ sada vinditavyā /",
    "K10bsu034_u:740": " tyāgaśca prajñā ca niṣevitavyā /",
    "K10bsu034_u:741": " na durlabho eṣa samādhi bheṣyati // SRS_4.3 //",
    "K10bsu034_u:742": " (Vaidya 20)",
    "K10bsu034_u:743": " tato labhitvā ima śāntabhūmi yasyāmabhūmiḥ pṛthu śrāvakāṇām /",
    "K10bsu034_u:744": " pratyakṣabhūtā sugatasya dharma pratilapsyathā buddhaguṇānacintiyān // SRS_4.4 //",
    "K10bsu034_u:745": " dṛṣṭvā narān bhājanabuddhimantān tān bodhicittasmi samādahetha /",
    "K10bsu034_u:746": " anuttare jñāni pratiṣṭhapitvā na durlabho eṣa samādhirājaḥ // SRS_4.5 //",
    "K10bsu034_u:747": " yasyārthi īrṣā puna saṃjaneyyā āhāri niṣyandiha pratyavekṣataḥ /",
    "K10bsu034_u:748": " paryeṣṭitaśco paribhogataśca na durlabho eṣa samādhi bheṣyate // SRS_4.6 //",
    "K10bsu034_u:749": " samādhirājo yadi vaiṣa śūnyato viśuddhaśīlānayu mūrdhni tiṣṭhati /",
    "K10bsu034_u:750": " svabhāvato dharma sadā samāhitā bālā na jānanti ayuktayogāḥ // SRS_4.7 //",
    "K10bsu034_u:751": " yeṣāmayaṃ śānta samādhiriṣṭo na teṣa jātu bhayabuddhi tiṣṭhati /",
    "K10bsu034_u:752": " sadānupaśyanti narāṇamuttamamimāṃ niṣevitva praśāntabhūmim // SRS_4.8 //",
    "K10bsu034_u:753": " ākārato yaḥ smarate tathāgatān sa bhoti śāntendriyu śāntamānasaḥ /",
    "K10bsu034_u:754": " abhrāntacittaḥ satataṃ samāhitaḥ śrutena jñānena ca sāgaropamaḥ // SRS_4.9 //",
    "K10bsu034_u:755": " asmin samādhau hi pratiṣṭhihittvā yaścaṃkrame caṃkrami bodhisattvaḥ /",
    "K10bsu034_u:756": " sa paśyati buddhasahasrakoṭiyastaduttare yāttika gaṅgavālukāḥ // SRS_4.10 //",
    "K10bsu034_u:757": " unmādu gaccheya narasya cittaṃ yo buddhadharmāṇa pramāṇu gṛhṇīyāt /",
    "K10bsu034_u:758": " (Vaidya 21)",
    "K10bsu034_u:759": " naivāpramāṇasya pramāṇamasti acintiyā sarvaguṇehi nāyakāḥ // SRS_4.11 //",
    "K10bsu034_u:760": " na so 'sti sattvo daśasu diśāsu yo lokanāthena samaḥ kutottari /",
    "K10bsu034_u:761": " sarve hi sarvajñaguṇarupetamākāṅkṣatha lapsyatha buddhajñānam // SRS_4.12 //",
    "K10bsu034_u:762": " suvarṇavarṇena samucchrayeṇa samantaprāsādiku lokanāthaḥ /",
    "K10bsu034_u:763": " yasyātra ālambani cittu vartate samāhitaḥ socyati bodhisattvaḥ // SRS_4.13 //",
    "K10bsu034_u:764": " asaṃskṛtaṃ saṃskṛtu jñātva vijño nimittasaṃjñāya vibhāvitāya /",
    "K10bsu034_u:765": " so ānimitte bhavati pratiṣṭhitaḥ prajānatī śūnyaka sarvadharmān // SRS_4.14 //",
    "K10bsu034_u:766": " yo dharmakāye bhavati pratiṣṭhito abhāva jānāti sa sarvabhāvān /",
    "K10bsu034_u:767": " abhāvasaṃjñāya vibhāvitāya na rūpakāyena jinendra paśyati // SRS_4.15 //",
    "K10bsu034_u:768": " ārocayāmi prativedayāmi vo yathā yathā bahu ca vitarkayennaraḥ /",
    "K10bsu034_u:769": " tathā tathā bhavati tannimittacittastehi vitarkehi tanniśritehi // SRS_4.16 //",
    "K10bsu034_u:770": " evaṃ munīndraṃ smarato narasya ākārato jñānato aprameyataḥ /",
    "K10bsu034_u:771": " anusmṛtiṃ bhāvayataḥ sadā ca tannimnacittaṃ bhavatī tatproṇam // SRS_4.17 //",
    "K10bsu034_u:772": " sa caṃkramastho na niṣadyamāśrita ākāṅkṣate puruṣavarasya jñānam /",
    "K10bsu034_u:773": " ākāṅkṣamāṇaḥ praṇigheti bodhaye bhaviṣyahaṃ loki niruttaro jinaḥ // SRS_4.18 //",
    "K10bsu034_u:774": " (Vaidya 22)",
    "K10bsu034_u:775": " sa buddha saṃjānati buddha paśyate buddhāna co dharmata pratyavekṣate /",
    "K10bsu034_u:776": " iha samādhismi pratiṣṭhihitvā namasyate buddha mahānubhāvān // SRS_4.19 //",
    "K10bsu034_u:777": " kāyena vācā ca prasanna mānasā buddhāna varṇaṃ bhaṇatī abhīkṣṇam /",
    "K10bsu034_u:778": " tathāhi so bhāvitacittasaṃtatī /",
    "K10bsu034_u:779": " rātriṃdivaṃ paśyati lokanāthān // SRS_4.20 //",
    "K10bsu034_u:780": " yadāpi so bhoti gilāna āturaḥ pravartate vedana māraṇāntikā /",
    "K10bsu034_u:781": " na buddhamārabhya smṛtiḥ pramuṣyate na vedanābhiranusaṃharīyati // SRS_4.21 //",
    "K10bsu034_u:782": " tathā hi tena vicinitva jñātā anāgatā āgata dharmaśūnyatā /",
    "K10bsu034_u:783": " so tādṛśe dharmanaye pratiṣṭhito na khidyate citta carantu cārikām // SRS_4.22 //",
    "K10bsu034_u:784": " tasmācchruṇitvā imu ānuśaṃsā janetha chandamatulāya bodhaye /",
    "K10bsu034_u:785": " mā paścakāle paritāpu bheṣyata sudurlabhaṃ sugatavarāṇa darśanam // SRS_4.23 //",
    "K10bsu034_u:786": " ahaṃ ca bhāṣeya praṇīta dharmaṃ yūyaṃ ca śrutvāna samācarethāḥ /",
    "K10bsu034_u:787": " bhaiṣajya vastrāṃ ca gṛhītva āturo 'panetu vyādhiṃ na prabhoti ātmanaḥ // SRS_4.24 //",
    "K10bsu034_u:788": " tasmādvidhijñena vicakṣaṇena imaṃ samādhiṃ pratikāṅkṣatā sadā /",
    "K10bsu034_u:789": " śīlaṃ śrutaṃ tyāgu niṣevitavyaṃ na durlabho eṣa samādhi bheṣyati // SRS_4.25 //",
    "K10bsu034_u:790": " iti śrīsamādhirāje buddhānusmṛtiparivarto nāma caturthaḥ //",
    "K10bsu034_u:791": " (Vaidya 23)",
    "K10bsu034_u:792": " 5 Ghoṣadattaparivartaḥ /",
    "K10bsu034_u:793": " tatra bhagavāṃścandraprabhaṃ kumārabhūtamāmantrayate sma - bhūtapūrvaṃ kumāra atīte",
    "K10bsu034_u:794": " 'dhvanyasaṃkhyeye kalpe asaṃkhyeyatare vipule 'prameye 'cintye 'parimāṇe yadāsīt",
    "K10bsu034_u:795": " tena kālena tena samayena bhagavān ghoṣadatto nāma tathāgato 'rhan samyaksaṃbuddho",
    "K10bsu034_u:796": " loke udapādi vidyācaraṇasaṃpannaḥ sugato lokavidanuttaraḥ puruṣadamyasārathiḥ śāstā",
    "K10bsu034_u:797": " devānāṃ ca manuṣyāṇāṃ ca buddho bhagavān /",
    "K10bsu034_u:798": " tena kālena tena samayena tasya bhagavato ghoṣadattasya tathāgatasyārhataḥ samyaksaṃbuddhasya aśītiḥ śrāvakakoṭyaḥ prathamasannipāto 'bhūt sarveṣāmarhatām",
    "K10bsu034_u:799": " dvitīyaḥ śrāvakasannipātaḥ saptatikoṭyo 'rhatāmabhūt /",
    "K10bsu034_u:800": " tṛtīyaḥ sannipātaḥ ṣaṣṭiḥ śrāvakakoṭyo 'rhatāmabhūt /",
    "K10bsu034_u:801": " tena khalu punaḥ samayena tasya bhagavato ghoṣadattasyārhataḥ samyaksaṃbuddhasya catvāriṃśadvarṣasahasrāṇyāyuḥpramāṇamabhūt /",
    "K10bsu034_u:802": " ayaṃ ca jambudvīpa ṛddhaḥ sphītaśca kṣemaśca subhikṣaśca ramaṇīyaśca bahujanākīrṇamanuṣyaścābhūt /",
    "K10bsu034_u:803": " tena khalu punaḥ samayena asmin jambudvīpe dvau rājānāvabhūtām /",
    "K10bsu034_u:804": " dṛḍhabalaśca nāma mahābalaśca nāma /",
    "K10bsu034_u:805": " tatraiko rājā ardhaṃ jambudvīpaṃ paribhuṅkte,",
    "K10bsu034_u:806": " dvitīyo 'pyardhaṃ paribhuṅkte ṛddhaṃ ca sphītaṃ ca kṣemaṃ ca subhikṣaṃ ca ramaṇīyaṃ ca bahujanākīrṇamanuṣyaṃ ca //",
    "K10bsu034_u:807": " tena kālena tena samayena rājño mahābalasya vijite bhagavān ghoṣadattastathāgato 'rhan samyaksaṃbuddha utpanno 'bhūt /",
    "K10bsu034_u:808": " iti hi kumāra rājñā mahābalena sa ghoṣadattastathāgataḥ paripūrṇaṃ varṣasahasraṃ",
    "K10bsu034_u:809": " nimantrito 'bhūt sārdhaṃ bodhisattvasaṃghena bhikṣusaṃghena ca kalpikena paribhogeṇānavadyena",
    "K10bsu034_u:810": " cīvarapiṇḍapātraśayanāsanaglānapratyayabhaiṣajyapariṣkāreṇa /",
    "K10bsu034_u:811": " tena ca kumāra kālena tena samayena tasya bhagavato ghoṣadattasya tathāgatasyārhataḥ samyaksaṃbuddhasya bodhisattvasaṃghasya saśrāvakasaṃghasya cotsado lābhasatkāraśloko 'bhūt /",
    "K10bsu034_u:812": " śrāddhāśca brāhmaṇagṛhapatayo bhagavato ghoṣadattasya tathāgatasyārhataḥ samyaksaṃbuddhasya sabodhisattvasaṃghasya cotsadaṃ lābhasatkāramakārṣuḥ",
    "K10bsu034_u:813": " te ca śrāddhā brāhmaṇagṛhapatayo bhagavato ghoṣadattasya tathāgatasyārhataḥ samyaksaṃbuddhasya",
    "K10bsu034_u:814": " lābhasatkārāyodyuktā abhūvan lokāmiṣapūjāyai yaduta rājña eva ca mahābalasyānuśikṣamāṇarūpam / iti hi",
    "K10bsu034_u:815": " kumāra tasya bhagavato ghoṣadattasya etadabhūt - parihīyante bateme sattvāḥ śīlapoṣadhasamādānatastathāgatānāmupasaṃkramaṇatastathāgataparyupāsanato",
    "K10bsu034_u:816": " brahmacaryāvāsataḥ pravrajyopasaṃpannabhikṣubhāvataśca /",
    "K10bsu034_u:817": " ta ete sattvāstadanantaraṃ sukhagurukāḥ /",
    "K10bsu034_u:818": " tat kasya hetoḥ?",
    "K10bsu034_u:819": " tathā hi tadanantaraṃ sukhamidaṃ yaduta lokāmiṣapūjā /",
    "K10bsu034_u:820": " ta ete satvā dṛṣṭadharmagurukāśca saṃparāyagurukāśca nātyantaniṣṭhāḥ kuśalamūlāya /",
    "K10bsu034_u:821": " tatreyaṃ kumāra katamā duṣṭadharmagurukatā?",
    "K10bsu034_u:822": " yaduta pañcakāmaguṇābhiprāyatā /",
    "K10bsu034_u:823": " (Vaidya 24) tatra kumāra katamā sāṃparāyikagurukatā?",
    "K10bsu034_u:824": " yaduta svargalokādhyālambanatā /",
    "K10bsu034_u:825": " katamā cātyantaniṣṭhakuśalamūlagurukatā?",
    "K10bsu034_u:826": " yadutātyantaviśuddhiḥ /",
    "K10bsu034_u:827": " atyantavimuktiḥ /",
    "K10bsu034_u:828": " atyantayogakṣematā /",
    "K10bsu034_u:829": " atyantabrahmacaryāvāsaḥ /",
    "K10bsu034_u:830": " atyantaparyavasānam /",
    "K10bsu034_u:831": " atyantakuśalamūlaniṣṭhā /",
    "K10bsu034_u:832": " atyantaparinirvāṇam /",
    "K10bsu034_u:833": " yannavahameteṣāṃ sattvānāṃ tathā tathā dharmaṃ deśayeyaṃ yadamī sattvā yathānuttarayā dharmapūjayā dharmapratipattyā ca tathāgataṃ pūjayeyuḥ",
    "K10bsu034_u:834": " atha khalu kumāra ghoṣadattastathāgato 'rhan samyaksaṃbuddhastasyāṃ velāyāṃ rājño mahābalasya teṣāṃ ca brāhmaṇagṛhapatīnāṃ saṃvejanābhiprāya imā gāthā abhāṣata -",
    "K10bsu034_u:835": " dānapradānena anyonya sevatāṃ teṣānyamanyasmi na bhoti gauravam /",
    "K10bsu034_u:836": " nā tādṛśīṃ sevana varṇayanti buddhā vidū yeṣa prahīṇa vāsanā // SRS_5.1 //",
    "K10bsu034_u:837": " te tādṛśā bhonti narāḥ susevitā ye dharma deśenti hitāya prāṇinām /",
    "K10bsu034_u:838": " teṣānyamanyasmi abhedya prema yanmārakoṭībhiraśakyu bhinditum // SRS_5.2 //",
    "K10bsu034_u:839": " lokāmiṣeṇo nara sevatāṃ nṛṇāṃ sarveṣaṃ sāṃdṛṣṭika bhoti arthaḥ /",
    "K10bsu034_u:840": " nirāmiṣaṃ dharma niṣevatāṃ hi mahānta artho bhavatī narāṇām // SRS_5.3 //",
    "K10bsu034_u:841": " nirāmiṣaṃ cittu upasthapitvā nirāmiṣaṃ dharma prakāśayitvā /",
    "K10bsu034_u:842": " nirāmiṣaṃ yeṣa bhaveta prema te tādṛśāḥ kṣipra bhavanti buddhāḥ // SRS_5.4 //",
    "K10bsu034_u:843": " na jātu kāmān pratisevamānaḥ putreṣu dāreṣu janitva tṛṣṇām /",
    "K10bsu034_u:844": " gṛhaṃ ca sevantu jugupsanīyamanuttarāṃ prāpsyati so 'grabodhim // SRS_5.5 //",
    "K10bsu034_u:845": " ye kāma varjenti yathāgnikarṣūṃ putreṣu dāreṣu jahitva tṛṣṇām /",
    "K10bsu034_u:846": " (Vaidya 25)",
    "K10bsu034_u:847": " uttrastu gehādabhiniṣkramanti na durlabhā teṣviyamagrabodhiḥ // SRS_5.6 //",
    "K10bsu034_u:848": " na kaści buddhaḥ purimeṇa āsī anāgate bheṣyati vāvatiṣṭhate /",
    "K10bsu034_u:849": " yehi sthitairevamagāramadhye prāptā iyamuttama agrabodhiḥ // SRS_5.7 //",
    "K10bsu034_u:850": " prahāya rājyaṃ yatha kheṭapiṇḍaṃ vaseta raṇyeṣu vivekakāmaḥ /",
    "K10bsu034_u:851": " kleśān prahāya pratihatya māraṃ buddhyanti bodhiṃ virajāmasaṃskṛtām // SRS_5.8 //",
    "K10bsu034_u:852": " yo buddhavīrān yatha gaṅgavālukā upasthiheyyā bahukalpakoṭiyaḥ /",
    "K10bsu034_u:853": " yaśco gṛhātaḥ parikhinnamānaso 'bhiniṣkrameyyā ayu tatra uttamaḥ // SRS_5.9 //",
    "K10bsu034_u:854": " annehi pānehi ca cīvarehi puṣpehi gandhehi vilepanehi /",
    "K10bsu034_u:855": " nopasthitā bhonti narottamā jinā yatha pravrajitvā cariyāṇa dharmam // SRS_5.10 //",
    "K10bsu034_u:856": " yaścaiva bodhiṃ pratikāṅkṣamāṇaḥ sattvārtha nirviṇṇu kusaṃskṛtātaḥ /",
    "K10bsu034_u:857": " raṇyāmukhaḥ sapta padāni prakrame ayaṃ tataḥ puṇyaviśiṣṭa bhoti // SRS_5.11 //",
    "K10bsu034_u:858": " aśrauṣīt khalu punaḥ kumāra rājā mahābalo bhagavatā ghoṣadattena tathāgatenārhatā samyaksaṃbuddhena imāmevaṃrūpāṃ pravartitāṃ naiṣkramyapratisaṃyuktāṃ kathām /",
    "K10bsu034_u:859": " śrutvā ca vimṛśati - yathāhaṃ bhagavato bhāṣitasyārthamājānāmi,",
    "K10bsu034_u:860": " na bhagavān dānapāramitāṃ varṇayati,",
    "K10bsu034_u:861": " na śīlapāramitāṃ varṇayati /",
    "K10bsu034_u:862": " atyantaniṣṭhāṃ saṃvarṇayati /",
    "K10bsu034_u:863": " atyantaviśuddhim /",
    "K10bsu034_u:864": " atyantabrahmacaryāvāsam /",
    "K10bsu034_u:865": " atyantanirvāṇaṃ saṃvarṇayati /",
    "K10bsu034_u:866": " tasyaitadabhūt - nedaṃ sukaramagāramadhyāvasatā anuttaradharmapratipattiṃ saṃpādayitum,",
    "K10bsu034_u:867": " arthaṃ vā anuprāptum /",
    "K10bsu034_u:868": " parihīṇo 'smyanuttarāyā dharmapratipattitaḥ /",
    "K10bsu034_u:869": " yannvahaṃ keśaśmaśrūṇyavatārya kāṣāyāṇi vastrāṇi paridhāya samyageva śraddhayā agārādanagārikāṃ pravrajeyam /",
    "K10bsu034_u:870": " iti hi (Vaidya 26)",
    "K10bsu034_u:871": " kumāra rājā mahābalaḥ sārdhamaśītyā brāhmaṇagṛhapatiśatasahasraiḥ parivṛtaḥ puraskṛto yena bhagavān ghoṣadatto nāma tathāgato 'rhan samyaksaṃbuddhastenopasaṃkrāmat",
    "K10bsu034_u:872": " upasaṃkramya bhagavataḥ pādau śirasābhivandya triḥ pradakṣiṇīkṛtya ekānte 'sthāt /",
    "K10bsu034_u:873": " atha khalu kumāra bhagavān ghoṣadatto rājño mahābalasya adhyāśayaṃ viditvā imaṃ sarvadharmasvabhāvasamatāvipañcitaṃ samādhiṃ deśayate /",
    "K10bsu034_u:874": " atha khalu kumāra rājā mahābala imaṃ samādhiṃ śrutvā tuṣṭa udagra āttamanāḥ keśaśmaśraṇyavatārya kāṣāyāṇi vastrāṇi paridhāya samyageva śraddhayā agārādanagārikāṃ pravrajito 'bhūt /",
    "K10bsu034_u:875": " sa tathā pravrajitaḥ sannimaṃ samādhimudgṛhītavān /",
    "K10bsu034_u:876": " udgṛhya paryavāpya dhārayitvā vācayiotvā bhāvanāyogamanuyukto vyahārṣīt /",
    "K10bsu034_u:877": " sa tenaiva kuśalamūlena daśakalpakoṭyo na jātu durgativinipātamagamat,",
    "K10bsu034_u:878": " viṃśatiṃ ca buddhakoṭīrārāgayāmāsa /",
    "K10bsu034_u:879": " teṣāṃ ca tathāgatānāmantikādimaṃ samādhimaśrauṣīt /",
    "K10bsu034_u:880": " śrutvā tebhyo buddhebhyastenodgṛhītaḥ paryavāpto dhārito vācito bhāvanāyogamanuyukto vyahārṣīt /",
    "K10bsu034_u:881": " sa tataḥ paścāt tenaiva kuśalamūlena daśānāṃ kalpakoṭīnāmatyayena paripūrṇena kalpaśatasahasreṇa anuttarāṃ samyaksaṃbodhimabhisaṃbuddho 'bhūt",
    "K10bsu034_u:882": " so 'prameyāṇāṃ sattvānāmarthaṃ kṛtvā paścād buddhaparinirvāṇena parinirvṛto 'bhūt /",
    "K10bsu034_u:883": " tatra kumāra yānyaśītiprāṇiśatasahasrāṇi rājñā mahābalena sārdhaṃ bhagavantaṃ ghoṣadattaṃ tathāgatamupasaṃkrāntāni,",
    "K10bsu034_u:884": " te 'pi sarve imaṃ samādhiṃ",
    "K10bsu034_u:885": " śrutvā tuṣṭā udagrā āttamanasaḥ pramuditāḥ",
    "K10bsu034_u:886": " prītisaumanasyajātāḥ keśaśmaśrūṇyavatārya kāṣāyāṇi vastrāṇi paridhāya samyageva śraddhayā agārādanagārikāṃ pravrajitā abhūvan /",
    "K10bsu034_u:887": " te 'pi tathā pravrajitā imaṃ samādhimudgṛhya paryavāpya dhārayitvā vācayitvā bhāvanāyogamanuyuktā vihṛtya tenaiva kuśalamūlena viṃśatikalpakoṭyo na jātu durgativinipātamagaman /",
    "K10bsu034_u:888": " sarvatra ca kalpe kalpe buddhakoṭīrbuddhakoṭīrārāgayāmāsa /",
    "K10bsu034_u:889": " sarveṣāṃ ca teṣāṃ tathāgatānāmantike imaṃ samādhiṃ śrutvodgṛhya paryavāpya dhārayitvā",
    "K10bsu034_u:890": " vācayitvā bhāvanāyogamanuyuktā vihṛtya tenaiva pūrvakreṇa kuśalamūlena viṃśatīnāṃ",
    "K10bsu034_u:891": " kalpakoṭīnāmatyayena tataḥ paścāt paripūrṇadaśabhiḥ kalpasahasrairanuttarāṃ samyaksaṃbodhimabhisaṃbuddhā",
    "K10bsu034_u:892": " dṛḍhaśūranāmānastathāgatā arhantaḥ samyaksaṃbuddhā loke utpannā abhuvan /",
    "K10bsu034_u:893": " te 'pyaprameyānasaṃkhyeyān sattvān paripācya teṣāṃ cārthaṃ kṛtvā buddhaparinirvṛtā abhūvan /",
    "K10bsu034_u:894": " tadanenāpi te kumāra paryāyeṇa evaṃ veditavyaṃ yathāyaṃ samādhirbahukaro bodhisattvānāṃ mahāsattvānāmanuttarasya sarvajñajñānasyāharaṇāya saṃvartata iti //",
    "K10bsu034_u:895": " atha khalu bhagavāṃścandraprabhasya kumārabhūtasya tasyāṃ velāyāmetadeva pūrvayogaparivartaṃ bhūyasyā mātrayā gāthābhigītena vistareṇa saṃprakāśayati sma -",
    "K10bsu034_u:896": " smarāmyahaṃ pūrvamatītamadhvani acintiye kalpi narāṇa uttamaḥ /",
    "K10bsu034_u:897": " (Vaidya 27)",
    "K10bsu034_u:898": " utpannu lokārthakaro maharṣi nāmena so ucyati ghoṣadattaḥ // SRS_5.12 //",
    "K10bsu034_u:899": " aśīti koṭyaḥ paripūrṇa tasya prathamo gaṇo āsi ya śrāvakāṇām /",
    "K10bsu034_u:900": " dvitīya cāsīt paripūrṇa saptatistṛtīya co ṣaṣṭyarahantakoṭiyaḥ // SRS_5.13 //",
    "K10bsu034_u:901": " sarve ca kṣīṇāsrava niṣkileśāḥ sarve ca ṛddhībalapāramiṃ gatāḥ /",
    "K10bsu034_u:902": " varṣaṃ sahasrā duvi viśaṃ cāyuḥ kṣetraṃ ca āsīt pariśuddha śobhanam // SRS_5.14 //",
    "K10bsu034_u:903": " abhiṣekaprāptā parahita aprameyā vaśitehi bhūmihi ca supratiṣṭhitāḥ /",
    "K10bsu034_u:904": " āsanna te drumavari bodhi bodhituṃ ye bodhisatvāsta abhūṣi tāyinaḥ // SRS_5.15 //",
    "K10bsu034_u:905": " iha jambudvīpasmi abhūṣi rājā dṛḍhabalo nāma mahābalaśca /",
    "K10bsu034_u:906": " upārdhu rājyasya tadeku bhuñjate dvitīya cādhasya abhūṣi rājā // SRS_5.16 //",
    "K10bsu034_u:907": " mahābalasyo vijitasmi buddho utpanna so devamanuṣyapūjitaḥ /",
    "K10bsu034_u:908": " labhitva rājā sugatasmi śraddhām upasthihī varṣasahasra pūrṇam // SRS_5.17 //",
    "K10bsu034_u:909": " tasyānuśikṣī bahu anyasattvāḥ kurvanti satkāra tathāgatasya /",
    "K10bsu034_u:910": " lokāmiṣeṇaiva hi dharmapūjayā saśrāvakasya atulo 'bhū utsadaḥ // SRS_5.18 //",
    "K10bsu034_u:911": " abhūṣi cittaṃ puruṣottamasya deśiṣya dharmamimi dharmakāmāḥ /",
    "K10bsu034_u:912": " yannūna sarve prajahitva kāmāniha pravrajeyurmama śāsanasmin // SRS_5.19 //",
    "K10bsu034_u:913": " (Vaidya 28)",
    "K10bsu034_u:914": " sa bhāṣate gātha narāṇamuttamaḥ saṃlekhidharmaṃ sugatāna śikṣām /",
    "K10bsu034_u:915": " gṛhavāsadoṣāṃśca anantaduḥkhān pratipatti dharmeṣviha dharmapūjā // SRS_5.20 //",
    "K10bsu034_u:916": " śruṇitva gāthāṃ tada rājapārthivo eko vicinteti rahogato nṛpaḥ /",
    "K10bsu034_u:917": " na śakya gehasmi sthihitva sarve pratipadyitumuttadharmapūjā // SRS_5.21 //",
    "K10bsu034_u:918": " sa rājya tyaktvā yatha kheṭapiṇḍaṃ prāṇisahasrebhiraśītibhiḥ saha /",
    "K10bsu034_u:919": " upasaṃkramī tasya jinasya antikaṃ vanditva pādau purataḥ sthito 'bhūt // SRS_5.22 //",
    "K10bsu034_u:920": " teṣāṃ jino āśayu jānamāno deśetimaṃ śānta samādhi durdṛśam /",
    "K10bsu034_u:921": " te prītiprāmodyasukhena prīṇitāstuṣṭā udagrāstada pravrajiṃsu // SRS_5.23 //",
    "K10bsu034_u:922": " te pravrajitvāna imaṃ samādhiṃ dhāritva vācitva paryāpuṇitva /",
    "K10bsu034_u:923": " na jātu gacche vinipātadurgatiṃ kalpāna koṭyaḥ paripūrṇa viṃśatim // SRS_5.24 //",
    "K10bsu034_u:924": " te tena sarve kuśalena karmaṇā adrākṣu buddhāna sahasrakoṭiyaḥ /",
    "K10bsu034_u:925": " sarveṣu co teṣu jinānuśāsane te pravrajitvemu samādhi bhāvayī // SRS_5.25 //",
    "K10bsu034_u:926": " te paścime kāli abhūṣi buddhā dṛḍhaśūranāmāna anantavīryāḥ /",
    "K10bsu034_u:927": " kṛtvā ca arthaṃ bahuprāṇikoṭināṃ te paścikālesmi śikhīva nirvṛtāḥ // SRS_5.26 //",
    "K10bsu034_u:928": " (Vaidya 29)",
    "K10bsu034_u:929": " mahābalo rājā ya āsi pūrvaṃ sa jñānaśūro abhu buddha loke /",
    "K10bsu034_u:930": " tadā bahu prāṇisahasrakoṭiyaḥ sthapetva bodhāya sa paści nirvṛtaḥ // SRS_5.27 //",
    "K10bsu034_u:931": " tasmācchruṇitvā imu paścikāle dhāreya sūtramimu buddhavarṇitam /",
    "K10bsu034_u:932": " dhāretvimamīdṛśa dharmakoṣaṃ bhaviṣyathā kṣipra narāṇamuttamāḥ // SRS_5.28 //",
    "K10bsu034_u:933": " iti śrīsamādhirāje ghoṣadattaparivarto nāma pañcamaḥ //",
    "K10bsu034_u:934": " (Vaidya 30)",
    "K10bsu034_u:935": " 6 Samādhiparivartaḥ /",
    "K10bsu034_u:936": " tatra bhagavān punarapi candraprabhaṃ kumārabhūtamāmantrayate sma - tasmāttarhi kumāra",
    "K10bsu034_u:937": " bodhisattvena mahāsattvena imaṃ samādhimākāṅkṣatā kṣipraṃ cānuttarāṃ samyaksaṃbodhimabhisaṃboddhukāmena",
    "K10bsu034_u:938": " samādhiparikarma karaṇīyam /",
    "K10bsu034_u:939": " tatra kumāra katamat samādhiparikarma?",
    "K10bsu034_u:940": " iha kumāra bodhisattvo mahākaruṇāsaṃprasthitena cittena tiṣṭhatāṃ vā tathāgatānāṃ parinirvṛtānāṃ vā pūjākarmaṇe udyukto bhavati,",
    "K10bsu034_u:941": " yaduta cīvarapiṇḍapātaśayanāsanaglānapratyayabhaiṣajyapariṣkāraiḥ puṣpadhūpagandhamālyavilepanacūrṇacīvaracchatradhvajapatākābhistūryatālāvacarairvaijayantībhiḥ",
    "K10bsu034_u:942": " tacca kuśalamūlaṃ samādhipratilambhāya pariṇamayati /",
    "K10bsu034_u:943": " sa na kaṃciddharmamākāṅkṣaṃstathāgataṃ pūjayati na rūpaṃ na kāmān na bhogān na svargān na parivārān /",
    "K10bsu034_u:944": " api tu khalu punardharmacittako bhavati /",
    "K10bsu034_u:945": " sa ākāṅkṣan dharmakāyato 'pi tathāgataṃ nopalabhate,",
    "K10bsu034_u:946": " kimaṅga punā rūpakāyata upalapsyate /",
    "K10bsu034_u:947": " tasmāttarhi kumāra eṣāṃ sā tathāgatānā pūjā yaduta tathāgatasyādarśanamātmanaścānupalabdhiḥ karmavipākasya cāpratikāṅkṣamāṇatā /",
    "K10bsu034_u:948": " anayā kumāra trimaṇḍalapariśuddhayā pūjayā tathāgataṃ pūjayitvā bodhisattvo mahāsattva imaṃ samādhiṃ pratilabhate kṣipraṃ cānuttarāṃ samyaksaṃbodhimabhisaṃbudhyate",
    "K10bsu034_u:949": " atha khalu bhagavāṃstasyāṃ velāyāṃ candraprabhasya kumārabhūtasya etadeva samādhiparikarmanirdeśaṃ bhūyasyā mātrayā gāthābhigītena vistareṇa saṃprakāśamati sma -",
    "K10bsu034_u:950": " anantajñānasya daditva gandhān anantagandho bhavatī narāṇām /",
    "K10bsu034_u:951": " na kalpakoṭīya vrajanti durgatiṃ durgandhiyaṃ teṣu na jātu bhoti // SRS_6.1 //",
    "K10bsu034_u:952": " te kalpakoṭyaścaramāṇu cārikāṃ pūjitva buddhāna sahasrakoṭiyaḥ /",
    "K10bsu034_u:953": " te jñānagandhena samudgatena bhavanti buddhā varaśīlagandhikāḥ // SRS_6.2 //",
    "K10bsu034_u:954": " sacet punarjānati vāsti sattvo yo gandha detī tatha yasya dīyate /",
    "K10bsu034_u:955": " etena cittena dadāti gandhameṣāsya kṣāntirmṛdu ānulomikī // SRS_6.3 //",
    "K10bsu034_u:956": " (Vaidya 31)",
    "K10bsu034_u:957": " tasyaitaṃ kṣāntimadhimātra sevataḥ sacennaraḥ kākaṇicchedyu chidyate /",
    "K10bsu034_u:958": " kalpāna koṭyo yatha gaṅgavālikā na tasya cittaṃ bhavati vivartiyam // SRS_6.4 //",
    "K10bsu034_u:959": " kiṃ kāraṇaṃ vucyati kṣānti nāma kathaṃ puno vucyati ānulomikī /",
    "K10bsu034_u:960": " avivartiko vucyati kena hetunā kathaṃ puno vucyati bodhisattvaḥ // SRS_6.5 //",
    "K10bsu034_u:961": " kṣāntyasmi dharme prakṛtau nirātmake nairātmyasaṃjñasya kileśu nāsti /",
    "K10bsu034_u:962": " khaṃ yādṛśaṃ jānati sarvadharmāstasmādiha syā kva tu kṣānti nāma // SRS_6.6 //",
    "K10bsu034_u:963": " ānulomi sarveṣa jināna śikṣato na cāsti dharmaścarate vicakṣaṇaḥ /",
    "K10bsu034_u:964": " na buddhadharmeṣu janeti saṃśayāniyaṃ sa kṣāntirbhavatānulomikī // SRS_6.7 //",
    "K10bsu034_u:965": " evaṃ carantasya ya loki mārāste buddharūpeṇa bhaṇeyya vācā /",
    "K10bsu034_u:966": " sudurlabhā bodhi bhavāhi śrāvakā na gṛhṇotī vākyu na co vivartate // SRS_6.8 //",
    "K10bsu034_u:967": " bodheti sattvān viṣamātu dṛṣṭito na eṣa mārgo amṛtasya prāptaye /",
    "K10bsu034_u:968": " kumārga varṇitva pathe sthapeti taṃ kāraṇamucyati bodhisattvaḥ // SRS_6.9 //",
    "K10bsu034_u:969": " kṣamiṣyanūlomapathe sthitasya nairātmyasaṅgāya vibodhitasya /",
    "K10bsu034_u:970": " svapnāntare 'pyasya na jātu bhoti asti naro pudgala jīva sattvaḥ // SRS_6.10 //",
    "K10bsu034_u:971": " (Vaidya 32)",
    "K10bsu034_u:972": " sace mārakoṭyo yatha gaṅgavālukāste buddharūpeṇa upāgamitvā /",
    "K10bsu034_u:973": " bhaṇeyurabhyantarakāyu jīvo te maṃ vade nāsti na yūya buddhā // SRS_6.11 //",
    "K10bsu034_u:974": " jñānena jānāmyahu skandhaśūnyakaṃ jñātvā ca kleśehi na saṃvasāmi /",
    "K10bsu034_u:975": " vyāhāramātreṇa ca vyoharāmi parinirvṛto lokamimaṃ carāmi // SRS_6.12 //",
    "K10bsu034_u:976": " yathā hi putra puruṣasya jātu kṛtaṃsi nāmā ayameva nāma /",
    "K10bsu034_u:977": " nāmaṃ na tasyo diśatā sulabhyate tathāsya nāmaṃ na kutaścidāgatam // SRS_6.13 //",
    "K10bsu034_u:978": " tathaiva nāmaṃ kṛtu bodhisattvo na cāsya nāmaṃ diśatā sulabhyate /",
    "K10bsu034_u:979": " paryeṣamāṇo ayu bodhisattvo jānāti yo eṣa sa bodhisattvaḥ // SRS_6.14 //",
    "K10bsu034_u:980": " samudramadhye 'pi jvaleta agni rna bodhisattvasya satkāyadṛṣṭiḥ /",
    "K10bsu034_u:981": " yato 'sya bodhāya utpannu cittamatrāntare tasya na jīvadṛṣṭiḥ // SRS_6.15 //",
    "K10bsu034_u:982": " na hyatra jāto na mṛto ca kaścidutpanna sattvo manujo naro vā /",
    "K10bsu034_u:983": " māyopamā dharma svabhāvaśūnyā na śakyate jānitu tīrthikehi // SRS_6.16 //",
    "K10bsu034_u:984": " na cāpi āhāravimūrchitehi lubdhehi gṛddhehi ca pātracīvare /",
    "K10bsu034_u:985": " na coddhatehi napi connatehi śakyā iyaṃ jānitu buddhabodhiḥ // SRS_6.17 //",
    "K10bsu034_u:986": " (Vaidya 33)",
    "K10bsu034_u:987": " na styānamiddhābhihataiḥ kusīdaiḥ stabdhehi mānīhi anātrapehi /",
    "K10bsu034_u:988": " yeṣāṃ na buddhasmi prasādu asti na śakyate hī varabodhi jānitum // SRS_6.18 //",
    "K10bsu034_u:989": " na bhinnavṛttehi pṛthagjanehi yeṣāṃ na dharmasmi prasādu asti /",
    "K10bsu034_u:990": " sabrahmacārīṣu ca nāsti gauravaṃ na śakyate hī varabodhi buddhitum // SRS_6.19 //",
    "K10bsu034_u:991": " abhinnavṛttā hirimanta lajjino yeṣāṃ sti buddhe api dharme prema /",
    "K10bsu034_u:992": " sabrahmacārīṣu ca tīvragauravaṃ te prāpuṇantī varabodhimuttamām // SRS_6.20 //",
    "K10bsu034_u:993": " smṛterupasthāna iha yeṣa gocaraḥ prāmodya prīti śayanamupastṛtam /",
    "K10bsu034_u:994": " dhyānāni cāhāru samādhi pāniyaṃ budhyanti te 'pi varabodhimuttamām // SRS_6.21 //",
    "K10bsu034_u:995": " nairātmyasaṃjñā ca divāvihāro anusmṛtiścaṃkramaśūnyabhāvaḥ /",
    "K10bsu034_u:996": " bodhyaṅgapuṣpā surabhī manoramā te yujyamānā varabodhi prāpayī // SRS_6.22 //",
    "K10bsu034_u:997": " yā bodhisattvāna carī vidūnāmabhūmiranyasya janasya tatra /",
    "K10bsu034_u:998": " pratyekabuddhāna ca śrāvakāṇa ca ko vātra vijño na janeya chandam // SRS_6.23 //",
    "K10bsu034_u:999": " sacenmamā āyu bhaveta ettakaṃ kalpāna koṭyo yatha gaṅgavālukāḥ /",
    "K10bsu034_u:1000": " ekasya romasya bhaṇeya varṇaṃ bauddhena jñānena paryantu nāsti // SRS_6.24 //",
    "K10bsu034_u:1001": " (Vaidya 34)",
    "K10bsu034_u:1002": " tasmācchuṇitvā imu ānuśaṃsāmanābhibhūtena jinena deśitām /",
    "K10bsu034_u:1003": " imaṃ samādhiṃ laghu uddiśeyā na durlabhā bheṣyati agrabodhiḥ // SRS_6.25 //",
    "K10bsu034_u:1004": " iti śrīsamādhirāje samādhiparivarto nāma ṣaṣṭhaḥ //",
    "K10bsu034_u:1005": " (Vaidya 35)",
    "K10bsu034_u:1006": " 7 Trikṣāntyavatāraparivartaḥ /",
    "K10bsu034_u:1007": " tatra bhagavān punarapi candraprabhaṃ kumārabhūtamāmantrayate sma - tasmātarhi kumāra",
    "K10bsu034_u:1008": " bodhisattvena mahāsattvenemaṃ samādhimākāṅkṣatā kṣipraṃ cānuttarāṃ samyaksaṃbodhimabhisaṃboddhukāmena",
    "K10bsu034_u:1009": " trikṣāntijñānakuśalena bhavitavyam /",
    "K10bsu034_u:1010": " tena prathamā kṣāntiḥ prajñātavyā /",
    "K10bsu034_u:1011": " dvitīyā kṣāntiḥ prajñātavyā /",
    "K10bsu034_u:1012": " tṛtīyā kṣāntiḥ prajñātavyā /",
    "K10bsu034_u:1013": " trikṣāntiviśeṣakuśalena bhavitavyaṃ trikṣāntijñānaviśeṣakuśalena ca /",
    "K10bsu034_u:1014": " tat kasya hetoḥ?",
    "K10bsu034_u:1015": " tathāhi kumāra yadā bodhisattvo mahāsattvastrikṣāntiviśeṣakuśalo bhavati trikṣāntijñānaviśeṣakuśalaśca bhavati,",
    "K10bsu034_u:1016": " tadāyaṃ kumāra bodhisattvo mahāsattvaḥ kṣipraṃ samādhiṃ pratilabhate,",
    "K10bsu034_u:1017": " kṣipraṃ cānuttarāṃ samyaksaṃbodhimabhisaṃbudhyate /",
    "K10bsu034_u:1018": " tasmāttarhi kumāra bodhisattvena mahāsattvena kṣipraṃ cānuttarāṃ samyaksaṃbodhimabhisaṃboddhukāmenāyaṃ trikṣāntyavatāro dharmaparyāya udgrahītavyaḥ",
    "K10bsu034_u:1019": " udgṛhya na parebhyo vistareṇa saṃprakāśayitavyaḥ /",
    "K10bsu034_u:1020": " tad bhaviṣyati bahujanahitāya bahujanasukhāya lokānukampāyai mahato janakāyasyārthāya hitāya sukhāya devānāṃ ca manuṣyāṇāṃ ceti //",
    "K10bsu034_u:1021": " atha khalu bhagavāṃścandraprabhasya kumārabhūtasyemaṃ trikṣāntyavatāraṃ dharmaparyāyaṃ gāthābhigītena vistareṇa saṃprakāśayati sma -",
    "K10bsu034_u:1022": " na kenacit sārdhaṃ karoti vigrahaṃ na bhāṣate vācamanarthasaṃhitām /",
    "K10bsu034_u:1023": " arthe ca dharme ca sadā pratiṣṭhitaḥ prathamāya kṣāntīya sada nirdiśīyati // SRS_7.1 //",
    "K10bsu034_u:1024": " māyopamān jānati sarvadharmān na cāpi so bhoti nimittagocaraḥ /",
    "K10bsu034_u:1025": " na hīyate jñānavivṛddhabhūmeḥ prathamāya kṣāntīya ime viśeṣāḥ // SRS_7.2 //",
    "K10bsu034_u:1026": " sa sarvasūtrāntanayeṣu kovidaḥ subhāṣite 'sminnadhimuktipaṇḍitaḥ /",
    "K10bsu034_u:1027": " anantajñānī sugatāna jñāne prathamāya kṣāntīya ime viśeṣāḥ // SRS_7.3 //",
    "K10bsu034_u:1028": " yaḥ kaści dharmaṃ śṛṇute subhāṣitaṃ buddhāna co bhāṣita tanna kāṅkṣati /",
    "K10bsu034_u:1029": " adhimucyate sarvajināna dharmatāṃ prathamāya kṣāntīya ime viśeṣāḥ // SRS_7.4 //",
    "K10bsu034_u:1030": " (Vaidya 36)",
    "K10bsu034_u:1031": " nītārthasūtrāntaviśeṣa jānati yathopadiṣṭā sugatena śūnyatā /",
    "K10bsu034_u:1032": " yāsmin punaḥ pudgala sattva pūruṣo neyārthatāṃ jānati sarvadharmān // SRS_7.5 //",
    "K10bsu034_u:1033": " ye asmi loke pṛthu anyatīrthā na tasya teṣu pratihanyate manaḥ /",
    "K10bsu034_u:1034": " kāruṇyameteṣu upasthapeti prathamāya kṣāntīya ime viśeṣāḥ // SRS_7.6 //",
    "K10bsu034_u:1035": " ābhāsamāgacchati tasya dhāraṇī tasmiṃśca ābhāsi na jātu kāṅkṣati /",
    "K10bsu034_u:1036": " satyānuparivartini vāca bhāṣate prathamāya kṣāntīya ime viśeṣāḥ // SRS_7.7 //",
    "K10bsu034_u:1037": " caturṇa dhātūna siyānyathātvaṃ vāyvambutejaḥpṛthivīya cāpi /",
    "K10bsu034_u:1038": " na co vivarteta sa buddhabodheḥ prathamāya kṣāntīya ime viśeṣāḥ // SRS_7.8 //",
    "K10bsu034_u:1039": " ye śilpasthānā pṛthu asti loke sarveṣu so śikṣitu bodhisattvaḥ /",
    "K10bsu034_u:1040": " na cātmana uttari kiṃci paśyati prathamāya kṣāntīya ime viśeṣāḥ // SRS_7.9 //",
    "K10bsu034_u:1041": " akampiyaḥ samathabalena bhoti śelopamo bhoti vipaśyanāya /",
    "K10bsu034_u:1042": " na kṣobhituṃ śakyu sa sarvasattvairdvitīyāya kṣāntīya sa nirdiśīyati // SRS_7.10 //",
    "K10bsu034_u:1043": " samāhitastiṣṭhati bhāṣate ca samāhitaścaṃkramate niṣīdati /",
    "K10bsu034_u:1044": " samādhiye pāramitāgato vidu dvitīyāya kṣāntīya ime viśeṣāḥ // SRS_7.11 //",
    "K10bsu034_u:1045": " (Vaidya 37)",
    "K10bsu034_u:1046": " samāhito labhati abhijña pañca kṣetraśataṃ gacchati dharmadeśakaḥ /",
    "K10bsu034_u:1047": " no cāpi so ṛddhibalāttu hīyate dvitīyāya kṣāntīya ime viśeṣāḥ // SRS_7.12 //",
    "K10bsu034_u:1048": " sa tādṛśaṃ śānta samādhimeṣate samāhitasya na sa asti sattvaḥ /",
    "K10bsu034_u:1049": " yastasya cittasya pramāṇu gṛhṇīyā dvitīyāya kṣāntīya ime viśeṣāḥ // SRS_7.13 //",
    "K10bsu034_u:1050": " ye lokadhātuṣviha keci sattvāste buddhajñānena bhaṇeyu dharmān /",
    "K10bsu034_u:1051": " udgṛhṇato sarva yato hi bhāṣiutaṃ dvitīyāya kṣāntīya ime viśeṣāḥ // SRS_7.14 //",
    "K10bsu034_u:1052": " purimottarā dakṣiṇapaścimāsu heṣṭhe tathordhvaṃ vidiśāsu caiva /",
    "K10bsu034_u:1053": " sarvatra so paśyati lokanāthān tṛtīyāya kṣāntīya sa nirdiśīyati // SRS_7.15 //",
    "K10bsu034_u:1054": " suvarṇavarṇena samucchrayeṇa acintiyāṃ nirmita nirmiṇitvā /",
    "K10bsu034_u:1055": " deśeti dharmaṃ bahuprāṇikoṭināṃ tṛtīyāya kṣāntīya ime viśeṣāḥ // SRS_7.16 //",
    "K10bsu034_u:1056": " ya jambudvīpa iha buddhakṣetre sarvatra so dṛśyati bodhisattvaḥ /",
    "K10bsu034_u:1057": " jñātaśca bhotī sasurāsure jage tṛtīyāya kṣāntīya ime viśeṣāḥ // SRS_7.17 //",
    "K10bsu034_u:1058": " buddhāna ācāru tathaiva gocarā īryāpatho yādṛśa nāyakānām /",
    "K10bsu034_u:1059": " sarvatra so śikṣitu bhoti paṇḍitastṛtīyāya kṣāntīya ime viśeṣāḥ // SRS_7.18 //",
    "K10bsu034_u:1060": " ye lokadhātuṣviha keci sattvāste bodhisattvasya bhaṇeyu varṇam /",
    "K10bsu034_u:1061": " (Vaidya 38)",
    "K10bsu034_u:1062": " sace 'sya tasmin nānunīyate mano na śikṣito ucyati buddhajñāne // SRS_7.19 //",
    "K10bsu034_u:1063": " ye lokadhātuiṣviha keci sattvāste bodhisattvasya bhaṇeyu varṇam /",
    "K10bsu034_u:1064": " sace 'sya teṣu pratihanyate mano na śikṣito 'dyāpi sa buddhajñāne // SRS_7.20 //",
    "K10bsu034_u:1065": " arthena labdhena na bhoti sūmano na cāpyanarthena sa bhoti durmanāḥ /",
    "K10bsu034_u:1066": " śailopame citti sadā pratiṣṭhito ayaṃ viśeṣastṛtīyāya kṣāntiyāḥ // SRS_7.21 //",
    "K10bsu034_u:1067": " ghoṣānugāmī iya kṣāntiruktā cintāmayī bhāvanānulomikī /",
    "K10bsu034_u:1068": " śrutaṃmayā sā anutpattikā yā śikṣā ca atrāpyayu bodhimārgaḥ // SRS_7.22 //",
    "K10bsu034_u:1069": " tisro 'pi kṣāntīya sadā niruttarāḥ sa bodhisattvena bhavanti labdhāḥ /",
    "K10bsu034_u:1070": " dṛṣṭvā tatastaṃ sugatā narottamā viyākaronti virajāya bodhaye // SRS_7.23 //",
    "K10bsu034_u:1071": " tato 'sya taṃ vyākaraṇaṃ śruṇitvā prakampitā medinī ṣaḍvikāram /",
    "K10bsu034_u:1072": " ābhāya kṣetraṃ bhavate prabhāsvaraṃ puṣpāṇi ca varṣiṣu devakoṭyaḥ // SRS_7.24 //",
    "K10bsu034_u:1073": " tasyo ca taṃ vyākaraṇaṃ śruṇitvā sattvāna koṭī niyutā acintiyā /",
    "K10bsu034_u:1074": " utpādayī citta varāgrabodhaye vayaṃ pi bheṣyāma jina āryacetikāḥ // SRS_7.25 //",
    "K10bsu034_u:1075": " kṣāntyā imāstisra niruttarā yadā saṃbodhisattvena bhavanti labdhāḥ /",
    "K10bsu034_u:1076": " na cāpi so jāyati nāpi mrīyate na cāpi sa cyavati nopapadyate // SRS_7.26 //",
    "K10bsu034_u:1077": " (Vaidya 39)",
    "K10bsu034_u:1078": " yadā imā kṣānti trayo niruttarā saṃbodhisattvena bhavanti labdhāḥ /",
    "K10bsu034_u:1079": " na paśyateḥ jāyati yaśca mrīyate sthitadharmatāṃ paśyati sarvadharmān // SRS_7.27 //",
    "K10bsu034_u:1080": " tathāhi teno vitatheti jñātā māyopamā dharma svabhāvaśūnyāḥ /",
    "K10bsu034_u:1081": " na śūnyatā jāyati no ca mrīyate svabhāvaśūnyā imi sarvadharmāḥ // SRS_7.28 //",
    "K10bsu034_u:1082": " yadāttyasau satkṛtu bhoti kenacid upasthito mānitu pūjito 'rcitaḥ /",
    "K10bsu034_u:1083": " na tasya tasminnanunīyate mano jānāti so dharmasvabhāvaśūnyatām // SRS_7.29 //",
    "K10bsu034_u:1084": " ākruṣṭa sattvehi prahāratarjito na teṣu krodhaṃ kurute na mānam /",
    "K10bsu034_u:1085": " maitrīṃ ca teṣu dṛḍha saṃjaneti tathaiva sattvāna pramocanāya // SRS_7.30 //",
    "K10bsu034_u:1086": " loṣṭehi daṇḍehi ca tāḍyamānaḥ pratighātu teṣu na karoti paṇḍitaḥ /",
    "K10bsu034_u:1087": " nairātmyakṣāntīya pratiṣṭhitasya na vidyate krodhakhilaṃ na mānaḥ // SRS_7.31 //",
    "K10bsu034_u:1088": " tathāhi teno vitatheti jñātā māyopamā dharma svabhāvaśūnyāḥ /",
    "K10bsu034_u:1089": " sa tādṛśe dharmanaye pratiṣṭhitaḥ susatkṛto bhoti sadevaloke // SRS_7.32 //",
    "K10bsu034_u:1090": " yadāpi sattvāḥ pragṛhītaśastrāśchindeyu tasyo pṛthu aṅgamaṅgam /",
    "K10bsu034_u:1091": " na tasya teṣu pratihanyate mano na cāpi maitrī karuṇā tu hīyate // SRS_7.33 //",
    "K10bsu034_u:1092": " evaṃ ca so tatra janeti cittaṃ chindanti te hi pṛthu aṅgamaṅgam /",
    "K10bsu034_u:1093": " (Vaidya 40)",
    "K10bsu034_u:1094": " tathā na mahyaṃ śiva śānti nirvṛtī yāvanna sthāpye imi agrabodhaye // SRS_7.34 //",
    "K10bsu034_u:1095": " etādṛśe kṣāntibale niruttare nairātmyakṣāntīsamatāvihāriṇām /",
    "K10bsu034_u:1096": " saṃbodhisattvāna mahāyaśānāṃ kalpāna koṭyaḥ satataṃ subhāvitāḥ // SRS_7.35 //",
    "K10bsu034_u:1097": " tatottare yāttika gaṅgavālikā na tāva bodhī bhavatīha sparśitā /",
    "K10bsu034_u:1098": " ye buddhajñānena na karoti kāryaṃ kiṃ vā punarjñāna tathāgatānām // SRS_7.36 //",
    "K10bsu034_u:1099": " kṣapetu varṇaṃ sukaraṃ na teṣāṃ prabhāṣatā kalpaśatānyacintiyā /",
    "K10bsu034_u:1100": " anantakīrtena mahāyaśānāṃ nairātmyakṣāntīya pratiṣṭhitānām // SRS_7.37 //",
    "K10bsu034_u:1101": " tasmāddhi yo icchati bodhi buddhituṃ taṃ jñānaskandhaṃ pravaraṃ niruttaram /",
    "K10bsu034_u:1102": " sa kṣānti bhāvetu jinena varṇitāṃ na durlabhā bodhi varā bhaviṣyati // SRS_7.38 //",
    "K10bsu034_u:1103": " iti śrīsamādhirāje trikṣāntyavatāraparivarto nāma saptamaḥ // 7 //",
    "K10bsu034_u:1104": " (Vaidya 41)",
    "K10bsu034_u:1105": " 8 Abhāvasamudgataparivartaḥ /",
    "K10bsu034_u:1106": " tatra punarapi bhagavān candraprabhaṃ kumārabhūtamāmantrayate sma - bhūtapūrvaṃ kumāra",
    "K10bsu034_u:1107": " atīte 'dhvani asaṃkhyeyaiḥ kalpairasaṃkhyeyatarairvipularaiprameyairacintyairaparimāṇairyadāsīt /",
    "K10bsu034_u:1108": " tena kālena tena samayena abhāvasamudgato nāma tathāgato 'rhan samyaksaṃbuddho loke",
    "K10bsu034_u:1109": " udapādi vidyācaraṇasaṃpannaḥ sugato lokavidanuttaraḥ puruṣadamyasārathiḥ śāstā devānāṃ",
    "K10bsu034_u:1110": " ca manuṣyāṇāṃ ca buddho bhagavān /",
    "K10bsu034_u:1111": " tat kiṃ manyase kumāra kena kāraṇena sa tathāgato 'bhāvasamudgata ityucyate?",
    "K10bsu034_u:1112": " sa khalu punaḥ kumāra tathāgato jātamātra evoparyantarīkṣe saptatālamātraṃ vaihāyasamabhyudgamya",
    "K10bsu034_u:1113": " sapta padāni prakramitvā imāmevaṃrūpāṃ vācamabhāṣata - abhāvasamudgatāḥ sarvadharmāḥ,",
    "K10bsu034_u:1114": " abhāvasamudgatāḥ sarvadharmā iti /",
    "K10bsu034_u:1115": " tena ca kumāra śabdena trisāhasramahāsāhasro lokadhātuḥ svareṇābhivijñapto 'bhūt /",
    "K10bsu034_u:1116": " tatra bhaumān devānupādāya yāvad brahmalokaṃ paraṃparayā śabdamudīrayāmāsuḥ ghoṣamanuśrāvayāmāsuḥ - abhāvasamudgato batāyaṃ tathāgato bhaviṣyati,",
    "K10bsu034_u:1117": " yo jātamātra evoparyantarīkṣe saptatālamātramabhyudgamya sapta padāni prakramitvā abhāvaśabdamudīrayati /",
    "K10bsu034_u:1118": " iti hyabhāvasamudgato 'bhāvasamudgata iti tasya tathāgatasya nāmadheyamudapādi /",
    "K10bsu034_u:1119": " tasya ca bhagavato bodhiprāptasya sarvavṛkṣapatrebhyaḥ sarvatṛṇagulmauṣadhivanaspatibhyaḥ sarvaśailaśikharebhyaścābhāvasamudgataśabdo niścarati",
    "K10bsu034_u:1120": " yāvati ca tatra lokadhātau śabdaprajñaptiḥ sarvato 'bhāvasamudgatavijñaptiśabdo niścarati /",
    "K10bsu034_u:1121": " tena ca kumāra kālena tena samayena tasya bhagavato 'bhāvasamudgatasya tathāgatasyārhataḥ",
    "K10bsu034_u:1122": " samyaksaṃbuddhasya pravacane mahākaruṇācintī nāma rājakumāro 'bhūdabhirūpaḥ prāsādiko",
    "K10bsu034_u:1123": " darśanīyaḥ paramaśubhavarṇapuṣkalatayā samanvāgataḥ /",
    "K10bsu034_u:1124": " atha khalu kumāra sa mahākaruṇācintī nāma rājakumāro yena bhagavān abhāvasamudgatastathāgato 'rhan samyaksaṃbuddhastenosaṃkrāmat /",
    "K10bsu034_u:1125": " upasaṃkramya tasya bhagavataḥ pādau śirasābhivandya bhagavantaṃ triḥ pradakṣiṇīkṛtya ekānte 'sthāt //",
    "K10bsu034_u:1126": " atha khalu kumāra sa bhagavān abhāvasamudgatastathāgato 'rhan samyaksaṃbuddho mahākaruṇācintino rājakumārasyādhyāśayaṃ viditvā imaṃ samādhiṃ deśayāmāsa /",
    "K10bsu034_u:1127": " atha khalu kumāra sa mahākaruṇācintī rājakumāraḥ imaṃ samādhiṃ śrutvā tuṣṭa udagra āttamanāḥ pramuditaḥ prītisaumanasyajātaḥ prasīdati sma /",
    "K10bsu034_u:1128": " prasannacittaśca keśaśmaśrūṇyavatārya kāṣāyāṇi vastrāṇi paridhāya samyageva śraddhayā agārādanagārikāṃ pravrajito 'bhūt /",
    "K10bsu034_u:1129": " sa pravrajitaḥ sannimaṃ samādhimudgṛhītavān /",
    "K10bsu034_u:1130": " udgṛhya paryavāpya dhārayitvā vācayitvā bhāvanāyogamanuyukto vyahārṣīt /",
    "K10bsu034_u:1131": " sa tainaiva kuśalamūlena (Vaidya 42)",
    "K10bsu034_u:1132": " viṃśatikalpakoṭyo na jātu durgativinipātamagamat /",
    "K10bsu034_u:1133": " viṃśatīnāṃ kalpānāmatyayena anuttarāṃ samyaksaṃbodhimabhisaṃbuddho 'bhūt /",
    "K10bsu034_u:1134": " suvicintitārtho nāma tathāgato 'rhan samyaksaṃbuddho loka udapādi /",
    "K10bsu034_u:1135": " sarveṣu ca teṣu kalpeṣu viśatiṃ ca buddhakoṭīrārāgayāmāsa /",
    "K10bsu034_u:1136": " paśya kumāra yathāyaṃ samādhirbahukaro bodhisattvānāṃ mahāsattvānāmanuttarasya buddhajñānasya paripūraṇāya saṃvartate //",
    "K10bsu034_u:1137": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:1138": " smarāmyahaṃ pūrvamatītamadhvani acintiye kalpi narāṇamuttamaḥ /",
    "K10bsu034_u:1139": " utpannu lokārthakaro maharṣirnāmnā hi so 'bhāvasamudgato 'bhūt // SRS_8.1 //",
    "K10bsu034_u:1140": " sa jātamātro gagane sthihitvā sarveṣa dharmāṇa abhāvu deśayī /",
    "K10bsu034_u:1141": " tadānurūpaṃ kṛtu nāmadheyaṃ śabdena sarvaṃ trisahasra vijñapī // SRS_8.2 //",
    "K10bsu034_u:1142": " devāpi sarve pramumoca śabdaṃ abhāvu nāmneti jino bhaviṣyati /",
    "K10bsu034_u:1143": " yo jātamātraḥ pada sapta prakramannabhāvu dharmāṇa bravīti nāyakaḥ // SRS_8.3 //",
    "K10bsu034_u:1144": " buddho yadā bheṣyati dharmarājaḥ sarveṣa dharmāṇa prakāśako muniḥ /",
    "K10bsu034_u:1145": " tṛṇavṛkṣagulmauṣadhiśailaparvate abhāvu dharmāṇa ravo bhaviṣyati // SRS_8.4 //",
    "K10bsu034_u:1146": " yāvanti śabdāstahi lokadhātau sarve hyabhāvā na hi kaści bhāvaḥ /",
    "K10bsu034_u:1147": " tāvanti kho tasya tathāgatasya svaru niścarī lokavināyakasya // SRS_8.5 //",
    "K10bsu034_u:1148": " tasmiṃśca kāle abhu rājaputraḥ karuṇāvicintī sada nāmadheyaḥ /",
    "K10bsu034_u:1149": " abhirūpa prāsādika darśanīya upāgamī tasya jinasya antikam // SRS_8.6 //",
    "K10bsu034_u:1150": " (Vaidya 43)",
    "K10bsu034_u:1151": " vanditva pādau munipuṃgavasya pradakṣiṇaṃ kṛtya ca gauraveṇa /",
    "K10bsu034_u:1152": " prasannacitto niṣasāda tatra śravaṇāya dharmaṃ virajamanuttaram // SRS_8.7 //",
    "K10bsu034_u:1153": " sa co jino āśayu jñātva dhīraḥ prakāśayāmāsa samādhimetam /",
    "K10bsu034_u:1154": " śrutvā ca so imu virajaṃ samādhiṃ laghu pravrajī jinavaraśāsane 'smin // SRS_8.8 //",
    "K10bsu034_u:1155": " sa pravrajitvāna imaṃ samādhiṃ dhāritva vācitva paryāpuṇitvā /",
    "K10bsu034_u:1156": " kalpāna koṭyaḥ paripūrṇa viṃśatiṃ na jātu gacche vinipātabhūmim // SRS_8.9 //",
    "K10bsu034_u:1157": " sa tena caivaṃ kuśalena karmaṇā ārāgayī viṃśati buddhakoṭyaḥ /",
    "K10bsu034_u:1158": " teṣāṃ ca sarveṣu jināna antikādimaṃ varaṃ śānta samādhi bhāvayī // SRS_8.10 //",
    "K10bsu034_u:1159": " sa paścikāle abhu buddha loke sucintitārtho sadanāmadheyaḥ /",
    "K10bsu034_u:1160": " kṛtvā ca arthaṃ bahuprāṇakoṭināṃ sa paścakālasmi śikhīva nirvṛtaḥ // SRS_8.11 //",
    "K10bsu034_u:1161": " tasmāddhi ya icchati bodhi buddhituṃ sattvāṃśca uttarāyituṃ bhavārṇavāt /",
    "K10bsu034_u:1162": " dhāreta sūtramimu buddhavarṇitaṃ na durlabhā bheṣyati so 'grabodhiḥ // SRS_8.12 //",
    "K10bsu034_u:1163": " iti śrī samādhirāje abhāvasamudgataparivarto nāmāṣṭamaḥ // 8 //",
    "K10bsu034_u:1164": " (Vaidya 44)",
    "K10bsu034_u:1165": " 9 Gambhīradharmakṣāntiparivartaḥ /",
    "K10bsu034_u:1166": " tatra bhagavān punarapi candraprabhaṃ kumārabhūtamāmantrayate sma - tasmāttarhi kumāra",
    "K10bsu034_u:1167": " bodhisattvena mahāsattvenemaṃ samādhimākāṅkṣatā kṣipraṃ cānuttarāṃ samyaksaṃbodhimabhisaṃboddhukāmena",
    "K10bsu034_u:1168": " gambhīradharmakṣāntikuśalena bhavitavyam /",
    "K10bsu034_u:1169": " kathaṃ ca kumāra bodhisattvo mahāsattvo gambhīradharmakṣāntikuśalo bhavati?",
    "K10bsu034_u:1170": " iha kumāra bodhisattvena mahāsattvena māyopamāḥ sarvadharmā yathābhūtataḥ prajñātavyāḥ /",
    "K10bsu034_u:1171": " svapnopamā marīcyupamāḥ pratiśrutkopamāḥ pratibhāsopamā udakacandropamā nirmitopamāḥ pratibimbopamā ākāśopamāḥ sarvadharmāḥ prajñātavyāḥ /",
    "K10bsu034_u:1172": " yadā ca kumāra bodhisattvena mahāsattvena māyopamāḥ sarvadharmāḥ parijñātā bhavanti,",
    "K10bsu034_u:1173": " svapnopamā marīcyupamāḥ pratiśrutkopamāḥ pratibhāsopamā udakacandropamā nirmitopamāḥ",
    "K10bsu034_u:1174": " pratibimbopamā ākāśopamāḥ sarvadharmāḥ parijñātā bhavanti yathābhūtataḥ tadāyaṃ kumāra",
    "K10bsu034_u:1175": " bodhisattvo mahāsattvo gambhīradharmakṣāntikuśala ityucyate /",
    "K10bsu034_u:1176": " sa gambhīrayā dharmakṣāntyā samanvāgato rañjanīyeṣu dharmeṣu na rajyate,",
    "K10bsu034_u:1177": " doṣaṇīyeṣu dharmeṣu na duṣyate,",
    "K10bsu034_u:1178": " mohanīyeṣu dharmeṣu na muhyate /",
    "K10bsu034_u:1179": " tat kasya hetoḥ?",
    "K10bsu034_u:1180": " tathā hi - sa taṃ dharmaṃ na samanupaśyati,",
    "K10bsu034_u:1181": " taṃ dharmaṃ nopalabhate /",
    "K10bsu034_u:1182": " yo rajyeta, yatra vā rajyeta,",
    "K10bsu034_u:1183": " yena vā rajyeta /",
    "K10bsu034_u:1184": " yo duṣyeta, yatra vā duṣyeta,",
    "K10bsu034_u:1185": " yena vā duṣyeta /",
    "K10bsu034_u:1186": " yo muhyeta, yatra vā muhyeta,",
    "K10bsu034_u:1187": " yena vā muhyeta /",
    "K10bsu034_u:1188": " sa taṃ dharmaṃ na samanupaśyati,",
    "K10bsu034_u:1189": " taṃ dharma nopalabhate /",
    "K10bsu034_u:1190": " taṃ dharmamasamanupaśyannanupalabhamāno 'rakto 'duṣṭo 'mūḍho 'viparyastacittaḥ samāhita ityucyate /",
    "K10bsu034_u:1191": " niṣprapañcaḥ...... /",
    "K10bsu034_u:1192": " tīrṇaḥ pāragataḥ...... /",
    "K10bsu034_u:1193": " sthalagataḥ...... /",
    "K10bsu034_u:1194": " kṣemaprāptaḥ /",
    "K10bsu034_u:1195": " arūpaprāptaḥ /",
    "K10bsu034_u:1196": " śīlavān /",
    "K10bsu034_u:1197": " jñānavān /",
    "K10bsu034_u:1198": " prajñāvān /",
    "K10bsu034_u:1199": " puṇyavān /",
    "K10bsu034_u:1200": " ṛddhimān...... /",
    "K10bsu034_u:1201": " smṛtimān...... /",
    "K10bsu034_u:1202": " matimān...... /",
    "K10bsu034_u:1203": " gatimān /",
    "K10bsu034_u:1204": " hrīmān ...... /",
    "K10bsu034_u:1205": " dhṛtimān /",
    "K10bsu034_u:1206": " cāritravān /",
    "K10bsu034_u:1207": " dhūtaguṇasaṃlekhavān /",
    "K10bsu034_u:1208": " anaṅganaḥ /",
    "K10bsu034_u:1209": " niṣkiṃcanaḥ /",
    "K10bsu034_u:1210": " arhan /",
    "K10bsu034_u:1211": " kṣīṇāsravaḥ /",
    "K10bsu034_u:1212": " niṣkleśo vaśībhūtaḥ suvimuktacittaḥ suvimuktaprajñaḥ ājāneyo mahānāgaḥ kṛtakṛtyaḥ",
    "K10bsu034_u:1213": " kṛtakaraṇīyo 'pahṛtabhāro 'nuprāptasvakārthaḥ parikṣīṇabhavasaṃyojanaḥ samyagājñāsuvimuktacittaḥ",
    "K10bsu034_u:1214": " sarvacetovaśiparamapāramitāprāptaḥ śramaṇaḥ /",
    "K10bsu034_u:1215": " brāhmaṇaḥ snātakaḥ /",
    "K10bsu034_u:1216": " pāragaḥ vedakaḥ śrotriyaḥ /",
    "K10bsu034_u:1217": " buddhaputraḥ /",
    "K10bsu034_u:1218": " śākyaputraḥ /",
    "K10bsu034_u:1219": " marditakaṇṭakaḥ /",
    "K10bsu034_u:1220": " utkṣiptaparikhaḥ /",
    "K10bsu034_u:1221": " udīrṇaparikhaḥ /",
    "K10bsu034_u:1222": " ākṣiptaśalyaḥ /",
    "K10bsu034_u:1223": " nirjaraḥ /",
    "K10bsu034_u:1224": " bhikṣuḥ /",
    "K10bsu034_u:1225": " apariveṣṭanaḥ /",
    "K10bsu034_u:1226": " puruṣaḥ /",
    "K10bsu034_u:1227": " satpuruṣaḥ /",
    "K10bsu034_u:1228": " uttamapuruṣaḥ /",
    "K10bsu034_u:1229": " mahāpuruṣaḥ /",
    "K10bsu034_u:1230": " puruṣasiṃhaḥ /",
    "K10bsu034_u:1231": " puruṣanāgaḥ /",
    "K10bsu034_u:1232": " puruṣājāneyaḥ /",
    "K10bsu034_u:1233": " puruṣadhaureyaḥ puruṣaśūraḥ /",
    "K10bsu034_u:1234": " puruṣavīraḥ /",
    "K10bsu034_u:1235": " puruṣapuṣpaḥ /",
    "K10bsu034_u:1236": " puruṣapadmaḥ /",
    "K10bsu034_u:1237": " puruṣapuṇḍarīkaḥ /",
    "K10bsu034_u:1238": " puruṣadamakaḥ /",
    "K10bsu034_u:1239": " puruṣacandraḥ /",
    "K10bsu034_u:1240": " akāpuruṣaḥ /",
    "K10bsu034_u:1241": " puruṣānupaliptaḥ ityucyate /",
    "K10bsu034_u:1242": " atha khalu bhagavāstasyāṃ velāyamimā gāthā abhāṣata -",
    "K10bsu034_u:1243": " yada lokadhātu na vivarta bhoti ākāśu bhoti ayu sarvalokaḥ /",
    "K10bsu034_u:1244": " (Vaidya 45)",
    "K10bsu034_u:1245": " yathaiva taṃ pūrvu tathaiva paścāt tathopamān jānatha sarvadharmān // SRS_9.1 //",
    "K10bsu034_u:1246": " idaṃ jagad yāva ca kiṃci vartate adhastameti abhūdāpaskandhaḥ /",
    "K10bsu034_u:1247": " yathaiva taṃ heṣṭhe tathaiva ūrdhvaṃ tathopamān jānatha sarvadharmān // SRS_9.2 //",
    "K10bsu034_u:1248": " yathāntarīkṣasmi na kiṃcidabhraṃ kṣaṇena co dṛśyati abhramaṇḍalam /",
    "K10bsu034_u:1249": " pūrvāntu jānīya kutaḥ prasūtaṃ tathopamān jānatha sarvadharmān // SRS_9.3 //",
    "K10bsu034_u:1250": " tathāgatasyo yatha nirvṛtasya manasi karontaḥ pratibimbu dṛśyate /",
    "K10bsu034_u:1251": " yathaiva taṃ pūrvu tathaiva paścāt tathopamān jānatha sarvadharmān // SRS_9.4 //",
    "K10bsu034_u:1252": " yathaiva phenasya mahāntu piṇḍamoghena ucchettu naro nirīkṣate /",
    "K10bsu034_u:1253": " nirīkṣya so tatra na sārasaṃdarśī tathopamān jānatha sarvadharmān // SRS_9.5 //",
    "K10bsu034_u:1254": " deve yathā varṣati sthūlabinduke pṛthak pṛthag budbuda saṃbhavanti /",
    "K10bsu034_u:1255": " utpannabhagnā na hi santi budbudāstathopamān jānatha sarvadharmān // SRS_9.6 //",
    "K10bsu034_u:1256": " yathaiva grāmāntari lekhadarśanāt kriyāḥ pravartanti pṛthak śubhāśubhāḥ /",
    "K10bsu034_u:1257": " na lekhasaṃkrānti girāya vidyate tathopamān jānatha sarvadharmān // SRS_9.7 //",
    "K10bsu034_u:1258": " yathā naro mānamadena mohito bhramanti saṃjānatimāṃ vasuṃdharām /",
    "K10bsu034_u:1259": " na co mahīyā calitaṃ na kampitaṃ tathopamān jānatha sarvadharmān // SRS_9.8 //",
    "K10bsu034_u:1260": " (Vaidya 46)",
    "K10bsu034_u:1261": " ādarśapṛṣṭhe tatha tailapātre nirīkṣate nāri mukhaṃ svalaṃkṛtam /",
    "K10bsu034_u:1262": " sā tatra rāgaṃ janayitva bālā pradhāvitā kāma gaveṣamāṇā // SRS_9.9 //",
    "K10bsu034_u:1263": " mukhasya saṃkrānti yadā na vidyate bimbe mukhaṃ naiva kadāci labhyate /",
    "K10bsu034_u:1264": " yathā sa mūḍhā janayeta rāgaṃ tathopamān jānatha sarvadharmān // SRS_9.10 //",
    "K10bsu034_u:1265": " yathaiva gandharvapuraṃ marīcikā yathaiva māyā supinaṃ yathaiva /",
    "K10bsu034_u:1266": " svabhāvaśūnyā tu nimittabhāvanā tathopamān jānatha sarvadharmān // SRS_9.11 //",
    "K10bsu034_u:1267": " yathaiva candrasya nabhe viśuddhe hrade prasanne pratibimba dṛśyate /",
    "K10bsu034_u:1268": " śaśisya saṃkrānti jale na vidyate tallakṣaṇān jānatha sarvadharmān // SRS_9.12 //",
    "K10bsu034_u:1269": " yathā naraḥ śailavanāntare sthito bhaṇeyya gāyeyya haseyya rodaye /",
    "K10bsu034_u:1270": " pratiśrutkā śrūyati no ca dṛśyate tathopamān jānatha sarvadharmān // SRS_9.13 //",
    "K10bsu034_u:1271": " gīte ca vādye ca tathaiva rodite pratiśrutkā jāyati taṃ pratītya /",
    "K10bsu034_u:1272": " girāya ghoṣo na kadāci vidyate tathopamān jānatha sarvadharmān // SRS_9.14 //",
    "K10bsu034_u:1273": " yathaiva kāmān supinanta seviya pratibuddhasattvaḥ puruṣo na paśyati /",
    "K10bsu034_u:1274": " sa bāla kāmeṣvatikāmalobhī tathopamān jānatha sarvadharmān // SRS_9.15 //",
    "K10bsu034_u:1275": " rūpān yathā nirmiṇi māyakāro hastīrathānaśvarathān vicitrān /",
    "K10bsu034_u:1276": " (Vaidya 47)",
    "K10bsu034_u:1277": " na cātra kaścid ratha tatra dṛśate tathopamān jānatha sarvadharmān // SRS_9.16 //",
    "K10bsu034_u:1278": " yathā kumārī supināntarasmin sā putra jātaṃ ca mṛtaṃ ca paśyati /",
    "K10bsu034_u:1279": " jāte 'tituṣṭā mṛte daurmanaḥsthitā tathopamān jānatha sarvadharmān // SRS_9.17 //",
    "K10bsu034_u:1280": " yathā mṛtāṃ mātaramātmajaṃ vā svapne tu vai roditi uccaśabdam /",
    "K10bsu034_u:1281": " na tasya mātā mriyate na putrastathopamān jānatha sarvadharmān // SRS_9.18 //",
    "K10bsu034_u:1282": " yathaiva rātrau jala candra dṛśyate acchasmi vārismi anāvilasmi /",
    "K10bsu034_u:1283": " agrāhya tuccho jala candraśūnya tathopamān jānatha sarvadharmān // SRS_9.19 //",
    "K10bsu034_u:1284": " yathaiva grīṣmāṇa madhyāhnakāle tṛṣābhitaptaḥ puruṣo vrajeta /",
    "K10bsu034_u:1285": " marīcikāṃ paśyati toyarāśiṃ tathopamān jānatha sarvadharmān // SRS_9.20 //",
    "K10bsu034_u:1286": " marīcikāyāmudakaṃ na vidyate sa mūḍha sattvaḥ pibituṃ tadicchati /",
    "K10bsu034_u:1287": " abhūtavāriṃ pibituṃ na śakyate tathopamān jānatha sarvadharmān // SRS_9.21 //",
    "K10bsu034_u:1288": " yathaiva ārdraṃ kadalīya skandhaṃ sārārthikaḥ puruṣu vipāṭayeta /",
    "K10bsu034_u:1289": " bahirvā adhyātma na sāramasti tathopamān jānatha sarvadharmān // SRS_9.22 //",
    "K10bsu034_u:1290": " na cakṣuṃ pramāṇaṃ na śrotra ghrāṇaṃ na jihva pramāṇaṃ na kāyacittam /",
    "K10bsu034_u:1291": " pramāṇa yadyeta bhaveyurindriyā kasyāryamārgeṇa bhaveta kāryam // SRS_9.23 //",
    "K10bsu034_u:1292": " (Vaidya 48)",
    "K10bsu034_u:1293": " yasmādime indriya apramāṇā jaḍāḥ svabhāvena avyākṛtāśva /",
    "K10bsu034_u:1294": " tasmād ya nirvāṇapathaiva arthikaḥ sa āryamārgeṇa karotu kāryam // SRS_9.24 //",
    "K10bsu034_u:1295": " pūrvāntu kāyasya avekṣamāṇo naivātra kāyo napi kāyasaṃjñā /",
    "K10bsu034_u:1296": " na yatra kāyo napi kāyasaṃjñā asaṃskṛtaṃ gotramidaṃ pravucyati // SRS_9.25 //",
    "K10bsu034_u:1297": " nivṛtti dharmāṇa na asti dharmā yeneti nāsti na te jātu asti /",
    "K10bsu034_u:1298": " astīti nāstīti ca kalpanāvatāmevaṃ carantāna na duḥkha śāmyati // SRS_9.26 //",
    "K10bsu034_u:1299": " astīti nāstīti ubhe 'pi antā śuddhī aśuddhīti ime 'pi antā /",
    "K10bsu034_u:1300": " tasmādubhe anta vivarjayitvā madhye 'pi sthānaṃ na karoti paṇḍitaḥ // SRS_9.27 //",
    "K10bsu034_u:1301": " astīti nāstīti vivāda eṣa śuddhī aśuddhīti ayaṃ vivādaḥ /",
    "K10bsu034_u:1302": " vivādaprāptāna na duḥkha śāmyati avivādaprāptāna duḥkhaṃ nirudhyate // SRS_9.28 //",
    "K10bsu034_u:1303": " smṛterupasthānakathāṃ kathitvā manyanti bālā vaya kāyasākṣī /",
    "K10bsu034_u:1304": " na kāyasākṣisya ca asti manyanā prahīṇa tasyo pṛthu sarva manyanā // SRS_9.29 //",
    "K10bsu034_u:1305": " caturṣu dhyāneṣu kathāṃ kathitvā vadanti bālā vayaṃ dhyānagocarāḥ /",
    "K10bsu034_u:1306": " na kleśadhyāyi na ca asti manyanā viditva jñānena madaḥ prahīyate // SRS_9.30 //",
    "K10bsu034_u:1307": " caturṣu sattveṣu kathāṃ kathitvā vadanti bālā vaya satyadarśinaḥ /",
    "K10bsu034_u:1308": " (Vaidya 49)",
    "K10bsu034_u:1309": " na satyadarśisya ca kāci manyanā amanyanā satya jinena deśitā // SRS_9.31 //",
    "K10bsu034_u:1310": " rakṣeta śīlaṃ na ca tena manye śruṇeyya dharmaṃ na ca tena manye /",
    "K10bsu034_u:1311": " yanaiva so manyati alpaprajño tanmūlakaṃ duḥkha vivardhate 'sya // SRS_9.32 //",
    "K10bsu034_u:1312": " duḥkhasya mūlaṃ madu saṃnidarśitaṃ sarvajñinā lokavināyakena /",
    "K10bsu034_u:1313": " madena mattāna duḥkhaṃ pravardhate amanyamānāna dukhaṃ nirudhyate // SRS_9.33 //",
    "K10bsu034_u:1314": " kiyadbahūn dharma paryāpuṇeyyā śīlaṃ na rakṣeta śrutena mattaḥ /",
    "K10bsu034_u:1315": " na bāhuśrutyena sa śakyu tāyituṃ duḥśīla yena vrajamāna durgatim // SRS_9.34 //",
    "K10bsu034_u:1316": " sacet punaḥ śīlamadena matto na bāhuśrutyasmi karoti yogam /",
    "K10bsu034_u:1317": " kṣayetva so śīlaphalamaśeṣaṃ puno 'pi sa pratyanubhoti duḥkham // SRS_9.35 //",
    "K10bsu034_u:1318": " kiṃcāpi bhāveyya samādhi loke na co vibhāveyya sa ātmasaṃjñām /",
    "K10bsu034_u:1319": " punaḥ prakupyanti kileśu tasya yathodrakasyeha samādhibhāvanā // SRS_9.36 //",
    "K10bsu034_u:1320": " nairātmyadharmān yadi pratyavekṣate tān pratyavekṣya yadi bhāvayeta /",
    "K10bsu034_u:1321": " sa hetu nirvāṇaphalasya prāptaye yo anyaheturna sa bhoti śāntaye // SRS_9.37 //",
    "K10bsu034_u:1322": " yathā naraścauragaṇairupadrutaḥ palāyitumicchati jīvitārthikaḥ /",
    "K10bsu034_u:1323": " na tasya pādāḥ prabhavanti gacchituṃ gṛhītva caurehi sa tatra hanyate // SRS_9.38 //",
    "K10bsu034_u:1324": " (Vaidya 50)",
    "K10bsu034_u:1325": " evaṃ naraḥ śīlavihīna mūḍhaḥ palāyitumicchati saṃskṛtātaḥ /",
    "K10bsu034_u:1326": " sa śīlahīno na prabhoti gacchituṃ jarāya vyādhyā maraṇena hanyate // SRS_9.39 //",
    "K10bsu034_u:1327": " yathaiva caurāṇa bahū sahasro nānāmukhehi prakaroti pāpam /",
    "K10bsu034_u:1328": " evaṃ kileśā vividhairmukhebhiryathaiva cauro hani śuklapākṣam // SRS_9.40 //",
    "K10bsu034_u:1329": " yena sunidhyāptu nirātmaskandhā ākruṣṭhu paribhāṣṭu na śaṅku bhoti /",
    "K10bsu034_u:1330": " sa kleśamārasya vaśaṃ na gacchate yaḥ śūnyatāṃ jānati so na kupyate // SRS_9.41 //",
    "K10bsu034_u:1331": " bahū jano bhāṣati skandhaśūnyatāṃ na ca prajānāti yathā nirātmakāḥ /",
    "K10bsu034_u:1332": " te aprajānanta parehi coditāḥ krodhābhibhūtāḥ paruṣaṃ vadanti // SRS_9.42 //",
    "K10bsu034_u:1333": " yathā naro āturu kāyaduḥkhito bahūhi varṣehi na jātu mucyate /",
    "K10bsu034_u:1334": " sa dīrghagailānyadukhena pīḍitaḥ paryeṣate vaidyu cikitsanārthikaḥ // SRS_9.43 //",
    "K10bsu034_u:1335": " punaḥ punastena gaveṣatā ca āsādito vaidya vidū vicakṣaṇaḥ /",
    "K10bsu034_u:1336": " kāruṇyatāṃ tena upasthapetvā prayuktu bhaiṣajyamidaṃ niṣevyatām // SRS_9.44 //",
    "K10bsu034_u:1337": " gṛhītva bhaiṣajya pṛthuṃ varāṃ varāṃ na sevate āturu yena mucyate /",
    "K10bsu034_u:1338": " na vaidyadoṣo na ca bhaiṣajānāṃ tasyaiva doṣo bhavi āturasya // SRS_9.45 //",
    "K10bsu034_u:1339": " evamiha śāsani pravrajitvā paryāpuṇitvā bala dhyāna indriyān /",
    "K10bsu034_u:1340": " na bhāvanāyāmabhiyukta bhonti ayuktayogīna kuto 'sti nirvṛtiḥ // SRS_9.46 //",
    "K10bsu034_u:1341": " (Vaidya 51)",
    "K10bsu034_u:1342": " svabhāvaśūnyāḥ sada sarvadharmā vastuṃ vibhāventi jināna putrāḥ /",
    "K10bsu034_u:1343": " sarveṇa sarvaṃ bhava sarvaśūnyaṃ prādeśikī śūnyatā tīrthikānām // SRS_9.47 //",
    "K10bsu034_u:1344": " na vijña bālehi karonti vigrahaṃ satkṛtya bālān parivarjayanti /",
    "K10bsu034_u:1345": " mamāntike enti praduṣṭacittā na bāladharmehi karoti saṃstavam // SRS_9.48 //",
    "K10bsu034_u:1346": " na vijña bālāna karoti sevanāṃ viditva bālāna svabhāvasaṃtatim /",
    "K10bsu034_u:1347": " kiyacciraṃ bālu susevito 'pi puno 'pi te bhonti amitrasaṃnibhāḥ // SRS_9.49 //",
    "K10bsu034_u:1348": " na vijña bāleṣviha viśvasanti vijñāya bālāna svabhāvadharmatām /",
    "K10bsu034_u:1349": " svabhāvabhinna prakṛtīya bālā na cāsti mitraṃ hi pṛthagjanānām // SRS_9.50 //",
    "K10bsu034_u:1350": " sahadharmikeno vacanena uktāḥ krodhaṃ ca doṣaṃ ca apratyayaṃ ca /",
    "K10bsu034_u:1351": " prāviṣkaronti imi bāladharmān imamarthu vijñāya na viśvasanti // SRS_9.51 //",
    "K10bsu034_u:1352": " bālā hi bālehi samaṃ samenti yathā amedhyena amedhyu sārdham /",
    "K10bsu034_u:1353": " vijñāḥ punarvijñajanena sārdhaṃ samenti sarpiryatha sarpimaṇḍaiḥ // SRS_9.52 //",
    "K10bsu034_u:1354": " saṃsāradoṣāṇa apratyavekṣaṇāt karmāṇa vipākamanotarantaḥ /",
    "K10bsu034_u:1355": " buddhāna co vākyamaśraddadhānāste cchedyabhedyasmi caranti bālāḥ // SRS_9.53 //",
    "K10bsu034_u:1356": " sudurlabhaṃ labhya manuṣyalābhaṃ na śilpasthāneṣu bhavanti kovidāḥ /",
    "K10bsu034_u:1357": " (Vaidya 52)",
    "K10bsu034_u:1358": " daridrabhūtāna dhanaṃ na vidyate ajīvamānāstada pravrajanti // SRS_9.54 //",
    "K10bsu034_u:1359": " te pravrajitvā iha buddhaśāsane adhyuṣitā bhontiha pātracīvare /",
    "K10bsu034_u:1360": " te pāpamitrehi parigṛhītāstāṃ nācarante sugatāna śikṣām // SRS_9.55 //",
    "K10bsu034_u:1361": " te ātmanaḥ śīlamapaśyamānāścittavyavasthāṃ na labhanti bālāḥ /",
    "K10bsu034_u:1362": " rātriṃdivaṃ bhonti ayuktayogā na te jugupsanti ca pāpakarmataḥ // SRS_9.56 //",
    "K10bsu034_u:1363": " kāyena cittena asaṃyatānāṃ na kiṃci vācāya sa jalpitavyam /",
    "K10bsu034_u:1364": " sadā gaveṣanti parasya doṣān aparāddhu kiṃ kena vā codayiṣye // SRS_9.57 //",
    "K10bsu034_u:1365": " āhāri adhyuṣita bhonti bālā na cāsti mātrajñatu bhojanasmin /",
    "K10bsu034_u:1366": " buddhasya puṇyehi labhitva bhojanaṃ tasyaiva bālā akṛtajña bhonti // SRS_9.58 //",
    "K10bsu034_u:1367": " te bhojanaṃ svādurasaṃ praṇītaṃ labdhvā ca bhuñjanti ayuktayogāḥ /",
    "K10bsu034_u:1368": " teṣāṃ sa āhāru vadhāya bhoti yatha hastipotāna bisā adhautakāḥ // SRS_9.59 //",
    "K10bsu034_u:1369": " kiṃ cāpi vidvān matimān vicakṣaṇo bhuñjīta āhāru śuci praṇītam /",
    "K10bsu034_u:1370": " na caiva adhyuṣita tatra bhoti agṛghnu so bhuñjati yuktayogī // SRS_9.60 //",
    "K10bsu034_u:1371": " kiṃ cāpi vidvān matimān vicakṣaṇo ābhāṣate bālu kuto hi svāgatam /",
    "K10bsu034_u:1372": " (Vaidya 53)",
    "K10bsu034_u:1373": " tatha saṃgṛhītvā priyavadyatāya kāruṇyatāṃ tatra upasthapeti // SRS_9.61 //",
    "K10bsu034_u:1374": " yo bhoti bālāna hitānukampī tasyaiva bālā vyasanena tuṣṭāḥ /",
    "K10bsu034_u:1375": " etena doṣeṇa jahitva bālān mṛgovadeko viharedaraṇye // SRS_9.62 //",
    "K10bsu034_u:1376": " ima īdṛśān doṣa viditva paṇḍito na jātu bālehi karoti saṃgatim /",
    "K10bsu034_u:1377": " vihīnaprajñānupasevato me svargāttu hāniḥ kuta bodhi lapsye // SRS_9.63 //",
    "K10bsu034_u:1378": " maitrīvihārī ca bhavanti paṇḍitāḥ karuṇāvihārī muditāvihārī /",
    "K10bsu034_u:1379": " upekṣakāḥ sarvabhaveṣu nityaṃ samādhi bhāvetva spṛśanti bodhim // SRS_9.64 //",
    "K10bsu034_u:1380": " te bodhi buddhitva śivāmaśokāṃ viditva sattvān janavyādhipīḍitān /",
    "K10bsu034_u:1381": " kāruṇyatāṃ tatra upasthapetvā kathāṃ kathenti paramārthayuktām // SRS_9.65 //",
    "K10bsu034_u:1382": " ye tāṃ vijānanti jināna dharmatāmanābhilapyaṃ sugatāna satyam /",
    "K10bsu034_u:1383": " te dharma śrutvā ima evarūpāṃ lapsyanti kṣānti ariyāṃ nirāmiṣām // SRS_9.66 //",
    "K10bsu034_u:1384": " iti śrīsamādhirāje gambhīradharmakṣāntiparivarto nāma navamaḥ // 9 //",
    "K10bsu034_u:1385": " (Vaidya 54)",
    "K10bsu034_u:1386": " 10 Purapraveśaparivartaḥ /",
    "K10bsu034_u:1387": " tatra bhagavān punarapi candraprabhaṃ kumārabhūtamāmantrayate sma - tasmāttarhi kumāra pratipattisāro bhaviṣyāmītyevaṃ tvayā kumāra sadā śikṣitavyam",
    "K10bsu034_u:1388": " tat kasya hetoḥ?",
    "K10bsu034_u:1389": " pratipattisārasya hi kumāra bodhisattvasya mahāsattvasya na durlabhā bhavatyanuttarā samyaksaṃbodhiḥ,",
    "K10bsu034_u:1390": " kiṃ punarayaṃ samādhiḥ /",
    "K10bsu034_u:1391": " atha khalu candraprabhaḥ kumārabhūta utthāyāsanādekāṃsamuttarāsaṅgaṃ kṛtvā dakṣiṇaṃ",
    "K10bsu034_u:1392": " jānumaṇḍalaṃ pṛthivyāṃ pratiṣṭhāpya yena bhagavāṃstenāñjaliṃ praṇamya bhagavantametadavocat",
    "K10bsu034_u:1393": " - āścaryaṃ bhagavan yāvat subhāṣitā ceyaṃ bhagavatā bodhisattvānāṃ mahāsattvānāmavavādānuśāsanī",
    "K10bsu034_u:1394": " sarvabodhisattvaśikṣā deśitā svākhyātā suprajñaptā /",
    "K10bsu034_u:1395": " sarvatathāgatagocaro 'yaṃ bhagavan yatra abhūmiḥ sarvaśrāvakapratyekabuddhānāṃ kaḥ punarvādo 'nyatīrthikānām?",
    "K10bsu034_u:1396": " pratipattisārāśca vayaṃ bhagavan bhaviṣyāmaḥ anapekṣāḥ kāyajīvite ca bhūtvā tathāgatasyānu śikṣiṣyāmahe /",
    "K10bsu034_u:1397": " tat kasya hetoḥ?",
    "K10bsu034_u:1398": " śikḥitukāmāśca vayaṃ bhagavaṃstathāgatasya,",
    "K10bsu034_u:1399": " abhisaṃboddhukāmā vayaṃ bhagavannanuttarāṃ samyaksaṃbodhim /",
    "K10bsu034_u:1400": " arthikā vayaṃ bhagavan anuttarāyāḥ samyaksaṃbodheḥ /",
    "K10bsu034_u:1401": " vidhvaṃsayitukāmāśca vayaṃ bhagavan māraṃ pāpīyāṃsam /",
    "K10bsu034_u:1402": " mocayitukāmā vayaṃ bhagavan sarvasattvān sarvabhayebhyaḥ sarvaduḥkhebhyaḥ /",
    "K10bsu034_u:1403": " adhivāsayatu me bhagavān śvastane mama gṛhe bhaktaṃ bhoktuṃ sārdhaṃ bodhisattvagaṇena sārdhaṃ bhikḥusaṃghena cānukampāmupādāya /",
    "K10bsu034_u:1404": " adhivāsayati sma bhagavāṃścandraprabhasya kumārabhūtasya tūḥṇīṃbhāvena śvastane gṛhe bhaktaṃ bhoktuṃ sārdhaṃ bodhisattvagaṇena bhikḥusaṃghena cānukampāmupādāya /",
    "K10bsu034_u:1405": " atha khalu candraprabhaḥ kumārabhūto bhagavatastūḥṇīṃbhāvenādhivāsanaṃ viditvā utthāyāsanādekāṃsamuttarāsaṅgaṃ",
    "K10bsu034_u:1406": " kṛtvā bhagavataḥ pādau śirasābhivandya bhagavantaṃ triḥ pradakḥiṇīkṛtya bhagavato",
    "K10bsu034_u:1407": " 'ntikāt prākrāmat //",
    "K10bsu034_u:1408": " atha khalu candaprabhaḥ kumārabhūto yena rājagṛhaṃ mahānagaraṃ yena ca svakaṃ niveśanaṃ tenopasamakrāmat /",
    "K10bsu034_u:1409": " upasaṃkramya candraprabhaḥ svagṛhaṃ prāviśat /",
    "K10bsu034_u:1410": " praviśya ca tāmeva rātriṃ prabhūtaṃ praṇītaṃ khādanīyaṃ bhojanīyaṃ svādanīyamabhisaṃskārayati sma /",
    "K10bsu034_u:1411": " śatarasaṃ ca bhojanaṃ saṃpādya tasyā eva rātryā atyayena rājagṛhaṃ mahānagaraṃ susiktaṃ",
    "K10bsu034_u:1412": " susaṃmṛṣṭaṃ muktakusumābhikīrṇaṃ gandhaghaṭikānirghūpitamucchritacchatradhvajapatākaṃ (Vaidya 55)",
    "K10bsu034_u:1413": " dhūpanadhūpitaṃ vitānavitatamavasaktapaṭṭadāmakalāpaṃ sarathyāntarāpaṇamapagatapāṣāṇaḥarkarakaṭhallaṃ",
    "K10bsu034_u:1414": " vicitrapuṣpābhikīrṇaṃ candanacūrṇābhikīrṇaṃ gavākṣatoraṇaniryūhapañjarajālārdhacandrasamalaṃkṛtaṃ",
    "K10bsu034_u:1415": " candanānuliptamakārṣīt /",
    "K10bsu034_u:1416": " sarvāvantaṃ nagaramutpalakumudapadmapuṇḍarīkābhyavakīrṇamakārṣīt /",
    "K10bsu034_u:1417": " svaṃ ca gṛhaṃ sarvālaṃkāravyūhitamakārṣīt /",
    "K10bsu034_u:1418": " atha khalu candraprabhaḥ kumārabhūta imānevaṃrupān nagaravyūhān gṛhavyūhān bhojanavyūhān",
    "K10bsu034_u:1419": " samalaṃkṛtya rājagṛhānmahānagarānniṣkramya yena gṛdhrakūṭaparvato yena bhagavāṃstenopasamakrāmat /",
    "K10bsu034_u:1420": " upasaṃkramya bhagavantaṃ triḥ pradakṣiṇīkṛtya ekānte 'sthāt /",
    "K10bsu034_u:1421": " ekānte sthitaḥ candraprabhaḥ kumārabhūto bhagavataḥ kālamārocayāmāsa - kālo bhagavan,",
    "K10bsu034_u:1422": " kālaḥ sugata,",
    "K10bsu034_u:1423": " siddhaṃ bhaktaṃ yasyedānīṃ kālaṃ manyase /",
    "K10bsu034_u:1424": " atha khalu bhagavān utthāyāsanāt kalyameva nivāsya pātracīvaramādāya mahatā bhikṣusaṃghena",
    "K10bsu034_u:1425": " sārdhaṃ paripūrṇena bhikṣuśatasahasreṇa saṃbahulaiśca bodhisattvairmahāsattvaiḥ parivṛtaḥ",
    "K10bsu034_u:1426": " puraskṛto 'nekaiśca devanāgayakṣagandharvāsuragaruḍakinnaramahoragamanuṣyāmanuṣyaśatasahasraiḥ",
    "K10bsu034_u:1427": " pūjyamāno 'bhiṣṭūyamāno mahatā buddhānubhāvena mahatā buddhaprātihāryeṇa mahatā buddheryāpathena",
    "K10bsu034_u:1428": " raśmikoṭiniyutaśatasahasrairniścaradbhirnānātūryaśatasahasraiḥ puṣpagandhamālyavilepanacūrṇacīvaraiḥ",
    "K10bsu034_u:1429": " pravarṣadbhiryena rājagṛhaṃ mahānagaraṃ tenopasaṃkrāmati sma /",
    "K10bsu034_u:1430": " candraprabhasya kumārabhūtasya niveśane prakṣiptaśca bhagavatā dakṣiṇaścakraratnasamalaṃkṛtaḥ aparimitakuśalasaṃcitapādaratna indrakīle,",
    "K10bsu034_u:1431": " atha tāvadeva tasmin mahānagare anekāni āścaryādbhutāni prātihāryāṇi saṃdṛśyante sma /",
    "K10bsu034_u:1432": " iyamatra dharmatā",
    "K10bsu034_u:1433": " / tatredamucyate -",
    "K10bsu034_u:1434": " puravara praviśanti nāyakasmin caraṇavaru sthapitaśca indrakīle /",
    "K10bsu034_u:1435": " calati vasumatī śirīya tasya pramudita bhonti purottamasmi sattvāḥ // SRS_10.1 //",
    "K10bsu034_u:1436": " ye naraḥ kṣudhitāḥ pipāsitā vā na bhavati teṣa jighatsa tasmi kāle /",
    "K10bsu034_u:1437": " apagata bhavatī kṣughā pipāsā yada jinu nikṣipatīndrakīli pādam // SRS_10.2 //",
    "K10bsu034_u:1438": " tatha puna nara ye bhavanti andhāḥ śrotravihīna anātha alpapuṇyāḥ /",
    "K10bsu034_u:1439": " sarvi pratilabhanti cakṣu śrotraṃ yada jinu nikṣipatīndrakīli pādam // SRS_10.3 //",
    "K10bsu034_u:1440": " yamaviṣaye ye keci bhonti pretāḥ suduḥkhita kheṭasiṃghāṇakabhojanāśāḥ /",
    "K10bsu034_u:1441": " sarvi sukhita bhonti ābhaspṛṣṭā yada jinu nikṣipatīndrakīli pādam // SRS_10.4 //",
    "K10bsu034_u:1442": " (Vaidya 56)",
    "K10bsu034_u:1443": " śailaśikharaśṛṅgaparvatāśca tatha varapādapaśālakarṇikārāḥ /",
    "K10bsu034_u:1444": " sarvi abhinamanti yena buddho yada jinu nikṣipatīndrakīli pādam // SRS_10.5 //",
    "K10bsu034_u:1445": " sanagaranigamā sasāgarāntā pracali vasuṃdhari ṣaḍvikāra sarvā /",
    "K10bsu034_u:1446": " na bhavati viheṭha kasyapi ceha yada jinu nikṣipatīndrakīli pādam // SRS_10.6 //",
    "K10bsu034_u:1447": " marumanujakumbhāṇḍarākṣasāśca nabhaḥsthita tuṣṭa udagracittāḥ /",
    "K10bsu034_u:1448": " chatra dhariya ca lokanāyakasya paramaprīṇita janetva bodhichandam // SRS_10.7 //",
    "K10bsu034_u:1449": " śrūyati ca manojña vādyaśabdastūryasahasra aghaṭṭitā raṇanti /",
    "K10bsu034_u:1450": " pramuditāstada bhonti sarvasattvā yada jinu nikṣipatīndrakīli pādam // SRS_10.8 //",
    "K10bsu034_u:1451": " vṛkṣaśatasahasra onamanti sarvi prapuṣpita bhonti tasmi kāle /",
    "K10bsu034_u:1452": " devaśatasahasra antarīkṣe pūja karonti amānuṣī jinasya // SRS_10.9 //",
    "K10bsu034_u:1453": " ṛṣabhagaṇa tadā nadanti hṛṣṭā hayadviradādhipatī pravṛddhakāyāḥ /",
    "K10bsu034_u:1454": " mṛgapatayo nadanti siṃhanādaṃ yada jinu nikṣipatīndrakīli pādam // SRS_10.10 //",
    "K10bsu034_u:1455": " mahīpataya ye keci bhūmipālā diśividiśāsu ca āgatā bhavanti /",
    "K10bsu034_u:1456": " dharaṇitali patanti hṛṣṭacittā dṛṣṭu jinasya śirīmimamevarūpām // SRS_10.11 //",
    "K10bsu034_u:1457": " anye abhiṣṭuvanti lokanātham apari kṣipanti jinasya puṣpavṛṣṭim /",
    "K10bsu034_u:1458": " (Vaidya 57)",
    "K10bsu034_u:1459": " apari daśanakhāñjaliṃ karitvā aho jinu kāruṇiko bhaṇanti vācam // SRS_10.12 //",
    "K10bsu034_u:1460": " keci vara kṣipanti muktahārān bahuvidha ābharaṇān janetva prītim /",
    "K10bsu034_u:1461": " cīvara ratanān kṣipanti anye atuliyu agru jinatva bodhicittam // SRS_10.13 //",
    "K10bsu034_u:1462": " keci vara kṣipanti hemajālaṃ apari punarmukhaphullakaṃ kṣipanti /",
    "K10bsu034_u:1463": " keci vara kṣipanti hemaniṣkāṃstatha apare parihārakān kṣipanti // SRS_10.14 //",
    "K10bsu034_u:1464": " kaṭakavara kṣipanti keci tatra apari keyūra kṣipanti ratnacitrān /",
    "K10bsu034_u:1465": " ambara kusumān kṣipanti anye citta janetva 'siyāṃ vayaṃ pi buddhāḥ' // SRS_10.15 //",
    "K10bsu034_u:1466": " apari naraḥ kṣipanti hemacitrāṃstatha maṇisūtravarān prasannacittāḥ /",
    "K10bsu034_u:1467": " keci ca ratanajālakaṃ kṣipanti dvāri yadā sthitu bhoti lokanāthaḥ // SRS_10.16 //",
    "K10bsu034_u:1468": " paramaduḥkhita ye bhavanti sattvā bahuvidhupadruvu śokaśalya prāptāḥ /",
    "K10bsu034_u:1469": " sarvi sukhasamarpitā bhavanti puruṣavarasya śirīya nāyakasya // SRS_10.17 //",
    "K10bsu034_u:1470": " parabhṛtaśukasārikāmayūrāstathapi ca sārasacāṣahaṃsakrauñcāḥ /",
    "K10bsu034_u:1471": " sarvi dvijagaṇā nabhe sthihitvā paramamanojñarutāni vyāharanti // SRS_10.18 //",
    "K10bsu034_u:1472": " pramudita tada bhonti pakṣisaṃghā madhuramanojñarutaṃ pramuñcamānāḥ /",
    "K10bsu034_u:1473": " rāgu tatha samenti doṣamohaṃ ye ca śṛṇanti manojña pakṣiśabdān // SRS_10.19 //",
    "K10bsu034_u:1474": " (Vaidya 58)",
    "K10bsu034_u:1475": " śruṇiya rañjanīya sattvakoṭyaḥ sarvi ca labhanti kṣāntimānulomām /",
    "K10bsu034_u:1476": " tāṃśca sugata vyākaroti sarvān bhaviṣyatha yūya jinā anāgatāśca // SRS_10.20 //",
    "K10bsu034_u:1477": " na bhavati kileśu tasmi kāle sarvi sagaurava bhonti dharmarāje /",
    "K10bsu034_u:1478": " apagatabhayadoṣamohajālāḥ praṇipatitāḥ sugatamabhiṣṭuvantaḥ // SRS_10.21 //",
    "K10bsu034_u:1479": " paśyiya tada rūpa nāyakasya spṛha janayanti varasmi buddhajñāne /",
    "K10bsu034_u:1480": " kada vaya labhe jñānamevarūpam āśayu jñātva jino 'sya vyākaroti // SRS_10.22 //",
    "K10bsu034_u:1481": " raśmi śatasahasra niścaranti ekaikataḥ sugatasya romakūpāt /",
    "K10bsu034_u:1482": " taduttari yatha gaṅgavālikā vā na pi ca nimittu gṛhītu śakyu tāsām // SRS_10.23 //",
    "K10bsu034_u:1483": " sūryaprabha na bhāntiṃ tasmi kāle na pi maṇi nāgni na sarvadevatānām /",
    "K10bsu034_u:1484": " sarvi prabha na bhānti tasmi kāle yada praviśanta puraṃ vibhāti buddhaḥ // SRS_10.24 //",
    "K10bsu034_u:1485": " padmaśatasahasra prādurbhūtā dharaṇitu koṭisahasrapatra śuddhāḥ /",
    "K10bsu034_u:1486": " yatra daśabalaḥ sthapeti pādaṃ mārga gataḥ sugato mahāgaṇena // SRS_10.25 //",
    "K10bsu034_u:1487": " aśuci kalimalā na bhonti tasmi kāle nagaravaraṃ praviśanti nāyakasmin /",
    "K10bsu034_u:1488": " nagaru surabhi sarvi dhūpanena gandha manojña pravāyate samantāt // SRS_10.26 //",
    "K10bsu034_u:1489": " vīthi nagari tada bhoti sarvā apagataloṣṭakaṭhalla sikta gandhaiḥ /",
    "K10bsu034_u:1490": " (Vaidya 59)",
    "K10bsu034_u:1491": " puṇya daśalabasya evarūpā vividha vikīrṇa bhavanti muktapuṣpāḥ // SRS_10.27 //",
    "K10bsu034_u:1492": " yakṣa śatasahasra raudracittāḥ kanakanibhaṃ dvipadendru dṛṣṭva buddham /",
    "K10bsu034_u:1493": " janayi vipulu nāyakasmi premaṃ śaraṇamupeti ca buddhadharmasaṃghān // SRS_10.28 //",
    "K10bsu034_u:1494": " ye ca devaśatasahasra koṭiyo vā upagata sarvi narendradarśanāya /",
    "K10bsu034_u:1495": " varṣati sugatasya puṣpavarṣaṃ gaganatale ca sthihanti muktapuṣpāḥ // SRS_10.29 //",
    "K10bsu034_u:1496": " ye manuja kṣipī jinasya puṣpaṃ gaganatale bhavatīti puṣpachatram /",
    "K10bsu034_u:1497": " ye puna kusumān kṣipanti devā dharaṇitale stṛta bhonti divyapuṣpāḥ // SRS_10.30 //",
    "K10bsu034_u:1498": " na bhavati kadāci dṛṣṭva tṛptī devamanuṣyakubhāṇḍarākṣasānām /",
    "K10bsu034_u:1499": " yada daśabalu dṛṣṭva lokanāthaṃ pramudita bhonti udagrakalyacittāḥ // SRS_10.31 //",
    "K10bsu034_u:1500": " na manasi tada bhonti divyapuṣpā na ca puna vismayu jāyate ca tatra /",
    "K10bsu034_u:1501": " yada puruṣavarasya kāyu dṛṣṭvā tuṣṭa bhavanti udagra sarvasattvāḥ // SRS_10.32 //",
    "K10bsu034_u:1502": " brahma daśabalasya dakṣiṇeno tatha puna vāmatu śakra devarājā /",
    "K10bsu034_u:1503": " gaganatalagatā analpa devakoṭyaḥ puruṣavarasya janenti citrikāram // SRS_10.33 //",
    "K10bsu034_u:1504": " parivṛta jinu devadānavehi marumanujāna śiriṃ grasitva sarvām /",
    "K10bsu034_u:1505": " dharaṇi kramatalehi citrayanto praviśi puraṃ bhagavānnimantraṇāya // SRS_10.34 //",
    "K10bsu034_u:1506": " (Vaidya 60)",
    "K10bsu034_u:1507": " kusumita anuvyañjanehi kāye yatha gaganaṃ paripūrṇa tārakehi /",
    "K10bsu034_u:1508": " pratapati sthitu rājamārgi buddhaścandro nabhaḥstha yathaiva pūrṇimāsyām // SRS_10.35 //",
    "K10bsu034_u:1509": " maṇiratanu yathā viśuddhu śreṣṭhaṃ vyapagatadoṣamalaṃ prabhāsamānam /",
    "K10bsu034_u:1510": " diśi vidiśi pramuñci ābha śuddhāṃ tatha jinu bhāsati sarvalokadhātum // SRS_10.36 //",
    "K10bsu034_u:1511": " parivṛtu jinu devadānavehi praviśati rājagṛhaṃ narāṇa śreṣṭhaḥ /",
    "K10bsu034_u:1512": " dharaṇi kramatalehi citrayanto praviśati candraprabhasya gehi buddhaḥ // SRS_10.37 //",
    "K10bsu034_u:1513": " puruvaru samalaṃkṛtaṃ samantād bahu dhvaja koṭisahasra ucchitātra /",
    "K10bsu034_u:1514": " gandhavaravilipta sarvabhūmī sumanaḥprakīrṇa tathaiva vārṣikāram // SRS_10.38 //",
    "K10bsu034_u:1515": " yada sugatu kathāṃ katheti nātho vīthigato manujān kṛpāyamānaḥ /",
    "K10bsu034_u:1516": " nirmitu jinu tatra nirmiṇitvā vitarati teṣu praṇīta buddhadharmān // SRS_10.39 //",
    "K10bsu034_u:1517": " daśaniyuta jināna nirmitāna kanakanibhā abhirūpa darśanīyā /",
    "K10bsu034_u:1518": " parivṛtu jinu buddhu nirmitehi vitarati śūnyata śānta buddhabodhim // SRS_10.40 //",
    "K10bsu034_u:1519": " prāṇiśatasahasra taṃ śruṇitvā praṇidadhi cittu varāgrabuddhajñāne /",
    "K10bsu034_u:1520": " kada vaya labhi jñānamevarūpaṃ āśayu jñātva jino 'sya vyākaroti // SRS_10.41 //",
    "K10bsu034_u:1521": " keci spṛha janenti tatra kāle parama acintiya labdha tehi lābhāḥ /",
    "K10bsu034_u:1522": " (Vaidya 61)",
    "K10bsu034_u:1523": " yehi jinu nimantrito narendro na ca paryanta sa teṣu dakṣiṇāyāḥ // SRS_10.42 //",
    "K10bsu034_u:1524": " keci punarupapādayi sucittaṃ śvo vaya kāruṇikaṃ nimantrayāmaḥ /",
    "K10bsu034_u:1525": " hitakaramanukampakaṃ prajānāṃ yasya sudurlabhu darśanaṃ bhaveṣu // SRS_10.43 //",
    "K10bsu034_u:1526": " keci sthita niryūhakhoṭake hi subhagu vibhūṣitagātra premaṇīyāḥ /",
    "K10bsu034_u:1527": " divya daśabalasya muktapuṣpāṇyavakirate 'gru janitva bodhicittam // SRS_10.44 //",
    "K10bsu034_u:1528": " surucira vara campakasya mālāṃ tatha atimuktaka gandhavarṣikāṃ ca /",
    "K10bsu034_u:1529": " apari puna kṣipanti paṭṭadāmān parama niruttaru cittu saṃjanitvā // SRS_10.45 //",
    "K10bsu034_u:1530": " keci sthita gṛhe gṛhītapuṣpāḥ paramavibhūṣitakāyu cīvarehi /",
    "K10bsu034_u:1531": " puṣpa vividhu gṛhītva paṭṭadāmān pravarṣi yena jino mahānubhāvaḥ // SRS_10.46 //",
    "K10bsu034_u:1532": " padumakumudotpalān kṣipanti keci apari kṣipanti viśiṣṭa hemapuṣpān /",
    "K10bsu034_u:1533": " maṇiratana kṣipanti keci tasmin apari kṣipanti ca cūrṇa candanasya // SRS_10.47 //",
    "K10bsu034_u:1534": " aparimita bhavanti accharīyā atuliya ye na ca śakyu kīrtanāya /",
    "K10bsu034_u:1535": " puravaru praviśanti nāyakasmin bahujanakoṭya sthihiṃsu buddhajñāne // SRS_10.48 //",
    "K10bsu034_u:1536": " abṛha atapāśca dṛṣṭasattyāḥ sudṛśa sudarśana ye ca anya devāḥ /",
    "K10bsu034_u:1537": " tatha punarakaniṣṭha vītarāgā upagata sarvi narendradarśanāya // SRS_10.49 //",
    "K10bsu034_u:1538": " (Vaidya 62)",
    "K10bsu034_u:1539": " tatha śubhamarutāśca aprameyā aparimita śubhā udagracittāḥ /",
    "K10bsu034_u:1540": " śubhakṛtsna niyutāśca aprameyā upagata paśyitu nāyakaṃ maharṣim // SRS_10.50 //",
    "K10bsu034_u:1541": " aparimitu tathāpramāṇaābhā tatha puna deva parītta ābha ye ca /",
    "K10bsu034_u:1542": " bahu niyuta ābhasvarāṇa tasmin upagata paśyitu te 'pi lokanātham // SRS_10.51 //",
    "K10bsu034_u:1543": " bahava śatasahasra pāriṣadyāstatha puna brahmapurohitāḥ prasannāḥ /",
    "K10bsu034_u:1544": " bahuśata puna brahmakāyikānāṃ upagata nāyakadarśanāya sarve // SRS_10.52 //",
    "K10bsu034_u:1545": " tatha puna paranirmitāpi devāstatha nirmāṇaratiśca śuddhasattvāḥ /",
    "K10bsu034_u:1546": " pramudita tuṣitātha yāmadevā upagata sarvi namasyamāna buddham // SRS_10.53 //",
    "K10bsu034_u:1547": " tridaśa apu ca śakra devarājā apsarakoṭiśataiḥ sahāgato 'tra /",
    "K10bsu034_u:1548": " kusumavarṣa saṃpravarṣamāṇo upagata buddhamunīndradarśanāya // SRS_10.54 //",
    "K10bsu034_u:1549": " caturi caturdiśāsu lokapālā vaiśravaṇo dhṛtarāṣṭra nāgarājā /",
    "K10bsu034_u:1550": " virūḍhaku virūpākṣu hṛṣṭacittā upagata sarvi narendra te stuvantā // SRS_10.55 //",
    "K10bsu034_u:1551": " ailavila balavanta yakṣarājā parivṛta yakṣaśatehi premajātaḥ /",
    "K10bsu034_u:1552": " gaganatali sthihitva hṛṣṭacittaḥ kṣipati aneka vicitra puṣpavarṣam // SRS_10.56 //",
    "K10bsu034_u:1553": " apari punarananta māladhārī vividha vicitra gṛhītva mālyagandhān /",
    "K10bsu034_u:1554": " (Vaidya 63)",
    "K10bsu034_u:1555": " sarvi saparivāra hṛṣṭacittāḥ puruṣavarasya karonti tatra pūjām // SRS_10.57 //",
    "K10bsu034_u:1556": " bahava śata karoṭapāṇi yakṣā api ca subhūṣi teṣa yakṣakanyāḥ /",
    "K10bsu034_u:1557": " sumadhura sumanojña yakṣavādyaistūryaśatehi karonti buddhapūjām // SRS_10.58 //",
    "K10bsu034_u:1558": " lalitamadhuragītavāditasmin sukuśalaiḥ saha kinnarīsahasraiḥ /",
    "K10bsu034_u:1559": " druma upagata gandhamādanāto jinavaru pūjitu kinnarāṇa rājñā // SRS_10.59 //",
    "K10bsu034_u:1560": " śaṃbara bala vemacitra rāhu dānavakanya sahasrapārivārāḥ /",
    "K10bsu034_u:1561": " asuragaṇa maharddhikāśca anye upagata te ratanāni varṣamāṇāḥ // SRS_10.60 //",
    "K10bsu034_u:1562": " śataniyuta ananta rākṣasānāṃ rākṣasakoṭiśatairupāsyamānāḥ /",
    "K10bsu034_u:1563": " pṛthu vividha vicitra muktapuṣpān puruṣavarasya kṣipanti gauraveṇa //61 //",
    "K10bsu034_u:1564": " tathapi ca anavataptu nāgarājā paramasuśikṣitāśca nāgakanyāḥ /",
    "K10bsu034_u:1565": " tūryaśatasahasra nādayantyo upagata pūjana tatra lokanātham // SRS_10.62 //",
    "K10bsu034_u:1566": " pañcaśata anavataptu putrā vipulu anuttaru jñāna prārthayantaḥ /",
    "K10bsu034_u:1567": " svajanaparivṛtā udagra bhūtvā upagata pūjayituṃ svayaṃ svayaṃbhūm // SRS_10.63 //",
    "K10bsu034_u:1568": " tathapi ca apalālu nāgarājā puruṣavarasya kṛtāñjaliḥ praṇamya /",
    "K10bsu034_u:1569": " (Vaidya 64)",
    "K10bsu034_u:1570": " vara rucira gṛhītva nāgapuṣpān sthita gagane munirāja satkarontaḥ // SRS_10.64 //",
    "K10bsu034_u:1571": " tathapi ca mucilinda nāgarājā prītamanāḥ parituṣṭa harṣajātaḥ /",
    "K10bsu034_u:1572": " vividha ratnamauktikaṃ gṛhītvā upagami nāyaku abhikirantu tatra // SRS_10.65 //",
    "K10bsu034_u:1573": " tathapi ca kāliko 'pi nāgarājā upagatu mukhu tathāgatasya hṛṣṭacittaḥ /",
    "K10bsu034_u:1574": " vara rūcira gṛhītva ratnadāmān puruṣavarasya pūja karitva śreṣṭhām // SRS_10.66 //",
    "K10bsu034_u:1575": " so 'pi parama gauravaṃ janitvā anusmaramāṇu guṇāṃstathāgatasya /",
    "K10bsu034_u:1576": " svajanaparivṛtaḥ sanāgasaṃgho bahuvidhu bhāṣati varṇa nāyakasya // SRS_10.67 //",
    "K10bsu034_u:1577": " nandu tathā upanandu nāgarājā tatha punastakṣaka kṛṣṇagautamau ca /",
    "K10bsu034_u:1578": " upagata jinu te namasyamānāḥ praṇipatitāḥ sugatasya pādayorhi // SRS_10.68 //",
    "K10bsu034_u:1579": " upagata elapatru nāgarājā parivṛta nāgaśatehi rocamānaḥ /",
    "K10bsu034_u:1580": " munivara jinu kāśyapaṃ smaranto svaka upapatti apaśyi akṣaṇeṣu // SRS_10.69 //",
    "K10bsu034_u:1581": " aho ahu puri āsi kāṅkṣaprāpto mayi puri cchinnu parittamelapatram /",
    "K10bsu034_u:1582": " so ahu upapannu akṣaṇasmin na sukaru dharma vijānituṃ jinasya // SRS_10.70 //",
    "K10bsu034_u:1583": " kṣipra ahu jahitva nāgayoniṃ parama jugupsitametu jantukāyam /",
    "K10bsu034_u:1584": " (Vaidya 65)",
    "K10bsu034_u:1585": " dharmamahu vijāni śāntibhāvaṃ puruṣavareṇa ya jñātu bodhimaṇḍe // SRS_10.71 //",
    "K10bsu034_u:1586": " sāgara ahirājacakravartī parivṛtu nāgatrikoṭisahasraiḥ /",
    "K10bsu034_u:1587": " varuṇa manasvī gṛhītva muktāhārān upagatu te bhagavantu pūjanāya // SRS_10.72 //",
    "K10bsu034_u:1588": " kṣipta śila jinasya tatra yeno gaganasthitena gṛhītva tasmi kāle /",
    "K10bsu034_u:1589": " rājagṛhi sa kimpilo 'pi yakṣaḥ purataḥ sthitaḥ sugatasya gauraveṇa // SRS_10.73 //",
    "K10bsu034_u:1590": " alakavatī samagra rājadhānī śūnya abhūṣi na tatra kaści yakṣaḥ /",
    "K10bsu034_u:1591": " sarvi kriya karitva anyamanyaṃ upagata paśyitu sarvalokanātham // SRS_10.74 //",
    "K10bsu034_u:1592": " tathapi ca kharakarṇa sūciromā āṭavikastatha yakṣa bheṣakaśca /",
    "K10bsu034_u:1593": " haimavata śatagiriśca yakṣa upagata gardabhako jinaṃ svayaṃbhūm // SRS_10.75 //",
    "K10bsu034_u:1594": " indraketu vikaṭaśca surūpo vakkulu pañciku śākya pravṛddho /",
    "K10bsu034_u:1595": " ete pare 'pi ca yakṣendra sahastā upagata dhūpaghaṭaṃ parigṛhya // SRS_10.76 //",
    "K10bsu034_u:1596": " vikṛta bahu duḥsaṃsthitātmabhāvā vigalitaābharaṇā anekarūpāḥ /",
    "K10bsu034_u:1597": " bahava śatasahasra tasmi kāle upagata tatra gṛhītva yakṣa puṣpān // SRS_10.77 //",
    "K10bsu034_u:1598": " (Vaidya 66)",
    "K10bsu034_u:1599": " jalanidhi nivasanti ye suparṇā upagata brāhmaṇaveśa nirmiṇitvā /",
    "K10bsu034_u:1600": " mukuṭadhara vicitra darśanīyā gaganasthitāḥ sugataṃ namasyamānāḥ // SRS_10.78 //",
    "K10bsu034_u:1601": " nagaraśata ye keci jambudvīpe vanavihareṣu ya tatra devatāśca /",
    "K10bsu034_u:1602": " sarva nagaradevatāḥ samagrā upagata pūja karonta nāyakasya // SRS_10.79 //",
    "K10bsu034_u:1603": " upagata vanadevatā anantāstathapi ca sarvi ya śailadevatāśca /",
    "K10bsu034_u:1604": " tathapi ca nadidevatāḥ samagrā upagata pūja karonta nāyakasya // SRS_10.80 //",
    "K10bsu034_u:1605": " aṭavimaruṣu devatāśatāni giriśikhareṣu ya devatā samagrāḥ /",
    "K10bsu034_u:1606": " utsasarataḍāgadevatāśca upagata sāgaradevatāśca buddham // SRS_10.81 //",
    "K10bsu034_u:1607": " devaasuranāgayakṣasaṃghā garuḍamahoragakinnarāḥ kumbhāṇḍāḥ /",
    "K10bsu034_u:1608": " tathapi ca bahu pretapūtanāśco puruṣavarasya karonti citrikāram // SRS_10.82 //",
    "K10bsu034_u:1609": " te 'pi ca jinavare karitva pūjāṃ nagaravaraṃ praviśanti nāyakasmin /",
    "K10bsu034_u:1610": " deva asuranāgayakṣarājā /",
    "K10bsu034_u:1611": " satatamatṛpta bhavanti darśanena // SRS_10.83 //",
    "K10bsu034_u:1612": " yatha purimabhaveṣu lokanāthaḥ purimajineṣu akārṣi pūja śreṣṭhām /",
    "K10bsu034_u:1613": " puṇyaphalavipāka evarūpo na ca janu tṛptu narendra paśyamānaḥ // SRS_10.84 //",
    "K10bsu034_u:1614": " meru tatha sumeru cakravālā himagiristatha gandhamādanaśca /",
    "K10bsu034_u:1615": " (Vaidya 67)",
    "K10bsu034_u:1616": " āvaraṇā na te jinasya bhonti ābha yadā jinu muñci buddhakṣetre // SRS_10.85 //",
    "K10bsu034_u:1617": " ye ca iha samudra buddhakṣetre te 'pi mahīya samāstadā bhavanti /",
    "K10bsu034_u:1618": " sarvamimu samantu buddhakṣetraṃ samu bhavatī kusumehi saṃprakīrṇam // SRS_10.86 //",
    "K10bsu034_u:1619": " raśmi śatasahasra aprameyā avakiri pādatalehi dharmarājā /",
    "K10bsu034_u:1620": " sarvi niraya śītalā bhavanti dharmaduḥkha upanīta sukhaṃ ca vedayanti // SRS_10.87 //",
    "K10bsu034_u:1621": " dharma daśabala saṃprabhāṣi tatro marumanujāna viśuddha bhoti cakṣuḥ /",
    "K10bsu034_u:1622": " prāṇi śatasahasra aprameyā niyata bhavanti ca sarvi buddhajñāne // SRS_10.88 //",
    "K10bsu034_u:1623": " bahu imi sugatasya pratihāryā na sukaru vaktu ca kalpakoṭiyebhiḥ /",
    "K10bsu034_u:1624": " puravara praviśanti nāyakasmin pramudita sarva jagajjinapraveśe // SRS_10.89 //",
    "K10bsu034_u:1625": " imi guṇa sugatasya aprameyā naravṛṣabhasya guṇāgrapāragasya /",
    "K10bsu034_u:1626": " sarvaguṇaviśeṣapāragasya śirasi namasyatha buddhapuṇyakṣetram // SRS_10.90 //",
    "K10bsu034_u:1627": " iti śrīsamādhirāje purapraveśaparivarto nāma daśamaḥ //",
    "K10bsu034_u:1628": " (Vaidya 68)",
    "K10bsu034_u:1629": " 11 Sūtradhāraṇaparivartaḥ /",
    "K10bsu034_u:1630": " atha khalu bhagavāṃścandraprabhasya kumārabhūtasya niviśanarathyāmavagāhamānaścandraprabhasya kumārabhūtasya niveśanaṃ praviṣṭo 'bhūt /",
    "K10bsu034_u:1631": " praviśya ca nyaṣīdat prajñapta evāsane /",
    "K10bsu034_u:1632": " yathārhe cāsane bodhisattvasaṃgho bhikṣusaṃghaśca niṣaṇṇo 'bhūt /",
    "K10bsu034_u:1633": " atha khalu candraprabhaḥ kumārabhūto bhagavantaṃ bodhisattvasaṃghaṃ bhikṣusaṃghaṃ",
    "K10bsu034_u:1634": " ca niṣaṇṇaṃ viditvā svayameva śatarasena bhojanena praṇītena prabhūtena khādanīyena",
    "K10bsu034_u:1635": " bhojanīyena lehyena coṣyeṇa peyena bhagavantaṃ saṃtarpya saṃpravārya bhagavantaṃ",
    "K10bsu034_u:1636": " bhuktavantamapanītadhautapāṇiṃ viditvā divyena navanavatikoṭīśatasahasramūlyena dūṣyayugena",
    "K10bsu034_u:1637": " bhagavantamabhicchādayāmāsa /",
    "K10bsu034_u:1638": " teṣāṃ ca bodhisattvānāṃ bhikṣusaṃghasya ca pratyekaṃ pratyekaṃ tricīvaramadātū //",
    "K10bsu034_u:1639": " atha khalu candraprabhaḥ kumārabhūta ekāṃsamuttarāsaṅga kṛtvā dakṣiṇaṃ jānumaṇḍalaṃ",
    "K10bsu034_u:1640": " pṛthivyāṃ pratiṣṭhāpya bhagavataḥ pādau śirasābhivandya yena bhagavāṃstenāñjaliṃ",
    "K10bsu034_u:1641": " praṇamya bhagavantaṃ gāthābhigītena praśnaṃ paripṛcchati sma -",
    "K10bsu034_u:1642": " kathaṃ caranto vidu bodhisattvaḥ svabhāvu dharmāṇa sadā prajānate /",
    "K10bsu034_u:1643": " kathaṃ kriyāmācarate vicakṣaṇaḥ kriyāmācarate bhotāru vadāhi nāyaka // SRS_11.1 //",
    "K10bsu034_u:1644": " kathaṃ ca jātismaru bhoti nāyaka na cāpi garbhe upapadyate katham /",
    "K10bsu034_u:1645": " kathaṃ parīvāru bhavedabhedya pratibhānu bhotīha kathamanantakam // SRS_11.2 //",
    "K10bsu034_u:1646": " sarveṣa sattvāna cariṃ prajānase sarveṣu dharmeṣu ti jñānu vartate /",
    "K10bsu034_u:1647": " anābhibhūtā dvipadānamuttamā pṛcchāmi praśnaṃ mama vyākarohi // SRS_11.3 //",
    "K10bsu034_u:1648": " svabhāva dharmāṇamabhāvu jānase anābhilapyāṃ gira saṃprabhāṣase /",
    "K10bsu034_u:1649": " siṃhena vā dharṣita sarva kroṣṭakā stathaiva buddheniha anyatīrthikāḥ // SRS_11.4 //",
    "K10bsu034_u:1650": " (Vaidya 69)",
    "K10bsu034_u:1651": " sarveṣa sattvāna cariṃ prajānase sarveṣu dharmeṣu jñānānuvartate /",
    "K10bsu034_u:1652": " asaṅgajñānī pariśuddhagocarā taṃ vyākarohi mama dharmasvāmī // SRS_11.5 //",
    "K10bsu034_u:1653": " atītu jānāsi tathā anāgataṃ yacca ihā vartati pratyutpannam /",
    "K10bsu034_u:1654": " triyadhvajñānaṃ ti asaṅgu vartate tenāhu pṛcchāmiha śākyasiṃham // SRS_11.6 //",
    "K10bsu034_u:1655": " triyadhvayuktāna jināna dharmatā tvaṃ dharmatāṃ jānasi dharmarāja /",
    "K10bsu034_u:1656": " dharmasvabhāvakuśalaḥ svayaṃbhūstenāhu pṛcchāmiha jñānasāgaram // SRS_11.7 //",
    "K10bsu034_u:1657": " yat kiṃci dharmaṃ skhalitaṃ na te 'sti tato ti cittaṃ nikhilaṃ prahīṇam /",
    "K10bsu034_u:1658": " prahīṇa granthā khilamohasādakā deśehi me bodhicariṃ narendra // SRS_11.8 //",
    "K10bsu034_u:1659": " yallakṣaṇā dharma jinena buddhāstallakṣaṇaṃ dharma mama prakāśaya /",
    "K10bsu034_u:1660": " yallakṣaṇaṃ dharmamahaṃ viditvā tallakṣaṇaṃ bodhi cariṣyi cārikām // SRS_11.9 //",
    "K10bsu034_u:1661": " vilakṣaṇāṃ sattvacarīmanantāṃ kathaṃ carantaścarimotaranti /",
    "K10bsu034_u:1662": " carīpraveśaṃ mama deśaya svayaṃ śrutvā ca sattvāna cariṃ prajāniyām // SRS_11.10 //",
    "K10bsu034_u:1663": " vilakṣaṇaṃ dharmasvabhāvalakṣaṇaṃ svabhāvaśūnyaṃ prakṛtīviviktam /",
    "K10bsu034_u:1664": " pratyakṣa bhonti katha bodhisattvaḥ prakāśayasva mama buddhanetrīm // SRS_11.11 //",
    "K10bsu034_u:1665": " sarveṣu dharmeṣviha pāramiṃgatāḥ sarveṣu nirdeśapadeṣu śikṣitāḥ /",
    "K10bsu034_u:1666": " (Vaidya 70)",
    "K10bsu034_u:1667": " niḥsaṃśayī saṃśayakāṅkṣakṣachedake prakāśayāhī mama buddhabodhim // SRS_11.12 //",
    "K10bsu034_u:1668": " atha khalu bhagavāṃścandraprabhasya kumārabhūtasya cetasaiva cetaḥparivitarkamājñātha",
    "K10bsu034_u:1669": " candraprabhaṃ kumārabhūtamāmantrayate smaekadharmeṇa kumāra samanvāgato bodhisattvo",
    "K10bsu034_u:1670": " mahāsattvaḥ etān guṇān pratilabhate,",
    "K10bsu034_u:1671": " kṣipraṃ cānuttarāṃ samyaksaṃbodhimabhisaṃbudhyate /",
    "K10bsu034_u:1672": " katamenaikena dharmeṇa iha kumāra bodhisattvo mahāsattvaḥ sarvadharmāṇāṃ svabhāvaṃ yathābhūtaṃ prajānāti?",
    "K10bsu034_u:1673": " kathaṃ ca kumāra bodhisattvo mahāsattvaḥ sarvadharmāṇāṃ svabhāvaṃ jānāti?",
    "K10bsu034_u:1674": " iha kumāra bodhisattvo mahāsattvaḥ sarvadharmānanāmakān nāmāpagatān prajānāti /",
    "K10bsu034_u:1675": " ghoṣāpagatān vākpathāpagatān akṣarāpagatān utpādāpagatān nirodhāpagatān hetuvilakṣaṇān",
    "K10bsu034_u:1676": " pratyayavilakṣaṇān vipākalakṣaṇānārambhaṇalakṣaṇān vivekalakṣaṇān ekalakṣaṇān yadutālakṣaṇān",
    "K10bsu034_u:1677": " nimittāpagatān acintyāṃścintāpagatān manopagatān sarvadharmān yathābhūtaṃ prajānāti /",
    "K10bsu034_u:1678": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:1679": " eku nirdeśa dharmāṇāṃ sarvadharmā alakṣaṇāḥ /",
    "K10bsu034_u:1680": " deśitā varaprajñena yathābhūtaṃ prajānatā // SRS_11.13 //",
    "K10bsu034_u:1681": " ya evaṃ dharmanirdeśaṃ bodhisattvaḥ prajānati /",
    "K10bsu034_u:1682": " na tasya bhoti viṣṭhānaṃ sūtrakoṭyā prabhāṣataḥ // SRS_11.14 //",
    "K10bsu034_u:1683": " adhiṣṭhito nāyako hi bhūtakoṭīṃ prajānati /",
    "K10bsu034_u:1684": " prajānāti ca tāṃ koṭīṃ na cātro kiṃci bhāṣitam // SRS_11.15 //",
    "K10bsu034_u:1685": " ekena sarvaṃ jānāti sarvamekana paśyati /",
    "K10bsu034_u:1686": " kiyad bahuṃ pu bhāṣitvā na tasyotpadyate mahaḥ // SRS_11.16 //",
    "K10bsu034_u:1687": " tathāsya cittaṃ nidhyāptaṃ sarvadharmā anāmakāḥ /",
    "K10bsu034_u:1688": " śikṣito nāmanirdeśe bhūtāṃ vācaṃ prabhāṣate // SRS_11.17 //",
    "K10bsu034_u:1689": " śṛṇoti ghoṣaṃ yaṃ kaṃcit pūrvāntaṃ tasya jānati /",
    "K10bsu034_u:1690": " jñātvā ghoṣasya pūrvāntaṃ ghoṣeṇa hriyate na saḥ // SRS_11.18 //",
    "K10bsu034_u:1691": " yathā ghoṣasya pūrvāntaṃ evaṃ dharmāṇa lakṣaṇam /",
    "K10bsu034_u:1692": " evaṃ dharmān prajānanto na garbheṣūpapadyate // SRS_11.19 //",
    "K10bsu034_u:1693": " ajātiḥ sarvadharmāṇāmanutpattiṃ prajānati /",
    "K10bsu034_u:1694": " prajānan jātinirdeśaṃ bhavejjātismaraḥ sadā // SRS_11.20 //",
    "K10bsu034_u:1695": " yadā jātismaro bhoti tadā ca carate kriyām /",
    "K10bsu034_u:1696": " kriyāmotaramāṇasya parivāro na bhidyate // SRS_11.21 //",
    "K10bsu034_u:1697": " (Vaidya 71)",
    "K10bsu034_u:1698": " yaṃ evaṃ śūnyakān dharmān bodhisattvaḥ prajānati /",
    "K10bsu034_u:1699": " na tasya kiṃcidajñātameṣā koṭirakiṃcanā // SRS_11.22 //",
    "K10bsu034_u:1700": " akiṃcanāyāṃ koṭyāṃ hi kiṃcid bālairvikalpitam /",
    "K10bsu034_u:1701": " yena te kalpakoṭīyaḥ saṃsaranti punaḥ punaḥ // SRS_11.23 //",
    "K10bsu034_u:1702": " sacette kalpa jānīyuryathā jānati nāyakaḥ /",
    "K10bsu034_u:1703": " na teṣāṃ duḥkhu jāyeta nāpi gaccheyu durgatim // SRS_11.24 //",
    "K10bsu034_u:1704": " evaṃ pṛthagjanāḥ sarve ajānanta imaṃ nayam /",
    "K10bsu034_u:1705": " kṣipanti īdṛśān dharmān yatra duḥkhaṃ nirudhyate // SRS_11.25 //",
    "K10bsu034_u:1706": " alabdhiḥ sarvadharmāṇāṃ dharmasaṃjñā pravartate /",
    "K10bsu034_u:1707": " sā evaṃjātikā saṃjñā saṃjñāmeva vijānatha // SRS_11.26 //",
    "K10bsu034_u:1708": " vijānanā ca saṃjñā ca bālairetadvikalpitam /",
    "K10bsu034_u:1709": " prakalpiteṣu dharmeṣu nātra muhyanti paṇḍitāḥ // SRS_11.27 //",
    "K10bsu034_u:1710": " paṇḍitānāmiyaṃ bhūmirbālānāṃ nātra gocaraḥ /",
    "K10bsu034_u:1711": " gocaro buddhaputrāṇāṃ śūnyā dharmā anāvilāḥ // SRS_11.28 //",
    "K10bsu034_u:1712": " bodhisattvānāmiyaṃ bhūmirbuddhaputracarī iyam /",
    "K10bsu034_u:1713": " buddhadharmāṇalaṃkāro deśitā śānta śūnyatā // SRS_11.29 //",
    "K10bsu034_u:1714": " yadā ca bodhisattvānāṃ prahīṇā bhoti vāsanā /",
    "K10bsu034_u:1715": " na te hriyanti rūpehi buddhagotrasmi te sthitāḥ // SRS_11.30 //",
    "K10bsu034_u:1716": " asthāna sarvadharmāṇāṃ sthānameṣāṃ na vidyate /",
    "K10bsu034_u:1717": " ya evaṃ sthāna jānāti bodhistasya na durlabhā // SRS_11.31 //",
    "K10bsu034_u:1718": " dānaṃ śīlaṃ śrutaṃ kṣāntiṃ sevitvā mitra bhadrakān /",
    "K10bsu034_u:1719": " imāṃ kriyāṃ vijānantaḥ kṣipraṃ bodhiṃ sa budhyate // SRS_11.32 //",
    "K10bsu034_u:1720": " devātha nāgāḥ sada satkaronti gandharva yakṣā asurā mahoragāḥ /",
    "K10bsu034_u:1721": " sarve ca rājāna suparṇi kinnarā niśācarāścāsya karonti pūjām // SRS_11.33 //",
    "K10bsu034_u:1722": " yaśo 'sya bhāṣanti ca buddhakoṭiyo bahukalpakoṭyo 'pi adhiṣṭhihantaḥ /",
    "K10bsu034_u:1723": " (Vaidya 72)",
    "K10bsu034_u:1724": " dharma prakāśantiya bhoti varṇo na śakyu paryantu kṣapetu tasya // SRS_11.34 //",
    "K10bsu034_u:1725": " yaḥ śūnyatāṃ jānati bodhisattvaḥ karoti so 'rthaṃ bahuprāṇikoṭinām /",
    "K10bsu034_u:1726": " deśeti dharmaṃ paryāyasūtrato śrutvāsya prema janayanti gauravam // SRS_11.35 //",
    "K10bsu034_u:1727": " jñānaṃ ca teṣāṃ vipulaṃ pravartate yeneti paśyanti narottamān jinān /",
    "K10bsu034_u:1728": " kṣetre ca paśyanti viyūha śobhanaṃ dharmaṃ ca deśenti te lokanāthāḥ // SRS_11.36 //",
    "K10bsu034_u:1729": " māyopamān jānatha sarvadharmān yathāntarīkṣaṃ prakṛtīya śūnyam /",
    "K10bsu034_u:1730": " prakṛtiṃ pi so jānati teṣa tādṛśīmevaṃ caranto na kahiṃci sajjati // SRS_11.37 //",
    "K10bsu034_u:1731": " jñānenāsaṅgena karoti so 'rthaṃ loke caranto varabodhicārikām /",
    "K10bsu034_u:1732": " jñānena te vīkṣiya sarvadharmān preṣenti te nirmita anyakṣetrān // SRS_11.38 //",
    "K10bsu034_u:1733": " te buddhakṛtyaṃ kariyāṇa nirmitā prakṛtīya gacchanti yathaiva dharmatām /",
    "K10bsu034_u:1734": " yathābhiprāyaṃ ca labhanti te 'rthaṃ ye bodhicittasmi narāḥ pratiṣṭhitāḥ // SRS_11.39 //",
    "K10bsu034_u:1735": " sa bhoti buddhān sadā kṛtajño yo buddhavaṃśasya sthitīya yujyate /",
    "K10bsu034_u:1736": " virocamānena samucchrayeṇa dvātriṃśa kāye 'sya bhavanti lakṣaṇāḥ // SRS_11.40 //",
    "K10bsu034_u:1737": " anyānanantān bahu ānuśaṃsān śreṣṭhaṃ samādhau caramāṇu lapsyate /",
    "K10bsu034_u:1738": " mahābalo bhoti sadā akampiyo rājān tasyo na sahanti tejaḥ // SRS_11.41 //",
    "K10bsu034_u:1739": " (Vaidya 73)",
    "K10bsu034_u:1740": " prāsādiko bhoti mahābhiṣaṭkaḥ puṇyena tejena śirīya codgataḥ /",
    "K10bsu034_u:1741": " devāpi no tasya sahanti tejo yo buddhadharmeṣu careya paṇḍitaḥ // SRS_11.42 //",
    "K10bsu034_u:1742": " mitraṃ sa bhoti sada sarvaprāṇināṃ yo bodhicittasmi dṛḍhaṃ pratiṣṭhitaḥ /",
    "K10bsu034_u:1743": " na cāndhakāro 'sya kadāci bhoti prakāśayantasmi sa buddhabodhim // SRS_11.43 //",
    "K10bsu034_u:1744": " apagatagiravākpathā anabhilapyā yatha gaganaṃ tatha tāḥ svabhāvadharmāḥ /",
    "K10bsu034_u:1745": " ima gati paramāṃ vijānamāno tatha tu bhavati pratibhānu akṣayaṃ se // SRS_11.44 //",
    "K10bsu034_u:1746": " sūtraśatasahasra bhāṣamāṇaḥ sūkṣma prajānati pūrvikāṃ sa koṭim /",
    "K10bsu034_u:1747": " sada vidu bhavatī asaṅgavākyaḥ susukhuma dharmasvabhāvu jānamānaḥ // SRS_11.45 //",
    "K10bsu034_u:1748": " nayaśatakuśalaśca nityu bhoti bahuvidhaghoṣaniruktikovidaśca /",
    "K10bsu034_u:1749": " karmaphalavibhakti niścitāśco bhonti viśiṣṭa viśeṣa evarūpāḥ // SRS_11.46 //",
    "K10bsu034_u:1750": " avikalaveśadhārī bhoti daśabalaātmaja paṇḍito mahātmā /",
    "K10bsu034_u:1751": " sada sbhṛti pariśuddha tasya bhoti susukhuma dharmasvabhāvu jānamānaḥ // SRS_11.47 //",
    "K10bsu034_u:1752": " na śruṇati amanojña śabda jātu śruṇati praṇīta manāpu nitya śabdān /",
    "K10bsu034_u:1753": " sada bhavati manojña tasya vācā susukhuma dharmasvabhāvu jānamānaḥ // SRS_11.48 //",
    "K10bsu034_u:1754": " smṛtimatigatiprajñavantu bhoti tathapi ca cittamanāvilaṃ prasannam /",
    "K10bsu034_u:1755": " (Vaidya 74)",
    "K10bsu034_u:1756": " sūtraśatasahasru bhāṣate anekān susukhuma dharmasvabhāvu jānamānaḥ // SRS_11.49 //",
    "K10bsu034_u:1757": " akṣarapadaprabhedakovidaśco ruta bahu jānati naika anyamanye /",
    "K10bsu034_u:1758": " arthakuśala bhoti vyañjano ca ima guṇa dharmasvabhāvu jānamānaḥ // SRS_11.50 //",
    "K10bsu034_u:1759": " devamanujanāgarākṣasānām asuramahoragakinnarāṇa nityam /",
    "K10bsu034_u:1760": " teṣa sada priya manāpa bhoti susukhuma dharmasvabhāvu jānamānaḥ // SRS_11.51 //",
    "K10bsu034_u:1761": " bhūtagaṇapiśācarākṣasāśco paramasudāruṇa ye ca māṃsabhakṣāḥ /",
    "K10bsu034_u:1762": " te 'sya bhayu na jātu saṃjanenti susukhuma dharmasvabhāvu jānamānaḥ // SRS_11.52 //",
    "K10bsu034_u:1763": " vipula kathaṃ śruṇitva paṇḍitānāṃ vipula prajāyati romaharṣa teṣām /",
    "K10bsu034_u:1764": " vipula tada janenti buddhapremaṃ vipula acintiyu teṣu bhoti arthaḥ // SRS_11.53 //",
    "K10bsu034_u:1765": " puṇyabala na śakyu teṣa vaktuṃ bahumapi kalpasahasra bhāṣamāṇaiḥ /",
    "K10bsu034_u:1766": " aparimita ananta aprameya imu sugatāna dharetva dharmagañjam // SRS_11.54 //",
    "K10bsu034_u:1767": " sarva jina atīta pūjitāste aparimitā ya anāgatāśca buddhāḥ /",
    "K10bsu034_u:1768": " daśasu diśāsu ye sthitāśca buddhā ima vara śānta samādhi dhārayitvā // SRS_11.55 //",
    "K10bsu034_u:1769": " yatha naru iha kaści puṇyakāmo daśabala kāruṇikānupasthiheyyā /",
    "K10bsu034_u:1770": " aparimita ananta kalpakoṭīraparimitaṃ ca janetu prema teṣu // SRS_11.56 //",
    "K10bsu034_u:1771": " (Vaidya 75)",
    "K10bsu034_u:1772": " dvitīya naru bhaveta puṇyakāmo itu paramārthanayāttu gāthamekām /",
    "K10bsu034_u:1773": " dhariya carimakāli vartamāne parimaku puṇyakalā na bhoti tasya // SRS_11.57 //",
    "K10bsu034_u:1774": " parama iyaṃ viśiṣṭa buddhapūjā carimaki dāruṇi kāli vartamāne /",
    "K10bsu034_u:1775": " catupadamita gāthameku śrutvā dhārayi pūjita tena sarvabuddhāḥ // SRS_11.58 //",
    "K10bsu034_u:1776": " parama sada sulabdha tehi lābhā parama subhuktu sadā va rāṣṭrapiṇḍam /",
    "K10bsu034_u:1777": " parama daśabalasya jyeṣṭhaputrā bahu jina pūjita tehi dīrgharātram // SRS_11.59 //",
    "K10bsu034_u:1778": " ahamapi iha dṛṣṭa gṛghrakūṭe tatha maya vyākṛta te 'pi buddhajñāne /",
    "K10bsu034_u:1779": " api ca maya parītu maitraka syāṃ punarapi vyākaraṇāya tasmi kāle // SRS_11.60 //",
    "K10bsu034_u:1780": " tatha punaramitāyu teṣa tatro bhāṣate buddha aneka ānuśaṃsām /",
    "K10bsu034_u:1781": " sarvi imi sukhāvatīṃ praviṣṭo abhirati gatva akṣobhya paśyi buddham // SRS_11.61 //",
    "K10bsu034_u:1782": " kalpaśatasahasra aprameyā na ca vinipātabhayaṃ kadāci bhoti /",
    "K10bsu034_u:1783": " imu varu caramāṇu bodhicaryāmanubhavati sa hi nitya saumanasyam // SRS_11.62 //",
    "K10bsu034_u:1784": " tasya imu viśiṣṭa evarūpā ya imu prakāśita śreṣṭha ānuśaṃsām /",
    "K10bsu034_u:1785": " pratipadamanuśikṣamāṇa mahyaṃ paścimi kāli dhareyu eta sūtram // SRS_11.63 //",
    "K10bsu034_u:1786": " iti śrīsamādhirāje sūtradhāraṇaparivarto nāmaikādaśaḥ // 11 //",
    "K10bsu034_u:1787": " (Vaidya 76)",
    "K10bsu034_u:1788": " 12 Samādhyanuśikṣaṇāparivartaḥ /",
    "K10bsu034_u:1789": " tatra kumāra yo bodhisattvo mahāsattvaḥ sarvadhamāṇāṃ svabhāvaṃ prajānāti,",
    "K10bsu034_u:1790": " tasyeme evaṃrūpā guṇānuśaṃsā bhavanti - sa tathāgatānāṃ bhūtaṃ guṇavarṇaṃ bhāṣate /",
    "K10bsu034_u:1791": " na ca tathāgatān vyākhyāti asatā abhūtena /",
    "K10bsu034_u:1792": " tat kasya hetoḥ?",
    "K10bsu034_u:1793": " yayā dharmatayā tathāgataḥ prabhāvyate,",
    "K10bsu034_u:1794": " tāṃ dharmatāṃ yathābhūtaṃ prajānāti /",
    "K10bsu034_u:1795": " anantāt buddhaguṇān prajānāti /",
    "K10bsu034_u:1796": " tat kasya hetoḥ?",
    "K10bsu034_u:1797": " anantā hi kumāra buddhaguṇā acintyāścintāpagatāḥ /",
    "K10bsu034_u:1798": " tenāśakyaṃ cintayituṃ vā pramātuṃ vā /",
    "K10bsu034_u:1799": " tat kasya hetoḥ?",
    "K10bsu034_u:1800": " cittaṃ hi kumāra niḥsvabhāvamarūpyanidarśanam /",
    "K10bsu034_u:1801": " iti hi kumāra yatsvabhāvaṃ cittaṃ tatsvabhāvā buddhaguṇāḥ,",
    "K10bsu034_u:1802": " yatsvabhāvā buddhaguṇāstatsvabhāvāstathāgatāḥ,",
    "K10bsu034_u:1803": " tatsvabhāvāḥ sarvadharmāḥ /",
    "K10bsu034_u:1804": " yaḥ kumāra bodhisattvo mahāsattva evaṃ sarvaguṇasvabhāvanirdeśaṃ yathābhūtaṃ prajānāti,",
    "K10bsu034_u:1805": " ayaṃ kumāra ucyate bodhisattvo mahāsattvo nidhyāptimānasaḥ /",
    "K10bsu034_u:1806": " niḥsaraṇakuśalaḥ /",
    "K10bsu034_u:1807": " traidhātukaniḥsaraṇaṃ yathābhūtaṃ prajānāti /",
    "K10bsu034_u:1808": " yathāvadarśī avitathavādī ananyathābhāṣī,",
    "K10bsu034_u:1809": " yathāvādī tathākārī,",
    "K10bsu034_u:1810": " anabhiniviṣṭastraidhātuke traidhātukasamatikrāntaḥ /",
    "K10bsu034_u:1811": " samatikrāntaḥ kāmabhūmiṃ rūpabhūmiṃ ārūpyabhūmiṃ kleśabhūmiṃ nāmabhūmiṃ ghoṣabhūmim /",
    "K10bsu034_u:1812": " akṣarapadanayakuśalaḥ /",
    "K10bsu034_u:1813": " akṣaravibhāvitajñānaḥ /",
    "K10bsu034_u:1814": " anabhilapyadharmakovidaḥ /",
    "K10bsu034_u:1815": " akṣarajñaḥ /",
    "K10bsu034_u:1816": " akṣarakuśalaḥ /",
    "K10bsu034_u:1817": " akṣarapadaprabhedajñānakuśalaḥ /",
    "K10bsu034_u:1818": " akṣarapadaprabhedavistārajñānakuśalaḥ /",
    "K10bsu034_u:1819": " sarvadharmapadaprabhedakuśalaḥ /",
    "K10bsu034_u:1820": " sarvadharmapadaprabhedavistārakuśalaḥ /",
    "K10bsu034_u:1821": " sarvadharmavyavasthānajñānakuśalaḥ /",
    "K10bsu034_u:1822": " niścitayā buddhyā samanvāgato 'nabhibhūtaḥ sarvamāraiḥ pāpīyobhirmārakāyikābhiśca devatābhiḥ //",
    "K10bsu034_u:1823": " asmin khalu punardharmaparyāye bhāṣyamāṇe aṣṭānavaterniyutānāṃ devamānuṣikāyāḥ prajāyāḥ",
    "K10bsu034_u:1824": " pūrvaparikarmakṛtāyāḥ koṭīśatasahasrāvartāyā dhāraṇyā anāvaraṇāyāśca dharmavipaśyanāyāḥ",
    "K10bsu034_u:1825": " kṣānteḥ pratilambho 'bhūt /",
    "K10bsu034_u:1826": " te ca sarve bhagavatā vyākṛutā aṣṭācatvāriṃśatā kalpairasaṃkhyeyaśatasahasrairanuttarāṃ samyaksaṃbodhimabhisaṃbhotsyante /",
    "K10bsu034_u:1827": " sarve ca anyānyanāmāna ekāyuṣpramāṇā anyānyeṣu buddhakṣetreṣu anuttarāṃ samyaksaṃbodhimabhisaṃbhotsyante /",
    "K10bsu034_u:1828": " tatredamucyate -",
    "K10bsu034_u:1829": " yo bodhisattva matimān prāpnoti anuttarāṃ varāṃ bodhim /",
    "K10bsu034_u:1830": " arthe ca dharmi kuśalo carati sa dharmasvabhāvasmi // SRS_12.1 //",
    "K10bsu034_u:1831": " nābhūt bhaṇati vācaṃ buddhānāṃ yādṛśā guṇaviśeṣāḥ /",
    "K10bsu034_u:1832": " sa hi dharmu taṃ jinānāṃ jānati śūro vigatakaṅkṣāḥ // SRS_12.2 //",
    "K10bsu034_u:1833": " ekārtha sarvadharmān prajānati ca śūnyatāṃ sa ekāṃśam /",
    "K10bsu034_u:1834": " nānārthu nāsti teṣāṃ ekārthe śikṣito bhavati // SRS_12.3 //",
    "K10bsu034_u:1835": " (Vaidya 77)",
    "K10bsu034_u:1836": " niṣkalpānavikalpān anopalambhāṃśca jānāti matimān /",
    "K10bsu034_u:1837": " kṣati akṣaye 'sya saṃjñā prahīṇa sarvā niravaśeṣā // SRS_12.4 //",
    "K10bsu034_u:1838": " na hi rūpato daśabalān paśyati so dharmakāya narasiṃhān /",
    "K10bsu034_u:1839": " nāpi lakṣaṇehi tasya prahīṇa sarve viparyāsāḥ // SRS_12.5 //",
    "K10bsu034_u:1840": " dharmā acintya ete cintāpagatā svabhāva upaśāntāḥ /",
    "K10bsu034_u:1841": " evaṃ prajānamānaḥ paśyati buddhān dvipadaśreṣṭhān // SRS_12.6 //",
    "K10bsu034_u:1842": " yatha jñātvātmasaṃjñāstathaiva sarvatra preṣitā buddhiḥ /",
    "K10bsu034_u:1843": " sarve ca tatsvabhāvā dharma viśuddhā gaganakalpāḥ // SRS_12.7 //",
    "K10bsu034_u:1844": " na hi jāta mānase 'sya niḥsaraṇaṃ jñātva sarvadharmāṇām /",
    "K10bsu034_u:1845": " traidhātuke vimuktipraṇidhānu na vidyate tasya // SRS_12.8 //",
    "K10bsu034_u:1846": " yathāvadarśi bhoti avitathavacano 'nanyathābhāṣī /",
    "K10bsu034_u:1847": " sarvaṃ ca tasya vacanaṃ niścarati jinānubhāvena // SRS_12.9 //",
    "K10bsu034_u:1848": " atikrāntu kāmabhūmiṃ kileśabhūmiṃ ca rūpa ārūpyān /",
    "K10bsu034_u:1849": " dharmeṣvasaktamanasaḥ pramudita carate jagahitāya // SRS_12.10 //",
    "K10bsu034_u:1850": " atikrāntu nāmabhūmiṃ ghoṣo jñāna svabhāvena cayikaḥ /",
    "K10bsu034_u:1851": " yāvacciraṃ pi bhaṇato na vidyate niśrayastasya // SRS_12.11 //",
    "K10bsu034_u:1852": " saṃjñāpracāru nāsti dṛṣṭiviparyāsu sarvaśaḥ kṣīṇaḥ /",
    "K10bsu034_u:1853": " suniścitā buddhiśca te gaganopamadhīrāḥ // SRS_12.12 //",
    "K10bsu034_u:1854": " vihāra koṭīniyutā bhaveyu vikṣepaṇārtha cittasya /",
    "K10bsu034_u:1855": " abhibhavati sarvamārān na cāpi teṣāṃ vaśamupaiti // SRS_12.13 //",
    "K10bsu034_u:1856": " sarvi jahyu mārajālaṃ pariśuddhaḥ śīlavānaparidāhaḥ /",
    "K10bsu034_u:1857": " dhyānasukhasmi nirataḥ prajānati ca śūnyakaṃ lokam // SRS_12.14 //",
    "K10bsu034_u:1858": " lokāśca skandha uktāstāṃścāpi sa śūnyakān prajānati /",
    "K10bsu034_u:1859": " anutpādānanirodhān sarvān gaganopamān dharmān // SRS_12.15 //",
    "K10bsu034_u:1860": " ātmānaṃ sa tyajate na caiva śikṣāṃ śrutāṃ daśabalasya /",
    "K10bsu034_u:1861": " so śīlapāramiṃ gata upapadyati yatra praṇidheti // SRS_12.16 //",
    "K10bsu034_u:1862": " vicarantu buddhakṣetrān paśyati buddhakoṭīniyutāni /",
    "K10bsu034_u:1863": " na svargaṃ prārthayate na cāpi praṇidhānato muktaḥ // SRS_12.17 //",
    "K10bsu034_u:1864": " (Vaidya 78)",
    "K10bsu034_u:1865": " na bhraṃśayati sa vīryaṃ muhūrtamātramapi dharma caramāṇaḥ /",
    "K10bsu034_u:1866": " praśaṃsitaśca bhoti buddhabhirdaśadiśe loke // SRS_12.18 //",
    "K10bsu034_u:1867": " tasmāttarhi kumāra śrutvā dharmānimān samādhismin /",
    "K10bsu034_u:1868": " jahiyāna jñātralābhaṃ prakāśaya mahājane dharmam // SRS_12.19 //",
    "K10bsu034_u:1869": " ya icchati svayaṃbhūrbhaveya buddho mahāguṇasamaṅgī /",
    "K10bsu034_u:1870": " iha śikṣitvā kuśalo daśabaladhārī bhavati buddhaḥ // SRS_12.20 //",
    "K10bsu034_u:1871": " iti śrīsamādhirāje samādhyanuśikṣaṇāparivarto nāma dvādaśaḥ // 12 //",
    "K10bsu034_u:1872": " (Vaidya 79)",
    "K10bsu034_u:1873": " 13 Samādhinirdeśaparivartaḥ /",
    "K10bsu034_u:1874": " tatra khalu bhagavān punareva candraprabhaṃ kumārabhūtamāmantrayate sma - tasmāttarhi",
    "K10bsu034_u:1875": " kumāra bodhisattvena mahāsattvena anuttarāṃ samyaksaṃbodhimabhisaṃboddhukāmena samādhinirdeśakuśalena bhavitavyam /",
    "K10bsu034_u:1876": " tatra kumāra katamaḥ samādhinirdeśaḥ?",
    "K10bsu034_u:1877": " yā yathāvattatā sarvadharmāṇāṃ samatā aviṣamatā /",
    "K10bsu034_u:1878": " akalpanā avikalpanā /",
    "K10bsu034_u:1879": " aviṭhapanā asamutthāpanā /",
    "K10bsu034_u:1880": " anutpādaḥ anirodhaḥ /",
    "K10bsu034_u:1881": " kalpavikalpaparikalpasamucchedaḥ /",
    "K10bsu034_u:1882": " cittānālambanatā /",
    "K10bsu034_u:1883": " amanasikāraḥ /",
    "K10bsu034_u:1884": " prajñaptisamucchedaḥ /",
    "K10bsu034_u:1885": " vitarkavikalpasamucchedaḥ /",
    "K10bsu034_u:1886": " rāgadveṣamohasamucchedaḥ /",
    "K10bsu034_u:1887": " nāntānantamanasikāraḥ /",
    "K10bsu034_u:1888": " manasikārasamucchedaḥ /",
    "K10bsu034_u:1889": " skandhadhātvāyatanasvabhāvajñānam /",
    "K10bsu034_u:1890": " smṛtimatigatihrīdhṛticāritrācāragocarapratipattisthānam /",
    "K10bsu034_u:1891": " araṇābhūmiḥ /",
    "K10bsu034_u:1892": " śāntabhūmiḥ /",
    "K10bsu034_u:1893": " sarvaprapañcasamucchedaḥ /",
    "K10bsu034_u:1894": " sarvabodhisattvaśikṣā /",
    "K10bsu034_u:1895": " sarvatathāgatagocaraḥ /",
    "K10bsu034_u:1896": " sarvaguṇapariniṣpattiḥ /",
    "K10bsu034_u:1897": " ayamucyate kumāra samādhinirdeśaḥ /",
    "K10bsu034_u:1898": " yatra samādhinirdeśe pratiṣṭhito bodhisattvo mahāsattvo 'virahito bhavati samādhinā,",
    "K10bsu034_u:1899": " abhrāntacittaśca bhavati,",
    "K10bsu034_u:1900": " mahākaruṇāsamanvāgato 'prameyāṇāṃ ca sattvānamarthaṃ karoti //",
    "K10bsu034_u:1901": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:1902": " samādhyaviṣamā bhūmiḥ śāntā sūkṣmā sudurdṛśā /",
    "K10bsu034_u:1903": " sarvasaṃjñāsamuddhātaḥ samādhistena cocyate // SRS_13.1 //",
    "K10bsu034_u:1904": " akalpaścāvikalpaścāgrāhyatvamanidarśanam /",
    "K10bsu034_u:1905": " anupalabdhiścittasya samādhistena cocyate // SRS_13.2 //",
    "K10bsu034_u:1906": " samāhito yadā bhoti sarvadharmā na manyate /",
    "K10bsu034_u:1907": " amanyanā yathābhūtaṃ samādhiriti śabditaḥ // SRS_13.3 //",
    "K10bsu034_u:1908": " na dharme 'sti rajomātra rajaścāpi na vidyate /",
    "K10bsu034_u:1909": " anupalabdhirdharmāṇāṃ samādhistena cocyate // SRS_13.4 //",
    "K10bsu034_u:1910": " cittasyānupalabdhiśca vikalpo hyeṣa cocyate /",
    "K10bsu034_u:1911": " avikalpitāśca te dharmā samādhireṣa jānathaḥ // SRS_13.5 //",
    "K10bsu034_u:1912": " śabdena sūcito hyarthaḥ sa ca śabdo avastukaḥ /",
    "K10bsu034_u:1913": " pratiśrutkopamaḥ śabdo antarīkṣaṃ yathā nabhaḥ // SRS_13.6 //",
    "K10bsu034_u:1914": " asthitā hi ime dharmāḥ sthitireṣāṃ na vidyate /",
    "K10bsu034_u:1915": " asthitiḥ sthitiśabdena svabhāvena na labhyate // SRS_13.7 //",
    "K10bsu034_u:1916": " cyavate agatītyevaṃ gatiścāsau na vidyate /",
    "K10bsu034_u:1917": " agatirgatiśabdena samādhirnaditastathā // SRS_13.8 //",
    "K10bsu034_u:1918": " (Vaidya 80)",
    "K10bsu034_u:1919": " asamāhito vucyati eṣa manyanā samāhito eṣa dvitīya manyanā /",
    "K10bsu034_u:1920": " amanyamānā vicaranti bodhaye amanyamānā spṛśi bodhimuttamām // SRS_13.9 //",
    "K10bsu034_u:1921": " samaviṣama eṣa śāntabhūmiḥ śamathavipaśyanānimitta eṣā /",
    "K10bsu034_u:1922": " seviya imu śānta buddhabodhiṃ sa iha prayukta samādhibhāvanāyām // SRS_13.10 //",
    "K10bsu034_u:1923": " na ca punariyamakṣarehi śakyaṃ praviśitu arthagati praveśe /",
    "K10bsu034_u:1924": " sarvaruta jahitva bhāṣyaghoṣaṃ bhavati samāhita no ca manyanāsya // SRS_13.11 //",
    "K10bsu034_u:1925": " yaśca iha samādhi bodhisattvo yatha- upadiṣṭu tathā sthiheta yuktaḥ /",
    "K10bsu034_u:1926": " sacediha bhavi kalpadāhu kṣetre girivaramadhyagataṃ na taṃ dahe 'gniḥ // SRS_13.12 //",
    "K10bsu034_u:1927": " yatha gaganu na jātu dagdhapūrvaṃ subahukalpaśatehi dahyamānam /",
    "K10bsu034_u:1928": " gaganasamā adhijānamāna dharmāṃste na jātu dahyati so 'gnimadhye // SRS_13.13 //",
    "K10bsu034_u:1929": " saci puna jvalamāna buddhakṣetre praṇidhi karoti samādhiye sthihitvā /",
    "K10bsu034_u:1930": " jvalanu ayu praśāmyatāmaśeṣaṃ pṛthivī vinaśyi na cāsya anyathātvam // SRS_13.14 //",
    "K10bsu034_u:1931": " ṛddhibalu anantu tasya bhoti khagapathi gacchati so asajjamānaḥ /",
    "K10bsu034_u:1932": " imi guṇa anubhoti bodhisattvo yatha-anuśiṣṭu samādhiye sthihitvā // SRS_13.15 //",
    "K10bsu034_u:1933": " jāyate cyavate vāpi na ca jāti na cyutiḥ /",
    "K10bsu034_u:1934": " yasya vijānanā eṣā samādhyasya na durlabhā // SRS_13.16 //",
    "K10bsu034_u:1935": " (Vaidya 81)",
    "K10bsu034_u:1936": " na cyutirnāpi co jāti lokanāthena deśitā /",
    "K10bsu034_u:1937": " lokanāthaṃ viditvaivaṃ samādhiṃ tena jānatha // SRS_13.17 //",
    "K10bsu034_u:1938": " anopaliptā lokena lokadharme na sajjati /",
    "K10bsu034_u:1939": " asajjamānaḥ kāyena buddhakṣetrāṇi gacchati // SRS_13.18 //",
    "K10bsu034_u:1940": " kṣetreṣu paśyate nityaṃ saṃbuddhān lokanāyakān /",
    "K10bsu034_u:1941": " dharmaṃ ca śṛṇute tatra buddhakṣetreṣu bhāṣitam // SRS_13.19 //",
    "K10bsu034_u:1942": " na jātu tasya ajñānaṃ dharmadhātuṃ ca bhāṣate /",
    "K10bsu034_u:1943": " gatijñaḥ satato dharme dharmadhātumayo hi saḥ // SRS_13.20 //",
    "K10bsu034_u:1944": " bhāṣataḥ kalpakoṭyo 'pi pratibhānaṃ na hīyate /",
    "K10bsu034_u:1945": " nirmiṇoti bahūnanyān bodhisattvān vicakṣaṇaḥ // SRS_13.21 //",
    "K10bsu034_u:1946": " kṣetrātaḥ kṣetra gacchanti bodhisattvāna nirmitāḥ /",
    "K10bsu034_u:1947": " sahasrapatrapadmeṣu paryaṅkena niṣaṇṇakāḥ // SRS_13.22 //",
    "K10bsu034_u:1948": " buddhabodhiṃ prakāśenti dhāraṇīsūtraśobhanam /",
    "K10bsu034_u:1949": " anyāśca sūtrakoṭīyo samādhiṃ śānta bhāvayan // SRS_13.23 //",
    "K10bsu034_u:1950": " avivartikapathe sthāpenti bahūn sattvānacintiyān /",
    "K10bsu034_u:1951": " pratibhānaṃ kṣayaṃ naiti buddhabodhiṃ prakāśiya // SRS_13.24 //",
    "K10bsu034_u:1952": " kūṭāgāre hi gacchanti ratanehi vicitrite /",
    "K10bsu034_u:1953": " okiranti ca puṣpehi gandhavadbhirvināyakam // SRS_13.25 //",
    "K10bsu034_u:1954": " okiranti ca cūrṇehi gandhavantehi nāyakam /",
    "K10bsu034_u:1955": " kurvanti vipulāṃ pūjāṃ sarve te bodhikāraṇāt // SRS_13.26 //",
    "K10bsu034_u:1956": " aprameyā guṇā ete bodhisattvāna tāyinām /",
    "K10bsu034_u:1957": " niṣkileśā yadā bhonti tadā ṛddhiṃ labhanti te // SRS_13.27 //",
    "K10bsu034_u:1958": " anupattikileśāna acchāḥ śuddhāḥ prabhāsvarāḥ /",
    "K10bsu034_u:1959": " asaṃskṛtā akopyāśca bodhisattvāna gocarāḥ // SRS_13.28 //",
    "K10bsu034_u:1960": " praśāntā upaśāntāśca niṣkileśā anaṅganāḥ /",
    "K10bsu034_u:1961": " aprapañcā niṣprapañcāḥ prapañcasamatikramāḥ // SRS_13.29 //",
    "K10bsu034_u:1962": " apracāro 'kṣarāṇāṃ ca sarvadharmāṇa lakṣaṇam /",
    "K10bsu034_u:1963": " durvijñeyaśca ghoṣeṇa samādhistena cocyate // SRS_13.30 //",
    "K10bsu034_u:1964": " akṣayā upaśāntā ca anābhogā adarśanā /",
    "K10bsu034_u:1965": " gocaraḥ sarvabuddhānāṃ bhūtakoṭiranāvilā // SRS_13.31 //",
    "K10bsu034_u:1966": " (Vaidya 82)",
    "K10bsu034_u:1967": " sarvabuddhāniyaṃ śikṣā sarvadharmasvabhāvatā /",
    "K10bsu034_u:1968": " iha śikṣitva saṃbuddhā guṇānāṃ pāramiṃ gatāḥ // SRS_13.32 //",
    "K10bsu034_u:1969": " na saṃpāraṃ na vāpāraṃ pūrvānto na vikalpitaḥ /",
    "K10bsu034_u:1970": " tena te sarva saṃbuddhā guṇānāṃ pāramiṃ gatāḥ // SRS_13.33 //",
    "K10bsu034_u:1971": " anāgatānagatikān dharmān jñātvā svabhāvataḥ /",
    "K10bsu034_u:1972": " niṣprapañcānanābhogāṃstatra te pāramiṃ gatāḥ // SRS_13.34 //",
    "K10bsu034_u:1973": " iti śrīsamādhirāje samādhinirdeśaparivartastrayodaśaḥ // 13 //",
    "K10bsu034_u:1974": " (Vaidya 83)",
    "K10bsu034_u:1975": " 14 Smitasaṃdarśanaparivartaḥ /",
    "K10bsu034_u:1976": " atha khalu candraprabhaḥ kumārabhūta utthāyāsanādekāṃsamuttarāsaṅgaṃ kṛtvā dakṣiṇaṃ",
    "K10bsu034_u:1977": " jānumaṇḍalaṃ pṛthivyāṃ pratiṣṭhāpya yena bhagavāṃstenāñjaliṃ praṇamya bhagavantametadavocat",
    "K10bsu034_u:1978": " - āścaryaṃ bhagavan yāvat subhāṣiteyaṃ bhagavatā tathāgatenārhatā samyaksaṃbuddhena",
    "K10bsu034_u:1979": " sarvadharmasvabhāvasamatā sarvabodhisattvaśikṣāsamādhinirdeśaḥ /",
    "K10bsu034_u:1980": " yathāpi nāma bhagavan dīrgharātramatra śikṣitvā samudāgato 'nuttarāyāṃ samyaksaṃbodhau /",
    "K10bsu034_u:1981": " pratibhāti ca me bhagavan,",
    "K10bsu034_u:1982": " pratibhāti ca me sugata /",
    "K10bsu034_u:1983": " bhagavānāha - pratibhātu te kumāra yasyedānīṃ kālaṃ manyase /",
    "K10bsu034_u:1984": " atha khalu candraprabhaḥ kumārabhūto bhagavatā kṛtāvakāśo bhagavantaṃ saṃmukhaṃ sārūpyābhirgāthābhirabhyaṣṭāvīt -",
    "K10bsu034_u:1985": " dṛṣṭvāna sattvān dukhitānupadrutān rāgeṇa doṣeṇa sadābhibhūtān /",
    "K10bsu034_u:1986": " cittaṃ tvayotpāditu bodhikāraṇādū buddho bhaveyaṃ ti prajāna mocakāḥ // SRS_14.1 //",
    "K10bsu034_u:1987": " cīrṇo 'si vīrye bahukalpakoṭiyo dāne dame saṃyami nityu śikṣitaḥ /",
    "K10bsu034_u:1988": " śīle ca kṣāntau tatha vīrye 'tandrito dānaṃ ca dattaṃ vipulamanantakam // SRS_14.2 //",
    "K10bsu034_u:1989": " na co tava mānasu jātu khinnaṃ hastāṃśca pādāṃstyajamānu jīvitam /",
    "K10bsu034_u:1990": " hiraṇyasuvarṇaṃ tatha putradāraṃ rājthaṃ ca tyaktamanapekṣa bhūtvā // SRS_14.3 //",
    "K10bsu034_u:1991": " śīlaṃ tavācchaṃ vimalaṃ viśuddham ātmā ca tyakto na ca śīla khaṇḍitam /",
    "K10bsu034_u:1992": " kāyena vācā manasā susaṃvṛtā sudāntacittā sugatā namo 'stu te // SRS_14.4 //",
    "K10bsu034_u:1993": " kṣāntīratāḥ kṣāntipathe pratiṣṭhitāḥ kāye kṛte khaṇḍa pi naiva krudhyase /",
    "K10bsu034_u:1994": " kṣīraṃ tataḥ prasravi maitrabhāvanā āścaryabhūtā sugatā namo 'stu te // SRS_14.5 //",
    "K10bsu034_u:1995": " (Vaidya 84)",
    "K10bsu034_u:1996": " balairupetā daśabhirbalaiḥ sthitā asaṅgujñānī vidi sarvadharmān /",
    "K10bsu034_u:1997": " karuṇāni lokahitakara dharmasvāmin anukampase prajā ima arthakāmaḥ // SRS_14.6 //",
    "K10bsu034_u:1998": " śūnyaṃ ti jñānaṃ na ca punihāsti sattvo lokaṃ ca dṛṣṭva tathā ti pranaṣṭamārgam /",
    "K10bsu034_u:1999": " vibodhitāste prakṛtinirātmadharme vimuktijātā na ca kvaci sā vimuktiḥ // SRS_14.7 //",
    "K10bsu034_u:2000": " pratyādiśaṃ jahiya sadā pramattaṃ jitvā ca māraṃ sabalamanantasainyam /",
    "K10bsu034_u:2001": " buddhitva bodhi vipulāmanantajñānaṃ diśehi dharmaṃ parama viśuddhaśāntam // SRS_14.8 //",
    "K10bsu034_u:2002": " gaganaṃ pateyyā saha śaśitārakehi pṛthivī vinaśyet sanagaraśailasaṃsthā /",
    "K10bsu034_u:2003": " ākāśadhāturapi ca siyānyathātvaṃ no caiva tubhyaṃ vitatha bhaṇeyya vācā // SRS_14.9 //",
    "K10bsu034_u:2004": " dṛṣṭvā tvaṃ duḥkhitān sattvānupalambharatāḥ prajāḥ /",
    "K10bsu034_u:2005": " anopalambhaṃ deśesi gambhīrāṃ śāntaśūnyatām // SRS_14.10 //",
    "K10bsu034_u:2006": " śikṣito 'si mahāvīra kalpakoṭīracintiyā /",
    "K10bsu034_u:2007": " anopalambhaśikṣāyāṃ skhalitaṃ te na vidyate // SRS_14.11 //",
    "K10bsu034_u:2008": " yādṛśe śikṣito dharme tādṛśaṃ dharmu bhāṣase /",
    "K10bsu034_u:2009": " abhūmiratra bālānāṃ yāvanta anyatīrthikāḥ // SRS_14.12 //",
    "K10bsu034_u:2010": " ye sthitā ātmasaṃjñāyāṃ te skhalanti avidvasu /",
    "K10bsu034_u:2011": " jñātvā dharmāṇa nairātmyaṃ skhalitaṃ te na vidyate // SRS_14.13 //",
    "K10bsu034_u:2012": " bhūtavādī mahāvīra bhūtadharmapratiṣṭhitaḥ /",
    "K10bsu034_u:2013": " bhūte satye sthito nātha bhūtāṃ vācaṃ prabhāṣase // SRS_14.14 //",
    "K10bsu034_u:2014": " bhūtā te cārikā āsīd yathā te praṇidhiḥ kṛtaḥ /",
    "K10bsu034_u:2015": " tasya bhūtasya niṣyandā bhūtāṃ vācaṃ prabhāṣase // SRS_14.15 //",
    "K10bsu034_u:2016": " bhūtacaryāsu saṃpanno bhūtakoṭīsuśikṣitā /",
    "K10bsu034_u:2017": " bhūtāśayā bhūtacarī bhūtaprajña namo 'stu te // SRS_14.16 //",
    "K10bsu034_u:2018": " (Vaidya 85)",
    "K10bsu034_u:2019": " samaste prajñayā nāsti jñānavādi prabhākara /",
    "K10bsu034_u:2020": " jñāne viśeṣatāṃ prāpta jñānavādi namo 'stu te // SRS_14.17 //",
    "K10bsu034_u:2021": " mitrastvaṃ sarvasattvānāṃ maitrī tava subhāvitā /",
    "K10bsu034_u:2022": " aprakampyo yathā meruracalaḥ supratiṣṭhitaḥ // SRS_14.18 //",
    "K10bsu034_u:2023": " gaṇe suvipule śāsturgaṇān saṃparikarṣasi /",
    "K10bsu034_u:2024": " gabhīraprajñā sugatā nadase pariṣadgatā // SRS_14.19 //",
    "K10bsu034_u:2025": " siṃhanādaṃ nadi buddhaḥ siṃhavikrāntavikramaḥ /",
    "K10bsu034_u:2026": " jitāste tīrthikāḥ sarve siṃhena kroṣṭukā yathā // SRS_14.20 //",
    "K10bsu034_u:2027": " adāntadamako vīra adāntā damitāstvayā /",
    "K10bsu034_u:2028": " te ca mitrā dṛḍhā bhonti abhedyā bhonti susthitāḥ // SRS_14.21 //",
    "K10bsu034_u:2029": " dṛṣṭvā tvaṃ duḥkhitān sattvānātmadṛṣṭisamāśritān /",
    "K10bsu034_u:2030": " nairātmya dharmaṃ deśemi yatra nāsti priyāpriyam // SRS_14.22 //",
    "K10bsu034_u:2031": " aśikṣitānāṃ bālānāṃ kumārgapathacāriṇām /",
    "K10bsu034_u:2032": " mārgaṃ tvaṃ saṃprakāśesi yena gacchanti nāyakāḥ // SRS_14.23 //",
    "K10bsu034_u:2033": " ye sthitā ātmasaṃjñāyāṃ duḥkhe te supratiṣṭhitāḥ /",
    "K10bsu034_u:2034": " na te jānanti nairātmyaṃ yatra duḥkhaṃ na vidyate // SRS_14.24 //",
    "K10bsu034_u:2035": " akhilitapadadharmadeśako 'si skhalitu na labhyati lokanātha /",
    "K10bsu034_u:2036": " avitatha gira saṃprabhāṣase tvaṃ duḥkhamokṣakarā namaste nātha // SRS_14.25 //",
    "K10bsu034_u:2037": " bahuniyutaśatā sahasrakoṭyo gaganasthitāḥ pṛthu devanāgayakṣāḥ /",
    "K10bsu034_u:2038": " sarviṃ spṛha janenti nāyakasmin bhagavatu vāca śruṇitva arthayuktām // SRS_14.26 //",
    "K10bsu034_u:2039": " snigdhamṛdumanojñakālayuktāṃ sumadhura vāca praṇīta premaṇīyām /",
    "K10bsu034_u:2040": " aparimitasvarāṅgasaṃprayuktāṃ hitakara mokṣakarīṃ bahujanasya // SRS_14.27 //",
    "K10bsu034_u:2041": " turiyaśatasahasra aprameyā sumadhura yukta bhaveyurekakāle /",
    "K10bsu034_u:2042": " (Vaidya 86)",
    "K10bsu034_u:2043": " divyasvara viśiṣṭa premaṇīyā abhibhavati sugatasya ekavācā // SRS_14.28 //",
    "K10bsu034_u:2044": " dvijagaṇakalaviṅkamañjudhoṣāḥ surucira premaṇīyāḥ sugītaśabdāḥ /",
    "K10bsu034_u:2045": " śaṅkhapaṭahabherivīṇaśabdāḥ kalamapi na labhantiḥ buddhaśabde // SRS_14.29 //",
    "K10bsu034_u:2046": " parabhṛtaśukaśārikāṇa śabdāstatha punaḥ krauñcamayūrakinnarāṇām /",
    "K10bsu034_u:2047": " ruta ravita ya keci premaṇīyāḥ kalamapi buddhasvarasya nānubhonti // SRS_14.30 //",
    "K10bsu034_u:2048": " priya madhura manojña premaṇīyāḥ sumadhura śāntagirā praśaṃsanīyāḥ /",
    "K10bsu034_u:2049": " sarvi gira prayukta ekakāle giravara harṣaṇiyāstathāgatasya // SRS_14.31 //",
    "K10bsu034_u:2050": " suramanujanarendradānavānāṃ sakalabhave tribhave ya asti sattvāḥ /",
    "K10bsu034_u:2051": " yā prabhā abhavat prabhākarāṇāṃ abhibhavati sugatasya ekaraśmiḥ // SRS_14.32 //",
    "K10bsu034_u:2052": " kusumitu sugatasya ātmabhāvaḥ parivṛtu vicitru sarvalakṣaṇaiḥ /",
    "K10bsu034_u:2053": " puṇyaśatanirvṛtu accha śuddhaḥ pratapati sarvajage jinasya kāyaḥ // SRS_14.33 //",
    "K10bsu034_u:2054": " śaṅkhāna śabda paṇavasughoṣakāṇāṃ bherīṇa śabda tathapi ca kimpalānām /",
    "K10bsu034_u:2055": " sarve ca śabda sumadhura premaṇīyā buddhasya śabde śatima kalāṃ na bhonti // SRS_14.34 //",
    "K10bsu034_u:2056": " tūryāṇa koṭiniyutasahasraśabdā āsvādanīya sumadhura divyakalpāḥ /",
    "K10bsu034_u:2057": " prāmodanīya marugaṇa apsarāṇāṃ buddhasya śabde śatima kalāṃ na bhonti // SRS_14.35 //",
    "K10bsu034_u:2058": " (Vaidya 87)",
    "K10bsu034_u:2059": " krauñcā mayūra parabhṛta cakravākā haṃsāḥ kuṇālā bahuvidhapakṣisaṃghāḥ /",
    "K10bsu034_u:2060": " ye te saśabdāḥ sumadhura ekakāle buddhasya śabde śatima kalāṃ na bhonti // SRS_14.36 //",
    "K10bsu034_u:2061": " nāgāna yakṣāṇa asuramahoragāṇāṃ devendrabrahmamarupatīnāṃ ca śabdāḥ /",
    "K10bsu034_u:2062": " yāvanta śabdāstribhave manojña kāntā buddhasvarasya kalamapi te na bhonti // SRS_14.37 //",
    "K10bsu034_u:2063": " yā brahmaṇo vā marupatinaśca ābhā prabhāsvarāṇāṃ maṇiratanāna ābhāḥ /",
    "K10bsu034_u:2064": " sarvā ya ābhā vividhamanekarūpāḥ sarvāsta ekā abhibhavi buddharaśmiḥ // SRS_14.38 //",
    "K10bsu034_u:2065": " kāyena śuddho vacasā manena caiva jñānena śuddhastribhavi anopaliptaḥ /",
    "K10bsu034_u:2066": " guṇasārarāśi guṇaratano narendraḥ sarvaguṇehi asamasamaḥ svayaṃbhūḥ // SRS_14.39 //",
    "K10bsu034_u:2067": " evaṃ stavitvā daśabala satyavādiṃ vācaṃ prabhāṣi muditamanaḥ kumāraḥ /",
    "K10bsu034_u:2068": " pūjitva buddhamatuliyamaprameyaṃ buddho bhaveya yatha iva śākyasiṃhaḥ // SRS_14.40 //",
    "K10bsu034_u:2069": " tasyo viditvā sugatu viśiṣṭa caryāmasaṅgajñānī smitamakaronnarendraḥ /",
    "K10bsu034_u:2070": " maitreyu pṛcchī daśabalajyeṣṭhaputraṃ kasyārthi etaṃ smitu kṛtu nāyakena // SRS_14.41 //",
    "K10bsu034_u:2071": " ākampitābhūdvasumati ṣaḍvikāraṃ devāśca nāga gaganasthitā udagrāḥ /",
    "K10bsu034_u:2072": " prekṣanti buddhaṃ pramudita hṛṣṭacittāstaṃ vyākarohi sugata anābhibhūtaḥ // SRS_14.42 //",
    "K10bsu034_u:2073": " abhūmirasmi bhagavatu śrāvakāṇāṃ yatra pravṛttaṃ puruṣavarasya jñānam /",
    "K10bsu034_u:2074": " suviśuddhajñāninnanupamaprajñabhūmi akhilā te smitu kṛtu jina kasya arthe // SRS_14.43 //",
    "K10bsu034_u:2075": " (Vaidya 88)",
    "K10bsu034_u:2076": " pṛcchami daśabalaṃ vināyakaṃ śākyasiṃha dvipadānamuttamam /",
    "K10bsu034_u:2077": " jñānapāramiṃ gataṃ prabhākaraṃ rāgadveṣakhilamohasādakam // SRS_14.44 //",
    "K10bsu034_u:2078": " kalpakoṭi carito 'si nāyako gaṅgavālukasamāstatottaram /",
    "K10bsu034_u:2079": " eṣamāṇu varabodhimuttamāṃ kasya arthi smitu etu darśitam // SRS_14.45 //",
    "K10bsu034_u:2080": " hastapāda parikṛtta śāstunā putradāra priyajñāti bāndhavān /",
    "K10bsu034_u:2081": " eṣamāṇu varajñānamuttamaṃ ko nu hetu smitadarśane mune // SRS_14.46 //",
    "K10bsu034_u:2082": " aśvahastirathapattiyo tvayā dāsadāsimaṇiratna rūpyakam /",
    "K10bsu034_u:2083": " naiva dravyaratanaṃ ca labhyate yanna tyaktu caratā ti cārikām // SRS_14.47 //",
    "K10bsu034_u:2084": " jñānu śreṣṭhu tribhave 'tivartate sarvasattvacariyāṃ prajānase /",
    "K10bsu034_u:2085": " dhātucittu adhimuktikovidā kasya arthi smitu etu darśitam // SRS_14.48 //",
    "K10bsu034_u:2086": " kena pūjita narāṇamuttamāḥ kasya vārtha vipulo bhaviṣyati /",
    "K10bsu034_u:2087": " ko ca asya cariyāya grāhakaḥ kasya arthi smitu darśitaṃ mune // SRS_14.49 //",
    "K10bsu034_u:2088": " ṣaḍvikāra pṛthivī prakampitā padmakoṭya dharaṇītu utthitāḥ /",
    "K10bsu034_u:2089": " koṭipatraparamā prabhāsvarā hemavarṇarucirā manoramā // SRS_14.50 //",
    "K10bsu034_u:2090": " yatrime sthita jinasya aurasā bodhisattva paramā maharddhikāḥ /",
    "K10bsu034_u:2091": " dharmabhāṇaka bahū samāgatāsteṣa kāruṇika pṛcchi nāyakam // SRS_14.51 //",
    "K10bsu034_u:2092": " (Vaidya 89)",
    "K10bsu034_u:2093": " bheriśaṅkhatuṇavāḥ sughoṣakāstūrya koṭiniyutāḥ pravāditāḥ /",
    "K10bsu034_u:2094": " teṣa śabda gaganasmi śrūyate yādṛśaḥ sugataghoṣa acintiyaḥ // SRS_14.52 //",
    "K10bsu034_u:2095": " haṃsakrauñcakalaviṅkakokilāḥ pakṣisaṃgha bahukāḥ samāgatāḥ /",
    "K10bsu034_u:2096": " muñci ghoṣa paramaṃ prabhāsvaraṃ buddhaghoṣakala nānubhonti te // SRS_14.53 //",
    "K10bsu034_u:2097": " kena dāna dama saṃyamaḥ pure kalpakoṭi bahukā niṣevitāḥ /",
    "K10bsu034_u:2098": " kena pūjita narāṇa uttamā kasya arthi smitu etu darśitam // SRS_14.54 //",
    "K10bsu034_u:2099": " kena pūrvi dvipadendru pṛcchito gauravaṃ paramu saṃjanitvana /",
    "K10bsu034_u:2100": " buddhabodhi kathameṣa labhyate kasya arthi smitu etu darśitam // SRS_14.55 //",
    "K10bsu034_u:2101": " yāttikā daśabalā atītakāḥ pratyutpanna sugatā anāgatāḥ /",
    "K10bsu034_u:2102": " sarva jānasi narāṇamuttamo tena pṛcchami prajāya kāraṇāt // SRS_14.56 //",
    "K10bsu034_u:2103": " cittasaṃtati prajāya jānate sarvi prāṇina anantagocarāḥ /",
    "K10bsu034_u:2104": " yasya yādṛśu narasya āśayastena pṛcchami narāṇamuttamam // SRS_14.57 //",
    "K10bsu034_u:2105": " ye caranti cariyāmanuttamāṃ hetuyuktivinayasmi kovidāḥ /",
    "K10bsu034_u:2106": " buddhajñāna kathametu labhyate etadarthi dvipadendru pṛcchiham // SRS_14.58 //",
    "K10bsu034_u:2107": " ye hi dharma sukhumāḥ sudurdṛśāḥ śūnya śānta atulā acintiyāḥ /",
    "K10bsu034_u:2108": " bhāvitā daśabalāna gocarāsteṣa artha ahu pṛcchi nāyakam // SRS_14.59 //",
    "K10bsu034_u:2109": " (Vaidya 90)",
    "K10bsu034_u:2110": " yeṣa maitri karuṇā subhāvitā sarvaprāṇiṣu jage acintiyā /",
    "K10bsu034_u:2111": " sattvasaṃjña na ca yeṣa vartate teṣa arthi dvipadendru pṛcchiyām // SRS_14.60 //",
    "K10bsu034_u:2112": " yeṣa jñānamatulamacintiyaṃ teṣa grāhya na kadāci vidyate /",
    "K10bsu034_u:2113": " cittagocariya pāramiṃ gatā teṣa arthi ahu nātha pṛcchami // SRS_14.61 //",
    "K10bsu034_u:2114": " śīlajñānaguṇapāramiṃ gatā tryadhvajñānamatulaṃ bhivartate /",
    "K10bsu034_u:2115": " naiva tubhya skhalitūpalabhyate kasya arthi smitu etu darśitam // SRS_14.62 //",
    "K10bsu034_u:2116": " śāriputra aniruddha kolitā ye ca anya sugatasya śrāvakāḥ /",
    "K10bsu034_u:2117": " naiva teṣa iha jñānu vartate buddhagocaru ayaṃ nirūttaraḥ // SRS_14.63 //",
    "K10bsu034_u:2118": " sarvadharmavaśipāramiṃ gatāḥ sarvaśikṣacariyāya udgatāḥ /",
    "K10bsu034_u:2119": " saṃjanetva karuṇāṃ vināyakā muñca ghoṣa paramārthakovidā // SRS_14.64 //",
    "K10bsu034_u:2120": " ye 'pi pūrva bahukalpakoṭiyo eva cinti dvipadendru pṛcchitaḥ /",
    "K10bsu034_u:2121": " bhaṣyamagru śaraṇaṃ parāyaṇaṃ teṣa adya phala brūhi nāyakā // SRS_14.65 //",
    "K10bsu034_u:2122": " yakṣarākṣasakumbhāṇḍaguhyakāḥ prekṣamāṇa dvipadānamuttamam /",
    "K10bsu034_u:2123": " sarvi prāñjalisthitāḥ sagauravāḥ śrotu vyākaraṇamagrapudgalān // SRS_14.66 //",
    "K10bsu034_u:2124": " (Vaidya 91)",
    "K10bsu034_u:2125": " bodhisattva bahavo 'dya āgatā ṛddhimanta bahukṣetrakoṭibhiḥ /",
    "K10bsu034_u:2126": " jeṣṭhaputra sugatasya aurasāḥ sarvi prāñjalisthitāḥ sagauravāḥ // SRS_14.67 //",
    "K10bsu034_u:2127": " gandhahasti purimādiśā gato 'kṣobhyakṣetra diśi lokaviśrutaḥ /",
    "K10bsu034_u:2128": " bodhisattvanayutaiḥ puraskṛtaḥ śākyasiṃhu dvipadendru pṛcchanā // SRS_14.68 //",
    "K10bsu034_u:2129": " sukhāvatīya varalokadhātuto mahāsthāma prāpta avalokiteśvaraḥ /",
    "K10bsu034_u:2130": " bodhisattvanayutaiḥ puraskṛtaḥ śākyasiṃhu dvipadendru pṛcchanā // SRS_14.69 //",
    "K10bsu034_u:2131": " yena pūrva bahukalpakoṭiyo aprameya sugatā upasthitāḥ /",
    "K10bsu034_u:2132": " sāgarāṇa sakalā ca vālikā eṣatā parama jñānamuttamam // SRS_14.70 //",
    "K10bsu034_u:2133": " sarvabuddhastuta saṃpraśaṃsitaḥ sarvadharmaguṇapāramiṃ gataḥ /",
    "K10bsu034_u:2134": " sarvalokadiśatāsu viśruto mañjughoṣa sthitu prāñjalīkṛtaḥ // SRS_14.71 //",
    "K10bsu034_u:2135": " buddhakṣetraniyutaiścaritvanā sudurlabhamīdṛśakāna darśanam /",
    "K10bsu034_u:2136": " buddhaputraguṇavat suśikṣitāḥ sarvi prāñjalisthitāḥ sagauravāḥ // SRS_14.72 //",
    "K10bsu034_u:2137": " nāsti anya iha kaści bhājanaṃ evarūpi yatha eta sūratāḥ /",
    "K10bsu034_u:2138": " dharmakoṣadhara sarvaśāstunāṃ snigdhabhāva gira muñca nāyakā // SRS_14.73 //",
    "K10bsu034_u:2139": " na hyakāraṇaka jinā vināyakā darśayanti smitamagrapudgalāḥ /",
    "K10bsu034_u:2140": " muñca ghoṣavara dundubhisvara kasya arthi smitu etu darśitam // SRS_14.74 //",
    "K10bsu034_u:2141": " (Vaidya 92)",
    "K10bsu034_u:2142": " haṃsakokilamayūrasārasā meghanāda vṛṣabhāḥ pragarjitāḥ /",
    "K10bsu034_u:2143": " divyavādyamadhurāḥ pravāditā vyākarohi gira sattvamocanī // SRS_14.75 //",
    "K10bsu034_u:2144": " maitrasaṃjanani premavardhanī jñānadarśani avidyariñcanī /",
    "K10bsu034_u:2145": " arthatīraṇi prajñāvivardhanī kalpakoṭiniyutā viśodhanī // SRS_14.73 //",
    "K10bsu034_u:2146": " viniścitabhāvavibhāvitaduḥkhanirodhapadārthanidarśanī /",
    "K10bsu034_u:2147": " sarvakutīrthakavādadhvaṃsanī śūnya nisattva nijīva vibhāvani // SRS_14.77 //",
    "K10bsu034_u:2148": " puṇyasahasraśatehi alaṃkṛtaḥ buddhasahasraśatehi caritviha /",
    "K10bsu034_u:2149": " devasahasraśatehi susaṃstutaḥ brahmasahasraśatehi namaskṛtaḥ // SRS_14.78 //",
    "K10bsu034_u:2150": " rākṣasayakṣakumbhāṇḍaprasādani nāgasuparṇamahoragamocani /",
    "K10bsu034_u:2151": " nityamasaktaprayuktaudīraṇi karmaphalehi śubhehi samudgataḥ // SRS_14.79 //",
    "K10bsu034_u:2152": " ye ca keci jināḥ parinirvṛtā ye ca anāgata ye ca avasthitāḥ /",
    "K10bsu034_u:2153": " sarvi prajānasi saṅgu na te 'stīti sarvaguṇehi samudgata nāyaka // SRS_14.80 //",
    "K10bsu034_u:2154": " bhūtadharā sasamudraparvata sarvi mahī ṣaḍvikāra prakampitā /",
    "K10bsu034_u:2155": " devagaṇā nabhi puṣpa kṣipanti ca divyu pravāyati gandhu manoramu // SRS_14.81 //",
    "K10bsu034_u:2156": " hatarāgadoṣatimirā nikhilā pariśuddhaśīla pariśuddhamanāḥ /",
    "K10bsu034_u:2157": " (Vaidya 93)",
    "K10bsu034_u:2158": " praśānta śūnya animittaratā narasiṃhanādu nada kāruṇikā // SRS_14.82 //",
    "K10bsu034_u:2159": " pratibhānavanta suviśālayaśā susamāptaprajña tathajñāna jinā /",
    "K10bsu034_u:2160": " tava loki nāsti samu kāruṇikā bhaṇa kasyu arthi smitu darśayase // SRS_14.83 //",
    "K10bsu034_u:2161": " kalaviṅkakokilamayūraravāstatha jīvaṃjīvaṃ jīvakamanojñarutāḥ /",
    "K10bsu034_u:2162": " rañjanīya śabdu bhuvi ekakṣaṇe kala tena bhonti sugatasya svare // SRS_14.84 //",
    "K10bsu034_u:2163": " bheryo mṛdaṅgapaṇavāśca tathā śaṅkha saveṇu tathā vallariyo /",
    "K10bsu034_u:2164": " tūryāsahasra siya ekaravāḥ kala nānubhonti sugatasya rute // SRS_14.85 //",
    "K10bsu034_u:2165": " tūryasahasra vara divyarutā rañjanīya gīta siya apsarasām /",
    "K10bsu034_u:2166": " sugīti śabdarati saṃjane kala na bhonti sugatasya rute // SRS_14.86 //",
    "K10bsu034_u:2167": " ekasvarā tu tava lokahitā nānādhimukti svaru niścarati /",
    "K10bsu034_u:2168": " ekaiku manyi mama bhāṣi jino brūhi smitaṃ ti kṛtu kasya kṛte // SRS_14.87 //",
    "K10bsu034_u:2169": " devāna śabda tatha nāgarutā ye cāpi kinnararutā madhurāḥ /",
    "K10bsu034_u:2170": " praśamenti kleśa na kadācidapi buddhasvarāstu sada kleśanudāḥ // SRS_14.88 //",
    "K10bsu034_u:2171": " prītiṃ janeti na ca rāgaratiṃ maitrīṃ janeti na ca doṣamatim /",
    "K10bsu034_u:2172": " prajñāṃ janeti na ca moharatiṃ buddhāna sarva malanāśi svaraḥ // SRS_14.89 //",
    "K10bsu034_u:2173": " na bahi ca śabdu pariṣātu prajā sarveṣa chindati sa kāṅkṣaśatān /",
    "K10bsu034_u:2174": " (Vaidya 94)",
    "K10bsu034_u:2175": " na ca onato na hi ca aunnamato samasaukhyadarśana svaro muninaḥ // SRS_14.90 //",
    "K10bsu034_u:2176": " bhajyādiyaṃ mahī saśailaraṇā kṣīyate sāgarajalaṃ ca tathā /",
    "K10bsu034_u:2177": " candro 'tha sūryu dharaṇīṃ prapated giramanyathā na puna bhāṣi jinaḥ // SRS_14.91 //",
    "K10bsu034_u:2178": " sarvāṅgavākya pariśuddhagirā siṃhasvarā madhuramañjagirā /",
    "K10bsu034_u:2179": " brahmasvarā sugata kāruṇikā bhaṇa kasya arthi smitu darśayase // SRS_14.92 //",
    "K10bsu034_u:2180": " yāvanta sattva iha sarva jage sarveṣa citta carate kuśalaḥ /",
    "K10bsu034_u:2181": " ye atītanāgata ye sāṃpratikā bhaṇa kasya arthi smitu darśayase // SRS_14.93 //",
    "K10bsu034_u:2182": " yāvanta kecijjina kāruṇikā jñānasmi sarvi vaśi pāramiṃ gatāḥ /",
    "K10bsu034_u:2183": " na ca te jinā vimalacandramukhā nāhaitukaṃ smita sada darśayase // SRS_14.94 //",
    "K10bsu034_u:2184": " api kalpakoṭi bhaṇi apratimā yatha gaṅgavālika bhaṇeyya guṇān /",
    "K10bsu034_u:2185": " na ca śakyu kīrtitu pramāṇu guṇe bhaṇa kasya arthi smitu darśayase // SRS_14.95 //",
    "K10bsu034_u:2186": " iti śrīsamādhirāje smitasaṃdarśanaparivartaścaturdaśaḥ // 14 //",
    "K10bsu034_u:2187": " (Vaidya 95)",
    "K10bsu034_u:2188": " 15 Smitavyākaraṇaparivartaḥ /",
    "K10bsu034_u:2189": " atha khalu bhagavāṃstasyāṃ velāyāṃ maitreyaṃ bodhisattvaṃ mahāsattvamābhiḥ sārūpyābhirgāthābhiḥ pratyabhāṣata -",
    "K10bsu034_u:2190": " candraprabho eṣa kumārabhūtaḥ saṃstutya buddhamatulīya prītiyā /",
    "K10bsu034_u:2191": " bhāṣitva buddhāna viśiṣṭa varṇaṃ praśaṃsanīyaḥ sada kāli bheṣyati // SRS_15.1 //",
    "K10bsu034_u:2192": " ihaiva co rājagṛhasmi pūrvaṃ dṛṣṭvaiva buddhāna sahasrakoṭayaḥ /",
    "K10bsu034_u:2193": " sarveṣa cānena jināna antike ayaṃ varaḥ śāntasamādhi pṛcchitaḥ // SRS_15.2 //",
    "K10bsu034_u:2194": " sarvatra co eṣa mamāsi putro imāṃ caranto varabodhicārikām /",
    "K10bsu034_u:2195": " sarvatra cāsīt pratibhānavantaḥ sarvatra cāsīt sada brahmacārī // SRS_15.3 //",
    "K10bsu034_u:2196": " sa paścime kāli mahābhayānake tvameva sākṣī ajitā mamātra /",
    "K10bsu034_u:2197": " sthihitva śuddhe sada brahmacarye vaistārikaṃ eṣa samādhi kāhite // SRS_15.4 //",
    "K10bsu034_u:2198": " samādhimeṣantu idaṃ praṇītaṃ etena mārgeṇa sa bodhi lapsyate /",
    "K10bsu034_u:2199": " parigṛhīto bahubuddhakoṭibhiḥ pūjāṃ varāṃ kāhiti nāyakānām // SRS_15.5 //",
    "K10bsu034_u:2200": " jñāne sthihitvā ahu vyākaromi candraprabhasyācaritaṃ viśiṣṭam /",
    "K10bsu034_u:2201": " na paścakāle 'sya bhave 'ntarāyo na brahmacaryasya na jīvitasya // SRS_15.6 //",
    "K10bsu034_u:2202": " haste yathā āmalakāni pañca prajānāti buddhasahasrakoṭayaḥ /",
    "K10bsu034_u:2203": " (Vaidya 96)",
    "K10bsu034_u:2204": " taduttare yāttika gaṅgavālikā anāgatā yeṣviya pūjanā hoti // SRS_15.7 //",
    "K10bsu034_u:2205": " devāna nāgāna aśītikoṭayaḥ yakṣāṇa co koṭisahasra saptatiḥ /",
    "K10bsu034_u:2206": " autsukyameṣanti ya paścakāle pūjāṃ karontā dvipadottamānām // SRS_15.8 //",
    "K10bsu034_u:2207": " sa pūja kṛtvā dvipadāna uttamān samudācari jñānamimaṃ niruttaram /",
    "K10bsu034_u:2208": " sa paścime cocchrayi lokanātho vimalaprabho nāma jino bhaviṣyati // SRS_15.9 //",
    "K10bsu034_u:2209": " idaṃ svakaṃ vyākaraṇaṃ śrutitvā prītisphuṭo āsi kumārabhūtaḥ /",
    "K10bsu034_u:2210": " candraprabho udgata sapta tāla udānudāneti nabhe sthihitvā // SRS_15.10 //",
    "K10bsu034_u:2211": " aho jinā uttamadharmadeśakā vimuktijñānādhipatībale sthitā /",
    "K10bsu034_u:2212": " suniścite uttamajñāni tiṣṭhasi anābhibhūto 'si parapravādibhiḥ // SRS_15.11 //",
    "K10bsu034_u:2213": " vivarjitā saṅga vimukti sparśitā vibhāvitaṃ vastu bhave na sajjasi /",
    "K10bsu034_u:2214": " prapañca sarve sakalā na bhonti te asaṅgajñānaṃ tribhave 'bhivartate // SRS_15.12 //",
    "K10bsu034_u:2215": " sarvaprapañcebhiranopaliptā dṛṣṭiḥ prapañcāḥ sakalāḥ prahīṇāḥ /",
    "K10bsu034_u:2216": " subhāviate mārga niketu nāsti anābhibhūtā aviruddha kenacita // SRS_15.13 //",
    "K10bsu034_u:2217": " niketu traidhātuki nāsti tubhyaṃ oghāśca granthāśca prahīṇa sarve /",
    "K10bsu034_u:2218": " tṛṣṇālatābandhana sarvi chinnā bhava prahīṇo bhavasaṃghi nāsti // SRS_15.14 //",
    "K10bsu034_u:2219": " (Vaidya 97)",
    "K10bsu034_u:2220": " svabhāvu dharmāṇamabhāvu jānase anābhilapyā gira saṃprabhāṣase /",
    "K10bsu034_u:2221": " siṃhena vā kroṣṭuka tīrtha nāśitā ye te viparyāsasthitā avidvasu // SRS_15.15 //",
    "K10bsu034_u:2222": " nidhāna śreṣṭhaṃ mayi labdhamadya dharmaṃ nidhānaṃ sugatena deśitam /",
    "K10bsu034_u:2223": " prahīṇa sarvā vinipātu durgati kāṅkṣā na mehāsti bhaviṣya nāyakaḥ // SRS_15.16 //",
    "K10bsu034_u:2224": " mūrdhasmi pāṇiṃ pratisthāpayitvā suvarṇavarṇaṃ ruciraṃ prabhāsvaram /",
    "K10bsu034_u:2225": " abhiṣiñca bodhāya nararṣabhastaṃ sadevakaṃ loka sthapetva sākṣiṇam // SRS_15.17 //",
    "K10bsu034_u:2226": " iti śrīsamādhirāje smitavyākaraṇaparivarto nāma pañcadaśaḥ // 15 //",
    "K10bsu034_u:2227": " (Vaidya 98)",
    "K10bsu034_u:2228": " 16 Pūrvayogaparivartaḥ /",
    "K10bsu034_u:2229": " smarāmi pūrvaṃ caramāṇu cārikāṃ siṃhadhvajasya sugatasya śāsane /",
    "K10bsu034_u:2230": " abhūṣi bhikṣu vidu dharmabhāṇako nāmena so ucyati brahmadattaḥ // SRS_16.1 //",
    "K10bsu034_u:2231": " ahaṃ tadāsīnmati rājaputro ābādhiko bāḍha gilāna duḥkhitaḥ /",
    "K10bsu034_u:2232": " mahyaṃ ca si ācariyo abhūṣi yo brahmadattastada dharmabhāṇakaḥ // SRS_16.2 //",
    "K10bsu034_u:2233": " pañcottarā vaidyaśatā anūnakā vyādhiṃ cikitsanti udyuktamānasāḥ /",
    "K10bsu034_u:2234": " vyādhiṃ na śaknanti mama cikitsituṃ sarve mama jñātaya āsi duḥkhitāḥ // SRS_16.3 //",
    "K10bsu034_u:2235": " śrutvā ca gailānyu sa mahya bhikṣu gilānapṛccho mama antikāgataḥ /",
    "K10bsu034_u:2236": " kṛpāṃ janetvā mama brahmadatto imaṃ samādhiṃ varu tatra deśayī // SRS_16.4 //",
    "K10bsu034_u:2237": " tasya mamā etu samādhi śrutvā utpanna prīti ariyā nirāmiṣā /",
    "K10bsu034_u:2238": " svabhāvu dharmāṇa prajānamāno ucchvāsi vyādhī tuhu tasmi kāle // SRS_16.5 //",
    "K10bsu034_u:2239": " dīpaṃkaraḥ so caramāṇu cārikāmabhūṣi bhikṣurvidu dharmabhāṇakaḥ /",
    "K10bsu034_u:2240": " ahaṃ ca āsīnmatirājaputraḥ samādhijñānena hu vyādhi mocitaḥ // SRS_16.6 //",
    "K10bsu034_u:2241": " tasmāt kumārā bahu paścakāle anusmaranto imu pārihāṇim /",
    "K10bsu034_u:2242": " sahesi bālāna durukta vākyaṃ dhārentu vācentu imaṃ samādhim // SRS_16.7 //",
    "K10bsu034_u:2243": " (Vaidya 99)",
    "K10bsu034_u:2244": " bheṣyanti bhikṣu bahu paścakāle lubdhāśca duṣṭāśca asaṃyatāśca /",
    "K10bsu034_u:2245": " pāpeccha adhyoṣita pātracīvare pratikṣipiṣyanti imaṃ samādhim // SRS_16.8 //",
    "K10bsu034_u:2246": " īrṣyālukā uddhata prākaṭendriyāḥ kuleṣu cādhyoṣita lābhakāmāḥ /",
    "K10bsu034_u:2247": " prāyogike saṃstavi nitya saṃśritāḥ pratikṣipiṣyanti imaṃ samādhim // SRS_16.9 //",
    "K10bsu034_u:2248": " hastāṃśca pādāṃśca tatha vidyamānā hāsye ca lāsye ca sadā prayuktāḥ /",
    "K10bsu034_u:2249": " parasparaṃ kaṇṭhita śliṣyamāṇā grāmeṣu caryāpathi anyu bheṣyati // SRS_16.10 //",
    "K10bsu034_u:2250": " ayuktayogānimi bhonti lakṣaṇāḥ parakumārīṣu ca nitya dhyoṣitāḥ /",
    "K10bsu034_u:2251": " rūpeṇa raktā grathitā bhavanti hiṇḍanti grāmānnigamāṃśca rāṣṭrān // SRS_16.11 //",
    "K10bsu034_u:2252": " te khādyapeyasmi sadā prayuktā nāṭye ya gīte ca tathaiva vādite /",
    "K10bsu034_u:2253": " krayavikraye co sada bhonti utsukāḥ pāne 'pi cādhyoṣita naṣṭalajjāḥ // SRS_16.12 //",
    "K10bsu034_u:2254": " lekhāna piṣyanti ayuktayogāḥ śīlaṃ tatheryāpathu chorayitvā /",
    "K10bsu034_u:2255": " maryāda bhinditva gṛhībhi sārdhaṃ te bhinnavṛttā vitathapratiṣṭhitāḥ // SRS_16.13 //",
    "K10bsu034_u:2256": " ye karma buddhehi sadā vivarjitāstulamānakūṭe ca sadā prayuktāḥ /",
    "K10bsu034_u:2257": " tatkarma kṛtvāna kiliṣṭapāpakān apāyu yāsyanti nihīnakarmāḥ // SRS_16.14 //",
    "K10bsu034_u:2258": " prabhūtavittaṃ maṇihemaśaṃkhaṃ gṛhāṃśca jñātīṃśca vihāya pravraji /",
    "K10bsu034_u:2259": " (Vaidya 100)",
    "K10bsu034_u:2260": " te pravrajitvāniha buddhaśāsane pāpāni karmāṇi sadācaranti // SRS_16.15 //",
    "K10bsu034_u:2261": " dhane ca dhānye ca te sārasaṃjñino dhenūśca gāvaḥ śakaṭāni sajjayī /",
    "K10bsu034_u:2262": " kimartha tehi ima keśa choritā śikṣāya yeṣāṃ pratipatti nāsti // SRS_16.16 //",
    "K10bsu034_u:2263": " mayā ca pūrve cariyāṃ caritvā suduṣkaraṃ kalpasahasra cīrṇam /",
    "K10bsu034_u:2264": " ayaṃ ca me śānta samādhireṣito yatteṣa śrutvā tada hāsyu bheṣyati // SRS_16.17 //",
    "K10bsu034_u:2265": " ciraṃ mṛṣāvādi abrahmacāriṇo apāyanimnāḥ sada kāmalābhāḥ /",
    "K10bsu034_u:2266": " te brahmacārīṇa dhvajaṃ gṛhītvā duḥśīla vakṣyanti na eṣa dharmaḥ // SRS_16.18 //",
    "K10bsu034_u:2267": " bhedāya sthāsyanti ca te parasparaṃ ayuktibhirlābha gaveṣamāṇāḥ /",
    "K10bsu034_u:2268": " avarṇa bhāṣitva ta anyamanyaṃ cyutā gamipyanti apāyabhūmim // SRS_16.19 //",
    "K10bsu034_u:2269": " śataḥsahasreṣu sudurlabhāste kṣāntībalaṃ yeṣu tadā bhaviṣyati /",
    "K10bsu034_u:2270": " ato bahū ye kalahasmi utsukāḥ prapañca kāhinti jahitva kṣāntim // SRS_16.20 //",
    "K10bsu034_u:2271": " vakṣyanti vācā vaya bodhisattvāḥ śabdo 'pi teṣāṃ vraji deśadeśe /",
    "K10bsu034_u:2272": " abhūtaśabdena madena mattā vipannaśīlāna kuto 'sti bodhiḥ // SRS_16.21 //",
    "K10bsu034_u:2273": " na me śrutaṃ nāpi kadāci dṛṣṭamadhyāśayo yasya viśuddha nāsti /",
    "K10bsu034_u:2274": " imeṣu dharmeṣu ca nāsti kṣāntiḥ sa lapsyate bodhi kṣipitva dharmān // SRS_16.22 //",
    "K10bsu034_u:2275": " (Vaidya 101)",
    "K10bsu034_u:2276": " bhītāśca trastāśca gṛhaṃ tyajanti te pravraji dṛḍhatarā bhavanti /",
    "K10bsu034_u:2277": " viśeṣakāmā vilayaṃ prayānti kṣipitva yānaṃ puruṣottamānām // SRS_16.23 //",
    "K10bsu034_u:2278": " nihīnaprajñā guṇaviprahīnā vakṣyanti doṣaṃ sada agrayāne /",
    "K10bsu034_u:2279": " yasmai ca te taccharaṇaṃ prapannāstatraiva ye doṣaśatān vadanti // SRS_16.24 //",
    "K10bsu034_u:2280": " ājīvakā ye bahu pravrajitvā anarthikāḥ sarvasubuddhabodhaye /",
    "K10bsu034_u:2281": " te ātmadṛṣṭīya sthihitva bālā uttrasta bheṣyanti śruṇitva śūnyatām // SRS_16.25 //",
    "K10bsu034_u:2282": " vihāru kṛtvāna ta anyamanyaṃ vyāpādadoṣāṃśca khilaṃ janetvā /",
    "K10bsu034_u:2283": " abhyākhya datvā ca paraspareṇa lapsyanti prāmodya karitva pāpakam // SRS_16.26 //",
    "K10bsu034_u:2284": " yaḥ śīlavanto guṇavantu bheṣyati maitrīvihārī sada kṣāntikovidaḥ /",
    "K10bsu034_u:2285": " susaṃvṛto mārdavasūrataśca paribhūta so bheṣyati tasmi kāle // SRS_16.27 //",
    "K10bsu034_u:2286": " yo kho punarbheṣyati duṣṭacittaḥ sudāruṇo raudrātihīnakarmā /",
    "K10bsu034_u:2287": " adharmacārī kalahe rataśca sa pūjito bheṣyati tasmi kāle // SRS_16.28 //",
    "K10bsu034_u:2288": " ārocayāmi prativedayāmi sacet kumārā mama śraddha gacchasi /",
    "K10bsu034_u:2289": " imāṃ smaritvā sugatānuśāsanīṃ mā jātu viśvastu bhavesi teṣām // SRS_16.29 //",
    "K10bsu034_u:2290": " te tīvrarāgāstatha tīvradoṣāste tīvramohāḥ sada mānamattāḥ /",
    "K10bsu034_u:2291": " (Vaidya 102)",
    "K10bsu034_u:2292": " adāntakāyāśca adāntavācaḥ adāntacittāśca apāyanimnāḥ // SRS_16.30 //",
    "K10bsu034_u:2293": " ahaṃ ca bhāṣeyya guṇāna varṇān na co guṇān bhikṣu samācareyyā /",
    "K10bsu034_u:2294": " na ghoṣamātreṇa ca bodhi labhyate pratipattisārāṇa na bodhi durlabhā // SRS_16.31 //",
    "K10bsu034_u:2295": " iti śrīsamādhirāje pūrvayogaparivarto nāma ṣoḍaśaḥ // 16 //",
    "K10bsu034_u:2296": " (Vaidya 103)",
    "K10bsu034_u:2297": " 17 Bahubuddhanirhārasamādhimukhaparivartaḥ /",
    "K10bsu034_u:2298": " atha khalu bhagavāṃstāṃ mahatīṃ sāgaropamāṃ parṣadaṃ dharmakathayā saṃdarśya samuttejya saṃpraharṣya samādāpya utthāyāsanāt prākrāmat /",
    "K10bsu034_u:2299": " yena ca gṛdhrakūṭaparvatarājastenaiva upasamakrāmat /",
    "K10bsu034_u:2300": " upasaṃkramya ca prajñapta evāsane nyaṣīdat /",
    "K10bsu034_u:2301": " bhikṣusaṃghaparivṛto devanāgayakṣagandharvāsuragaruḍakinnaramahoragamanuṣyāmanuṣyanamaskṛtaḥ sāgaropamāyāṃ parṣadi dhama saṃdeśayati sma /",
    "K10bsu034_u:2302": " atha khalu candraprabhaḥ kumārabhūto bhagavantaṃ nirgataṃ viditvā aśītyā prāṇikoṭīśataiḥ",
    "K10bsu034_u:2303": " sārdhaṃ sarvairdevabhūtairanyalokadhātvāgataiśca saṃbahulairbodhisattvamahāsattvaniyutaiḥ",
    "K10bsu034_u:2304": " sārdhaṃ puṣpadhūpagandhamālyavilepanaṃ gṛhītvā tūryaśatairvādyamānaiśchatradhvajaghaṇṭāpatākābhiratyucchritābhiḥ",
    "K10bsu034_u:2305": " mahāmālyābhinirhāramādāya bhagavataḥ pūjākarmaṇe yena gṛdhrakūṭaparvato yena ca bhagavāṃstenopajagāma /",
    "K10bsu034_u:2306": " upetya ca bhagavataḥ pādau śirasābhivandya bhagavantaṃ triḥ pradakṣiṇīkṛtya taiḥ",
    "K10bsu034_u:2307": " puṣpadhūpagandhamālyavilepanaistūryatālāvacaraiḥ pravādyamānairmahatīṃ pūjāṃ kṛtvā",
    "K10bsu034_u:2308": " ekānte nyaṣīdat sagauravaḥ sapratīśo dharmaparipṛcchāyai //",
    "K10bsu034_u:2309": " atha khalu candraprabhaḥ kumārabhūto bhagavantametadavocat - pṛccheyamahaṃ bhagavantaṃ",
    "K10bsu034_u:2310": " tathāgatamarhantaṃ samyaksaṃbuddhaṃ kaṃcideva pradeśaṃ sacenme bhagavānavakāśaṃ kuryāt",
    "K10bsu034_u:2311": " pṛṣṭapraśnavyākaraṇāya /",
    "K10bsu034_u:2312": " evamukte bhagavāṃścandraprabhaṃ kumārabhūtametadavocat - pṛccha tvaṃ kumāra tathāgatamarhataṃ samyaksaṃbuddhaṃ yad yadevākāṅkṣasi /",
    "K10bsu034_u:2313": " nityakṛtaste kumāra tathāgatenāvakāśaḥ /",
    "K10bsu034_u:2314": " evamukte candraprabhaḥ kumārabhūto bhagavantametadavocat - katibhirbhagavan dharmaiḥ samanvāgato bodhisattvaḥ imaṃ sarvadharmasvabhāvasamatāvipañcitaṃ samādhiṃ pratilabhate?",
    "K10bsu034_u:2315": " evamukte bhagavāṃścandraprabhaṃ kumārabhūtametadavocat - caturbhiḥ kumāra dharmaiḥ samanvāgato bodhisattvaḥ imaṃ sarvadharmasvabhāvasamatāvipañcitaṃ samādhiṃ pratilabhate /",
    "K10bsu034_u:2316": " katamaiścaturbhiḥ?",
    "K10bsu034_u:2317": " iha kumāra bodhisattvo mahāsattvaḥ sūrato bhavati suvisaṃvāso dānto dāntabhūmimanuprāptaḥ /",
    "K10bsu034_u:2318": " sa parairākruṣṭo vā paribhāṣito vā duruktānāṃ durbhāṣitānāṃ vacanapathānāṃ kṣamo bhavatyadhivāsanajātīyaḥ karmadarśī nihatamāno dharmakāmaḥ",
    "K10bsu034_u:2319": " anena kumāra prathamena dharmeṇa samanvāgato bodhisattvo mahāsattvaḥ imaḥ samādhiṃ pratilabhate /",
    "K10bsu034_u:2320": " punaraparaṃ kumāra bodhisattvo mahāsattvaḥ śīlavān bhavati /",
    "K10bsu034_u:2321": " pariśuddhaśīlaḥ (Vaidya 104)",
    "K10bsu034_u:2322": " akhaṇḍaśīlaḥ acchidraśīlaḥ aśabalaśīlaḥ akalmaṣaśīlaḥ acyutaśīlaḥ anāvilaśīlaḥ agarhitaśīlaḥ",
    "K10bsu034_u:2323": " abhyudgataśīlaḥ aniśritaśīlaḥ aparāmṛṣṭaśīlaḥ anupalambhaśīlaḥ āryapraśastaśīlo vijñapraśastaśīlaḥ /",
    "K10bsu034_u:2324": " anena kumāra dvitīyena dharmeṇa samanvāgato bodhisattvo mahāsattvaḥ ima samādhiṃ pratilabhate /",
    "K10bsu034_u:2325": " punaraparaṃ kumāra bodhisattvo mahāsattvastraidhātuke uttrastacitto bhavati saṃtrastacitto nirviṇṇacitto niḥsaraṇacittaḥ /",
    "K10bsu034_u:2326": " anarthikaḥ anabhirataḥ anadhyavasitaḥ anabhiṣaktaḥ /",
    "K10bsu034_u:2327": " sarvatraidhātuke udvignamānasaḥ /",
    "K10bsu034_u:2328": " anyatra traidhātukāt sattvāni mocayiṣyāmīti vyāyamate /",
    "K10bsu034_u:2329": " samudāgacchatyanuttarāyāṃ samyaksaṃbodhau /",
    "K10bsu034_u:2330": " anena kumāra tṛtīyena dharmeṇa samanvāgato bodhisattvo mahāsattva imaṃ samādhiṃ pratilabhate /",
    "K10bsu034_u:2331": " punaraparaṃ kumāra bodhisattvo mahāsattvaḥ śrāddho bhavati /",
    "K10bsu034_u:2332": " atṛpto bhavati dharmaparyeṣṭyām /",
    "K10bsu034_u:2333": " bahuśruto bhavati /",
    "K10bsu034_u:2334": " viśārado bhavati /",
    "K10bsu034_u:2335": " dharmakāmaśca dharmagurukaḥ /",
    "K10bsu034_u:2336": " na lābhasatkāraślokaguruko",
    "K10bsu034_u:2337": " na jñānagurukaḥ /",
    "K10bsu034_u:2338": " yathāśrutāṃśca dharmān yathāparyavāptān parebhyaśca vistareṇa deśayati saṃprakāśayati hitavastupūrvagamena cittena na jñātralābhakāmanayā /",
    "K10bsu034_u:2339": " api tu khalu punaḥ kimitīme sattvā imān dharmān śrutvā avinivartanīyā bhaveyuranuttarāyāḥ samyaksaṃbodheriti /",
    "K10bsu034_u:2340": " anena kumāra caturthena dharmeṇa samanvāgato bodhisattvo mahāsattvaḥ imaṃ samādhiṃ pratilabhate //",
    "K10bsu034_u:2341": " ebhiḥ kumāra caturbhirdharmaiḥ samanvāgato bodhisattvo mahāsattva imaṃ sarvadharmasvabhāvasamatāvipañcitaṃ",
    "K10bsu034_u:2342": " samādhiṃ pratilabhate kṣipraṃ cānuttarāṃ samyaksaṃbodhibhabhisaṃbudhyate /",
    "K10bsu034_u:2343": " tadanenāpi te kumāra paryāyeṇaivaṃ veditavyaṃ yathāyaṃ samādhirbahubuddhadeśito bahubuddhavarṇito bahubuddhasaṃprakāśito bahubuddhapravicitaḥ",
    "K10bsu034_u:2344": " bahūnāṃ ca buddhānāṃ bhagavatāmantikānmayā pravrajitvā ayaṃ kumāra sarvadharmasvabhāvasamatāvipañcitaḥ",
    "K10bsu034_u:2345": " samādhirvistareṇa śruta udgṛhītaḥ pṛṣṭo dhārito vācitaḥ pravartito 'raṇabhāvanayā",
    "K10bsu034_u:2346": " bhāvito bahulīkṛtaḥ parebhyaśca vistareṇa saṃprakāśitaḥ /",
    "K10bsu034_u:2347": " atha khalu bhagavānimameva bahubuddhanirhārasamādhimukhaṃ pūrvayogakathānirdeśaṃ",
    "K10bsu034_u:2348": " bhūyasyā mātrayā tasyāṃ velāyāṃ candraprabhasya kumārabhūtasya vistareṇa gāthābhigītena",
    "K10bsu034_u:2349": " saṃprakāśayati sma -",
    "K10bsu034_u:2350": " smarāmi kalpe 'tuliyāprameye yadā jino āsi svarāṅgaghoṣaḥ /",
    "K10bsu034_u:2351": " svarāṅgaghoṣasya tathāgatasya varṣaṃ śatā ṣaṣṭi abhūṣi āyuḥ // SRS_17.1 //",
    "K10bsu034_u:2352": " tasyānu buddho parimeṇa āsīt jñāneśvaro nāma narāṇamuttamaḥ /",
    "K10bsu034_u:2353": " jñāneśvarasya dvipadottamasya varṣaṃ sahasrā daśa dvau ca āyuḥ // SRS_17.2 //",
    "K10bsu034_u:2354": " jñāneśvarasyāpi pareṇa buddho tejeśvaro nāma jino abhūṣi /",
    "K10bsu034_u:2355": " (Vaidya 105)",
    "K10bsu034_u:2356": " tejeśvarasya dvipadottamasya ṣaṭsaptatī varṣasahasra āyuḥ // SRS_17.3 //",
    "K10bsu034_u:2357": " tejeśvarasyoparatena buddho matīśvaro nāma jino abhūṣi /",
    "K10bsu034_u:2358": " matīśvarasya dvipadottamasya varṣāṇa koṭī paripūrṇa āyuḥ // SRS_17.4 //",
    "K10bsu034_u:2359": " matīśvarasyoparatena buddho brahmeśvaro nāma jino abhūṣi /",
    "K10bsu034_u:2360": " brahmeśvarasya dvipadottamasya caturdaśo varṣasahasra āyuḥ // SRS_17.5 //",
    "K10bsu034_u:2361": " brahmeśvarasyoparatena buddho agnīśvaro nāma jino abhūṣi /",
    "K10bsu034_u:2362": " agnīśvarasya dvipadottamasya ṣaṣṭistadā varṣasahasra āyuḥ // SRS_17.6 //",
    "K10bsu034_u:2363": " agnīśvarasyoparatena buddho brahmānano nāma jino abhūṣi /",
    "K10bsu034_u:2364": " brahmānanasya dvipadottamasya rātriṃdivā sapta abhūṣi āyuḥ // SRS_17.7 //",
    "K10bsu034_u:2365": " brahmānanasyoparatena buddho gaṇeśvaro nāma jino abhūṣi /",
    "K10bsu034_u:2366": " gaṇeśvarasya dvipadottamasya ṣaḍvarṣakoṭyaḥ paripūrṇa āyuḥ // SRS_17.8 //",
    "K10bsu034_u:2367": " gaṇeśvarasyoparatena buddho ghoṣeśvaro nāma jino abhūṣi /",
    "K10bsu034_u:2368": " ghoṣeśvarasya dvipadottamasya navavarṣakoṭyaḥ paripūrṇa āyuḥ // SRS_17.9 //",
    "K10bsu034_u:2369": " ghoṣeśvarasyoparatena buddho ghoṣānano nāma jino abhūṣi /",
    "K10bsu034_u:2370": " ghoṣānanasya dvipadottamasya daśavarṣakoṭyaḥ paripūrṇa āyuḥ // SRS_17.10 //",
    "K10bsu034_u:2371": " (Vaidya 106)",
    "K10bsu034_u:2372": " ghoṣānanasyoparatena buddhaścandrānano nāma jino abhūṣi /",
    "K10bsu034_u:2373": " candrānanasya dvipadottamasya rātriṃdivā eka abhūṣi āyuḥ // SRS_17.11 //",
    "K10bsu034_u:2374": " candrānanasyoparatena buddhaḥ sūryānano nāma jino abhūṣi /",
    "K10bsu034_u:2375": " sūryānanasya dvipadottamasya aṣṭādaśo varṣasahasra āyuḥ // SRS_17.12 //",
    "K10bsu034_u:2376": " sūryānanasyoparatena buddho brahmānano nāma jino abhūṣi /",
    "K10bsu034_u:2377": " brahmānanasya dvipadottamasya triviṃśati varṣasahasra āyuḥ // SRS_17.13 //",
    "K10bsu034_u:2378": " brahmānanasyoparatena buddho brahmaśravo nāma jino abhūṣi /",
    "K10bsu034_u:2379": " brahmaśravasya dvipadottamasya aṣṭādaśo varṣasahasra āyuḥ // SRS_17.14 //",
    "K10bsu034_u:2380": " ekasmi kalpasmi ime upannā duve śate lokavināyakānām /",
    "K10bsu034_u:2381": " śruṇohi nāmāniha kīrtayiṣye anābhibhūtān tathāgatānām // SRS_17.15 //",
    "K10bsu034_u:2382": " anantaghoṣaśca vighuṣṭaghoṣo vighuṣṭatejaśca vighuḥṭaśabdaḥ /",
    "K10bsu034_u:2383": " svarāvighuṣṭaśca svarārcitaśca svarāṅgaśūraśca svarāṅgaśabdaḥ // SRS_17.16 //",
    "K10bsu034_u:2384": " jñānābalo jñānaviśeṣagaśca jñānābhibhūrjñānasamudgataśca /",
    "K10bsu034_u:2385": " jñānārcimān jñānaabhyudgataśca vighuṣṭajñānastatha jñānaśūraḥ // SRS_17.17 //",
    "K10bsu034_u:2386": " brahmābalo brahmavasuḥ subrahma brahmā ca devastatha brahmaghoṣaḥ /",
    "K10bsu034_u:2387": " (Vaidya 107)",
    "K10bsu034_u:2388": " brahmeśvaro brahmanarendranetre brahmasvarāṅgaḥ svarabrahmadattaḥ // SRS_17.18 //",
    "K10bsu034_u:2389": " tejobalastejavatiḥ sutejāḥ tejeśvarastejasamudrataśca /",
    "K10bsu034_u:2390": " tejovibhustejaviniścitaśca /",
    "K10bsu034_u:2391": " tejasvarendraḥ suvighuṣṭatejāḥ // SRS_17.19 //",
    "K10bsu034_u:2392": " bhīṣmo balo bhīṣmamatiḥ subhīṣmo bhīṣmānano bhīṣmasamudrataśca /",
    "K10bsu034_u:2393": " bhīṣmārci rbhīṣmottaru rbhīṣmaghoṣā ete jinā lokavināyakā 'bhūt // SRS_17.20 //",
    "K10bsu034_u:2394": " gambhīraghoṣaḥ śiridhāraṇaśca viśuddhaghoṣeśvaru śuddhaghoṣaḥ /",
    "K10bsu034_u:2395": " anantaghoṣaḥ suvimuktaghoṣo māro balo māravitrāsanaśca // SRS_17.21 //",
    "K10bsu034_u:2396": " sunetra śuddhānanu netraśuddho viśuddhanetraśca anantanetraḥ /",
    "K10bsu034_u:2397": " samantanetraśca vighuṣṭanetro netrābhibhūrnetra aninditaśca // SRS_17.22 //",
    "K10bsu034_u:2398": " dāntottaro dānta sudāntacittaḥ sudānta śāntedriya śāntamānasaḥ /",
    "K10bsu034_u:2399": " śāntottaraḥ śāntaśirī praśāntaḥ śāntīya pāraṃgatu śāntiśūraḥ // SRS_17.23 //",
    "K10bsu034_u:2400": " sthitottaraḥ śānta sudāntacittaḥ sudāntaśāntendriyu śāntamānasaḥ /",
    "K10bsu034_u:2401": " śāntottaraḥ śāntaśriyā jvalantaḥ śāntapraśānteśvaru śāntiśūraḥ // SRS_17.24 //",
    "K10bsu034_u:2402": " gaṇendra gaṇamukhyu gaṇeśvaraśca gaṇābhibhūrgaṇivara śuddhajñānī /",
    "K10bsu034_u:2403": " mahāgaṇendraśca gaṇendraśūro anyo puno gaṇivara pramocakaḥ // SRS_17.25 //",
    "K10bsu034_u:2404": " dharmadhvajaśco tatha dharmaketuḥ dharmottaro dharmasvabhāva udgataḥ /",
    "K10bsu034_u:2405": " (Vaidya 108)",
    "K10bsu034_u:2406": " dharmabalaścaiva sudharmaśūraḥ svabhāvadharmottaraniścitaśca // SRS_17.26 //",
    "K10bsu034_u:2407": " svabhāvadharmottaraniścitasya aśītikoṭyaḥ sahanāmadheyāḥ /",
    "K10bsu034_u:2408": " dvitīyakalpasmi utpanna nāyakā ete mayā pūjita bodhikāraṇāt // SRS_17.27 //",
    "K10bsu034_u:2409": " svabhāvadharmottaraniścitasya yo nāmadheyaṃ śṛṇute jinasya /",
    "K10bsu034_u:2410": " śrutvā ca dhāreti vighuṣṭa nāma sa kṣiprametaṃ labhate samādhim // SRS_17.28 //",
    "K10bsu034_u:2411": " eteṣa buddhān pareṇa anyo acintiye aparimitasmi kalpe /",
    "K10bsu034_u:2412": " abhūṣi buddho naradevapūjitaḥ sa nāmadheyena narendraghoṣaḥ // SRS_17.29 //",
    "K10bsu034_u:2413": " narendraghoṣasya tathāgatasya ṣaṭsaptatī varṣasahasramāyuḥ /",
    "K10bsu034_u:2414": " trayaśca koṭīśata śrāvakāṇāṃ yaḥ sannipātaḥ prathamo abhūṣi // SRS_17.30 //",
    "K10bsu034_u:2415": " ṣaḍabhijña traividya jitendriyāṇāṃ mahānubhāvāna maharddhikānām /",
    "K10bsu034_u:2416": " kṣīṇāsravāṇāntimadehadhāriṇāṃ saṃghastadā āsi prabhākarasya // SRS_17.31 //",
    "K10bsu034_u:2417": " aśīti koṭīniyutā sahasrā yo bodhisattvāna gaṇo abhūṣi /",
    "K10bsu034_u:2418": " gambhīrabuddhīna viśāradānāṃ mahānubhāvāna maharddhikānām // SRS_17.32 //",
    "K10bsu034_u:2419": " abhijñaprāptāḥ pratibhānavanto gatigatāḥ sarvita śunyatāyāḥ /",
    "K10bsu034_u:2420": " ṛddhīya gacchanti te kṣetrakoṭiyo tatottare yāttika gaṅgavālukāḥ // SRS_17.33 //",
    "K10bsu034_u:2421": " (Vaidya 109)",
    "K10bsu034_u:2422": " pṛcchitva praśnaṃ dvipadānanuttamān punenti tasyaiva jinasya antike /",
    "K10bsu034_u:2423": " sūtrāntanirhāraniruktikovidā ālokabhūtā vicaranti medinīm // SRS_17.34 //",
    "K10bsu034_u:2424": " sattvānamarthāya caranti cārikāṃ mahānubhāvāḥ sugatasya putrāḥ /",
    "K10bsu034_u:2425": " na kāmahetoḥ prakaronti pāpaṃ devā pi teṣāṃ spṛha saṃjanenti // SRS_17.35 //",
    "K10bsu034_u:2426": " anarthikā bhavagatiṣu na niśritāḥ samāhitā dhyānavihāragocarāḥ /",
    "K10bsu034_u:2427": " viniścitārthāśca viśāradāśca nirāmagandhāḥ sada brahmacāriṇaḥ // SRS_17.36 //",
    "K10bsu034_u:2428": " acchedyavākyāḥ pratibhānavanto niruktinirdeśapadārthakovidāḥ /",
    "K10bsu034_u:2429": " sarvatrasaṃdarśaka buddhaputrāḥ parigṛhītāḥ kuśalena karmaṇā // SRS_17.37 //",
    "K10bsu034_u:2430": " anantakalpāścariyāya udgatāḥ stutāḥ praśastāḥ sada nāyakehi /",
    "K10bsu034_u:2431": " vimokṣatattvārthapadāna deśakāḥ asaṃkiliṣṭāḥ suviśuddhaśīlāḥ // SRS_17.38 //",
    "K10bsu034_u:2432": " anopaliptāḥ padumena vāriṇā vimukta traidhātukato 'pramattāḥ /",
    "K10bsu034_u:2433": " anopaliptāṣṭahi lokadharmairviśuddhakāyāḥ pariśuddhakarmāḥ // SRS_17.39 //",
    "K10bsu034_u:2434": " alpeccha saṃtuṣṭa mahānubhāvā agṛddha te buddhaguṇāḥ pratiṣṭhitāḥ /",
    "K10bsu034_u:2435": " sarveṣa sattvāna gatiḥ parāyaṇā na ghoṣamātrapratipattisārāḥ // SRS_17.40 //",
    "K10bsu034_u:2436": " yatra sthitāstaṃ ca pareṣu deśayu sarvehi buddhehi parigṛhītāḥ /",
    "K10bsu034_u:2437": " (Vaidya 110)",
    "K10bsu034_u:2438": " vaiśvāsikāḥ kośadharā jinānāṃ te sarvi traidhātuki trastamānasāḥ // SRS_17.41 //",
    "K10bsu034_u:2439": " praśāntacittāḥ sada raṇyagocarā adhiṣṭhitā lokavināyakebhiḥ /",
    "K10bsu034_u:2440": " bhāṣanti sutrāntasahasrakoṭiyo yaṃ caiva bhāṣanti ta buddhavarṇitam // SRS_17.42 //",
    "K10bsu034_u:2441": " vivarjitāḥ sarvapadebhi laukikāḥ śūnyādhimuktāḥ paramārthadeśakāḥ /",
    "K10bsu034_u:2442": " anantavarṇā guṇasāgaropamāḥ bahuśrutāḥ paṇḍita vijñavantaḥ // SRS_17.43 //",
    "K10bsu034_u:2443": " sacet kumāro bahukalpakoṭiya adhiṣṭhihantaḥ pravadeya varṇam /",
    "K10bsu034_u:2444": " sa alpakaṃ tat parikīrtitaṃ bhaved yathā samudrādudabindurekaḥ // SRS_17.44 //",
    "K10bsu034_u:2445": " tasmiṃśca kāle sa narendraghoṣo deśetimaṃ śānta samādhi durdṛśam /",
    "K10bsu034_u:2446": " mahātrisāhasriya lokadhātu devehi nāgehi sphuṭo abhūṣi // SRS_17.45 //",
    "K10bsu034_u:2447": " tasyo imaṃ śānta samādhi bhāṣataḥ prakampitā medini ṣaḍvikāram /",
    "K10bsu034_u:2448": " devā manuṣyā yatha gaṅgavālikā avivartikāye sthita buddhajñāne // SRS_17.46 //",
    "K10bsu034_u:2449": " tatrāsi rājā manujāna īśvaraḥ śirībalo nāma mahānubhāvaḥ /",
    "K10bsu034_u:2450": " putrāṇa tasyo śata pañca āsannabhirūpa prāsādika darśanīyāḥ // SRS_17.47 //",
    "K10bsu034_u:2451": " aśīti koṭīśata istriyāṇāmantaḥpuraṃ tasya abhūṣi rājñaḥ /",
    "K10bsu034_u:2452": " caturdaśo koṭisahasra pūrṇā duhitaro tasya abhūṣi rājñaḥ // SRS_17.48 //",
    "K10bsu034_u:2453": " sa kārtikāyāṃ tada pūrṇamāsyāmaṣṭāṅgikaṃ poṣadhamādaditvā /",
    "K10bsu034_u:2454": " (Vaidya 111)",
    "K10bsu034_u:2455": " aśītikoṭīniyutehi sārdhamupāgamallokagurusya antikam // SRS_17.49 //",
    "K10bsu034_u:2456": " vanditva pādau dvipadottamasya nyaṣīdi rājā purato jinasya /",
    "K10bsu034_u:2457": " adhyāśayaṃ tasya viditva rājño imaṃ samādhiṃ dvipadendra deśayi // SRS_17.50 //",
    "K10bsu034_u:2458": " sa pārthivaḥ śratva samādhimetamutsṛjya rājyaṃ yatha kheṭapiṇḍam /",
    "K10bsu034_u:2459": " parityajitvā priya jñātibāndhavān sa pravrajī tasya jinasya śāsane // SRS_17.51 //",
    "K10bsu034_u:2460": " putrāṇa pañcāśata pravrajiṃsu antaḥpuraṃ caiva tathaiva dhītaro /",
    "K10bsu034_u:2461": " anye ca tatra putrajñātibāndhavāḥ ṣaṭsaptatirnayuta trayaśca koṭyaḥ // SRS_17.52 //",
    "K10bsu034_u:2462": " sa pravrajitveha saputradāraṃ sthapetva āhāranirhārabhūmim /",
    "K10bsu034_u:2463": " adhiṣṭhitaścaṃkrami aṣṭavarṣaṃ sa caṃkrame vasthitu kāla kārṣīt // SRS_17.53 //",
    "K10bsu034_u:2464": " sa kālu kṛtvā tada rājakuñjaro samādhicitto susamāhitaḥ sadā /",
    "K10bsu034_u:2465": " tatraiva so rājakule upanno upapāduko garbhamalairaliptaḥ // SRS_17.54 //",
    "K10bsu034_u:2466": " dṛḍhabalo nāma pitāsya bhūṣi mahāmatī nāma janetri āsīt /",
    "K10bsu034_u:2467": " sa jātamātro avacī kumāro kaccinnu so tiṣṭhati lokanāthaḥ // SRS_17.55 //",
    "K10bsu034_u:2468": " jānāti me āśayu lokanātho yeno mamā śānta samādhi deśitaḥ /",
    "K10bsu034_u:2469": " (Vaidya 112)",
    "K10bsu034_u:2470": " apratyayā apagatapratyayā ca yo eka nirdeśu bhave gatīnām // SRS_17.56 //",
    "K10bsu034_u:2471": " yā sarvadharmāṇa svabhāvamudrā yaḥ sūtrakoṭīniyutāna āgamaḥ /",
    "K10bsu034_u:2472": " yo bodhisattvāna dhanaṃ nirūttaraṃ kaccijjino bhāṣati taṃ samādhim // SRS_17.57 //",
    "K10bsu034_u:2473": " kāyasya śuddhī tatha vāca śuddhī cittasya śuddhistatha dṛṣṭiśuddhiḥ /",
    "K10bsu034_u:2474": " ārambaṇānāṃ samatikramo yaḥ kaccijjino bhāṣati taṃ samādhim // SRS_17.58 //",
    "K10bsu034_u:2475": " avipraṇāśaḥ phaladharmadarśanaṃ aṣṭāṅgikā mārgavarasya bhāvanā /",
    "K10bsu034_u:2476": " tathāgataiḥ saṃgamu tīkṣṇaprajñatā satyapraveśaḥ sada dharmajñānam // SRS_17.59 //",
    "K10bsu034_u:2477": " skandhaparijñā samatā ca dhātunāmapakarṣaṇaṃ cāyatanāna sarvaśaḥ /",
    "K10bsu034_u:2478": " anutpāda sākṣātkriyayāvatāraḥ kaccijjino bhāṣati taṃ samādhim // SRS_17.60 //",
    "K10bsu034_u:2479": " pratisaṃvidā śāntyavatārajñānaṃ sarvākṣarāṇāṃ ca prabhedajñānam /",
    "K10bsu034_u:2480": " vastuniveśasamatikramo yaḥ kaccijjino bhāṣati taṃ samādhim // SRS_17.61 //",
    "K10bsu034_u:2481": " ghoṣaḥ parijñātha prāmodyalābhaḥ prītiśca bhotī sugatāna varṇam /",
    "K10bsu034_u:2482": " āryā gatirmārdavatā ca ujjukā kaccijjino bhāṣati taṃ samādhim // SRS_17.62 //",
    "K10bsu034_u:2483": " nā jātu kuryādbhukuṭiṃ sa sūrataḥ sākhilya mādhurya smitaṃ mukhaṃ ca /",
    "K10bsu034_u:2484": " dṛṣṭvā ca sattvān prathamālapeti kaccijjino bhāṣati taṃ samādhim // SRS_17.63 //",
    "K10bsu034_u:2485": " (Vaidya 113)",
    "K10bsu034_u:2486": " anālasyatā gauravatā gurūṇāṃ śuśrūṣaṇā vandana premadarśanā /",
    "K10bsu034_u:2487": " upapatti saṃtuṣṭita śuklatā ca kaccijjino bhāṣati taṃ samādhim // SRS_17.64 //",
    "K10bsu034_u:2488": " ājīvaśuddhistatha raṇyavāso dhūte sthitānusmṛterapramoṣaḥ /",
    "K10bsu034_u:2489": " skandheṣu kauśalyamathāpi dhātuṣu kaccijjino bhāṣati taṃ samādhim // SRS_17.65 //",
    "K10bsu034_u:2490": " āyatanakauśalyamabhijñajñānaṃ kileśaapakarṣaṇa dāntabhūmi /",
    "K10bsu034_u:2491": " pṛthusarvamantrāṇamasāvucchedaḥ kaccijjino bhāṣati taṃ samādhim // SRS_17.66 //",
    "K10bsu034_u:2492": " samatikramaḥ sarvabhavaggatīnāṃ jātismṛti dharmaniṣkāṅkṣatā ca /",
    "K10bsu034_u:2493": " dharme ca cittaṃ śruta eṣaṇā ca kaccijjino bhāṣati taṃ samādhim // SRS_17.67 //",
    "K10bsu034_u:2494": " viśeṣagāmī sada bhāvanārati āpatti kauśalyata niḥsṛtau sthitaḥ /",
    "K10bsu034_u:2495": " yatra sthito 'nuśayitāṃ jahāti kaccijjino bhāṣati taṃ samādhim // SRS_17.68 //",
    "K10bsu034_u:2496": " tīkṣṇasya jñānasya varāgamo yato acāliyo śailasamo akampitaḥ /",
    "K10bsu034_u:2497": " avivartitālakṣaṇa dhāraṇīmukhaṃ kaccijjino bhāṣati taṃ samādhim // SRS_17.69 //",
    "K10bsu034_u:2498": " śuklāna dharmāṇa sadā gaveṣaṇā pāpāna dharmāṇa sadā vivarjanā /",
    "K10bsu034_u:2499": " saṃkleśapakṣasya sadā pracāru yo kaccijjino bhāṣati taṃ samādhim // SRS_17.70 //",
    "K10bsu034_u:2500": " sarvāsu śikṣāsu gatiṃgato viduḥ samādhyavasthānagatiṃgataśca /",
    "K10bsu034_u:2501": " (Vaidya 114)",
    "K10bsu034_u:2502": " sattvāna co āśayu jñātva codako deśeti dharmaṃ varabuddhabodhau // SRS_17.71 //",
    "K10bsu034_u:2503": " viśeṣajñānaṃ upapattijñānaṃ anantajñānaṃ susamāptajñānam /",
    "K10bsu034_u:2504": " sarvaggatīnāṃ pratisaṃdhijñānaṃ kaccijjino bhāṣati taṃ samādhim // SRS_17.72 //",
    "K10bsu034_u:2505": " gṛhān samutsṛjya pravrajyacittaṃ traidhātuke anabhiratī nanugrahaḥ /",
    "K10bsu034_u:2506": " cittasya saṃpragrahaṇaṃ saharṣaṇā deśeti dharmaṃ dvipadānamuttamaḥ // SRS_17.73 //",
    "K10bsu034_u:2507": " dharmeṣu co nābhiniveśa tāyi parigraho dharmavare sadā ca /",
    "K10bsu034_u:2508": " karmavipāke ca dṛḍhādhimuktiṃ deśeti dharma dvipadānamuttamaḥ // SRS_17.74 //",
    "K10bsu034_u:2509": " vinayasmi kauśalya vipākajñānaṃ kalahaṃ vivādāna tathopaśāntiḥ /",
    "K10bsu034_u:2510": " avigrahaṃ vāpyavivādabhūmiṃ deśeti dharma dvipadānamuttamaḥ // SRS_17.75 //",
    "K10bsu034_u:2511": " kṣāntīsamādānamakrodhasthānaṃ viniścaye dharmi sadā ca kauśalam /",
    "K10bsu034_u:2512": " padaprabhedeṣu ca jñānadarśanaṃ deśeti dharmaṃ karuṇāṃ janetvā // SRS_17.76 //",
    "K10bsu034_u:2513": " pūrvāntajñānamaparāntajñānaṃ triyadhvasamatā sugatāna śāsane /",
    "K10bsu034_u:2514": " pariccheda uktaḥ sa trimaṇḍalasya evaṃ jino deśayi dharmasvāmī // SRS_17.77 //",
    "K10bsu034_u:2515": " cittavyavasthāna ekāgratā ca kāyavyavasthāna yathāryabhūmiḥ /",
    "K10bsu034_u:2516": " īryāpathastho sada kāli rakṣaṇā deśeti dharmaṃ puruṣarṣabho muniḥ // SRS_17.78 //",
    "K10bsu034_u:2517": " (Vaidya 115)",
    "K10bsu034_u:2518": " hiriśca otrāpyu prāsādikaṃ ca yuktāṃ giraṃ bhāṣati lokajñānam /",
    "K10bsu034_u:2519": " pravṛttidharmaṃ prakṛtiṃ ca prāṇināṃ deśeti dharmaṃ varabodhiumagryām // SRS_17.79 //",
    "K10bsu034_u:2520": " anugrahaṃ co hirimotrāpyaṃ ca cittasya cākuśalatā jugupsanā /",
    "K10bsu034_u:2521": " dhūtasyānutsargata piṇḍacaryāṃ deśeti dharmaṃ dvipadānamuttamaḥ // SRS_17.80 //",
    "K10bsu034_u:2522": " hiriśca otrāpyu sadācaretā gurūṇābhivādana pratyutthānam /",
    "K10bsu034_u:2523": " mānasya co nigraha āditaiva evaṃ jino deśayi dharmasvāmī // SRS_17.81 //",
    "K10bsu034_u:2524": " cittasamutthānata cittakalyatā jñānapratīvedhu tathānubodham /",
    "K10bsu034_u:2525": " ajñānapakṣasya sadā vivarjanā deśeti dharmān varabuddhabodhim // SRS_17.82 //",
    "K10bsu034_u:2526": " cittapraveśaṃ ca rūtasya jñānaṃ niruktyavasthāna viniścitārtham /",
    "K10bsu034_u:2527": " sarveṣvanarthāna sadā vivarjanam evaṃ jino deśayi dharmasvāmī // SRS_17.83 //",
    "K10bsu034_u:2528": " sasaṅgatā satpuruṣehi nityaṃ vivarjanā kāpuruṣāna caiva /",
    "K10bsu034_u:2529": " jine prasādaṃ sada prematāṃ ca evaṃ jino deśayi dharma śreṣṭham // SRS_17.84 //",
    "K10bsu034_u:2530": " saṃketaprajñaptivyāhāratāṃ ca saṃsāraduḥkhāni sadā vivarjanā /",
    "K10bsu034_u:2531": " alābhi lābhe ca asaktabhāvamevaṃ jino deśayi dharmamuttamam // SRS_17.85 //",
    "K10bsu034_u:2532": " satkāru labdhvā ca na vismayeyyā asatkṛtaścāpi bhavedupekṣakaḥ /",
    "K10bsu034_u:2533": " bhūte 'pi varṇaṃ na kadāci modiye iya deśanā lokahitasya īdṛśī // SRS_17.86 //",
    "K10bsu034_u:2534": " (Vaidya 116)",
    "K10bsu034_u:2535": " ākrośanāṃ paṃsana sarvaśo sahedasaṃstavaḥ sarvagṛhīhi sārdham /",
    "K10bsu034_u:2536": " saṃsargatāṃ pravrajitena kuryādevaṃ jino deśayi dharmasvāmī // SRS_17.87 //",
    "K10bsu034_u:2537": " buddhāna co gocari supratiṣṭhito agocaraṃ sarva vivarjayitvā /",
    "K10bsu034_u:2538": " ācārasaṃpanna sudāntacitto iya dharmanetrī sugatena deśitā // SRS_17.88 //",
    "K10bsu034_u:2539": " ye bāladharmāḥ sada tān vivarjayet kuladūṣaṇaṃ sarva vivarjayecca /",
    "K10bsu034_u:2540": " ārakṣitavyaṃ sada buddhaśāsanaṃ evaṃ jino deśayi dharmasvāmī // SRS_17.89 //",
    "K10bsu034_u:2541": " alpaṃ ca bhāṣye madhuraṃ suyuktaṃ kalyāṇatāṃ mṛduvacanaṃ pareṣām /",
    "K10bsu034_u:2542": " pratyarthikānāṃ sahadharmanigraho iyaṃ jine īdṛśa ānuśāsanī // SRS_17.90 //",
    "K10bsu034_u:2543": " pratikramet kāli na co akāle na viśvaset sarvapṛthagjaneṣu /",
    "K10bsu034_u:2544": " duḥkhena spṛṣṭo na bhaveta durmanā iyaṃ jine īdṛśa ānuśāsanī // SRS_17.91 //",
    "K10bsu034_u:2545": " daridra dṛṣṭvā sadhanaṃ kareyyā duḥśīla dṛṣṭvā anukampitavyā /",
    "K10bsu034_u:2546": " hitavastutāyāṃ sada ovadeyya iyaṃ jine īdṛśa ānuśāsanī // SRS_17.92 //",
    "K10bsu034_u:2547": " dharmeṇa sattvā anugṛhṇitavyā lokāmiṣatyāgu sadā ca kāryo /",
    "K10bsu034_u:2548": " na saṃcayaṃ no nicayaṃ ca kuryādiyaṃ jine īdṛśa ānuśāsanī // SRS_17.93 //",
    "K10bsu034_u:2549": " śīlapraśaṃsā ca kuśīlakutsanā aśāṭhyatā śīlavatāṃ niṣevaṇam /",
    "K10bsu034_u:2550": " sarvasvakātyāgi dhane 'pyaniśrito iyaṃ jine īdṛśa ānuśāsanī // SRS_17.94 //",
    "K10bsu034_u:2551": " (Vaidya 117)",
    "K10bsu034_u:2552": " adhyāśayeno guruṇā nimantraṇā yathā ca bhāṣe tatha sarva kuryām /",
    "K10bsu034_u:2553": " abhīkṣṇa seveyya ca dharmabhāṇakaṃ iyaṃ jine īdṛśa ānuśāsanī // SRS_17.95 //",
    "K10bsu034_u:2554": " sagauravaḥ prītamanāḥ sadā bhavet somyāya dṛṣṭīya sadā sthito bhavet /",
    "K10bsu034_u:2555": " pūrvāsu caryāsu suniścitaḥ sadā iyaṃ jine īdṛśa ānuśāsanī // SRS_17.96 //",
    "K10bsu034_u:2556": " pūrvaṃgamaḥ kuśalacarīṣu nityamupāyakauśalya nimittavajane /",
    "K10bsu034_u:2557": " saṃjñāvivarte tatha vastulakṣaṇe iyaṃ jine īdṛśa ānuśāsanī // SRS_17.97 //",
    "K10bsu034_u:2558": " sūtrāntanirhārapadeṣu kauśalaṃ satyāna nirdeśapadeṣu niścayaḥ /",
    "K10bsu034_u:2559": " vimuktijñānasya ca sākṣikāritā iyaṃ jine īdṛśa ānuśāsanī // SRS_17.98 //",
    "K10bsu034_u:2560": " śūnyāśca dharmāḥ sada sevitavyā viśāradāḥ śīlabale pratiṣṭhitāḥ /",
    "K10bsu034_u:2561": " samādhisthānena samottareyyā iyaṃ jine īdṛśa ānuśāsanī // SRS_17.99 //",
    "K10bsu034_u:2562": " na jñātralābhaṃ pi kadāci deśayeccittasya cāpī kuhanāṃ na kuryāt /",
    "K10bsu034_u:2563": " dṛṣṭīkṛtāṃ sarva vivarjayecca iyaṃ jine īdṛśa ānuśāsanī // SRS_17.100 //",
    "K10bsu034_u:2564": " pratibhānu śreṣṭhaṃ vara dhāraṇīye jñānasya cobhāsu anantapāro /",
    "K10bsu034_u:2565": " adhiṣṭhānamantra pratibhānayuktiriyaṃ jine īdṛśa ānuśāsanī // SRS_17.101 //",
    "K10bsu034_u:2566": " (Vaidya 118)",
    "K10bsu034_u:2567": " śīlasya dvāramima mārgabhāvanā pratipatti - ovādanayaśca bhadrako /",
    "K10bsu034_u:2568": " anuśāsanī atra caritva śāsanī iyaṃ jine īdṛśa ānuśāsanī // SRS_17.102 //",
    "K10bsu034_u:2569": " anulomikī kṣānti ya buddhavarṇitā kṣāntisthito doṣa vivarjayeta /",
    "K10bsu034_u:2570": " ajñāna varjeyya sthihitva jñāne iyaṃ jine īdṛśa ānuśāsanī // SRS_17.103 //",
    "K10bsu034_u:2571": " jñānapratiṣṭhā tatha yogabhūmī yogeśvarī bodhayi prasthitānām /",
    "K10bsu034_u:2572": " niṣevaṇā satpuruṣāṇa nityaṃ iyaṃ jine īdṛśa ānuśāsanī // SRS_17.104 //",
    "K10bsu034_u:2573": " ayuktayogīna sadā vivarjanā tathāgatairbhāṣita buddhabhūmi /",
    "K10bsu034_u:2574": " anumoditā sarvihi paṇḍitehi iyaṃ jine īdṛśa ānuśāsanī // SRS_17.105 //",
    "K10bsu034_u:2575": " bālaiḥ pratikṣipta ajñātakehi abhūbhiratra pṛthuśrāvakāṇām /",
    "K10bsu034_u:2576": " parigṛhītāḥ sada bodhisattvaiḥ iyaṃ jine īdṛśa ānuśāsanī // SRS_17.106 //",
    "K10bsu034_u:2577": " tathāgatehi anubuddhametaṃ devehi co satkṛtu pūjitaṃ ca /",
    "K10bsu034_u:2578": " anumoditaṃ brahmasahasrakoṭibhiḥ kaccijjino bhāṣati taṃ samādhim // SRS_17.107 //",
    "K10bsu034_u:2579": " nāgasahasrehi sadā susatkṛtaṃ suparṇayakṣehi ca kinnarehi /",
    "K10bsu034_u:2580": " yā bhāṣitā bodhivarā jinebhiḥ kaccijjino bhāṣati taṃ samādhim // SRS_17.108 //",
    "K10bsu034_u:2581": " paryāpta yā nityu supaṇḍitehi dhanaṃ ca śriṣṭhaṃ pravaraṃ sulabdham /",
    "K10bsu034_u:2582": " (Vaidya 119)",
    "K10bsu034_u:2583": " nirāmiṣaṃ jñāna cikitsa uttamā kaccijjino bhāṣati taṃ samādhim // SRS_17.109 //",
    "K10bsu034_u:2584": " jñānasya koṣaḥ pratibhānamakṣayaṃ sūtrāntakoṭīna praveśa eṣaḥ /",
    "K10bsu034_u:2585": " parijña traidhātuki bhūtajñānaṃ kaccijjino bhāṣati taṃ samādhim // SRS_17.110 //",
    "K10bsu034_u:2586": " naukā iyaṃ deśita pāragāmināṃ nāvā pi co oghagatāna eṣā /",
    "K10bsu034_u:2587": " kīrtiryaśo vardhati varṇamālā yeṣāmayaṃ śānta samādhi deśitaḥ // SRS_17.111 //",
    "K10bsu034_u:2588": " praśaṃsa eṣā ca tathāgatānāṃ stavaśca eṣo puruṣarṣabhāṇām /",
    "K10bsu034_u:2589": " stava bodhisattvāna nayaśca akṣayo yehī ayaṃ śānta samādhi deśitaḥ // SRS_17.112 //",
    "K10bsu034_u:2590": " maitrī iyaṃ doṣaśame prakāśitā upekṣiyaṃ kāruṇikāna bhūmim /",
    "K10bsu034_u:2591": " āśvāsayanteṣa mahāśayānāṃ yeṣāṃ kṛtenaiṣa samādhi bhāṣitaḥ // SRS_17.113 //",
    "K10bsu034_u:2592": " pratipattiyaṃ deśita siṃhanādināmitu buddhajñānasya varasya āgamaḥ /",
    "K10bsu034_u:2593": " sarveṣa dharmāṇa svabhāvamudrāḥ samādhyayaṃ deśitu nāyakehi // SRS_17.114 //",
    "K10bsu034_u:2594": " sarvajñajñānasya ca āharitrimā caryā iyaṃ bodhayi prasthitānām /",
    "K10bsu034_u:2595": " vitrāsanaṃ māracamūya cāpi samādhyayaṃ śānta jinena deśitaḥ // SRS_17.115 //",
    "K10bsu034_u:2596": " vidyā iyaṃ dharmasthitāna tāyināṃ amitramadhye paramā ca rakṣā /",
    "K10bsu034_u:2597": " pratyarthiṃkānāṃ sahadharmanigrahāḥ samādhyayaṃ śānta jinena deśitaḥ // SRS_17.116 //",
    "K10bsu034_u:2598": " (Vaidya 120)",
    "K10bsu034_u:2599": " pratibhānabhūmī iya saṃprakāśitā balā vimokṣā tatha indriyāṇi /",
    "K10bsu034_u:2600": " viśiṣṭa aṣṭādaśa buddhadharmāḥ samādhi śānteṣa niṣevamāṇāḥ // SRS_17.117 //",
    "K10bsu034_u:2601": " daśāna paryeṣṭi balāna bhūtā pūrvanimittaṃ pi ca buddhajñāne /",
    "K10bsu034_u:2602": " ye buddhadharmāḥ puruṣottamena prakāśitā lokahitānukampinā // SRS_17.118 //",
    "K10bsu034_u:2603": " buddhāna putrebhirayaṃ pratīhito vimokṣakāmānayu mārgu deśitaḥ /",
    "K10bsu034_u:2604": " prītiśca tasmin sugatātmajānāṃ śruṇitvimaṃ śānta samādhi durdṛśam // SRS_17.119 //",
    "K10bsu034_u:2605": " yā buddhajñānasya ca pāripūritā yābheṣate paṇḍitu bodhisattvaḥ /",
    "K10bsu034_u:2606": " viśuddhacittaśca śucirniraṅgaṇo imaṃ niṣeveta samādhi śāntam // SRS_17.120 //",
    "K10bsu034_u:2607": " pariśuddha kāyo 'sya yathā jināna vimokṣajñānaṃ ca vimuktidarśanam /",
    "K10bsu034_u:2608": " asaṃkiliṣṭaḥ sada rāgabandhanaiḥ imaṃ niṣeveta samādhi bhadrakam // SRS_17.121 //",
    "K10bsu034_u:2609": " abhūmi doṣe vigamaśca mohe jñānasya co āgamu muktimicchataḥ /",
    "K10bsu034_u:2610": " vidyāya utpādu avidyanāśakam imaṃ niṣeveta samādhi śāntam // SRS_17.122 //",
    "K10bsu034_u:2611": " vimuktisārāṇiya tṛpti bhāṣitā dhyāyīnayaṃ śānta samādhi deśitaḥ /",
    "K10bsu034_u:2612": " cakṣuśca buddhānamaninditānāmimaṃ niṣeveta samādhi śāntam // SRS_17.123 //",
    "K10bsu034_u:2613": " abhijña eṣā bahukṣetre darśitā ṛddhiśca buddhāna ananta darśitā /",
    "K10bsu034_u:2614": " yā dhāraṇī sāpi tato na durlabhā niṣevamāṇasya samādhimetam // SRS_17.124 //",
    "K10bsu034_u:2615": " (Vaidya 121)",
    "K10bsu034_u:2616": " śāntendriyasyo iha sthānu bodhaye idamadhiṣṭhānamanantadarśitam /",
    "K10bsu034_u:2617": " sūkṣmaṃ ca jñānaṃ vipulaṃ viśuddhaṃ niṣevamāṇasya imaṃ samādhim // SRS_17.125 //",
    "K10bsu034_u:2618": " su budhyate naiṣa ayuktayogairvivartanaṃ sarvasu akṣarāṇām /",
    "K10bsu034_u:2619": " na śakyu ghoṣeṇa vijānanāya yeno ayaṃ śānta samādhi na śrutaḥ // SRS_17.126 //",
    "K10bsu034_u:2620": " jñātaṃ tu vijñairayu bodhisattvairyathā va yaṃ deśitu dharmasvāminā /",
    "K10bsu034_u:2621": " pratibuddhu śāntehi aninditehi imaṃ samādhiṃ pratiṣevamāṇaiḥ // SRS_17.127 //",
    "K10bsu034_u:2622": " ārabdhavīryehi samudgṛhītamupasthitaṃ ca sāpi sadā sudhāritam /",
    "K10bsu034_u:2623": " duḥkhakṣayo jātinirodhajñānamimaṃ samādhiṃ pratiṣevamāṇaiḥ // SRS_17.128 //",
    "K10bsu034_u:2624": " sarveṣa dharmāṇamajāti bhāṣitā evaṃ ca sarvāsu bhavaggatīṣu /",
    "K10bsu034_u:2625": " jñānāgru buddhāna mahāśayānāṃ kaccijjino bhāṣati taṃ samādhim // SRS_17.129 //",
    "K10bsu034_u:2626": " tasyo kumārasyimi gātha bhāṣato aṣṭāśītiniyutasahasra pūrṇāḥ /",
    "K10bsu034_u:2627": " ghoṣānugā kṣānti labhiṃsu tatra avivartikāye sthitu buddhajñāne // SRS_17.130 //",
    "K10bsu034_u:2628": " dṛḍhabalastamavadī kumāramadyāpi so tiṣṭhati lokanāthaḥ /",
    "K10bsu034_u:2629": " pṛcchāmi tvaṃ dāraka etamarthaṃ kutastvayā eṣa śrutaḥ samādhiḥ // SRS_17.131 //",
    "K10bsu034_u:2630": " kumāru rājan avadī śṛṇohi dṛṣṭasmi koṭīniyutaṃ jinānām /",
    "K10bsu034_u:2631": " (Vaidya 122)",
    "K10bsu034_u:2632": " ekasmi kalpasmi te sarvi satkṛtā ayaṃ ca me śānta samādhi pṛcchitaḥ // SRS_17.132 //",
    "K10bsu034_u:2633": " catvāri kalpā navatiṃ ca anye kalpāna koṭīniyutā sahasrāḥ /",
    "K10bsu034_u:2634": " jātismaro bhomyahu tatra tatra na cāpi garbhe upapadyi jātu // SRS_17.133 //",
    "K10bsu034_u:2635": " tato mayā eṣā samādhi bhāvitaḥ śuddhaṃ śrutasteṣa jināna bhāṣatām /",
    "K10bsu034_u:2636": " śrutvā ca uddiṣṭu janetva chandaṃ niṣkāṅkṣaāptena spṛśiṣyi bodhim // SRS_17.134 //",
    "K10bsu034_u:2637": " ye bhikṣu mahyaṃ paripṛcchadenti paryāpuṇantasya imaṃ samādhim /",
    "K10bsu034_u:2638": " upasthapemī ahu tatra gauravaṃ yathaiva lokārthakarāṇa antike // SRS_17.135 //",
    "K10bsu034_u:2639": " yeṣāṃ mayā antika eka gāthā uddiṣṭa caryāṃ caratānulomikīm /",
    "K10bsu034_u:2640": " mānyāmi tānapyahu śāntu ete upasthapemī ahu buddhagauravam // SRS_17.136 //",
    "K10bsu034_u:2641": " yaścāpi māṃ pṛcchitu kaścideti paryāpuṇantaṃ imu satsamādhim /",
    "K10bsu034_u:2642": " svapnāntare 'pīha na me 'sti kāṅkṣā nāhaṃ bhaviṣye jinu lokanāyakaḥ // SRS_17.137 //",
    "K10bsu034_u:2643": " vṛddheṣu madhyeṣu naveṣu bhikṣuṣu sagauravo bhomyahu supratītaḥ /",
    "K10bsu034_u:2644": " sagāravasyo mama vardhate yaśaḥ puṇyaṃ ca kīrtiśca guṇāstathaiva // SRS_17.138 //",
    "K10bsu034_u:2645": " kalīvivādeṣu na bhomi utsuko alpotsuko bhomyahu tatra kāle /",
    "K10bsu034_u:2646": " anyā gatirbhoti karitva pāpakaṃ anyā gatirbhoti karitva bhadrakam // SRS_17.139 //",
    "K10bsu034_u:2647": " ayuktayogāna asaṃyatānāmamanojña teṣāṃ vacanaṃ śruṇitvā /",
    "K10bsu034_u:2648": " (Vaidya 123)",
    "K10bsu034_u:2649": " karmasvako bhomyahu tasmi kāle kṛtasya karmasya na vipraṇāśaḥ // SRS_17.140 //",
    "K10bsu034_u:2650": " na hyatra krodho bhavatī parāyaṇaṃ kṣāntībalaṃ gṛhṇayahu buddhavarṇitam /",
    "K10bsu034_u:2651": " kṣāntiḥ sadā varṇita nāyakehi kṣāntiṃ niṣevitva na bodhi durlabhā // SRS_17.141 //",
    "K10bsu034_u:2652": " ahaṃ ca bhomī sada śīlavanto anyāṃśca śīlasmi pratiṣṭhapemi /",
    "K10bsu034_u:2653": " śīlasya varṇu sadahaṃ bhaṇāmi varṇaṃ ca bhoti mama tatra bhāṣitam // SRS_17.142 //",
    "K10bsu034_u:2654": " araṇyavarṇaṃ ca sadā pi bhāṣe śīlasmi co bhomi sadā pratiṣṭhitaḥ /",
    "K10bsu034_u:2655": " samādapemi ahu anya poṣadhe tāṃścaiva bodhāya samādapemi // SRS_17.143 //",
    "K10bsu034_u:2656": " tān brahmacarye 'pi samādapemi arthasmi dharmasmi pratiṣṭhapemi /",
    "K10bsu034_u:2657": " teṣāṃ ca bodhimyahu bodhimārgaṃ yasminnime bhonti ananta saṅgāḥ // SRS_17.144 //",
    "K10bsu034_u:2658": " smarāmyahaṃ kalpamatītamadhvani yadā jino āsi svarāṅgaghoṣaḥ /",
    "K10bsu034_u:2659": " pratijña tasyo purataḥ kṛtā me kṣāntībalo bhomyahu nityakālam // SRS_17.145 //",
    "K10bsu034_u:2660": " tatra pratijñāya pratiṣṭhihitvā varṣāṇa koṭī caturo aśītim /",
    "K10bsu034_u:2661": " māreṇahaṃ kutsita paṃsitaśca na caiva cittaṃ mama jātu kṣubdham // SRS_17.146 //",
    "K10bsu034_u:2662": " jijñāsanāṃ tatra karitva māro jñātvāna mahyaṃ dṛḍha kṣāntimaitrīm /",
    "K10bsu034_u:2663": " prasannacittaścaraṇāni vandya me pañcaśatā bodhivarāya prasthitāḥ // SRS_17.147 //",
    "K10bsu034_u:2664": " (Vaidya 124)",
    "K10bsu034_u:2665": " amatsarī bhomyahu nityakālaṃ tyāgasya co varṇa sadā prabhāṣe /",
    "K10bsu034_u:2666": " āḍhyaśca bhomī dhanavān mahātmā durbhikṣakāle bahu bhomi dāyakaḥ // SRS_17.148 //",
    "K10bsu034_u:2667": " ye bhikṣu dhārenti imaṃ samādhiṃ ye cāpi vācenti ya uddiśanti /",
    "K10bsu034_u:2668": " karomi teṣāṃ ahu pāricaryāṃ sarve ca bheṣyanti narāṇamuttamāḥ // SRS_17.149 //",
    "K10bsu034_u:2669": " karmaṇā tenāhamanuttareṇa paśyāmi buddhān bahu lokanāthān /",
    "K10bsu034_u:2670": " labhitva pravrajya jinānuśāsane bhavāmi nityaṃ vidu dharmabhāṇakaḥ // SRS_17.150 //",
    "K10bsu034_u:2671": " dhūtābhiyukto ahu bhomi nityaṃ kāntāramāraṇya sadā niṣevī /",
    "K10bsu034_u:2672": " nāhārahetoḥ kuhanāṃ karomi saṃtuṣṭu bhomī itaretareṇa // SRS_17.151 //",
    "K10bsu034_u:2673": " anīrṣuko bhomyahu nityakālaṃ kuleṣu cāhaṃ na bhavāmi niśritaḥ /",
    "K10bsu034_u:2674": " kuleṣu saktasya hi īrṣya vardhate anīrṣyukastuṣṭi vaneṣu vindami // SRS_17.152 //",
    "K10bsu034_u:2675": " maitrīvihārī ahu bhomi nityamākruṣṭu santā na janemi krodham /",
    "K10bsu034_u:2676": " maitrīvihāriṣyami sūratasya caturdiśaṃ vardhati varṇamālā // SRS_17.153 //",
    "K10bsu034_u:2677": " alpecchu saṃtuṣṭu bhavāmi nityamāraṇyakaścaiva dhutābhiyuktaḥ /",
    "K10bsu034_u:2678": " na cotsṛjāmī ahu piṇḍapātaṃ dṛḍhaṃ samādhāna dhuteṣu vindami // SRS_17.154 //",
    "K10bsu034_u:2679": " śrāddhaśca bhomī manasaḥ prasādo bahuprasādaḥ sada buddhaśāsane /",
    "K10bsu034_u:2680": " (Vaidya 125)",
    "K10bsu034_u:2681": " prasāda bahu lapsyami ānuśaṃsā prāsādiko bhomi ahīna indriyaḥ // SRS_17.155 //",
    "K10bsu034_u:2682": " yaścaiva bhāṣāmyahu tatra tiṣṭhe pratipattisāro ahu nityu bhomi /",
    "K10bsu034_u:2683": " pratipattisārasyimi devanāgāḥ kurvantyusthānu prasannacittāḥ // SRS_17.156 //",
    "K10bsu034_u:2684": " guṇā ime kīrtita yāvatā me ete ca anye ca bahū aneke /",
    "K10bsu034_u:2685": " ye śikṣitavyāḥ sada paṇḍitena yo icchatī budhyitu buddhabodhim // SRS_17.157 //",
    "K10bsu034_u:2686": " smarāmyato bahutaru duṣkarāṇi ye pūrvakalpe caritānyaneke /",
    "K10bsu034_u:2687": " bahuṃ pi dānīṃ bhaṇitu na śakyaṃ gacchāmi tāvat sugatasya antikam // SRS_17.158 //",
    "K10bsu034_u:2688": " sutīkṣṇaprajño vidu bodhisattvo tasmin kṣaṇe sparśayi pañcabhijñā /",
    "K10bsu034_u:2689": " ṛddhīya so gacchi jinasya antike sa prāṇikoṭībhiraśītibhiḥ saha // SRS_17.159 //",
    "K10bsu034_u:2690": " dṛḍhabalo paramu udagra āsīt sārdhaṃ tadā koṭiśatehi ṣaṣṭibhiḥ /",
    "K10bsu034_u:2691": " upasaṃkramī mūlu tathāgatasya vanditva pādau purato nyaṣīdat // SRS_17.160 //",
    "K10bsu034_u:2692": " adhyāśayaṃ tasya viditva rājño imaṃ samādhiṃ dvipadendra deśayi /",
    "K10bsu034_u:2693": " śrutvā ca so pārthivimaṃ samādhiṃ ujjhitva rājyaṃ nirapekṣu pravrajī // SRS_17.161 //",
    "K10bsu034_u:2694": " sa pravrajitvāna imaṃ samādhiṃ bhāveti vāceti prakāśayeti /",
    "K10bsu034_u:2695": " sa ṣaṣṭibhiḥ kalpasahasru paścāt padmottaro nāma jino abhūṣi // SRS_17.162 //",
    "K10bsu034_u:2696": " ṣaṣṭistadā koṭiśata anūnakā ye rājña sārdhaṃ upasaṃkramī jinān /",
    "K10bsu034_u:2697": " (Vaidya 126)",
    "K10bsu034_u:2698": " te cāpi śrutvaiva samādhimetaṃ tuṣṭā udagrāstada pravrajiṃsu // SRS_17.163 //",
    "K10bsu034_u:2699": " te pravrajitvāna imaṃ samādhiṃ dhāreṃsu vāceṃsu prakāśayiṃsu /",
    "K10bsu034_u:2700": " ṣaṣṭīna kalpāni nayutāna atyayā spṛśiṃṣu bodhiṃ varamekakalpe // SRS_17.164 //",
    "K10bsu034_u:2701": " anantajñānottaranāmadheyā abhūṣi buddhā naradevapūjitāḥ /",
    "K10bsu034_u:2702": " tadekameke dvipadānamuttamo mocenti sattvānyatha gaṅgavālikāḥ // SRS_17.165 //",
    "K10bsu034_u:2703": " śīrībalo rāju ahaṃ abhūṣi imāṃ caranto varabodhicārikām /",
    "K10bsu034_u:2704": " ye mama putrāḥ śata pañca āsan imameva ete anudharmapāpāḥ // SRS_17.166 //",
    "K10bsu034_u:2705": " evaṃ mayā kalpasahasrakoṭayo ārabdhavīryeṇa atandritena /",
    "K10bsu034_u:2706": " samādhi paryeṣṭa ayaṃ viśuddhaḥ samudānayanneti tamagrabodhim // SRS_17.167 //",
    "K10bsu034_u:2707": " kumāra tasmāddhi ye bodhisattvā ākāṅkṣate etu samādhimeṣitum /",
    "K10bsu034_u:2708": " ārabdhavīryo nirapekṣu jīvite mamā kumārā anuśikṣate sadā // SRS_17.168 //",
    "K10bsu034_u:2709": " iti śrīsamādhirāje bahubuddhanirhārasamādhimukhaparivarto nāma saptadaśaḥ //",
    "K10bsu034_u:2710": " (Vaidya 127)",
    "K10bsu034_u:2711": " 18 Samādhyanuparindanaparivartaḥ /",
    "K10bsu034_u:2712": " tatra bhagavāṃścandraprabhakumāramāmantrayate sma - tasmāt tarhi kumāra yo bodhisattvo",
    "K10bsu034_u:2713": " mahāsattva imaṃ samādhimudgrahīṣyati paryavāpsyati dhārayiṣyati vācayiṣyati pravartayiṣyati",
    "K10bsu034_u:2714": " uddekṣyati svādhyāsyati parebhyaśca vistareṇa saṃprakāśayiṣyati,",
    "K10bsu034_u:2715": " tena bhāvanāyogamanuyuktena ca bhavitavyam /",
    "K10bsu034_u:2716": " tasyaitaṃ pratipadyamānasya catvāro guṇānuśāṃsāḥ pratikāṅkṣitavyāḥ /",
    "K10bsu034_u:2717": " katame catvāraḥ?",
    "K10bsu034_u:2718": " yaduta anabhibhūto bhaviṣyati puṇyaiḥ //",
    "K10bsu034_u:2719": " anavamardanīyo bhaviṣyati pratyarthikaiḥ /",
    "K10bsu034_u:2720": " aprameyo bhaviṣyati jñānena /",
    "K10bsu034_u:2721": " anantaśca bhaviṣyati pratibhānena /",
    "K10bsu034_u:2722": " yo hi kaścit kumāra bodhisattvo mahāsattva imaṃ samādhimudgrahīṣyati paryavāpsyati",
    "K10bsu034_u:2723": " dhārayiṣyati vācayiṣyati pravartayiṣyati uddekṣyati svādhyāsyati parebhyaśca vistareṇa saṃprakāśayiṣyati,",
    "K10bsu034_u:2724": " tasyeme catvāro guṇānuśaṃsāḥ pratikāṅkṣitavyāḥ //",
    "K10bsu034_u:2725": " atha khalu bhagavāṃstasyāṃ velāyāmi gāthā abhāṣata -",
    "K10bsu034_u:2726": " anābhibhūtaḥ puṇyehi nityakālaṃ bhaviṣyati /",
    "K10bsu034_u:2727": " samādhiṃ śāntubhāvena sarvabuddhāna gocaram // SRS_18.1 //",
    "K10bsu034_u:2728": " puṇyehi rakṣitaḥ śūro nityakālaṃ bhaviṣyati /",
    "K10bsu034_u:2729": " caran sa paramāṃ śuddhāṃ viśiṣṭāṃ bodhicārikām // SRS_18.2 //",
    "K10bsu034_u:2730": " nāsya pratyarthiko jātu viheṭhāṃ kaścit kariṣyati /",
    "K10bsu034_u:2731": " parigṛhīto buddhehi nityakālaṃ bhaviṣyati // SRS_18.3 //",
    "K10bsu034_u:2732": " aprameyaśca jñānena nityakālaṃ bhaviṣyati /",
    "K10bsu034_u:2733": " anantaḥ pratibhānena dhārentaḥ śāntimāṃ gatim // SRS_18.4 //",
    "K10bsu034_u:2734": " satatamanabhibhūtapuṇyaskandho bhaviṣyati śreṣṭhataraṃ tu bodhicaryām /",
    "K10bsu034_u:2735": " na bhaviṣyati pratyarthiṃkāna dhṛṣyo imu varu śānta samādhi dhārayitvā // SRS_18.5 //",
    "K10bsu034_u:2736": " jñānu vipulu tasya bhoti tīkṣṇaṃ tatha pratibhānamananta cakṣu śuddham /",
    "K10bsu034_u:2737": " bhaviṣyati sada tasya paṇḍitasya smṛtibalameva ca dhāraṇībalaṃ ca // SRS_18.6 //",
    "K10bsu034_u:2738": " (Vaidya 128)",
    "K10bsu034_u:2739": " parama priyu manāpu paṇḍitānāṃ bhaviṣyati cārthapadaṃ prabhāṣamāṇaḥ /",
    "K10bsu034_u:2740": " jñānu bahujanasya prajñavanto imu varu śānta samādhi bhāṣamāṇaḥ // SRS_18.7 //",
    "K10bsu034_u:2741": " lābhi parama śreṣṭha cīvarāṇāṃ śayya nimantraṇamā(khā ?)",
    "K10bsu034_u:2742": " dyabhojanānām /",
    "K10bsu034_u:2743": " bhaviṣyati sukumāra darśanīyo imu varu śānta samādhi dhārayanto // SRS_18.8 //",
    "K10bsu034_u:2744": " drakṣyati bahu buddha lokanāthān atuliya kāhiti pūja nāyakānām /",
    "K10bsu034_u:2745": " na ca bhaviṣyati tasya antarāyo imu varu śānta samādhimeṣato hi // SRS_18.9 //",
    "K10bsu034_u:2746": " bhāṣiṣyati purataḥ sthitva lokanāthān surucira gāthaśatehi tuṣṭacittaḥ /",
    "K10bsu034_u:2747": " na ca bhaviṣyati tasya jātu hānī imu varu śānta samādhi dhārayitvā // SRS_18.10 //",
    "K10bsu034_u:2748": " sthāsyati purato 'sya lokanāthaḥ suruciralakṣaṇakāyu vyañjanebhiḥ /",
    "K10bsu034_u:2749": " na ca bhaviṣyati tasya jñānahānī imu varu śānta samādhi dhārayitvā // SRS_18.11 //",
    "K10bsu034_u:2750": " na kadāci bhaviṣyati dīnacittaḥ satata bhaviṣyati āḍhyu no daridraḥ /",
    "K10bsu034_u:2751": " na ca bhaviṣyati udgṛhītacitto imu varu śānta samādhi dhārayitvā // SRS_18.12 //",
    "K10bsu034_u:2752": " na ca bhaviṣyati vā akṣaṇeṣu mahīpati bheṣyati rājacakravartī /",
    "K10bsu034_u:2753": " sada bhaviṣyati rājya tasya kṣemaṃ imu varu śānta samādhi dhārayitvā // SRS_18.13 //",
    "K10bsu034_u:2754": " jñānu vipulu nātra saṃśayo 'sti kṣapayitu kalpaśatehi bhāṣamāṇaiḥ /",
    "K10bsu034_u:2755": " (Vaidya 129)",
    "K10bsu034_u:2756": " śruta imu samādhi śāntabhūmī yatha upadiṣṭa tathā sthiheta dhīro // SRS_18.14 //",
    "K10bsu034_u:2757": " aparimita ananta kalpakoṭyo daśabala tasya bhaṇeyurathānuśaṃsām /",
    "K10bsu034_u:2758": " na ca parikīrtitā kalā bhaveyyā yatha jalabindu grahītu sāgarāto // SRS_18.15 //",
    "K10bsu034_u:2759": " harṣitu sa kumāru tasmi kāle utthitu prāñjaliko namasyamānaḥ /",
    "K10bsu034_u:2760": " daśabalabhimukho sthito udagro giravarāya udānudānayati // SRS_18.16 //",
    "K10bsu034_u:2761": " acintiyo mahāvīro lokanātha prabhākaraḥ /",
    "K10bsu034_u:2762": " yāvacceme narendreṇa anuśaṃsāḥ prakāśitāḥ // SRS_18.17 //",
    "K10bsu034_u:2763": " ākhyāhi me mahāvīra hitaiṣī anukampakaḥ /",
    "K10bsu034_u:2764": " ko nāma paścime kāle idaṃ sūtraṃ śruṇiṣyati // SRS_18.18 //",
    "K10bsu034_u:2765": " tamenamavadacchāstā kalaviṅkarutasvaraḥ /",
    "K10bsu034_u:2766": " asaṅgajñānī bhagavānimāṃ vācaṃ prabhāṣate // SRS_18.19 //",
    "K10bsu034_u:2767": " kumāra śṛṇu bhāṣiṣye pratipattimanuttarām /",
    "K10bsu034_u:2768": " yo dharmānanuśikṣanto idaṃ sūtraṃ śruṇiṣyati // SRS_18.20 //",
    "K10bsu034_u:2769": " pūjāṃ kurvan jinendrāṇāṃ buddhajñānagaveṣakaḥ /",
    "K10bsu034_u:2770": " maitracittaṃ niṣevanto idaṃ sūtraṃ śruṇiṣyati // SRS_18.21 //",
    "K10bsu034_u:2771": " dhūtān guṇāṃśca saṃlekhān guṇān śreṣṭhān niṣevataḥ /",
    "K10bsu034_u:2772": " pratipattau sthihitvā ca idaṃ sūtraṃ śruṇiṣyati // SRS_18.22 //",
    "K10bsu034_u:2773": " na pāpakāriṇāṃ hastādidaṃ sūtraṃ śruṇiṣyati /",
    "K10bsu034_u:2774": " na yairvirāgitaṃ śīlaṃ lokanāthānamantike // SRS_18.23 //",
    "K10bsu034_u:2775": " brahmacārīṇa śūrāṇāṃ yeṣāṃ cittamalolupam /",
    "K10bsu034_u:2776": " adhiṣṭhitānāṃ buddhehi teṣāṃ hastācchruṇiṣyati // SRS_18.24 //",
    "K10bsu034_u:2777": " ye hi purimakā buddhā lokanāthā upasthitāḥ /",
    "K10bsu034_u:2778": " teṣāṃ hastādidaṃ sūtraṃ paścātkāle śruṇiṣyati // SRS_18.25 //",
    "K10bsu034_u:2779": " ye tu pūrvāsu jātīsu abhūvannanyatīrthikāḥ /",
    "K10bsu034_u:2780": " teṣvimaṃ śrutva sūtrāntaṃ saumanasyaṃ na bheṣyati // SRS_18.26 //",
    "K10bsu034_u:2781": " (Vaidya 130)",
    "K10bsu034_u:2782": " mama ca pravrajitveha śāsane jīvikārthikāḥ /",
    "K10bsu034_u:2783": " lābhasatkārābhibhūtā anyamanyaṃ pratikṣipi // SRS_18.27 //",
    "K10bsu034_u:2784": " adhyoṣitā parastrīṣu bahu bhikṣu asaṃyatā /",
    "K10bsu034_u:2785": " lābhakāmāśca duḥśīlā idaṃ sūtraṃ na śraddadhī // SRS_18.28 //",
    "K10bsu034_u:2786": " puṇyānuprāptā buddheṣu dhyānaprāptyāpyanarthikāḥ /",
    "K10bsu034_u:2787": " niśritāścātmasaṃjñāyāmidaṃ sūtraṃ na śraddadhe // SRS_18.29 //",
    "K10bsu034_u:2788": " laukika dhyānaphalasaṃjñī bheṣyate kāli paścime /",
    "K10bsu034_u:2789": " arhatpiṇḍaṃ ca te bhuktvā buddhabodhiṃ pratikṣipi // SRS_18.30 //",
    "K10bsu034_u:2790": " yaścaiva jambudvīpasmi bhindeyāt sarva cetiyā /",
    "K10bsu034_u:2791": " yaśca pratikṣipet sūtramidaṃ pāpaṃ viśiṣyate // SRS_18.31 //",
    "K10bsu034_u:2792": " yaścārhato nihaneyyā yathā gaṅgāya vālukāḥ /",
    "K10bsu034_u:2793": " yaśca pratikṣipet sūtramidaṃ pāpaṃ viśiṣyate // SRS_18.32 //",
    "K10bsu034_u:2794": " ka utsahanti yuṣmākaṃ paścime kāli dāruṇe /",
    "K10bsu034_u:2795": " saddharma loke vartante idaṃ sūtraṃ prakāśitum // SRS_18.33 //",
    "K10bsu034_u:2796": " rodanto utthitastatra kumāro jinamabravīt /",
    "K10bsu034_u:2797": " siṃhanādaṃ nadatyevaṃ putro buddhasya aurasaḥ // SRS_18.34 //",
    "K10bsu034_u:2798": " ahaṃ nirvṛte saṃbuddhe paścime kāli dāruṇe /",
    "K10bsu034_u:2799": " sūtraṃ vaistārikaṃ kuryāṃ tyajitvā kāyu jīvitam // SRS_18.35 //",
    "K10bsu034_u:2800": " sahiṣyāmyatra bālanāmabhūtāṃ paribhāṣaṇām /",
    "K10bsu034_u:2801": " ākrośāṃstarjanāṃ caiva adhivāsisye nāyaka // SRS_18.36 //",
    "K10bsu034_u:2802": " kṣapeyaṃ pāpakaṃ karma yanmayā purime kṛtam /",
    "K10bsu034_u:2803": " anyeṣu bodhisattveṣu vyāpādo janito mayā // SRS_18.37 //",
    "K10bsu034_u:2804": " sthapetva pāṇiṃ mūrdhasmi buddhaḥ kāñcanasaṃnibham /",
    "K10bsu034_u:2805": " śāstā candraprabhaṃ prāha mañjughoṣastathāgataḥ // SRS_18.38 //",
    "K10bsu034_u:2806": " karomi te adhiṣṭhānaṃ kumāra kāli paścime /",
    "K10bsu034_u:2807": " na brahmacaryāntarāyo jīvitasya ca bheṣyati // SRS_18.39 //",
    "K10bsu034_u:2808": " anye cāṣṭau śatānyatra utthitā dharmadhārakāḥ /",
    "K10bsu034_u:2809": " vayaṃ hi paścime kāle asya sūtrasya dhārakāḥ // SRS_18.40 //",
    "K10bsu034_u:2810": " (Vaidya 131)",
    "K10bsu034_u:2811": " devanāgāna yakṣāṇa aśītikoṭyupasthitā /",
    "K10bsu034_u:2812": " anye ca nayutāḥ ṣaṣṭi vandante lokanāyakam // SRS_18.41 //",
    "K10bsu034_u:2813": " vayamimeṣāṃ bhikṣūṇāṃ ya ime adya utthitāḥ /",
    "K10bsu034_u:2814": " tasmiṃśca paścime kāle rakṣāṃ kāhāma nāyaka // SRS_18.42 //",
    "K10bsu034_u:2815": " asmin sūtre prabhāṣyante buddhakṣetrāḥ prakampitāḥ /",
    "K10bsu034_u:2816": " yathā vāluka gaṅgāyā adhiṣṭhānena śāstunaḥ // SRS_18.43 //",
    "K10bsu034_u:2817": " ye ca prakampitāḥ kṣetrāḥ sarveṣu buddhanirmitāḥ /",
    "K10bsu034_u:2818": " preṣitā lokanāthena ye hi dharmāḥ prakāśitāḥ // SRS_18.44 //",
    "K10bsu034_u:2819": " ekaikaśaśca kṣetrātaḥ sattvakoṭyo acintiyāḥ /",
    "K10bsu034_u:2820": " evaṃ dharmaṃ tadā śrutvā buddhajñāne pratiṣṭhitāḥ // SRS_18.45 //",
    "K10bsu034_u:2821": " itaśca buddhakṣetrāto navatirdevakoṭiyaḥ /",
    "K10bsu034_u:2822": " bodhicittaṃ samutpādya buddhaṃ puṣpairavākiran // SRS_18.46 //",
    "K10bsu034_u:2823": " te vyākṛtā narendreṇa kalpakoṭeraśītibhiḥ /",
    "K10bsu034_u:2824": " sarve 'pyekatra kalpe 'smin bhaviṣyanti vināyakāḥ // SRS_18.47 //",
    "K10bsu034_u:2825": " bhikṣubhikṣuṇikāścaiva upāsaka upāsikāḥ /",
    "K10bsu034_u:2826": " ṣaṭsaptati prāṇakoṭyo yehi sūtramidaṃ śrutam // SRS_18.48 //",
    "K10bsu034_u:2827": " te 'pi vyākṛta buddhena drakṣyante lokanāyakān /",
    "K10bsu034_u:2828": " yathā vāluka gaṅgāyāścaranto bodhicārikām // SRS_18.49 //",
    "K10bsu034_u:2829": " sarveṣāṃ pūja kāhinti buddhajñānagaveṣakāḥ /",
    "K10bsu034_u:2830": " tatra tatra śruṇiṣyanti idaṃ sūtraṃ niruttaram // SRS_18.50 //",
    "K10bsu034_u:2831": " aśītyā kalyakoṭībhi bheṣyante lokanāyakāḥ /",
    "K10bsu034_u:2832": " sarve ekatra kalpe 'smiṃ hitaiṣī anukampakāḥ // SRS_18.51 //",
    "K10bsu034_u:2833": " maitreyasya ca buddhasya pūjāṃ kṛtvā niruttarām /",
    "K10bsu034_u:2834": " saddharma śreṣṭhaṃ dhāritvā gamiṣyanti sukhāvatīm // SRS_18.52 //",
    "K10bsu034_u:2835": " yatrāsau virajo buddho amitāyustathāgataḥ /",
    "K10bsu034_u:2836": " tasya pūjāṃ kariṣyanti agrabodhīya kāraṇāt // SRS_18.53 //",
    "K10bsu034_u:2837": " trisaptatirasaṃkhyeyā kalpā ye ca anāgatāḥ /",
    "K10bsu034_u:2838": " na durgatiṃ gamiṣyanti śrutvedaṃ sūtramuttamam // SRS_18.54 //",
    "K10bsu034_u:2839": " ye kecit paścime kāle śroṣyante sūtramuttamam /",
    "K10bsu034_u:2840": " aśrupātaṃ ca kāhinti sarvaistaiḥ satkṛto hyaham // SRS_18.55 //",
    "K10bsu034_u:2841": " ārocayāmi sarveṣāṃ yāvantaḥ purataḥ sthitāḥ /",
    "K10bsu034_u:2842": " parindāmi imāṃ bodhiṃ yā me kṛchreṇa sparśitā // SRS_18.56 //",
    "K10bsu034_u:2843": " iti śrīsamādhirāje samādhyanuparindanā nāma parivarto 'ṣṭādaśaḥ /",
    "K10bsu034_u:2844": " (Vaidya 132)",
    "K10bsu034_u:2845": " 19 Acintyabuddhadharmanirdeśaparivartaḥ /",
    "K10bsu034_u:2846": " tasmāttarhi kumāra bodhisattvena mahāsattvenemaṃ samādhimākāṅkṣatā acintyabuddhadharmanirdeśakuśalena bhavitavyam /",
    "K10bsu034_u:2847": " acintyabuddhadharmaparipṛcchakajātikena bhavitavyam /",
    "K10bsu034_u:2848": " acintyabuddhadharmādhimuktikena bhavitavyam /",
    "K10bsu034_u:2849": " acintyabuddhadharmaparyeṣaṇākuśalena bhavitavyam /",
    "K10bsu034_u:2850": " acintyāṃśca buddhadharmān śrutvā nottrasitavyaṃ na saṃtrasitavyaṃ na saṃtrāsamāpattavyam /",
    "K10bsu034_u:2851": " evamukte candraprabhaḥ kumārabhūto bhagavantametadavocat - yathā kathaṃ bhagavan bodhisattvo mahāsattvaḥ acintyabuddhadharmanirdeśakuśalo bhavati,",
    "K10bsu034_u:2852": " acintyabuddhadharmaparipṛcchākuśalaśca,",
    "K10bsu034_u:2853": " acintyabuddhadharmādhimuktaśca?",
    "K10bsu034_u:2854": " acintyabuddhadharmaparyeṣaṇākuśalaśca bhavati,",
    "K10bsu034_u:2855": " acintyāṃśca buddhadharmān śratvā nottrasyati na saṃtrasyati na saṃtrāsamāpadyate?",
    "K10bsu034_u:2856": " tena khalu punaḥ samayena pañcaśikho nāma gandharvaputraḥ pañcabhistūryaśataiḥ sārdhaṃ gaganatalādavatīrya bhagavataḥ purataḥ sthito 'bhūdupasthānaparicaryāyai",
    "K10bsu034_u:2857": " atha khalu pañcaśikhasya gandharvaputrasyaitadabhavat - yannvahaṃ yathaivaḥ devānāṃ trāyastriṃśānāṃ śakrasya ca devānāmindrasya sudharmāyāṃ devasabhāyāmupasthānaparicaryāṃ karomi,",
    "K10bsu034_u:2858": " saṃgītiṃ saṃprayojayāmi,",
    "K10bsu034_u:2859": " tathaivādya devātidevasyāpi tathāgatasyārhataḥ samyaksaṃbuddhasya pūjāyai saṃgītiṃ saṃprayojayeyam //",
    "K10bsu034_u:2860": " atha khalu pañcaśikho gandharvaputrastaiḥ pañcabhistūryaśataistaiśca pañcamātrairgandharvaputraśataiḥ",
    "K10bsu034_u:2861": " sārdhamekasvarasaṃgītisaṃprayuktābhistūryasaṃgītibhirvaidūryadaṇḍāṃ vīṇāmādāya bhagavataḥ purato vādayāmāsa /",
    "K10bsu034_u:2862": " atha khalu bhagavata etadabhūt - yannvahaṃ tathārūpamṛddhyabhisaṃskāramabhisaṃskuryāṃ",
    "K10bsu034_u:2863": " yathārūpeṇa ṛddhyabhisaṃskāreṇābhisaṃskṛtena candraprabhaḥ kumārabhūto 'cintyabuddhadharmanidhyaptikauśalyamadhigacchet,",
    "K10bsu034_u:2864": " sarvadharmasvabhāvasamatāvipañcitācca samādherna calet /",
    "K10bsu034_u:2865": " pañcaśikhasya ca gandharvaputrasya tantrīsvaragītisvarakauśalyamupadiśeyam //",
    "K10bsu034_u:2866": " atha khalu bhagavāṃstathārūpamṛddhyabhisaṃskāramabhisaṃskaroti sma,",
    "K10bsu034_u:2867": " yattebhyaḥ pañcabhyastūryaśatebhyaḥ saṃprayuktebhyaḥ pravāditebhyo yathānakumpopasaṃhṛtaḥ śabdo niścarati dharmapratisaṃyuktaḥ /",
    "K10bsu034_u:2868": " imāśca buddhadharmanidhyaptigāthā niścaranti buddhānubhāvena -",
    "K10bsu034_u:2869": " ekahi vālapathe bahubuddhā yāttika vālika gaṅganadīye /",
    "K10bsu034_u:2870": " (Vaidya 133)",
    "K10bsu034_u:2871": " kṣetraṃ tāttika teṣa jinānāṃ te ca vilakṣaṇa te visabhāgāḥ // SRS_19.1 //",
    "K10bsu034_u:2872": " pañcagatīgata bālapathasmin nairayikā pi ca tiryagatāśca /",
    "K10bsu034_u:2873": " te yamalaukika devamanuṣyā nāpi ca saṃkaru no ca upīḍo // SRS_19.2 //",
    "K10bsu034_u:2874": " tatra pade sasarāḥ sasamudrāḥ sarva nadī tatha utsa taḍāgāḥ /",
    "K10bsu034_u:2875": " no pi ca saṃkaru no ca upīḍo evamacintiyu dharma jinānām // SRS_19.3 //",
    "K10bsu034_u:2876": " tatra pade 'pi ca parvata neke cakravāla api meru sumeru /",
    "K10bsu034_u:2877": " ye mucilinda mahāmucilinda vindhyatha gṛdhrakūṭo himavāṃśca // SRS_19.4 //",
    "K10bsu034_u:2878": " tatra pade nirayāśca sughorāstapana pratāpana ānabhiramyāḥ /",
    "K10bsu034_u:2879": " tatra ca ye niraye upapannā vedana te pi dukhāṃ anubhonti // SRS_19.5 //",
    "K10bsu034_u:2880": " tatra pade 'pi ca devavimānā dvādaśayojana te ramaṇīyāḥ /",
    "K10bsu034_u:2881": " teṣu bahū marutān sahasrā divyaratīṣu sukhānyanubhonti // SRS_19.6 //",
    "K10bsu034_u:2882": " tatra pade ca buddhāna utpādo śāsanu lokavidūna jvaleti /",
    "K10bsu034_u:2883": " taṃ ca na paśyati jñānavihīno yena na śodhita carya viśuddhā // SRS_19.7 //",
    "K10bsu034_u:2884": " tatra pade 'pi ca dharma niruddho nirvṛtu nāyaku śrūyati śabdaḥ /",
    "K10bsu034_u:2885": " tatra pade 'pi ca keci śṛṇonti tiṣṭhati nāyaku bhāṣati dharmam // SRS_19.8 //",
    "K10bsu034_u:2886": " tatra pade 'pi ca keṣacidāyurvarṣa acintiya vartati saṃjñā /",
    "K10bsu034_u:2887": " (Vaidya 134)",
    "K10bsu034_u:2888": " tatra pade 'pi vā kālu karonti no ciru jīvati śrūyati śabdaḥ // SRS_19.9 //",
    "K10bsu034_u:2889": " tatra pade 'pi ca keṣaci saṃjñā dṛṣṭu tathāgatu pūjitu buddho /",
    "K10bsu034_u:2890": " toṣitu mānasu saṃjñagraheṇa no pi ca pūjitu no ca upanno // SRS_19.10 //",
    "K10bsu034_u:2891": " svasmi gṛhe supineva manuṣyo kāmaguṇeṣu ratīranubhūya /",
    "K10bsu034_u:2892": " sa pratibuddhu na paśyati kāmāṃstacca prajānati so supino ti // SRS_19.11 //",
    "K10bsu034_u:2893": " yat tatha dṛṣṭu śruta mata jñātaṃ sarvamidaṃ vitathaṃ supino vā /",
    "K10bsu034_u:2894": " yastu bhaveta samādhiya lābhī so imu jānati dharmasvabhāvān // SRS_19.12 //",
    "K10bsu034_u:2895": " sūsukhitāḥ sada te nara loke yeṣa priyāpriyu nāsti kahiṃcit /",
    "K10bsu034_u:2896": " ye vanakandarake 'bhiramanti śrāmaṇakaṃ susukhaṃ anubhonti // SRS_19.13 //",
    "K10bsu034_u:2897": " yeṣa mamāpi tu nāsti kahiṃcid yeṣa parigrahu sarvaśu nāsti /",
    "K10bsu034_u:2898": " khaṅgasamā vicarantimu loke te gagane pavaneva vrajanti // SRS_19.14 //",
    "K10bsu034_u:2899": " bhāvitu mārga pravartitu jñānaṃ śūnyaka dharma nirātmanu sarve /",
    "K10bsu034_u:2900": " yena vibhāvita bhontimi dharmāstasya bhavet pratibhānamanantam // SRS_19.15 //",
    "K10bsu034_u:2901": " sūsukhitā bata te nara kole yeṣa na sajjati mānasu loke /",
    "K10bsu034_u:2902": " vāyusamaṃ sada teṣviha cittaṃ no ca priyāpriyu vidyati saṅgo // SRS_19.16 //",
    "K10bsu034_u:2903": " (Vaidya 135)",
    "K10bsu034_u:2904": " apriyu ye dukhitehi nivāso ye hi priyā dukhi tehi viyogo /",
    "K10bsu034_u:2905": " anta ubhe api eti jahitvā te sukhitā nara ye rata dharme // SRS_19.17 //",
    "K10bsu034_u:2906": " ye anunīyati śrutvimi dharmān sa pratihanyati śrutva adharmam /",
    "K10bsu034_u:2907": " so madamānahato viparīto mānavaśena dukhi anubhoti // SRS_19.18 //",
    "K10bsu034_u:2908": " ye samatāya pratiṣṭhita bhonti nityamanunnata nāvanatāśca /",
    "K10bsu034_u:2909": " ye priyato 'priyataśca sumuktāste sada muktamanā viharanti // SRS_19.19 //",
    "K10bsu034_u:2910": " śīle pratiṣṭhitu sūpariśuddhe dhyāne pratiṣṭhitu nityamacintye /",
    "K10bsu034_u:2911": " ye vanakandari śānti ramante teṣa na vidyati vīmati jātu // SRS_19.20 //",
    "K10bsu034_u:2912": " ye ca punarvitathe pratipannāḥ kāmaguṇeṣu ratāḥ sada bālāḥ /",
    "K10bsu034_u:2913": " gṛdhru yathā kuṇapeṣvadhimuktā nityavaśānugatā namucisya // SRS_19.21 //",
    "K10bsu034_u:2914": " asmin khalu punargāthābhinirhāre bhāṣyamāṇe candraprabhaḥ kumārabhūtaḥ acintyeṣu buddhadharmeṣu gambhīranidhyaptinirdeśakauśalyamanuprāptaḥ,",
    "K10bsu034_u:2915": " sūtrāntanirhārāvabhāsaṃ ca pratilabdhavān /",
    "K10bsu034_u:2916": " pañcaśikhasya ca gandharvaputrasya ghoṣānugāyāḥ kṣānteḥ pratilambho 'bhūt /",
    "K10bsu034_u:2917": " aprameyāṇāṃ ca sattvānāṃ devamānuṣikāyāḥ prajāyā anuttarāyāṃ samyaksaṃbodhau cittānyutpannāni /",
    "K10bsu034_u:2918": " aprameyāṇāṃ ca sattvānāmarthaḥ kṛto 'bhūta //",
    "K10bsu034_u:2919": " iti śrīsamādhirāje acintyabuddhadharmanirdeśaparivarto nāmonaviṃśatitamaḥ //",
    "K10bsu034_u:2920": " (Vaidya 136)",
    "K10bsu034_u:2921": " 20 Indraketudhvajarājaparivartaḥ //",
    "K10bsu034_u:2922": " tatra khalu bhagavāṃścandraprabhaṃ kumārabhūtamāmantrayate sma - tasmāttarhi kumāra bodhisattvena mahāsattvena sarvakuśalamūlaśikṣāguṇadharmaniśritena bhavitavyam /",
    "K10bsu034_u:2923": " asaṃsargabahulena ca bhavitavyam,",
    "K10bsu034_u:2924": " pāpamitraparivarjakena kalyāṇamitrasaṃniśritena paripṛcchakajātīyena dharmaparyeṣṭyāmatṛptena",
    "K10bsu034_u:2925": " prāmodyabahulena dharmārthikena dharmakāmena dharmaratena dharmaparigrāhakeṇa dharmānudharmapratipannena /",
    "K10bsu034_u:2926": " śāstṛsaṃjñā anena sarvabodhisattveṣūtpādayitavyā /",
    "K10bsu034_u:2927": " yasya cāntikādimaṃ dharmaparyāyaṃ śṛṇoti,",
    "K10bsu034_u:2928": " tena tasyāntike prītigauravaṃ śāstṛsaṃjñā cotpāditavyā/",
    "K10bsu034_u:2929": " yaḥ kumāra bodhisattvo mahāsattva imān dharmān samādāya vartate,",
    "K10bsu034_u:2930": " sa kṣipramanācchedyapratibhāvaniryāto bhavati /",
    "K10bsu034_u:2931": " acintyabuddhadharmādhimuktaśca bhavati /",
    "K10bsu034_u:2932": " gambhīreṣu ca dharmeṣu nidhyaptiṃ gacchati /",
    "K10bsu034_u:2933": " ālokabhūtaśca bhavati sadevakasya lokasya kāṅkṣāvimativicikitsāndhakāravidhamanatayā //",
    "K10bsu034_u:2934": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:2935": " abhyatīta bahukalpakoṭiyo aprameya atulā acintiyāḥ /",
    "K10bsu034_u:2936": " yad abhūṣi dvipadānamuttamo indraketudhvajarāja nāyakaḥ // SRS_20.1 //",
    "K10bsu034_u:2937": " so samādhimimu śāntu deśayi yatra nāsti naru jīva pudgalaḥ /",
    "K10bsu034_u:2938": " māya budbuda marīci vidyutā sarva dharma dakacandrasaṃnibhāḥ // SRS_20.2 //",
    "K10bsu034_u:2939": " nāsti sattva manujo ca labhyate kālu kṛtva paraloki gacchi yo /",
    "K10bsu034_u:2940": " no ca karma kṛtu vipraṇaśyate kṛṣṇa śukla phala deti tādṛśam // SRS_20.3 //",
    "K10bsu034_u:2941": " eṣa yukti nayadvāra bhadrakaṃ sūkṣma durdṛśu jināna gocarā /",
    "K10bsu034_u:2942": " yatra akṣarapadaṃ na labhyate buddhabodhi bhagavān prajānati // SRS_20.4 //",
    "K10bsu034_u:2943": " (Vaidya 137)",
    "K10bsu034_u:2944": " dhāraṇī vipulajñānasaṃcayā sūtrakoṭiniyutāna āgatā /",
    "K10bsu034_u:2945": " buddhakoṭiniyutāna gocarastaṃ samādhi bhagavān prabhāṣate // SRS_20.5 //",
    "K10bsu034_u:2946": " āturāṇamaya vyādhimocako bodhisattvasamudānitaṃ dhanam /",
    "K10bsu034_u:2947": " sarvabuddhastuta saṃprakāśito devakoṭiniyutehi pūjitaḥ // SRS_20.6 //",
    "K10bsu034_u:2948": " sarva bālajana bhūtacodanā tīrthikehi parivarjitaḥ sadā /",
    "K10bsu034_u:2949": " śreṣṭha śīladhanu buddhavarṇitaṃ vidyuteva gagane na lipyate // SRS_20.7 //",
    "K10bsu034_u:2950": " yehi pūjita jināna koṭiyo dānaśīlacaritā vicakṣaṇāḥ /",
    "K10bsu034_u:2951": " pāpamitra puri yehi varjitā teṣa paitṛkadhanaṃ niruttaram // SRS_20.8 //",
    "K10bsu034_u:2952": " tatra bhikṣu sthitu dharmabhāṇako brahmacāri sugatasya aurasaḥ /",
    "K10bsu034_u:2953": " śrutva dharmamimamānulomikaṃ citta pādesi ya lokanāyakaḥ // SRS_20.9 //",
    "K10bsu034_u:2954": " indraketudhvajarāju nāyako adhyabhāṣi abhu dharmabhāṇakam /",
    "K10bsu034_u:2955": " bhikṣubhāva paramaṃ ti duṣkaraṃ cittupāda vara agrabodhaye // SRS_20.10 //",
    "K10bsu034_u:2956": " śīlu rakṣa maṇiratnasaṃnibhaṃ mitra seva sada ānulomikam /",
    "K10bsu034_u:2957": " pāpamitra na kadāci sevato buddhajñānamacireṇa lapsyase // SRS_20.11 //",
    "K10bsu034_u:2958": " iti śrīsamādhirāje indraketudhvajarājaparivarto nāma viṃśatitamaḥ //",
    "K10bsu034_u:2959": " (Vaidya 138)",
    "K10bsu034_u:2960": " 21 Pūrvayogaparivartaḥ /",
    "K10bsu034_u:2961": " āsi pūrvamiha jambusāhvaye apramatta duvi śreṣṭhidārakau /",
    "K10bsu034_u:2962": " pravrajitva sugatasya śāsane khaṅgabhūta vanaṣaṇḍamāśritau // SRS_21.1 //",
    "K10bsu034_u:2963": " ṛddhimanta caturdhyānalābhinau kāvyaśāstrakuśalau suśikṣitau /",
    "K10bsu034_u:2964": " antarikṣapadabhūmikovidau te asakta gagane vrajanti ca // SRS_21.2 //",
    "K10bsu034_u:2965": " te ca tatra vanaṣaṇḍi śītale nānapuṣpabharite manorame /",
    "K10bsu034_u:2966": " nānapakṣidvijasaṃghasevite anyamanya katha saṃprayojite // SRS_21.3 //",
    "K10bsu034_u:2967": " tena rāja mṛgayā aṭantake śabda śrutva vanu taṃ upāgamī /",
    "K10bsu034_u:2968": " dṛṣṭva pārthiva tatha dharmabhāṇakau teṣu prema paramaṃ upasthahi // SRS_21.4 //",
    "K10bsu034_u:2969": " tehi sārdhu katha ānulomikīṃ kṛtva rāju purato niṣīdi so /",
    "K10bsu034_u:2970": " tasya rājña balakāya nantako ṣaṣṭhikoṭiniyutānyupāgamī // SRS_21.5 //",
    "K10bsu034_u:2971": " ekameku teṣu dharmabhāṇako rājamabravī śṛṇohi kṣatriyā /",
    "K10bsu034_u:2972": " buddhapādu paramaṃ sudurlabho apramattu sada bhohi pārthiva // SRS_21.6 //",
    "K10bsu034_u:2973": " āyu gacchati sadānavasthitaṃ girinadīya salileva śīghragam /",
    "K10bsu034_u:2974": " vyādhiśokajarapīḍitasya te nāsti trāṇu yatha karma bhadrakam // SRS_21.7 //",
    "K10bsu034_u:2975": " (Vaidya 139)",
    "K10bsu034_u:2976": " dharmapālu bhava rājakuñjarā rakṣimaṃ daśabalāna śāsanam /",
    "K10bsu034_u:2977": " kṣīṇa kāli parame sudāruṇe dharmapakṣi sthihi rājakuñjara // SRS_21.8 //",
    "K10bsu034_u:2978": " eva te bahuprakāra paṇḍitā ovadanti tada taṃ narādhipam /",
    "K10bsu034_u:2979": " sārdhu ṣaṣṭaniyutehi pārthivo bodhicittamudapādayattadā // SRS_21.9 //",
    "K10bsu034_u:2980": " śrutva dharma tada rājakuñjaraḥ sūratānakhilāna bhāṣato /",
    "K10bsu034_u:2981": " prītijāta sumanā udagrako vandya pāda śirasāya prakramī // SRS_21.10 //",
    "K10bsu034_u:2982": " tasya rājña bahavo 'nyabhikṣavo lābhakāma praviśintu tat kulam /",
    "K10bsu034_u:2983": " teṣa dṛṣṭa cariyā na tādṛśī teṣu rāja na tathā sagauravam // SRS_21.11 //",
    "K10bsu034_u:2984": " tacca śāsanamatītaśāstukaṃ paścimaṃ ca tada varṣu vartate /",
    "K10bsu034_u:2985": " jambudvīpi suparittabhājanā prādurbhūta bahavo asaṃyatāḥ // SRS_21.12 //",
    "K10bsu034_u:2986": " utka lubdha bahu tatra bhikṣavo lābhakāma upalambhadṛṣṭikāḥ /",
    "K10bsu034_u:2987": " vipranaṣṭa sugatasya śāsanād grāhayiṃsu bahulaṃ tadā nṛpam // SRS_21.13 //",
    "K10bsu034_u:2988": " ghātayeti ubhi dharmabhāṇakau ye ucchedu pravadanti tīrthikāḥ /",
    "K10bsu034_u:2989": " dīrghacārika samādapenti te nirvṛtīya na te kiṃci darśikā // SRS_21.14 //",
    "K10bsu034_u:2990": " karma naśyati vipāku naśyati skandha nāstīti vadanti kuhakāḥ /",
    "K10bsu034_u:2991": " (Vaidya 140)",
    "K10bsu034_u:2992": " tāṃ kṣipāhi viṣayātu pārthiva evameva ciru dharma sthāsyati // SRS_21.15 //",
    "K10bsu034_u:2993": " śrutva teṣa vacanaṃ tadantaraṃ kāṅkṣa prāptu bhuta rājakuñjaraḥ /",
    "K10bsu034_u:2994": " ghātayiṣyi amu dharmabhāṇakau mā upekṣitu anartha bheṣyati // SRS_21.16 //",
    "K10bsu034_u:2995": " tasya rājña anubaddha devatā pūrvajāti sahacīrṇu cārikā /",
    "K10bsu034_u:2996": " dīrgharā hitakāma paṇḍitā sā avoci tada rājapārthivam // SRS_21.17 //",
    "K10bsu034_u:2997": " cittupāda ma janehi īdṛśaṃ pāpamitravacanena kṣatriyā /",
    "K10bsu034_u:2998": " mā tva bhikṣu duvi dharmabhāṇakau pāpamitravacanena ghātaya // SRS_21.18 //",
    "K10bsu034_u:2999": " na tva kiṃci smarasī narādhipa yatti tehi vanaṣaṇḍi bhāṣitam /",
    "K10bsu034_u:3000": " kṣīṇakāli parame sudāruṇe dharmapakṣi sthihi rājakuñjara /",
    "K10bsu034_u:3001": " rāja bhūtavacanena coditaḥ so na riñjati jināna śāsanam // SRS_21.19 //",
    "K10bsu034_u:3002": " tasya rājña tada bhrāta dāruṇaḥ prātisīmiku sa tehi grāhitaḥ /",
    "K10bsu034_u:3003": " eṣa deva tava bhrāta pāpako jīvitena na jātu nandate /",
    "K10bsu034_u:3004": " tau ca bhikṣu duvi ghora vaidyakā te vrajanti gaganena vidyayā // SRS_21.20 //",
    "K10bsu034_u:3005": " te sma śrutva tava mūlamāgatā sarvi bhūta tava vijñapematha /",
    "K10bsu034_u:3006": " kṣipra ghātaya ghora vaidyakā mā ti paści anutāpu bheṣyati // SRS_21.21 //",
    "K10bsu034_u:3007": " saṃnahitva tada rājakuñjaro pāpamitravacanena prasthitaḥ /",
    "K10bsu034_u:3008": " (Vaidya 141)",
    "K10bsu034_u:3009": " sarvasainyaparivārito nṛpo yatra bhikṣu vani taṃ upāgato // SRS_21.22 //",
    "K10bsu034_u:3010": " jñātva ghoramatidāruṇaṃ nṛpaṃ nāga yakṣa vani tatra ye sthitāḥ /",
    "K10bsu034_u:3011": " iṣṭavarṣa tada tatra pātita tena rāja sahasenayā hato // SRS_21.23 //",
    "K10bsu034_u:3012": " pāpamitravacanena paśyathā kālu kṛtva tada rāja dāruṇam /",
    "K10bsu034_u:3013": " yena krodhu kṛtu dharmabhāṇake so avīci gatu ṣaṣṭijātiyo // SRS_21.24 //",
    "K10bsu034_u:3014": " te 'pi bhikṣu bahavopalambhikā yehi grāhitu rāja kṣatriyo /",
    "K10bsu034_u:3015": " jātikoṭiśata apyacintiyo vedayiṃsu narakeṣu vedanām // SRS_21.25 //",
    "K10bsu034_u:3016": " devatā yāya rāju codito yāya rakṣita dharmabhāṇakau /",
    "K10bsu034_u:3017": " tāya buddha yatha gaṅgavālikā dṛṣṭva pūjita carantu cārikām // SRS_21.26 //",
    "K10bsu034_u:3018": " ṣaṣṭikoṭiniyutā anūnakā yehi dharma śrutu sārdhu rājinā /",
    "K10bsu034_u:3019": " yehi bodhivaracittu pāditaṃ buddha bhūyi pṛthulokadhātuṣu // SRS_21.27 //",
    "K10bsu034_u:3020": " teṣu āyu bahukalpakoṭiyo teṣa jñānamatulamacintiyam /",
    "K10bsu034_u:3021": " tehi sarvimu samādhi bhadrakaṃ deśayitva dvipadendu nirvṛtā // SRS_21.28 //",
    "K10bsu034_u:3022": " etu śrutva vacanaṃ niruttaraṃ śīlabrahmaguṇajñānasaṃcayam /",
    "K10bsu034_u:3023": " apramatta bhavathā atandritā buddhajñānamacireṇa lapsyathā // SRS_21.29 //",
    "K10bsu034_u:3024": " (Vaidya 142)",
    "K10bsu034_u:3025": " drakṣyathā daśadiśe tathāgatān śāntacitta kṛpamaitralocanān /",
    "K10bsu034_u:3026": " sarvalokaśaraṇaṃ parāyaṇaṃ dharmavarṣu jagi utsṛjiṣyathā // 30 //",
    "K10bsu034_u:3027": " iti śrīsamādhirāje pūrvayogaparivarto nāma ekaviṃśatitamaḥ //",
    "K10bsu034_u:3028": " (Vaidya 143)",
    "K10bsu034_u:3029": " 22 Tathāgatakāyanirdeśaparivartaḥ /",
    "K10bsu034_u:3030": " atha khalu bhagavāṃścandraprabhaṃ kumārabhūtamāmantrayate sma - tasmāt tarhi kumāra bodhisattvena mahāsattvena kāye 'nadhyavasitena jīvite nirapekṣeṇa bhavitavyam /",
    "K10bsu034_u:3031": " tat kasya hetoḥ?",
    "K10bsu034_u:3032": " kāyajīvitādhyavasānahetorhi kumāra akuśaladharmābhisaṃskāro bhavati /",
    "K10bsu034_u:3033": " tasmāttarhi kumāra bodhisattvena mahāsattvena na rūpakāyatastathāgataḥ prajñātavyaḥ /",
    "K10bsu034_u:3034": " tat kasya hetoḥ?",
    "K10bsu034_u:3035": " dharmakāyā hi buddhā bhagavanto dharmakāyaprabhāvitāśca na rūpakāyaprabhāvitāḥ /",
    "K10bsu034_u:3036": " tasmāttarhi kumāra bodhisattvena mahāsattvena tathāgatakāyaṃ prārthayitukāmena tathāgatakāyaṃ",
    "K10bsu034_u:3037": " jñātukāmena ayaṃ samādhirudgrahītavyaḥ paryavāptavyo dhārayitavyo vācayitavyaḥ pravartitavyaḥ",
    "K10bsu034_u:3038": " uddeṣṭavyaḥ svādhyātavyo vācayitavyo bhāvanāyogamanuyuktena bhavitavyam parebhyaśca",
    "K10bsu034_u:3039": " vistareṇa saṃprakāśayitavyaḥ /",
    "K10bsu034_u:3040": " tatra kumāra tathāgatasya kāyaḥ śatapuṇyanirjātayā buddhyānekārthanirdeśo dharmanirjātaḥ",
    "K10bsu034_u:3041": " ānimittaḥ sarvanimittāpagato gambhīraḥ apramāṇaḥ apramāṇadharmaḥ ānimittasvabhāvaḥ",
    "K10bsu034_u:3042": " sarvanimittavibhāvitaḥ /",
    "K10bsu034_u:3043": " acalo 'pratiṣṭhito 'tyantākāśasvabhāvo 'dṛśyaścakṣuḥpathasamatikrānto dharmakāyaḥ prajñātavyaḥ /",
    "K10bsu034_u:3044": " acintyaḥ cittabhūmivigataḥ sukhaduḥkhāviprakampyaḥ sarvaprapañcasamatikrānto 'nirdeśyo",
    "K10bsu034_u:3045": " 'niketo buddhajñānaṃ prārthayitukāmānāṃ ghoṣapathasamatikrāntaḥ sasāro rāgasamatikrāntaḥ",
    "K10bsu034_u:3046": " abhedyo doṣapathasamatikrānto dṛḍho mohapathasamatikrānto nirdiṣṭaḥ /",
    "K10bsu034_u:3047": " śūnyatānirdeśena ajāto jātisamatikrāntaḥ anāsravaḥ vipākasamatikrāntaḥ nityo vyāhāreṇa /",
    "K10bsu034_u:3048": " vyavahāraśca śūnyaḥ nirviśeṣo nirvāṇena,",
    "K10bsu034_u:3049": " nirvṛtaḥ śabdena,",
    "K10bsu034_u:3050": " śānto ghoṣeṇa,",
    "K10bsu034_u:3051": " sāmānyaḥ saṃketena,",
    "K10bsu034_u:3052": " saṃketaḥ paramārthena,",
    "K10bsu034_u:3053": " paramārtho bhūtavacanena /",
    "K10bsu034_u:3054": " śītalo niṣparidānaḥ animittaḥ amanyitaḥ aninditaḥ aprapañcitaḥ - alpaśabdo nirdeśena /",
    "K10bsu034_u:3055": " aparyanto varṇanirdeśena,",
    "K10bsu034_u:3056": " mahābhijñāparikarmanirjātaḥ asmṛtitaḥ avidūre mahābhijñāparikarmanirdeśena /",
    "K10bsu034_u:3057": " ayamucyate kumāra tathāgatakāya iti //",
    "K10bsu034_u:3058": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:3059": " ya icche lokanāthasya kāyaṃ jānitumīdṛśam /",
    "K10bsu034_u:3060": " imaṃ samādhiṃ bhāvitvā kāyaṃ buddhasya jñāsyati // SRS_22.1 //",
    "K10bsu034_u:3061": " (Vaidya 144)",
    "K10bsu034_u:3062": " puṇyanirjātu buddhasya kāyaḥ śuddhaḥ prabhāsvaraḥ /",
    "K10bsu034_u:3063": " sameti so 'ntarīkṣeṇa nānātvaṃ nāsya labhyate // SRS_22.2 //",
    "K10bsu034_u:3064": " yādṛśā bodhirbuddhasya lakṣaṇāni ca tādṛśāḥ /",
    "K10bsu034_u:3065": " yādṛśā lakṣaṇāstasya kāyastasya hi tādṛśaḥ // SRS_22.3 //",
    "K10bsu034_u:3066": " saṃbodhilakṣaṇaḥ kāyo buddhakṣetraṃ hi tādṛśam /",
    "K10bsu034_u:3067": " balā vimokṣā dhyānāni sarve te 'pyekalakṣaṇāḥ // SRS_22.4 //",
    "K10bsu034_u:3068": " evaṃ saṃbhavu buddhānāṃ lokanāthāna īdṛśaḥ /",
    "K10bsu034_u:3069": " na jātu kenacicchakyaṃ paśyituṃ māṃsacakṣuṣā // SRS_22.5 //",
    "K10bsu034_u:3070": " bahū evaṃ pravakṣyanti dṛṣṭo me lokanāyakaḥ /",
    "K10bsu034_u:3071": " suvarṇavarṇaḥ kāyena sarvalokaṃ prabhāsati // SRS_22.6 //",
    "K10bsu034_u:3072": " adhiṣṭhānena buddhānāmanubhāvādvikurvitaiḥ /",
    "K10bsu034_u:3073": " yenāsau dṛśyate kāyo lakṣaṇehi vicitritaḥ // SRS_22.7 //",
    "K10bsu034_u:3074": " ārohapariṇāhena kāyo buddhasya darśitaḥ /",
    "K10bsu034_u:3075": " na ca pramāṇaṃ kāyasya labdhaṃ tena acintiyaḥ // SRS_22.8 //",
    "K10bsu034_u:3076": " yadi pramāṇaṃ labhyeta kāyo buddhasya ettakaḥ /",
    "K10bsu034_u:3077": " nirviśeṣo bhavecchāstā devaiśca manujairapi // SRS_22.9 //",
    "K10bsu034_u:3078": " samāhitasya cittasya vipāko 'pi tallakṣaṇaḥ /",
    "K10bsu034_u:3079": " tallakṣaṇaṃ nāmarūpaṃ śuddhaṃ bhoti prabhāsvaram // SRS_22.10 //",
    "K10bsu034_u:3080": " na caiṣa kenacijjātu samādhiḥ śāntu bhāvitaḥ /",
    "K10bsu034_u:3081": " yatheha lokanāthena kalpakoṭyo niṣevitaḥ // SRS_22.11 //",
    "K10bsu034_u:3082": " bahubhiḥ śukladharmaiśca samādhirjanito 'pyayam /",
    "K10bsu034_u:3083": " samādherasya vaipulyāt kāyo mahyaṃ na dṛśyate // SRS_22.12 //",
    "K10bsu034_u:3084": " yasya vo yādṛśaṃ cittaṃ nāmarūpaṃ pi tādṛśam /",
    "K10bsu034_u:3085": " niḥsvabhāvasya cittasya nāmarūpaṃ vilakṣaṇam // SRS_22.13 //",
    "K10bsu034_u:3086": " yasya codārasaṃjñādi nāmarūpasmi vartate /",
    "K10bsu034_u:3087": " visabhāgāya saṃjñāya udāraṃ cittu jāyate // SRS_22.14 //",
    "K10bsu034_u:3088": " yasya co mṛdukī saṃjñā nāmarūpasmi vartate /",
    "K10bsu034_u:3089": " agṛdhraṃ nāmarūpasmi cittaṃ bhoti prabhāsvaram // SRS_22.15 //",
    "K10bsu034_u:3090": " smarāmī pūrvajātīṣu asaṃkhyeyeṣu saptasu /",
    "K10bsu034_u:3091": " tisro me pāpikāḥ saṃjñā naivotpannāḥ kadācana // SRS_22.16 //",
    "K10bsu034_u:3092": " (Vaidya 145)",
    "K10bsu034_u:3093": " anāsravaṃ ca me cittaṃ kalpakoṭyo hyacintiyāḥ /",
    "K10bsu034_u:3094": " karomi cārthaṃ sattvānāṃ na ca me kāyu dṛśyate // SRS_22.17 //",
    "K10bsu034_u:3095": " yathā ca yasya bhāvehi vimuktaṃ bhoti mānasam /",
    "K10bsu034_u:3096": " na tasya tehi bhāvehi bhūyo bhoti samāgamaḥ // SRS_22.18 //",
    "K10bsu034_u:3097": " vimuktaṃ mama vijñānaṃ sarvabhāvehi sarvaśaḥ /",
    "K10bsu034_u:3098": " svabhāvo jñātu cittasya bhūyo jñānaṃ pravartate // SRS_22.19 //",
    "K10bsu034_u:3099": " kṣetrakoṭīsahasrāṇi gacchanti mama nirmitāḥ /",
    "K10bsu034_u:3100": " kurvanti cārthaṃ sattvānāṃ yatra kāyo na labhyate // SRS_22.20 //",
    "K10bsu034_u:3101": " alakṣaṇo nirnimitto yathaiva gaganaṃ tathā /",
    "K10bsu034_u:3102": " kāyo nirabhilāpyo me durvijñeyo nidarśitaḥ // SRS_22.21 //",
    "K10bsu034_u:3103": " dharmakāyo mahāvīro dharmeṇa kāya nirjito /",
    "K10bsu034_u:3104": " na jātu rūpakāyeṇa śakyaṃ prajñāpituṃ jino // SRS_22.22 //",
    "K10bsu034_u:3105": " kathānirdeśu yasyaitaṃ śrutvā prītirbhaviṣyati /",
    "K10bsu034_u:3106": " na tasya māraḥ pāpīyānavatāraṃ labhiṣyati // SRS_22.23 //",
    "K10bsu034_u:3107": " śrutvā ca dharmaṃ gambhīraṃ yasya trāso na bheṣyati /",
    "K10bsu034_u:3108": " na cāsau jīvitārthāya buddhabodhiṃ pratikṣipet // SRS_22.24 //",
    "K10bsu034_u:3109": " bhūtakoṭīsahasrāṇāṃ bhūtanirdeśa jñāsyati /",
    "K10bsu034_u:3110": " ālokabhūto lokānāṃ yena yena gamiṣyati // SRS_22.25 //",
    "K10bsu034_u:3111": " tatra kumāra tathāgatasya kāyo nimittakarmaṇāpi na sukaraṃ jñātum /",
    "K10bsu034_u:3112": " nīlo vā nīlavarṇo vā nīlanidarśano vā nīlanirbhāso vā /",
    "K10bsu034_u:3113": " pīto vā pītavarṇo vā pītanidarśano vā pītanirbhāso vā /",
    "K10bsu034_u:3114": " lohito vā lohitavarṇo vā lohitanidarśano vā lohitanirbhāso vā /",
    "K10bsu034_u:3115": " avadāto vā avadātavarṇo vā avadātanidarśano vā avadātanirbhāso vā /",
    "K10bsu034_u:3116": " mañjiṣṭho vā mañjiṣṭhavarṇo vā mañjiṣṭhanidarśano vā mañjiṣṭhanirbhāso vā /",
    "K10bsu034_u:3117": " sphaṭiko vā sphaṭikavarṇo vā sphaṭikanidarśano vā sphaṭikanirbhāso vā /",
    "K10bsu034_u:3118": " āgneyo vā agnivarṇo vā agninidarśano vā agninirbhāso vā /",
    "K10bsu034_u:3119": " sarpirmaṇḍopamo vā sarpirvarṇo vā sarpirnidarśano vā sarpirnirbhāso vā /",
    "K10bsu034_u:3120": " sauvarṇo vā suvarṇavarṇo vā suvarṇanidarśano vā suvarṇanirbhāso vā /",
    "K10bsu034_u:3121": " vaidūryo vā vaidūryavarṇo vā vaidūryanidarśano vā vaidūryanirbhāso vā /",
    "K10bsu034_u:3122": " vidyudvā vā vidyudvarṇo vā vidyunnidarśano vā vidyunnirbhāso vā /",
    "K10bsu034_u:3123": " brahmo vā brahmavarṇo vā brahmanidarśano vā brahmanirbhāso vā /",
    "K10bsu034_u:3124": " devo vā devavarṇo vā devanidarśano vā devanirbhāso vā /",
    "K10bsu034_u:3125": " iti hi kumāra tathāgatasya kāyaḥ śuddhaḥ sarvanimittairapyacintyaḥ apyacintyanirdeśo rūpakāyapariniṣpattyā /",
    "K10bsu034_u:3126": " na sukaraṃ sadevakenāpi lokena kāyasya pramāṇamudgrahītumanyatra sarvākārairacintyaḥ aprameyaḥ //",
    "K10bsu034_u:3127": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:3128": " (Vaidya 146)",
    "K10bsu034_u:3129": " yadrajo lokadhātūṣu pāṃsusaṃjñānidarśanam /",
    "K10bsu034_u:3130": " utsahradataḍāgeṣu samudreṣu ca yajjalam /",
    "K10bsu034_u:3131": " na teṣāṃ labhyate anto ettakā paramāṇavaḥ // SRS_22.26 //",
    "K10bsu034_u:3132": " samudrādvālakoṭībhirmātuṃ śakyaṃ jalaṃ bhavet /",
    "K10bsu034_u:3133": " na tulyā lokanāthena upamā saṃprakāśitā /",
    "K10bsu034_u:3134": " jalabindavo 'prameyāstathaiva paramāṇavaḥ // SRS_22.27 //",
    "K10bsu034_u:3135": " paśmāmyekasya sattvasya tato bahutarānaham /",
    "K10bsu034_u:3136": " adhimukticittotpādo naikakāle prajānitum // SRS_22.28 //",
    "K10bsu034_u:3137": " ye mayā ātmabhāvasya bhūtavarṇā nidarśitāḥ /",
    "K10bsu034_u:3138": " sarvasattvādhimuktāstāneteṣāmupamākṣamāḥ // SRS_22.29 //",
    "K10bsu034_u:3139": " nimittakarmaṇā caiva varṇanirbhāsa īdṛśaḥ /",
    "K10bsu034_u:3140": " śakyaṃ jānituṃ buddhasya viśeṣo hīdṛśo mama // SRS_22.30 //",
    "K10bsu034_u:3141": " nimittāpagatā buddhā dharmakāyaprabhāvitāḥ /",
    "K10bsu034_u:3142": " gambhīrāścāprameyāśca tena buddhā acintiyāḥ // SRS_22.31 //",
    "K10bsu034_u:3143": " acintiyasya buddhasya buddhakāyo 'pyacintiyaḥ /",
    "K10bsu034_u:3144": " acintiyā hi te kāyā dharmakāyaprabhāvitāḥ // SRS_22.32 //",
    "K10bsu034_u:3145": " cittenāpi na buddhānāṃ kāyaścintayituṃ kṣamaḥ /",
    "K10bsu034_u:3146": " tathā hi tasya kāyasya pramāṇaṃ nopalabhyate // SRS_22.33 //",
    "K10bsu034_u:3147": " aprameyā hi te dharmāḥ kalpakoṭyo niṣevitāḥ /",
    "K10bsu034_u:3148": " teno acintiyaḥ kāyo nirvṛto me prabhāsvaraḥ // SRS_22.34 //",
    "K10bsu034_u:3149": " agrāhyaḥ sarvasattvehi na pramāṇehi gṛhyate /",
    "K10bsu034_u:3150": " tathā hi kāyo buddhasya apramāṇo hyacintiyaḥ // SRS_22.35 //",
    "K10bsu034_u:3151": " apramāṇehi dharmehi pramāṇaṃ tatra kalpitam /",
    "K10bsu034_u:3152": " akalpitehi dharmehi buddho 'pyevamakalpitaḥ // SRS_22.36 //",
    "K10bsu034_u:3153": " pramāṇaṃ kalpamākhyāto apramāṇamakalpitam /",
    "K10bsu034_u:3154": " akalpyaḥ kalpāpagatastena buddho acintiyaḥ // SRS_22.37 //",
    "K10bsu034_u:3155": " apramāṇaṃ yathākāśaṃ mātuṃ śakyaṃ na kenacit /",
    "K10bsu034_u:3156": " tathaiva kāyu buddhasya ākāśasamasādṛśaḥ // SRS_22.38 //",
    "K10bsu034_u:3157": " ye kāyamevaṃ jānanti buddhānāṃ te jinātmajāḥ /",
    "K10bsu034_u:3158": " te 'pi buddhā bhaviṣyanti lokanāthā acintiyāḥ // SRS_22.39 //",
    "K10bsu034_u:3159": " iti śrīsamādhirāje tathāgatakāyanirdeśaparivarto nāma dvāviṃśatitamaḥ //",
    "K10bsu034_u:3160": " (Vaidya 147)",
    "K10bsu034_u:3161": " 23 Tathāgatācintyanirdeśaparivartaḥ /",
    "K10bsu034_u:3162": " tasmāttarhi kumāra yo bodhisattvo mahāsattvaḥ ākāṅkṣet kimityahaṃ catasraḥ pratisaṃvidaḥ sākṣātkuryāmiti /",
    "K10bsu034_u:3163": " katamāścatasraḥ?",
    "K10bsu034_u:3164": " yaduta arthapratisaṃvidaṃ dharmapratisaṃvidaṃ niruktipratisaṃvidaṃ pratibhānapratisaṃvidam /",
    "K10bsu034_u:3165": " imāścatasraḥ pratisaṃvidaḥ sākṣātkuryāmiti,",
    "K10bsu034_u:3166": " tena kumāra bodhisattvena mahāsattvena ayaṃ samādhirudgrahītavyaḥ partavāptavyo dhārayitavyo vācayitavyaḥ pravartayitavyaḥ uddeṣṭavyaḥ svādhyātavyo",
    "K10bsu034_u:3167": " parebhyaśca vistareṇa saṃprakāśayitavyaḥ /",
    "K10bsu034_u:3168": " bhāvanāyogamanuyuktena ca bhavitavyam /",
    "K10bsu034_u:3169": " tatra kumāra katamā dharmapratisaṃvidaḥ?",
    "K10bsu034_u:3170": " imāḥ kumāra bodhisattvo dharmapratisaṃvida evaṃ pratisaṃśikṣate - yāvanto vā rūpavyāhārāstāvantastathāgatasya varṇavyāhārāḥ /",
    "K10bsu034_u:3171": " evaṃ vedanāsaṃjñāsaṃskārāḥ /",
    "K10bsu034_u:3172": " yāvantaḥ kumāra vijñānavyāhārāstāvantastathāgatasya varṇavyāhārāḥ /",
    "K10bsu034_u:3173": " iti hi kumāra aprameyā acintyā asaṃkhyeyāḥ atulyāmāpyāparimāṇāstathāgatasya rūpavarṇavyāhārāḥ /",
    "K10bsu034_u:3174": " iti hi kumāra aparyantā anantā rūpavyāhārāḥ /",
    "K10bsu034_u:3175": " evamacintyāstathāgatasya varṇavyāhārāḥ /",
    "K10bsu034_u:3176": " evaṃ vedanāsaṃjñāsaṃskārāḥ /",
    "K10bsu034_u:3177": " iti hi anantā aparyantā acintyā vijñānavyāhārāḥ /",
    "K10bsu034_u:3178": " evamacintyāstathāgatasya varṇavyāhārāḥ //",
    "K10bsu034_u:3179": " iti hi kumāra aprameyā asaṃkhyeyāḥ saṃskṛte doṣāḥ /",
    "K10bsu034_u:3180": " aprameyā asaṃkhyeyā nirvāṇe anuśaṃsāḥ /",
    "K10bsu034_u:3181": " asaṃkhyeyāstathāgatasya varṇāḥ /",
    "K10bsu034_u:3182": " iti hi kumāra yāvanti nirvāṇanāmāni tāvantastathāgatasya varṇāḥ /",
    "K10bsu034_u:3183": " iti hi kumāra asaṃkhyeyāni nirvāṇanāmāni /",
    "K10bsu034_u:3184": " asaṃkhyeyāstathāgatasya varṇāḥ //",
    "K10bsu034_u:3185": " catvāra ime kumāra tathāgatasya varṇavyāhārā acintyā acintyavyāhārāḥ /",
    "K10bsu034_u:3186": " katame catvāraḥ ?",
    "K10bsu034_u:3187": " yaduta acintyaḥ saṃskāravyāhāraḥ /",
    "K10bsu034_u:3188": " acintyaḥ svaravyāhāraḥ /",
    "K10bsu034_u:3189": " acintyaḥ saṃkleśavyāhāra /",
    "K10bsu034_u:3190": " acintyo vyavadānavyāhāraḥ /",
    "K10bsu034_u:3191": " ime kumāra catvārastathāgatasya varṇavyāhārā acintyā acintyavyāhārāḥ /",
    "K10bsu034_u:3192": " catvāra ime kumāra tathāgatasya varṇavyāhārā acintyā acintyanirdeśāḥ /",
    "K10bsu034_u:3193": " te na sukaraṃ paryantaniṣṭhāsthānena nirdeṣṭum /",
    "K10bsu034_u:3194": " katame catvāraḥ?",
    "K10bsu034_u:3195": " eṣa eva catuṣkaḥ /",
    "K10bsu034_u:3196": " evaṃ vistareṇa nirdeṣṭavyam /",
    "K10bsu034_u:3197": " yaduta catvāro bodhisattvānāṃ nayāḥ /",
    "K10bsu034_u:3198": " catasro yuktayaḥ /",
    "K10bsu034_u:3199": " catvāro dvārāḥ /",
    "K10bsu034_u:3200": " catvāra nirdeśāḥ /",
    "K10bsu034_u:3201": " catvāro ghoṣāḥ /",
    "K10bsu034_u:3202": " catvāro vacanapathāḥ /",
    "K10bsu034_u:3203": " catvāro vyāhārāḥ /",
    "K10bsu034_u:3204": " catvāri saṃghābhāṣyāṇi /",
    "K10bsu034_u:3205": " catasro nāmanidhyaptayaḥ /",
    "K10bsu034_u:3206": " catasro manujanidhyaptayaḥ /",
    "K10bsu034_u:3207": " catvāri prativacanāni /",
    "K10bsu034_u:3208": " catvāri dvārāṇi /",
    "K10bsu034_u:3209": " catvāryakṣarāṇi /",
    "K10bsu034_u:3210": " catvāro 'vatārāḥ /",
    "K10bsu034_u:3211": " catvāraḥ padāḥ /",
    "K10bsu034_u:3212": " catvāri nirhārapadāni /",
    "K10bsu034_u:3213": " catvāraḥ sūtrāntapadāḥ /",
    "K10bsu034_u:3214": " catvāraścaryāpathāḥ /",
    "K10bsu034_u:3215": " catvāro 'cintyapathāḥ /",
    "K10bsu034_u:3216": " catvāraḥ tulyapathāḥ /",
    "K10bsu034_u:3217": " catvāro 'nantapathāḥ /",
    "K10bsu034_u:3218": " catvāro 'paryantapathāḥ /",
    "K10bsu034_u:3219": " catvāro 'saṃkhyeyapathāḥ /",
    "K10bsu034_u:3220": " catvāro 'prameyapathāḥ /",
    "K10bsu034_u:3221": " catvāro 'parimāṇapathāḥ /",
    "K10bsu034_u:3222": " (Vaidya 148) catvḥri jñḥnḥni /",
    "K10bsu034_u:3223": " catvḥro jñḥnasaṃcayḥḥ /",
    "K10bsu034_u:3224": " catvḥri jñḥnagotrḥṇi /",
    "K10bsu034_u:3225": " catvḥri pratibhḥnḥni /",
    "K10bsu034_u:3226": " catvḥraḥ pratibhḥnasaṃcayḥḥ /",
    "K10bsu034_u:3227": " catvḥri pratibhḥnagotrḥṇi /",
    "K10bsu034_u:3228": " catvḥraḥ sūtrḥntasaṃcayḥḥ /",
    "K10bsu034_u:3229": " catvḥri pratibhḥnakaraṇḥni /",
    "K10bsu034_u:3230": " catvḥraḥ sūtrḥntanirhḥrḥḥ /",
    "K10bsu034_u:3231": " catvḥri bḥhuśrutyagotrḥṇi /",
    "K10bsu034_u:3232": " catvḥri buddhadhanḥni /",
    "K10bsu034_u:3233": " catasro bodhisattvaśikṣḥḥ /",
    "K10bsu034_u:3234": " catvḥro bodhisattvagocarḥḥ /",
    "K10bsu034_u:3235": " catvḥri bodhisattvakarmḥṇi /",
    "K10bsu034_u:3236": " catvḥri bodhisattvapratibhḥnḥni /",
    "K10bsu034_u:3237": " catasro mḥrgabhḥvanḥḥ /",
    "K10bsu034_u:3238": " catvḥri kleśaprahḥṇḥni /",
    "K10bsu034_u:3239": " catvḥryapḥyajahanḥni /",
    "K10bsu034_u:3240": " catvḥryajñḥnavidhamanḥni /",
    "K10bsu034_u:3241": " catvḥryavidyḥprahḥṇḥni /",
    "K10bsu034_u:3242": " catvḥri duḥkhopaśamanḥni /",
    "K10bsu034_u:3243": " catvḥri daurmanasyaprahḥṇḥni /",
    "K10bsu034_u:3244": " catvḥryupḥyasaṃjananḥni /",
    "K10bsu034_u:3245": " catvḥri dṛṣṭiprahḥṇḥni /",
    "K10bsu034_u:3246": " catvḥryupapannaparijñḥnḥni /",
    "K10bsu034_u:3247": " catvḥryḥtmadṛṣṭiprahḥṇḥni /",
    "K10bsu034_u:3248": " catvḥri sattvadṛṣṭiprahḥṇḥni /",
    "K10bsu034_u:3249": " catvḥri jīvadṛṣṭiprahḥṇḥni /",
    "K10bsu034_u:3250": " catvḥri pudgaladṛṣṭiprahḥṇḥni /",
    "K10bsu034_u:3251": " catvḥri bhavadṛṣṭiprahḥṇḥni /",
    "K10bsu034_u:3252": " catvḥri vastuprahḥṇḥni /",
    "K10bsu034_u:3253": " catvḥryupalambhadṛṣṭiprahḥṇḥni /",
    "K10bsu034_u:3254": " te na sukaraṃ",
    "K10bsu034_u:3255": " paryantasthḥnena nirdeṣṭam //",
    "K10bsu034_u:3256": " catasro dhāraṇyaḥ /",
    "K10bsu034_u:3257": " katamāścatasraḥ?",
    "K10bsu034_u:3258": " yaduta anantaḥ sarvasaṃskāraparibhāṣāvyāhāraḥ /",
    "K10bsu034_u:3259": " tatra yajjñānamiyaṃ prathamā dhāraṇī /",
    "K10bsu034_u:3260": " anantaḥ svaraparibhāṣāvyāhāraḥ /",
    "K10bsu034_u:3261": " tatra yajjñānamiyaṃ dvitīyā dhāraṇī /",
    "K10bsu034_u:3262": " anantaḥ saṃkleśaparibhāṣāvyāhāraḥ /",
    "K10bsu034_u:3263": " tatra yajjñānamiyaṃ tṛtīyā dhāraṇī /",
    "K10bsu034_u:3264": " ananto vyavadānaguṇānuśaṃsāvyāhāraḥ /",
    "K10bsu034_u:3265": " tatra yajjñānamiyaṃ caturthī dhāraṇī /",
    "K10bsu034_u:3266": " imāścatasro dhāraṇyaḥ /",
    "K10bsu034_u:3267": " iti hi yā kumāra dhāraṇī tajjñānam, sa dharmaḥ /",
    "K10bsu034_u:3268": " iti hi dharmajñānena dharmapratisaṃvit //",
    "K10bsu034_u:3269": " dharmajñāne yo 'rthaḥ,",
    "K10bsu034_u:3270": " iyamucyate arthapratisaṃvit /",
    "K10bsu034_u:3271": " dharmajñāne yacchandaḥ,",
    "K10bsu034_u:3272": " iyamucyate niruktipratisaṃvit /",
    "K10bsu034_u:3273": " dharmajñāne yā vyavahāradeśanā ācakṣaṇā prajñapanā prakāśanā prasthāpanā vicaraṇā vibhajanā uttānīkaraṇatā asaktavacanatā anelāmūkavacanatā",
    "K10bsu034_u:3274": " iyamucyate pratibhānapratisaṃvit //",
    "K10bsu034_u:3275": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:3276": " yāttakaṃ jñānu buddhasya rūpaprajñapti tāttikā /",
    "K10bsu034_u:3277": " yāvatī rūpaprajñapti rūpavyāhāra tāttakā // SRS_23.1 //",
    "K10bsu034_u:3278": " yāvanto rūpavyāhārāḥ śīlanāmāni tāttakāḥ /",
    "K10bsu034_u:3279": " yāvanti śīlanāmāni buddhanāmāni tāttakāḥ // SRS_23.2 //",
    "K10bsu034_u:3280": " yāttakā buddhanāmāni sattvanāmāni tāttakāḥ /",
    "K10bsu034_u:3281": " ettakānyekasattvasya ahaṃ nāmāni jānami // SRS_23.3 //",
    "K10bsu034_u:3282": " anantā nāmavyāhārā ye me pūrvaṃ prakāśitāḥ /",
    "K10bsu034_u:3283": " śīlanāmā buddhanāmā sattvanāmā ca te samāḥ // SRS_23.4 //",
    "K10bsu034_u:3284": " yāttakāḥ saṃskṛte doṣā nirvāṇe tāttakā guṇāḥ /",
    "K10bsu034_u:3285": " buddhasya tāttakā varṇā aupamyā me prakāśitāḥ // SRS_23.5 //",
    "K10bsu034_u:3286": " yāttakāḥ sarvasattvānāṃ cittotpādā nidarśitāḥ /",
    "K10bsu034_u:3287": " tāttakā lokanāthasya ekaromāta raśmayaḥ // SRS_23.6 //",
    "K10bsu034_u:3288": " (Vaidya 149)",
    "K10bsu034_u:3289": " nāmāśca adhimuktiśca sarvasattvāna yāttikāḥ /",
    "K10bsu034_u:3290": " tato bhūyo narendrasya svarāṅgavarṇa bhāṣitāḥ // SRS_23.7 //",
    "K10bsu034_u:3291": " ye nāmāḥ sarvasattvānāmekasattvasya darśitāḥ /",
    "K10bsu034_u:3292": " ekasattvasya te nāmāḥ sarvasattvāna darśitāḥ // SRS_23.8 //",
    "K10bsu034_u:3293": " pratisaṃvidānāmottāra ayaṃ buddhena deśitaḥ /",
    "K10bsu034_u:3294": " anantanāmanirdeśā bodhisattvāna kāraṇāt // SRS_23.9 //",
    "K10bsu034_u:3295": " ya icchet kathaṃ bhāṣeyyā sūtrakoṭīranantikāḥ /",
    "K10bsu034_u:3296": " idaṃ sūtraṃ pravartitvā anolīnaḥ prakāśayet // SRS_23.10 //",
    "K10bsu034_u:3297": " asaktaḥ pariṣanmadhye sūtrakoṭīḥ prabhāṣate /",
    "K10bsu034_u:3298": " yathākāśamaparyantamevaṃ dharmaṃ sa bhāṣate // SRS_23.11 //",
    "K10bsu034_u:3299": " emeva bodhisattvānāṃ śuddhasattvāna tāyinām /",
    "K10bsu034_u:3300": " idaṃ sūtraṃ samudgṛhya bhavanti jñānasaṃpadaḥ // SRS_23.12 //",
    "K10bsu034_u:3301": " yathā yathā prakāśenti śraddadhanto imaṃ nayam /",
    "K10bsu034_u:3302": " tathāsya vardhate jñānaṃ himavanteva pādapāḥ // SRS_23.13 //",
    "K10bsu034_u:3303": " iti śrīsamādhirāje tathāgatācintyanirdeśaparivartastrayoviṃśatitamaḥ //",
    "K10bsu034_u:3304": " (Vaidya 150)",
    "K10bsu034_u:3305": " 24 Pratisaṃvidavatāraparivartaḥ /",
    "K10bsu034_u:3306": " tatra kumāra kathaṃ bodhisattvo mahāsattvo dharmapratisaṃvidi caran dharmeṣu dharmānupaśyī samudāgacchatyanuttarāyāṃ samyaksaṃbodhau?",
    "K10bsu034_u:3307": " iha kumāra bodhisattvo mahāsattvo dharmeṣu dharmānupaśyī nānyatra rūpeṇa bodhiṃ samanupaśyati /",
    "K10bsu034_u:3308": " nānyatra rūpādvodhāya carati /",
    "K10bsu034_u:3309": " nānyatra rūpeṇa bodhiṃ paryeṣate /",
    "K10bsu034_u:3310": " nānyatra rūpeṇa bodhāya samudāgacchati /",
    "K10bsu034_u:3311": " nānyatra rūpeṇa sattvāni bodhāya samādāpayati /",
    "K10bsu034_u:3312": " nānyatra rūpeṇa tathāgataṃ paśyati /",
    "K10bsu034_u:3313": " rūpasyāvināśasvabhāvaḥ tathāgata iti tathāgataṃ paśyati /",
    "K10bsu034_u:3314": " anyad rūpamanyo rūpasvabhāva iti naivaṃ paśyati /",
    "K10bsu034_u:3315": " anyo rūpasvabhāvo 'nyastathāgata iti naivaṃ paśyati /",
    "K10bsu034_u:3316": " yaśca rūpasvabhāvo yaśca tathāgata ityadvayeyaṃ dharmatā /",
    "K10bsu034_u:3317": " evaṃ paśyan bodhisattvo mahāsattvaścarati dharmapratisaṃvidi /",
    "K10bsu034_u:3318": " evaṃ nānyatra vedanāyā nānyatra saṃjñāyā nānyatra saṃskārebhyo nānyatra vijñānena bodhiṃ samanupaśyati /",
    "K10bsu034_u:3319": " nānyatra vijñānādbodhāya carati /",
    "K10bsu034_u:3320": " nānyatra vijñānena bodhiṃ paryeṣate /",
    "K10bsu034_u:3321": " nānyatra vijñānena bodhāya samudāgacchati /",
    "K10bsu034_u:3322": " nānyatra vijñānena sattvāni bodhāya samādāpayati /",
    "K10bsu034_u:3323": " nānyatra vijñānena tathāgataṃ paśyati /",
    "K10bsu034_u:3324": " vijñānasyāvināśasvabhāvastathāgata iti tathāgataṃ paśyati /",
    "K10bsu034_u:3325": " anyadvijñānamanyo vijñānasvabhāva iti naivaṃ paśyati /",
    "K10bsu034_u:3326": " anyo vijñānasvabhāvo 'nyastathāgata iti naivaṃ paśyati /",
    "K10bsu034_u:3327": " yaśca vijñānasvabhāvo yaśca tathāgata ityadvayeyaṃ dharmatā /",
    "K10bsu034_u:3328": " evaṃ paśyan bodhisattvo mahāsattvaścarati dharmapratisaṃvidi //",
    "K10bsu034_u:3329": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:3330": " rūpeṇa darśitā bodhī bodhaye rūpa darśitam /",
    "K10bsu034_u:3331": " visabhāgena śabdena uttaro dharma deśitaḥ // SRS_24.1 //",
    "K10bsu034_u:3332": " śabdena uttaraṃ rūpaṃ gambhīraṃ ca svabhāvataḥ /",
    "K10bsu034_u:3333": " samaṃ rūpaṃ ca bodhiśca nānātvaṃ nāsya labhyate // SRS_24.2 //",
    "K10bsu034_u:3334": " yathā nirvāṇa gambhīraṃ śabdenāsaṃprakāśitam /",
    "K10bsu034_u:3335": " labhyate na ca nirvāṇaṃ sa ca śabdo na labhyate // SRS_24.3 //",
    "K10bsu034_u:3336": " śabdaścāpyatha nirvāṇamubhayaṃ tanna labhyate /",
    "K10bsu034_u:3337": " evaṃ śūnyeṣu dharmeṣu nirvāṇaṃ saṃprakāśitam // SRS_24.4 //",
    "K10bsu034_u:3338": " nirvāṇaṃ nirvṛtī vuttā nirvāṇaṃ ca na labhyate /",
    "K10bsu034_u:3339": " apravṛttyaiva dharmāṇāṃ yathā paścāttathā purā // SRS_24.5 //",
    "K10bsu034_u:3340": " sarvadharmāḥ svabhāvena nirvāṇasamasādṛśāḥ /",
    "K10bsu034_u:3341": " jñātā naiṣkramyasārehi ye yuktā buddhaśāsane // SRS_24.6 //",
    "K10bsu034_u:3342": " (Vaidya 151)",
    "K10bsu034_u:3343": " paśyitvā kāyu buddhasya vakṣyante dṛṣṭu nāyakaḥ /",
    "K10bsu034_u:3344": " na cāhaṃ rūpakāyena paśyituṃ śakya kenacit // SRS_24.7 //",
    "K10bsu034_u:3345": " jñātaḥ svabhāvo rūpasya yādṛśaṃ rūpalakṣaṇam /",
    "K10bsu034_u:3346": " rūpasvabhāvamājñāya kāyo mama nideśitaḥ // SRS_24.8 //",
    "K10bsu034_u:3347": " evaṃ pañcāna skandhānāṃ jñānaṃ me dharmalakṣaṇam /",
    "K10bsu034_u:3348": " jñātvā svabhāvaṃ dharmāṇāṃ dharmakāye pratiṣṭhitaḥ // SRS_24.9 //",
    "K10bsu034_u:3349": " deśemi dharma sattvānāṃ dharmakāye 'pyaniḥsṛtaḥ /",
    "K10bsu034_u:3350": " na ca dharmata buddhānāṃ śakyaṃ vācāya bhāṣitum // SRS_24.10 //",
    "K10bsu034_u:3351": " imaṃ nayamajānanto buddhaśabdaṃ śruṇitva te /",
    "K10bsu034_u:3352": " ghoṣamātreṇa vakṣyanti dṛṣṭo me naranāyakaḥ // SRS_24.11 //",
    "K10bsu034_u:3353": " sarvasaṃjñāprahīṇasya bhavasaṃjñā vigacchati /",
    "K10bsu034_u:3354": " na jātu śabdasaṃjñasya bhavate śāstṛdarśanam // SRS_24.12 //",
    "K10bsu034_u:3355": " yaḥ śūnyatāṃ prajānāti īdṛśaṃ rūpalakṣaṇam /",
    "K10bsu034_u:3356": " na cānyā śūnyatā uktā anyā rūpasvabhāvatā /",
    "K10bsu034_u:3357": " yastu rūpaṃ prajānāti sa prajānāti śunyatām // SRS_24.13 //",
    "K10bsu034_u:3358": " yaḥ śūnyatāṃ prajānāti īdṛśaṃ rūpalakṣaṇam /",
    "K10bsu034_u:3359": " na cāsau mārakoṭībhirbhūyaḥ śakya parājitum // SRS_24.14 //",
    "K10bsu034_u:3360": " prajānāti hi yo rūpaṃ sa prajānāti śūnyatām /",
    "K10bsu034_u:3361": " ya śūnyatāṃ prajānāti sa prajānāti nirvṛtim // SRS_24.15 //",
    "K10bsu034_u:3362": " imāṃ gatimajānantaḥ pranaṣṭā aupalambhikāḥ /",
    "K10bsu034_u:3363": " abhāve bhāvasaṃjñeyo bhāve cābhāvasaṃjñinaḥ // SRS_24.16 //",
    "K10bsu034_u:3364": " vañcitā jñātralābhena pranaṣṭā mama śāsanāt /",
    "K10bsu034_u:3365": " phalasaṃjñā avasthāne riktāḥ śrāmaṇakāddhanāt // SRS_24.17 //",
    "K10bsu034_u:3366": " kusīdā hīnavīryāśca śīlaskandhe asaṃsthitāḥ /",
    "K10bsu034_u:3367": " paryupthitāśca vakṣyanti na etad buddhaśāsanam // SRS_24.18 //",
    "K10bsu034_u:3368": " kecidevaṃ pravakṣyanti vayaṃ bodhāya prasthitāḥ /",
    "K10bsu034_u:3369": " adāntā avinītāśca parasparamagauravāḥ // SRS_24.19 //",
    "K10bsu034_u:3370": " śabdakāmā bhaviṣyanti dharme caivānavasthitāḥ /",
    "K10bsu034_u:3371": " evaṃ sā bheṣyate icchā jñātralābhagaveṣaṇe // SRS_24.20 //",
    "K10bsu034_u:3372": " lābhakāmā bhaviṣyanti saṃnipāte hi cintakāḥ /",
    "K10bsu034_u:3373": " madapramādābhibhūtā lābhasatkāra arthikāḥ // SRS_24.21 //",
    "K10bsu034_u:3374": " (Vaidya 152)",
    "K10bsu034_u:3375": " niḥsṛtā lābhasatkāre jñātralābhagaveṣiṇaḥ /",
    "K10bsu034_u:3376": " stūpān vihārān kāhenti kulastrīṣvadhimūrcchitāḥ // SRS_24.22 //",
    "K10bsu034_u:3377": " niḥsṛtāścopalambhasmin kāmatṛṣṇāsu niḥsṛtāḥ /",
    "K10bsu034_u:3378": " gṛhikarma kariṣyanti mārasya viṣaye sthitāḥ // SRS_24.23 //",
    "K10bsu034_u:3379": " gṛhiṇāṃ deśayiṣyanti kāmā agniśikhopamāḥ /",
    "K10bsu034_u:3380": " praviśya ca gṛhāṃsteṣāṃ dūṣayiṣyanti tān kulān // SRS_24.24 //",
    "K10bsu034_u:3381": " gṛhiṇaśca bhaviṣyanti teṣu śāstārasaṃjñinaḥ /",
    "K10bsu034_u:3382": " teṣāṃ ca vipravustānāṃ putradārāṇi dūṣayi // SRS_24.25 //",
    "K10bsu034_u:3383": " ye teṣāmannapānena kariṣyanti anugraham /",
    "K10bsu034_u:3384": " teṣāṃ tatputradāreṣu bhāryāsaṃjñā bhaviṣyati // SRS_24.26 //",
    "K10bsu034_u:3385": " gṛhiṇo na svadāreṣu bhaviṣyantyadhimūrcchitāḥ /",
    "K10bsu034_u:3386": " yathā te pravrajitvā hi paradāreṣu mūrcchitāḥ // SRS_24.27 //",
    "K10bsu034_u:3387": " śikṣāvadātavastrāṇaṃ gṛhīṇaṃ yā mi darśitā /",
    "K10bsu034_u:3388": " sā śikṣā teṣāṃ bhikṣūṇāṃ tasmin kāle na bheṣyati // SRS_24.28 //",
    "K10bsu034_u:3389": " bherīśaṅkhamṛdaṅgehi pūjāṃ kāhenti te mama /",
    "K10bsu034_u:3390": " yā ca sā uttamā pūjā pratipattirna bheṣyati // SRS_24.29 //",
    "K10bsu034_u:3391": " te ātmanā suduḥśīlā dṛṣṭvā śīlapratiṣṭhitān /",
    "K10bsu034_u:3392": " anyonyamevaṃ vakṣyanti ete 'pi yādṛśā vayam // SRS_24.30 //",
    "K10bsu034_u:3393": " śrutvā śīlasya te varṇaṃ duḥśīlāḥ pāpagocarāḥ /",
    "K10bsu034_u:3394": " paryutthitāśca vakṣyanti naivaitadbuddhabhāṣitam // SRS_24.31 //",
    "K10bsu034_u:3395": " na ca hrī bheṣyate teṣāṃ naṣṭaṃ śrāmaṇakaṃ dhanam /",
    "K10bsu034_u:3396": " coditābhūtavācāya buddhabodhiṃ pratikṣiti // SRS_24.32 //",
    "K10bsu034_u:3397": " teṣāṃ vyāpannacittānāmutsṛṣṭvā buddhaśāsanam /",
    "K10bsu034_u:3398": " dharmaṃ pratikṣipitvā ca vāso 'vīcau bhaviṣyati // SRS_24.33 //",
    "K10bsu034_u:3399": " na me śrutaṃ ca dṛṣṭaṃ vā yeṣāmetādṛśī carī /",
    "K10bsu034_u:3400": " te buddhajñānaṃ lapsyante bāladharmapratiṣṭhitāḥ // SRS_24.34 //",
    "K10bsu034_u:3401": " yā teṣāṃ kuhanā tatra śāṭhiyaṃ vākkiyaṃ tadā /",
    "K10bsu034_u:3402": " jānāmi tadahaṃ sarvaṃ jñānaṃ me 'tra pravartate // SRS_24.35 //",
    "K10bsu034_u:3403": " sacet kalpaṃ prabhāṣeyaṃ yatteṣāṃ skhalitaṃ pṛthu /",
    "K10bsu034_u:3404": " bodhisattvapratijñānāṃ kiṃcinmātraṃ prakīrtitam // SRS_24.36 //",
    "K10bsu034_u:3405": " nāsti pāpamakartavyaṃ kumārā teṣa bheṣyati /",
    "K10bsu034_u:3406": " mā tehi saṃstavaṃ sārdhaṃ kuryāstvaṃ kāli paścime // SRS_24.37 //",
    "K10bsu034_u:3407": " (Vaidya 153)",
    "K10bsu034_u:3408": " ālapet saṃlapeyyāsi kuryāsī teṣu gauravam /",
    "K10bsu034_u:3409": " anolīnaḥ satkareyyāsi agrabodhīya kāraṇāt // SRS_24.38 //",
    "K10bsu034_u:3410": " varṣāgraṃ paripṛcchitvā yaste vṛddhataro bhavet /",
    "K10bsu034_u:3411": " kuryā hi gauravaṃ tatra śirasā pādavandanam // SRS_24.39 //",
    "K10bsu034_u:3412": " na teṣāṃ skhalitaṃ paśyedvodhimaṇḍa vipaśyatām /",
    "K10bsu034_u:3413": " pratighātaṃ na janayet maitracittaḥ sadā bhavet // SRS_24.40 //",
    "K10bsu034_u:3414": " yadyeṣāṃ skhalitaṃ paśyeddoṣāṃsteṣāṃ na kīrtayet /",
    "K10bsu034_u:3415": " yādṛśaṃ kāhitī karma lapsyate tādṛśaṃ phalam // SRS_24.41 //",
    "K10bsu034_u:3416": " smitena mukhacandreṇa vṛddheṣu navakeṣu ca /",
    "K10bsu034_u:3417": " pūrvābhāṣī bhavennityaṃ hatamānaśca sūrataḥ // SRS_24.42 //",
    "K10bsu034_u:3418": " cīvaraiḥ piṇḍapātaiśca kuryāsteṣāmanugraham /",
    "K10bsu034_u:3419": " evaṃ cittaṃ pradadhyāstvaṃ sarve bheṣyanti nāyakāḥ // SRS_24.43 //",
    "K10bsu034_u:3420": " adhyeṣyeyuryadi tvāṃ te dharmadānasya kāraṇāt /",
    "K10bsu034_u:3421": " prathamaṃ vācaṃ bhāṣeyyā nāhaṃ vaipulyaśikṣitaḥ // SRS_24.44 //",
    "K10bsu034_u:3422": " evaṃ tvaṃ vāca bhāṣeyyā āyuṣmān vijña paṇḍitaḥ /",
    "K10bsu034_u:3423": " kathaṃ mahātmanāṃ śakyaṃ purato bhāṣituṃ mayā // SRS_24.45 //",
    "K10bsu034_u:3424": " sahasaiṣāṃ na jalpeta tulayitvā ca bhājanam /",
    "K10bsu034_u:3425": " yadi bhājanaṃ vijānīyā anadhīṣṭo 'pi deśayet // SRS_24.46 //",
    "K10bsu034_u:3426": " yadi duḥśīla paśyesi pariṣāyāṃ bahusthitān /",
    "K10bsu034_u:3427": " saṃlekhaṃ mā prabhāṣestvāṃ varṇaṃ dānasya kīrtayeḥ // SRS_24.47 //",
    "K10bsu034_u:3428": " bhaveyuryadi vālpecchāḥ śuddhāḥ śīle pratiṣṭhitāḥ /",
    "K10bsu034_u:3429": " maitraṃ cittaṃ janitvā tvaṃ kuryāḥ saṃlekhikīṃ kathām // SRS_24.48 //",
    "K10bsu034_u:3430": " parīttā yadi pāpecchā śīlavanto bahū bhavet /",
    "K10bsu034_u:3431": " labdhapakṣastadā bhūtvā varṇaṃ śīlasya kīrtayet // SRS_24.49 //",
    "K10bsu034_u:3432": " pūrvaṃ pariṣadaṃ jñātvā yadi śuddhā bhavettadā /",
    "K10bsu034_u:3433": " yāvantaḥ kuśalā dharmāḥ sarvāṃstebhyaḥ prakāśayet // SRS_24.50 //",
    "K10bsu034_u:3434": " dānaṃ śīlaṃ tathā kṣāntiṃ vīryaṃ dhyānaṃ śrutaṃ tathā /",
    "K10bsu034_u:3435": " saṃtuṣṭyalpecchasaṃlekhān varṇayet kīrtayet sadā // SRS_24.51 //",
    "K10bsu034_u:3436": " araṇyavāsaṃ dhyānasukhaṃ gaṇavāsavivarjanam /",
    "K10bsu034_u:3437": " eteṣāṃ varṇa bhāṣeta evaṃ hi dhārayet sukham // SRS_24.52 //",
    "K10bsu034_u:3438": " araṇyavāsa no riñcenna śīlaparamo bhavet /",
    "K10bsu034_u:3439": " pratisaṃlānu seveta na dānaparamo bhavet // SRS_24.53 //",
    "K10bsu034_u:3440": " (Vaidya 154)",
    "K10bsu034_u:3441": " śīlaskandhe sthihitvā ca bāhuśrutyamupārjayet /",
    "K10bsu034_u:3442": " imaṃ samādhimeṣantaḥ pūjayecchāstṛdhātavaḥ // SRS_24.54 //",
    "K10bsu034_u:3443": " chatrairdhvajaiḥ patākābhirgandhamālyavilepanaiḥ /",
    "K10bsu034_u:3444": " kārayet pūja buddhasya samādhiṃ śāntameṣatā // SRS_24.55 //",
    "K10bsu034_u:3445": " rañjanīyehi tūryehi saṃgītiṃ saṃprayojayet /",
    "K10bsu034_u:3446": " pūjayeddhātuṃ buddhasya anolīno atandritaḥ // SRS_24.56 //",
    "K10bsu034_u:3447": " yāvanti gandhamālyāni dhūpanaṃ cūrṇa cailikam /",
    "K10bsu034_u:3448": " sarvaistaiḥ pūjayennāthaṃ buddhajñānasya kāraṇāt // SRS_24.57 //",
    "K10bsu034_u:3449": " yāvatī kācit pūjāsti aprameyā acintiyā /",
    "K10bsu034_u:3450": " kuryāstāḥ sarvabuddhānāṃ samādhiṃ śāntameṣatāḥ // SRS_24.58 //",
    "K10bsu034_u:3451": " pratyaṃśaṃ sarvasattvebhyaḥ samaṃ dadyādaniśritaḥ /",
    "K10bsu034_u:3452": " asaṅgajñānameṣanto buddhajñānamanuttaram // SRS_24.59 //",
    "K10bsu034_u:3453": " mayāpi pūrvabuddhānāṃ kṛtā pūjā acintiyā /",
    "K10bsu034_u:3454": " aniśritena bhūtvainaṃ samādhiṃ śāntameṣatā // SRS_24.60 //",
    "K10bsu034_u:3455": " durlabhotpādu buddhānāṃ durlabho mānuṣo bhavaḥ /",
    "K10bsu034_u:3456": " durlabhā śāsane śraddhā pravrajyā upasaṃpadā // SRS_24.61 //",
    "K10bsu034_u:3457": " yena ārāgitaḥ śāstā cittaṃ bodhāya nāmitam /",
    "K10bsu034_u:3458": " mā cala tvaṃ pratijñāyāstiṣṭha ca pratipattiṣu // SRS_24.62 //",
    "K10bsu034_u:3459": " ya idaṃ dhārayet sūtraṃ kṣayakāle upasthite /",
    "K10bsu034_u:3460": " pratibhānaṃ labhet kṣipraṃ pravṛttaṃ yadi dhārayet // SRS_24.63 //",
    "K10bsu034_u:3461": " ekagāthāṃ pi dhāritvā puṇyaskandho acintiyaḥ /",
    "K10bsu034_u:3462": " kiṃ vā punaḥ sarvasūtraṃ dhārayed yaḥ śrutārthikaḥ // SRS_24.64 //",
    "K10bsu034_u:3463": " sarvasattvān bodhiprāptān pūjayed yo hyatandritaḥ /",
    "K10bsu034_u:3464": " yaḥ kuryād gauraveṇāsau kalpasattvopamān sadā // SRS_24.65 //",
    "K10bsu034_u:3465": " itaḥ samādhito yaśca gāthāmekāṃ pi dhārayet /",
    "K10bsu034_u:3466": " sarvaṃ purimakaṃ puṇyaṃ kalāṃ nopaiti ṣoḍaśīm // SRS_24.66 //",
    "K10bsu034_u:3467": " acintiyānānuśaṃsān buddhajñānena jānami /",
    "K10bsu034_u:3468": " imaṃ samādhiṃ śrutveha yaḥ kāṅkṣāṃ na kariṣyati // SRS_24.67 //",
    "K10bsu034_u:3469": " iti śrīsamādhirāje pratisaṃvidavatāraparivarto nāma caturviṃśatitamaḥ //",
    "K10bsu034_u:3470": " (Vaidya 155)",
    "K10bsu034_u:3471": " 25 Anumodanāparivartaḥ /",
    "K10bsu034_u:3472": " tatra bhagavān punareva candraprabhaṃ kumārabhūtamāmantrayate sma - tasmāttarhiṃ kumāra bodhisattvena mahāsattvenopāyakuśalena bhavitavyam /",
    "K10bsu034_u:3473": " kathaṃ ca kumāra bodhisattvo mahāsattva upāyakuśalo bhavati?",
    "K10bsu034_u:3474": " iha kumāra bodhisattvena mahāsattvena sarvasattvānāmantike jñātisaṃjñā utpādayitavyā /",
    "K10bsu034_u:3475": " sarvasattvānāmantike jñāticittamupasthāpya yaḥ sarvasattvānāṃ kuśalamūlapuṇyaskandhastat sarvamanumodayitavyam /",
    "K10bsu034_u:3476": " trirātryāstridivasasya sarvasattvānāṃ kuśalamūlapuṇyaskandhamanumodya sarvajñatārambaṇena cittotpādena teṣāmeva sarvasattvānāṃ niryātayitavyam",
    "K10bsu034_u:3477": " anena kuśalamūlena bodhisattvo mahāsattvaḥ kṣipramimaṃ samādhiṃ pratilabhate,",
    "K10bsu034_u:3478": " kṣipraṃ cānuttarāṃ samyaksaṃbodhimabhisaṃbudhyate //",
    "K10bsu034_u:3479": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:3480": " sarve mama jñātaya eti sattvāḥ yasteṣamastī pṛthu puṇyaskandhaḥ /",
    "K10bsu034_u:3481": " rātrestrirevaṃ divasasya ca trīranumodamī emu janitva cittam // SRS_25.1 //",
    "K10bsu034_u:3482": " anumodamī ye suviśuddhaśīlā ye jīvitārthe na karonti pāpam /",
    "K10bsu034_u:3483": " adhimuktisaṃpanna ya bodhisattvā anumodamī teṣa ya kiṃci puṇyam // SRS_25.2 //",
    "K10bsu034_u:3484": " anumodamī yeṣa prasādu buddhe dharme prasādo 'sti tathaiva saṃghe /",
    "K10bsu034_u:3485": " anumodamī ye sugatasya pūjāṃ kurvanti bodhiṃ pratikāṅkṣamāṇāḥ // SRS_25.3 //",
    "K10bsu034_u:3486": " anumodamī yeṣa na ātmadṛṣṭirna bhāvadṛṣṭirna ca jīvadṛṣṭiḥ /",
    "K10bsu034_u:3487": " (Vaidya 156)",
    "K10bsu034_u:3488": " anumodamī yeṣa na pāpadṛṣṭirye śūnyatāṃ dṛṣṭva janenti tuṣṭim // SRS_25.4 //",
    "K10bsu034_u:3489": " anumodamī ye sugatasya śāsane labhanti pravrajyopasaṃpadaṃ ca /",
    "K10bsu034_u:3490": " alpeccha saṃtuṣṭa vane vasanti praśāntacāritra ye dhyānagocarāḥ // SRS_25.5 //",
    "K10bsu034_u:3491": " anumodamī ekaka ye 'dvitīyā vane vasantī sada khaḍgabhūtāḥ /",
    "K10bsu034_u:3492": " ājīvaśuddhāḥ sada alpakṛtyā ye jñātrahetorna na karenti kūhanām // SRS_25.6 //",
    "K10bsu034_u:3493": " anumodamī yeṣa na saṃstavo 'sti na cāpi īrṣyā na kuleṣu tṛṣṇā /",
    "K10bsu034_u:3494": " uttrasti traidhātuki nityakālam anopaliptā vicaranti loke // SRS_25.7 //",
    "K10bsu034_u:3495": " anumodamī yeṣa prapañcu nāsti nirviṇṇa sarvāsu bhavopapattiṣu /",
    "K10bsu034_u:3496": " avigṛhītā upaśāntacittā na durlabhasteṣa samādhireṣaḥ // SRS_25.8 //",
    "K10bsu034_u:3497": " anumodamī ye gaṇadoṣa dṛṣṭvā sarvān vivādān parivarjayitvā /",
    "K10bsu034_u:3498": " sevantyaraṇyaṃ vanamūlamāśritā vimuktisārāḥ sugatasya putrāḥ // SRS_25.9 //",
    "K10bsu034_u:3499": " anumodamī ye viharantyaraṇye nātmānamutkarṣi parānna paṃsaye /",
    "K10bsu034_u:3500": " anumodamī yeṣa pramādu nāsti ye apramattā ima buddhaśāsane // SRS_25.10 //",
    "K10bsu034_u:3501": " yāvanta dharmāḥ pṛthu bodhipākṣikāḥ sarveṣa mūlaṃ hyayamapramādaḥ /",
    "K10bsu034_u:3502": " ye buddhaputrāḥ sada apramattā na durlabhasteṣa ayaṃ samādhiḥ // SRS_25.11 //",
    "K10bsu034_u:3503": " nidhānalābhaḥ sugatāna śāsanaṃ pravrajyalābho dvitīyaṃ nidhānam /",
    "K10bsu034_u:3504": " (Vaidya 157)",
    "K10bsu034_u:3505": " śraddhāya lābhastṛtīyaṃ nidhānamayaṃ samādhiścaturthaṃ nidhānam // SRS_25.12 //",
    "K10bsu034_u:3506": " śratvā imaṃ śūnyata buddhagocaraṃ tasyāpratikṣepu nidhānalambhaḥ /",
    "K10bsu034_u:3507": " anantu pratibhānu nidhānalambho yā dhāraṇī tat paramaṃ nidhānam // SRS_25.13 //",
    "K10bsu034_u:3508": " yāvanti dharmāḥ kuśalāḥ prakīrtitāḥ śīlaṃ śrutaṃ tyāgu tathaiva kṣāntiḥ /",
    "K10bsu034_u:3509": " sarveṣa mūlaṃ hyayamapramādo nidhānalambhaḥ sugatena deśitaḥ // SRS_25.14 //",
    "K10bsu034_u:3510": " ye apramattā iha buddhaśāsane samyak ca yeṣāṃ praṇidhānamasti /",
    "K10bsu034_u:3511": " na durlabhasteṣa ayaṃ samādhirāsannabhūtā iha buddhaśāsane // SRS_25.15 //",
    "K10bsu034_u:3512": " iti śrīsamādhirāje anumodanāparivarto nāma pañcaviṃśatitamaḥ //",
    "K10bsu034_u:3513": " (Vaidya 158)",
    "K10bsu034_u:3514": " 26 Dānānuśaṃsāparivartaḥ /",
    "K10bsu034_u:3515": " tasmāttarhi kumāra apramatto bhaviṣyāmītyevaṃ tvayā kumāra śikṣitavyam,",
    "K10bsu034_u:3516": " apramattasya hi kumāra bodhisattvasya mahāsattvasya na durlabhā bhavatyanuttarā samyaksaṃbodhiḥ,",
    "K10bsu034_u:3517": " kimaṅga punarayaṃ samādhiḥ /",
    "K10bsu034_u:3518": " kathaṃ ca kumāra bodhisattvo mahāsattvaḥ apramatto bhavati?",
    "K10bsu034_u:3519": " iha kumāra bodhisattvo mahāsattvaḥ pariśuddhaśīlo bhavati /",
    "K10bsu034_u:3520": " iha kumāra pariśuddhaśīlo bodhisattvaḥ apramatto bhavati /",
    "K10bsu034_u:3521": " iha kumāra bodhisattvo mahāsattvaḥ pariśuddhaśīlo bhavati /",
    "K10bsu034_u:3522": " iha kumāra pariśuddhaśīlo bodhisattvo mahāsattvaḥ avirahito bhavati sarvajñatācittena ṣaṭsu pāramitāsu /",
    "K10bsu034_u:3523": " tasyeme ānuśaṃsā bhavanti /",
    "K10bsu034_u:3524": " tān śṛṇu, sādhu ca suṣṭhu ca manasikuru /",
    "K10bsu034_u:3525": " bhāṣiṣye 'haṃ te /",
    "K10bsu034_u:3526": " deśeme kumāra anuśaṃsā dānādhimuktasya bodhisattvasya mahāsattvasya /",
    "K10bsu034_u:3527": " katame daśa?",
    "K10bsu034_u:3528": " yaduta mātsaryakleśo 'sya nigṛhīto bhavati /",
    "K10bsu034_u:3529": " tyāgānubṛṃhitaṃ cāsya cittaṃ sadā bhavati /",
    "K10bsu034_u:3530": " bahujanasādhāraṇebhyaśca bhogebhyaḥ sāramādadāti /",
    "K10bsu034_u:3531": " mahābhogeṣu ca kuleṣūpapadyate /",
    "K10bsu034_u:3532": " jātamātrasya cāsya tyāgacittamāmukhībhavati /",
    "K10bsu034_u:3533": " priyaśca bhavati catasṛṇāṃ parṣadāmū /",
    "K10bsu034_u:3534": " viśāradaścāsaṃkucitaḥ parṣadamavagāhate /",
    "K10bsu034_u:3535": " digvidikṣu cāsyodāro varṇakīrtiśabdaśloko loke 'bhyudgacchati /",
    "K10bsu034_u:3536": " mṛdutaruṇahastapādaśca bhavati samacaraṇatalapratiṣṭhitaḥ /",
    "K10bsu034_u:3537": " avirahitaśca bhavati kalyāṇamitrairyāvadbodhimaṇḍaniṣadanāt /",
    "K10bsu034_u:3538": " ime kumāra daśānuśaṃsā dānādhimuktasya bodhisattvasya mahāsattvasya //",
    "K10bsu034_u:3539": " tatredamucyate -",
    "K10bsu034_u:3540": " nigṛhītaṃ si mātsaryaṃ tyāgacittaṃ ca bṛṃhitam /",
    "K10bsu034_u:3541": " ādattasāro bhavati samṛddhe jāyate kule // SRS_26.1 //",
    "K10bsu034_u:3542": " jātamātrasya cittaṃ si tyāga eva pravartate /",
    "K10bsu034_u:3543": " priyo bhavati sattvānāṃ gṛhapravrajitāna ca // SRS_26.2 //",
    "K10bsu034_u:3544": " viśāradaśca parṣatsu ama rūpa saṃkramet /",
    "K10bsu034_u:3545": " bhavatyudāraśabdo 'sya grāmeṣu nagareṣu ca // SRS_26.3 //",
    "K10bsu034_u:3546": " mṛdū hastau ca pādau ca bhaviṣyanti na durlabhāḥ /",
    "K10bsu034_u:3547": " kalyāṇamitrāṃllabhate buddhāṃśca śrāvakānapi // SRS_26.4 //",
    "K10bsu034_u:3548": " mātsaryacittaṃ si na jātu bhoti tyāgeṣu citta ramate 'sya nityam /",
    "K10bsu034_u:3549": " priyaśca bhoti bahusattvakoṭināṃ amatsarisyā imi ānuśaṃsāḥ // SRS_26.5 //",
    "K10bsu034_u:3550": " (Vaidya 159)",
    "K10bsu034_u:3551": " mahādhane cāpi kule sa jāyate jātasya tyāge ramate mano 'sya /",
    "K10bsu034_u:3552": " ādattasāraśca karoti kālamamatsarisyā imi ānuśaṃsāḥ // SRS_26.6 //",
    "K10bsu034_u:3553": " viśāradaśco pariṣāṃ vigāhate udāraśabdo 'sya diśāsu yāti /",
    "K10bsu034_u:3554": " mṛdu hastapādo 'sya sadaiva jāyate amatsarisyā imi ānuśaṃsāḥ // SRS_26.7 //",
    "K10bsu034_u:3555": " kalyāṇamitrāsya na bhonti durlabhā buddhāṃśca yo paśyati śrāvakāṃśca /",
    "K10bsu034_u:3556": " dṛṣṭvā ca tān pūjayate prasanno amatsarisyā imi ānuśaṃsāḥ // SRS_26.8 //",
    "K10bsu034_u:3557": " iti śrīsamādhirāje dānānuśaṃsāparivarto nāma ṣaḍaviṃśatitamaḥ //",
    "K10bsu034_u:3558": " (Vaidya 160)",
    "K10bsu034_u:3559": " 27 Śīlanirdeśaparivartaḥ /",
    "K10bsu034_u:3560": " daśeme kumāra anuśaṃsāḥ pariśuddhaśīlasya bodhisattvasya mahāsattvasya /",
    "K10bsu034_u:3561": " katame daśa?",
    "K10bsu034_u:3562": " yaduta jñānaṃ ca pariśodhayati paripūrayati /",
    "K10bsu034_u:3563": " buddhānāṃ bhagavatāmanuśikṣate /",
    "K10bsu034_u:3564": " agarhito bhavati paṇḍitānām /",
    "K10bsu034_u:3565": " pratijñāto na calati /",
    "K10bsu034_u:3566": " pratipattau tiṣṭhati /",
    "K10bsu034_u:3567": " saṃsārāt palāyate /",
    "K10bsu034_u:3568": " nirvāṇamarpayati /",
    "K10bsu034_u:3569": " niṣparyutthāno viharati /",
    "K10bsu034_u:3570": " samādhiṃ pratilabhate /",
    "K10bsu034_u:3571": " adaridraśca bhavati /",
    "K10bsu034_u:3572": " ime kumāra daśānuśaṃsāḥ pariśuddhaśīlasya bodhisattvasya mahāsattvasya //",
    "K10bsu034_u:3573": " tatredamucyate -",
    "K10bsu034_u:3574": " jñānaṃ ca paripūreti buddhānāmanuśikṣate /",
    "K10bsu034_u:3575": " agarhitaḥ paṇḍitānāṃ bhoti nityaṃ viśāradaḥ // SRS_27.1 //",
    "K10bsu034_u:3576": " pratijñāto na calati pratipattau ca tiṣṭhati /",
    "K10bsu034_u:3577": " arpeti yena nirvāṇaṃ saṃsārātaḥ palāyate // SRS_27.2 //",
    "K10bsu034_u:3578": " niṣparyutthito viharati samādhiṃ labhate laghu /",
    "K10bsu034_u:3579": " adaridraśca bhavati śīlaskandhe pratiṣṭhitaḥ // SRS_27.3 //",
    "K10bsu034_u:3580": " jñānaṃ ca tasyo paripūrṇu bhoti anuśikṣate cāti tathāgatānām /",
    "K10bsu034_u:3581": " na cāsya nindāṃ prakaronti paṇḍitāḥ tathā hi tasyo pariśuddha śīlam // SRS_27.4 //",
    "K10bsu034_u:3582": " pratijñāto 'sau na calāti paṇḍitaḥ tathā hi śūraḥ pratipattiye sthitaḥ /",
    "K10bsu034_u:3583": " dṛṣṭvā ca saṃsāramanekadoṣaṃ palāyate nirvṛti yena yāti // SRS_27.5 //",
    "K10bsu034_u:3584": " paryutthitaṃ cittu na bhoti tasya tathā hyasau śīlabale pratiṣṭhitaḥ /",
    "K10bsu034_u:3585": " kṣipraṃ samādhiṃ labhate niraṅgaṇaṃ pariśuddhaśīlasyimi ānuśaṃsāḥ // SRS_27.6 //",
    "K10bsu034_u:3586": " iti śrīsamādhirāje śīlanirdeśaparivarto nāma saptaviṃśatimaḥ //",
    "K10bsu034_u:3587": " (Vaidya 161)",
    "K10bsu034_u:3588": " 28 Daśānuśaṃsāparivartaḥ /",
    "K10bsu034_u:3589": " daśeme kumāra ānuśaṃsāḥ kṣāntipratiṣṭhitasya maitrīvihāriṇo bodhisattvasya mahāsattvasya /",
    "K10bsu034_u:3590": " katame daśa?",
    "K10bsu034_u:3591": " agninā na dahyate /",
    "K10bsu034_u:3592": " śastreṇa na hanyate /",
    "K10bsu034_u:3593": " viṣamasya na kramate /",
    "K10bsu034_u:3594": " udakena na mriyate /",
    "K10bsu034_u:3595": " devatāścainaṃ rakṣanti /",
    "K10bsu034_u:3596": " lakṣaṇālaṃkṛtaṃ ca kāyaṃ pratilabhate /",
    "K10bsu034_u:3597": " sarvadurgatidvārāṇi cāsya pithitāni bhavanti /",
    "K10bsu034_u:3598": " brahmaloke cāsyopapattirbhavati /",
    "K10bsu034_u:3599": " sukhena cāsya rātriṃdivāni vrajanti /",
    "K10bsu034_u:3600": " prītisukhaṃ cāsya kāyaṃ na vijahāti /",
    "K10bsu034_u:3601": " ime kumāra daśānuśaṃsāḥ kṣāntipratiṣṭhitasya maitrīvihāriṇo bodhisattvasya mahāsattvasya //",
    "K10bsu034_u:3602": " tatredamucyate -",
    "K10bsu034_u:3603": " agninā dahyate nāsau śastreṇa na ca hanyate /",
    "K10bsu034_u:3604": " viṣaṃ na kramate kāye udake mriyate na saḥ // SRS_28.1 //",
    "K10bsu034_u:3605": " rakṣanti devatāścainaṃ dvātriṃśad bhonti lakṣaṇāḥ /",
    "K10bsu034_u:3606": " durgatiḥ pithitā cāsya kṣāntiye anuśaṃsime // SRS_28.2 //",
    "K10bsu034_u:3607": " brahmatvaṃ atha śakratvaṃ bhoti cāsya na durlabham /",
    "K10bsu034_u:3608": " sukhaṃ viharate nityaṃ priti bhonti acintiyā // SRS_28.3 //",
    "K10bsu034_u:3609": " no agniśastreṇa sa jātu hanyate viṣeṇa vā vārigato na mriyate /",
    "K10bsu034_u:3610": " rakṣanti devāstatha nāga yakṣā maitrīvihāriṣyimi ānuśaṃsāḥ // SRS_28.4 //",
    "K10bsu034_u:3611": " dvātriṃśa kāye 'sya bhavanti lakṣaṇā no cāsya bhūyo vinipātu bhoti /",
    "K10bsu034_u:3612": " cyutaśca sa brahmapuropapadyate kṣāntisthitasyo imi ānuśaṃsāḥ // SRS_28.5 //",
    "K10bsu034_u:3613": " sukhena rātriṃdiva tasya yānti prītisphuṭaḥ kāyu tadāsya bhoti /",
    "K10bsu034_u:3614": " sa kṣāntisauratyabale pratiṣṭhitaḥ prasannacittaḥ sada bhoti paṇḍitaḥ // SRS_28.6 //",
    "K10bsu034_u:3615": " daśeme kumāra ānuśaṃsā ārabdhavīryasya bodhisattvasya mahāsattvasya /",
    "K10bsu034_u:3616": " katame daśa?",
    "K10bsu034_u:3617": " yaduta durāsadaśca bhavati /",
    "K10bsu034_u:3618": " buddhaparigrahaṃ ca pratilabhate /",
    "K10bsu034_u:3619": " devatāparigṛhītaśca bhavati /",
    "K10bsu034_u:3620": " śrutvā cāsya dharmā na parihīyante /",
    "K10bsu034_u:3621": " aśratapūrvāṃśca dharmān pratilabhate /",
    "K10bsu034_u:3622": " samādhigotraṃ ca pratilabhate /",
    "K10bsu034_u:3623": " alpābādhaśca bhavati /",
    "K10bsu034_u:3624": " āhāraścāsya samyak pariṇāmayati /",
    "K10bsu034_u:3625": " padmopamaśca bhavati na musalopamaḥ /",
    "K10bsu034_u:3626": " ibhe kumāra daśānuśaṃsā ārabdhavīryasya bodhisattvasya mahāsattvasya //",
    "K10bsu034_u:3627": " (Vaidya 162)",
    "K10bsu034_u:3628": " tatredamucyate -",
    "K10bsu034_u:3629": " durāsadaḥ sadā bhoti paridāho na vidyate /",
    "K10bsu034_u:3630": " rakṣanti devatāścainaṃ kṣipraṃ buddhān sa paśyati // SRS_28.7 //",
    "K10bsu034_u:3631": " śrutaṃ na hīyate tasya aśrataṃ bhoti āmukham /",
    "K10bsu034_u:3632": " praṇidhiṃ paripūreti vīryavante ime guṇāḥ // SRS_28.8 //",
    "K10bsu034_u:3633": " samādhigotraṃ labhate vyādhiścāsya na jāyate /",
    "K10bsu034_u:3634": " sukhaṃ cāsyānnapānāni pacyante na viṣīdati // SRS_28.9 //",
    "K10bsu034_u:3635": " utpalaṃ varimadhye va so 'nupūrveṇa vardhate /",
    "K10bsu034_u:3636": " evaṃ śuklehi dharmehi bodhisattvo vivardhate // SRS_28.10 //",
    "K10bsu034_u:3637": " avandhyāścāsya gacchanti rātrayo divasāni ca /",
    "K10bsu034_u:3638": " bhaviṣyati mṛtyukāle phalametasya cedṛśam // SRS_28.11 //",
    "K10bsu034_u:3639": " ārabdhavīryeṇa tathāgatena kalpairanaikaiḥ samudāgatena /",
    "K10bsu034_u:3640": " ye bodhisattvā viriyeṇupetāsteṣānuśaṃsā imi saṃprakāśitāḥ // SRS_28.12 //",
    "K10bsu034_u:3641": " ārabdhavīryo bhavatī durāsadaḥ parigṛhīto bhavatī jinehi /",
    "K10bsu034_u:3642": " devā pi tasya spṛha saṃjanenti nacireṇa so lapsyati buddhabodhim // SRS_28.13 //",
    "K10bsu034_u:3643": " śrataṃ ca tasyo na kadāci hīyate anye pṛthū cāpi labhanti dharmāḥ /",
    "K10bsu034_u:3644": " pratibhānu tasyo adhimātru vardhate ārabdhavīryasya ime 'nuśaṃsāḥ // SRS_28.14 //",
    "K10bsu034_u:3645": " samādhigotraṃ ca laghuṃ dhigacchati ābādhu tasyo na kadāci bhoti /",
    "K10bsu034_u:3646": " yathaiva so bhojanu tatra bhuñjate sukhena tasyo pariṇāmu gacchati // SRS_28.15 //",
    "K10bsu034_u:3647": " rātriṃdivaṃ bhavati śuklapakṣo ārabdhavīryasya atandritasya /",
    "K10bsu034_u:3648": " bodhī pi tasyo nacireṇa bheṣyate tathā hyasau vīryabalairupetaḥ // SRS_28.16 //",
    "K10bsu034_u:3649": " (Vaidya 163)",
    "K10bsu034_u:3650": " daśeme kumāra ānuśaṃsā dhyānādhimuktasya bodhisattvasya mahāsattvasya /",
    "K10bsu034_u:3651": " katame daśa?",
    "K10bsu034_u:3652": " yaduta ācāre tiṣṭhati /",
    "K10bsu034_u:3653": " gocare carati /",
    "K10bsu034_u:3654": " niṣparidāho viharati /",
    "K10bsu034_u:3655": " guptendriyo bhavati /",
    "K10bsu034_u:3656": " prītimanubhavati /",
    "K10bsu034_u:3657": " viviktaḥ kāmaiḥ /",
    "K10bsu034_u:3658": " atṛpto dhyānaiḥ /",
    "K10bsu034_u:3659": " mukto māraviṣayāt /",
    "K10bsu034_u:3660": " pratiṣṭhito buddhaviṣaye /",
    "K10bsu034_u:3661": " vimuktiṃ paripācayati /",
    "K10bsu034_u:3662": " ime kumāra daśānuśaṃsā dhyānādhimuktasya bodhisattvasya mahāsattvasya //",
    "K10bsu034_u:3663": " tatredamucyate -",
    "K10bsu034_u:3664": " nāsau bhoti anācāro ācāre saṃpratiṣṭhitaḥ /",
    "K10bsu034_u:3665": " gocare carate yogī varjeti ca agocaram // SRS_28.17 //",
    "K10bsu034_u:3666": " niṣparidāhyavihārī guptendriya susaṃvṛtaḥ /",
    "K10bsu034_u:3667": " anubhavati saṃprītiṃ dhyānadhyāyisya gocaraḥ // SRS_28.18 //",
    "K10bsu034_u:3668": " viraktaḥ kāmatṛṣṇāyā dhyānasaukhyaṃ niṣevate /",
    "K10bsu034_u:3669": " mukto 'sau māraviṣayād buddhagocari saṃsthitaḥ // SRS_28.19 //",
    "K10bsu034_u:3670": " yogino hi viśeṣo 'yaṃ yadeko ramate vane /",
    "K10bsu034_u:3671": " vimuktiṃ paripāceti taṃ bhoti daśamaṃ padam // SRS_28.20 //",
    "K10bsu034_u:3672": " ācāri so tiṣṭhati bodhisattvaḥ sarvānanācāru vivarjayitvā /",
    "K10bsu034_u:3673": " agocaraṃ varjiya gocare sthitaḥ samādhiyukte imi ānuśaṃsāḥ // SRS_28.21 //",
    "K10bsu034_u:3674": " paridāhu tasyo na kadāci bhoti āryaṃ spṛśitveha sukhaṃ nirāmiṣam /",
    "K10bsu034_u:3675": " kāyena cittena ca bhoti śītalaḥ samādhiyukte imi ānuśaṃsāḥ // SRS_28.22 //",
    "K10bsu034_u:3676": " viharatyaraṇyāyataneṣu gupto vikṣepu tasyo na kadāci bhoti /",
    "K10bsu034_u:3677": " prītiṃ ca tasmillaṃbhate nirāmiṣaṃ tathā hi kāyena viviktu bhoti // SRS_28.23 //",
    "K10bsu034_u:3678": " alipta kāmehi asaṃkiliṣṭo tathā hi māraviṣayāttu muktaḥ /",
    "K10bsu034_u:3679": " tathāgatānāṃ viṣaye pratiṣṭhito vimukti tasyo paripāku gacchati // SRS_28.24 //",
    "K10bsu034_u:3680": " daśeme kumāra ānuśaṃsāḥ prajñācaritasya bodhisattvasya mahāsattvasya /",
    "K10bsu034_u:3681": " katame daśa?",
    "K10bsu034_u:3682": " yaduta sarvasvaparityāgo bhavati na ca dānena śuddhiṃ manyate /",
    "K10bsu034_u:3683": " akhaṇḍaśīlaśca bhavati na ca śīlamāśritaḥ /",
    "K10bsu034_u:3684": " (Vaidya 164) kṣāntibalasupratiṣṭhitaśca bhavati na ca sattvasaṃjñāsaṃpratiṣṭhitaḥ /",
    "K10bsu034_u:3685": " ārabdhavīryaśca bhavati kāyacittaviviktaḥ /",
    "K10bsu034_u:3686": " dhyānadhyāyī ca bhavati apratiṣṭhitadhyāyī /",
    "K10bsu034_u:3687": " durdharṣaśca bhavati māraiḥ,",
    "K10bsu034_u:3688": " aprakampyaśca bhavati sarvaparapravādibhiḥ /",
    "K10bsu034_u:3689": " lavdhālokaśca bhavati sarvasaṃskāragatyām /",
    "K10bsu034_u:3690": " adhimātrā cāsya sarvasattveṣu mahākaruṇā samatikrāmati /",
    "K10bsu034_u:3691": " na ca śrāvakapratyekabhūmeḥ spṛhayati /",
    "K10bsu034_u:3692": " buddhadhyānasamādhisamāpattīravatarati /",
    "K10bsu034_u:3693": " ime kumāra daśānuśaṃsāḥ prajñācaritasya bodhisattvasya mahāsattvasya //",
    "K10bsu034_u:3694": " tatredamucyate -",
    "K10bsu034_u:3695": " sarvasvaṃ tyajate dhīraḥ śuddhiṃ tena na manyate /",
    "K10bsu034_u:3696": " akhaṇḍaṃ rakṣate śīlaṃ niśrayo 'sya na vidyate // SRS_28.25 //",
    "K10bsu034_u:3697": " kṣāntiṃ bhāveti sa prājñaḥ sattvasaṃjñā vivartitā /",
    "K10bsu034_u:3698": " ārabdhavīryo bhavati kāyacittaviviktataḥ // SRS_28.26 //",
    "K10bsu034_u:3699": " dhyānadhyāyī ca so bhoti apratiṣṭho aniśritaḥ /",
    "K10bsu034_u:3700": " durdharṣo bhoti mārehi prajñāvanta ime guṇāḥ // SRS_28.27 //",
    "K10bsu034_u:3701": " akampiyo ca so bhoti sarvaiḥ parapravādibhiḥ /",
    "K10bsu034_u:3702": " labdhālokaśca saṃsāre prajñāyā īdṛśā guṇāḥ // SRS_28.28 //",
    "K10bsu034_u:3703": " mahākṛpāṃ sa labhate sarvasattvāna antike /",
    "K10bsu034_u:3704": " śrāvakapratyekajñāne na spṛheti kadācana // SRS_28.29 //",
    "K10bsu034_u:3705": " sarvasvatyāgena na śuddhi manyate akhaṇḍaśīlo na ca śīlaniśritaḥ /",
    "K10bsu034_u:3706": " bhāveti kṣāntī na ca sattvasaṃjñā /",
    "K10bsu034_u:3707": " prajñādhimukte imi ānuśaṃsāḥ // SRS_28.30 //",
    "K10bsu034_u:3708": " ārabdhavīryo bhavatī vimukto aniśrito dhyāyati apratiṣṭhitaḥ /",
    "K10bsu034_u:3709": " durdharṣu māreṇa sa bhoti paṇḍito prajñādhimukte imi ānuśaṃsāḥ // SRS_28.31 //",
    "K10bsu034_u:3710": " akampiyo bhoti parapravādibhiḥ sa labdhagādho bhavatīha saṃskṛte /",
    "K10bsu034_u:3711": " adhimātra sattveṣu kṛpāṃ janeti prajñādhimukte imi ānuśaṃsāḥ // SRS_28.32 //",
    "K10bsu034_u:3712": " pratyekabuddheṣu ca śrāvakeṣu co na tasya jātu spṛha teṣu jāyate /",
    "K10bsu034_u:3713": " (Vaidya 165)",
    "K10bsu034_u:3714": " tathā hyasau buddhaguṇāḥ pratiṣṭhitāḥ prajñādhimukte imi ānuśaṃsāḥ // SRS_28.33 //",
    "K10bsu034_u:3715": " daśeme kumāra ānuśaṃsā bahuśrutasya bodhisattvasya mahāsattvasya /",
    "K10bsu034_u:3716": " katame daśa?",
    "K10bsu034_u:3717": " yaduta saṃkleśaṃ na karoti /",
    "K10bsu034_u:3718": " vyāpādaṃ na janayati /",
    "K10bsu034_u:3719": " kāṅkṣāṃ vivṛṇoti /",
    "K10bsu034_u:3720": " dṛṣṭimṛjvīkaroti /",
    "K10bsu034_u:3721": " utpathaṃ ca varjayati /",
    "K10bsu034_u:3722": " mārge pratiṣṭhate /",
    "K10bsu034_u:3723": " amṛtadvāre tiṣṭhati /",
    "K10bsu034_u:3724": " āsannasthāyī bhavati bodhaye /",
    "K10bsu034_u:3725": " ālokabhūto bhavati sattvānām /",
    "K10bsu034_u:3726": " durgatibhyo na bibheti /",
    "K10bsu034_u:3727": " ime kumāra daśānuśaṃsā bahuśrutasya bodhisattvasya mahāsattvasya //",
    "K10bsu034_u:3728": " tatredamucyate -",
    "K10bsu034_u:3729": " anuśaṃsā daśaivaite bāhuśratye prakāśitāḥ /",
    "K10bsu034_u:3730": " tathāgatena buddhena yathābhūtaṃ prajānatā // SRS_28.34 //",
    "K10bsu034_u:3731": " saṃkleśaṃ vyavadānaṃ ca ubhau pakṣau sa jānati /",
    "K10bsu034_u:3732": " saṃkleśaṃ pariavarjitvā vyodāne mārgi tiṣṭhati // SRS_28.35 //",
    "K10bsu034_u:3733": " kāṅkṣāṃ vivarati jñānī dṛṣṭīmṛjvīkaroti ca /",
    "K10bsu034_u:3734": " mārga utpatha varjeti ṛjuke mārgi tiṣṭhati // SRS_28.36 //",
    "K10bsu034_u:3735": " tiṣṭhate cāmṛtadvāre āsanno bhoti bodhaye /",
    "K10bsu034_u:3736": " ālokabhūtaḥ sattvānāṃ durgatibhyo na bhīyati // SRS_28.37 //",
    "K10bsu034_u:3737": " jānāti dharmaṃ pṛthu sāṃkileśikaṃ vyavadānapakṣaṃ pi tathaiva jānati /",
    "K10bsu034_u:3738": " sa saṃkileśaṃ parivarjayitvā vyodāni saṃśikṣati dharmi uttame // SRS_28.38 //",
    "K10bsu034_u:3739": " kāṅkṣāṃ ca so vivarati sarvaprāṇināṃ dṛṣṭī ca tasyo bhavati sadojjvakā /",
    "K10bsu034_u:3740": " sa utpathaṃ mārgu vivarjayitvā saṃtiṣṭhate ṛjuki pathe sadā śive // SRS_28.39 //",
    "K10bsu034_u:3741": " amṛtasya dvāre bhavatī sadā sthito āsanna bhotī vipulāya bodhaye /",
    "K10bsu034_u:3742": " ālokabhūtaḥ pṛthu sarvaprāṇināṃ na cāpyasau bhāyati durgatibhyaḥ // SRS_28.40 //",
    "K10bsu034_u:3743": " daśeme kumāra ānuśaṃsā dharmadānagurukasya bodhisattvasya mahāsattvasya parebhyo dharmadānaṃ dadataḥ /",
    "K10bsu034_u:3744": " katame daśa?",
    "K10bsu034_u:3745": " yaduta akriyāṃ vivarjayati //",
    "K10bsu034_u:3746": " kriyāmavatarati /",
    "K10bsu034_u:3747": " satpuruṣadharme pratiṣṭhate /",
    "K10bsu034_u:3748": " buddhakṣetraṃ pariśodhayati /",
    "K10bsu034_u:3749": " bodhimaṇḍamarpayati /",
    "K10bsu034_u:3750": " vastuṃ parityajati /",
    "K10bsu034_u:3751": " kleśānnigṛhvāti /",
    "K10bsu034_u:3752": " sarvasattvebhyaḥ pratyaṃśaṃ (Vaidya 166) dadāti /",
    "K10bsu034_u:3753": " tadārambaṇāṃ ca maitrīṃ bhāvayati /",
    "K10bsu034_u:3754": " dṛṣṭadhārmikaṃ ca sukhaṃ pratilabhate /",
    "K10bsu034_u:3755": " ime kumāra daśānuśaṃsā dharmadānagurukasya bodhisattvasya mahāsattvasya parebhyo dharmadānaṃ dadataḥ //",
    "K10bsu034_u:3756": " tatredamucyate -",
    "K10bsu034_u:3757": " yo hi dānaṃ dādātyagraṃ dharmadānamamatsarī /",
    "K10bsu034_u:3758": " daśa tasyānuśaṃsā vai lokanāthena bhāṣitāḥ // SRS_28.41 //",
    "K10bsu034_u:3759": " akriyāṃ sarvi varjeti kriyāmotarate viduḥ /",
    "K10bsu034_u:3760": " satpuruṣa dharmapratipannastyāgacittaṃ niṣevate // SRS_28.42 //",
    "K10bsu034_u:3761": " buddhakṣetraṃ ca śodheti kṣetraṃ bhoti syanuttaram /",
    "K10bsu034_u:3762": " bodhimaṇḍaṃ samārūḍho dharmadānasyidaṃ phalam // SRS_28.43 //",
    "K10bsu034_u:3763": " tyajate sarvavastūni śikṣate dharmarājinaḥ /",
    "K10bsu034_u:3764": " kileśā nigṛhītāsya bodhistasya na durlabhā // SRS_28.44 //",
    "K10bsu034_u:3765": " sarvasattvāna pratyaṃśaṃ maitracittaḥ prayacchati /",
    "K10bsu034_u:3766": " anīrṣukaśca so bhoti saukhyaṃ bhoti syamānuṣam // SRS_28.45 //",
    "K10bsu034_u:3767": " vivarjitā akriyā paṇḍitena kriyāya so nitya viduḥ pratiṣṭhitaḥ /",
    "K10bsu034_u:3768": " mahātmadharmeṣu sadā pratiṣṭhito yo dharmadānaṃ sada deti paṇḍitaḥ // SRS_28.46 //",
    "K10bsu034_u:3769": " kṣetraṃ ca tasya sada bhoti śuddhaṃ dharmā vivardhantimi bodhipākṣikāḥ /",
    "K10bsu034_u:3770": " āsanna bhoti sada bodhimaṇḍe dharmaṃ daditvā imi ānuśaṃsāḥ // SRS_28.47 //",
    "K10bsu034_u:3771": " kleśā na santī parityakta vastūn vastuṃ parijñātu svalakṣaṇena /",
    "K10bsu034_u:3772": " vimukta sarvehi parigrahehi na tasya saṅgo bhavatī kadācit // SRS_28.48 //",
    "K10bsu034_u:3773": " upasthitaṃ cittu vicakṣaṇasya sarve 'pi sattvā sukhino bhavantu /",
    "K10bsu034_u:3774": " sa maitracitto bhavatī anīrṣyuko dṛṣṭeva dharme 'sya sukhaṃ analpakam // SRS_28.49 //",
    "K10bsu034_u:3775": " daśeme kumāra ānuśaṃsāḥ śūnyatāvihāriṇo bodhisatvasya mahāsattvasya /",
    "K10bsu034_u:3776": " katame daśa?",
    "K10bsu034_u:3777": " yaduta buddhavihāreṇa viharati /",
    "K10bsu034_u:3778": " aniśrito dhyāyati /",
    "K10bsu034_u:3779": " upapattiṃ na prārthayati /",
    "K10bsu034_u:3780": " śīlaṃ na parāmṛśati /",
    "K10bsu034_u:3781": " (Vaidya 167) āryānnāpavadati /",
    "K10bsu034_u:3782": " aviruddho viharati /",
    "K10bsu034_u:3783": " vastu nopalabhate /",
    "K10bsu034_u:3784": " viviktaśca bhavati /",
    "K10bsu034_u:3785": " buddhānnābhyākhyāyati /",
    "K10bsu034_u:3786": " saddharmaṃ dhārayati /",
    "K10bsu034_u:3787": " ime kumāra daśānuśaṃsāḥ śūnyatāvihāriṇo bodhisattvasya mahāsattvasya //",
    "K10bsu034_u:3788": " tatredamucyate -",
    "K10bsu034_u:3789": " yo vihāro narendrāṇāṃ sarvabuddhāna gocaraḥ /",
    "K10bsu034_u:3790": " teno viharate yogī yatra jīvo na labhyate // SRS_28.50 //",
    "K10bsu034_u:3791": " aniśritaḥ sarvaloke āryaṃ dhyānaṃ na riñcati /",
    "K10bsu034_u:3792": " upapattiṃ na prārtheti dṛṣṭvā dharmasvabhāvatām // SRS_28.51 //",
    "K10bsu034_u:3793": " aparāmṛṣṭaśīlasya bhavecchīlamaniśritam /",
    "K10bsu034_u:3794": " na so 'pavadate kiṃcidanyamāryaṃ anāsravam // SRS_28.52 //",
    "K10bsu034_u:3795": " aviruddho viharati vivādo 'sya na vidyate /",
    "K10bsu034_u:3796": " vastuṃ nopalabhed yogī vivikto viharī sadā // SRS_28.53 //",
    "K10bsu034_u:3797": " abhyākhyāti na so buddhamapi jīvitakāraṇāt /",
    "K10bsu034_u:3798": " niśritaḥ śūnyadharmeṣu kāyasākṣī viśāradaḥ // SRS_28.54 //",
    "K10bsu034_u:3799": " sarveṣāṃ lokanāthānāṃ buddhabodhimacintiyām /",
    "K10bsu034_u:3800": " dharmaṃ dhāreti satkṛtya buddhadharmānna kāṅkṣati // SRS_28.55 //",
    "K10bsu034_u:3801": " ye te vihārāḥ puruṣarṣabhāṇāṃ yasminnabhūmiḥ pṛthutīrthikānām /",
    "K10bsu034_u:3802": " viharatyasau tairiha bodhisattvo yasminna sattvo na jīvu na pudgalaḥ // SRS_28.56 //",
    "K10bsu034_u:3803": " na niśrayastasya kadāci vidyate aniśritaḥ sevate dhyānasaukhyam /",
    "K10bsu034_u:3804": " nirātma niḥsattva viditva dharmānupapattisaṃjñāsya na jātu bhoti // SRS_28.57 //",
    "K10bsu034_u:3805": " svabhāvu dharmāṇa prajānataśca śīle 'pi tasyeha na kaści niśrayaḥ /",
    "K10bsu034_u:3806": " śīlena no manyati jātu śuddhiṃ prasādamāryeṣu karoti nityam // SRS_28.58 //",
    "K10bsu034_u:3807": " virodhu tasyo na kadāci bhoti vibhāvitāḥ sarvasvabhāvaśūnyāḥ /",
    "K10bsu034_u:3808": " na cāpi so 'bhyākhyāti nāyakānāṃ saddharma dhāritva tathāgatānām // SRS_28.59 //",
    "K10bsu034_u:3809": " (Vaidya 168)",
    "K10bsu034_u:3810": " daśeme kumāra ānuśaṃsāḥ pratisaṃlayanābhiyuktasya bodhisattvasya mahāsattvasya /",
    "K10bsu034_u:3811": " katame daśa ?",
    "K10bsu034_u:3812": " yaduta anāvilacitto bhavati /",
    "K10bsu034_u:3813": " apramatto viharati /",
    "K10bsu034_u:3814": " buddhamanusmarati /",
    "K10bsu034_u:3815": " caryāṃ śraddadhāti /",
    "K10bsu034_u:3816": " jñāne na kāṅkṣati /",
    "K10bsu034_u:3817": " kṛtajño bhavati /",
    "K10bsu034_u:3818": " buddhānāṃ dharmaṃ na pratikṣipati /",
    "K10bsu034_u:3819": " susaṃvṛto viharati /",
    "K10bsu034_u:3820": " dāntabhūmimanuprāpnoti/",
    "K10bsu034_u:3821": " pratisaṃvidaḥ sākṣātkaroti /",
    "K10bsu034_u:3822": " ime kumāra daśānuśaṃsāḥ pratisaṃlayanābhiyuktasya bodhisattvasya mahāsattvasya //",
    "K10bsu034_u:3823": " tatredamucyate -",
    "K10bsu034_u:3824": " cittamanāvilaṃ bhoti pramādāḥ sarvi varjitāḥ /",
    "K10bsu034_u:3825": " apramatto viharati pratisaṃlānagocaram // SRS_28.60 //",
    "K10bsu034_u:3826": " śrutvā ca lokanāthānāṃ caryāṃ buddhāna śraddadhe /",
    "K10bsu034_u:3827": " jñāne na kāṅkṣate yogī buddhajñāne acintiye // SRS_28.61 //",
    "K10bsu034_u:3828": " kṛtajño bhoti buddhānāṃ buddhadharmānna kāṅkṣati /",
    "K10bsu034_u:3829": " susaṃvṛto viharati dāntabhūmipratiṣṭhitaḥ // SRS_28.62 //",
    "K10bsu034_u:3830": " pratisaṃvidaḥ sa labhate ya eko ramate sadā /",
    "K10bsu034_u:3831": " jahitvā lābhasatkāraṃ pratisaṃlānagocaraḥ // SRS_28.63 //",
    "K10bsu034_u:3832": " cittaṃ ca tasyo bhavati anāvilaṃ sarve pramādāḥ parivarjitāsya /",
    "K10bsu034_u:3833": " sadāpramatto bhavatī mahātmā samādhiyuktasya ime 'nuśaṃsāḥ // SRS_28.64 //",
    "K10bsu034_u:3834": " smaritva buddhān dvipadānamuttamān śraddhāti teṣāṃ cariyāmanuttarām /",
    "K10bsu034_u:3835": " na kāṅkṣati jñānu tathāgatānāṃ samādhiyukte imi ānuśaṃsāḥ // SRS_28.65 //",
    "K10bsu034_u:3836": " buddhāna so bhoti sadā kṛtajño na jīvitārthaṃ sa kṣipeta dharmam /",
    "K10bsu034_u:3837": " susaṃvṛto viharati nityakālaṃ samādhiyukte imi ānuśaṃsāḥ // SRS_28.66 //",
    "K10bsu034_u:3838": " sa dāntabhūmīmanuprāpta bhoti pratisaṃvidaḥ sākṣikaroti kṣipram /",
    "K10bsu034_u:3839": " anācchedyavākya pratibhānavāṃśca sūtrāntakoṭiniyutāna bhāṣate // SRS_28.67 //",
    "K10bsu034_u:3840": " sa buddhabodhiṃ parigṛhṇate laghum ārakṣate śāsanu nāyakasya /",
    "K10bsu034_u:3841": " (Vaidya 169)",
    "K10bsu034_u:3842": " nihanitva so sarvaparapravādinaḥ karoti vaistārika buddhabodhim // SRS_28.68 //",
    "K10bsu034_u:3843": " itaścyavitvāna sa bodhisattvaḥ sukhāvatīṃ gacchati lokadhātum /",
    "K10bsu034_u:3844": " anutpādadharmeṣu ca kṣānti lapsyate amitāyuṣo dharmavarāgru śrutvā // SRS_28.69 //",
    "K10bsu034_u:3845": " daśeme kumāra ānuśaṃsā araṇyavāsagurukasya bodhisattvasya mahāsattvasya /",
    "K10bsu034_u:3846": " katame daśa?",
    "K10bsu034_u:3847": " yaduta alpakṛtyo viharati /",
    "K10bsu034_u:3848": " gaṇaṃ varjayati /",
    "K10bsu034_u:3849": " vivādo 'sya na bhavati /",
    "K10bsu034_u:3850": " avyāvadhyo bhavati /",
    "K10bsu034_u:3851": " āsravāna vardhayati /",
    "K10bsu034_u:3852": " adhikaraṇaṃ na karoti /",
    "K10bsu034_u:3853": " upaśāntaścarati /",
    "K10bsu034_u:3854": " susaṃvṛtaśva viharati /",
    "K10bsu034_u:3855": " mokṣānukūlā cāsya cittasaṃtatirbhavati /",
    "K10bsu034_u:3856": " kṣipraṃ ca vimuktiṃ sākṣātkaroti /",
    "K10bsu034_u:3857": " ime kumāra daśānuśaṃsā araṇyavāsagurukasya bodhisattvasya mahāsattvasya //",
    "K10bsu034_u:3858": " tatredamucyate -",
    "K10bsu034_u:3859": " alpakṛtyaḥ sadā bhoti gaṇaṃ varjeti dūrataḥ /",
    "K10bsu034_u:3860": " vivādo na bhavatyasya vaneṣvekavihāriṇaḥ // SRS_28.70 //",
    "K10bsu034_u:3861": " avyāvadhyena cittena āsravānna vivardhayet /",
    "K10bsu034_u:3862": " nāsyādhikaraṇaṃ bhoti guṇāste 'raṇyavāsinaḥ // SRS_28.71 //",
    "K10bsu034_u:3863": " upaśāntaḥ sa carate manovākkāyasaṃvṛtaḥ /",
    "K10bsu034_u:3864": " mokṣānukūlo bhavati vimuktiṃ kṣipra sparśati // SRS_28.72 //",
    "K10bsu034_u:3865": " bhavati satatamalpakṛtyu yogī pṛthugaṇadoṣeṇa vivarjayitvā /",
    "K10bsu034_u:3866": " na vivadati kadāci mukta yogī imi guṇa tasya bhavatyaraṇyavāse // SRS_28.73 //",
    "K10bsu034_u:3867": " yada bhavati nirviṇṇu saṃskṛte 'sau na bhavati tasya spṛhā kahiṃci loke /",
    "K10bsu034_u:3868": " na ca bhavati vivṛddhirāsravāṇāṃ vani vasato 'sya bhavanti ānuśaṃsāḥ // SRS_28.74 //",
    "K10bsu034_u:3869": " adhikaraṇu na jātu cāsya bhoti upaśāntarato vivekacārī /",
    "K10bsu034_u:3870": " vacasi manasi kāye saṃvṛtasyo bahu guṇa tasya bhavantyaraṇyavāse // SRS_28.75 //",
    "K10bsu034_u:3871": " (Vaidya 170)",
    "K10bsu034_u:3872": " bhavati ca anukūla tasya mokṣo laghu pratipadyati so vimukti śāntam /",
    "K10bsu034_u:3873": " vani vasati vimukti sevato 'syā imi guṇa bhonti araṇyavāsi sarve // SRS_28.76 //",
    "K10bsu034_u:3874": " daśeme kumāra ānuśaṃsāḥ piṇḍacārikasya dhūtaguṇasaṃlekhapratiṣṭhitasya bodhisattvasya mahāsattvasya /",
    "K10bsu034_u:3875": " katame daśa?",
    "K10bsu034_u:3876": " yaduta jñātrakāmatāsya na bhavati /",
    "K10bsu034_u:3877": " yaśaskāmatāsya na bhavati /",
    "K10bsu034_u:3878": " lābhasatkārakāmatāsya na bhavati /",
    "K10bsu034_u:3879": " āryavaṃśapratiṣṭhitaśca bhavati /",
    "K10bsu034_u:3880": " kuhanalapanatāsya na bhavati /",
    "K10bsu034_u:3881": " ātmānaṃ notkarṣayati /",
    "K10bsu034_u:3882": " parānna paṃsayati /",
    "K10bsu034_u:3883": " anunayapratighaprahīṇaḥ paragṛhe carati /",
    "K10bsu034_u:3884": " nirāmiṣaṃ ca dharmadānaṃ dadāti /",
    "K10bsu034_u:3885": " dhūtaguṇasaṃlekhapratiṣṭhitasya cāsya grāhyā dharmadeśanā bhavati /",
    "K10bsu034_u:3886": " ime kumāra daśānuśaṃsāḥ piṇḍapātikasya dhūpaguṇasaṃlekhapratiṣṭhitasya bodhisattvasya mahāsattvasya //",
    "K10bsu034_u:3887": " tatredamucyate -",
    "K10bsu034_u:3888": " na jñātrakāmo bhavati yaśo nāpyabhinandate /",
    "K10bsu034_u:3889": " lābhālābhe samacitto yo dhūteṣu pratiṣṭhitaḥ // SRS_28.77 //",
    "K10bsu034_u:3890": " notsṛjatyāryavaṃśaṃ ca kuhanā lapanā na ca /",
    "K10bsu034_u:3891": " utkarṣeti na cātmānaṃ parān paṃsayate na ca // SRS_28.78 //",
    "K10bsu034_u:3892": " pratighānunayau cāsya dharmaṃ deśī nirāmiṣam /",
    "K10bsu034_u:3893": " grāhyaṃ si vacanaṃ bhoti piṇḍapāte guṇā amī // SRS_28.79 //",
    "K10bsu034_u:3894": " na mārgate jñātra yaśo na lābhaṃ caturāryavaṃśe bhavati pratiṣṭhitaḥ /",
    "K10bsu034_u:3895": " akuhako alapaku bhoti paṇḍito dhūtādhimuktasya imīdṛśā guṇāḥ // SRS_28.80 //",
    "K10bsu034_u:3896": " nātmānamutkarṣi parānna paṃsī puruṣaṃ pi ukto na kadāci kupyate /",
    "K10bsu034_u:3897": " varṇaṃ pi śrutvā janaye na harṣaṃ yaḥ piṇḍapātena bhaveta tuṣṭaḥ // SRS_28.81 //",
    "K10bsu034_u:3898": " nirāmiṣaṃ deti ca dharmadānaṃ na lābhasatkāra gaveṣate 'sau /",
    "K10bsu034_u:3899": " grāhyā ca tasya bhavate 'sya bhāṣitaṃ dhūtādhimuktasya ime 'nuśaṃsāḥ // SRS_28.82 //",
    "K10bsu034_u:3900": " iti hi kumāra evaṃrūpeṣu dhūtaguṇeṣu pratiṣṭhito bodhisattvo mahāsattvo 'raṇye viharan buddhanidhānaṃ pratilabhate /",
    "K10bsu034_u:3901": " dharmanidhānaṃ pratilabhate /",
    "K10bsu034_u:3902": " jñānanidhānaṃ pratilabhate /",
    "K10bsu034_u:3903": " pūrvāntāparāntapratyutpannajñānanidhānaṃ (Vaidya 171)",
    "K10bsu034_u:3904": " pratilabhate /",
    "K10bsu034_u:3905": " kathaṃ ca kumāra bodhisattvo mahāsattvo buddhanidhānaṃ pratilabhate?",
    "K10bsu034_u:3906": " imāḥ kumāra vivekacārī bodhisattvo mahāsattvaḥ pañcābhijñāḥ pratilabhate /",
    "K10bsu034_u:3907": " sa divyena cakṣuṣā viśuddhenātikrāntamānuṣyakeṇa pūrvasyāṃ diśi aprameyānasaṃkhyeyān buddhān bhagavataḥ paśyati /",
    "K10bsu034_u:3908": " evaṃ dakṣiṇasyāṃ paścimāyāmuttarasyāṃ diśi aprameyānasaṃkhyeyān buddhān bhagavataḥ paśyati /",
    "K10bsu034_u:3909": " so 'virahito bhavati buddhadarśanena /",
    "K10bsu034_u:3910": " evaṃ hi kumāra bodhisattvo mahāsattvo buddhanidhānaṃ pratilabhate /",
    "K10bsu034_u:3911": " kathaṃ ca kumāra bodhisattvo mahāsattvo dharmanidhānaṃ pratilabhate?",
    "K10bsu034_u:3912": " yaṃ ca te buddhā bhagavanto dharmaṃ deśayanti,",
    "K10bsu034_u:3913": " taṃ sa bodhisattvo mahāsattvo divyena śrotradhātunā sarvaṃ śṛṇoti /",
    "K10bsu034_u:3914": " so 'virahito bhavati dharmaśravaṇena /",
    "K10bsu034_u:3915": " evaṃ hi kumāra bodhisattvo dharmanidhānaṃ pratilabhate /",
    "K10bsu034_u:3916": " kathaṃ ca kumāra bodhisattvo mahāsattvo jñānanidhānaṃ pratilabhate?",
    "K10bsu034_u:3917": " yena jñānena sarvadharmānārādhayati /",
    "K10bsu034_u:3918": " ārādhayitvā avipramuṣitasmṛtiḥ sattvānāṃ dharmaṃ deśayati /",
    "K10bsu034_u:3919": " tasya ca yo 'rthaḥ sa prajānāti /",
    "K10bsu034_u:3920": " evaṃ hi kumāra bodhisattvo mahāsattvo jñānanidhānaṃ pratilabhate /",
    "K10bsu034_u:3921": " kathaṃ ca kumāra bodhisattvo mahāsattvaḥ pūrvāntāparāntapratyutpannajñānanidhānaṃ pratilabhate?",
    "K10bsu034_u:3922": " so 'bhijñayā atītānāgatapratyutpannasattvacittacaritajñānamavatarati /",
    "K10bsu034_u:3923": " evaṃ hi kumāra bodhisattvo mahāsattvaḥ pūrvāntāparāntapratyutpannajñānanidhānaṃ pratilabhate /",
    "K10bsu034_u:3924": " saṃkṣiptena kumāra evaṃguṇadharmapratiṣṭhito bodhisattvo mahāsattvaḥ sarvabuddhadharmān pratilabhate yatrābhūmiḥ sarvaśrāvakapratyekabuddhānām,",
    "K10bsu034_u:3925": " kaḥ punarvādaḥ sarvaparapravādinām //",
    "K10bsu034_u:3926": " tatredamucyate -",
    "K10bsu034_u:3927": " buddhanidhānaṃ ca dharmanidhānaṃ jñānanidhānaṃ ca pūrvāntanidhānam /",
    "K10bsu034_u:3928": " pañca abhijñāḥ sa kṣipraṃ labhati yo vidu raṇṇi sadā sthitu bhoti // SRS_28.83 //",
    "K10bsu034_u:3929": " iti śrīsamādhirāje daśānuśaṃsāparivarto nāma aṣṭāviṃśatitamaḥ //",
    "K10bsu034_u:3930": " (Vaidya 172)",
    "K10bsu034_u:3931": " 29 Tejaguṇarājaparivartaḥ /",
    "K10bsu034_u:3932": " tatra bhagavān punarapi candraprabhaṃ kumārabhūtamāmantrayate sma - tasmāttarhi kumāra",
    "K10bsu034_u:3933": " divyāni cakravartirājyaiśvaryasukhānyapahāya pravrajiṣyāmītyevaṃ tvayā kumāra sadā śikṣitavyam /",
    "K10bsu034_u:3934": " pravrajitena kumāra dhūtaguṇasaṃlekhapratiṣṭhitena vivekacāriṇā kṣāntisauratyasaṃpannena bhavitavyam /",
    "K10bsu034_u:3935": " sadā ca ārabdhavīryeṇa te kumāra ādīptaśiraścailopamena ayaṃ sarvadharmasvabhāvasamatāvipañcitaḥ",
    "K10bsu034_u:3936": " samādhiḥ śrotavya udgrahītavyaḥ paryavāptavyaḥ pravartayitavyo dhārayitavyo vācayitavyaḥ",
    "K10bsu034_u:3937": " uddeṣṭavyaḥ svādhyātavyo 'raṇābhāvanayā bhāvayitavyo bahulīkartavyaḥ,",
    "K10bsu034_u:3938": " parebhyaśca vistareṇa saṃprakāśayitavyaḥ /",
    "K10bsu034_u:3939": " khaṅgaviṣāṇabhūtena advitīyena ca te kumāra araṇyaniṣeviṇā sadā bhavitavyam /",
    "K10bsu034_u:3940": " ātmaparityāgenāpi te kumāra sarvasattvānāmarthaḥ sadā karaṇīya iti //",
    "K10bsu034_u:3941": " atha khalu bhagavāṃstasyā velāyāmetamevārthamudbhāvayaṃścandraprabhasya kumārabhūtasyemaṃ pūrvayogakathāparivartaṃ gāthābhigītena vistareṇa saṃprakāśayati sma -",
    "K10bsu034_u:3942": " smaramī atīta bahukalpaśatā yada āsi nāyaku anantayaśāḥ /",
    "K10bsu034_u:3943": " naradevanāgagaṇapūjaniyo nāmena tejaguṇi rāja jino // SRS_29.1 //",
    "K10bsu034_u:3944": " daśa bhikṣukoṭi ṣaḍabhijñaruhāḥ pratisaṃvidāna vaśipāragatāḥ /",
    "K10bsu034_u:3945": " dhūtavṛtta saṃlekhita śāntamanāḥ iti tasya tena samayena gaṇāḥ // SRS_29.2 //",
    "K10bsu034_u:3946": " ṣaṭsaptatī nagara koṭiśatāḥ pañcāśayojanapramāṇa samāḥ /",
    "K10bsu034_u:3947": " ratanāna saptana viśiṣṭavarā iha jambudvīpi tada kāli abhūt // SRS_29.3 //",
    "K10bsu034_u:3948": " tada kāli te puravarā sakalāḥ pratimaṇḍitā bahu udyānaśataiḥ /",
    "K10bsu034_u:3949": " udyāna sarvi ghanameghanibhāḥ phalapuṣpamaṇḍita tarunicitāḥ // SRS_29.4 //",
    "K10bsu034_u:3950": " phalavṛkṣajāti vividhā rucirāḥ lakucāmrajambupanasairnicitāḥ /",
    "K10bsu034_u:3951": " (Vaidya 173)",
    "K10bsu034_u:3952": " karṇikāracampakapunnāgaśataiḥ pratimaṇḍitāsta udyānavarāḥ // SRS_29.5 //",
    "K10bsu034_u:3953": " nyagrodha sarvi dvijasaṃgharutāḥ kalaviṅkakokilamayūraśataiḥ /",
    "K10bsu034_u:3954": " śukajīvaṃjīvakakuṇālarutā bahupakṣisaṃgharuta kāli tadā // SRS_29.6 //",
    "K10bsu034_u:3955": " dhṛtarāṣṭrarājahaṃsopanibhā bhṛṅgakuṇālā varaghoṣarutāḥ /",
    "K10bsu034_u:3956": " citrāṅgaraktamahāvarṇaprabhāḥ sumanojñaśabda madhurā muditāḥ // SRS_29.7 //",
    "K10bsu034_u:3957": " iti pakṣi samāgata kāli tadā kalaviṅkamayūravihaṅgarutaiḥ /",
    "K10bsu034_u:3958": " parapuṣṭa śārika vicitra dvijā bahupakṣighoṣaruta nānavidhāḥ // SRS_29.8 //",
    "K10bsu034_u:3959": " tehi niṣevita udyānaśatā mucilindavārṣika aśokaśataiḥ /",
    "K10bsu034_u:3960": " atimuktakātha javapuṣpapatraiḥ padmotpalaiḥ kumudapuṇḍarikaiḥ // SRS_29.9 //",
    "K10bsu034_u:3961": " padumaiḥ sahasraśatapatracitā imi puṣpa puṣkariṇiśobhakarāḥ /",
    "K10bsu034_u:3962": " pratimaṇḍitāḥ surabhigandhavarāḥ śobhanti puṣkariṇiyo rucirāḥ // SRS_29.10 //",
    "K10bsu034_u:3963": " tahi kāli rāja iha jambudhvaje dṛḍhadattu āsi manujādhipatiḥ /",
    "K10bsu034_u:3964": " putrāṇa tasya abhu pañcaśatāḥ prāsādikāḥ paramadarśanikāḥ // SRS_29.11 //",
    "K10bsu034_u:3965": " tahi kāli rājyu śivu kṣema abhūt anupadrutaṃ suramaṇīya śivam /",
    "K10bsu034_u:3966": " ayu jambudvīpa kusumairnicito nirviṃśeṣa devabhavanehi samam // SRS_29.12 //",
    "K10bsu034_u:3967": " (Vaidya 174)",
    "K10bsu034_u:3968": " tahi kāli so daśabalo anidho jinu bhāṣate imu samādhivaram /",
    "K10bsu034_u:3969": " svapnopamā bhavagatī sakalā na va kaści jāyati na co mriyate // SRS_29.13 //",
    "K10bsu034_u:3970": " na sattva labhyati na jīvu naro imi dharma phenakadalīsadṛśāḥ /",
    "K10bsu034_u:3971": " māyopamā gaganavidyusamā dakacandrasaṃnibha marīcisamāḥ // SRS_29.14 //",
    "K10bsu034_u:3972": " na ca asmi loki mṛtu kaści naro paraloki saṃkramati gacchati vā /",
    "K10bsu034_u:3973": " na ca karma naśyati kadāci kṛtaṃ phalameti kṛṣṇa śubha saṃsarato // SRS_29.15 //",
    "K10bsu034_u:3974": " na ca śāśvataṃ na ca ucchedu puno na ca karmasaṃcayu na cāpi sthitiḥ /",
    "K10bsu034_u:3975": " na ca so 'pi kṛtva punaraspṛśatī na ca anyu kṛtva puna vedayate // SRS_29.16 //",
    "K10bsu034_u:3976": " na ca saṃkramo na ca punāgamanaṃ na ca sarvamasti na ca nāsti punaḥ /",
    "K10bsu034_u:3977": " na ca dṛṣṭisthānu gatiśuddhiriho na ca sattvacaru na praśāntagatī // SRS_29.17 //",
    "K10bsu034_u:3978": " anupādu śāntu animittapadaṃ sugatāna gocaru jināna guṇāḥ /",
    "K10bsu034_u:3979": " bala dhāraṇī daśabalāna balaṃ buddhāniyaṃ vṛṣabhitā paramā // SRS_29.18 //",
    "K10bsu034_u:3980": " varaśukladharma guṇasaṃnicayo guṇajñānadhāraṇibalaṃ paramam /",
    "K10bsu034_u:3981": " ṛddhivikurvaṇāvidhiḥ paramā varapañcābhijñā pratilābhanayaḥ // SRS_29.19 //",
    "K10bsu034_u:3982": " na ca sa prajānatīha svabhāvu kvaci agatāgatī nipuṇadharmagatī /",
    "K10bsu034_u:3983": " (Vaidya 175)",
    "K10bsu034_u:3984": " na ca dharmadhātu vrajatīha kvaci evaṃ gatī agati dharmagatī // SRS_29.20 //",
    "K10bsu034_u:3985": " na ca ghoṣasaṃcayu svabhāvagatī gatiyo svabhāvu na kahiṃci sthitaḥ /",
    "K10bsu034_u:3986": " asthitā aniśritā svabhāvagatī jinagocaro viraju śāntapadam // SRS_29.21 //",
    "K10bsu034_u:3987": " śāntapraśānta upaśāntagatī na ca sā gatī kvacana saṃsthihatī /",
    "K10bsu034_u:3988": " bhāvu svabhāvu nugatāḥ satataṃ nipuṇaṃ sudurdṛśu padaṃ acalam // SRS_29.22 //",
    "K10bsu034_u:3989": " na ca sā calā hi svayameva sthitā asthitā anāgata svabhāvu sthitā /",
    "K10bsu034_u:3990": " na ca śakya bhāṣitu svabhāvu sthitī śūnyā ca sā acalu dharmasthitī // SRS_29.23 //",
    "K10bsu034_u:3991": " ghoṣaśca ukta na ca ghoṣagatī ghoṣasvabhāvagati dharmagatī /",
    "K10bsu034_u:3992": " na ca ghoṣasaṃcayu sthitī ca kvaci evaṃsvabhāvu gati dharmagatī // SRS_29.24 //",
    "K10bsu034_u:3993": " gatiśabda uktu na ca sattvagatī dharmasvabhāva nipuṇārthagatī /",
    "K10bsu034_u:3994": " ghoṣo 'pi coktu na ca sattvagatī na ca ghoṣu labhyati na sattvagatiḥ // SRS_29.25 //",
    "K10bsu034_u:3995": " na ca ananta nānta na ca madhyagatiḥ naivāsti nāsti na ca deśagatī /",
    "K10bsu034_u:3996": " jñātā ca yādṛśa svabhāvagatī iya deśanā jinavarāṇa samā // SRS_29.26 //",
    "K10bsu034_u:3997": " virajaṃ viśuddhi paramārthapadaṃ śānta praśānta arajaṃ virajam /",
    "K10bsu034_u:3998": " na ca kalpa manyana praśāntapadaṃ jinu bhāṣate paramakāruṇiko // SRS_29.27 //",
    "K10bsu034_u:3999": " (Vaidya 176)",
    "K10bsu034_u:4000": " na pi cāsti akṣarapracāra iho vipulā gatirvipulā arthagatī /",
    "K10bsu034_u:4001": " buddhehi sevita jinehi stutā avabhāsa dharmanaya sūkṣmagatī // SRS_29.28 //",
    "K10bsu034_u:4002": " dharmanidhāna virajaṃ vipulaṃ yatra sthitā apratimā sugatā /",
    "K10bsu034_u:4003": " deśenti dharmaratanaṃ virajaṃ paramārthaśūnya nipuṇārthagatī // SRS_29.29 //",
    "K10bsu034_u:4004": " aśrauṣi rāja dṛḍhadattu tadā dvipadendra bhāṣati samādhimimam /",
    "K10bsu034_u:4005": " so 'śītikoṭinayutehi tadā upasaṃkramī tada jinu kāruṇikam // SRS_29.30 //",
    "K10bsu034_u:4006": " balavantu gauravu janetva jine vanditva pādu manujādhipatiḥ /",
    "K10bsu034_u:4007": " purataḥ sthito daśabalasya tadā kṛtāñjalirdaśanakhaḥ pramuditaḥ // SRS_29.31 //",
    "K10bsu034_u:4008": " tasyo viditva pariśuddha carīṃ jina indriyeṣu vaśi pāragataḥ /",
    "K10bsu034_u:4009": " adhumuktikovidu naraḥ pravaro imu tasya deśayi samādhivaram // SRS_29.32 //",
    "K10bsu034_u:4010": " yada tena rājña paramārtha śruto utpanna prīti ariyā vipulā /",
    "K10bsu034_u:4011": " ujjhitva dvīpa sakalāṃścaturo vijahitva kāma abhiniṣkrami so // SRS_29.33 //",
    "K10bsu034_u:4012": " yada rāja pravraji jahitva mahīṃ bodhāya arthiku bhaviṣyajinaḥ /",
    "K10bsu034_u:4013": " sarve manuṣya iha jambudhvaje vijahitva kāmaratī pravrajitā // SRS_29.34 //",
    "K10bsu034_u:4014": " vipulo gaṇo daśabalasya tadā bahu bhikṣu bhikṣuṇi prayuktamanāḥ /",
    "K10bsu034_u:4015": " (Vaidya 177)",
    "K10bsu034_u:4016": " akṛṣṭā anupta tada oṣadhayo prādurbhūtā marutparicarāḥ // SRS_29.35 //",
    "K10bsu034_u:4017": " kāṣāya tricīvara prādurbhūtā samacchinna susīvita te 'nupamāḥ /",
    "K10bsu034_u:4018": " amalā virajāśca suvarṇacittā buddhasya guṇocita puṇyabalāḥ // SRS_29.36 //",
    "K10bsu034_u:4019": " paśyo kumāra sa hi rājavaro vijahitva sarva mahi pravrajitaḥ /",
    "K10bsu034_u:4020": " bheṣyanti sattva kṣayakāli bahu aparīttabhogā na tyajanti gṛhān // SRS_29.37 //",
    "K10bsu034_u:4021": " tāḍana bandhana kudaṇḍa bahu ākrośa tarjanamaniṣṭadukham /",
    "K10bsu034_u:4022": " sahiṣyanti rājakula pīḍa bahu suparīttabhoga na ca bhaktu gṛhe // SRS_29.38 //",
    "K10bsu034_u:4023": " aparītta āyu na ca asti dhanaṃ sumahān pramādu na ca puṇyabalam /",
    "K10bsu034_u:4024": " na ca śilpasthānakuśalā abudhā dāridriyaṃ ca na ca vittu gṛhe // SRS_29.39 //",
    "K10bsu034_u:4025": " paradāragṛddha aviśuddhamanā īrṣyālukāḥ paramasāhasikāḥ /",
    "K10bsu034_u:4026": " saṃkliṣṭadharma na ca vṛttu sthitā vakṣyanti buddha bhaviṣyām vayam // SRS_29.40 //",
    "K10bsu034_u:4027": " utkocavañcanaka sāhasikā ahamāḍhyu dharma dhanadāsmi jage /",
    "K10bsu034_u:4028": " upaghātakāḥ kuhaka naikṛtikā vakṣyanti buddha bhaviṣyāma vayam // SRS_29.41 //",
    "K10bsu034_u:4029": " vadhabandhupadravi parasya ratāḥ duḥśīla dāruṇa praduṣṭamanāḥ /",
    "K10bsu034_u:4030": " akṛtajña bhedaka vihiṃsasthitā vakṣyanti haṃ te bhaṇa bodhicarim // SRS_29.42 //",
    "K10bsu034_u:4031": " yasyaiva tena śruta bodhicarī tasyaiva madhyi pratighaṃ janayī /",
    "K10bsu034_u:4032": " (Vaidya 178)",
    "K10bsu034_u:4033": " śrutvā ca budhaṃ skhalitamekapadaṃ tasyaiva bhāṣati avarṇaśatān // SRS_29.43 //",
    "K10bsu034_u:4034": " tadimāṃ kumāra mama śrutva giraṃ mā tehi saṃstavu karohi tadā /",
    "K10bsu034_u:4035": " supināntare 'pi aviśvasta siyā yadi icchase spṛśitu bodhicarīm // SRS_29.44 //",
    "K10bsu034_u:4036": " dhūtavṛtta saṃlikhita naikaguṇān parikīrtayantu bahukalpaśatān /",
    "K10bsu034_u:4037": " bhaṇatī guṇānna ca guṇeṣu sthito na sa budhyate paramabodhigirām // SRS_29.45 //",
    "K10bsu034_u:4038": " bhavathā sadāpi akhilā madhurā sada śuddhaśīla suprasannamanāḥ /",
    "K10bsu034_u:4039": " pariśuddhaśīla bhavathā satataṃ nacireṇa lapsyatha samādhivaram // SRS_29.46 //",
    "K10bsu034_u:4040": " na karotha māna na janetha khilaṃ pariśuddhamānasa sadā bhavathā /",
    "K10bsu034_u:4041": " mada māna mrakṣa vijahitva tataḥ pratilapsyathā imu samādhivaram // SRS_29.47 //",
    "K10bsu034_u:4042": " guṇato anusmari jinaṃ satataṃ varakāñcanacchaviprabhāsakaram /",
    "K10bsu034_u:4043": " gaganaṃ ca rātriya nakṣatrasphuṭaṃ tatha kāyu lakṣaṇasphuṭo munino // SRS_29.48 //",
    "K10bsu034_u:4044": " dhvajacchatravitānapatākavarāṃ cūrṇānulepanaṃ gṛhītva bahūn /",
    "K10bsu034_u:4045": " pūjāṃ karotha sugatasya sadā nacireṇa lapsyatha samādhivaram // SRS_29.49 //",
    "K10bsu034_u:4046": " vara gandhamālyakusumā rucirāṃ vāditra tūrya pragṛhīta bahu /",
    "K10bsu034_u:4047": " (Vaidya 179)",
    "K10bsu034_u:4048": " jinastūpi pūja prakarotha sadā nacireṇa lapsyatha samādhivaram // SRS_29.50 //",
    "K10bsu034_u:4049": " paṇavaiḥ sughoṣakamṛdaṅgaśataiḥ paṭahairvipañcivaraveṇuravaiḥ /",
    "K10bsu034_u:4050": " madhurasvarairviṃvidhavādyagaṇaiḥ pūjetha nāyaku prasannamanāḥ // SRS_29.51 //",
    "K10bsu034_u:4051": " kāretha buddhapratimāṃ rucirāṃ ratanāmayīṃ suparikarmakṛtām /",
    "K10bsu034_u:4052": " prāsādikāṃ paramasudarśanīyāṃ nacireṇa lapsyatha samādhivaram // SRS_29.52 //",
    "K10bsu034_u:4053": " vanaṣaṇḍa sevatha vivikta sadā vijahitva grāmanagareṣu ratim /",
    "K10bsu034_u:4054": " advitīya khaṅgasama bhotha sadā nacireṇa lapsyatha samādhivaram // SRS_29.53 //",
    "K10bsu034_u:4055": " ahu dharmasvāmi mama yūyu sutā anuśikṣathā mama samādhicarim /",
    "K10bsu034_u:4056": " ahu so abhūṣi diśatā suviśruto dṛḍhadattu nāma manujādhipatiḥ // SRS_29.54 //",
    "K10bsu034_u:4057": " maya buddha pūjita ananta pure maya śīlu rakṣitu viśuddhamanāḥ /",
    "K10bsu034_u:4058": " maya gauravaṃ daśabaleṣu kṛtaṃ imu śāntameṣata samādhivaram // SRS_29.55 //",
    "K10bsu034_u:4059": " maya putra dāra parityakta pure śirahastapādanayanāgravarāḥ /",
    "K10bsu034_u:4060": " na ca līnacittata kadāci kṛtā imu śāntameṣata samādhivaram // SRS_29.56 //",
    "K10bsu034_u:4061": " (Vaidya 180)",
    "K10bsu034_u:4062": " dhanadhānya dāsa bahudāsiśatā ratanā prabhūta parityakta mayā /",
    "K10bsu034_u:4063": " saṃtarpitā pi bahuyācanakā imu śāntameṣata samādhivaram // SRS_29.57 //",
    "K10bsu034_u:4064": " maya mukti sphāṭika suvarṇa bahu vaidūrya śaṅkha śila tyakta pure /",
    "K10bsu034_u:4065": " maṇi śuddharūpiya pravāla ghanā imu śāntameṣata samādhivaram // SRS_29.58 //",
    "K10bsu034_u:4066": " maya tyakta ābharaṇa nānavidhā varamuktahāra tatha sīhanukāḥ /",
    "K10bsu034_u:4067": " ratanāna jālika viśiṣṭa pṛthu imu śāntameṣata samādhivaram // SRS_29.59 //",
    "K10bsu034_u:4068": " maya vastrakoṭya paramā sukhumāḥ pariśuddha kāśikadukūlavarāḥ /",
    "K10bsu034_u:4069": " bahuhemacitra parityakta pare imu śāntameṣata samādhivaram // SRS_29.60 //",
    "K10bsu034_u:4070": " maya hasti aśva ratha nānavidhāḥ parityakta svapriyasuto mahilāḥ /",
    "K10bsu034_u:4071": " na ca daurmanasyata kadāci kṛtā imu śāntameṣata samādhivaram // SRS_29.61 //",
    "K10bsu034_u:4072": " maya dṛṣṭva pūrvi sudaridra narāḥ paryeṣṭiduḥkhita ca kṛcchragatāḥ /",
    "K10bsu034_u:4073": " maya te dhanena adaridra kṛtāḥ imu śāntameṣata samādhivaram // SRS_29.62 //",
    "K10bsu034_u:4074": " hastī rathāśvarathakā nayutāḥ pracchannaratanamaṇijālacitāḥ /",
    "K10bsu034_u:4075": " dattā mayā yācanakāna purā imu śāntameṣata samādhivaram // SRS_29.63 //",
    "K10bsu034_u:4076": " udyāna koṭinayutā bahavaḥ samalaṃkaritva maya datta purā /",
    "K10bsu034_u:4077": " (Vaidya 181)",
    "K10bsu034_u:4078": " harṣetva mānasu janitva kṛpāṃ imu śāntameṣata samādhivaram // SRS_29.64 //",
    "K10bsu034_u:4079": " grāmātha rāṣṭranagarā nigamāḥ samalaṃkaritva maya datta purā /",
    "K10bsu034_u:4080": " datvā ca prītimanubhomi sadā imu śāntameṣata samādhivaram // SRS_29.65 //",
    "K10bsu034_u:4081": " ratanāna rāśaya sumerusamāstatha cīvarābharaṇakāśca bahu /",
    "K10bsu034_u:4082": " ye datta pūrvi maya yācanake imu śāntameṣata samādhivaram // SRS_29.66 //",
    "K10bsu034_u:4083": " sudaridra sattva kṛta āḍhya mayā parikṛcchraprāpta paritrāta bahu /",
    "K10bsu034_u:4084": " bahuduḥkhapadruta sukhī mi kṛtā imu śāntameṣata samādhivaram // SRS_29.67 //",
    "K10bsu034_u:4085": " yada āsi īścaru mahīya ahaṃ dukhitāṃ ca paśyami bahuṃ janatām /",
    "K10bsu034_u:4086": " utsṛṣṭa teṣu maya rājyamabhūt kṛpa saṃjanetva sukhito ca yathā // SRS_29.68 //",
    "K10bsu034_u:4087": " ye me kumāra kṛta āścariyā kṛta duṣkarāṇi bahu kalpaśatā /",
    "K10bsu034_u:4088": " na ca te maya kṣapaṇa śakya siyā kalpāna koṭinayutā bhaṇataḥ // SRS_29.69 //",
    "K10bsu034_u:4089": " unmattacittabhūmi gacchi narā /",
    "K10bsu034_u:4090": " aśraddadhanta sugatasya carim /",
    "K10bsu034_u:4091": " kṛta ye mi duṣkara tadāścariyā imu śāntameṣata samādhivaram // SRS_29.70 //",
    "K10bsu034_u:4092": " ārocayāmi ca kumāra idaṃ śraddadhanta me avitathaṃ vacanam /",
    "K10bsu034_u:4093": " na hi vāca bhāṣati mṛṣāṃ sugataḥ sada satyavādi jinu kāruṇikaḥ // SRS_29.71 //",
    "K10bsu034_u:4094": " (Vaidya 182)",
    "K10bsu034_u:4095": " anye ime 'pi ca prakāra bahū caratā śodhita ya kalpaśatāḥ /",
    "K10bsu034_u:4096": " kathamahaṃ labhitvimu samādhivaraṃ moceya sattvaniyutāṃ dukhitām // SRS_29.72 //",
    "K10bsu034_u:4097": " yasmin kṣaṇe ayu samādhi mayā pratilabdha bhūta mahājñānapathaḥ /",
    "K10bsu034_u:4098": " so 'haṃ labhitvimu samādhivaraṃ paśyāmi buddhanayutān subahūn // SRS_29.73 //",
    "K10bsu034_u:4099": " ṛddhī ananta pratilabdha mayā sa vikurvamāṇu vraji kṣetraśatān /",
    "K10bsu034_u:4100": " gatvā ca pṛcchi ahu kāruṇikān praśnāna koṭiniyutāna bahum // SRS_29.74 //",
    "K10bsu034_u:4101": " yaścaiva bhāṣi mama te sugatā praśnāna koṭiniyutāna tadā /",
    "K10bsu034_u:4102": " gṛhṇitva sarvamahu dhārayamī na ca bhraśyate ekapadaṃ pi mamā // SRS_29.75 //",
    "K10bsu034_u:4103": " taṃ co śruṇitva ahu bhūtanayaṃ praśnāna koṭinayutāna bahum /",
    "K10bsu034_u:4104": " deśitva taṃ viraja śāntapadaṃ sthāpemi sattva bahu jñānapathe // SRS_29.76 //",
    "K10bsu034_u:4105": " asmin samādhiya sthihitva mayā śikṣitva bhūtanaya kalpaśatān /",
    "K10bsu034_u:4106": " bahusattvakoṭinayutāni purā ye sthāpitā viraji mārgavare // SRS_29.77 //",
    "K10bsu034_u:4107": " yehī na dṛṣṭa purimā sugatā bhāṣantakā imu nayaṃ virajam /",
    "K10bsu034_u:4108": " tehī na śakyamiha śraddadhituṃ paramārthaśūnyata samādhivaram // SRS_29.78 //",
    "K10bsu034_u:4109": " ye śrāddha paṇḍita vidhijña narā gambhīrabhūtanayalabdhanayāḥ /",
    "K10bsu034_u:4110": " (Vaidya 183)",
    "K10bsu034_u:4111": " te nā trasanti na ca saṃtrasiṣū śrutvā ca bhonti sada āttamanāḥ // SRS_29.79 //",
    "K10bsu034_u:4112": " te te dharenti varabodhi samā te te hi putra anujāta mamā /",
    "K10bsu034_u:4113": " te te hyudumbarakusumasamāsteṣārtha haṃ caritu kalpaśatān // SRS_29.80 //",
    "K10bsu034_u:4114": " na pi tasya asti vinipātabhayaṃ aṣṭākṣaṇā vigata tasya sadā /",
    "K10bsu034_u:4115": " drakṣyanti buddhanayutān subahūn imu yaḥ samādhi naru dhārayatī // SRS_29.81 //",
    "K10bsu034_u:4116": " yatha maitrako jinu anantayaśāḥ sattvāna bheṣyi bahu arthakaraḥ /",
    "K10bsu034_u:4117": " tatha vyākaromyahamanantamatiṃ hastasmi yasya susamādhivaram // SRS_29.82 //",
    "K10bsu034_u:4118": " smṛtimān sa bhoti matimān jñānodgataḥ śrutidharo bhavati /",
    "K10bsu034_u:4119": " pratibhānu tasya bhavati vipulaṃ imu yaḥ samādhi naru dhārayatī // SRS_29.83 //",
    "K10bsu034_u:4120": " devānāṃ ca sa bhavati pūjaniyo marutāṃ ca sada namasyanīyaḥ /",
    "K10bsu034_u:4121": " abhirakṣitaḥ satata devagaṇaiḥ imu yaḥ samādhi naru dhārayati // SRS_29.84 //",
    "K10bsu034_u:4122": " na ca so 'gnimadhye mriyate na jale na ca tasya śastra kramate na viṣam /",
    "K10bsu034_u:4123": " na ca vairiṇāṃ gamaniyo bhavatī imu yaḥ samādhi naru dhārayatī // SRS_29.85 //",
    "K10bsu034_u:4124": " vanakandare vasatu tasya sadā marutā karonti vara pāricarim /",
    "K10bsu034_u:4125": " upasthāyakāśca bahu yakṣaśatā imu yaḥ samādhi naru dhārayatī // SRS_29.86 //",
    "K10bsu034_u:4126": " (Vaidya 184)",
    "K10bsu034_u:4127": " jñānena sāgarasamo bhavatī na sajjate guṇa bhaṇantu muneḥ /",
    "K10bsu034_u:4128": " bhūtāṃśca buddhaguṇa kīrtayate imu yaḥ samādhi naru dhārayatī // SRS_29.87 //",
    "K10bsu034_u:4129": " nānto na cāsya paryantu śrute na pramāṇu labhyati yathā gagane /",
    "K10bsu034_u:4130": " jñānolkadhāri timiraṃ harati imu yaḥ samādhi naru dhārayatī // SRS_29.88 //",
    "K10bsu034_u:4131": " snigdhaṃ suyukta sada muñca girāṃ parṣatsu bhāṣati supremaṇiyām /",
    "K10bsu034_u:4132": " siṃho yathā sa vinadaṃ bhaṇatī imu yaḥ samādhi naru dhārayatī // SRS_29.89 //",
    "K10bsu034_u:4133": " vaidyo bhiṣaku samu so bhavatī gati lenu trāṇa śaraṇaṃ bahūnām /",
    "K10bsu034_u:4134": " ālokabhūtu jagi so bhavati imu yaḥ samādhi naru dhārayatī // SRS_29.90 //",
    "K10bsu034_u:4135": " na ca tasya maithuni mano ramate śamathe rataḥ spṛśati dhyānasukham /",
    "K10bsu034_u:4136": " śāntāṃ sa bhāṣati praśānta giram imu yaḥ samādhi naru dhārayatī // SRS_29.91 //",
    "K10bsu034_u:4137": " na ca tasya mānasu nimittarataṃ sarve vibhāvita nimitta pṛthu /",
    "K10bsu034_u:4138": " satataṃ samāhitu vidū bhavatī imu yaḥ samādhi naru dhārayatī // SRS_29.92 //",
    "K10bsu034_u:4139": " cakṣuśca so labhati aprākṛtakaṃ yeno sa paśyati anantajinān /",
    "K10bsu034_u:4140": " so 'nantacakṣurbhavati vṛṣabho imu yaḥ samādhi naru dhārayatī // SRS_29.93 //",
    "K10bsu034_u:4141": " krauñcasvaro madhurayuktagiro kalaviṅkadundubhisvaro bhavatī /",
    "K10bsu034_u:4142": " saṃgītiyuktasvaru mañjugiro imu yaḥ samādhi naru dhārayatī // SRS_29.94 //",
    "K10bsu034_u:4143": " (Vaidya 185)",
    "K10bsu034_u:4144": " meghābhigarjitasvaro bhavatī haṃsasvaro ravati mañjugiraḥ /",
    "K10bsu034_u:4145": " pañcasvarāṅgaśatayuktasvaro imu yaḥ samādhi naru dhārayatī // SRS_29.95 //",
    "K10bsu034_u:4146": " bahukalpakoṭinayutā vividhā madhurasvarāṅgasuprayuktasvarāḥ /",
    "K10bsu034_u:4147": " acintiyā sa gira niścaratī imu yaḥ samādhi naru dhārayatī // SRS_29.96 //",
    "K10bsu034_u:4148": " na ca bhojane bhavati gṛdhnumanā na pātracīvararato bhavatī /",
    "K10bsu034_u:4149": " alpecchu saṃtuṣṭa susaṃlikhito imu yaḥ samādhi naru dhārayatī // SRS_29.97 //",
    "K10bsu034_u:4150": " na ca ātma utkarṣaku so bhavatī na parasya bhāṣati avarṇu kvacit /",
    "K10bsu034_u:4151": " dhyāne rataḥ sukhumacittu sadā imu yaḥ samādhi naru dhārayatī // SRS_29.98 //",
    "K10bsu034_u:4152": " ātmānuprekṣī satataṃ bhavatī na parasya skhalitemeṣati ca /",
    "K10bsu034_u:4153": " aviruddhu sarvi jagi so bhavatī imu yaḥ samādhi naru dhārayatī // SRS_29.99 //",
    "K10bsu034_u:4154": " akiliṣṭacittu pariśuddhacarī aśaṭho avañcaku sadā bhavatī /",
    "K10bsu034_u:4155": " sadamārdavaḥ sada vimokṣarato imu yaḥ samādhi naru dhārayatī // SRS_29.100 //",
    "K10bsu034_u:4156": " tyāgādhimukta satataṃ bhavatī mātsaryacittu na ca tasya ratam /",
    "K10bsu034_u:4157": " śīlenupetu satataṃ bhavatī imu yaḥ samādhi naru dhārayatī // SRS_29.101 //",
    "K10bsu034_u:4158": " abhirūpa darśaniyu premaṇiyo varakāñcanacchavi prabhāsakaraḥ /",
    "K10bsu034_u:4159": " (Vaidya 186)",
    "K10bsu034_u:4160": " dvātriṃśallakṣaṇadharo bhavatī imu yaḥ samādhi naru dhārayatī // SRS_29.102 //",
    "K10bsu034_u:4161": " prāsādikaśca sada so bhavatī abhilakṣito bahujanasya priyo /",
    "K10bsu034_u:4162": " prekṣanta tṛpti na labhanti narā imu yaḥ samādhi naru dhārayatī // SRS_29.103 //",
    "K10bsu034_u:4163": " devāsya nāga tatha yakṣagaṇāstuṣṭā udagrāḥ sada āttamanāḥ /",
    "K10bsu034_u:4164": " bhāṣanti varṇa praviśitva kulānimu yaḥ samādhi naru dhārayatī // SRS_29.104 //",
    "K10bsu034_u:4165": " brahmā ca śakra vaśavarti vahu upasthānu tasya prakaronti sadā /",
    "K10bsu034_u:4166": " na ca tasya unnata mano bhavatī /",
    "K10bsu034_u:4167": " imu yaḥ samādhi naru dhārayatī // SRS_29.105 //",
    "K10bsu034_u:4168": " na ca tasya durgatibhayaṃ bhavatī na pi cākṣaṇā na vinipātabhayam /",
    "K10bsu034_u:4169": " parimuktu sarvavinipātabhayādimu yaḥ samādhi naru dhārayatī // SRS_29.106 //",
    "K10bsu034_u:4170": " na ca tasya kāṅkṣa vimatirbhavatī vara buddhadharma śruṇiyā nipuṇān /",
    "K10bsu034_u:4171": " gambhīrajñānānugato bhavatī imu yaḥ samādhi naru dhārayatī // SRS_29.107 //",
    "K10bsu034_u:4172": " yaṃ yaṃ pi dharmaṃ śruṇatī sukhumaṃ sarvatra bhoti vaśi pāragataḥ /",
    "K10bsu034_u:4173": " balavantu hetunipuṇo bhavatī imu yaḥ samādhi naru dhārayatī // SRS_29.108 //",
    "K10bsu034_u:4174": " evaṃ prabhāṣita jinena girā ahu tena bhomi paricīrṇa sadā /",
    "K10bsu034_u:4175": " labhate ca dhāraṇi viśiṣṭa varāmimu yaḥ samādhi naru dhārayatī // SRS_29.109 //",
    "K10bsu034_u:4176": " kālakriyāṃ ca sa karoti yadā amitābhu tasya purataḥ sthihatī /",
    "K10bsu034_u:4177": " (Vaidya 187)",
    "K10bsu034_u:4178": " bhikṣugaṇena saha kāruṇiko imu yaḥ samādhi naru dhārayatī // SRS_29.110 //",
    "K10bsu034_u:4179": " lābhī ca dhāraṇiya so bhavatī dharmanidhāna vaśipāragataḥ /",
    "K10bsu034_u:4180": " pratibhānavānanācchedyagiro ya imaṃ samādhi naru dhārayatī // SRS_29.111 //",
    "K10bsu034_u:4181": " yenaiva so vrajati dharmadharo ālokabhūta bhavatī jagataḥ /",
    "K10bsu034_u:4182": " sipraśāntacara suviśuddhamanā imu yaḥ samādhi naru dhārayatī // SRS_29.112 //",
    "K10bsu034_u:4183": " vara dharmakośa vividhaṃ nipuṇaṃ so dharmakāya vaśi pāragataḥ /",
    "K10bsu034_u:4184": " so saṃśayaṃ chinatti sarvajage imu yaḥ samādhi naru dhārayatī // SRS_29.113 //",
    "K10bsu034_u:4185": " sarve 'pi sattva siya kāruṇikā bhagavān bhavāntakaraṇe sugataḥ /",
    "K10bsu034_u:4186": " tān satkareyyā bahu kalpaśatān yatha gaṅgavāluka tathottari vā // SRS_29.114 //",
    "K10bsu034_u:4187": " yaścaiva paści kṣayakāli imaṃ śrutvā samādhimiha kaści naraḥ /",
    "K10bsu034_u:4188": " anumodamīti bhaṇataikagiraṃ kala puṇyaskandha na sa pūrva bhavet // SRS_29.115 //",
    "K10bsu034_u:4189": " yasyo kumāra iya śāntagatī paramārthaśūnyata samādhivaro /",
    "K10bsu034_u:4190": " prāvartu bhoti tatha pustagataḥ so dharmabhāṇaku sthitaḥ sumatiḥ // SRS_29.116 //",
    "K10bsu034_u:4191": " iti śrīsamādhirāje tejaguṇarājaparivarto nāmonatriṃśatitamaḥ // 29 //",
    "K10bsu034_u:4192": " (Vaidya 188)",
    "K10bsu034_u:4193": " 30 Anuśaṃsāparivartaḥ /",
    "K10bsu034_u:4194": " atha khalu bhagavān punareva candraprabhaṃ kumārabhūtamāmantrayate sma - tasmāttarhi",
    "K10bsu034_u:4195": " kumāra ya ākāṅkṣed bodhisattvo mahāsattvaḥ - kimityahaṃ sarvasattvānāṃ rutamadhigaccheyamindriyāṇāṃ",
    "K10bsu034_u:4196": " ca parāparajñatāṃ vijñāya dharmaṃ deśayeyamiti,",
    "K10bsu034_u:4197": " tena kumāra bodhisattvena mahāsattvena ayaṃ sarvadharmasvabhāvasamatāvipañcitaḥ samādhiḥ",
    "K10bsu034_u:4198": " śrotavya udgrahītavyaḥ paryavāptavyo dhārayitavyo vācayitavyaḥ araṇābhāvanayā bhāvayitavyo",
    "K10bsu034_u:4199": " bahulīkartavyaḥ parebhyaśca vistareṇa saṃprakāśayitavyaḥ //",
    "K10bsu034_u:4200": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:4201": " aparimita atīta nāyakāstena dṛṣṭāḥ puratu katha prayuktā pṛcchitā lokanāthāḥ /",
    "K10bsu034_u:4202": " pravara kuśalamūle tiṣṭhato bodhisattvo imu virajasamādhiṃ dhārayan mokṣakāmaḥ // SRS_30.1 //",
    "K10bsu034_u:4203": " labhati sukha praṇītaṃ divyamānuṣyakaṃ co",
    "K10bsu034_u:4204": " labhati paramapūjāṃ divyamānuṣyakāṃ so /",
    "K10bsu034_u:4205": " labhati sukha praṇītaṃ dhyānasaukhyāryasaukhyam",
    "K10bsu034_u:4206": " imu viraja samādhiṃ dhārayan mokṣakāmaḥ // SRS_30.2 //",
    "K10bsu034_u:4207": " varṇu śruṇiya udāraṃ harṣu tasyo na bhoti",
    "K10bsu034_u:4208": " na pi ca punaravarṇe maṅkubhāvaṃ nigacchet /",
    "K10bsu034_u:4209": " śailopamu akampeyyo aṣṭabhirlokadharmair",
    "K10bsu034_u:4210": " imu viraja samādhiṃ dhārayan mokṣakāmaḥ // SRS_30.3 //",
    "K10bsu034_u:4211": " akhilamadhuravāṇī ślakṣṇavācā suyuktā apagatabhrukuṭiśco pūrvaālāpi bhoti /",
    "K10bsu034_u:4212": " satatasmitamukhaśco śikṣito nāyakānām imu virajasamādhiṃ dhārayan mokṣakāmaḥ // SRS_30.4 //",
    "K10bsu034_u:4213": " bhavati sa sukhavāsaḥ sūrataḥ snigdhacitto bhavati sada sudānto dāntabhūmisthitaśca /",
    "K10bsu034_u:4214": " sumadhura priyavāṇī snigdhasatyābhidhāyī imu virajasamādhiṃ dhārayan bodhikāmaḥ // SRS_30.5 //",
    "K10bsu034_u:4215": " na ca sa katha karotī vaigrahīṃ no vivādān apagatakhila doṣā varjitāstena śeṣāḥ /",
    "K10bsu034_u:4216": " (Vaidya 189)",
    "K10bsu034_u:4217": " pramuditu sada bhotī sūrato mārdavaśca imu viraja samādhiṃ dhārayan bodhikāmaḥ // SRS_30.6 //",
    "K10bsu034_u:4218": " bhavati ca sada vidvāṃstyāgi nityābhiyuktaḥ sudukhita jana dṛṣṭvā teṣamannaṃ dadāti /",
    "K10bsu034_u:4219": " priyataru parityaktuṃ bhoti nityaṃ sudātā imu virajasamādhiṃ dhārayan bodhikāmaḥ // SRS_30.7 //",
    "K10bsu034_u:4220": " devaśatasahasrāṇa spṛhāṃ ye saṃjanentī nāga asura yakṣā nityupasthāyakāsya /",
    "K10bsu034_u:4221": " vani pavani vasante rakṣa tasyā karontī imu viraja samādhiṃ yo naro dhārayati // SRS_30.8 //",
    "K10bsu034_u:4222": " bhaṇi vacanamasaktaṃ brahmadhoṣasvaro 'sau haṃsaravitaghoṣaḥ kinnarodgītaghoṣaḥ /",
    "K10bsu034_u:4223": " pañcaśatasvarāṅgo harṣaṇīyasvaraśco bhavati naditaśabdo ghuṣṭaśabdaḥ suśabdaḥ // SRS_30.9 //",
    "K10bsu034_u:4224": " yāvatatu pṛthu kṣatrāṇa naraḥ kaścideva sūkṣma raja kareyyā śakya te lakṣaṇāya /",
    "K10bsu034_u:4225": " tatu bahutaru tasyo ye svarā niścarantī imu viraja samādhiṃ yo naro dhārayāti // SRS_30.10 //",
    "K10bsu034_u:4226": " iti śrīsamādhirāje 'nuśaṃsāparivarto nāma triṃśatitamaḥ // 30 //",
    "K10bsu034_u:4227": " (Vaidya 190)",
    "K10bsu034_u:4228": " 31 Sarvadharmasvabhāvanirdeśaparivartaḥ /",
    "K10bsu034_u:4229": " tatra bhagavān punarapi candraprabhaṃ kumārabhūtamāmantrayate sma - tasmāttarhi kumāra ya ākāṅkṣed bodhisattvo mahāsattvaḥ kimityahaṃ sarvadharmāṇāṃ svabhāvaṃ kathaṃ jānīyāmiti,",
    "K10bsu034_u:4230": " tena kumāra bodhisattvena mahāsattvena ayaṃ sarvadharmasvabhāvasamatāvipañcitaḥ samādhiḥ",
    "K10bsu034_u:4231": " śrotavya udgrahītavyaḥ paryavāptavyo dhārayitavyo vācayitavya uddeṣṭavyaḥ svādhyātavyaḥ",
    "K10bsu034_u:4232": " araṇābhāvanayā bhāvayitavyo bahulīkartavyaḥ parebhyaśca vistareṇa saṃprakāśayitavyaḥ //",
    "K10bsu034_u:4233": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:4234": " tasyo rāgu na jātu kupyate na ca doṣo tasyo moha na jātu kupyate vṛṣabhisya /",
    "K10bsu034_u:4235": " teno sarvi kileśa cchoritānavaśeṣā yo 'sau dharmasvabhāvu jānatī supraśāntam // SRS_31.1 //",
    "K10bsu034_u:4236": " so 'sau śikṣa na jātu oṣirī sugatānāṃ so 'sau śūru na jātu istriyāṇāṃ vaśameti /",
    "K10bsu034_u:4237": " so 'sau śāsani prīti vindate sugatānāṃ yo 'sau dharmasvabhāvu jānatī supraśāntam // SRS_31.2 //",
    "K10bsu034_u:4238": " so 'sau jñānavidhijña paṇḍito matimāṃśca so 'sau buddha ananta paśyatī aparyantāṃ /",
    "K10bsu034_u:4239": " so 'sau dhāraṇijñānu jānatī aparyantaṃ yo 'sau dharmasvabhāvu jānatī nayayuktim // SRS_31.3 //",
    "K10bsu034_u:4240": " so 'sau neha cireṇa bheṣyati dvipadendraḥ so 'sau vaidyu bhiṣaku bheṣyate sukhadātā /",
    "K10bsu034_u:4241": " so 'sau uddhari śalya sarvaśo dukhitānāṃ yo 'sau dharmasvabhāvu jānatī supraśāntam // SRS_31.4 //",
    "K10bsu034_u:4242": " so 'sau āturu jñātva duḥkhitānimi sattvān so 'sau bherī sadā parāhanī amṛtasya /",
    "K10bsu034_u:4243": " so 'sau bheṣyati nāyako jino nacireṇa yo 'sau dharmasvabhāvu jānatī supraśāntam // SRS_31.5 //",
    "K10bsu034_u:4244": " (Vaidya 191)",
    "K10bsu034_u:4245": " so 'sau bhaiṣajyanayeṣu kovido varavaidyo ādiṃ jānati sarvavyādhināṃ yatra muktiḥ /",
    "K10bsu034_u:4246": " so 'sau bhūtanayaśikṣito matimanto śikṣitvā bahusattva mocayī pṛthu naṣṭān // SRS_31.6 //",
    "K10bsu034_u:4247": " so 'sau śūnyanayeṣu kovido matiśūraḥ so 'sau loki asaktu bhuñjati sada piṇḍam /",
    "K10bsu034_u:4248": " so 'sau bodhivarāya sthāpayi bahusattvān yo 'sau dharmasvabhāvu jānatī supraśāntam // SRS_31.7 //",
    "K10bsu034_u:4249": " so 'sau kṣāntibalena udgato naracandraḥ so 'sau loṣṭakadaṇḍatāḍito na ca kupyī /",
    "K10bsu034_u:4250": " so 'sau chidyatu aṅgamaṅgaśo na ca kṣubhye yo 'sau dharmasvabhāvu jānatī supraśāntam // SRS_31.8 //",
    "K10bsu034_u:4251": " so 'sau kṣāntibale pratiṣṭhito balavanto so 'sau kṣāntiya vastu tādṛśo supraśāntaḥ /",
    "K10bsu034_u:4252": " so 'sau kṣāntibalena manyate matiśūro yo 'sau dharmasvabhāvu jānatī supraśāntam // SRS_31.9 //",
    "K10bsu034_u:4253": " so 'sau vastu na jātu manyate ahu cchinnā teno sarvi bhavā vibhāvitāḥ sada śūnyāḥ /",
    "K10bsu034_u:4254": " tasyo saṃjñā prahīṇa sarvaśo nikhileno yo 'sau dharmasvabhāvu jānatī supraśāntam // SRS_31.10 //",
    "K10bsu034_u:4255": " te te dharmasvabhāvu deśayī supraṇītaṃ te te bodhi spṛśī anuttarāṃ nacireṇa /",
    "K10bsu034_u:4256": " yeṣāṃ dharmasvabhāvu gocaraḥ sunidhyapto teṣāṃ datta ananta dakṣiṇā aparyantā // SRS_31.11 //",
    "K10bsu034_u:4257": " so 'sau bhāṣati sūtrakoṭiyo aparyantā yatha gaṅganadīya vālikāstatu bhūyaḥ /",
    "K10bsu034_u:4258": " no cāsyu pratibhānu chidyate varṇamāne yo 'sau dharmasvabhāvu jānatī supraśāntam // SRS_31.12 //",
    "K10bsu034_u:4259": " so 'sau kalpasahasrakoṭiśo nayutāni jñāneno sada bhoti udgato yatha meruḥ /",
    "K10bsu034_u:4260": " (Vaidya 192)",
    "K10bsu034_u:4261": " dharma tasya kṣayo na vidyate bhaṇamāne yo 'sau dharmasvabhāvu jānatī supraśāntam // SRS_31.13 //",
    "K10bsu034_u:4262": " vistīrṇaṃ vipulaṃ acintiyaṃ pratibhānaṃ bhotī bodhivarāṃ gaveṣataḥ sada tasyo /",
    "K10bsu034_u:4263": " nityaṃ bhāṣati sūtrakoṭiyo aparyantā yo 'sau dharmasvabhāvu jānatī supraśāntam // SRS_31.14 //",
    "K10bsu034_u:4264": " yaṃ caite dvipadottamā jinā bhaṇi dharmaṃ sarvaṃ taṃ ca śruṇitva gṛhṇatī paripūrṇam /",
    "K10bsu034_u:4265": " no vā ekapade 'pi vidyate vimatisyo yo 'sau sarvi abhāva jānatī imi dharmān // SRS_31.15 //",
    "K10bsu034_u:4266": " so 'sau bhoti viśiṣṭa tyāgavān sada kālaṃ bhotī dānapatiḥ sukhaṃdado dukhitānām /",
    "K10bsu034_u:4267": " dṛṣṭā duḥkhita sattva tarpayī ratanehī yo 'sau dharmasvabhāvu jānatī sada śūnyam // SRS_31.16 //",
    "K10bsu034_u:4268": " sau 'sau jambudhvaje bhaviṣyatī sada rājā sattvānāṃ sada saukhya kāhitī aparyantam /",
    "K10bsu034_u:4269": " maitrāye samupetu prāṇīnāṃ sada kāle yo 'sau dharmasvabhāvu jānatī sada śūnyam // SRS_31.17 //",
    "K10bsu034_u:4270": " putrān dhītara dāsadāsiyo tyajya dhīro hastau pāda śirāṃsi sa tyajī tatha rājyam /",
    "K10bsu034_u:4271": " no cālīyati tasya mānasaṃ vṛṣabhisyo yo 'sau dharmasvabhāvu jānatī sada śūnyam // SRS_31.18 //",
    "K10bsu034_u:4272": " aṅgāṅgaṃ puna tasya chidyatī yadi kāyo no tasya pratihanyate manaḥ supine 'pi /",
    "K10bsu034_u:4273": " teno pūjita bhonti nāyakā dvipadendrā yo 'sau dharmasvabhāvu jānatī sada śūnyam // SRS_31.19 //",
    "K10bsu034_u:4274": " teno pūjita sarvi nāyakā ya atītāstatha pūjita ye anāgatā dvipadendrāḥ /",
    "K10bsu034_u:4275": " tehī satkṛta sarvi nāyakā sthita ye co yo 'sau dharmasvabhāvu jānatī sada śūnyam // SRS_31.20 //",
    "K10bsu034_u:4276": " (Vaidya 193)",
    "K10bsu034_u:4277": " so 'sau kośa dhareti paṇḍitaḥ sugatānāṃ so 'sau dhāraṇiye pratiṣṭhitaḥ paramāyām /",
    "K10bsu034_u:4278": " so 'sau bheṣyati lokanāyako naciareṇa yacchutvā imu sūtraṃ dhārayet kṣayakāle // SRS_31.21 //",
    "K10bsu034_u:4279": " so 'ndho naiva kadāci bheṣyatī vidu jātu no co aṅgavihīnu bheṣyatī bahukalpān /",
    "K10bsu034_u:4280": " teno akṣaṇa aṣṭa varjitā imi nityaṃ yeno sūtramidaṃ prabhāṣitaṃ apramuṣṭam // SRS_31.22 //",
    "K10bsu034_u:4281": " nāsau durgatiṣu gamiṣyati puna jātu nityaṃ lakṣaṇadhāri bheṣyatī abhirūpaḥ /",
    "K10bsu034_u:4282": " pacco tasya abhijña bhāvitā imi nityaṃ purataḥ so sugatāna sthāsyatī sada śūraḥ // SRS_31.23 //",
    "K10bsu034_u:4283": " bahukān nirmita nirmiṇitvāna ayu jñānī preṣatī bahukṣetrakoṭiṣu vinayārtham /",
    "K10bsu034_u:4284": " yehi dṛṣṭa bhavanti nirmitā bahu buddhāḥ tehī bodhivarāya sthāpitā bahu sattvāḥ // SRS_31.24 //",
    "K10bsu034_u:4285": " smṛtimantaḥ gatimantaḥ prajñāvān dhṛtimāṃśca sthāmnā vīryabalena so sadā samupetaḥ /",
    "K10bsu034_u:4286": " dharmapāramiprāpta bheṣyati mahatejā yaḥ śrutvā imu sūtra dhārayet kṣayakāle // SRS_31.25 //",
    "K10bsu034_u:4287": " raśmikoṭisahasra niścarī sada teṣāṃ vyomāḥ sarvi karonti maṇḍalāḥ suriyāṇām /",
    "K10bsu034_u:4288": " yehī bhāvita bhonti śūnyakā imi dharmāste te śūra bhavanti nāyakā nacireṇa // SRS_31.26 //",
    "K10bsu034_u:4289": " eṣo gocaru śāntu bhāvito maya pūrvaṃ bahukalpāna sahasra koṭiyo niyutāni /",
    "K10bsu034_u:4290": " (Vaidya 194)",
    "K10bsu034_u:4291": " vīryaṃ me na kadāci sahasita iha mārge yadahaṃ dīpaṃkareṇa vyākṛto jinabhūmī // SRS_31.27 //",
    "K10bsu034_u:4292": " yūyaṃ pī mama caryā śikṣathā iha sūtre gambhīrā paramārtha deśitā iya netrī /",
    "K10bsu034_u:4293": " yatrāmī bahu naṣṭa tīrthikā viparitā kṣiptvā bodhimapāyi bhairave prapatanti // SRS_31.28 //",
    "K10bsu034_u:4294": " bahukalpāna sahasrakoṭiyo nayutāni veditvā amu tatra vedanā kaṭu tībrāḥ /",
    "K10bsu034_u:4295": " bahukalpā nayutānamatyayāt punareva hetuḥ so amṛtasya prāptaye bhaviṣyate // SRS_31.29 //",
    "K10bsu034_u:4296": " ye te paścimi kāli bhairave sugatasyo rakṣanti imu sūtramīdṛśaṃ praśāntam /",
    "K10bsu034_u:4297": " teṣāṃ bodhi varā na durlabhā iya śreṣṭhā te te paścimi kāli vyākṛta dhari dharmān // SRS_31.30 //",
    "K10bsu034_u:4298": " iti śrīsamādhirāje sarvadharmasvabhāvanirdeśaparivarto nāmaikatriṃśatitamaḥ // 31 //",
    "K10bsu034_u:4299": " (Vaidya 195)",
    "K10bsu034_u:4300": " 32 Sūtradhāraṇānuśaṃsāparivartaḥ /",
    "K10bsu034_u:4301": " atha khalu bhagavān punareva candraprabhaṃ kumārabhūtamāmantrayate sma - tasmāttarhi",
    "K10bsu034_u:4302": " kumāra bodhisattvena mahāsattvena mahābhijñāparikarma dhārayitukāmenāyaṃ samādhirdhārayitavyaḥ",
    "K10bsu034_u:4303": " udgrahītavyaḥ paryavāptavyo dhārayitavyo vācayitavyaḥ pravartayitavyaḥ uddeṣṭavyaḥ",
    "K10bsu034_u:4304": " svādhyātavyo bhāvayitavyaḥ,",
    "K10bsu034_u:4305": " parebhyaśca vistareṇa saṃprakāśayitavya /",
    "K10bsu034_u:4306": " katamacca tat kumāra sarvadharmāṇāmabhijñāparikarma?",
    "K10bsu034_u:4307": " yaduta sarvadharmāṇāmaparigrahaḥ aparāmarśaḥ śīlaskandhasyāmanyanā samādhiskandhasya",
    "K10bsu034_u:4308": " apracāraḥ prajñāskandhasya vivekadarśanaṃ vimuktiskandhasya yathābhūtadarśanaṃ vimuktijñānadarśanaskandhasya",
    "K10bsu034_u:4309": " svabhāvaśūnyatādarśanaṃ sarvadharmāṇām /",
    "K10bsu034_u:4310": " yayābhijñayā samanvāgato bodhisattvo mahāsattvaḥ sarvasamādhivikurvitāni vikurvan sarvasattvānāṃ dharmaṃ deśayati /",
    "K10bsu034_u:4311": " idamucyate kumāra mahābhijñāparikarmeti //",
    "K10bsu034_u:4312": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:4313": " mahābhijñāparikarma avivādena deśitam /",
    "K10bsu034_u:4314": " vivāde yastu carati sodgṛhṇan na vimucyate // SRS_32.1 //",
    "K10bsu034_u:4315": " abhijñā tasya sā prajñā bauddhaṃ jñānamacintiyam /",
    "K10bsu034_u:4316": " udgrahe yaḥ sthito bhoti jñānaṃ tasya na vidyate // SRS_32.2 //",
    "K10bsu034_u:4317": " bahavo 'cintiyā dharmā ye śabdena prakāśitāḥ /",
    "K10bsu034_u:4318": " yastatra niviśecchabde saṃghābhāṣyaṃ na jānati // SRS_32.3 //",
    "K10bsu034_u:4319": " saṃghābhāṣyamajānānaḥ kiṃ saṃghāya tu bhāṣitam /",
    "K10bsu034_u:4320": " adharmaṃ bhāṣate dharmaṃ dharmatāyāmaśikṣitaḥ // SRS_32.4 //",
    "K10bsu034_u:4321": " lokadhātusahasreṣu ye mayā sūtra bhāṣitāḥ /",
    "K10bsu034_u:4322": " nānāvyañjana ekārthā na śakyaṃ parikīrtitum // SRS_32.5 //",
    "K10bsu034_u:4323": " ekaṃ padārthaṃ cintetvā sarve te bhonti bhāvitāḥ /",
    "K10bsu034_u:4324": " yāvantaḥ sarvabuddhehi bahu dharmāḥ prakāśitāḥ // SRS_32.6 //",
    "K10bsu034_u:4325": " nairātmyaṃ sarvadharmāṇāṃ ye narā arthakovidāḥ /",
    "K10bsu034_u:4326": " asmin pade tu śikṣitvā buddhadharmā na durlabhāḥ // SRS_32.7 //",
    "K10bsu034_u:4327": " sarvadharmā buddhadharmā dharmatāyāṃ ya śikṣitāḥ /",
    "K10bsu034_u:4328": " ye dharmatāṃ prajānanti na virodhenti dharmatām // SRS_32.8 //",
    "K10bsu034_u:4329": " (Vaidya 196)",
    "K10bsu034_u:4330": " sarvā vāg buddhavāgeva sarvaśabdo hyavastukaḥ /",
    "K10bsu034_u:4331": " diśo daśa gaveṣitvā buddhavāg naiva labhyate // SRS_32.9 //",
    "K10bsu034_u:4332": " eṣā vācā buddhavācā gaveṣitvā diśo daśa /",
    "K10bsu034_u:4333": " na labhyate 'nuttaraiṣā na labdhā na ca lapsyate // SRS_32.10 //",
    "K10bsu034_u:4334": " anuttarā buddhavācā buddhavācā niruttarā /",
    "K10bsu034_u:4335": " aṇurna lapsyate 'treti tenokteyamanuttarā // SRS_32.11 //",
    "K10bsu034_u:4336": " aṇu notpadyate dharmo aṇuśabdena deśitaḥ /",
    "K10bsu034_u:4337": " aṇumātro na co labdho loke śabdena deśitaḥ // SRS_32.12 //",
    "K10bsu034_u:4338": " alabdhirlabdhadharmāṇāṃ labdhau labdhirna vidyate /",
    "K10bsu034_u:4339": " ya evaṃ dharma jānanti budhyante bodhimuttamām // SRS_32.13 //",
    "K10bsu034_u:4340": " te buddhānuttarāṃ bodhiṃ dharmacakraṃ pravartayī /",
    "K10bsu034_u:4341": " dharmacakraṃ pravartitvā buddhadharmān prakāśayī // SRS_32.14 //",
    "K10bsu034_u:4342": " bodhisattvāśca budhyante buddhajñānamanuttaram /",
    "K10bsu034_u:4343": " tena buddhā iti proktā buddhajñānā prabodhanāt // SRS_32.15 //",
    "K10bsu034_u:4344": " abhāvo apraṇihitamānimittaṃ ca śūnyatā /",
    "K10bsu034_u:4345": " ebhirvimokṣadvārehirdvāraṃ buddhaḥ prakāśayī // SRS_32.16 //",
    "K10bsu034_u:4346": " cakṣuḥ śrotraṃ ca ghrāṇaṃ ca jihvā kāyo manastathā /",
    "K10bsu034_u:4347": " ete śūnyāḥ svabhāvena saṃbuddhaiḥ saṃprakāśitāḥ // SRS_32.17 //",
    "K10bsu034_u:4348": " etādṛśānāṃ dharmāṇāṃ svabhāvaṃ yaḥ prajānati /",
    "K10bsu034_u:4349": " nāsau vivādaṃ kurute jñātvā dharmāṇa lakṣaṇam // SRS_32.18 //",
    "K10bsu034_u:4350": " eṣa gocaru śūrāṇāṃ bodhisattvāna tāyinām /",
    "K10bsu034_u:4351": " na te kadācit kāṅkṣanti jānante dharmaśūnyatām // SRS_32.19 //",
    "K10bsu034_u:4352": " dharmasvabhāvaṃ jānāti buddhastenocyate hi saḥ /",
    "K10bsu034_u:4353": " bodhaye vinayī sattvānaprameyānacintiyān // SRS_32.20 //",
    "K10bsu034_u:4354": " satkṛto buddhaśabdena śīlaśabdena so kṛtaḥ /",
    "K10bsu034_u:4355": " śīlaśabdo buddhaśabda ubhau tāvekalakṣaṇau // SRS_32.21 //",
    "K10bsu034_u:4356": " yāvantaḥ kīrtitāḥ śabdā hīna utkṛṣṭamadhyamāḥ /",
    "K10bsu034_u:4357": " samāhitaikaśabdena buddhaśabdena deśitāḥ // SRS_32.22 //",
    "K10bsu034_u:4358": " na buddhadharmā deśasthā na pradeśastha kīrtitāḥ /",
    "K10bsu034_u:4359": " na cotpannā niruddhā va ekatvena pṛthak tathā // SRS_32.23 //",
    "K10bsu034_u:4360": " (Vaidya 197)",
    "K10bsu034_u:4361": " na te navāḥ purāṇā vā na teṣāmasti manyanā /",
    "K10bsu034_u:4362": " na ca nīlā na pītā va nāvadatā na lohitāḥ // SRS_32.24 //",
    "K10bsu034_u:4363": " anābhilāpyā agrāhyā evaṃ ghoṣeṇa deśitāḥ /",
    "K10bsu034_u:4364": " na ca ghoṣasya sā bhūmiḥ prātihāryaṃ muneridam // SRS_32.25 //",
    "K10bsu034_u:4365": " anāsravā hi te dharmā- nena ucyanti hi /",
    "K10bsu034_u:4366": " stṛtā aparyāpannā daśadiśe eṣā buddhāna deśanā // SRS_32.26 //",
    "K10bsu034_u:4367": " parinirvṛtasya buddhasya dṛśyate buddhavigrahaḥ /",
    "K10bsu034_u:4368": " tatsthānaṃ manasīkurvan prātihāryaṃ sa paśyati // SRS_32.27 //",
    "K10bsu034_u:4369": " na cāsau labhyate sattvo nirvṛtiryena sparśitā /",
    "K10bsu034_u:4370": " evaṃ ca diśito dharmo bahavaḥ sattva mocitāḥ // SRS_32.28 //",
    "K10bsu034_u:4371": " yathā candraśca sūryaśca kāṃsapātrīya dṛśyate /",
    "K10bsu034_u:4372": " na ca yāti svakaṃ bimbamevaṃ dharmāṇa lakṣaṇam // SRS_32.29 //",
    "K10bsu034_u:4373": " pratibhāsopamā dharmā yairhi jñātā svabhāvataḥ /",
    "K10bsu034_u:4374": " naiva te rūpakāyena paśyante buddhavigraham // SRS_32.30 //",
    "K10bsu034_u:4375": " avigraho hyayaṃ dharmo vigraho nātra kaścana /",
    "K10bsu034_u:4376": " avigrahaśca yo dharma eṣa buddhasya vigrahaḥ // SRS_32.31 //",
    "K10bsu034_u:4377": " dharmakāyena paśyanti ye te paśyanti nāyakam /",
    "K10bsu034_u:4378": " dharmakāyā hi saṃbuddhā etat saṃbuddhadarśanam // SRS_32.32 //",
    "K10bsu034_u:4379": " pratītya pratinirdiṣṭā aprati pratideśitāḥ /",
    "K10bsu034_u:4380": " imāṃ gatiṃ vijānīta śrāmaṇyena hi ye 'rthikāḥ // SRS_32.33 //",
    "K10bsu034_u:4381": " aprāpti prāpti nirdiṣṭā sattvānāṃ jñātva āśayam /",
    "K10bsu034_u:4382": " yo saṃdhābhāṣyottarate na so kena vihanyate // SRS_32.34 //",
    "K10bsu034_u:4383": " yasya bhoti mayā prāptamaprāptaṃ tena cocyate /",
    "K10bsu034_u:4384": " yena śrāmaṇyamaprāptaṃ tena śramaṇa ucyate // SRS_32.35 //",
    "K10bsu034_u:4385": " kathaṃ gambhīrime dharmā vakṣyante ye na śikṣitāḥ /",
    "K10bsu034_u:4386": " te ca gambhīranāmena na śakyaṃ parikīrtitum // SRS_32.36 //",
    "K10bsu034_u:4387": " avastukāḥ pañca skandhā abhūtvā eta utthitāḥ /",
    "K10bsu034_u:4388": " nātra utthāpyako hyasti yasya skandhāḥ samutthitāḥ // SRS_32.37 //",
    "K10bsu034_u:4389": " yallakṣaṇāḥ pañca skandhāḥ sarvadharmāstallakṣaṇāḥ /",
    "K10bsu034_u:4390": " tallakṣaṇāste nirdiṣṭā lakṣaṇaṃ ca na vidyate // SRS_32.38 //",
    "K10bsu034_u:4391": " (Vaidya 198)",
    "K10bsu034_u:4392": " yathāntarīkṣaṃ gaganamevaṃ dharmāṇa lakṣaṇam /",
    "K10bsu034_u:4393": " pūrvāntamaparāntaṃ ca pratyutpannaṃ ca paśyantaḥ // SRS_32.39 //",
    "K10bsu034_u:4394": " agrāhyaṃ gaganaṃ proktaṃ grāhyamatra na labhyate /",
    "K10bsu034_u:4395": " eṣa svabhāvo dharmāṇāmagrāhyo gaganopamaḥ // SRS_32.40 //",
    "K10bsu034_u:4396": " evaṃ ca deśitā dharmā na śrāvako vipaśyati /",
    "K10bsu034_u:4397": " yaśco na paśyatī dharmaṃ tasya dharmā acintiyāḥ // SRS_32.41 //",
    "K10bsu034_u:4398": " asvabhāvā ime dharmāḥ svabhāvaiṣāṃ na labhyate /",
    "K10bsu034_u:4399": " yogināṃ gocaro hyeṣa ye yuktā buddhabodhaye // SRS_32.42 //",
    "K10bsu034_u:4400": " ya evaṃ jānāti dharmān sa na dharmeṣu sajjate /",
    "K10bsu034_u:4401": " asajjamāno dharmeṣu dharmasaṃjñā prabodhayī // SRS_32.43 //",
    "K10bsu034_u:4402": " vibhāvitāḥ sarvadharmā bodhisattvena tāyinā /",
    "K10bsu034_u:4403": " dharmasaṃjñā vibhāvitvā buddhadharmānna manyate // SRS_32.44 //",
    "K10bsu034_u:4404": " amanyamānā hi sā koṭī kalpetvā koṭi vyāhṛtā /",
    "K10bsu034_u:4405": " ya evaṃ koṭiṃ jānāti kalpakoṭiṃ na manyate // SRS_32.45 //",
    "K10bsu034_u:4406": " purimāṃ koṭi kalpitvā bālaḥ saṃsāri saṃsari /",
    "K10bsu034_u:4407": " na cāsya labhyate sthānaṃ gaveṣitvā diśo daśa // SRS_32.46 //",
    "K10bsu034_u:4408": " śūnyaṃ jñātvā ca saṃsāraṃ bodhisattvo na sajjate /",
    "K10bsu034_u:4409": " caranti caiva bodhyarthaṃ caristeṣāṃ na labhyate // SRS_32.47 //",
    "K10bsu034_u:4410": " śakunānāṃ yathākāśe padaṃ teṣāṃ na labhyate /",
    "K10bsu034_u:4411": " evaṃsvabhāvā sā bodhirbodhisattvaiśca budhyate // SRS_32.48 //",
    "K10bsu034_u:4412": " yathā māyāṃ vidarśeti māyākāraḥ suśikṣitaḥ /",
    "K10bsu034_u:4413": " nānāprakārarūpāṇi na ca rūpopalabhyate // SRS_32.49 //",
    "K10bsu034_u:4414": " alabdhilabdhirno manye labdhe labdhirna vidyate /",
    "K10bsu034_u:4415": " māyopamaṃ ca tajjñānaṃ na māyāyāṃ ca tat sthitam // SRS_32.50 //",
    "K10bsu034_u:4416": " evaṃ śūnyeṣu dharmeṣu bālabuddhiṃ vikalpayet /",
    "K10bsu034_u:4417": " vikalpe caramāṇānāṃ gatayaḥ ṣaṭa parāyaṇam // SRS_32.51 //",
    "K10bsu034_u:4418": " jātijaropagāḥ sattvā jātisteṣāṃ na kṣīyate /",
    "K10bsu034_u:4419": " jātimaraṇaskandhānāṃ duḥkhaṃ teṣāmanantakam // SRS_32.52 //",
    "K10bsu034_u:4420": " duḥkho jātisaṃsāro bālabuddhīhi kalpitaḥ /",
    "K10bsu034_u:4421": " kalpāsteṣāṃ na kṣīyante kalpakoṭyaśca saṃsarī // SRS_32.53 //",
    "K10bsu034_u:4422": " (Vaidya 199)",
    "K10bsu034_u:4423": " ayuktāḥ saṃprayuktāśca karmayogasmi te sthitāḥ /",
    "K10bsu034_u:4424": " karmaṇaste na mucyate karmopādāni ye ratāḥ // SRS_32.54 //",
    "K10bsu034_u:4425": " karmaughe vahatāṃ teṣāṃ karma na kṣīyate sadā /",
    "K10bsu034_u:4426": " punaḥ punaśca mrīyante mārapakṣe sthitāḥ sadā // SRS_32.55 //",
    "K10bsu034_u:4427": " mārābhibhūtā duṣprajñāḥ saṃkliṣṭena hi karmaṇā /",
    "K10bsu034_u:4428": " anubhonti jātimaraṇaṃ tatratatropapattiṣu // SRS_32.56 //",
    "K10bsu034_u:4429": " maraṇaṃ te nigacchanti andhā bālāḥ pṛthagjanāḥ /",
    "K10bsu034_u:4430": " hanyante ca vihanyante gatiścaiṣāṃ na bhadrikā // SRS_32.57 //",
    "K10bsu034_u:4431": " parasparaṃ ca ghātenti śastrebhirbālabuddhayaḥ /",
    "K10bsu034_u:4432": " evaṃ prayujyamānānāṃ duḥkhaṃ teṣāṃ pravardhate // SRS_32.58 //",
    "K10bsu034_u:4433": " putrā mahyaṃ dhanaṃ mahyaṃ bālabuddhīhi kalpitam /",
    "K10bsu034_u:4434": " asataṃ karma kalpitvā saṃsāro bhūyu vardhate // SRS_32.59 //",
    "K10bsu034_u:4435": " saṃsāraṃ vardhayantaste saṃsaranti pṛthagjanāḥ /",
    "K10bsu034_u:4436": " pṛthak pṛthak ca gacchanti tena coktāḥ pṛthagjanāḥ // SRS_32.60 //",
    "K10bsu034_u:4437": " pṛthudharmā pravakṣyanti ujjhitvā buddhaśāsanam /",
    "K10bsu034_u:4438": " na te mokṣaṃ labhiṣyanti mārasya vaśamāgatāḥ // SRS_32.61 //",
    "K10bsu034_u:4439": " kāmanāṃ kāraṇaṃ bālāḥ striyaṃ sevanti pūtikām /",
    "K10bsu034_u:4440": " pūtikāṃ gati gacchanti patante tena durgatim // SRS_32.62 //",
    "K10bsu034_u:4441": " kāmānna buddhā varṇenti nāpi strīṇāṃ niṣevaṇam /",
    "K10bsu034_u:4442": " mahābhayo 'hipāśo 'yamistripāśaḥ sudāruṇaḥ // SRS_32.63 //",
    "K10bsu034_u:4443": " vivarjayanti taṃ dhīrāścaṇḍamāśīviṣaṃ yathā /",
    "K10bsu034_u:4444": " na viśvasanti istrīṇāṃ naiṣa mārgo hi bodhaye // SRS_32.64 //",
    "K10bsu034_u:4445": " bhāventi bodhimārgaṃ ca sarvabuddhairniṣevitam /",
    "K10bsu034_u:4446": " bhāvayitvā ca taṃ mārgaṃ bhonti buddhā anuttarāḥ // SRS_32.65 //",
    "K10bsu034_u:4447": " anuttarāśca te yuktā bhonti lokasya cetiyāḥ /",
    "K10bsu034_u:4448": " anuttareṇa jñānena buddhā bhonti anuttarāḥ // SRS_32.66 //",
    "K10bsu034_u:4449": " poṣadhaṃ ca niṣevanti śīlaskandhe samādapī /",
    "K10bsu034_u:4450": " samādapenti bodhāya sattvakoṭīracintiyāḥ // SRS_32.67 //",
    "K10bsu034_u:4451": " kurvanti te 'rthaṃ sattvānāmaprameyacintiyam /",
    "K10bsu034_u:4452": " te te śūrā mahāprajñā tāḍentyamṛtadundubhim // SRS_32.68 //",
    "K10bsu034_u:4453": " (Vaidya 200)",
    "K10bsu034_u:4454": " kampenti mārabhavanaṃ cālenti mārakāyikān /",
    "K10bsu034_u:4455": " samādapenti bodhāya mārakoṭīracintiyāḥ // SRS_32.69 //",
    "K10bsu034_u:4456": " paravādīnnigṛhṇanti nirjinanti ca tīrthikān /",
    "K10bsu034_u:4457": " kampenti vasudhāṃ sarvāṃ sasamudrāṃ saparvatām // SRS_32.70 //",
    "K10bsu034_u:4458": " vikurvamāṇā kāyebhiranekarddhivikurvitaiḥ /",
    "K10bsu034_u:4459": " nidarśenti mahāprajñāḥ prātihāryānacintiyān // SRS_32.71 //",
    "K10bsu034_u:4460": " kṣetrakoṭī prakampenti yathā gaṅgāya vālikā /",
    "K10bsu034_u:4461": " parājinitvā te mārā bodhiṃ budhyantyanuttarām // SRS_32.72 //",
    "K10bsu034_u:4462": " nirmiṇvanti ca te vṛkṣān ratanaiḥ suvicitritān /",
    "K10bsu034_u:4463": " phalapuṣpehi saṃyuktān gandhavantān manoramān // SRS_32.73 //",
    "K10bsu034_u:4464": " prāsādāṃśca vimānāni kūṭāgārān saharṣikān /",
    "K10bsu034_u:4465": " nirmiṇvanti ca te śūrāḥ puṣkariṇyo manoramāḥ // SRS_32.74 //",
    "K10bsu034_u:4466": " aṣṭāṅgajalasaṃpannāḥ svacchāḥ śītā anāvilāḥ /",
    "K10bsu034_u:4467": " pibanti ye tato vāri tisrastṛṣṇā jahanti te // SRS_32.75 //",
    "K10bsu034_u:4468": " avivartyāśca te bhonti pītvā vāri niruttaram /",
    "K10bsu034_u:4469": " anuttareṇa jñānena bhonti buddhā anuttarāḥ // SRS_32.76 //",
    "K10bsu034_u:4470": " anuttarāṃ gatiṃ śāntāṃ gacchantīti vijānatha /",
    "K10bsu034_u:4471": " imāṃ gatimajānantaḥ pranaṣṭāḥ sarvatīrthikāḥ // SRS_32.77 //",
    "K10bsu034_u:4472": " te ca tadgatikāḥ sattvā ye teṣāṃ bhonti niśritāḥ /",
    "K10bsu034_u:4473": " patiṣyanti mahāghorāmavīcimaparāyaṇāḥ // SRS_32.78 //",
    "K10bsu034_u:4474": " yāstatra vedanā ghorā na śakyāstāḥ prakīrtitum /",
    "K10bsu034_u:4475": " ahaṃ ca tāḥ prajānāmi bodhisattvāśca tāyinaḥ // SRS_32.79 //",
    "K10bsu034_u:4476": " ye ceha dharme kāṅkṣanti evaṃ gambhīri durdṛśe /",
    "K10bsu034_u:4477": " abhūmistatra bālānāmupalambhasmi ye sthitāḥ // SRS_32.80 //",
    "K10bsu034_u:4478": " nirmiṇvanti viyūhāṃste naikarūpanidarśanān /",
    "K10bsu034_u:4479": " yena te sarvi gacchanti buddhakṣetrānanuttarān // SRS_32.81 //",
    "K10bsu034_u:4480": " yāvantyo buddhakṣetreṣu rūpanirhārasaṃpadaḥ /",
    "K10bsu034_u:4481": " sarvāstā iha darśenti bodhisattvā maharddhikāḥ // SRS_32.82 //",
    "K10bsu034_u:4482": " mahādharmeṇa saṃnaddhā mahāvīrā mahābalāḥ /",
    "K10bsu034_u:4483": " mahāśūnyārthavajreṇa prahārāṇi dadanti te // SRS_32.83 //",
    "K10bsu034_u:4484": " raśmikoṭisahasrāṇi yathā gaṅgāya vālikā /",
    "K10bsu034_u:4485": " kāyato niścarantyeṣāṃ yebhirlokaḥ prabhāsate // SRS_32.84 //",
    "K10bsu034_u:4486": " (Vaidya 201)",
    "K10bsu034_u:4487": " na te strīṣvabhirajyante na ca teṣāṃ virāgatā /",
    "K10bsu034_u:4488": " vibhāvitaiteṣāṃ saṃjñā istrisaṃjñā svabhāvataḥ // SRS_32.85 //",
    "K10bsu034_u:4489": " aśūnyā buddhakṣetrāste yeṣu śūrā bhavanti te /",
    "K10bsu034_u:4490": " kiṃ teṣāṃ māru pāpīyānantarāyaṃ kariṣyati // SRS_32.86 //",
    "K10bsu034_u:4491": " dṛṣṭīkṛteṣu ye sthitvā bahu buddhā virāgitāḥ /",
    "K10bsu034_u:4492": " vyāpādena upastabdhā icchālobhapratisthitāḥ // SRS_32.87 //",
    "K10bsu034_u:4493": " sarvasaṃjñā vibhāvitvā saṃjñāvaivartiye sthitāḥ /",
    "K10bsu034_u:4494": " ya evaṃ jñāsyate jñānaṃ buddhajñānamacintiyam // SRS_32.88 //",
    "K10bsu034_u:4495": " pūrvāntamaparāntaṃ ca pratyutpannaṃ ca paśyati /",
    "K10bsu034_u:4496": " evaṃ ca deśitā dharmā na cātra kiṃci deśitam // SRS_32.89 //",
    "K10bsu034_u:4497": " na ca jñānena jānāti na cājñānena sīdati /",
    "K10bsu034_u:4498": " jñānājñāne vikalpetvā buddhajñāneti vuccati // SRS_32.90 //",
    "K10bsu034_u:4499": " vijñaptivākyasaṃketaṃ bodhisattvaḥ prajānati /",
    "K10bsu034_u:4500": " karoti arthaṃ sattvānāmaprameyacintiyam // SRS_32.91 //",
    "K10bsu034_u:4501": " saṃjñā saṃjānanārthena udgraheṇa nidarśitā /",
    "K10bsu034_u:4502": " anudgrahaśca sā saṃjñā viviktārthena deśitā // SRS_32.92 //",
    "K10bsu034_u:4503": " yacco viviktaṃ sā saṃjñā yā viviktā sa deśanā /",
    "K10bsu034_u:4504": " saṃjñāsvabhāvo jñātaśca evaṃ saṃjñā na bheṣyati // SRS_32.93 //",
    "K10bsu034_u:4505": " prahāsyāma imāṃ saṃjñāṃ yasya saṃjñā pravartate /",
    "K10bsu034_u:4506": " saṃjñā prapañce carati na sa saṃjñātu mucyate // SRS_32.94 //",
    "K10bsu034_u:4507": " kasyeyaṃ saṃjñā utpannā kena saṃjñā utpāditā /",
    "K10bsu034_u:4508": " kena sā sparśitā saṃjñā kena saṃjñā nirodhitā // SRS_32.95 //",
    "K10bsu034_u:4509": " dharmo na labdho buddhena yasya saṃjñā utpadyate /",
    "K10bsu034_u:4510": " iha cintetha taṃ arthaṃ tataḥ saṃjñā na bheṣyati // SRS_32.96 //",
    "K10bsu034_u:4511": " kadā saṃjñā anutpannā kasya saṃjñā virudhyate /",
    "K10bsu034_u:4512": " vimokṣa ciatacārasya kathaṃ tatra utpadyate // SRS_32.97 //",
    "K10bsu034_u:4513": " yadā vimokṣaṃ spṛśati sarva cintā acintiyā /",
    "K10bsu034_u:4514": " acintiyā yadā cintā tadā bhoti acintiyaḥ // SRS_32.98 //",
    "K10bsu034_u:4515": " cintābhūmau sthihitvāna pūrvameva vicintitā /",
    "K10bsu034_u:4516": " sarvacintāṃ jahitvāna tato bheṣyatyacintiyaḥ // SRS_32.99 //",
    "K10bsu034_u:4517": " (Vaidya 202)",
    "K10bsu034_u:4518": " śukladharmavipāko 'yamasaṃskāreṇa paśyati /",
    "K10bsu034_u:4519": " ekakṣaṇena jānāti sarvasattvavicintitam // SRS_32.100 //",
    "K10bsu034_u:4520": " yathā sattvāstathā cintā yathā cintā tathā jināḥ /",
    "K10bsu034_u:4521": " acintiyena buddhena iyaṃ cintā prakāśitā // SRS_32.101 //",
    "K10bsu034_u:4522": " yo raho eku cinteti kadā cintā na bheṣyati /",
    "K10bsu034_u:4523": " na cintāṃ cintayantasya sarvacintā vigacchati // SRS_32.102 //",
    "K10bsu034_u:4524": " cyute mṛte kālagate yasya cintā pravartate /",
    "K10bsu034_u:4525": " cintānusāri vijñānaṃ nāsā cintāntamucyate // SRS_32.103 //",
    "K10bsu034_u:4526": " ye sthitā istrisaṃjñāyāṃ rāgasteṣāṃ pravartate /",
    "K10bsu034_u:4527": " vibhāvitāyāṃ saṃjñāyāṃ na rāgeṇopalipyate // SRS_32.104 //",
    "K10bsu034_u:4528": " iyaṃ cintā mahācintā dharmacintā niruttarā /",
    "K10bsu034_u:4529": " anayā dharmacintāya bhūtacintā pravartate // SRS_32.105 //",
    "K10bsu034_u:4530": " bahu acintiyā cintā dīrgharātraṃ vicintitā /",
    "K10bsu034_u:4531": " na ca cintākṣayo jātaścintayitvā ayoniśaḥ // SRS_32.106 //",
    "K10bsu034_u:4532": " yo 'sau cintayate nāma kṣaye jñānaṃ na vidyate /",
    "K10bsu034_u:4533": " na kṣayo bhūmijñānasya kṣayasyo eṣa dharmatā // SRS_32.107 //",
    "K10bsu034_u:4534": " ghoṣo vākpatha vijñaptiḥ kṣayaśabdena deśitā /",
    "K10bsu034_u:4535": " nirviśeṣāśca te dharmā yathā jñānaṃ tathā kṣayaḥ // SRS_32.108 //",
    "K10bsu034_u:4536": " anutpannāniruddhāśca animittā alakṣaṇāḥ /",
    "K10bsu034_u:4537": " kalpakoṭiṃ pi bhāṣitvā animittena deśitāḥ // SRS_32.109 //",
    "K10bsu034_u:4538": " sarvabhāvān vibhāvitvā abhāve ye pratiṣṭhitāḥ /",
    "K10bsu034_u:4539": " na cānyo darśito bhāvo nābhāvo 'nyo nidarśitaḥ // SRS_32.110 //",
    "K10bsu034_u:4540": " vijñaptā bhāvaśabdena abhāvasya prakāśanā /",
    "K10bsu034_u:4541": " na cāsau sarvabuddhehi abhāvaḥ śakyu paśyitum // SRS_32.111 //",
    "K10bsu034_u:4542": " yo bhāvaḥ sarvabhāvānāmabhāva eṣa darśitaḥ /",
    "K10bsu034_u:4543": " evaṃ bhāvān vijānitvā abhāvo bhoti darśitaḥ // SRS_32.112 //",
    "K10bsu034_u:4544": " nāsau sparśayituṃ śakyamabhāvo jātu kenacit /",
    "K10bsu034_u:4545": " sparśanāttu abhāvasya nirvṛti eṣa deśitā // SRS_32.113 //",
    "K10bsu034_u:4546": " ahaṃ buddho bhavelloke yasyaiṣā ho matirbhavet /",
    "K10bsu034_u:4547": " na jātu bhavatṛṣṇārto bodhiṃ budhyeta paṇḍitaḥ // SRS_32.114 //",
    "K10bsu034_u:4548": " na kaṃci dharmaṃ prārtheti bodhisattvaḥ samāhitaḥ /",
    "K10bsu034_u:4549": " niṣkiṃcanā nirābhogā eṣā bodhīti ucyate // SRS_32.115 //",
    "K10bsu034_u:4550": " (Vaidya 203)",
    "K10bsu034_u:4551": " bahū evaṃ pravakṣyanti vayaṃ bodhāya prasthitāḥ /",
    "K10bsu034_u:4552": " imāṃ gatimajānanto dūre te buddhabodhaye // SRS_32.116 //",
    "K10bsu034_u:4553": " śabdena deśitā dharmāḥ sarve saṃskāra śūnyakāḥ /",
    "K10bsu034_u:4554": " yaśva svabhāvaḥ śabdasya gambhīraḥ sūkṣma durdṛśaḥ // SRS_32.117 //",
    "K10bsu034_u:4555": " mahābhijñāya nirdeśa idaṃ sūtraṃ pravuccati /",
    "K10bsu034_u:4556": " arthāya bodhisattvānāṃ sarvabuddhehi deśitam // SRS_32.118 //",
    "K10bsu034_u:4557": " pratipakṣā hatāsteṣāṃ yāvantaḥ sāṃkileśikāḥ /",
    "K10bsu034_u:4558": " pratiṣṭhitā abhijñāsu ṛddhisteṣāṃ subhāvitā // SRS_32.119 //",
    "K10bsu034_u:4559": " sthitāḥ praṇidhijñānasmiṃstacca jñānaṃ vibhāvitam /",
    "K10bsu034_u:4560": " atṛptirlabdhajñānasya aprameyā acintiyā // SRS_32.120 //",
    "K10bsu034_u:4561": " na teṣāmabhisaṃskāraḥ samādhī riddhikāraṇam /",
    "K10bsu034_u:4562": " vipāka eṣa śūrāṇāṃ nityakālaṃ samāhitaḥ // SRS_32.121 //",
    "K10bsu034_u:4563": " vipākajāye ṛddhīye gacchantī kṣetrakoṭyaḥ /",
    "K10bsu034_u:4564": " paśyanti lokapradyotān yathā gaṅgāya vālikā // SRS_32.122 //",
    "K10bsu034_u:4565": " upapattiścyutisteṣāṃ yathā cittasya vartate /",
    "K10bsu034_u:4566": " cittasya vaśitāṃ prāptāḥ kāyasteṣāṃ prabhāsvaraḥ // SRS_32.123 //",
    "K10bsu034_u:4567": " bhāvanāmayi ṛddhīye ye sthitā buddhaśrāvakāḥ /",
    "K10bsu034_u:4568": " tebhiḥ saṃskāraṛddhīye kalāṃ nāyānti ṣoḍaśīm // SRS_32.124 //",
    "K10bsu034_u:4569": " na teṣāṃ sarvadevebhirāśayaḥ śakyu jānitum /",
    "K10bsu034_u:4570": " anyatra lokanāthebhyo ye vā teṣāṃ same sthitāḥ // SRS_32.125 //",
    "K10bsu034_u:4571": " na teṣāmasti khālityaṃ na caiva palitaṃ śire /",
    "K10bsu034_u:4572": " audārikā jarā nāsti na duḥkhamaraṇaṃ tathā // SRS_32.126 //",
    "K10bsu034_u:4573": " saṃśayo vimatirnāsti kāṅkṣā teṣāṃ na vidyate /",
    "K10bsu034_u:4574": " rātriṃdivaṃ gaveṣanti sūtrakoṭīśatāni te // SRS_32.127 //",
    "K10bsu034_u:4575": " prahīṇānuśayāsteṣāṃ yāvantaḥ sāṃkileśikāḥ /",
    "K10bsu034_u:4576": " samacittāḥ sadā bhonti sarvasattvāna te 'ntike // SRS_32.128 //",
    "K10bsu034_u:4577": " samādhikoṭiniyutāṃ nirdiśanti daśaddiśe /",
    "K10bsu034_u:4578": " praśnakoṭīsahasrāṇi vyākurvan hyanavasthitāḥ // SRS_32.129 //",
    "K10bsu034_u:4579": " strīsaṃjñā puruṣasaṃjñā ca sarvasaṃjñā vibhāvitāḥ /",
    "K10bsu034_u:4580": " sthitā abhāvasaṃjñāyāṃ deśenti bhūtaniścayam // SRS_32.130 //",
    "K10bsu034_u:4581": " pariśuddhena jñānena yathāvaddharmadeśakāḥ /",
    "K10bsu034_u:4582": " dharmasaṃgītyābhiyuktāḥ samādhijñānagocarāḥ // SRS_32.131 //",
    "K10bsu034_u:4583": " (Vaidya 204)",
    "K10bsu034_u:4584": " yāpi dhyānacaristeṣāṃ nāsau bhāvapratiṣṭhitā /",
    "K10bsu034_u:4585": " avandhyaṃ vacanaṃ teṣāmavandhyā dharmadeśanā // SRS_32.132 //",
    "K10bsu034_u:4586": " sulabdhaṃ tena mānuṣyaṃ prahīṇāḥ sarvi akṣaṇāḥ /",
    "K10bsu034_u:4587": " kṛtajñāḥ sarvabuddhānāṃ yeṣāṃ sūtramidaṃ priyam // SRS_32.133 //",
    "K10bsu034_u:4588": " kalpā acintiyāstehi ye saṃsārāttu choritāḥ /",
    "K10bsu034_u:4589": " yairitaḥ sūtraśreṣṭhāto dhṛtā gāthā catuṣpadā // SRS_32.134 //",
    "K10bsu034_u:4590": " dṛṣṭāste sarvabuddhehi taiste buddhāśca satkṛtāḥ /",
    "K10bsu034_u:4591": " kṣipraṃ ca bodhiṃ prāpsyanti teṣāṃ sūtramidaṃ priyam // SRS_32.135 //",
    "K10bsu034_u:4592": " na teṣāṃ kāṅkṣa vimatī sarvadharmeṣu bheṣyatī /",
    "K10bsu034_u:4593": " āsannā nirvṛtisteṣāṃ yeṣāṃ sūtramidaṃ priyam // SRS_32.136 //",
    "K10bsu034_u:4594": " dṛṣṭastehi mahāvīro gṛdhrakūūṭe tathāgataḥ /",
    "K10bsu034_u:4595": " sarve vyākṛtu buddhena drakṣyanti maitrakaṃ jinam // SRS_32.137 //",
    "K10bsu034_u:4596": " dṛṣṭvā maitreya saṃbuddhaṃ lapsyante kṣānti bhadrikām /",
    "K10bsu034_u:4597": " ye keci kṣayakālasminniha sūtre pratiṣṭhitāḥ // SRS_32.138 //",
    "K10bsu034_u:4598": " sthitāste bhūtakoṭīye bhūtakoṭiracintiyā /",
    "K10bsu034_u:4599": " acintiyāyāṃ koṭīye kāṅkṣā teṣāṃ na vidyate // SRS_32.139 //",
    "K10bsu034_u:4600": " na teṣāṃ vidyate kāṅkṣā aṇūmātrāpi sarvaśaḥ /",
    "K10bsu034_u:4601": " aṇūmātre prahīṇesmin bodhisteṣāṃ na durlabhā // SRS_32.140 //",
    "K10bsu034_u:4602": " caratāṃ duṣkaraṃ caiva kṣayakāle subhairave /",
    "K10bsu034_u:4603": " śikṣitva sūtraratne 'smin pratibhānasmi akṣayam // SRS_32.141 //",
    "K10bsu034_u:4604": " idaṃ sūtraṃ priyaṃ kṛtvā buddhānāṃ gañjarakṣakāḥ /",
    "K10bsu034_u:4605": " sarvabuddhāniyaṃ pūjā dharmapūjā acintiyā // SRS_32.142 //",
    "K10bsu034_u:4606": " na teṣāṃ durlabhaṃ jñānaṃ buddhajñānamacintiyam /",
    "K10bsu034_u:4607": " dhārayiṣyantidaṃ sūtraṃ kṣayakālesmi dāruṇe // SRS_32.143 //",
    "K10bsu034_u:4608": " yebhiśca pūrvabuddhānāmime sūtrānta dhāritāḥ /",
    "K10bsu034_u:4609": " teṣāṃ kāyagatā ete kṣayakāle pravartiṣu // SRS_32.144 //",
    "K10bsu034_u:4610": " te te nādaṃ nadiṣyanti buddhānāṃ kṣetrakoṭiṣu /",
    "K10bsu034_u:4611": " saṃmukhaṃ lokanāthānāṃ śākyasiṃhasya yā carī // SRS_32.145 //",
    "K10bsu034_u:4612": " siṃhanādaṃ nadantaste buddhanādamacintiyam /",
    "K10bsu034_u:4613": " anantapratibhānena vakṣyante bodhimuttamām // SRS_32.146 //",
    "K10bsu034_u:4614": " (Vaidya 205)",
    "K10bsu034_u:4615": " te te vyākṛta buddhena ikṣvākukulasaṃbhavāḥ /",
    "K10bsu034_u:4616": " ye rakṣiṣyantimāṃ bodhiṃ kṣayakāle mahābhaye // SRS_32.147 //",
    "K10bsu034_u:4617": " te te rūpeṇa saṃpannā lakṣaṇehi vicitritāḥ /",
    "K10bsu034_u:4618": " vikurvamāṇā yāsyanti buddhakoṭīya vandakāḥ // SRS_32.148 //",
    "K10bsu034_u:4619": " māyopamehi puṣpehi hemavarṇanidarśanaiḥ /",
    "K10bsu034_u:4620": " rūpyāmayehi puṣpehi vaidūryasphaṭikehi ca // SRS_32.149 //",
    "K10bsu034_u:4621": " sarvāṇi ratnajātāni prādurbhontyeṣu pāṇiṣu /",
    "K10bsu034_u:4622": " yairākiranti saṃbuddhān bodhimārgagaveṣakāḥ // SRS_32.150 //",
    "K10bsu034_u:4623": " citrā nānāvidhā pūjā vādyanirhārasaṃpadā /",
    "K10bsu034_u:4624": " niścarī romakūpebhyo yathā gaṅgāya vālikāḥ // SRS_32.151 //",
    "K10bsu034_u:4625": " ye ca śṛṇvanti taṃ śabdaṃ sattvakoṭyo acintiyāḥ /",
    "K10bsu034_u:4626": " bhavantyavinivartyāste buddhajñāne anuttare // SRS_32.152 //",
    "K10bsu034_u:4627": " teṣāṃ ca buddhakoṭīnāṃ varṇaṃ bhāṣantyacintiyam /",
    "K10bsu034_u:4628": " acintiyeṣu kṣetreṣu teṣāṃ śabdaḥ śruṇīyati // SRS_32.153 //",
    "K10bsu034_u:4629": " ye ca śṛṇvanti taṃ śabdaṃ teṣāṃ saṃjñā nirudhyate /",
    "K10bsu034_u:4630": " nirodhitāyāṃ saṃjñāyāṃ buddhān paśyantyanalpakān // SRS_32.154 //",
    "K10bsu034_u:4631": " etādṛśena jñānena caritvā bodhicārikām /",
    "K10bsu034_u:4632": " kṛtvārthaṃ sarvasattvānāṃ bhavantyarthakarā jināḥ // SRS_32.155 //",
    "K10bsu034_u:4633": " guṇānuśaṃsā ityete yā labhante ha paṇḍitāḥ /",
    "K10bsu034_u:4634": " anye aparimāṇāśca yairiyaṃ bodhi dhāritā // SRS_32.156 //",
    "K10bsu034_u:4635": " mātṛgrāmo 'pidaṃ sūtraṃ śrutvā gāthāpi dhārayet /",
    "K10bsu034_u:4636": " vivartayitvā strībhāvaṃ sa bhaved dharmabhāṇakaḥ // SRS_32.157 //",
    "K10bsu034_u:4637": " na sā puno 'pi strībhāvamitaḥ paścād grahīṣyati /",
    "K10bsu034_u:4638": " bhavet prāsādiko nityaṃ lakṣaṇaiḥ samalaṃkṛtaḥ // SRS_32.158 //",
    "K10bsu034_u:4639": " śreṣṭhe 'tha iha sūtrasmin guṇāḥ śreṣṭhāḥ prakāśitāḥ /",
    "K10bsu034_u:4640": " te 'sya sarve bhaviṣyanti kṣipraṃ bodhiṃ ca prāpsyate // SRS_32.159 //",
    "K10bsu034_u:4641": " viśāradaśca so nityaṃ bhoti sarvāsu jātiṣu /",
    "K10bsu034_u:4642": " dhārayitvā idaṃ sūtraṃ bodhisattvāna gocaram // SRS_32.160 //",
    "K10bsu034_u:4643": " janako bodhisattvānāṃ samādhiḥ śānta bhāṣitaḥ /",
    "K10bsu034_u:4644": " ya icched buddhituṃ bodhimidaṃ sūtraṃ pravartayet // SRS_32.161 //",
    "K10bsu034_u:4645": " (Vaidya 206)",
    "K10bsu034_u:4646": " āsannāste munīndrāṇāmāsannā vuddhabodhaye /",
    "K10bsu034_u:4647": " lapsyanti nacireṇemāṃ bhūmiṃ śāntāṃ samāhitāḥ // SRS_32.162 //",
    "K10bsu034_u:4648": " iha bodhīya te śūrā bodhisattvāḥ sthitāḥ sadā /",
    "K10bsu034_u:4649": " paśyanti buddhakoṭīyo yathā gaṅgāya vālikāḥ // SRS_32.163 //",
    "K10bsu034_u:4650": " rājā bhavitvā mahīpati cakravartī",
    "K10bsu034_u:4651": " dṛṣṭvā ca buddhān virajān suśāntacittān /",
    "K10bsu034_u:4652": " gāthāśataistāṃ staviṣyati lokanāthān",
    "K10bsu034_u:4653": " sa labhitva śāntaṃ imu virajaṃ samādhim // SRS_32.164 //",
    "K10bsu034_u:4654": " so pūja kṛtva atuliya nāyakānāṃ",
    "K10bsu034_u:4655": " sumahāyaśānāṃ devanarottamānām /",
    "K10bsu034_u:4656": " muktvā sa rājyaṃ yathariva kheṭapiṇḍaṃ",
    "K10bsu034_u:4657": " śuddho viśuddhaścariṣyati brahmacaryam // SRS_32.165 //",
    "K10bsu034_u:4658": " sa pravrajitva jinavaraśāsanasmiṃ",
    "K10bsu034_u:4659": " labdhvāpi caitaṃ viraju samādhi śāntam /",
    "K10bsu034_u:4660": " kalyāṇavākyo madhuragiraḥ sa bhūtvā",
    "K10bsu034_u:4661": " adhiṣṭhānu dhīmān bhaviṣyati sūtrakoṭyāḥ // SRS_32.166 //",
    "K10bsu034_u:4662": " śūnyānimittaṃ paramapraṇītu śāntaṃ dharma praśāntaṃ cara nipuṇaṃ asaṅgam /",
    "K10bsu034_u:4663": " svabhāvaśūnyaṃ sada virajaṃ praśāntaṃ samādhiprāptyā bahu jani saṃprakāśayī // SRS_32.167 //",
    "K10bsu034_u:4664": " gambhīrabuddhī satatamanantabuddhī vistīrṇabuddhī aparimitārthabuddhī /",
    "K10bsu034_u:4665": " gambhīra śāntaṃ labhiya imaṃ samādhimālokaprāpto bhaviṣyati sarvalokaḥ // SRS_32.168 //",
    "K10bsu034_u:4666": " śuciśca nityaṃ bhaviṣyati brahmacārī sa nirāmagandhaḥ satatamasaṃkiliṣṭaḥ /",
    "K10bsu034_u:4667": " anyāṃśca tatra sthapiṣyati sattvakoṭayo labdhvā praśāntaṃ imu virajaṃ samādhim // SRS_32.169 //",
    "K10bsu034_u:4668": " sa sutīkṣṇaprajño bhaviṣyati śreṣṭhaprajñaḥ śrutisāgaro 'sau nityamanantabuddhiḥ /",
    "K10bsu034_u:4669": " kalyāṇavākyo matikuśalo vidhijño dhāritva śāntiṃ imu virajaṃ samādhim // SRS_32.170 //",
    "K10bsu034_u:4670": " (Vaidya 207)",
    "K10bsu034_u:4671": " ye karmasthānā tathariva śilpasthānā bhaiṣajyasthānāstathariva auṣadhīnām /",
    "K10bsu034_u:4672": " sarvatra dhīro bhaviṣyati pāraprāpto dhāritva sūtraṃ imu virajaṃ samādhim // SRS_32.171 //",
    "K10bsu034_u:4673": " kāvyeṣu śāstreṣu tathapi ca hāsyalāsye nṛtye 'tha gīte sukuśala pāraprāptaḥ /",
    "K10bsu034_u:4674": " ācāryu loke bhaviṣyati nityakālaṃ dhāritva śāntaṃ imu virajaṃ samādhim // SRS_32.172 //",
    "K10bsu034_u:4675": " parivāravān so bhaviṣyati nityakālaṃ sa abhedyapakṣaḥ sada sahitaḥ samagraḥ /",
    "K10bsu034_u:4676": " caramāṇu śreṣṭhāṃ varāṃ śiva bodhicaryāṃ dhāritva sūtraṃ imu virajaṃ samādhim // SRS_32.173 //",
    "K10bsu034_u:4677": " śokātha śalyā tathariva cittapīḍā no tasya jātu bhaviṣyati paṇḍitasya /",
    "K10bsu034_u:4678": " ārogyaprāpto bhaviṣyati sarvakālaṃ dhāritva śāntaṃ imu virajaṃ samādhim // SRS_32.174 //",
    "K10bsu034_u:4679": " ye kāyaśūlāstathariva cittaśūlāḥ ye dantaśūlāstathapi ca śīrṣaśūlāḥ /",
    "K10bsu034_u:4680": " no tasya bhontī vyādhayu jīvaloke dhāritva śāntaṃ imu virajaṃ samādhim // SRS_32.175 //",
    "K10bsu034_u:4681": " yāvanta rogā bahuvidha martaloke ye kāyarogāstathariva cittarogāḥ /",
    "K10bsu034_u:4682": " te tasya rogāḥ satata na jātu bhonti dhāritva śāntaṃ imu virajaṃ samādhim // SRS_32.176 //",
    "K10bsu034_u:4683": " cittasya vā ye bahuvidhu yatkileśāḥ kāye vāpi bahuvidha rogajātāḥ /",
    "K10bsu034_u:4684": " te tasya nāstī bahuvidha saṃkileśā dhāritva śāntaṃ imu viraja samādhim // SRS_32.177 //",
    "K10bsu034_u:4685": " yathantarīkṣaṃ gaganamanopaliptaṃ prakṛtiviśuddhaṃ vimala prabhāsvaraṃ ca /",
    "K10bsu034_u:4686": " (Vaidya 208)",
    "K10bsu034_u:4687": " cittaṃ tathaiva bhavati viśuddha tasyo dhāritva śāntaṃ imu virajaṃ samādhim // SRS_32.178 //",
    "K10bsu034_u:4688": " candrasya ābhā tathariva sūryaābhā śuddhā agrāhyā bhavati prabhāsvarāśca /",
    "K10bsu034_u:4689": " cittaṃ tathaiva bhavati prabhāsvaraṃ ca dhāritva śāntaṃ imu virajaṃ samādhim // SRS_32.179 //",
    "K10bsu034_u:4690": " yatha antarīkṣaṃ na sukaru citraṇāya raṅgān gṛhītvā bahuvidha naikarūpān /",
    "K10bsu034_u:4691": " cittaṃ tathaiva na sukaru citrituṃ sevetva śāntaṃ imu virajaṃ samādhim // SRS_32.180 //",
    "K10bsu034_u:4692": " vāto yathaiva caturdiśa vāyamāno asajjamāno vrajati diśaḥ samantāt /",
    "K10bsu034_u:4693": " vātasamānā bhavati sa cittadhārā jagi so asakto vrajati anopaliptaḥ // SRS_32.181 //",
    "K10bsu034_u:4694": " jālena śakyaṃ gṛhṇitu vāyamānaḥ pāśena cāpī bandhitu śakya vātaḥ /",
    "K10bsu034_u:4695": " no tasya cittaṃ sukaru vijānanāya bhāvetva śāntamimu virajaṃ samādhim // SRS_32.182 //",
    "K10bsu034_u:4696": " pratibhāsu śakyaṃ jalagata gṛhṇanāya saṃprāptu toyaṃ tathapi ca tailapātre /",
    "K10bsu034_u:4697": " no tasya cittaṃ sukaru vijānanāya bhāvetva śāntaṃ imu virajaṃ samādhim // SRS_32.183 //",
    "K10bsu034_u:4698": " garjanti meghā vidyulatā carantā śakyaṃ grahītu pāṇina mānuṣeṇa /",
    "K10bsu034_u:4699": " no tasya cittaṃ sukaru pramāṇu jñātuṃ bhāvetva śāntaṃ imu virajaṃ samādhim // SRS_32.184 //",
    "K10bsu034_u:4700": " sattvāna śakyaṃ rūtaravitaṃ grahītuṃ ye santi sattvā daśadiśi buddhakṣetra /",
    "K10bsu034_u:4701": " cittasya tasyo na sukaru jñātu koṭiṃ samādhilabdho yada bhavi bodhisattvaḥ // SRS_32.185 //",
    "K10bsu034_u:4702": " (Vaidya 209)",
    "K10bsu034_u:4703": " so tāṃ labhitva virajaṃ samādhibhūmiṃ asaṃṃkiliṣṭo bhavati anopaliptaḥ /",
    "K10bsu034_u:4704": " no tasya bhūyo tribhavi niveśa jātu anena labdho bhavati samādhi śāntaḥ // SRS_32.196 //",
    "K10bsu034_u:4705": " no kāmalolo na ca puna rūpalolo na istrilolo na ca puna bhrāntacittaḥ /",
    "K10bsu034_u:4706": " śāntaḥ praśānto bhavati anopalipto yada bhoti labdho ayu virajaḥ samādhiḥ // SRS_32.187 //",
    "K10bsu034_u:4707": " na putralolo na ca puna dhītalolo no bhāryalolo na ca parivāralolaḥ /",
    "K10bsu034_u:4708": " suśāntacārī bhavati anopalipto yada bhoti labdho ayu virajaḥ samādhiḥ // SRS_32.188 //",
    "K10bsu034_u:4709": " na hiraṇyalolo na ca punararthalolo na svargalolo dhanarataneṣvasaktaḥ /",
    "K10bsu034_u:4710": " suviśuddhacitto bhavati sa nirvikalpaḥ samādhiprāpto ayu bhavatī viśeṣaḥ // SRS_32.189 //",
    "K10bsu034_u:4711": " na svargahetoścarati sa brahmacaryaṃ na svargalolo dadati sadā nu vijñaḥ /",
    "K10bsu034_u:4712": " saṃbodhikāmaḥ kuśalacariṃ carantaḥ /",
    "K10bsu034_u:4713": " samādhiprāpto ayu bhavatī viśeṣaḥ // SRS_32.190 //",
    "K10bsu034_u:4714": " no rājyahetoścarati tapo vrataṃ vā naiśvaryamarthāstribhuvani prārthamānaḥ /",
    "K10bsu034_u:4715": " saṃbodhilolo bahujanahitāya niṣpādayī so imu virajaṃ samādhim // SRS_32.191 //",
    "K10bsu034_u:4716": " no tasya rāgo janayati jātu pīḍāṃ yo na strīlolo so bhavati bhrāntacittaḥ /",
    "K10bsu034_u:4717": " tathāpi tena prakṛtiprajñāya rāgo labhitva etaṃ viraju samādhi śāntam // SRS_32.192 //",
    "K10bsu034_u:4718": " no tasya doṣo janayati jātu pīḍāṃ vyāpādu yeno pratighamatho kareyya /",
    "K10bsu034_u:4719": " (Vaidya 210)",
    "K10bsu034_u:4720": " maitrāya teno nihata sa doṣadhātu pratilabhya etaṃ viraju samādhi śāntam // SRS_32.193 //",
    "K10bsu034_u:4721": " no tasya moho janayati jātu pīḍāṃ prajñāya teno nihata sa moha avidyā /",
    "K10bsu034_u:4722": " taṃ jñānu labdhaṃ vitimiramaprameyaṃ samādhiprāpte imi guṇa aprameyāḥ // SRS_32.194 //",
    "K10bsu034_u:4723": " aśubhāya rāgaḥ satata sunigṛhīto maitryāya doṣo nihatu sadā aśeṣaḥ /",
    "K10bsu034_u:4724": " prajñāya moho vidhamiya kleśajālaṃ samādhiprāptaḥ pratapati sarvaloke // SRS_32.195 //",
    "K10bsu034_u:4725": " no tasya middhaṃ janayati jātu pīḍāṃ subhāvitā se vividha utkileśāḥ /",
    "K10bsu034_u:4726": " anopalipto bhavati ca vipramuktaḥ samādhiprāpte imi guṇa aprameyāḥ // SRS_32.196 //",
    "K10bsu034_u:4727": " no tasya moho janayati jātu pīḍāṃ tathā hi tyāge abhiratu nityakālam /",
    "K10bsu034_u:4728": " sarvasvatyāgī bhavati sukhasya dātā ya imaṃ samādhiṃ dhārayati bodhisattvaḥ // SRS_32.197 //",
    "K10bsu034_u:4729": " sthāmenupeto bhavati anopameyo sa balenupeto bhavati nityakālam /",
    "K10bsu034_u:4730": " no tasya loke bhavati samaḥ kadācid ya imaṃ samādhiṃ dhārayati bodhisattvaḥ // SRS_32.198 //",
    "K10bsu034_u:4731": " yadāpi rājā sa bhavati cakravartīṃ manujānu loke upagata jambudvīpe /",
    "K10bsu034_u:4732": " tadāpi bhotī bahujanapūjanīyo viśeṣaprāpto matima viśiṣṭaprajñaḥ // SRS_32.199 //",
    "K10bsu034_u:4733": " ye bhonti mukhyāḥ kularatanā viśiṣṭāḥ suprabhūtabhogā bahujanasvāpateyāḥ /",
    "K10bsu034_u:4734": " yatrāśva hastī rathavara yugyayānā hiraṇyasvarṇaṃ maṇīratanaṃ prabhūtam // SRS_32.200 //",
    "K10bsu034_u:4735": " (Vaidya 211)",
    "K10bsu034_u:4736": " ye śrāddha bhontī iha varabuddhajñāne te jambudvīpe kularatanābhiyuktāḥ /",
    "K10bsu034_u:4737": " tatropapannaḥ kularatane viśiṣṭe karoti so 'rthaṃ suvipula jñātisaṃghe // SRS_32.201 //",
    "K10bsu034_u:4738": " aśrāddha ye vā iha kula jambudvipe śraddhāṃ sa teṣāṃ janayati apramattaḥ /",
    "K10bsu034_u:4739": " yaṃ bodhicitte pratiṣṭhiti sattvakāye te buddha bhontī jinapravaraḥ svayaṃbhūḥ // SRS_32.202 //",
    "K10bsu034_u:4740": " te ca spṛśitva atuliyamagrabodhiṃ cakraṃ pravartentyasadṛśa buddhakṣetre /",
    "K10bsu034_u:4741": " ye co vijānī imu tada dharmacakraṃ anutpattidharme nikhila te saṃpratiṣṭhī // SRS_32.203 //",
    "K10bsu034_u:4742": " subahukarāśco ami tada bodhisattvāḥ sattvāna bhonti satatu te pūjanīyāḥ /",
    "K10bsu034_u:4743": " karonti te 'rthaṃ atuliya nityakālaṃ sattvāna cakṣurvitimiru te janenti // SRS_32.204 //",
    "K10bsu034_u:4744": " bahava śatasahasrāḥ sattvakoṭī anantā yeṣa kuśalamūlā bhonti tatra śruṇitvā /",
    "K10bsu034_u:4745": " te api pratilabhante uttamaṃ bodhicittaṃ yada jinu anuśāsī bodhisattvaṃ mahātmā // SRS_32.205 //",
    "K10bsu034_u:4746": " aśūnyakṣetrā pramudita bhonti nityaṃ nirupalepā ami tada buddha bhontī /",
    "K10bsu034_u:4747": " yatra sthihantī imi tada bodhisattvāḥ sattvānamartha aparimitaṃ karonti // SRS_32.206 //",
    "K10bsu034_u:4748": " rakṣanti śīlaṃ asadṛśu brahmacaryaṃ bhāvī samādhī vipulamanantakalpān /",
    "K10bsu034_u:4749": " dhyāne vimokṣe suniśrita nityakālaṃ te bodhisattvā bhavi sada buddhaputrāḥ // SRS_32.207 //",
    "K10bsu034_u:4750": " te ṛddhipādān satat niṣevamāṇā kṣetrāṇi gatvā bahu vividhānanantān /",
    "K10bsu034_u:4751": " (Vaidya 212)",
    "K10bsu034_u:4752": " śṛṇvanti dharmaṃ sugatavaraprabhāṣaṃ sarvaṃ ca gṛhṇī pratiṣṭhitu dhāraṇīye // SRS_32.208 //",
    "K10bsu034_u:4753": " prabhāṣi sūtrānaparimitānanantān ye dhāraṇīye pratiṣṭhitu bodhisattvāḥ /",
    "K10bsu034_u:4754": " sattvāna arthaṃ aparimitaṃ karonti ye dhāraṇīye pratiṣṭhitu bodhisattvāḥ // SRS_32.209 //",
    "K10bsu034_u:4755": " cyutopapādaṃ jānāti sattvānāmāgatiṃ gatim /",
    "K10bsu034_u:4756": " yādṛśaṃ taiḥ kṛtaṃ karma vipāko 'pi ca tādṛśaḥ // SRS_32.210 //",
    "K10bsu034_u:4757": " karmaṇo na ca saṃkrāntiraṇumātrāṇi labhyate /",
    "K10bsu034_u:4758": " te 'pi teṣāṃ vijānanti bodhisattvā mahāyaśāḥ // SRS_32.211 //",
    "K10bsu034_u:4759": " śūnyatā ca mahātmānāṃ vihāro bhoti uttamaḥ /",
    "K10bsu034_u:4760": " sthāpayanti mahāyāne sattvakoṭīracintiyāḥ // SRS_32.212 //",
    "K10bsu034_u:4761": " na teṣāmovadantānāṃ sattvasaṃjñā pravartate /",
    "K10bsu034_u:4762": " apravṛttiṃ ca dharmāṇāṃ bodhisattvāḥ prakāśayī // SRS_32.213 //",
    "K10bsu034_u:4763": " na prakāśayatāṃ dharmāṇupalambhaḥ pravartate /",
    "K10bsu034_u:4764": " śūnyāvihāriṇo bhonti dṛḍhajñāne pratiṣṭhitāḥ // SRS_32.214 //",
    "K10bsu034_u:4765": " uddiśyemaṃ samādhiṃ ca vihāraṃ sarvaśāstunām /",
    "K10bsu034_u:4766": " na teṣāṃ vartate saṃjñā istrisaṃjñā svabhāvatā // SRS_32.215 //",
    "K10bsu034_u:4767": " istrisaṃjñāṃ vibhāvitvā bodhimaṇḍe niṣīdati /",
    "K10bsu034_u:4768": " bodhimaṇḍe niṣiditvā mārasaṃjñā nivartate // SRS_32.216 //",
    "K10bsu034_u:4769": " na cātra paśyate māraṃ mārasainyaṃ ca paṇḍitaḥ /",
    "K10bsu034_u:4770": " na ca paśyati mārasya tisro duhitaro 'pi saḥ // SRS_32.217 //",
    "K10bsu034_u:4771": " bodhimaṇḍe niṣaṇṇasya sarvasaṃjñā prahīyate /",
    "K10bsu034_u:4772": " saervasaṃjñāprahīṇasya sarvā kampati medinī // SRS_32.218 //",
    "K10bsu034_u:4773": " sumeravaḥ samudrāśca yāva santi daśā diśe /",
    "K10bsu034_u:4774": " taṃ ca sattvā vijānanti sarvadikṣu daśasvapi // SRS_32.219 //",
    "K10bsu034_u:4775": " bodhisattvasya ṛddhyeyaṃ medinī saṃprakampitā /",
    "K10bsu034_u:4776": " ṣaḍvikāraṃ tadā kāle budhyato bodhimuttamām // SRS_32.220 //",
    "K10bsu034_u:4777": " yāvantaḥ saṃskṛtā dharmā ye ca dharmā asaṃskṛtāḥ /",
    "K10bsu034_u:4778": " sarvāṃstān budhyate dharmān dharmaśabdena deśitān // SRS_32.221 //",
    "K10bsu034_u:4779": " (Vaidya 213)",
    "K10bsu034_u:4780": " na cātra budhyate kaścit siṃhanādaśca vartate /",
    "K10bsu034_u:4781": " vartanīyaṃ vijānitvā bhoti buddhaḥ prabhākaraḥ // SRS_32.222 //",
    "K10bsu034_u:4782": " pratītya dharmā vartante utpadyante pratītya ca /",
    "K10bsu034_u:4783": " pratītyatāṃ yaddharmāṇāṃ sarve jānanti te viduḥ // SRS_32.223 //",
    "K10bsu034_u:4784": " vidhijñāḥ sarvadharmeṣu śūnyatāyā gatiṃgatāḥ /",
    "K10bsu034_u:4785": " gatiṃ ca te prajānanti sarvadharmagatiṃgatāḥ // SRS_32.224 //",
    "K10bsu034_u:4786": " gatimetāṃ gaveṣitvā bodhisattvo na labhyate /",
    "K10bsu034_u:4787": " yenaiṣā sarvabuddhānāṃ jñātā gatiracintiyā // SRS_32.225 //",
    "K10bsu034_u:4788": " sa tāṃ gatiṃ gato bhoti yaḥ sarvāṃ gati jānati /",
    "K10bsu034_u:4789": " sarvasya māyā ucchinnā jñātvā saddharmalakṣaṇam // SRS_32.226 //",
    "K10bsu034_u:4790": " bodhimaṇḍe niṣīditvā siṃhanādaṃ nadī tathā /",
    "K10bsu034_u:4791": " vijñāpayī kṣetrakoṭīraprameyā acintiyāḥ // SRS_32.227 //",
    "K10bsu034_u:4792": " tāṃśca prakampayī sarvā buddhavīrā mahāyaśāḥ /",
    "K10bsu034_u:4793": " yatha vainayikān sattvān vinetī sattvasārathiḥ // SRS_32.228 //",
    "K10bsu034_u:4794": " spṛśitvā uttamāṃ bodhiṃ bodhimaṇḍāttu utthitaḥ /",
    "K10bsu034_u:4795": " vineyān vinayet sattvānaprameyānacintiyān // SRS_32.229 //",
    "K10bsu034_u:4796": " tato nirmiṇi saṃbuddho anantān buddhanirmitān /",
    "K10bsu034_u:4797": " kṣetrakoṭīsahasrāṇi gacchantī dharmadeśakāḥ // SRS_32.230 //",
    "K10bsu034_u:4798": " sthāpayantyagrabodhīye sattvakoṭīracintiyāḥ /",
    "K10bsu034_u:4799": " deśayantyuttamaṃ dharmaṃ hitārthaṃ sarvaprāṇinām // SRS_32.231 //",
    "K10bsu034_u:4800": " īdṛśaṃ tanmahājñānaṃ buddhajñānamacintiyam /",
    "K10bsu034_u:4801": " tasmājjanayatha cchandaṃ bodhicchandamanuttaram // SRS_32.232 //",
    "K10bsu034_u:4802": " janetha gauravaṃ buddhe dharme saṃghe guṇottame /",
    "K10bsu034_u:4803": " bodhisattvāna śūrāṇāṃ bodhimagryāṃ niṣevatām // SRS_32.233 //",
    "K10bsu034_u:4804": " anolīnena cittena satkarotha atandritāḥ /",
    "K10bsu034_u:4805": " bhaviṣyatha tato buddhā nacireṇa prabhākarāḥ // SRS_32.234 //",
    "K10bsu034_u:4806": " ye ca kṣetrasahasreṣu bodhisattvā ihāgatāḥ /",
    "K10bsu034_u:4807": " paśyanti lokapradyotaṃ dharmaṃ deśentamuttamam // SRS_32.235 //",
    "K10bsu034_u:4808": " okiranti mahāvīrā mahāratnehi nāyakam /",
    "K10bsu034_u:4809": " māndāravehi puṣpehi okirī bodhikāraṇāt // SRS_32.236 //",
    "K10bsu034_u:4810": " (Vaidya 214)",
    "K10bsu034_u:4811": " alaṃkarontidaṃ kṣetraṃ buddhakṣetramanuttaram /",
    "K10bsu034_u:4812": " ratnajālena cchādenti samantena diśo daśa // SRS_32.237 //",
    "K10bsu034_u:4813": " patākā avasaktāśca ucchritā dhvajakoṭayaḥ /",
    "K10bsu034_u:4814": " alaṃkārairanantaiśca idaṃ kṣetramalaṃkṛtam // SRS_32.238 //",
    "K10bsu034_u:4815": " kūṭāgārāṃśca māpenti sarvaratnavicitritān /",
    "K10bsu034_u:4816": " prāsādaharmyaniryūhānasaṃkhyeyān manoramān // SRS_32.239 //",
    "K10bsu034_u:4817": " vimānānyardhacadrāṃśca gavākṣān pañjarāṃstathā /",
    "K10bsu034_u:4818": " dhūpitā dhvajaghaṭikā nānāratnavicitritāḥ // SRS_32.240 //",
    "K10bsu034_u:4819": " dhūpyamānena gandhena abhrakūṭasamaṃ sphuṭam /",
    "K10bsu034_u:4820": " kṣetrakoṭīsahasreṣu vāti gandho manoramaḥ // SRS_32.241 //",
    "K10bsu034_u:4821": " te ca sarve spharitvāna gandhavarṣaṃ pravarṣiṣuḥ /",
    "K10bsu034_u:4822": " ye ca ghrāyanti taṃ gandhaṃ te buddhā bhonti nāyakāḥ // SRS_32.242 //",
    "K10bsu034_u:4823": " rāgaśalyaṃ prahīṇaiṣāṃ doṣaśalyaṃ na vidyate /",
    "K10bsu034_u:4824": " vidhvaṃsitaṃ mohajālaṃ tamaḥ sarvaṃ vigacchati // SRS_32.243 //",
    "K10bsu034_u:4825": " ṛddhiṃ ca tatra sparśenti balabodhyaṅga indriyān /",
    "K10bsu034_u:4826": " dhyānavimokṣān sparśenti bhonti co dakṣiṇārhāḥ // SRS_32.244 //",
    "K10bsu034_u:4827": " pañcakoṭīya prajñaptā vastrakoṭībhi saṃstṛtā /",
    "K10bsu034_u:4828": " saṃchannā ratnajālehi cchatrakoṭībhi citritāḥ // SRS_32.245 //",
    "K10bsu034_u:4829": " niṣaṇṇāstatra te śūrā bodhisattvāḥ samāgatāḥ /",
    "K10bsu034_u:4830": " lakṣaṇaiste virocante tathānuvyañjanairapi // SRS_32.246 //",
    "K10bsu034_u:4831": " vṛkṣai ratnamayaiḥ sarvaṃ buddhakṣetramalaṃkṛtam /",
    "K10bsu034_u:4832": " nirmitāḥ puṣkariṇyaśca aṣṭāṅgajalapūritāḥ // SRS_32.247 //",
    "K10bsu034_u:4833": " pānīyaṃ te tataḥ pītvā puṣkariṇītaṭe sthitāḥ /",
    "K10bsu034_u:4834": " sarve tṛṣṇāṃ vinoditvā bhonti lokasya cetiyāḥ // SRS_32.248 //",
    "K10bsu034_u:4835": " anyonyeṣu ca kṣetreṣu bodhisattvāḥ samāgatāḥ /",
    "K10bsu034_u:4836": " buddhasya varṇaṃ bhāṣante śākyasiṃhasya tāyinaḥ // SRS_32.249 //",
    "K10bsu034_u:4837": " śṛṇvanti ye ca taṃ varṇaṃ te bhontī lokanāyakāḥ /",
    "K10bsu034_u:4838": " acintyā anuśaṃsā me iha sūtre prakāśitāḥ // SRS_32.250 //",
    "K10bsu034_u:4839": " svarṇamayehi patrehi padmakoṭyo acintiyāḥ /",
    "K10bsu034_u:4840": " śuddhasyoragasārasya karṇikāstatra nirmitāḥ // SRS_32.251 //",
    "K10bsu034_u:4841": " (Vaidya 215)",
    "K10bsu034_u:4842": " vaiḍūryasya ca daṇḍāni sphaṭikasya ca pañjarāḥ /",
    "K10bsu034_u:4843": " kesarā girigarbhasya māpitāstatra śobhanāḥ // SRS_32.252 //",
    "K10bsu034_u:4844": " ye ca ghrāyanti taṃ gandhaṃ niścarantaṃ manoramam /",
    "K10bsu034_u:4845": " teṣāṃ sarve praśāmyanti vyādhayaḥ prītacetasām // SRS_32.253 //",
    "K10bsu034_u:4846": " rāgo dveṣaśca mohaśca aśeṣāstehi kṣīyate /",
    "K10bsu034_u:4847": " trīn doṣān kṣapayitvā ca bhonti buddhā sukhaṃdadāḥ // SRS_32.254 //",
    "K10bsu034_u:4848": " śabdastato niścarati buddhaśabdo hyacintiyaḥ /",
    "K10bsu034_u:4849": " saddharmasaṃghaśabdaśca viniścarati sarvataḥ // SRS_32.255 //",
    "K10bsu034_u:4850": " śūnyatā animittasya svaro apraṇihitasya ca /",
    "K10bsu034_u:4851": " śrutvā taṃ sattvakoṭīyo bhontivaivartikā bahu // SRS_32.256 //",
    "K10bsu034_u:4852": " niścaraṃścaiva śabdo 'sau kṣetrakoṭīṣu gacchati /",
    "K10bsu034_u:4853": " sthāpenti buddhajñānasmin sattvakoṭīracintiyāḥ // SRS_32.257 //",
    "K10bsu034_u:4854": " śakuntā kalaviṅkāśca jīvaṃjīvakapakṣiṇaḥ /",
    "K10bsu034_u:4855": " te 'pi pravyāharī śabdaṃ buddhaśabdamanuttaram // SRS_32.258 //",
    "K10bsu034_u:4856": " ratnāmayāśca te vṛkṣā iha kṣetrasmi nirmitāḥ /",
    "K10bsu034_u:4857": " viśiṣṭā darśanīyāśca maṇīvṛkṣā manoramā // SRS_32.259 //",
    "K10bsu034_u:4858": " lambante teṣu vṛkṣeṣu sarvābharaṇaveṇayaḥ /",
    "K10bsu034_u:4859": " anubhāvena buddhasya iha kṣetrasmi nirmitāḥ // SRS_32.260 //",
    "K10bsu034_u:4860": " na so 'sti keṣucid vyūhaḥ sarvakṣetreṣu sarvaśaḥ /",
    "K10bsu034_u:4861": " yo neha dṛśyate kṣetre tadviśiṣṭatamastadā // SRS_32.261 //",
    "K10bsu034_u:4862": " peyālametadākhyātaṃ śākyasiṃhena tāyinā /",
    "K10bsu034_u:4863": " na te jñāne 'tra kāṅkṣati bodhisatvā mahāyaśāḥ // SRS_32.262 //",
    "K10bsu034_u:4864": " koṭīya etāṃ budhyanti gatisteṣāmacintiyā /",
    "K10bsu034_u:4865": " jñānena te vivardhante sāgaro vā sravantibhiḥ // SRS_32.263 //",
    "K10bsu034_u:4866": " (Vaidya 216)",
    "K10bsu034_u:4867": " na teṣāṃ labhyate 'nto hi pibato vā mahodagheḥ /",
    "K10bsu034_u:4868": " ākhyāto bodhisattvānāṃ nayo hyeṣa acintiyaḥ // SRS_32.264 //",
    "K10bsu034_u:4869": " iha koṭayāṃ sthitāḥ śūrā bodhisattvā yaśasvinaḥ /",
    "K10bsu034_u:4870": " svarāṅgāni pramuñcanti yathā gaṅgāya vālikāḥ // SRS_32.265 //",
    "K10bsu034_u:4871": " tataścintyaḥ svaro 'pyevaṃ bodhisattvo na manyate /",
    "K10bsu034_u:4872": " manyanāyāṃ prahīṇāyāmāsanno bhoti bodhate // SRS_32.266 //",
    "K10bsu034_u:4873": " na sa śīlaṃ vilumpeti api jīvitakāraṇāt /",
    "K10bsu034_u:4874": " aviluptaḥ sa carati bodhisattvo dṛḍhavataḥ // SRS_32.267 //",
    "K10bsu034_u:4875": " nāsau bhūyo vilupyeta kamasaṃjñāya sarvaśaḥ /",
    "K10bsu034_u:4876": " sarvasaṃjñāprahīṇasta aprameyāḥ samādhayaḥ // SRS_32.268 //",
    "K10bsu034_u:4877": " samāhitaḥ sa carati sajjate na samādhiṣu /",
    "K10bsu034_u:4878": " asaktaścāpramattaśca nāsau lokeṣu sajjate // SRS_32.269 //",
    "K10bsu034_u:4879": " lokadhātūnatikramya sa gacchati sukhāvatīm /",
    "K10bsu034_u:4880": " gataśca tatra saṃbuddhamamitābhaṃ sa paśyati // SRS_32.270 //",
    "K10bsu034_u:4881": " bodhisattvāṃśca tān śūrān lakṣaṇaiḥ samalaṃkṛtān /",
    "K10bsu034_u:4882": " pañcābhijñāpāramiṃ ca prāptā dhāraṇigocarāḥ // SRS_32.271 //",
    "K10bsu034_u:4883": " gacchanti kṣetrakoṭīyo buddhānāṃ pādavandakāḥ /",
    "K10bsu034_u:4884": " obhāṣayanto gacchanti buddhakṣetrānacintiyān // SRS_32.272 //",
    "K10bsu034_u:4885": " sarvadoṣaprahīṇāśca sarvakleśaviśodhitāḥ /",
    "K10bsu034_u:4886": " sarvakleśasamucchinnā ekajātisthitā jināḥ // SRS_32.273 //",
    "K10bsu034_u:4887": " na co apāyān gacchanti tasmāt kṣetrāttu te narāḥ /",
    "K10bsu034_u:4888": " sarve 'pāyā samucchinnāstasmin kṣetre aśeṣataḥ // SRS_32.274 //",
    "K10bsu034_u:4889": " bodhitā buddhaśreṣṭhena amitābhena tāyinā /",
    "K10bsu034_u:4890": " karotha mā tatra kāṅkṣāṃ gamiṣyatha sukhāvatīm // SRS_32.275 //",
    "K10bsu034_u:4891": " yaḥ kṣetraśreṣṭhasya śruṇitva varṇaṃ",
    "K10bsu034_u:4892": " cittaprasādaṃ pratilabhi mātṛgrāmaḥ /",
    "K10bsu034_u:4893": " sa kṣipra bhotī puruṣavaraḥ suvidvān",
    "K10bsu034_u:4894": " ṛddhyā ca yāti kṣetrasahasrakoṭīḥ // SRS_32.276 //",
    "K10bsu034_u:4895": " yāvanti pūjā bahuvidha aprameyā yā kṣetrakoṭīnayutayabiṃbareṣu /",
    "K10bsu034_u:4896": " (Vaidya 217)",
    "K10bsu034_u:4897": " tāṃ pūja kṛtva puruṣavareṣu nityaṃ saṃkhyākalāpī na bhavati maitracittaḥ // SRS_32.277 //",
    "K10bsu034_u:4898": " śīlaṃ samādhiṃ satatu niṣevamāṇo dhyānān vimokṣāṃstathapi ca apramāṇān /",
    "K10bsu034_u:4899": " śūnyānimittān satatu niṣevamāṇo nacireṇa so hi sugatu bhavati loke // SRS_32.278 //",
    "K10bsu034_u:4900": " eṣā hi pūjā paramā viśiṣṭa mahyaṃ yaḥ śīlaskandhe pratiṣṭhitu bodhisattvo /",
    "K10bsu034_u:4901": " sada sarvabuddhāstena supūjitā hi kṣayāntakāle yaḥ sthitu bodhicitte // SRS_32.279 //",
    "K10bsu034_u:4902": " suparīnditāste buddhasahasrakoṭyo ye bodhisattvā imu kṣayi kāli ghore /",
    "K10bsu034_u:4903": " rakṣanti dharmaṃ sugatavaropadiṣṭaṃ te mahya putrāścarimaka dharmapālāḥ // SRS_32.280 //",
    "K10bsu034_u:4904": " iti śrīsamādhirāje sūtradhāraṇānuśaṃsāparivarto nāma dvātriṃśatitamaḥ // 32 //",
    "K10bsu034_u:4905": " (Vaidya 218)",
    "K10bsu034_u:4906": " 33 Kṣemadattaparivartaḥ /",
    "K10bsu034_u:4907": " atha khalu bhagavān punareva candraprabhaṃ kumārabhūtamāmantrayate sma - bhūtapūrvaṃ kumāra atīte 'dhvanyasaṃkhyeye kalpe asaṃkhyeyatare vipule apramāṇe acintye aparimite yadāsīt /",
    "K10bsu034_u:4908": " tena kālena tena samayena ghoṣadatto nāma tathāgato 'rhan samyaksaṃbuddho loka udapādi",
    "K10bsu034_u:4909": " vidyācaraṇasaṃpannaḥ sugato lokavidanuttaraḥ puruṣadamyasārathiḥ śāstā devānāṃ ca",
    "K10bsu034_u:4910": " manuṣyāṇāṃ ca buddho bhagavān /",
    "K10bsu034_u:4911": " sa khalu punaḥ kumāra ghoṣadattastathāgato 'rhan samyaksaṃbuddho aprameyānacintyānaparimāṇānasaṃkhyeyān",
    "K10bsu034_u:4912": " sattvānāsravakṣayāyārhattve pratiṣṭhāpya parinirvāpya aprameyānasaṃkhyeyāṃśca sattvānanuttarāyāṃ",
    "K10bsu034_u:4913": " samyaksaṃbodhāvavinivartanīyatve pratiṣṭhāpya parinirvṛto 'bhūt /",
    "K10bsu034_u:4914": " tena ca kumāra kālena tena samayena rājābhūcchrīghoṣo nāma /",
    "K10bsu034_u:4915": " sa tasya tathāgatasya pūjārthaṃ tathāgatadhātugarbhāṇi caturaśītistūpakoṭisahasrāṇi kārayāmāsa /",
    "K10bsu034_u:4916": " ekaikasmiṃśca stūpe caturaśīticaturaśītidīpārdhyakoṭīniyutasahasrāṇi pratiṣṭhāpayāmāsa /",
    "K10bsu034_u:4917": " evaṃ vādyānāṃ tūryāṇāṃ puṣpadhūpagandhamālyavilepanacūrṇacīvaracchatradhvajapatākānām /",
    "K10bsu034_u:4918": " ekaikatra ca stūpe caturaśīticaturaśītikoṭisahasrāṇi pratiṣṭhāpayāmāsa /",
    "K10bsu034_u:4919": " ihi hi kumāra sa rājā śrīghoṣastathāgataśarīrāṇāṃ pūjāṃ kṛtvā caturaśītyā bodhisattvakoṭīniyutaśatasahastrāṇāṃ",
    "K10bsu034_u:4920": " mahāntaṃ bodhisattvasaṃnipātaṃ kārayitvā teṣāṃ bodhisattvānāṃ mahāsattvānāṃ sarvasukhopadhānena",
    "K10bsu034_u:4921": " pūjāyāmudyukto 'bhūt /",
    "K10bsu034_u:4922": " sarve ca te bodhisattvā mahāsattvā dharmabhāṇakā abhūvan anācchedyapratibhānāḥ samādhipratilabdhāḥ",
    "K10bsu034_u:4923": " asaṅgadhāraṇīpratilabdhā bhūtaguṇadharmadeśakāḥ pariśuddhadharmadeśakāḥ bodhisattvavaśipāramiprāptāḥ /",
    "K10bsu034_u:4924": " tena ca kumāra kālena tena samayena tatraiva parṣadi kṣemadatto nāma bodhisattvo",
    "K10bsu034_u:4925": " mahāsattvo 'bhūcchiśurdaharaḥ kṛṣṇakeśaḥ prathamayauvanasamanvāgate bhadrake vayasi",
    "K10bsu034_u:4926": " vartamānaḥ avikrīḍitāvī kāmeṣu kaumārabrahmacārī ekavarṣa upasaṃpadā /",
    "K10bsu034_u:4927": " tena ca kumāra kālena tena ca samayena rāja śrīghoṣastaṃ mahāntaṃ bodhisattvamahāsattvagaṇamadhyeṣate sma yaduta ṣaṭpāramitāsaṃgītau /",
    "K10bsu034_u:4928": " bodhisattvapiṭakamahādhāraṇyupāyakauśalyavaśivinayāsaṅgābhinirhārārthaṃ tān bodhisattvān mahāsattvānadhyeṣya rātrau saṃniṣaṇṇāyāṃ",
    "K10bsu034_u:4929": " tathāgatacaityasya purataḥ tatrānekāni dīpārdhyakoṭiniyutaśatasahasrāṇi prajvālitāni /",
    "K10bsu034_u:4930": " siktasaṃmṛṣṭaśodhitaśca maṇḍalamātraḥ kṛto 'bhūt puṣpābhikīrṇo nānāvicitraśayanāsanaprajñaptaḥ /",
    "K10bsu034_u:4931": " rājāpi śrīghoṣaḥ sāntaḥpuragrāmanagarajanapadapāriṣadyaḥ sapauro niṣkrāntaḥ /",
    "K10bsu034_u:4932": " vādyatūryatālāvacarapuṣpadhūpagandhamālyavilepanacūrṇacīvaracchatradhvajapatākābhiḥ",
    "K10bsu034_u:4933": " parigṛhītābhistathāgatacaityasya pūjāṃ kṛtvā sārdhamantaḥpūreṇa prāsādatalamabhirūḍho",
    "K10bsu034_u:4934": " 'bhuddharmaśravaṇāya /",
    "K10bsu034_u:4935": " mahatī ca devamānuṣikā pariṣat saṃnipatitā dharmaśravaṇārthikā /",
    "K10bsu034_u:4936": " adrākṣīt kṣemadatto bodhisattvo mahāsatvastāni ca mahānti dīpārdhyakoṭīniyutaśatasahasrāṇi saṃprajvalitāni /",
    "K10bsu034_u:4937": " avabhāsenaiva (Vaidya 219)",
    "K10bsu034_u:4938": " sphuṭamabhūt /",
    "K10bsu034_u:4939": " sadevamānuṣikāṃ ca janatāṃ dharmaśravaṇāya saṃnipatitāṃ viditvā tasyaitadabhūt - ahamapi mahāyānasaṃprasthitaḥ /",
    "K10bsu034_u:4940": " yannvahamimaṃ samādhimākāṅkṣastathāgatapūjāṃ kuryām,",
    "K10bsu034_u:4941": " yathārūpayā pūjayā sadevamānuṣāsuralokaścitrīkāraprāpto bhavedāttamanāḥ pramuditaḥ prītisaumanasyajāto bhaveddharmālokaprāptaḥ /",
    "K10bsu034_u:4942": " imāṃ ca sarvāṃ tathāgatapūjāmabhibhaveyaṃ yeyaṃ śrīghoṣeṇa rājñā kṛtā /",
    "K10bsu034_u:4943": " rājā ca śrīghoṣaścitrīkāraprāpto bhavedāttamanāḥ pramuditaḥ prītisaumanasyajātaḥ sāntaḥpuraparivāraḥ //",
    "K10bsu034_u:4944": " atha khalu kṣemadatto bodhisattva evaṃcittaḥ prītisaumanasyajātastaṃ mahāntaṃ janakāyaṃ",
    "K10bsu034_u:4945": " saṃnipatitaṃ viditvā dharmaśravaṇikānāṃ rātrau saṃniṣaṇṇāyāṃ tathāgatacaityasya purataḥ",
    "K10bsu034_u:4946": " sthitvā dakṣiṇaṃ bāhuṃ cīvarapariveṣṭitaṃ kṛtvā tailaplutaṃ kṛtvā dīpayāmāsa /",
    "K10bsu034_u:4947": " atha khalu kṣemadattasya bodhisattvasya mahāsattvasyādhyāśayenānuttarāṃ samyaksaṃbodhiṃ paryeṣamāṇasya tathā pradīpte dakṣiṇe pāṇau nābhūt cittasya mukhavarṇasya vā anyathātvam /",
    "K10bsu034_u:4948": " atha khalu kumāraḥ samanantarapradīpte kṣemadattasya bodhisattvasya mahāsattvasya pāṇau saṃprajvalite saṃjyotībhūte ekajvālāprāpte,",
    "K10bsu034_u:4949": " atha khalu tasyāṃ velāyāṃ mahāpṛthivīcālaḥ prādurabhūt /",
    "K10bsu034_u:4950": " tasya pāṇau dīpyamānasya prabhayā tānyanekāni dīpārdhyakoṭīnayutaśatasahasrāṇi dhyāmīkṛtānyabhūvan /",
    "K10bsu034_u:4951": " sarvāsu ca dikṣu mahānavabhāso 'bhūt,",
    "K10bsu034_u:4952": " yenāvabhāsena sarvā diśo 'vabhāsitāḥ samantāt sphuṭā abhūvan /",
    "K10bsu034_u:4953": " sa prītisaumanasyajāta imaṃ sarvadharmasvabhāvasamatāvipañcitaṃ samādhiṃ valgunā",
    "K10bsu034_u:4954": " manorameṇa svareṇa viśiṣṭayā vācānuprabaddhaiḥ padavyañjanairvistareṇa sarvaparṣadaṃ",
    "K10bsu034_u:4955": " vijñāpayan saṃprakāśayati sma /",
    "K10bsu034_u:4956": " tatra dvādaśa sahasrāṇi trāyatriṃśatkāyikānāṃ devānāṃ saṃnipatitāni dharmaśravaṇāya /",
    "K10bsu034_u:4957": " te prītisaumanasyajātā vividhāṃ divyāṃ pūjāmakārṣuḥ,",
    "K10bsu034_u:4958": " apsarogaṇāśca divyāḥ saṃgītīḥ prayojayāmāsuḥ /",
    "K10bsu034_u:4959": " adrākṣīdrājā śrīghoṣaḥ upariṣṭāt prāsādatalagataḥ svajanapuraskṛtaḥ antaḥpuramadhyagato",
    "K10bsu034_u:4960": " 'ṣṭāṅgapoṣadhasamādattaḥ kṣemadattaṃ bodhisattvaṃ mahāsattvaṃ bāhunāvabhāsayantaṃ",
    "K10bsu034_u:4961": " sarvāḥ prabhā abhibhūya divyayā atikrāntamānuṣikayāvabhāsitam /",
    "K10bsu034_u:4962": " dṛṣṭvā ca punarasyaitadabhūt - abhijñāprāpto batāyaṃ kṣemadatto bodhisattvo mahāsattvo bhaviṣyatīti /",
    "K10bsu034_u:4963": " sa tīvraṃ prema ca prasādaṃ ca gauravaṃ ca cipasthāpya saparivāro mahākuśalamūlapuṇyaskandhopastabdhaḥ",
    "K10bsu034_u:4964": " sārdhamaśītyāntaḥpurikābhistataḥ prāsādatalādātmānamutprākṣipat yadut kṣemadattasya",
    "K10bsu034_u:4965": " bodhisattvasya darśanāya prītisaṃmodanāya /",
    "K10bsu034_u:4966": " sa gauravanirjātena kuśalamūlena dṛṣṭa eva dharme saparivāro devanāgayakṣagandharvāsuragaruḍakinnaramahoragaparigrahaṃ pratilabhate /",
    "K10bsu034_u:4967": " sa devanāgayakṣagandharvāsuragaruḍakinnaramahoragaparigṛhītaḥ",
    "K10bsu034_u:4968": " punareva rājā śrīghoṣaḥ saparivāraḥ paripūrṇāddhastaśatasahasrikāt prāsādāt patitaḥ /",
    "K10bsu034_u:4969": " na cāsya kāyaviheṭhaścittaviheṭho vā avalīnatā vābhūt //",
    "K10bsu034_u:4970": " (Vaidya 220)",
    "K10bsu034_u:4971": " atha khalu rājā śrīghoṣaḥ ubhau bāhū pragṛhya mahatā janakāyena sārdhaṃ mahāntaṃ",
    "K10bsu034_u:4972": " nirnādanirghoṣamākrandraṃ cākārṣīt yaduta kṣemadattasya bodhisattvasya mahāsattvasya",
    "K10bsu034_u:4973": " bāhuṃ dahyamānaṃ dṛṣṭvā saṃprajvalitam /",
    "K10bsu034_u:4974": " sa rājā tena mahatā janakāyena sārdhaṃ prārodīdaśrūṇi pravartayamānaḥ //",
    "K10bsu034_u:4975": " atha khalu kṣemadatto bodhisattvo mahāsattvaḥ rājānaṃ śrīghoṣamāmantrayate sma -",
    "K10bsu034_u:4976": " kiṃ punasttvaṃ mahārāja anena mahatā janakāyena sārdhaṃ mahāntaṃ nirnādanirghoṣamākrandaṃ",
    "K10bsu034_u:4977": " kurvan rodiṣi aśrūṇi ca pravartayasi?",
    "K10bsu034_u:4978": " atha khalu rājā śrīghoṣaḥ kṣemadattaṃ bodhisattvaṃ gāthābhigītena prābhāṣata -",
    "K10bsu034_u:4979": " kṣemadattaṃ mahāprājñaṃ paṇḍitaṃ dharmabhāṇakam /",
    "K10bsu034_u:4980": " aṅgahīnaṃ viditvainaṃ jano 'yaṃ tena roditi // SRS_33.1 //",
    "K10bsu034_u:4981": " etādṛśaṃ rūpamidaṃ tejorāśisamudgatam /",
    "K10bsu034_u:4982": " bāhuhīnaṃ viditvā hi bhūyo 'hamapi duḥkhitaḥ // SRS_33.2 //",
    "K10bsu034_u:4983": " yastvayā dīpito bāhuḥ prabhā muktā diśo daśa /",
    "K10bsu034_u:4984": " ime jihmīkṛtā dītā divyayā tvatprabhūtayā // SRS_33.3 //",
    "K10bsu034_u:4985": " prakampiteyaṃ pṛthivī cittaṃ te na ca līiyate /",
    "K10bsu034_u:4986": " tata utpāditaṃ cittaṃ naiṣo avarakovidaḥ // SRS_33.4 //",
    "K10bsu034_u:4987": " hastaśatasahasrātaḥ prāsādāt patito hyaham /",
    "K10bsu034_u:4988": " sārdhamantaḥpureṇeha na ca me kāyu hiṃsitaḥ // SRS_33.5 //",
    "K10bsu034_u:4989": " sādhu te jñānamāścaryaṃ sādhu cittamanuttaram /",
    "K10bsu034_u:4990": " sādhu vīryaṃ ca svārabdhaṃ sādhuṃ cādhyāśayo mahān // SRS_33.6 //",
    "K10bsu034_u:4991": " yasya hastau vidahyante na jātvastīha iñjanā /",
    "K10bsu034_u:4992": " prītiprāmodyajātaśca bhūyo dharmaṃ prabhāṣate // SRS_33.7 //",
    "K10bsu034_u:4993": " pūrṇamāsyāṃ yathā candraḥ sūryo vāsau nabhastale /",
    "K10bsu034_u:4994": " sumerugirirājo vā evaṃ śobhasi māriṣa // SRS_33.8 //",
    "K10bsu034_u:4995": " ahaṃ pi evaṃ praṇidhiṃ paripūreya paṇḍitaḥ /",
    "K10bsu034_u:4996": " kāye premaṃ jahitvāhaṃ kuryāmarthaṃ ca prāṇinām // SRS_33.9 //",
    "K10bsu034_u:4997": " dharmapremṇā ca hṛṣyāmi prīitirme 'tra acintiyā /",
    "K10bsu034_u:4998": " yat puno aṅgahīno 'si tena me duḥkhamuttamam // SRS_33.10 //",
    "K10bsu034_u:4999": " kṣemadatto hi rājānaṃ devanāgehi pūjitaḥ /",
    "K10bsu034_u:5000": " anantapratibhānena imā gāthā abhāṣata // SRS_33.11 //",
    "K10bsu034_u:5001": " naivaṃ syādaṅgahīno 'sau yasya bāhurna vidyate /",
    "K10bsu034_u:5002": " sa tu devāṅgahīnaḥ syāda yasya śīlaṃ na vidyate // SRS_33.12 //",
    "K10bsu034_u:5003": " (Vaidya 221)",
    "K10bsu034_u:5004": " anena pūtikāyena pūjitā me tathāgatāḥ /",
    "K10bsu034_u:5005": " acintiyā dakṣiṇīyāḥ sarvalokasya cetiyāḥ // SRS_33.13 //",
    "K10bsu034_u:5006": " anantā yāstrisāhasrā paripūritāḥ /",
    "K10bsu034_u:5007": " pradadyāllokanāthebhyo buddhajñānagaveṣakaḥ // SRS_33.14 //",
    "K10bsu034_u:5008": " astyeṣā laukikī pūjā anyā pūjā acintiyā /",
    "K10bsu034_u:5009": " ye dharmān śūnyān jānanti tyajante kāyajīvitam // SRS_33.15 //",
    "K10bsu034_u:5010": " satyavākyaṃ kariṣyāmi mahārāja śṛṇohi me /",
    "K10bsu034_u:5011": " yā ceyaṃ janatā sarvā imāṃ gāthāṃ vijānatha // SRS_33.16 //",
    "K10bsu034_u:5012": " yena satyena buddho 'haṃ bheṣye lokasya cetiyaḥ /",
    "K10bsu034_u:5013": " tena satyena dharaṇī ṣaḍavikāraṃ prakampatu // SRS_33.17 //",
    "K10bsu034_u:5014": " bhāṣitā va iyaṃ vācā dharaṇī ca prakampitā /",
    "K10bsu034_u:5015": " āścaryamadbhataprāptā devakoṭyaḥ praharṣitāḥ // SRS_33.18 //",
    "K10bsu034_u:5016": " harṣitā devamanujā bodhicittamupādayuḥ /",
    "K10bsu034_u:5017": " prasthitā agrayānasminnaprameyā acintiyāḥ // SRS_33.19 //",
    "K10bsu034_u:5018": " yāttakānāṃ kṛto arthaḥ kṣemadattena bhikṣuṇā /",
    "K10bsu034_u:5019": " buddhānāṃ vartate jñānaṃ yatrākṣayamacintiyam // SRS_33.20 //",
    "K10bsu034_u:5020": " yena satyena dharmo 'sau bāhurnāma na vidyate /",
    "K10bsu034_u:5021": " tena satyena me bāhurbhoti kṣipraṃ yathā purā // SRS_33.21 //",
    "K10bsu034_u:5022": " yena satyena dharmo 'sau kṣemadatto na vidyate /",
    "K10bsu034_u:5023": " diśo daśa gaveṣadbhiḥ śunyatvānnopalabhyate // SRS_33.22 //",
    "K10bsu034_u:5024": " yo 'pi niścarate śabdastaṃ pu śūnyaṃ vijānatha /",
    "K10bsu034_u:5025": " pratiśrutkopamaḥ śabdo dharmānevaṃ vijānatha // SRS_33.23 //",
    "K10bsu034_u:5026": " sadā viśārado bhoti śunyatāyāṃ gatiṃgataḥ /",
    "K10bsu034_u:5027": " tasya satyena vākyena sarvaloko na dahyate // SRS_33.24 //",
    "K10bsu034_u:5028": " yāvantastribhave sattvā ye devā ye ca mānuṣāḥ /",
    "K10bsu034_u:5029": " sarvajñatāyāstejena sarve bhonti samāhitāḥ // SRS_33.25 //",
    "K10bsu034_u:5030": " yāvantyupadravāḥ kecid ye divyā ye ca mānuṣāḥ /",
    "K10bsu034_u:5031": " avaivartikatejena sarve te bhonti nirvṛtāḥ // SRS_33.26 //",
    "K10bsu034_u:5032": " bhāṣitāśca imā gāthā bāhuśca punarutthitaḥ /",
    "K10bsu034_u:5033": " kṣemadattasya kāyaśca lakṣaṇehi vicitritaḥ // SRS_33.27 //",
    "K10bsu034_u:5034": " (Vaidya 222)",
    "K10bsu034_u:5035": " devakoṭīsahasrāṇi antarikṣe sthitāni ca /",
    "K10bsu034_u:5036": " mandārapuṣpaistaṃ bhikṣumokiranti ca tatkṣaṇam // SRS_33.28 //",
    "K10bsu034_u:5037": " amānuṣyehi puṣpehi jambudvīpo hyayaṃ sphuṭaḥ /",
    "K10bsu034_u:5038": " apsaraḥkoṭiniyutai saṃgītyaḥ saṃprayojitāḥ // SRS_33.29 //",
    "K10bsu034_u:5039": " imaṃ nādaṃ nadantasya kṣemadattasya tatkṣaṇam /",
    "K10bsu034_u:5040": " buddhakoṭīsahasrāṇi paśyantīdaṃ vikurvitam // SRS_33.30 //",
    "K10bsu034_u:5041": " svakasvakeṣu kṣetreṣu ārocet sumahāyaśāḥ /",
    "K10bsu034_u:5042": " bhikṣūṇāṃ bhikṣuṇīnāṃ ca upāsaka upāsikām // SRS_33.31 //",
    "K10bsu034_u:5043": " kṣemadatto hyasau bhikṣuḥ paṇḍitaḥ sumahābalaḥ /",
    "K10bsu034_u:5044": " yenāsau dīpito bāhurbuddhajñānasya kāraṇāt // SRS_33.32 //",
    "K10bsu034_u:5045": " tena kṣetrasahasrāṇi yathā gaṅgāya vālikāḥ /",
    "K10bsu034_u:5046": " obhāsitāḥ pradīpena kalpoddāha iva sthite // SRS_33.33 //",
    "K10bsu034_u:5047": " puṣpacandanacūrṇaiśca sarvakṣetrāḥ sphuṭā abhūt /",
    "K10bsu034_u:5048": " yāvadbhūmimupādāya jānumātramabhūt sphuṭam // SRS_33.34 //",
    "K10bsu034_u:5049": " sarvaratnaiḥ sarvapuṣpairbuddhakṣetramabhūt sphuṭam /",
    "K10bsu034_u:5050": " kṣemadattasya pūjāyai nāgā varṣanti mauktikam // SRS_33.35 //",
    "K10bsu034_u:5051": " sarvaratnāmayairvyūhairidaṃ kṣetramalaṃkṛtam /",
    "K10bsu034_u:5052": " saṃstṛtaṃ ratnamuktābhioḥ kṣemadattasya pūjayā // SRS_33.36 //",
    "K10bsu034_u:5053": " devā nāgāśca yakṣāśca kinnarāpsaramahoragāḥ /",
    "K10bsu034_u:5054": " prasthitā agrabodhīye yathā gaṅgāya vālikāḥ // SRS_33.37 //",
    "K10bsu034_u:5055": " śākyasiṃho 'pi saṃbuddho gṛdhrakūṭasmi parvate /",
    "K10bsu034_u:5056": " purato bhikṣusaṃdhasya siṃhanādaṃ nadī jinaḥ // SRS_33.38 //",
    "K10bsu034_u:5057": " kṣemadatto 'hamabhavaṃ śrīghoṣo 'pyajito 'bhavat /",
    "K10bsu034_u:5058": " kalpakoṭīsahasrāṇi caran saṃbodhicārikām // SRS_33.39 //",
    "K10bsu034_u:5059": " sahadarśanena bhikṣusya kṣemadattasya tatkṣaṇam /",
    "K10bsu034_u:5060": " acintyābhistadā strībhiḥ strībhāvo vinivartitaḥ // SRS_33.40 //",
    "K10bsu034_u:5061": " vyākṛtāste narendreṇa nāsti teṣāṃ vinivartanā /",
    "K10bsu034_u:5062": " svayaṃbhuvo bhaviṣyanti sarve lokavināyakāḥ // SRS_33.41 //",
    "K10bsu034_u:5063": " śrutvā sūtramidaṃ vidvān saṃlekhaguṇadarśanam /",
    "K10bsu034_u:5064": " kāye prema na kurvīta iha dharme suśikṣitaḥ // SRS_33.42 //",
    "K10bsu034_u:5065": " iti śrīsamādhirāje kṣemadattaparivarto nāma trayastriṃśatitamaḥ // 33 //",
    "K10bsu034_u:5066": " (Vaidya 223)",
    "K10bsu034_u:5067": " 34 Jñānāvatīparivartaḥ /",
    "K10bsu034_u:5068": " tatra bhagavān punarapi candraprabhaṃ kumārabhūtamāmantrayate sma - tasmāttarhi kumāra",
    "K10bsu034_u:5069": " bodhisattvena mahāsattvena imaṃ samādhimākāṅkṣatā kṣipramanuttarāṃ samyaksaṃbodhimabhisaṃboddhukāmena",
    "K10bsu034_u:5070": " kuśalamūle pratiṣṭhite dharmadānena vā āmiṣadānena vā yogaḥ karaṇīyaḥ /",
    "K10bsu034_u:5071": " tena bodhisattvena mahāsattvena taddānaṃ catusṛbhi pariṇāmanābhiḥ pariṇāmayitavyam /",
    "K10bsu034_u:5072": " katamābhiścatasṛbhiḥ?",
    "K10bsu034_u:5073": " yaduta yairupāyakauśalyaistairbuddhairbhagavadbhiranuttarā samyaksaṃbodhirabhisaṃbuddhā,",
    "K10bsu034_u:5074": " teṣāmupāyakauśalyānāṃ pratilambhāyedaṃ dānakuśalamūlamavaropayāmi /",
    "K10bsu034_u:5075": " ayaṃ prathamaḥ pariṇāmaḥ /",
    "K10bsu034_u:5076": " yebhyaḥ kalyāṇamitrebhyo 'ntikāttānyupāyakauśalyāni śṛṇuyāmudgṛhṇīyāṃ paryavāpnuyāṃ dhārayeyam,",
    "K10bsu034_u:5077": " tairanuttarā samyaksaṃbodhirabhisaṃbudhyate /",
    "K10bsu034_u:5078": " tairyaiḥ kalyāṇamitraiḥ sārdhaṃ samavadhānaṃ bhavet,",
    "K10bsu034_u:5079": " evametaddānakuśalamūlamavaropayāmi /",
    "K10bsu034_u:5080": " ayaṃ dvitīyaḥ pariṇāmaḥ /",
    "K10bsu034_u:5081": " ye bhogapratilābhāḥ sarvalokopajīvyā bhaveyustairme bhogapratilābhaiḥ samavadhānaṃ bhavet,",
    "K10bsu034_u:5082": " evamidaṃ kuśalamūlavaropayāmi /",
    "K10bsu034_u:5083": " ayaṃ tṛtīyaḥ pariṇāmaḥ /",
    "K10bsu034_u:5084": " ya ātmabhāvapratilābhaḥ dvābhyāmanugrahābhyāṃ sattvānanugṛhṇīyādāmiṣānugraheṇa ca dharmānugraheṇa ca,",
    "K10bsu034_u:5085": " tasya me ātmabhāvasya pratilambho bhavet,",
    "K10bsu034_u:5086": " evamidaṃ kuśalamūlavaropayāmi /",
    "K10bsu034_u:5087": " ayaṃ caturthaḥ pariṇāmaḥ /",
    "K10bsu034_u:5088": " ābhiḥ kumāra catasṛbhiḥ pariṇāmanābhirbodhisattvena mahāsattvena tāni kuśalamūlāni pariṇāmayitavyāni //",
    "K10bsu034_u:5089": " punaraparaṃ kumāra bodhisattvena mahāsattvenemaṃ samādhimākāṅkṣatā gṛhīṇā vā pravrajitena",
    "K10bsu034_u:5090": " vā kṣipraṃ cānuttarāṃ samyaksaṃbodhimabhisaṃboddhukāmena śīlavanto guṇavantaḥ prajñāvanto",
    "K10bsu034_u:5091": " bodhisattvā mahāsattvāḥ sevitavyā bhajitavyāḥ paryupāsitavyā aśāṭhyena /",
    "K10bsu034_u:5092": " yo 'sya samādherdhārako bhikṣurbodhisattvo mahāsattvo bhavet,",
    "K10bsu034_u:5093": " sa ca syādābādhiko bāḍhaglānaḥ,",
    "K10bsu034_u:5094": " tena svamāṃsaśoṇiatenāpi sa bhikṣustasmādābādhād vyutthāpayitumutsoḍhavyaḥ /",
    "K10bsu034_u:5095": " adhyāśayasaṃpannena kumāra bodhisattvena mahāsattvenemaṃ samādhimākāṅkṣata kṣipraṃ",
    "K10bsu034_u:5096": " cānuttarāṃ samyaksaṃbodhimabhisaṃboddhukāmenāvikampamānena viśāradena svakaṃ māṃsaśoṇitamapi",
    "K10bsu034_u:5097": " parityajya dharmabhāṇako bhikṣurābādhād vyutthāpayitavyaḥ /",
    "K10bsu034_u:5098": " tadanenāpi te kumāra paryāyeṇaivaṃ veditavyam //",
    "K10bsu034_u:5099": " bhūtapūrvaṃ kumāra atīte 'dhvanyasaṃkhyeye kalpe asaṃkhyeyatare vipule apramāṇe yadāsīt",
    "K10bsu034_u:5100": " tena kālena tena samayenācintyapraṇidhānaviśeṣasamudgatarājo nāma tathāgato 'han",
    "K10bsu034_u:5101": " samyaksaṃbuddho loka udapādi vidyācaraṇasaṃpannaḥ sugato lokavidanuttaraḥ puruṣadamyasārathiḥ",
    "K10bsu034_u:5102": " śāstā devānāṃ ca manuṣyāṇāṃ ca buddho bhagavān /",
    "K10bsu034_u:5103": " sa khalu punaḥ kumāra acintyapraṇidhānaviśeṣasamudgatarājastathāgato 'rhan samyaksaṃbuddho",
    "K10bsu034_u:5104": " yasminneva divase 'nuttarāṃ samyaksaṃbodhimabhisaṃbuddhastatraiva divase parihate",
    "K10bsu034_u:5105": " aprameyānasaṃkhyeyān buddhanirmitān nirmāya aparimāṇānāṃ ca sattvānāṃ vinayaṃ kṛtvā",
    "K10bsu034_u:5106": " (Vaidya 224) āsravakṣayāyārhattve pratiṣṭhāpya aparimāṇāṃśca sattvānanuttarāyāṃ samyaksaṃbodhāvavinivartanīyatve pratiṣṭhāpya tatraiva divase parinirvṛto 'bhūt /",
    "K10bsu034_u:5107": " tasya khalu punarbhagavataḥ parinirvṛtasya caturaśītiḥ varṣakoṭīnayutaśatasahasrāṇi saddharmo 'tiṣṭhat /",
    "K10bsu034_u:5108": " tasya ca bhagavato 'cintyapraṇidhānaviśeṣasamudgatarājasya tathāgatasya śāsanāntardhānakālasamaye",
    "K10bsu034_u:5109": " paścimāyāṃ pañcaśatyāṃ vartamānāyāṃ bahavo bhikṣavaḥ prādurbhūtā upalambhadṛṣṭayaḥ /",
    "K10bsu034_u:5110": " teṣāmevaṃrūpāḥ sūtrāntā na rocante na cādhimucyante pratibādhante pratikṣipanti /",
    "K10bsu034_u:5111": " īdṛśānāṃ ca sūtrāntadhārakāṇāṃ bhikṣūṇāṃ pīḍāṃ kurvanto yāvajjīvitād vyavaropaṇamakārṣuḥ /",
    "K10bsu034_u:5112": " tairabhisatkārādhyavasitairīdṛśasutrāntadhārakāṇāṃ bhikṣuṇāṃ sahasraṃ jīvitād vyavaropitamabhūt /",
    "K10bsu034_u:5113": " tena ca punaḥ kumāra kālena tena samayena rājābhūd jñānabalo nāma jambudvīpeśvaraḥ saddharmaparigrāhakaḥ pūrvapraṇidhānasaṃpannaḥ /",
    "K10bsu034_u:5114": " tena khalu punaḥ kumāra kālena tena samayena iha jambudvīpe eko bhikṣurdharmabhāṇako",
    "K10bsu034_u:5115": " 'bhūt tasya samādherdhārako bhūtamatirnāmnā tasya rājñaḥ kulapraveśakaḥ kalyāṇamitro",
    "K10bsu034_u:5116": " hitaiṣī anukampakaḥ arthakāmaḥ /",
    "K10bsu034_u:5117": " sa cāsya rājā atṛpto darśanenābhīkṣṇapratikāṅkṣī cābhūddarśanena dharmasaṃkathanopasaṃkramaṇaparyupāsanaparipṛcchāgrahaṇadhāraṇavācanavijñāpanasamarthaḥ",
    "K10bsu034_u:5118": " sa khalu punardharmabhāṇako bhikṣuḥ sattvānāmīryācaryādhimuktidhātuvāsanākuśalo 'bhūt /",
    "K10bsu034_u:5119": " sattvānāmindriyabalavīryavimātratājñānadhātuvāsanākuśalaḥ satyasaṃdhikuśalaḥ visaṃdhiprativacanakuśalaḥ",
    "K10bsu034_u:5120": " arthaviniścayakuśalaḥ gambhīrapratibhānaḥ sattvānāṃ vinayavidhijñaḥ pūrvābhilāpī",
    "K10bsu034_u:5121": " smitamukhaḥ apagatabhrūkuṭimukho mahadgatacittavihārī mahākarūṇābhiyuktaḥ anabhibhūtaḥ",
    "K10bsu034_u:5122": " sarvaparapravādibhiḥ /",
    "K10bsu034_u:5123": " tena ca kumāra kālena tena ca samayena rājño jñānabalasya duhitā dārikābhūt ṣoḍaśavarṣā",
    "K10bsu034_u:5124": " jātyā abhirūpā prāsādikā darśanīyā paramayā śubhavarṇapuṣkalatayā samanvāgatā jñānāvatī nāma /",
    "K10bsu034_u:5125": " tasyāḥ sa bhūtamatirbhikṣurācāryo 'bhūt kuśaleṣu dharmeṣu saṃdarśakaḥ samuttejakaḥ saṃpraharṣakaḥ samādāpakaḥ /",
    "K10bsu034_u:5126": " tena ca kumāra kālena tena samayena tasya dharmabhāṇakasya",
    "K10bsu034_u:5127": " bhikṣormahākṛṣṇavaisarpaḥ ūrau prādurabhūt duścikitsyo durlabhabhaiṣajyaḥ /",
    "K10bsu034_u:5128": " sa vaidyeḥ glānaḥ pratikṣipto 'bhūt //",
    "K10bsu034_u:5129": " atha khalu rājā sāntapuraḥ saputraḥ saduhitṛparivāraḥ taṃ bhikṣuṃ glānaṃ viditvā",
    "K10bsu034_u:5130": " prārodīdaśrūṇi pravartayati sma sārdhamaśītyā strīsahasraiḥ sārdhaṃ paurairnāgaraiḥ",
    "K10bsu034_u:5131": " sārdhaṃ rāṣṭreṇa naigamajānapadairgaṇakamahāmātraiḥ sārdhamamātyadauvārikapāriṣadyaiḥ /",
    "K10bsu034_u:5132": " te sarve taṃ bhikṣuṃ glānaṃ viditvā prarodantaḥ aśraṇi pravartayāmāsuḥ - mā khalvayaṃ bhikṣuḥ kālaṃ kuryāditi /",
    "K10bsu034_u:5133": " tena ca kumāra kālena tena samayena rājño jñānabalasyānyatarā devatā purāṇasālohitābhūdanubaddhā /",
    "K10bsu034_u:5134": " sā tasya rājñaḥ svapnāntargatasyāpadarśayati sma - sacet mahārāja etasya bhikṣornavakenāsaṃkliṣṭena mānuṣyeṇa rudhireṇaiṣa kṛṣṇavaisarpa ālipyeta,",
    "K10bsu034_u:5135": " navakaṃ cāsaṃkliṣṭaṃ mānuṣaṃ māsaṃ nānārasasaṃprayuktaṃ bhojanaṃ dīyeta,",
    "K10bsu034_u:5136": " evameṣa bhikṣurasmādābādhād vyuttiṣṭheta /",
    "K10bsu034_u:5137": " atha khalu rājā jñānabalastasyā rātryā atyayena tataḥ svapnāntarāt prativibuddho 'ntaḥpuramadhyagataḥ imāṃ svapnaprakṛtimantaḥpurāyārocayāmāsa - evaṃrūpaḥ svapno mayā dṛṣṭaḥ /",
    "K10bsu034_u:5138": " iti hi kumāra tataḥ stryāgārāttataśca rājakulānna kācit strī utsahate tasya (Vaidya 225)",
    "K10bsu034_u:5139": " bhikṣostadbhaiṣajyaṃ dātum /",
    "K10bsu034_u:5140": " jñānāvatyapi rājaduhitā imamīdṛśameva svapnamadrākṣīt /",
    "K10bsu034_u:5141": " dṛṣṭvā ca punaḥ prativibuddhā antaḥpuramadhye imāmeva svapnaprakṛtiṃ mātṝṇāṃ parivārasya cārocayati sma /",
    "K10bsu034_u:5142": " na ca kācidutsahate strī tasya bhikṣoretad bhaiṣajyaṃ dātum //",
    "K10bsu034_u:5143": " atha khalu jñānavatī rājaduhitā tuṣṭā udagrā āttamanaskā pramuditā prītisaumanasyajātā",
    "K10bsu034_u:5144": " evaṃ vyavasāyamakārṣīt - yannvahametad bhaiṣajyaṃ svakāccharīrād yathopadiṣṭaṃ navaṃ",
    "K10bsu034_u:5145": " rudhiraṃ navaṃ ca māṃsaṃ dadyām /",
    "K10bsu034_u:5146": " ahameveha rājakule sarvadaharā ca sarvataruṇī ca asaṃkliṣṭakāyavāṅbhanaskarmā ca /",
    "K10bsu034_u:5147": " asaṃkliṣṭaṃ jñānameṣāmi asaṃkliṣṭasya dharmabhāṇakasya svaśarīrāda rudhiraṃ ca māṃsaṃ copanāmayiṣyāmi /",
    "K10bsu034_u:5148": " apyeva nāmaiṣa bhikṣurasmādābādhād vyuttiṣṭheta /",
    "K10bsu034_u:5149": " atha khalu sā jñānavatī rājaduhitā svakamāvāsaṃ gatvā tīkṣṇaṃ śastraṃ gṛhītvā dharmāntargatena",
    "K10bsu034_u:5150": " mānasena svakamūrumāṃsaṃ chittvā nānārasasaṃprayuktaṃ praṇītamabhisaṃskṛtya lohitaṃ",
    "K10bsu034_u:5151": " ca pragṛhya taṃ cācāryaṃ praveśya rājño jñānabalasya purato niṣadya lohitena taṃ",
    "K10bsu034_u:5152": " visarpamālepayitvā tena ca svabhisaṃskṛtena bhojanena saṃtarpayati /",
    "K10bsu034_u:5153": " atha khalu sa bhikṣurajānannaparibudhyamānaḥ apariśaṅkamānastadbhaktaṃ paribhuktavān /",
    "K10bsu034_u:5154": " samanantaraparibhukte ca tasminnāhāre tasya bhikṣoḥ sarvāstā vedanā pratiprasrabdhāḥ,",
    "K10bsu034_u:5155": " sarvaśca vyādhirapagataḥ /",
    "K10bsu034_u:5156": " tena vigataparidāhena sarvasukhasamarpitena tathā dharmo deśito yathā tato 'ntaḥpurāttataśca",
    "K10bsu034_u:5157": " nagarajanapadarāṣṭrasaṃnipātād dvādaśānāṃ prāṇisahasrāṇāmanuttarāyāṃ samyaksaṃbodhau cittānyutpannāni //",
    "K10bsu034_u:5158": " atha khalu rājā jñānabalaḥ svakāṃ duhitaraṃ gāthābhiradhyabhāṣata -",
    "K10bsu034_u:5159": " kutastvayā śoṇitu labdhu dārike kuto idaṃ āhṛtu māṃsa mānuṣam /",
    "K10bsu034_u:5160": " āhāru yaḥ sādhitu te 'dya dhīte yeno sukhīyaṃ kṛtu dharmabhāṇakaḥ // SRS_34.1 //",
    "K10bsu034_u:5161": " hato hyayaṃ vātha mṛto 'tha labdho yat sādhitaṃ nānarasehi vyañjanam /",
    "K10bsu034_u:5162": " kutaśca te śoṇitu labdhu dārike yeno ayaṃ mocitu vyādhi pāpakaḥ // SRS_34.2 //",
    "K10bsu034_u:5163": " pituḥ śruṇitvā vacanaṃ ca dārikā jñānāvatī tasya idaṃ bravīti /",
    "K10bsu034_u:5164": " alīnacittā ca giraṃ prabhāṣate śṛṇuṣva tātā yadahaṃ bravīmi te // SRS_34.3 //",
    "K10bsu034_u:5165": " dṛṣṭastāta mayā svapno devatāyā nidarśitaḥ /",
    "K10bsu034_u:5166": " śṛṇuṣva me bhūmipate bhūtamarthaṃ vijānatha // SRS_34.4 //",
    "K10bsu034_u:5167": " (Vaidya 226)",
    "K10bsu034_u:5168": " sā devatā mamāvicanmānuṣaṃ māṃsaśoṇitam /",
    "K10bsu034_u:5169": " yo dadyādasya bhikṣusya vyādhermucyet sa pāpakāt // SRS_34.5 //",
    "K10bsu034_u:5170": " mayā cotthāya śayyātaḥ praviśyāntaḥpuraṃ nṛpa /",
    "K10bsu034_u:5171": " svapnastadāyamākhyāto jyeṣṭhikānāṃ hi mātṛṇām // SRS_34.6 //",
    "K10bsu034_u:5172": " ceṭikānāṃ mayākhyātaṃ kā śaktā kartumīdṛśam /",
    "K10bsu034_u:5173": " mānuṣaṃ śoṇitaṃ māṃsaṃ rasasiddhaṃ susaṃskṛtam // SRS_34.7 //",
    "K10bsu034_u:5174": " bhojanaṃ ca pradātavyaṃ śoṇitena ca lepanam /",
    "K10bsu034_u:5175": " kṛṣṇavaisarpato eṣa kathaṃ bhikṣurvimucyate // SRS_34.8 //",
    "K10bsu034_u:5176": " yadi kriyā na kriyate kṣiprametena vyādhinā /",
    "K10bsu034_u:5177": " kālaṃ kuryādayaṃ bhikṣurbhaiṣajyena vineti vā // SRS_34.9 //",
    "K10bsu034_u:5178": " tribhave ko na sattvastyājayet svamāṃsaśoṇitam /",
    "K10bsu034_u:5179": " imaṃ dṛṣṭvā na ko vidvān kuryāt kāyasmi niśrayam // SRS_34.10 //",
    "K10bsu034_u:5180": " antaḥpurasyo prativedayāmyahaṃ na eka nārīpi bhaṇāti dāsye /",
    "K10bsu034_u:5181": " priyaśca me bhikṣuḥ priyaśca ātmā bodhyarthu tyaktaṃ maya māṃsaśoṇitam // SRS_34.11 //",
    "K10bsu034_u:5182": " teṣāṃ na kāyesmi ca bhakti niśritā premāpi naivātmani cāṇumātram /",
    "K10bsu034_u:5183": " tyaktvāpi cātmānu na bhoti durmanāḥ ye bodhi prārthenti śivāmaśokām // SRS_34.12 //",
    "K10bsu034_u:5184": " antaḥpuraṃ tataḥ śrutvā sarvaṃ tadvismitaṃ abhūt /",
    "K10bsu034_u:5185": " na cātrotsahate kācidenāṃ yojayituṃ kriyām // SRS_34.13 //",
    "K10bsu034_u:5186": " tato me nāmitaṃ cittaṃ bhikṣordāsyāmi bhojanam /",
    "K10bsu034_u:5187": " svāni māṃsānyahaṃ chittvā śoṇitena ca lepanam // SRS_34.14 //",
    "K10bsu034_u:5188": " svakamūruṃ mayā chittvā gṛhītaṃ māṃsaśoṇitam /",
    "K10bsu034_u:5189": " māṃsapeśī mayā pakvā nānārasasusaṃskṛtā // SRS_34.15 //",
    "K10bsu034_u:5190": " bhikṣostasyāturasyāhaṃ dāsyāmi pituragrataḥ /",
    "K10bsu034_u:5191": " bhojanaṃ mānuṣaṃ māṃsaṃ śoṇitena ca lepanam // SRS_34.16 //",
    "K10bsu034_u:5192": " śṛṇohi mahyaṃ vacanaṃ narādhipā manuṣyamāṃsasmi avidyamāne /",
    "K10bsu034_u:5193": " (Vaidya 227)",
    "K10bsu034_u:5194": " chittvā svamāṃsāni mayoruto nṛpā sādhetva dattānima dharmabhāṇake // SRS_34.17 //",
    "K10bsu034_u:5195": " eṣo mayānuttarabodhi arthe svakātta kāyātta kṛto mahārthaḥ /",
    "K10bsu034_u:5196": " bhikṣuśca muktaḥ kṛtu nirvikāro mayā ca puṇyaṃ kṛtamaprameyam // SRS_34.18 //",
    "K10bsu034_u:5197": " rājāpyavocadduhitāṃ kathaṃ te chidyanti kāyāttu svakāttu māṃse /",
    "K10bsu034_u:5198": " bhaiṣajyayoge kriyamāṇi dārike mā te abhūd duḥkha śarīravedanā // SRS_34.19 //",
    "K10bsu034_u:5199": " sa rājadhītā matimān viśāradā tamālapī rāja śṛṇu narādhipā /",
    "K10bsu034_u:5200": " śrutvā ca tatra pratipadya yoniśo acintiyaḥ karmavipāku tādṛśaḥ // SRS_34.20 //",
    "K10bsu034_u:5201": " pāpena karmeṇa kṛtena tātā niraye 'pi sattvā prapacanti dāruṇe /",
    "K10bsu034_u:5202": " nirmāṃsa bhūtvā ca samāṃsa bhonti paśyetu karmāṇa phalaṃ acintiyam // SRS_34.21 //",
    "K10bsu034_u:5203": " pāpena karmeṇa nirmāṃsaśoṇitāḥ kṣaṇena co bhonti samāṃsaśoṇitāḥ /",
    "K10bsu034_u:5204": " kiṃ vā punā tat kuśalena karmaṇā adhimuktito jāyati māṃsaśoṇitam // SRS_34.22 //",
    "K10bsu034_u:5205": " chidyanti māṃse na mamāsi vedanā āhāri me śoṇitu nāsti iñjanā /",
    "K10bsu034_u:5206": " na dharmakāyasya vraṇo na chidraṃ yadi sarvu chidyeyu mama svamāṃsam // SRS_34.23 //",
    "K10bsu034_u:5207": " prītiṃ mayā dharmi parāṃ janitvā chittvā pradattaṃ svakamūrumāṃsam /",
    "K10bsu034_u:5208": " na co mamā tāta vraṇena duḥkhaṃ jānāmi kāyo yathapūrvamāsīt // SRS_34.24 //",
    "K10bsu034_u:5209": " (Vaidya 228)",
    "K10bsu034_u:5210": " audumbaraṃ puṣpu yathaiva tātā bahukalpakoṭīṣu kadāci dṛśyate /",
    "K10bsu034_u:5211": " emeva etādṛśa dharmabhāṇako kadāci dṛśyantiha jambudvīpe // SRS_34.25 //",
    "K10bsu034_u:5212": " yathaiva jāmbūnada niṣku bhāsate paśyanta sattvā na vitṛptimenti /",
    "K10bsu034_u:5213": " emeva etādṛśa dharmabhāṇakān dṛṣṭvā na tṛpyantiha devamānuṣāḥ // SRS_34.26 //",
    "K10bsu034_u:5214": " pītvā yathācchaṃ salilaṃ janasya tṛṣābhibhūtasya tṛṣā vigacchati /",
    "K10bsu034_u:5215": " emeva ete vidu dharmabhāṇakā dharmāmṛtaistṛṣṇa vinenti prāṇinām // SRS_34.27 //",
    "K10bsu034_u:5216": " sutyaktametanmaya māṃsaśoṇitaṃ yaddattu bhikṣusya gilānakasya /",
    "K10bsu034_u:5217": " visarpu śāntaśca sa dharmabhāṇake kṛtaṃ mayā gauravu buddhavarṇitam // SRS_34.28 //",
    "K10bsu034_u:5218": " cāritravantasya bahuśrutasya imaṃ samādhīvaradhārakasya /",
    "K10bsu034_u:5219": " yanme tu tyaktaṃ svakamātmamāṃsameteṣa dharmāṇa bhaveyya lābhinī // SRS_34.29 //",
    "K10bsu034_u:5220": " yathaiva gandhaḥ surabhī manoramaḥ kālānusārī śubha candanasya /",
    "K10bsu034_u:5221": " pravāti gandho daśasu diśāsu emeva gandhopama dharmabhāṇakāḥ // SRS_34.30 //",
    "K10bsu034_u:5222": " yathaiva merurdiśatāsu dṛśyate samantaprāsādiku darśanīyaḥ /",
    "K10bsu034_u:5223": " avabhāsayanto diśatāsu rocate tathaiva merūpama dharmabhāṇakāḥ // SRS_34.31 //",
    "K10bsu034_u:5224": " yathaiva stūpaṃ patamānu kaścid vyutthāpayet saṃskari paṇḍito naraḥ /",
    "K10bsu034_u:5225": " yastatra stūpe 'pi prasādu kuryād vyutthāpito yena sa tasya hetuḥ // SRS_34.32 //",
    "K10bsu034_u:5226": " (Vaidya 229)",
    "K10bsu034_u:5227": " emevayaṃ dharmastūpo gilānako vimocito lohitalepanena /",
    "K10bsu034_u:5228": " svakena māṃsena ca dharmagauravād dīpo mayā dīpitu jambudvīpe // SRS_34.33 //",
    "K10bsu034_u:5229": " eṣo 'kariṣyad yadi bhikṣu kālaṃ samādhiśabdo 'piha jambudvīpe /",
    "K10bsu034_u:5230": " niruddhu sattvāna sadābhaviṣyat cikitsite 'smin sa samādhi labdhaḥ // SRS_34.34 //",
    "K10bsu034_u:5231": " sarvasya lokasya paritrāṇu bhikṣurandhasya lokasya ca cakṣudāyakaḥ /",
    "K10bsu034_u:5232": " rāgasya doṣasya mohasya caiva cikitsako 'yaṃ mama vaidyarājaḥ // SRS_34.35 //",
    "K10bsu034_u:5233": " mahadgate citti sadā pratiṣṭhitaḥ pramāṇu caryāya na tasya labhyate /",
    "K10bsu034_u:5234": " suviniścitārtheṣu padeṣu śikṣito anābhibhūtaśca parapravādibhiḥ // SRS_34.36 //",
    "K10bsu034_u:5235": " na mahya bhūyo vinipātato bhayaṃ strītvaṃ punarme na ca bhūyu bheṣyati /",
    "K10bsu034_u:5236": " sahasrakalpāna ca koṭiyo bhuyo kṛtvā paraṃ gauravu dharmabhāṇake // SRS_34.37 //",
    "K10bsu034_u:5237": " yo buddhakṣetrān yatha gaṅgavālikāḥ ratanāna pūrṇān dadi nāyakānām /",
    "K10bsu034_u:5238": " yaścaiva pādāṅgulimeka dadyādidaṃ tataḥ puṇyu viśiṣyate param // SRS_34.38 //",
    "K10bsu034_u:5239": " sā dārikā kālamitaśca kṛtvā adrākṣi buddhāna sahasrakoṭyaḥ /",
    "K10bsu034_u:5240": " sarveṣa co śāsani pravrajitvā imaṃ varaṃ śāntu samādhi deśayī // SRS_34.39 //",
    "K10bsu034_u:5241": " sarveṣa teṣāṃ dvipadottamānāṃ parinirvṛtānāṃ caramismi kāle /",
    "K10bsu034_u:5242": " (Vaidya 230)",
    "K10bsu034_u:5243": " pravrajyalābhinyabhu nityakālamasaṃkiliṣṭāḥ sugatāna putrakāḥ // SRS_34.40 //",
    "K10bsu034_u:5244": " dīpaprabhasyātha tathāgatasya caritva sā śāsani brahmacaryam /",
    "K10bsu034_u:5245": " strībhāvu tasmin vinivartayitvā abhūṣi bhikṣustada dharmabhāṇakaḥ // SRS_34.41 //",
    "K10bsu034_u:5246": " maitreya jñānaṃbalu so narendraḥ saddharmaparigrāhaku nityakālam /",
    "K10bsu034_u:5247": " dīpaṃkaro 'sau abhūddharmabhāṇako ahaṃ ca āsaṃ tada rājadhītā // SRS_34.42 //",
    "K10bsu034_u:5248": " svakena māṃsena ca śoṇitena co upasthito me tada dharmabhāṇakaḥ /",
    "K10bsu034_u:5249": " śāṭhyaṃ ca sarvaṃ parivarjayitvā imaṃ samādhiṃ pratikāṅkṣatā tadā // SRS_34.43 //",
    "K10bsu034_u:5250": " yebhī tadā roditu bhikṣu dṛṣṭvā gilānakaṃ pīḍitu vedanābhiḥ /",
    "K10bsu034_u:5251": " avivartikāste sada sarvi bhūvan na jātu yātā vinipātabhūmim // SRS_34.44 //",
    "K10bsu034_u:5252": " nābhūṣi teṣāṃ sada akṣirogo na śīrṣarogo na ca karṇarogaḥ /",
    "K10bsu034_u:5253": " na ghrāṇarogo na ca jihvarogo na ca dantaśūlaṃ na kadācidāsīt // SRS_34.45 //",
    "K10bsu034_u:5254": " samantaprāsādiku bhonti nityaṃ śirīya tejena jvalantakāyāḥ /",
    "K10bsu034_u:5255": " dvātriṃśaketuśatapuṇyalakṣaṇā upasthito yaistada bhikṣu glānakaḥ // SRS_34.46 //",
    "K10bsu034_u:5256": " (Vaidya 231)",
    "K10bsu034_u:5257": " mahyaṃ ca te śāsani pravrajitvā pralujyamānānimu buddhabodhim /",
    "K10bsu034_u:5258": " dhāritva te gañju tathāgatānāṃ drakṣyanti buddhāna sahasrakoṭiyo // SRS_34.47 //",
    "K10bsu034_u:5259": " susaṃgṛhītvānima buddhabodhiṃ dhāretva nityaṃ ca hi gauraveṇa /",
    "K10bsu034_u:5260": " te arthu kṛtvā vipulaṃ prajānāṃ drakṣyanti akṣobhya narāṇamuttamam // SRS_34.48 //",
    "K10bsu034_u:5261": " śrutvā ca te carya niruttarāmimāṃ lapsyanti prītiṃ cariyāṃ nirāmiṣām /",
    "K10bsu034_u:5262": " śrutvā ca te ātmana pūrvacaryāṃ kāhinti buddhāna udārapūjām // SRS_34.49 //",
    "K10bsu034_u:5263": " dṛṣṭā ca bhikṣūn vidu śīlavanto niḥśāṭhiyeno sada sevitavyāḥ /",
    "K10bsu034_u:5264": " akhilaṃ ca doṣaṃ ca vivarjayitvā seveta bhikṣuṃ tada dharmabhāṇakāḥ // SRS_34.50 //",
    "K10bsu034_u:5265": " āghātu krodhaṃ ca vivarjayitvā pūjetha putrān mama dharmaśāsane /",
    "K10bsu034_u:5266": " mā andhabhūtā bahukalpakoṭiyo vinipātaprāptāśca bhaveta duḥkhitāḥ // SRS_34.51 //",
    "K10bsu034_u:5267": " na śīlu trāyeta śrataṃ ca tasya na dhyānu trāyenna araṇyavāsaḥ /",
    "K10bsu034_u:5268": " tadā nu trāyenna ca buddhapūjā vyāpādu kṛtvāna paraspareṇa // SRS_34.52 //",
    "K10bsu034_u:5269": " iti śrīsamādhirāje jñānāvatīparivartaścatustriṃśatitamaḥ // 34 //",
    "K10bsu034_u:5270": " (Vaidya 232)",
    "K10bsu034_u:5271": " 35 Supuṣpacandraparivartaḥ /",
    "K10bsu034_u:5272": " atha khalvāyuṣmānānanda utthāyāsanādekāṃsamuttarāsaṅgaṃ kṛtvā dakṣiṇaṃ jānumaṇḍalaṃ",
    "K10bsu034_u:5273": " pṛthivyāṃ pratiṣṭhāpya yena bhagavāṃstenāñjaliṃ praṇamya bhagavantametadavocat -",
    "K10bsu034_u:5274": " pṛccheyamahaṃ bhagavantaṃ tathāgatamarhantaṃ samyaksaṃbuddhaṃ kaṃcideva pradeśaṃ",
    "K10bsu034_u:5275": " sacenme bhagavānavakāśaṃ kuryāt praṣṭavyapraśnavyākaraṇāya /",
    "K10bsu034_u:5276": " evamukte bhagavānāyuṣmantamānandametadavocat - tena hyānanda svake āsane niṣadya pṛccha tvaṃ tathāgatamarhantaṃ samyaksaṃbuddhaṃ yad yadevākāṅkṣasi,",
    "K10bsu034_u:5277": " ahaṃ te tasya tasya praśnasya vyākaraṇena cittamārādhayiṣye /",
    "K10bsu034_u:5278": " evamukte āyuṣmānānando bhagavantametadavocat - kṛtāvakāśo 'smi bhagavan,",
    "K10bsu034_u:5279": " kṛtāvakāśo 'smi sugata praśnavyākaraṇāya /",
    "K10bsu034_u:5280": " atha khalvāyuṣmānānando bhagavataḥ purataḥ āsane niṣadya bhagavantametadavocat -",
    "K10bsu034_u:5281": " ko nu bhagavan hetuḥ kaḥ pratyayo yadiha ekatyā bodhisattvā bodhisattvacārikāṃ caramāṇā",
    "K10bsu034_u:5282": " hastacchedān pādacchedān karṇacchedānakṣyutpāṭanāni aṅgottamāṅgacchedān nigacchanti",
    "K10bsu034_u:5283": " pratyaṅgacchedāṃśca?",
    "K10bsu034_u:5284": " vividhāni duḥkhāni pratyanubhavanti?",
    "K10bsu034_u:5285": " no ca hīyante?",
    "K10bsu034_u:5286": " na ca parikṣīyante 'nuttarāyāḥ samyaksaṃbodheḥ?",
    "K10bsu034_u:5287": " evamukte bhagavānāyuṣmantamānandametadavocat - sacet tvamānanda jānīyā yāni me duḥkhāni pratyanubhūtāni imāmanuttarāṃ samyaksaṃbodhiṃ samudānayitum,",
    "K10bsu034_u:5288": " etadapi te ca pratibhāyāt /",
    "K10bsu034_u:5289": " kiṃ punaryattathāgataṃ paripraṣṭavyaṃ manyathāḥ /",
    "K10bsu034_u:5290": " tad yathāpi nāma ānanda iha kāścideva puruṣaḥ adhastāt pādatalamupādāya yāvanmūrdhakādādīpto bhavet prajvalitaḥ ekajvālībhūtaḥ,",
    "K10bsu034_u:5291": " taṃ kaścideva puruṣa upasaṃkramya evaṃ vadet - ehi tvaṃ bhoḥ puruṣa anirvāpitenātmabhāvena pañcabhiḥ kāmaguṇaiḥ samarpitaḥ samanvaṅgībhūtaḥ krīḍasva ramasva paricārayasveti /",
    "K10bsu034_u:5292": " tat kiṃ manyase ānanda api tu sa puruṣaḥ anirvāpitenātmabhāvena pañcabhiḥ kāmaguṇaiḥ samarpitaḥ samanvaṅgībhūtaḥ krīḍeta rameta paricārayeta?",
    "K10bsu034_u:5293": " ānanda āha - no hīdaṃ bhagavan /",
    "K10bsu034_u:5294": " bhagavānāha - krīḍetānanda sa puruṣo rameta paricārayeta parikalpamupādāyānirvāpitenātmabhāvena pañcabhiḥ kāmaguṇaiḥ samarpitaḥ samanvaṅgībhūtaḥ",
    "K10bsu034_u:5295": " na tveva tathāgatasya pūrvaṃ bodhisattvacārikāṃ caramāṇasya sattvāṃstribhirupāyairduḥkhitān dṛṣṭvā daridrānnābhūt sukhaṃ",
    "K10bsu034_u:5296": " vā saumanasyaṃ vā cittapraharṣo vā /",
    "K10bsu034_u:5297": " ye ānanda bodhisattvā mahāsattvāḥ pūrvaṃ bodhisattvacārikāṃ caramāṇā akhaṇḍaśīlā bhavanti achidraśīlāḥ akalmāṣaśīlā aśabalaśīlāḥ aparāmṛṣṭaśīlāḥ",
    "K10bsu034_u:5298": " alulitaśīlā akopyaśīlāḥ,",
    "K10bsu034_u:5299": " nottānaśīlāḥ,",
    "K10bsu034_u:5300": " na paradarśanaśīlāḥ na visaṃvādaśīlāḥ,",
    "K10bsu034_u:5301": " ṛjuśīlāḥ yathāpratijñāśīlāḥ sattvānugrahaśīlāḥ /",
    "K10bsu034_u:5302": " evaṃrūpeṇa śīlena samanvāgatā bhavanti,",
    "K10bsu034_u:5303": " te ānanda bodhisattvā mahāsattvā anantāṃ bodhisattvacārikāṃ caramāṇā na hastacchedena parihāṇiṃ nigacchanti /",
    "K10bsu034_u:5304": " na pādacchedena parihāṇiṃ nigacchanti /",
    "K10bsu034_u:5305": " na karṇanāsācchedena parihāṇiṃ nigacchanti /",
    "K10bsu034_u:5306": " (Vaidya 233) na netrotpāṭanaśīrṣacchedena parihāṇiṃ nigacchanti /",
    "K10bsu034_u:5307": " nāṅgapratyaṅgacchedena parihāṇiṃ nigacchanti /",
    "K10bsu034_u:5308": " na ca vividhāni duḥkhāni pratyanubhavanti /",
    "K10bsu034_u:5309": " kṣipraṃ cānuttarāṃ samyaksaṃbodhimabhisaṃbudhyante //",
    "K10bsu034_u:5310": " bhūtapūrvamānanda atīte 'dhvanyasaṃkhyeyakalpairasaṃkhyeyatarairvipulairapramāṇairacintyairatulyairamāpyairaparimāṇairyadāsīt /",
    "K10bsu034_u:5311": " tena kālena tena samayena ratnapadmacandraviśuddhābhyudgatarājo nāma tathāgato 'rhan",
    "K10bsu034_u:5312": " samyaksaṃbuddho loka udapādi vidyācaraṇasaṃpannaḥ sugato lokavidanuttaraḥ puruṣadamyasārathiḥ",
    "K10bsu034_u:5313": " śāstā devamanuṣyāṇāṃ ca buddho bhagavān /",
    "K10bsu034_u:5314": " tena khalu punarānanda samayena tasya bhagavato ratnapadmacandraviśuddhābhyudgatarājñastathāgatasyārhataḥ samyaksaṃbuddhasya navatikalpakoṭīniyutaśatasahasrāṇyāyuṣpramāṇamabhūt",
    "K10bsu034_u:5315": " sarvatra ca divase navatikalpakoṭīsahasrāṇi sattvānāmavaivartikatāyāṃ buddhadharmeṣu pratiṣṭhāpayati sma /",
    "K10bsu034_u:5316": " tena khalu punarānanda samayena tasya bhagavato ratnapadmacandraviśuddhābhyudgatarājñastathāgatasyārhataḥ",
    "K10bsu034_u:5317": " samyaksaṃbuddhasya parinirvṛtasya caramikāyāṃ pañcāśati saddharmāntardhānakālasamaye",
    "K10bsu034_u:5318": " saddharmavipralope vartamāne ime evaṃrūpāḥ sūtrāntā bahujanajugupsitā bahujanavivarjitā",
    "K10bsu034_u:5319": " bahujanaviruddhā mahājanotsṛṣṭāścābhūvan /",
    "K10bsu034_u:5320": " mahābhayabhairavakāle vartamāne mahopadrave ativṛṣṭikālasamaye anāvṛṣṭikālasamaye",
    "K10bsu034_u:5321": " vartamāne vyālakālasamaye vartamāne vidyutkāntārakalpasamaye durbhikṣakālasamaye",
    "K10bsu034_u:5322": " mithyādṛṣṭikālasamaye asamyagdṛṣṭikālasamaye tīrthikamantraparyeṣṭikālasamaye buddhabodheḥ",
    "K10bsu034_u:5323": " pralujyamānakālasamaye vartamāne sapta bodhisattvasahasrāṇi grāmanagaranigamarā rājadhānījanapadebhyo",
    "K10bsu034_u:5324": " nirvāsitāni samantabhadraṃ nāma vanakhaṇḍaṃ tadupaniśritya viharanti sma sārdhaṃ",
    "K10bsu034_u:5325": " supuṣpacandreṇa dharmabhāṇakena,",
    "K10bsu034_u:5326": " yasteṣāṃ bhikṣūṇāṃ dhāraṇīdharmapayāya deśayati sma /",
    "K10bsu034_u:5327": " sa khalu punā rājā supuṣpacandro dharmabhāṇaka eko rahogataḥ pratisaṃlīno divyena",
    "K10bsu034_u:5328": " cakṣuṣā atikrāntamānuṣeṇa paśyati sma - bahvīrbodhisattvakoṭiravaruptakuśalamūlā",
    "K10bsu034_u:5329": " anyonyebhyo buddhakṣetrebhyaḥ ihopapannāḥ /",
    "K10bsu034_u:5330": " sacette labheran dhāraṇīdharmaparyāyaśravaṇāya,",
    "K10bsu034_u:5331": " na nivarterannanuttarāyāḥ samyaksaṃbodheḥ /",
    "K10bsu034_u:5332": " atha na labheran dhāraṇīdharmaparyāyaśravaṇāya,",
    "K10bsu034_u:5333": " vivarterannanuttarāyāḥ samyaksaṃbodheḥ /",
    "K10bsu034_u:5334": " atha khalu supuṣpacandro dharmabhāṇakaḥ smṛtaḥ saṃprajānaṃstataḥ samādhervyutthāya",
    "K10bsu034_u:5335": " yenāsau mahān bodhisattvagaṇastenopasaṃkrāntaḥ upasaṃkramya taṃ mahāntaṃ bodhisattvagaṇametadavocat",
    "K10bsu034_u:5336": " - gamiṣyāmaḥ kulaputrāḥ /",
    "K10bsu034_u:5337": " grāmanagaranigamarāṣṭarājadhānīravataritvā sattvebhyo dharmaṃ deśayiṣyāmaḥ /",
    "K10bsu034_u:5338": " atha khalu sa mahān bodhisattvagaṇaḥ supuṣpacandraṃ dharmabhāṇakametadavocat - nāsmākamabhipretaṃ yadāyuṣmānito vanaṣaṇḍād grāmanagaranigamarāṣṭrarājadhānīravataret",
    "K10bsu034_u:5339": " tatkasya hetoḥ?",
    "K10bsu034_u:5340": " bahvayo 'bhimānikā bhikṣubhikṣuṇyupāsakopāsikāḥ/",
    "K10bsu034_u:5341": " saddharmapratikṣepakālaśca vartate /",
    "K10bsu034_u:5342": " tamāyuṣmantaṃ jīvitādvayavaropayiṣyanti /",
    "K10bsu034_u:5343": " āyuṣmāṃścātīva prāsādiko 'bhirūpo darśanīyaḥ prathamayauvanasamanvāgato bhadrake vayasi vartate /",
    "K10bsu034_u:5344": " sa dhautakāñcanahāṭakacchaviḥ (Vaidya 234)",
    "K10bsu034_u:5345": " śaṅkhakundenduvarṇayorṇayā pratimaṇḍito 'pi śobhitalalāṭo nīlakuñcitakeśoṇīṣaśca /",
    "K10bsu034_u:5346": " mā te rājaputrā vā anye vā tatpratimā īrṣyāmātsaryopahacetaso jīvitādvayavaropayiṣyanti /",
    "K10bsu034_u:5347": " atha khalu supuṣpacandro dharmabhāṇakastaṃ bodhisattvagaṇametadavocat - sacenme ātmā ārakṣyo bhavet,",
    "K10bsu034_u:5348": " na mayā atītānāgatapratyutpannānāṃ buddhānāṃ bhagavatāṃ śāsane ārakṣā kṛtā bhavet /",
    "K10bsu034_u:5349": " tasyāṃ ca velāyāmimā gāthā abhāṣata -",
    "K10bsu034_u:5350": " na ātmasaṃjñāya vasitva jātu śakyaṃ ihā śāsani rakṣa kurvaṇā /",
    "K10bsu034_u:5351": " mahāvitānā sugatāna bodhiḥ prakāśanā paścimi kāli dāruṇe // SRS_35.1 //",
    "K10bsu034_u:5352": " yo ātmasaṃjñā prajahitva sarvaśaḥ sattvānimān pudgalavādaniśritān /",
    "K10bsu034_u:5353": " rūpāṇi śabdāṃśca rasāṃśca gandhān spraṣṭavyu varjeti sa rakṣi śāsanam // SRS_35.2 //",
    "K10bsu034_u:5354": " buddhāna koṭīnayutānyupasthihedannena pānena prasannacittaḥ /",
    "K10bsu034_u:5355": " chatraiḥ patākābhi dīpakriyābhiḥ kalpāna koṭī yatha gaṅgavālikāḥ // SRS_35.3 //",
    "K10bsu034_u:5356": " yaścaiva saddharma pralujyamāne nirudhyamāne sugatāna śāsane /",
    "K10bsu034_u:5357": " rātriṃdivaṃ eka careyya śiṣyān idaṃ tataḥ puṇyu viśiṣṭu bhoti // SRS_35.4 //",
    "K10bsu034_u:5358": " ye dāni teṣāṃ puruṣarṣabhāṇāṃ saddharmi lujyanti upekṣi bhāvayī /",
    "K10bsu034_u:5359": " na tairjinā satkṛta bhonti kecit na co kṛtaṃ gauravu nāyakeṣu // SRS_35.5 //",
    "K10bsu034_u:5360": " yuṣme bhotha sukhī svakārthu kuruthā gopāyathā",
    "K10bsu034_u:5361": " ātmanaṃ yuṣme bhotha ihāpramatta vinaye maitrīvihārī sadā /",
    "K10bsu034_u:5362": " śīlaṃ rakṣatha ujjvalaṃ aśabalaṃ śuddhaṃ śuci nirmalaṃ",
    "K10bsu034_u:5363": " yehī rakṣitu śīlu bhoti amalaṃ buddhebhi saṃvarṇitam // SRS_35.6 //",
    "K10bsu034_u:5364": " (Vaidya 235)",
    "K10bsu034_u:5365": " yehī satkṛtu bhonti sarvi sugatā yāvanta pūrve abhūt",
    "K10bsu034_u:5366": " tehi trāyitu bhonti sarvajanatā yā bodhisaṃprasthitā /",
    "K10bsu034_u:5367": " tehī uddharitāḥ bhavanti narakā sattvā bahū pāpakāḥ",
    "K10bsu034_u:5368": " yehī rakṣitu bhonti śīlu amalaṃ buddhaiḥ praśastaṃ purā // SRS_35.7 //",
    "K10bsu034_u:5369": " dānaṃ detha viśiṣṭa dharmaratanaṃ kṣāntiṃ sadā rakṣathāraṇyaṃ cāśrayathā samādhikuśalā bhāvetha co mārdavam /",
    "K10bsu034_u:5370": " mā co vigraha sarvathā vicarathā śiṣṭāṃ śivāṃ cārikāṃ",
    "K10bsu034_u:5371": " gacchāmo vayu rājadhāni nagaraṃ sattvāna trāṇārthikāḥ // SRS_35.8 //",
    "K10bsu034_u:5372": " tasminnotaratī mahāmatidhare sattvāgrasāre ṛṣau",
    "K10bsu034_u:5373": " vartentī imi aśrukāḥ sukaruṇaṃ pādehi anye patī /",
    "K10bsu034_u:5374": " mā hī otarahī mahāmati vidu prekṣa vane pādapān",
    "K10bsu034_u:5375": " mañjugandha manoramān surucirānātmāna trāṇātmakaḥ // SRS_35.9 //",
    "K10bsu034_u:5376": " te 'pī pūrva vināyakā daśabalāḥ śāntendriyāḥ sūratāḥ",
    "K10bsu034_u:5377": " gatvā kānani śailaśṛṅgaśikhare bodhādhigamyāṃ varām /",
    "K10bsu034_u:5378": " śreṣṭhāṃ cārika bodhihetu caritāste puṇyajñānāṃ varāḥ",
    "K10bsu034_u:5379": " teṣāṃ śikṣihi kānane nivasato mā gaccha tvaṃ suvrata // SRS_35.10 //",
    "K10bsu034_u:5380": " gātraṃ citritu lakṣaṇaiḥ suruciraiḥ keśāśca nīlāstavā",
    "K10bsu034_u:5381": " varṇaḥ kāñcanasaṃnibhaprabhakaro obhāsate medinīm /",
    "K10bsu034_u:5382": " ūrṇā te bhramukhāntare surucirā śaṅkhanikāśaprabhā",
    "K10bsu034_u:5383": " mā te īrṣyu janitva kāyu vikirī rājānurāje tathā // SRS_35.11 //",
    "K10bsu034_u:5384": " atha khalvānanda supuṣpacandro dharmabhāṇakastaṃ bodhisattvagaṇaṃ gāthayābhyabhāṣata -",
    "K10bsu034_u:5385": " yāvantaḥ parimeṇa āsi sugatāḥ sarvajña kṣīṇāsravāḥ",
    "K10bsu034_u:5386": " sarve te 'tha kariṃsu loki tribhave bodhādhigamyāṃ varām /",
    "K10bsu034_u:5387": " śreṣṭhāṃ cārika bodhihetu caritāste puṇyajñānāṃ varāḥ",
    "K10bsu034_u:5388": " teṣāṃ śikṣaya bodhisatva niyutā sattvāna trāṇārthikaḥ // SRS_35.12 //",
    "K10bsu034_u:5389": " sarve kṛtva pradakṣiṇaṃ ṛṣividuṃ pādāni vanditvanā",
    "K10bsu034_u:5390": " ghoraṃ āśvasato svananti karuṇaṃ krandanta ārtasvaram /",
    "K10bsu034_u:5391": " anye chinna prapāta medini patī mūrcchitva sālo yathā",
    "K10bsu034_u:5392": " no cā te parivarti puṇyanicitaḥ sattvārthakāmo ṛṣiḥ // SRS_35.13 //",
    "K10bsu034_u:5393": " pātraṃ cīvaru gṛhya prasthitu ṛṣī siṃho yathā kesarī",
    "K10bsu034_u:5394": " no cāsyo guṇadoṣa tatra akarī dharmasvabhāve sthitaḥ /",
    "K10bsu034_u:5395": " (Vaidya 236)",
    "K10bsu034_u:5396": " ghane kānani asmi loki vasataḥ sattvā apāye pati",
    "K10bsu034_u:5397": " so 'bhūttaṃ nagaraṃ gamī puravaraṃ sattvānaṃ trāṇārthikaḥ // SRS_35.14 //",
    "K10bsu034_u:5398": " atha khalu supuṣpacandro dharmabhāṇako grāmanagaranigamarāṣṭarājadhānīravataritvā sattvānāṃ dharmaṃ deśayati sma /",
    "K10bsu034_u:5399": " tena pūrvāhṇe avataritvā sattvānāṃ navanavati prāṇikoṭyaḥ avaivartiṃkatāyāṃ sthāpitāḥ anuttarāyāḥ samyaksaḥbodhau /",
    "K10bsu034_u:5400": " na ca tāḥ ratnāvatīḥ rājadhānīmanuprāptaḥ /",
    "K10bsu034_u:5401": " so 'nupūrveṇa tāḥ ratnāvatīḥ rājadhānīmanuprāptaḥ /",
    "K10bsu034_u:5402": " sa tasyāḥ ratnāvatyāḥ rājadhānyāmupasaḥkramitvā anyatarasmin plakṣasālamūle vyahārṣīt /",
    "K10bsu034_u:5403": " sa tasyā rātryā atyayena tāḥ ratnāvatīḥ rājadhānīḥ prāviśat /",
    "K10bsu034_u:5404": " praviśya ṣaṭatriḥśatprāṇikoṭīravaivartikatve sthāpayati buddhadharmeṣu /",
    "K10bsu034_u:5405": " na ca tāvad bhaktakṛtyamakārṣīt /",
    "K10bsu034_u:5406": " sa bhaktacchedacchinno ratnāvatyā rājadhānyā niṣkramya yena bhagavato nakhastūpastenopasaḥkramya āsthitaka eva rātriḥdivamatināmayati sma /",
    "K10bsu034_u:5407": " sa tasyā rātryā atyayena dvitīye prāgbhakte ratnāvatīḥ rājadhānīḥ praviśya trayoviḥśatiprāṇikoṭīravaivartikabuddhadharmeṣu pratiṣṭhāpayati sma",
    "K10bsu034_u:5408": " na ca tāvad bhaktakṛtyamakārṣīt /",
    "K10bsu034_u:5409": " sa dvitīyabhaktacchedacchinno ratnāvatyā rājadhānyā niṣkramya yena bhagavato nakhastūpastenopasaḥkramya utthitaka eva rātriḥdivamatināmayati sma /",
    "K10bsu034_u:5410": " sa tasyāḥ rātryāmatītāyāḥ trirātrabhaktacchedacchinno ratnāvatīḥ rājadhānīḥ praviśya navanavatiprāṇikoṭīśatasahasrāṇyavaivartikabuddhadharmeṣu pratiṣṭhāpayati sma /",
    "K10bsu034_u:5411": " na ca tāvad bhaktakṛtyamakārṣīt /",
    "K10bsu034_u:5412": " sa trirātrabhaktacchedacchinno ratnāvatyā rājadhānyā niṣkramya yena bhagavato nakhastūpastenopasaḥkramya utthitaka eva tṛtīyaḥ rātriḥdivamatināmayati sma /",
    "K10bsu034_u:5413": " sa tasyā rātryā atyayena caturthe prāgbhakte ratnāvatīḥ rājadhānīḥ praviśya navanavatiprāṇiśatasahasrāṇyavaivartikabuddhadharmeṣu pratiṣṭhāpayati",
    "K10bsu034_u:5414": " sa caturdivasabhaktacchedacchinno ratnāvatyā rājadhānyā niṣkramya yena bhagavato nakhastūpastenopasaḥkramya utthitaka eva rātriḥdivamatināmayati sma /",
    "K10bsu034_u:5415": " sa tasyā rātryā atyayena pañcame divase ratnāvatīḥ rājadhānīḥ praviśya rājño 'ntaḥpuraḥ prāviśat /",
    "K10bsu034_u:5416": " pravisya cāśītiḥ strīsahasrāṇyavaivartikatve 'nuttarāyāḥ samaksaḥbodhau pratiṣṭhāpayati sma /",
    "K10bsu034_u:5417": " tasmācca nagarāt sarvasattvānavaivartikatāyāḥ sthāpayati buddhadharmeṣu /",
    "K10bsu034_u:5418": " sa tasyā rātryā atyayena ṣaṣṭhe prāgbhakte ratnāvatīḥ rājadhānīḥ praviśya sahasraḥ",
    "K10bsu034_u:5419": " rājaputrāṇāmavaivartikatve sthāpayati sma anuttarāyāḥ samyaksaḥbodhau /",
    "K10bsu034_u:5420": " na ca tāvad bhaktasya kṛtyaḥ karoti sma /",
    "K10bsu034_u:5421": " sa ṣaṣṭhe bhaktacchedacchinno ratnāvatyā rājadhānyā niṣkramya yena bhagavato nakhastūpastenopasaḥkramya rātriḥdivamatināmayati sma /",
    "K10bsu034_u:5422": " sa tasya rātryā atyayena saptame purobhakte ratnāvatīḥ rājadhānīḥ praviśyādrākṣīcchūradattaḥ",
    "K10bsu034_u:5423": " rājānamudyānamabhiniṣkramantaḥ suvarṇamayena rathena rūpyamayaiḥ pakṣabhiruragasāracandanamayyā",
    "K10bsu034_u:5424": " īṣayā vaidūryamayaiścakraiḥ ucchritacchatradhvajasamalaḥkṛtena īṣāpaṭṭāvanaddhena",
    "K10bsu034_u:5425": " dūṣyapaṭṭasaḥchāditena (Vaidya 237)",
    "K10bsu034_u:5426": " yatrāṣṭau śatāni kumārīṇāḥ ratnasūtraparigṛhītānām,",
    "K10bsu034_u:5427": " yāstaḥ rathaḥ vāhayanti abhirūpāḥ prāsādikā darśanīyāḥ paramayā śubhravarṇapuṣkalatayā samanvāgatāḥ pritikārye audvilyakārye bālānāḥ na piṇḍatānām",
    "K10bsu034_u:5428": " caturaśītikṣatriyamahāśālakulasahasrāṇi pṛṣṭhataḥ samanubaddhānyabhūvan /",
    "K10bsu034_u:5429": " caturaśītibrāhmaṇamahāśālasahasrāṇi caturaśītigṛhapatimahāśālasahasrāṇi pṛṣṭhataḥ pṛṣṭhato 'nubaddhānyabhūvan /",
    "K10bsu034_u:5430": " pañca ca duhitṛśatāni ratnamayīśibikābhirūḍhāḥ purato niryānti sma /",
    "K10bsu034_u:5431": " tāḥ sahadarśanenaiva tasya bhikṣoravaivartikā abhūvannanuttarāyāḥ samyaksaḥbodhau /",
    "K10bsu034_u:5432": " aṣṭaḥaḥṭiścāntaḥpurikāśatasahasrāṇi sahadarśanenaiva tasya bhikḥuravaivartikānyabhūvannanuttarāyāḥ samyaksaḥbodhau /",
    "K10bsu034_u:5433": " sa ca mahājanakāyo maṇikuṇḍalānyapanīya pādukāścāpanīya ekāḥsaḥ cīvaraḥ prāvṛtya",
    "K10bsu034_u:5434": " dakḥiṇaḥ jānumaṇḍalaḥ pṛthivyāḥ pratiḥṭhāpya yena sa bhikḥustenāñjaliḥ praṇamya namasyamānaḥ sthito 'bhūt /",
    "K10bsu034_u:5435": " atha khalu tā api kumārthaḥ pūrvakaiḥ kuśalamūlaiḥ saḥcoditāḥ samānāstābhyaḥ śibikābhyo",
    "K10bsu034_u:5436": " 'vataritvā ekāḥsaḥ cīvaraḥ prāvṛtya dakḥiṇaḥ jānumaṇḍalaḥ pṛthivyāḥ pratiḥṭhāpya",
    "K10bsu034_u:5437": " yena sa bhi stenāñjāla praṇamya gāthābhiradhyabhāḥanta -",
    "K10bsu034_u:5438": " avabhāsitamadyaivaṃ raviṇeva samantataḥ /",
    "K10bsu034_u:5439": " bhikṣuṇā praviśantena janakāyaśca dhiṣṭhitaḥ // SRS_35.15 //",
    "K10bsu034_u:5440": " rāgadoṣāḥ samucchinnā mohāśca vidhamīkṛtāḥ /",
    "K10bsu034_u:5441": " krodho doṣaśca īrṣyā ca sarvaṃ chinnaṃ tadantaram // SRS_35.16 //",
    "K10bsu034_u:5442": " na rājaṃ prekṣate kaścinnaṃ caivamanuyātyasau /",
    "K10bsu034_u:5443": " yo rājñaḥ śūradattasya parivāraḥ sutādikaḥ // SRS_35.17 //",
    "K10bsu034_u:5444": " pūrṇamāsyāṃ yathā candro nakṣatraparivāritaḥ /",
    "K10bsu034_u:5445": " evaṃ sa śobhate bhikṣū rājaputrapuraskṛtaḥ // SRS_35.18 //",
    "K10bsu034_u:5446": " svarṇabimbaṃ yathā citraṃ kuśalebhiḥ sucitritam /",
    "K10bsu034_u:5447": " puṣpitaḥ sālarājo vā emeva bhikṣu śobhate // SRS_35.19 //",
    "K10bsu034_u:5448": " śakraśca devendra mahānubhāvaḥ sahasranetrādhipatiḥ puraṃdaraḥ /",
    "K10bsu034_u:5449": " sumerumūrdhni tridaśāna īśvaro emeva bhikṣuḥ praviśatu śobhate 'yam // SRS_35.20 //",
    "K10bsu034_u:5450": " brahmeva manye pratiṣṭhitu brahmaloke sunirmito vādhipati devaputraḥ /",
    "K10bsu034_u:5451": " suyāmu devo yathariva kāmadhātau emeva bhikṣuḥ praviśatu śobhate 'yam // SRS_35.21 //",
    "K10bsu034_u:5452": " (Vaidya 238)",
    "K10bsu034_u:5453": " sūryo vā manye pratapati antarīkṣe sahasraraśmirvidhamiya andhakāram /",
    "K10bsu034_u:5454": " obhāsayanto samu diśatā samantād emeva bhikṣuḥ praviśatu śobhate 'yam // SRS_35.22 //",
    "K10bsu034_u:5455": " dānaṃ daditvā suvipula nantakalpān rakṣitva śīlaṃ aśabalu nityakālam /",
    "K10bsu034_u:5456": " bhāvetva kṣāntimasadṛśa sarvaloke so lakṣaṇebhiḥ parivṛtu eva śobhī // SRS_35.23 //",
    "K10bsu034_u:5457": " janayitva vīryaṃ ariyajanapraśastaṃ sevitva dhyānā caturi alīnacittaḥ /",
    "K10bsu034_u:5458": " utpādya prajñāṃ nihaniya kleśajālaṃ tenaiṣa bhikṣuḥ pratapati sarvaloke // SRS_35.24 //",
    "K10bsu034_u:5459": " ye buddhavīrā asadṛśa sattvasārāḥ samatīta śūrā vikiriya dharmaśreṣṭhān /",
    "K10bsu034_u:5460": " ye 'nāgate 'dhve tathariva pratyutpanne tenaiṣa putro vaśagānu dharmarājñaḥ // SRS_35.25 //",
    "K10bsu034_u:5461": " mā te anityaṃ bhavatu kadāci bhikṣo yadrapataivaṃ pratapasi sarvaloke /",
    "K10bsu034_u:5462": " saṃpaśya tejo surucira śabdaghoṣo rājāna tejo na tapati suṣṭhu bhūyaḥ // SRS_35.26 //",
    "K10bsu034_u:5463": " dharmo yathāyaṃ adhigatu ātmanā te buddhānujñāto vicarasi sarvaloke /",
    "K10bsu034_u:5464": " emeva sarve vijahita istribhāvaṃ sarve 'pi yāmo yathariva eṣa bhikṣuḥ // SRS_35.27 //",
    "K10bsu034_u:5465": " te añjalīyo daśanakha kṛtva sarve bhāṣitva gāthāḥ kṣipiṃsu pilandhanāni /",
    "K10bsu034_u:5466": " sauvarṇamālā tathapi ca muktahārānavataṃsakāni tathapi ca karṇaniṣkān // SRS_35.28 //",
    "K10bsu034_u:5467": " rājā vai yatha cakravarti balavān sarvān vipaśyī mahī",
    "K10bsu034_u:5468": " putrasaṃjña upasthapeti vicaran dvīpāni catvārime /",
    "K10bsu034_u:5469": " (Vaidya 239)",
    "K10bsu034_u:5470": " śreṣṭhī kṣatriya brāhmaṇāṃ gṛhapatī ye koṭṭarājā svakā",
    "K10bsu034_u:5471": " no teṣāmatireku sneha janayī sarveṣu premaṃ samam // SRS_35.29 //",
    "K10bsu034_u:5472": " evaṃ śikṣita dhāraṇīvaśagato bhikṣū ayaṃ sūrato",
    "K10bsu034_u:5473": " bodhyaṅgā bala indriyān bibhajati mārgaṃ ca aṣṭāṅgikam /",
    "K10bsu034_u:5474": " candro vā yatha rātriye pratapati tārāgaṇairmadhyago",
    "K10bsu034_u:5475": " sūryaśco yatha maṇḍalaṃ pratapate vairocanastejavān // SRS_35.30 //",
    "K10bsu034_u:5476": " sarvān buddhānnamasyāmo daśabalān śāntendriyān sūratān",
    "K10bsu034_u:5477": " yeṣāṃ varṇanu kaścidutsahi naro kalpāśataiḥ kṣepitum /",
    "K10bsu034_u:5478": " kalpā koṭisahasra bhāṣitu bahūn no ced guṇā kṣepituṃ",
    "K10bsu034_u:5479": " no co varṇa kṣipeya lokapravare ekasya romasya hi // SRS_35.31 //",
    "K10bsu034_u:5480": " yeno cakra pravartitaṃ asadṛśaṃ jñānopadaṃ deśitaṃ",
    "K10bsu034_u:5481": " nipuṇaṃ dharma prabhāṣitasya virajaṃ no cāsya dṛśyaṃ kvacit /",
    "K10bsu034_u:5482": " śramaṇābrāhmaṇadevānāga asuraurmāraiḥ sabrahmādibhir",
    "K10bsu034_u:5483": " no śakto guṇaārṇavaḥ prakathituṃ buddhasya sarvajñinaḥ // SRS_35.32 //",
    "K10bsu034_u:5484": " vandāmo jinavaidyarājamasamaṃ yasyedṛśā aurasāḥ",
    "K10bsu034_u:5485": " bhāṣitvā imi gātha sarvi muditā rājñaḥ kumāryastadā /",
    "K10bsu034_u:5486": " svarṇaṃ kāñcanacūrṇakāṃśca prakirī cailāni ca prastarī",
    "K10bsu034_u:5487": " cūḍānāṃ ca maṇīn sahārarucirā koṭīśatāmūlikā",
    "K10bsu034_u:5488": " taṃ bhikṣuṃ abhichādayitva muditā bodhāya saṃprasthitāḥ // SRS_35.33 //",
    "K10bsu034_u:5489": " atha khalu rājñaḥ śūradattasyaitadabhavat - vipratipannaṃ batedamantaḥpuraṃ janakāyaśca vyutthitaḥ /",
    "K10bsu034_u:5490": " sa ca jano maṇikuṇḍalānyapanīya ekāṃsaṃ cīvaramāvṛtya dakṣiṇaṃ jānumaṇḍalaṃ pṛthivyāṃ pratiṣṭhāpya yena sa bhikṣustenāñjaliṃ praṇamya namasyati sma /",
    "K10bsu034_u:5491": " sa ca rājā śūradattastāvat prāsādiko 'bhūt tāvaddarśanīyo na ca tāvadabhirūpo yāvadabhirūpaḥ sa bhikṣuḥ /",
    "K10bsu034_u:5492": " sa rājyahetoruttrasto 'bhūt /",
    "K10bsu034_u:5493": " rūpakāyapariniṣpattiṃ ca tasya bhikṣodṛṣṭvā atīva roṣamakārṣīt /",
    "K10bsu034_u:5494": " tasya ca bhikṣo rājamārgasthasya rājñaścakṣurbhyāṃ praviṣṭaḥ /",
    "K10bsu034_u:5495": " tasyaitadabhavat - saṃraktacittenaitena bhikṣuṇā mamāntaḥpuraḥ dṛṣṭam /",
    "K10bsu034_u:5496": " akṣibhyāṃ cānena saṃketaḥ kṛtaḥ /",
    "K10bsu034_u:5497": " tasyaitadabhavat - ka idānīmimaṃ bhikṣuṃ jīvitād vyavaropayiṣyatīti /",
    "K10bsu034_u:5498": " atha rājñaḥ śūradattasyaḥ pṛṣṭhataḥ putrasahasramanubaddhamabhūt /",
    "K10bsu034_u:5499": " sa tānāmantrayati sma - vyavaropayadhvaṃ kumārā etaṃ bhikṣuṃ jīvitāditi //",
    "K10bsu034_u:5500": " (Vaidya 240)",
    "K10bsu034_u:5501": " atha khalu te kumārā rājñaḥ śūradattasya prativahanti sma tasya bhikṣoḥ kṛtaśaḥ /",
    "K10bsu034_u:5502": " tasyaitadabhavat - putrā api me ājñāṃ na kurvanti /",
    "K10bsu034_u:5503": " eka evāhaṃ sthāpitaḥ advitīyaḥ /",
    "K10bsu034_u:5504": " ka idānīmimaṃ bhikṣuṃ jīvitādvayavaropayiṣyati?",
    "K10bsu034_u:5505": " atha rājñaḥ śūradattasya nandiko nāma vadhyaghātako 'bhūt caṇḍaḥ sāhasiko raudraḥ /",
    "K10bsu034_u:5506": " atha rājā śūradattastuṣṭa udagraḥ āttamanāḥ evaṃ cintayāmāsa - ayaṃ nandika etaṃ bhikṣuṃ jīvitādvayavaropayiṣyati /",
    "K10bsu034_u:5507": " atha khalu nandiko vadhyaghātako yena rājā śūradattastenopasaṃkrāmat /",
    "K10bsu034_u:5508": " atha khalu rājā śūradattastamāha - śakṣyasi tvaṃ nandika etaṃ bhikṣuṃ jīvitādvayavaropayitum?",
    "K10bsu034_u:5509": " mahāntaṃ te 'bhicchādaṃ dāsyāmi /",
    "K10bsu034_u:5510": " nandika āha - suṣṭhu deva,",
    "K10bsu034_u:5511": " yathājñāpayasi /",
    "K10bsu034_u:5512": " adyainaṃ bhikṣuṃ jīvitādvayavaropayiṣyāmi /",
    "K10bsu034_u:5513": " tena hi nandika yasyedānīṃ kālaṃ manyase /",
    "K10bsu034_u:5514": " tīkṣṇamasiṃ gṛhītvā etaṃ bhikṣorhastapādaṃ chinda /",
    "K10bsu034_u:5515": " karṇanāsāṃ chinda /",
    "K10bsu034_u:5516": " anena me saṃraktacittenāntaḥpuraṃ prekṣitam /",
    "K10bsu034_u:5517": " ato 'sya saṃdaṃśenākṣiṇī utpāṭaya /",
    "K10bsu034_u:5518": " atha nandikena vadhyaghātakena tasyāmena velāyāṃ tīkṣṇamasiṃ gṛhītvā bhikṣohastapādāśchinnā akṣiṇī cotpāṭite /",
    "K10bsu034_u:5519": " tato 'sau mahān janakāyo rudan krandan paridevamānaḥ punarapi ratnāvatīṃ rājadhānīṃ praviṣṭaḥ //",
    "K10bsu034_u:5520": " atha khalu rājā śūradattaḥ saptāhasyātyayādudyānagato na ramate na krīḍati na paricārayati /",
    "K10bsu034_u:5521": " sa udyānānnivṛttaḥ saptāhasyātyayena ratnāvatīṃ rājadhānīṃ prāviśat /",
    "K10bsu034_u:5522": " so 'drākṣīttaṃ bhikṣuṃ rājamārge choritaṃ saptāhamṛtakaṃ avivarṇaśarīram /",
    "K10bsu034_u:5523": " tasyaitadabhūt - yathāyaṃ bhikṣuravivarṇaśarīraḥ,",
    "K10bsu034_u:5524": " niḥsaṃśayameṣa bhikṣuravaivartiko bhaviṣyatyanuttarāyāṃ samyaksaṃbodhau /",
    "K10bsu034_u:5525": " pāpaṃ mayā karma kṛtaṃ mahānagarakasaṃvartanīyam /",
    "K10bsu034_u:5526": " kṣiprameva mayā mahāniraye pratipattavyaṃ bhaviṣyati /",
    "K10bsu034_u:5527": " tasyaivaṃ cintayataḥ uparyantarīkṣe caturaśītibhirdevaputrasahasrairekarutasvaraghoṣaśabdamudīritam - evametanmahārāja yathā vadasi /",
    "K10bsu034_u:5528": " avaivartika eṣa bhikṣuranuttarḥyḥṃ samyaksaṃbodhau /",
    "K10bsu034_u:5529": " tasya tḥvad bhūyasyḥ mḥtrayḥ bhayaṃ ca trḥsaṃ ca stambhitatvaṃ ca romaharṣaścotpanno vipratisḥraścḥbhūt /",
    "K10bsu034_u:5530": " atha rḥjḥ śūradatto duḥkhito durmanḥ vipratisḥrī tasyḥṃ velḥyḥmimḥ gḥthḥ abhḥṣata -",
    "K10bsu034_u:5531": " rājyaṃ tyajiṣye tathapi ca rājadhānīṃ hiraṇya suvarṇaṃ tatha maṇimukta ratnān /",
    "K10bsu034_u:5532": " ghāteyamātmā svaya śastra gṛhya nihīnakarmāsmiha bālabuddhiḥ // SRS_35.34 //",
    "K10bsu034_u:5533": " supuṣpacandro 'yamiha bhikṣurāsīd dvātriṃśatā kavacitu lakṣaṇebhiḥ /",
    "K10bsu034_u:5534": " obhāsayanto praviśati rājadhānīṃ nakṣatrarājo yathariva pūrṇamāsyām // SRS_35.35 //",
    "K10bsu034_u:5535": " (Vaidya 241)",
    "K10bsu034_u:5536": " ahaṃ ca hīnaḥ pralulitu kāmabhoge nārīgaṇenā pramuditu niṣkramāmi /",
    "K10bsu034_u:5537": " rathābhirūḍhaḥ parivṛtu kṣatriyebhiḥ ayaṃ ca etī surabhi sunetra bhikṣuḥ // SRS_35.36 //",
    "K10bsu034_u:5538": " taṃ dṛṣṭva bhikṣuṃ pramuditu nārisaṃgho sauvarṇamālānavasiri premajātā /",
    "K10bsu034_u:5539": " sarve gṛhītvā daśanakhu añjalīyo gāthābhigītaistamabhistaviṃsu bhikṣum // SRS_35.37 //",
    "K10bsu034_u:5540": " te gītaśabdāḥ praśamita sarvi rājñaḥ sa rathābhirūḍhaḥ parivṛtu kṣatriyebhiḥ /",
    "K10bsu034_u:5541": " ayaṃ ca etī surabhi sunetro bhikṣurmahānubhāvaḥ sugatavarasya putraḥ // SRS_35.38 //",
    "K10bsu034_u:5542": " mama caiva cittaṃ parama nihīnu māsīdīrṣyāṃ ca krodhaṃ ca tatra janemi mūḍhaḥ /",
    "K10bsu034_u:5543": " muditaṃ viditva suvipula nārisaṃgho ālokya bhikṣuṃ praviśatu rājadhānim // SRS_35.39 //",
    "K10bsu034_u:5544": " atighorarūpā ahu giri bhāṣi tatra putrasahasraṃ bhaṇami tatkṣaṇasmin /",
    "K10bsu034_u:5545": " gatvāna bhikṣuṃ prakuruta khaṇḍakhaṇḍāmeṣo hi mahyaṃ parama amitra ghoraḥ // SRS_35.40 //",
    "K10bsu034_u:5546": " te kumāra sarve paramasuśīlavanto svahitaiṣicittā abhirata yena bhikṣuḥ /",
    "K10bsu034_u:5547": " āṇatti devā na kariya evarūpā śokābhibhūto ahamabhu tasmi kāle // SRS_35.41 //",
    "K10bsu034_u:5548": " imu bhikṣu dṛṣṭvā parama suśīlavantaṃ maitryā upetaṃ pitaramiva pravṛttam /",
    "K10bsu034_u:5549": " sudṛṣṭacitto avasari ghātanārthaṃ patito avīcau ahu paścakāle // SRS_35.42 //",
    "K10bsu034_u:5550": " yannandiko 'yaṃ iha sthitu rājamārge atiraudrakarmā dukhakaru mānuṣāṇām /",
    "K10bsu034_u:5551": " (Vaidya 242)",
    "K10bsu034_u:5552": " āṇatti tenā mama kṛta evarūpā mālāguṇo vā ayamiha chinna bhikṣuḥ // SRS_35.43 //",
    "K10bsu034_u:5553": " samantabhadre vanavari premaṇīye dvijābhikīrṇe kusumitamañjugandhe /",
    "K10bsu034_u:5554": " so cāpi anyaḥ suvipula bhikṣusaṃgho mātrā vihīno yathariva ekaputrakaḥ // SRS_35.44 //",
    "K10bsu034_u:5555": " uttiṣṭha bhikṣo prativasa kānanasmin kṛto te arthaḥ suvipula mānuṣāṇām /",
    "K10bsu034_u:5556": " yadrājadhānīmimu tada āgato 'si eṣyanti bhikṣu sukaruṇa krandamānāḥ // SRS_35.45 //",
    "K10bsu034_u:5557": " puṣpadhvajāni ima kṛta dakṣiṇenā vāmena anye surucira darśanīyāḥ /",
    "K10bsu034_u:5558": " prajñapta mārgaḥ sphuṭa kṛta cīvarebhi uttiṣṭha bhikṣo pratibhaṇa dharma śreṣṭham // SRS_35.46 //",
    "K10bsu034_u:5559": " cirapraviṣṭo tuhu iha rājadhānyāmeṣyanti bhikṣu sukaruṇu krandamānāḥ /",
    "K10bsu034_u:5560": " mā antarāyo bhava siya jīvitasya pralopakāle jinavaraśāsanasmin // SRS_35.47 //",
    "K10bsu034_u:5561": " yathaiva kaścita puruṣa mahānubhāvo dikṣu vidikṣu satatu vighuṣṭaśabdaḥ /",
    "K10bsu034_u:5562": " mahāprapātaṃ prapatati vasuṃdharāyāṃ sarvābhibhūya tribhavamimaṃ samantāt // SRS_35.48 //",
    "K10bsu034_u:5563": " emeva bhikṣuriha patito dharaṇyāṃ surūparūpo bhūṣitu lakṣaṇairvaraiḥ /",
    "K10bsu034_u:5564": " adoṣaduṣṭo maya kṛta pāpabuddhinā supuṣpacandro tiṣṭhati khaṇḍakhaṇḍaḥ // SRS_35.49 //",
    "K10bsu034_u:5565": " bhikṣu iho duḥkhahata sarva eva aprītijātāstathapi ca śalyacittāḥ /",
    "K10bsu034_u:5566": " (Vaidya 243)",
    "K10bsu034_u:5567": " bheṣyanti kṣipraṃ dṛṣṭvimu dharmabhāṇakaṃ supuṣpacandraṃ hatu patitaṃ pṛthivyām // SRS_35.50 //",
    "K10bsu034_u:5568": " supuṣpacandro yathariva śailarājo dvātriṃśatībhiḥ kavacitu lakṣaṇebhiḥ /",
    "K10bsu034_u:5569": " mālāguṇeva pramadagaṇena gṛhya kṣaṇe vikīrṇaṃ kṛtu khaṇḍakhaṇḍam // SRS_35.51 //",
    "K10bsu034_u:5570": " kṛtasmi karmaṃ parama sughorarūpam avīci gamiṣye yamaviṣayamanātho /",
    "K10bsu034_u:5571": " buddhāna bheṣye parama sudūradūre sa bhikṣuḥ kṛtu iha khaṇḍakhaṇḍam // SRS_35.52 //",
    "K10bsu034_u:5572": " na putra trāṇa na pi mama jñātisaṃgho no cāsya mānyā na ca bhaṭapādamūlikāḥ /",
    "K10bsu034_u:5573": " meṣyanti trāṇaṃ narakagatasya mahyaṃ svayaṃ karitva parama nihīnakarma // SRS_35.53 //",
    "K10bsu034_u:5574": " ye 'tīta buddhāstathapi ca ye anāgatāstiṣṭhanti ye co daśasu diśāsu kecit /",
    "K10bsu034_u:5575": " te sārthavāhā daśabalā niṣkileśāḥ śaraṇaṃ upaimī vajraghana ātmabhāvān // SRS_35.54 //",
    "K10bsu034_u:5576": " dṛṣṭvān bhikṣuṃ kṛtu iha khaṇḍakhaṇḍaṃ krośaḥ pramuktaḥ sukaruṇa devatābhiḥ /",
    "K10bsu034_u:5577": " gatvāna te ārocayi bhikṣusaṃghe supuṣpacandro itu iha rājyadhānyām // SRS_35.55 //",
    "K10bsu034_u:5578": " yo 'sau vidu paṇḍitu dharmabhāṇako mahānubhāvo diśividiśāsu ghuṣṭaḥ /",
    "K10bsu034_u:5579": " so bodhisattvo pratiṣṭhitu dhāraṇīye supuṣpacandro hatu iha rājadhānyām // SRS_35.56 //",
    "K10bsu034_u:5580": " yo deti dānaṃ vividhamanantakalpān yo śīla rakṣatyaśabalamasaṃpravedhim /",
    "K10bsu034_u:5581": " yo bhāvi kṣāntīmasadṛśa sarvaloke supuṣpacandro hatu iha rājadhānyām // SRS_35.57 //",
    "K10bsu034_u:5582": " (Vaidya 244)",
    "K10bsu034_u:5583": " yo vīryavantaḥ satatamanantakalpān yo dhyānu dhyāyī caturi alīnacitaḥ /",
    "K10bsu034_u:5584": " yaḥ prajña bhāveti kileśaghātakīṃ supuṣpacandro hatu iha rājadhāniye // SRS_35.58 //",
    "K10bsu034_u:5585": " yaḥ kāyapremaṃ vijahitva sarvaśo ' napekṣa bhūtvā tatha jīvitāto /",
    "K10bsu034_u:5586": " samantabhadrādvanatotaritvā supuṣpacandro hatu iha rājadhāniye // SRS_35.59 //",
    "K10bsu034_u:5587": " te rājadhānīṃ praviśitva sūratā ārtasvaraṃ krandiṣu ghorarūpam /",
    "K10bsu034_u:5588": " dṛṣṭvān bhikṣuṃ kṛtu iha khaṇḍakhaṇḍaṃ mūrcchitva sarve prapatita te dharaṇyām // SRS_35.60 //",
    "K10bsu034_u:5589": " rājāna taṃ so avaciṣu bhikṣusaṃgho kimāparāddhaṃ tava deva bhikṣuṇā /",
    "K10bsu034_u:5590": " acchidaśīlena susaṃvṛtena yaḥ pūrvajātiṃ smarate acintiyām // SRS_35.61 //",
    "K10bsu034_u:5591": " eṣo vaśī dhāraṇijñānapārago eṣa prajānātiha śūnya saṃskṛtam /",
    "K10bsu034_u:5592": " eṣo 'nimittaṃ jagato nidarśayī praṇidhānasaṃjñāṃ iti sarva varjayī // SRS_35.62 //",
    "K10bsu034_u:5593": " eṣo muñci manojña ghoṣa ruciraṃ śāntendriyaḥ sūrato",
    "K10bsu034_u:5594": " eṣo pūrvanivāsapāramigato lokasya abhyudgataḥ /",
    "K10bsu034_u:5595": " eṣo buddha svayaṃbhu jñānavṛṣayo lokasya citrīkṛtaḥ",
    "K10bsu034_u:5596": " śuddhā cakṣuṣa prekṣiṣū vitimiro atyarthamaitrīkṛpaḥ // SRS_35.63 //",
    "K10bsu034_u:5597": " kāmā hīna jaghanya duḥkhajananāḥ svargasya nirnāśakāḥ",
    "K10bsu034_u:5598": " kāmān sevatu bhonti śrotravikalāḥ prajñāvihīnā narāḥ /",
    "K10bsu034_u:5599": " kāmān sevatu andhu bhoti manujo mātāpita ghātayī",
    "K10bsu034_u:5600": " kāmān sevatu śīlavantu vadhayī tasmādvivarjennaro // SRS_35.64 //",
    "K10bsu034_u:5601": " (Vaidya 245)",
    "K10bsu034_u:5602": " kāmān sevatu rāja pārthivavarā varjetva ṛddhimimāṃ",
    "K10bsu034_u:5603": " ghorān gacchati karkaśān dukhakarānnarakān bhayānantakān /",
    "K10bsu034_u:5604": " pāpaṃ karma karoti īdṛśa viduṃ bhikṣuṃ vadhetī sadā",
    "K10bsu034_u:5605": " tasmāt pāpu vivarjitavyu vividhaṃ yo icchi bodhiṃ śivām // SRS_35.65 //",
    "K10bsu034_u:5606": " rūpāṇi śabdān rasa tatha gandha śreṣṭhān spraṣṭavyadharmān tyajati alīnacittaḥ /",
    "K10bsu034_u:5607": " kāyaṃ viditva yathariva māya tucchaṃ cakṣuṃ ca śrotraṃ tathariva ghrāṇa jihvam // SRS_35.66 //",
    "K10bsu034_u:5608": " dāne śikṣitu śīli apratisamaḥ kṣāntiṃ ca vīryaṃ tathā",
    "K10bsu034_u:5609": " dhyānaṃ sevatu prajñapāramigataḥ sattvāna arthakaraḥ /",
    "K10bsu034_u:5610": " lokaḥ sarvu sadevakaḥ samanujaḥ prekṣanti maitryā jinaṃ",
    "K10bsu034_u:5611": " teno cakṣu mahāndhakāragahane budhyanti bodhiṃ śivām // SRS_35.67 //",
    "K10bsu034_u:5612": " hastī aśvarathāṃstyajanti muditā aṅgālamañcāṃstathā",
    "K10bsu034_u:5613": " śibikāṃ dollikayugyayānavṛṣabhān grāmāṇi rāṣṭrāṇi ca /",
    "K10bsu034_u:5614": " nagaraṃ rājya tyajitva svarṇasphaṭikāṃ rūpyaṃ pravālāṃstathā",
    "K10bsu034_u:5615": " bhāryāpriyaputradhīrasvaśirāstyajitvā bodhiprasthitāḥ // SRS_35.68 //",
    "K10bsu034_u:5616": " pūjāṃ co atulāṃ karonti muditāḥ puṣpebhi gandhebhi co",
    "K10bsu034_u:5617": " gṛhya cchatradhvajā patāka vividhā saṃgītibhāṇḍāni ca /",
    "K10bsu034_u:5618": " no cāpī abhinandiṣu bhavagatiṃ jñātvāna śūnyān bhavān",
    "K10bsu034_u:5619": " teno lakṣaṇacitritā daśabalā bhāsanti sarvā diśaḥ // SRS_35.69 //",
    "K10bsu034_u:5620": " na kāmadhātau na ca rūpadhātāvārūpyadhātau ca na te niviṣṭāḥ /",
    "K10bsu034_u:5621": " traidhātukaṃ nābhiniviṣṭadharmā ye bodhisattvāḥ pratiṣṭhitu dhāraṇīye // SRS_35.70 //",
    "K10bsu034_u:5622": " no ātmasaṃjñā na ca puna sattvasaṃjñā no jīvasaṃjñā pudgalasaṃjña nāpi /",
    "K10bsu034_u:5623": " nityaṃ carantā aśabalu brahmacaryaṃ ye bodhisattvāḥ pratiṣṭhitu dhāraṇīye // SRS_35.71 //",
    "K10bsu034_u:5624": " na bhāvasaṃjñā na ca punarabhāvasaṃjñā na kṣemasaṃjñā na punarakṣemasaṃjñā /",
    "K10bsu034_u:5625": " (Vaidya 246)",
    "K10bsu034_u:5626": " no saukhyasaṃjñā na punarasaukhyasaṃjñā ye bodhisattvāḥ pratiṣṭhitu dhāraṇīye // SRS_35.72 //",
    "K10bsu034_u:5627": " no astisaṃjñā na punarnāstisaṃjñā no istrisaṃjñā na punaḥ puruṣasaṃjñā /",
    "K10bsu034_u:5628": " na grāmasaṃjñā na ca nagareṣu saṃjñā no rāṣṭrasaṃjñā na pi nigameṣu saṃjñā // SRS_35.73 //",
    "K10bsu034_u:5629": " no rāgasaṃjñā na puna virāgasaṃjñā no doṣasaṃjñā na punaradoṣasaṃjñā /",
    "K10bsu034_u:5630": " no mohasaṃjñā na punaramohasaṃjñā ye bodhisattvāḥ pratiṣṭhitu dhāraṇīye // SRS_35.74 //",
    "K10bsu034_u:5631": " no indriyebhirna puna te balebhirbodhyaṅgadhyāne na ca puna te niviṣṭāḥ /",
    "K10bsu034_u:5632": " traidhātuke te pravijahi doṣa sarva ye bodhisattvāḥ pratiṣṭhitu dhāraṇīye // SRS_35.75 //",
    "K10bsu034_u:5633": " no rāgaraktā na ca puna doṣaduṣṭā no mohamūḍhā aśaṭha bhavanti nityam /",
    "K10bsu034_u:5634": " dṛṣṭvā ca buddhā daśabala satkaronti no cāpi svargaṃ matidhara prārthayanti // SRS_35.76 //",
    "K10bsu034_u:5635": " teṣāṃ śrutvā parata viśiṣṭadharmaṃ no bhuya tasmin bhavati kadāci kāṅkṣā /",
    "K10bsu034_u:5636": " tailasya pātraṃ yathariva accha śuddhaṃ chedācchedaṃ paramata tebhi jñātam // SRS_35.77 //",
    "K10bsu034_u:5637": " snehaṃ kurvatu jāyate anunayaḥ so 'pī kileśo mahān",
    "K10bsu034_u:5638": " doṣaṃ kurvatu jāyate 'sya pratigho vairaṃ bhayaṃ pāpakam /",
    "K10bsu034_u:5639": " dvāvetau vijahitvanā matigharā bodhāya ye prasthitāḥ",
    "K10bsu034_u:5640": " te bhontīha nararṣabhā daśabalā loke samabhyudgatāḥ // SRS_35.78 //",
    "K10bsu034_u:5641": " adhyātmaṃ prajahitva bāhyamapi co dharmasvabhāve sthitāḥ",
    "K10bsu034_u:5642": " śīlaskandhu viśodhito aśabalo akhaṇḍa acchidritaḥ /",
    "K10bsu034_u:5643": " (Vaidya 247)",
    "K10bsu034_u:5644": " no vā teṣu kadāci śīla śabalaṃ no cāpi kalmāṣatā",
    "K10bsu034_u:5645": " dvāvetau parivarjiyā matidharā budhyanti bodhiṃ śivām // SRS_35.79 //",
    "K10bsu034_u:5646": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:5647": " ahaṃ sa pūrve caramāṇu cārikāṃ rājā abhūvaṃ tada śūradattaḥ /",
    "K10bsu034_u:5648": " ratanāvatī nāma sa rājadhānī udyānabhūmiryatu niṣkramāmi // SRS_35.80 //",
    "K10bsu034_u:5649": " rathābhirūḍhastada dṛṣṭva bhikṣuṃ samantaprāsādiku darśanīyam /",
    "K10bsu034_u:5650": " dvātriṃśatā kavacitu lakṣaṇebhirobhāsayantaṃ daśa diśatā samantāt // SRS_35.81 //",
    "K10bsu034_u:5651": " supuṣpacandro diśatā suviśruto hitānukampī karuṇāvihārī /",
    "K10bsu034_u:5652": " sattvānukampī nagaraṃ praviṣṭaḥ śirīya tejena ca śobhamānaḥ // SRS_35.82 //",
    "K10bsu034_u:5653": " ahaṃ ca rūpeṇa tādṛśo 'bhavaṃ mātsaryamutpannu subhairavaṃ me /",
    "K10bsu034_u:5654": " kāmeṣu gṛddho grathitaśca rājye mā eṣa rājyānmama cyāvayeta // SRS_35.83 //",
    "K10bsu034_u:5655": " putrāṇa saṃpūrṇa sahasra mahyaṃ rathānurūḍhā anuyānti pṛṣṭhataḥ /",
    "K10bsu034_u:5656": " vicitramukuṭābharaṇā vibhūṣitā yatha devaputrāstridaśendra yānti // SRS_35.84 //",
    "K10bsu034_u:5657": " duhitṝṇa tasmin śata pañca mahyaṃ maṇipādukārūḍha sudarśanīyāḥ /",
    "K10bsu034_u:5658": " ābaddhamukuṭābharaṇā vibhūṣitāste hemajālai rathu te vahanti // SRS_35.85 //",
    "K10bsu034_u:5659": " strīṇāṃ sahasrāṇi aśīti mahyaṃ prāsādikāḥ sarva sudarśanīyāḥ /",
    "K10bsu034_u:5660": " (Vaidya 248)",
    "K10bsu034_u:5661": " rathādhirūḍhāḥ samudīkṣya bhikṣuṃ prāsādikaṃ merumivodgataśriyam // SRS_35.86 //",
    "K10bsu034_u:5662": " dṛṣṭvā ca tāsāṃ pitṛsaṃjña jātā utpāditaṃ citta varāgrabodhaye /",
    "K10bsu034_u:5663": " samādayitvā tada brahmacaryaṃ kṣipiṃsu tānābharaṇān manoramān // SRS_35.87 //",
    "K10bsu034_u:5664": " īrṣyā mamotpanna abhūṣi tatkṣaṇaṃ vyāpādadoṣaśca khilaṃ cā dāruṇam /",
    "K10bsu034_u:5665": " aiśvaryamattaśca vadāmi putrān ghāteya bhikṣuṃ sthitu yaḥ purastāt // SRS_35.88 //",
    "K10bsu034_u:5666": " śrutvātha te mahya kumāra vākyaṃ suduḥkhitā durmanaso abhūvan /",
    "K10bsu034_u:5667": " mā eva pravyāhara tāta vācaṃ na ghātayāmo vaya bhikṣumīdṛśam // SRS_35.89 //",
    "K10bsu034_u:5668": " yadyaṅgamaṅgātu śarīra chidyet kalpāna koṭyo yatha gaṅgavālukāḥ /",
    "K10bsu034_u:5669": " na tveva bhikṣuṃ vaya hiṃsayema tathāhi bodhāya utpannu cittam // SRS_35.90 //",
    "K10bsu034_u:5670": " śrutvātha rājā tada putravāsyaṃ bhṛtyaṃ bhaṇī roṣitu vadhyaghātakam /",
    "K10bsu034_u:5671": " ānetha śīghraṃ imu bhikṣu ghātayī sthitu yaḥ purastāpi antaḥpurasya // SRS_35.91 //",
    "K10bsu034_u:5672": " athāgamī paści sa vadhyaghātako sa raudracitto va su nandināmā /",
    "K10bsu034_u:5673": " asiṃ gṛhītvāna sa tailapāyitaṃ yeno kṛto bhikṣuṇa aṣṭakhaṇḍaḥ // SRS_35.92 //",
    "K10bsu034_u:5674": " kṛtvā tvakarmeti sughorarūpaṃ niryātu udyānu gatā kṣaṇena /",
    "K10bsu034_u:5675": " (Vaidya 249)",
    "K10bsu034_u:5676": " na tasya krīḍā na ratī ca jāyate smaritva bhikṣuṃ tada puṣpacandram // SRS_35.93 //",
    "K10bsu034_u:5677": " sa śīghraśīghraṃ tvaramāṇarūpaḥ tataḥ praviṣṭaḥ svaku rājadhānīm /",
    "K10bsu034_u:5678": " rathābhirūḍho gatu taṃ pradeśaṃ yasmin kṛto bhikṣu sa aṣṭakhaṇḍam // SRS_35.94 //",
    "K10bsu034_u:5679": " aśrauṣi so ghoṣamathāntarīkṣād bahūn devānayutāna krandatām /",
    "K10bsu034_u:5680": " kalirāja pāpaṃ subahu tvayā kṛtaṃ cyuto gamiṣyasyasukhaṃ avīcim // SRS_35.95 //",
    "K10bsu034_u:5681": " śrutvāna rājā marutāna ghoṣaṃ suduḥkhito durmanu trastacittaḥ /",
    "K10bsu034_u:5682": " bahū mayā dāruṇa pāpakaṃ kṛtaṃ yeno mayā ghātitu puṣpacandraḥ // SRS_35.96 //",
    "K10bsu034_u:5683": " yaḥ putru buddhāna nararṣabhāṇāṃ anantajñānīna tathāgatānām /",
    "K10bsu034_u:5684": " guptendriyaḥ sūratu śāntamānasaḥ so 'pī mayā ghātitu kāmakāraṇāt // SRS_35.97 //",
    "K10bsu034_u:5685": " yo dharmu dhāreti tathāgatānāṃ saddharmakośaṃ kṣayi vartamāne /",
    "K10bsu034_u:5686": " jñānapradīpaṃ kari sarvaloke kaṣṭaṃ sa me ghātitu kāmakāraṇāt // SRS_35.98 //",
    "K10bsu034_u:5687": " yo dharma pravyāharatī prajānāṃ gambhīra śāntaṃ nipuṇaṃ sudurdṛśam /",
    "K10bsu034_u:5688": " yo bodhimaṇḍasya varasya deśakaḥ so 'yaṃ mayā ghātitu kāmakāraṇāt // SRS_35.99 //",
    "K10bsu034_u:5689": " yo dharmakośaṃdharu nāyakānāmandhasya lokasya pradīpabhūtaḥ /",
    "K10bsu034_u:5690": " (Vaidya 250)",
    "K10bsu034_u:5691": " yo dhāraṇī dhārayi sūtrarājaṃ sa kiṃ mayā ghātitu kāmakāraṇāt // SRS_35.100 //",
    "K10bsu034_u:5692": " asaṃkiliṣṭaḥ suviśuddhajñānī śāntaḥ praśāntaḥ satataṃ samāhitaḥ /",
    "K10bsu034_u:5693": " kāmāndhabhūtena mayādya ghātito yenātikaṣṭaṃ nirayaṃ gamiṣye // SRS_35.101 //",
    "K10bsu034_u:5694": " ye 'tīta buddhāpyatha ye anāgatā ye cāpi tiṣṭhanti narottamā jināḥ /",
    "K10bsu034_u:5695": " anantavarṇān guṇasāgaropamān upaimi sarvān śaraṇaṃ kṛtāñjaliḥ // SRS_35.102 //",
    "K10bsu034_u:5696": " ghorān gamiṣye nirayāṃścyutasya trātā na tatra pratividyate mama /",
    "K10bsu034_u:5697": " karmaṃ hyaniṣṭaṃ hi kṛtaṃ mayādya yad ghātito 'yaṃ maya dharmabhāṇakaḥ // SRS_35.103 //",
    "K10bsu034_u:5698": " dhik pāpacittaṃ vyasanasya kartṛ dhig rājabhāvaṃ madagarvitānām /",
    "K10bsu034_u:5699": " ekaḥ prayāsyāmi vihāya sarvaṃ sāraṃ na me kiṃcidito gṛhītam // SRS_35.104 //",
    "K10bsu034_u:5700": " viśuddhadharmo gatadoṣamohaḥ priyaṃvadaḥ kāruṇiko jitātmā /",
    "K10bsu034_u:5701": " adūṣakaḥ sarvajanaikabandhuḥ kasmāddhato me varapuṣpacandraḥ // SRS_35.105 //",
    "K10bsu034_u:5702": " hā suvratā kṣāntitapodhanāḍhyā hā rūpadākṣiṇyaguṇairupetā /",
    "K10bsu034_u:5703": " hā niṣkuhā śrīghana niṣprapañcā kuha prayāto 'si vihāya mā tvam // SRS_35.106 //",
    "K10bsu034_u:5704": " adyāvagacchāmi maharṣivākyaṃ kāmā hyanityā vadhakāḥ prajānām /",
    "K10bsu034_u:5705": " manojvarā durgatihetavaśca tasmāt prahāsye eta kāmacaryām // SRS_35.107 //",
    "K10bsu034_u:5706": " (Vaidya 251)",
    "K10bsu034_u:5707": " yāsye ghoramahaṃ hyavīcinirayaṃ trāṇaṃ na me vidyate",
    "K10bsu034_u:5708": " pāpaṃ karma kṛtaṃ hyaniṣṭamasukhaṃ bhikṣurmayā ghātitaḥ /",
    "K10bsu034_u:5709": " muktvā rājya hu brahmacaryaparamaḥ pūjāṃ kariṣye varāṃ",
    "K10bsu034_u:5710": " puṣpairgandhavilepanaiḥ suruciraiḥ stūpaṃ kariṣyāmyaham // SRS_35.108 //",
    "K10bsu034_u:5711": " putrāśco duhitṝḥ striyo gṛhapatī ye cā amātyā mama",
    "K10bsu034_u:5712": " śreṣṭhī naigama kṣatriyā bahuvidhāḥ sarveṣa bhāṣāmyaham /",
    "K10bsu034_u:5713": " agaruṃ padmaku candanaṃ suruciraṃ gandhāśca ye śobhanāḥ",
    "K10bsu034_u:5714": " śīghraṃ kurvatha mañjugarbhaśibikāṃ yadbhikṣu dhmāpīyatu // SRS_35.109 //",
    "K10bsu034_u:5715": " śrutvā pārthivavākya sarvanagaraṃ gandhāṃ haritvā varāṃ",
    "K10bsu034_u:5716": " citikāṃ kṛtva manojñagandha rucirāmāropya bhikṣuṃ tahim /",
    "K10bsu034_u:5717": " agaruṃ padmaku candanaṃ satagaraṃ spṛkkāṃ tathā pāṭalāṃ",
    "K10bsu034_u:5718": " puṣpairmālyavilepanena ruciraistailena prajvālayī // SRS_35.110 //",
    "K10bsu034_u:5719": " droṇyāṃ tasya kṛtaṃ śarīramabhavad yā māpitā bhikṣubhis",
    "K10bsu034_u:5720": " teṣāṃ stūpu karitva rāja avacī pūjāsya kāmāmyaham /",
    "K10bsu034_u:5721": " puṣpaṃ mālya vilepanaṃ ca grahiya cchatrān patākāṃ dhvajāṃs",
    "K10bsu034_u:5722": " tasmiṃstūryasahasrakoṭinayutāṃ vādāpayī pārthivaḥ // SRS_35.111 //",
    "K10bsu034_u:5723": " traikālyaṃ divase vrajī mahipati bhikṣusya stūpaṃ tadā",
    "K10bsu034_u:5724": " triṣvapyadhvasu deśayī purīmakaṃ yatkiṃci pāpaṃ kṛtam /",
    "K10bsu034_u:5725": " varṣā koṭisahasra pañcanavatiṃ taṃ kṣepayī duṣkṛtaṃ",
    "K10bsu034_u:5726": " śīlaṃ paści akhaṇḍa rakṣitu varaṃ śuddhaṃ śucī nirmalam // SRS_35.112 //",
    "K10bsu034_u:5727": " varṣā koṭisahasra pañcanavatiṃ poṣī tadā poṣadhaṃ",
    "K10bsu034_u:5728": " bhinne co tada ātmabhāvi patito ghorāmavīciṃ punaḥ /",
    "K10bsu034_u:5729": " kṛtvā nirghṛṇa karma vedayi dukhaṃ kāmaṃnidānaṃ bahu",
    "K10bsu034_u:5730": " buddhā koṭisahasra pañcanavatiṃ vīrāgitā ye mayā // SRS_35.113 //",
    "K10bsu034_u:5731": " varṣā koṭisahasra pañcanavatī andho 'hamāsaṃ tadā",
    "K10bsu034_u:5732": " dvāṣaṣṭī pi ca kalpa koṭinayutā netrā mi bhinnā purā /",
    "K10bsu034_u:5733": " naikā kalpasahasra koṭinayutāmutpāṭya cakṣurhṛtaṃ",
    "K10bsu034_u:5734": " hastā cchinna anantakalpanayutān pādāśca karṇāḥ śirāḥ // SRS_35.114 //",
    "K10bsu034_u:5735": " mānuṣye sati kalpakoṭinayutānanyāsu vā jātiṣu",
    "K10bsu034_u:5736": " duḥkhā vedana vedayāmi ca ciraṃ saṃsāraduḥkhārditaḥ /",
    "K10bsu034_u:5737": " kṛtvā pāpaku karma duḥkhanubhavī saṃsāramāṇaściraṃ",
    "K10bsu034_u:5738": " tasmāt pāpu na kuryu adhvi tribhave yo bodhimicchecchivām // SRS_35.115 //",
    "K10bsu034_u:5739": " (Vaidya 252)",
    "K10bsu034_u:5740": " deśetva karmaṃ purimaku rājaśreṣṭho nāsau vimucyī purimaku duṣkṛtātaḥ /",
    "K10bsu034_u:5741": " kṛtvā ca karmaṃ purimaku ghorarupaṃ sa ca cyavitva gacchennirayamavīci ghoram // SRS_35.116 //",
    "K10bsu034_u:5742": " hastā vicchinnāstathapi ca pāda karṇa nāsā vicchinnā bahuvidha nantakalpān /",
    "K10bsu034_u:5743": " netrā ca mahyaṃ balaśo hṛtā kṣipitvā utkṣipta daṇḍairvicaratu cārikāyām // SRS_35.117 //",
    "K10bsu034_u:5744": " tyaktvā svakāye śira kara bodhihetoḥ putrāśca dārānnayana tathātmamāṃsam /",
    "K10bsu034_u:5745": " hastāṃśca pādān parityaji hṛṣṭacitto no ca kṣapemī purimaku pāpakarma // SRS_35.118 //",
    "K10bsu034_u:5746": " rājā abhūvaṃ tada ahu śūradatto te putra mahyaṃ carimaka dharmapālāḥ /",
    "K10bsu034_u:5747": " padmottaro 'yaṃ āsi supuṣpacandro vasunandi āsīddaśabalu śāntirājaḥ // SRS_35.119 //",
    "K10bsu034_u:5748": " si nārisaṃgho suvipula kṣatriyāśco gṛhapatī ye balapati ye camātyāḥ /",
    "K10bsu034_u:5749": " śreṣṭhī tathaiva naigama kodṛrājā sarve 'pyabhūṣī daśabala niṣkileśāḥ // SRS_35.120 //",
    "K10bsu034_u:5750": " kumāra evācaritamanantakalpaṃ dṛṣṭvān buddhān dhutaguṇa niṣkileśāḥ /",
    "K10bsu034_u:5751": " te te mi duḥkhā tada anubhūtapūrvā carantu śreṣṭhāṃ ima bodhicaryām // SRS_35.121 //",
    "K10bsu034_u:5752": " yo bodhisattvaḥ pratiṣṭhita dhāraṇīye maitrāvihārī acalitu aprakampī /",
    "K10bsu034_u:5753": " (Vaidya 253)",
    "K10bsu034_u:5754": " nāsau kadācid vrajati apāyabhūmiṃ pūjetva buddhān dhutaguṇa niṣkileśān // SRS_35.122 //",
    "K10bsu034_u:5755": " yo icchi buddho kathamiha dharmasvāmī dvātriṃśatībhiḥ kavacitu lakṣaṇebhiḥ /",
    "K10bsu034_u:5756": " so śīlarakṣī aśabala apravedhā deśeti dharmaṃ pratiṣṭhitu dhāraṇīye // SRS_35.123 //",
    "K10bsu034_u:5757": " iti śrīsamādhirāje supuṣpacandraparivartaḥ pañcatriṃśatitaḥ // 35 //",
    "K10bsu034_u:5758": " (Vaidya 254)",
    "K10bsu034_u:5759": " 36 Śīlaskandhanirdeśaparivartaḥ /",
    "K10bsu034_u:5760": " tasmāttarhi kumāra ya ākāṅkṣedbodhisattvo mahāsattvaḥ kimityahaṃ sukhamanuttarāṃ samyaksaṃbodhimabhisaṃbudhyeyamiti,",
    "K10bsu034_u:5761": " tena kumāra bodhisattvena mahāsattvena śīlaskandhe supratiṣṭhitena bhavitavyam,",
    "K10bsu034_u:5762": " sarvabodhisattveṣu ca śāstṛpremasaṃjñā upasthāpayitavyā //",
    "K10bsu034_u:5763": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:5764": " yaḥ śīlaskandhe pratiṣṭhitu bodhisattvo hitaiṣicitto vicarati cārikāyām /",
    "K10bsu034_u:5765": " kṣipraṃ sa gatvā abhiratibuddhakṣetraṃ kṣāntiṃṃ labhitvā bhaviṣyati dharmarājaḥ // SRS_36.1 //",
    "K10bsu034_u:5766": " tasmāt samagrā bhavatha aduṣṭacittāḥ sarve ca bhogā satata manāpakārī /",
    "K10bsu034_u:5767": " dṛṣṭvā ca buddhān śirighana aprameyān bodhiṃ spṛśitvā bhaviṣyatha dharmasvāmī // SRS_36.2 //",
    "K10bsu034_u:5768": " tasmācchruṇitvā ima vara ānuśaṃsān dṛṣṭā ca bhikṣūn parama suśīlavantā /",
    "K10bsu034_u:5769": " niḥśāṭhiyeno vidu sada sevitavyāḥ samādhiptāptā bhaviṣyatha nocireṇa // SRS_36.3 //",
    "K10bsu034_u:5770": " sacennidhānāparimitāpramāṇa pūrṇā bhaveyu maṇiratanebhi saptaiḥ /",
    "K10bsu034_u:5771": " tathaiva bhūyo ratanavarāṇa pūrṇāḥ kṣetrā bhaveyurvālikagaṅgatulyāḥ // SRS_36.4 //",
    "K10bsu034_u:5772": " dānādhimukto bhaviya sa bodhisattva ekaika rātriṃdivamiha dānu dadyāt /",
    "K10bsu034_u:5773": " evaṃ dadan so bahuvidha kalpakoṭīḥ no viṣṭhitaḥ syād vālika gaṅgatulyāḥ // SRS_36.5 //",
    "K10bsu034_u:5774": " yaśco samādhiṃ imumiha bodhisattvo śrutvāna dhāreta sugatavarāṇa gañjam /",
    "K10bsu034_u:5775": " yaḥ puṇyaskandho bhavati gṛhītu teno tat sarvadānaṃ kalamapi nānubhoti // SRS_36.6 //",
    "K10bsu034_u:5776": " (Vaidya 255)",
    "K10bsu034_u:5777": " eṣo varo anupama puṇyaskandho jñānasya kośa aparimitākaropama /",
    "K10bsu034_u:5778": " śrāddho naro yo imu ānulomikaṃ dhāreyya agraṃ imu virajaṃ samādhim // SRS_36.7 //",
    "K10bsu034_u:5779": " dhāreyya eta viraja samādhi śānta mahādhano bhavati sa bodhisattvaḥ /",
    "K10bsu034_u:5780": " mahāsamudro bahuvidharatanasya ākaro na tasya puṇyasya pramāṇamasti // SRS_36.8 //",
    "K10bsu034_u:5781": " varehi dharmehi acintiyehi saṃbṛhito vuccati bodhisattvaḥ /",
    "K10bsu034_u:5782": " na tasya bodhāya kadāci saṃśayo ya uddiśeyāti imaḥ samādhim // SRS_36.9 //",
    "K10bsu034_u:5783": " saṃsthāpya lokācariyaṃ vināyakaṃ buddhaṃ mahākāruṇikaṃ svayaṃbhuvam /",
    "K10bsu034_u:5784": " yaḥ puṇyaskandhena vareṇupeto acintiyo yasya pramāṇu nāsti // SRS_36.10 //",
    "K10bsu034_u:5785": " na uttaro tasya ca sattva kaścit mahāsahasrāya kadāci vidyate /",
    "K10bsu034_u:5786": " yaḥ puṇyaskandhena samo bhaveta jñānena vāsādṛśācintiyena // SRS_36.11 //",
    "K10bsu034_u:5787": " anyatra yaḥ śrutva samādhimetaṃ dhāreyya vāceyya paryāpuṇeyyā /",
    "K10bsu034_u:5788": " paryeṣamāṇo 'tula budhabodhiṃ na tasya jñānena samo bhaveta // SRS_36.12 //",
    "K10bsu034_u:5789": " sacet kumārā siya ayu dharmarūpa yaḥ puṇyaskandho upacitu tena bhoti /",
    "K10bsu034_u:5790": " dhāratu vācetu imaṃ samādhiṃ na so viceyyā iha pṛthulokadhātuṣu // SRS_36.13 //",
    "K10bsu034_u:5791": " tasmāt kumāreha ya bodhisattvo ākāṅkṣate pūjitu sarvabuddhān /",
    "K10bsu034_u:5792": " (Vaidya 256)",
    "K10bsu034_u:5793": " asaṅganirdeśapadārthakovido atīta utpanna tathāgatāṃśca dhāretu vācetu imaṃ samādhim // SRS_36.14 //",
    "K10bsu034_u:5794": " eṣā hi sā bodhi tathāgatānāṃ śraddhehi mahyaṃ vacanaṃ kumārāḥ /",
    "K10bsu034_u:5795": " na bhāṣate vācamṛṣāṃ tathāgato na hīdṛśāḥ sattva mṛṣāṃ vadanti // SRS_36.15 //",
    "K10bsu034_u:5796": " yasmin mayā śodhitu ātmagrāho itaḥ pure kalpaśatānacintiyān /",
    "K10bsu034_u:5797": " śreṣṭhā carantena pi bodhicārikāṃ paryeṣamāṇena imāṃ samādhim // SRS_36.16 //",
    "K10bsu034_u:5798": " tasmādimaṃ śrutva atha dharmagañjaṃ yaḥ sūtrakoṭīnayutāna āgamaḥ /",
    "K10bsu034_u:5799": " yaḥ puṇyaskandho vipulo acintiyo yeno laghuṃ budhyati buddhajñānam // SRS_36.17 //",
    "K10bsu034_u:5800": " sarveṣa sūtrāṇidamagrasūtramacintiyasyo kuśalasya ākaram /",
    "K10bsu034_u:5801": " paryantu dharmāṇa na teṣa labhyate yāṃ so sadā nirdiśate viśāradaḥ // SRS_36.18 //",
    "K10bsu034_u:5802": " chinditva bhinditva mahāsahasraṃ śakyaṃ gaṇetuṃ paramāṇusaṃcayaḥ /",
    "K10bsu034_u:5803": " na tveva te sūtraśatā acintiyān pramātu yaṃ bhāṣati so aviṣṭhitaḥ // SRS_36.19 //",
    "K10bsu034_u:5804": " āśvāsa praśvāsa gaṇetu śakyaṃ sarveṣa sattvāniha buddhakṣetre /",
    "K10bsu034_u:5805": " paryantu sūtrāṇa na teṣa śakyaṃ yān bhāṣate so 'tra samādhiye sthitaḥ // SRS_36.20 //",
    "K10bsu034_u:5806": " buddhāna kṣetrā yatha gaṅgavālikā ye teṣa sattvā gati teṣūpapannāḥ /",
    "K10bsu034_u:5807": " gaṇetu te śakyamathāpi cintituṃ na teṣa sūtrāṇa ya nityu bhāṣate // SRS_36.21 //",
    "K10bsu034_u:5808": " (Vaidya 257)",
    "K10bsu034_u:5809": " gaṇetu śakyamita kalpakoṭibhiḥ mahāsamudreṣviha yātti vālikāḥ /",
    "K10bsu034_u:5810": " nadīṣu kuṇḍeṣu hradeṣu tadvad ananta sūtrānta sa yat prabhāṣate // SRS_36.22 //",
    "K10bsu034_u:5811": " śakyaṃ gaṇetuṃ bahukalpakoṭiṣu ya āpaskandhaḥ sada tatra tiṣṭhati /",
    "K10bsu034_u:5812": " śatāya bhinnāya vālāgrakoṭiyo svarāṅga teṣāṃ na tu śakyu sarvaśaḥ // SRS_36.23 //",
    "K10bsu034_u:5813": " śakyaṃ gaṇetuṃ bahukalpakoṭibhirye sattva āsan purimeṇa tatra /",
    "K10bsu034_u:5814": " ya ātmabhāve vinibaddhasārā na teṣa sūtrāntanirhāra jānitum // SRS_36.24 //",
    "K10bsu034_u:5815": " gaṇetu śakyaṃ ruta sarvaprāṇināṃ ye santi sattvā daśasu diśāsu /",
    "K10bsu034_u:5816": " na śakyu sūtrānta gaṇetu tasya yad bhāṣate 'sau satatamaviṣṭhitaḥ // SRS_36.25 //",
    "K10bsu034_u:5817": " sarveṣa dharmāṇa nideśu jānati niruktinirdeśapadārthakovidaḥ /",
    "K10bsu034_u:5818": " viniścaye bhūtanayeṣu śikṣito viśālabuddhiḥ sada harṣaprajñaḥ // SRS_36.26 //",
    "K10bsu034_u:5819": " abhinnabuddhirvipulārthacintī acintya cinteti sadā prajānati /",
    "K10bsu034_u:5820": " ghoṣasvabhāvaṃ pṛthu sarva jānatī śabdāṃśca tān nirdiśato na sajjati // SRS_36.27 //",
    "K10bsu034_u:5821": " asakta so vuccati dharmabhāṇako na sajjate sarvajagasya bhāṣataḥ /",
    "K10bsu034_u:5822": " praśnāna nirdeśapadehi kovidaḥ tathāhi teno paramārthu jñātaḥ // SRS_36.28 //",
    "K10bsu034_u:5823": " ekasya sūtrasyupadeśakoṭiyo acintiyāṃ niordiśato na sajjati /",
    "K10bsu034_u:5824": " (Vaidya 258)",
    "K10bsu034_u:5825": " asaṅganirdeśapadārthakovido bhāṣantu so parṣagato na sajjate // SRS_36.29 //",
    "K10bsu034_u:5826": " yaḥ susthito bhoti iho samādhiye sa bodhisattvo bhavatī akampiyaḥ /",
    "K10bsu034_u:5827": " dharme balādhānaviśeṣaprāptaḥ karoti so 'rthaṃ bahuprāṇakoṭinām // SRS_36.30 //",
    "K10bsu034_u:5828": " yathaiva meruracalo akampiyaḥ sarvehi vātehi na śakya kampitum /",
    "K10bsu034_u:5829": " tathaiva bhikṣurvidu dharmabhāṇakaṃ kampetu śakyaṃ na parapravādibhiḥ // SRS_36.31 //",
    "K10bsu034_u:5830": " mahāsahasreṣviha lokadhātuṣu ye parvatā ukta akampanīyāḥ /",
    "K10bsu034_u:5831": " te śakya vātena prakampanāya na tveva dharme sthitu śūnyi bhikṣuḥ // SRS_36.32 //",
    "K10bsu034_u:5832": " ya śūnyatāyāṃ satataṃ prayukto buddhāna eṣo niyataṃ vihāraḥ /",
    "K10bsu034_u:5833": " prajānatī niścitu dharma śūnyāṃ sa sarvavādībhi na śakyu kṣobhitum // SRS_36.33 //",
    "K10bsu034_u:5834": " akampiyo bhoti parapravādibhiḥ savapravādehi anābhibhūtaḥ /",
    "K10bsu034_u:5835": " anābhibhūtaśca aninditaśca imumuddiśitvāna samādhi śāntam // SRS_36.34 //",
    "K10bsu034_u:5836": " gatiṃ gato bhoti sa śunyatāyāṃ sarveṣu dharmeṣu na kāṅkṣate 'sau /",
    "K10bsu034_u:5837": " anantajñāne sada supratiṣṭhito imumuddiśitvāna samādhi śāntam // SRS_36.35 //",
    "K10bsu034_u:5838": " balāni bodhyaṅga na tasya durlabhā pratisaṃvido ṛddhividhī acintiyā /",
    "K10bsu034_u:5839": " abhijña no tasya bhavanti durlabhā dhāretva vācetva ima samādhim // SRS_36.36 //",
    "K10bsu034_u:5840": " (Vaidya 259)",
    "K10bsu034_u:5841": " bhavābhivṛttasya na tasya durlabhaṃ anantajñānena jināna darśanam /",
    "K10bsu034_u:5842": " saṃbuddha koṭīnayutānacintiyān so drakṣyate etu samādhi dhārayan // SRS_36.37 //",
    "K10bsu034_u:5843": " sarveṣa co teṣa jināna antike sa śroṣyate etu samādhi śāntam /",
    "K10bsu034_u:5844": " vareṇa jñānena upetu bheṣyatī pratisaṃvidāsu vaśa pāramiṃ gataḥ // SRS_36.38 //",
    "K10bsu034_u:5845": " saced bhavenmaṇiratanāna pūrṇā mahāsahasrā iya lokadhātuḥ /",
    "K10bsu034_u:5846": " ye divya śreṣṭhā maṇiratanāḥ pradhānā heṣṭaṃ upādāya bhavāgru yāvat // SRS_36.39 //",
    "K10bsu034_u:5847": " yāvanta kṣetrā bahuvidha te anantā jāmbūnadāsaṃstṛta pūrṇa sarve /",
    "K10bsu034_u:5848": " dānaṃ dade jinavareṣu sarvaṃ bhūmītalādupari bhavāgra yāvat // SRS_36.40 //",
    "K10bsu034_u:5849": " yāvanti santi bahu vividhā hi sattvā dānaṃ dadeyurvividhamanantakalpān /",
    "K10bsu034_u:5850": " buddhāna dadyuḥ satatamaviṣṭhihanto bodhyarthiko co daditu dānaskandham // SRS_36.41 //",
    "K10bsu034_u:5851": " yaścaiva bhikṣurabhiratu śūnyatāyāṃ buddhānnamasye daśanakhaprāñjalīyo /",
    "K10bsu034_u:5852": " na sa dānaskandhaḥ purimaku yāti saṃkhyāṃ yaḥ śūnyatāyāmabhiratu bodhisattvaḥ // SRS_36.42 //",
    "K10bsu034_u:5853": " taṃ co labhitvā sa hi naru puṇyavanto dānaṃ dadeti vipulu janetva śraddhām /",
    "K10bsu034_u:5854": " paryeṣamāṇo atuliya buddhabodhiṃ aupamyametaṃ kṛtu puruṣottamena // SRS_36.43 //",
    "K10bsu034_u:5855": " yaśco samādhimimu varu śreṣṭha gṛhṇeccatuṣpadāṃ gātha sa tuṣṭacittaḥ /",
    "K10bsu034_u:5856": " yaḥ puṇyaskandho upacitu tena bhoti tat sarvadānaṃ śatimakalā nu bhoti // SRS_36.44 //",
    "K10bsu034_u:5857": " (Vaidya 260)",
    "K10bsu034_u:5858": " na tāva śīghraṃ pratilabhi buddhajñānaṃ dānaṃ dadet so hitakaru bodhisattvaḥ /",
    "K10bsu034_u:5859": " aśrutva etaṃ viraju samādhi śāntaṃ yatha śrutva śīghraṃ labhati sa buddhajñānam // SRS_36.45 //",
    "K10bsu034_u:5860": " yaśco labhitvā imu vara śāntabhūmiṃ śrutasya gotraṃ imu virajaṃ samādhim /",
    "K10bsu034_u:5861": " puryāpuṇeyyā pramuditu bodhisattvaḥ sa śīghrametaṃ pratilabhi buddhajñānam // SRS_36.46 //",
    "K10bsu034_u:5862": " yo 'pī nidhānaṃ pratilabhi evarūpaṃ kṣetrānanantān yathariva gaṅgavālikāḥ /",
    "K10bsu034_u:5863": " te co bhaveyurmaṇiratanāna pūrṇā divyāna co tathapi ca mānuṣāṇām // SRS_36.47 //",
    "K10bsu034_u:5864": " durdharṣu so bhoti prebhūtakośo mahādhano dhanaratanenupetaḥ /",
    "K10bsu034_u:5865": " yo bodhisattvo labhati imaṃ samādhiṃ paryāpuṇantaḥ satatamatṛptu bhoti // SRS_36.48 //",
    "K10bsu034_u:5866": " rājyaṃ labhitvā paramasamṛddha sphītaṃ na tena tuṣṭo bhavati kadāci vijñaḥ /",
    "K10bsu034_u:5867": " yathā labhitvā imu virajaṃ samādhiṃ tuṣṭo udagro bhavati sa bodhisattvaḥ // SRS_36.49 //",
    "K10bsu034_u:5868": " te te dharmadharā bhavanti satataṃ buddhāna sarvajñināṃ",
    "K10bsu034_u:5869": " dhārentī varadharmanetri vipulāṃ kṣīṇāntakāle tathā /",
    "K10bsu034_u:5870": " dharmakośadharā mahāmatidharāḥ sarvajñagañjaṃdharāḥ",
    "K10bsu034_u:5871": " te te sattva sahasrakoṭiniyutāṃstoṣanti dharmasvaraiḥ // SRS_36.50 //",
    "K10bsu034_u:5872": " te te śīladhanenupeta matimān śikṣādhanāḍhyā narāḥ",
    "K10bsu034_u:5873": " te te śīlavrate sthitā abhiratā dharmadrumasyāṅkurāḥ /",
    "K10bsu034_u:5874": " te te raktakaṣāyacīvaradharā naiṣkramyatuṣṭāḥ sadā",
    "K10bsu034_u:5875": " te te sattvahitāya apratisamāḥ sarvajñatāṃ prasthitāḥ // SRS_36.51 //",
    "K10bsu034_u:5876": " te te dānta sudānta sattvadamakā damathenupetāḥ sadā",
    "K10bsu034_u:5877": " te te śānta suśāntatāmanugatāḥ śāntapraśāntendriyāḥ /",
    "K10bsu034_u:5878": " te te supta prasupta sattva satataṃ dharmasvanairbodhayī",
    "K10bsu034_u:5879": " bodhitvā varaśreṣṭha dharmaratanaiḥ sattvān pratiṣṭhāpayī // SRS_36.52 //",
    "K10bsu034_u:5880": " (Vaidya 261)",
    "K10bsu034_u:5881": " te te dānapatī bhavanti satataṃ sada muktatyāgī vidu",
    "K10bsu034_u:5882": " te te matsariyairna saṃvasi mahātyāge ramante sadā /",
    "K10bsu034_u:5883": " te te sattva daridra dṛṣṭva dukhitān bhogehi saṃtarpayī",
    "K10bsu034_u:5884": " te te sattvahite sukhāya satataṃ sarvajñatāṃ prasthitāḥ // SRS_36.53 //",
    "K10bsu034_u:5885": " te te āhani dharmabheri vipulāṃ jñāne sadā śikṣitāḥ",
    "K10bsu034_u:5886": " chindantī jana sarva saṃśayalatāṃ jñāne sadā prasthitāḥ /",
    "K10bsu034_u:5887": " te te suśruta dharmadhāri virajā sūtrāntakoṭīśatān",
    "K10bsu034_u:5888": " parṣāyāṃ sthita āsane matidharāḥ pravyāharī paṇḍitāḥ // SRS_36.54 //",
    "K10bsu034_u:5889": " te te bhonti bahuśrutāḥ śrutidharāḥ saṃbuddhadharmaṃdharāḥ",
    "K10bsu034_u:5890": " kośān dharmamayān dharanti munināṃ dharmānnidhāne ratāḥ /",
    "K10bsu034_u:5891": " te te bhonti viśālaprajña vipulāṃ prīitiṃ janenti sadā",
    "K10bsu034_u:5892": " deśentā varadharma śānta nipuṇaṃ nairyāṇikaṃ durdṛśam // SRS_36.55 //",
    "K10bsu034_u:5893": " te te dharmamadharmajñeya matimān dharme sthitāḥ sūratāḥ",
    "K10bsu034_u:5894": " dharmarājyi praśāsi apratisamā varadharmacārī sadā /",
    "K10bsu034_u:5895": " te te bhonti viśiṣṭadharmagurukā gurugaurave ca sthitāḥ",
    "K10bsu034_u:5896": " dharme nagavare sthitā matidharā dharmadhvajocchrāyikāḥ // SRS_36.56 //",
    "K10bsu034_u:5897": " te te matta pramatta sattva satataṃ dṛṣṭvā pramāde sthitān",
    "K10bsu034_u:5898": " dṛṣṭvā caiva pranaṣṭa utpathagatān saṃsāramārge sthitān /",
    "K10bsu034_u:5899": " teṣū maitra janitvudāra karuṇā muditāpyupekṣā sthitā",
    "K10bsu034_u:5900": " teṣāṃ mārgavaraṃ pradarśayi śivamaṣṭāṅgikaṃ durdṛśam // SRS_36.57 //",
    "K10bsu034_u:5901": " te tu nāva karitva dharma sudṛḍhāṃ dhārenti sattvān bahūn",
    "K10bsu034_u:5902": " udyantān mahārṇaveṣu patitān saṃsārasrotogatān /",
    "K10bsu034_u:5903": " bodhyaṅgā bala indriyaiḥ kavacitāḥ saddharmanāvāruhāḥ",
    "K10bsu034_u:5904": " tīre pārami kṣema nityamabhaye sthāpenti sattvān sadā // SRS_36.58 //",
    "K10bsu034_u:5905": " te te vaidyavarā vrateṣu caritā vaidyottamā vedakā",
    "K10bsu034_u:5906": " vidyājñānavimuktipāragamitā saddharmabhaiṣajyadāḥ /",
    "K10bsu034_u:5907": " dṛṣṭvā sattva gilāna nekavividhai rogaiḥ samabhyāhatān",
    "K10bsu034_u:5908": " teṣāṃ dharmavirecanaṃ dadati taddharmaiścikitsanti tān // SRS_36.59 //",
    "K10bsu034_u:5909": " te te vādi apavādimathanā lokendra vāgīśvarāḥ",
    "K10bsu034_u:5910": " sarvajñeyaprabhaṃkarā matidharā varajñānabhūmisthitāḥ /",
    "K10bsu034_u:5911": " śūra jñānabalā balapramathanāḥ saṃvarṇitā jñānibhiḥ",
    "K10bsu034_u:5912": " jñāneno bahusattvakoṭiniyutāṃstoṣyanti dharme sthitāḥ // SRS_36.60 //",
    "K10bsu034_u:5913": " (Vaidya 262)",
    "K10bsu034_u:5914": " te te 'dhipati sārthavāha vipadaḥ sattvāna trāṇārthikāḥ",
    "K10bsu034_u:5915": " dṛṣṭvā sattva pramūḍha mārgaratane sada mārapāśe sthitāḥ /",
    "K10bsu034_u:5916": " teṣāṃ mārgavaraṃ prakāśayi śivaṃ kṣemaṃ sadā nirvṛtī",
    "K10bsu034_u:5917": " yena jñānapathena nenti kuśalān bahusattvakoṭīśatān // SRS_36.61 //",
    "K10bsu034_u:5918": " te te lenu bhavanti trāṇu śaraṇaṃ cakṣuḥ pradīpaṃkarāḥ",
    "K10bsu034_u:5919": " bhītānāmabhayapradāśca satataṃ trastāna cāśvāsakāḥ /",
    "K10bsu034_u:5920": " te 'tiduḥkhita sattva jñātva paramān jātyandhabhūtānimān",
    "K10bsu034_u:5921": " dharmāloku karonti dharmaratane bhūtanaye śikṣitāḥ // SRS_36.62 //",
    "K10bsu034_u:5922": " ye ye śilpavarā jage bahukarāḥ sattvāna arthāvahā",
    "K10bsu034_u:5923": " yebhiḥ sattva sadā bhavanti sukhitāḥ śilpeṣu saṃśikṣitāḥ /",
    "K10bsu034_u:5924": " śikṣāpāramitāṃ gatāḥ sukuśalā āścaryaprāptādbhutā",
    "K10bsu034_u:5925": " ye bodhīnabhiprasthitā matidharā lokasya cakṣurdadāḥ // SRS_36.63 //",
    "K10bsu034_u:5926": " no te tṛpta kadācidapratisamā varabuddhadharmaśrutāḥ",
    "K10bsu034_u:5927": " śīlakṣāntisamādhipāragamitā gambhīradharmaśrutāḥ /",
    "K10bsu034_u:5928": " no tṛptāśca pareṣu dharmaratanaṃ te deśayantaḥ śivaṃ",
    "K10bsu034_u:5929": " mokṣopāyu pravarṣamāṇu varṣaṃ dharmairnarāṃstarpayī // SRS_36.64 //",
    "K10bsu034_u:5930": " yāvanto bahu sattva teṣupagatā dharmārthikāḥ paṇḍitāḥ",
    "K10bsu034_u:5931": " śroṣyāmo varadharmaśreṣṭharatanaṃ mārgaṃ ṛjuṃ añjasam /",
    "K10bsu034_u:5932": " teṣāṃ chindiṣu saṃśayān matiadharā dharmeṇa saṃtoṣayī",
    "K10bsu034_u:5933": " śīlakṣāntisamādhipāramigatā jānanta sattvaśayān // SRS_36.65 //",
    "K10bsu034_u:5934": " jñānī jñānavarāgra pāramigatāḥ sattvāśaye kovidāḥ",
    "K10bsu034_u:5935": " jānantaḥ parasattvacittacaritaṃ yeṣāṃ kathā yādṛśī /",
    "K10bsu034_u:5936": " ye ye jñānakathāya sattvanayutā varadharmacakṣurlabhāḥ",
    "K10bsu034_u:5937": " te te jñānaviśeṣapāramigatā mārgopadeśaṃkarāḥ // SRS_36.66 //",
    "K10bsu034_u:5938": " mārā koṭisahasra teṣa viduṣāṃ cittaṃ pi no jāniṣu",
    "K10bsu034_u:5939": " ākāśe yatha pakṣiṇāṃ padagatiṃ jñātuṃ na śakyā kvacit /",
    "K10bsu034_u:5940": " śāntā dānta praśānta jñānavaśino āryasmi jñāne sthitāḥ",
    "K10bsu034_u:5941": " sarvān māra nihatya śūra vṛṣabhā budhyanti bodhiṃ śivām // SRS_36.67 //",
    "K10bsu034_u:5942": " ṛddhipāramiprāpta bhonti satataṃ gacchanti kṣetrān śatān",
    "K10bsu034_u:5943": " paśyanti bahubuddhakoṭiniyutān gaṅgā yathā vālikāḥ /",
    "K10bsu034_u:5944": " (Vaidya 263)",
    "K10bsu034_u:5945": " cakṣusteṣa na sajjate daśadiśe paśyanti rūpān bahu",
    "K10bsu034_u:5946": " ye co sattva daśaddiśe bhavasthitāḥ sarveṣa te nāyakāḥ // SRS_36.68 //",
    "K10bsu034_u:5947": " te tasyo bhaṇi ānuśaṃsa sakalāṃ kalpāna koṭīśatān",
    "K10bsu034_u:5948": " no co pūrvacarīya varṇa kṣapaye pratibhānato bhāṣato /",
    "K10bsu034_u:5949": " buddhānāṃ dhanamakṣayaṃ suvipulaṃ jñānasya co sāgaraṃ",
    "K10bsu034_u:5950": " yo etaṃ virajaṃ samādhimatulaṃ dhāreya kaścinnaraḥ // SRS_36.69 //",
    "K10bsu034_u:5951": " iti śrīsamādhirāje śīlaskandhanirdeśaparivartaḥ ṣaṭtriṃśatitamaḥ // 36 //",
    "K10bsu034_u:5952": " (Vaidya 264)",
    "K10bsu034_u:5953": " 37 Yaśaḥprabhaparivartaḥ /",
    "K10bsu034_u:5954": " tatra bhagavān punarapi candraprabhaṃ kumārabhūtamāmantrayate sma - tasmāttarhi kumāra",
    "K10bsu034_u:5955": " bodhisattvena mahāsattvenemāṃścāparimāṇānāścaryādbhutān bodhisattvadharmānākāṅkṣatā",
    "K10bsu034_u:5956": " kṣipraṃ cānuttarāṃ samyaksaṃbodhimabhisaṃboddhukāmenāyaṃ sarvadharmasvabhāvasamatāvipañcitaḥ",
    "K10bsu034_u:5957": " samādhiḥ śrotavya udgrahītavyaḥ paryavāptavyo dhārayitavyo vācayitavyaḥ pravartayitavyaḥ",
    "K10bsu034_u:5958": " uddeṣṭavyaḥ svādhyātavyo 'raṇābhāvanayā bhāvayitavyo bahulīkartavyaḥ parebhyaśca",
    "K10bsu034_u:5959": " vistareṇa saṃprakāśayitavyaḥ /",
    "K10bsu034_u:5960": " kṣāntibalaṃ cānena bhāvayitavyam /",
    "K10bsu034_u:5961": " kṣāntirāsevayitavyā bhāvayitavyā bahulīkartavyā /",
    "K10bsu034_u:5962": " dharmārthikena ca bhavitavyaṃ dharmakāmena dharmapratigrāhakena dharmānudharmapratipannena /",
    "K10bsu034_u:5963": " buddhapūjābhiyuktena bhavitavyam /",
    "K10bsu034_u:5964": " tena triṣu sthāneṣvabhiyogaḥ karaṇīyaḥ /",
    "K10bsu034_u:5965": " katameṣu triṣu?",
    "K10bsu034_u:5966": " yaduta kleśakṣayāya puṇyabalādhipataye buddhajñānamākāṅkṣatā kuśalamūlānyavaropayitavyāni no tu khalu lokasukhasparśābhikāṅkṣiṇā /",
    "K10bsu034_u:5967": " eṣu triṣu sthāneṣvabhiyogaḥ karaṇīyaḥ //",
    "K10bsu034_u:5968": " atha khalu bhagavāṃstasyāṃ velāyāṃ candraprabhasya kumārabhūtasya tamevārthamudyotayamāna imameva pūrvayogakathānirdeśaṃ gāthābhigītena saṃprakāśayati sma -",
    "K10bsu034_u:5969": " hanta śṛṇotha mametu kumārā kalpasahasra yathā caritā me /",
    "K10bsu034_u:5970": " pūjita buddhasahasraśatāni eṣatu eti samādhi praṇītam // SRS_37.1 //",
    "K10bsu034_u:5971": " kalpa acintiya evamatītāḥ kṣetraśateṣu ye vālika asti /",
    "K10bsu034_u:5972": " eṣa nidarśanu kīrtitu bhotī yaṃ jinu āsi gaṇeśvaranāmā // SRS_37.2 //",
    "K10bsu034_u:5973": " ṣaṣṭiranūnaka koṭisahasrāṇyāsi gaṇottamu tasya jinastha /",
    "K10bsu034_u:5974": " sarvi anāsravi kṣīṇakileśā aṣṭavimokṣapratiṣṭhita dhyāyī // SRS_37.3 //",
    "K10bsu034_u:5975": " tatra ca kāli iyamapi sarvā kṣema subhikṣa anākula āsīt /",
    "K10bsu034_u:5976": " saukhyasamarpita sarvamanuṣyāḥ prīṇita mānuṣakebhi sukhebhiḥ // SRS_37.4 //",
    "K10bsu034_u:5977": " (Vaidya 265)",
    "K10bsu034_u:5978": " puṇyabalena ca sarva upetā darśaniyāstatha premaṇiyāśca /",
    "K10bsu034_u:5979": " āḍhya mahādhana sarva samṛddhā divyasukhena samarpitagātrāḥ // SRS_37.5 //",
    "K10bsu034_u:5980": " sūratu suvrata mandakileśāḥ kṣāntibalābhiratā abhirūpāḥ /",
    "K10bsu034_u:5981": " devapureṣu yathā maruputrāḥ śīlaguṇopagatā matimantaḥ // SRS_37.6 //",
    "K10bsu034_u:5982": " tatra ca kāli mahīpatirāsīd rājasuto varapuṣpasunāmā /",
    "K10bsu034_u:5983": " tasya ca putra anūnakamāsan pañcaśatā smṛtimanmatimantaḥ // SRS_37.7 //",
    "K10bsu034_u:5984": " tena ca rājasutena jinasyo ṣaṣṭi udyānasahasraśatāni /",
    "K10bsu034_u:5985": " puṣpaphalapratimaṇḍita sarve tasya niryātita kāruṇikasya // SRS_37.8 //",
    "K10bsu034_u:5986": " vicitra udyāna sahasraśatā caṃkramaśayyaniṣadyasahasraiḥ /",
    "K10bsu034_u:5987": " cīvarakoṭisahasraśatebhiḥ saṃstṛta caṃkramaṇāśca niṣadyāḥ // SRS_37.9 //",
    "K10bsu034_u:5988": " evamanekaprakārasahasrā yāttaka śrāmaṇakāḥ paribhogāḥ /",
    "K10bsu034_u:5989": " rājasutena prasannamanenā tasya upasthāpitāḥ sugatasya // SRS_37.10 //",
    "K10bsu034_u:5990": " so daśasu śubhakarmapatheṣu rāja pratiṣṭhita sādhūjanenā /",
    "K10bsu034_u:5991": " prāṇasahasraśatānayutebhirgacchi puraskṛtu nāyaku draṣṭam // SRS_37.11 //",
    "K10bsu034_u:5992": " puṣpavilepanadhūpa gṛhītvā chatrapatākadhvajāṃstatha vādyān /",
    "K10bsu034_u:5993": " (Vaidya 266)",
    "K10bsu034_u:5994": " pūja karitva sa tasya jinasya prāñjalikaḥ purata sthita āsīt // SRS_37.12 //",
    "K10bsu034_u:5995": " tuṣṭa abhūttada bhikṣusahasrā devamanuṣyatha yakṣasurāśca /",
    "K10bsu034_u:5996": " vyākaru kiṃ nu jino imu pūjāṃ sādhu kiṃ vakṣyati dharmu narendraḥ // SRS_37.13 //",
    "K10bsu034_u:5997": " tasya ca āśaya jñātva svayaṃbhū rājasutasya niruttaru cittam /",
    "K10bsu034_u:5998": " pāragato abhimuktipadeṣu tasyima deśayi śānta samādhim // SRS_37.14 //",
    "K10bsu034_u:5999": " yāva pramukta girā sugatenā kampita medini savanaṣaṇḍā /",
    "K10bsu034_u:6000": " puṣpa pravarṣi tadā gaganātaḥ padmaśatāpi ca udgata bhūmau // SRS_37.15 //",
    "K10bsu034_u:6001": " vyākari nāyaku āśayu jñātvā arthapadeṣu suśikṣita śāstā /",
    "K10bsu034_u:6002": " deśayi śānta samādhi narendrastatrimi arthapadāni śṛṇotha // SRS_37.16 //",
    "K10bsu034_u:6003": " sarvi bhavā abhavāḥ parikalpāstuccha marīcisamā yatha māyāḥ /",
    "K10bsu034_u:6004": " vidyatameghasamāścala śūnyāḥ sarvi nirātma nisattva nijīvāḥ // SRS_37.17 //",
    "K10bsu034_u:6005": " āditu śūnya anāgata dharmā nāgata asthita sthānavimuktāḥ /",
    "K10bsu034_u:6006": " nityamasāraka māyasvabhāvāḥ śuddha viśuddha nabhopama sarve // SRS_37.18 //",
    "K10bsu034_u:6007": " naiva ca nīla na pita na śvetā nāmatu riktaku ghoṣasvabhāvāḥ /",
    "K10bsu034_u:6008": " cittavivikta acittasvabhāvāḥ sarvarūtāpagatāḥ kṣaṇikatvāt // SRS_37.19 //",
    "K10bsu034_u:6009": " bhāṣatu akṣaru saṃkramu nāsti no pi abhāṣatu saṃkaru bhoti /",
    "K10bsu034_u:6010": " (Vaidya 267)",
    "K10bsu034_u:6011": " nāpi ca akṣara deśa vrajantī no punarakṣaru krānti kutaścit // SRS_37.20 //",
    "K10bsu034_u:6012": " akṣara akṣaya kṣīṇa niruddhā bhāṣatato va abhāṣatato vā /",
    "K10bsu034_u:6013": " nityamimakṣara akṣaya uktā yaḥ parijānati so 'kṣayu bhoti // SRS_37.21 //",
    "K10bsu034_u:6014": " buddhasahasraśatā ya atītā dharmasahasraśatāni bhaṇitvā /",
    "K10bsu034_u:6015": " naiva ca dharmu na cākṣara kṣīṇā /",
    "K10bsu034_u:6016": " nāsti samutpatti tena akṣīṇā // SRS_37.22 //",
    "K10bsu034_u:6017": " yena prajānati akṣayadharmān nityu prajānati akṣayadharmān /",
    "K10bsu034_u:6018": " sutrasahasraśatāni bhaṇitvā sarvi anakṣara jānati dharmān // SRS_37.23 //",
    "K10bsu034_u:6019": " yaṃ ca prabhāṣati dharma jinasyo taṃ ca na manyati so 'kṣayatāye /",
    "K10bsu034_u:6020": " ādi nirātmani ye tvimi dharmā tāṃśca prabhāṣati no ca kṣapeti // SRS_37.24 //",
    "K10bsu034_u:6021": " sarvagiraḥ sa prabhāṣati vijño no ca girāya harīyati cittam /",
    "K10bsu034_u:6022": " sarvagiro girighoṣanikāśo tena na sajjati jātu girāye // SRS_37.25 //",
    "K10bsu034_u:6023": " yāya girāya sa kīrtitu dharmaḥ sā gira tatkṣaṇi sarva niruddhā /",
    "K10bsu034_u:6024": " yādṛśu lakṣaṇu tasya girāye sarvimi dharma tallakṣaṇaprāptāḥ // SRS_37.26 //",
    "K10bsu034_u:6025": " sarvimi dharma alakṣa vilakṣā sarvi alakṣaṇa lakṣaṇaśuddhāḥ /",
    "K10bsu034_u:6026": " nitya vivikta viśuddha nabho vā saṃkhya samāsatu te na upenti // SRS_37.27 //",
    "K10bsu034_u:6027": " saṃskṛtāsaṃskṛta sarvi viviktā nāsti vikalpana teṣamṛṣīṇām /",
    "K10bsu034_u:6028": " (Vaidya 268)",
    "K10bsu034_u:6029": " sarvagatīṣu asaṃskṛta prāptā dṛṣṭigatehi sadaiva viviktāḥ // SRS_37.28 //",
    "K10bsu034_u:6030": " nityamarakta aduṣṭa amūḍhāstasya svabhāva samāhitacittāḥ /",
    "K10bsu034_u:6031": " eṣa samādhibalī balavanto yo imu jānati īdṛśa dharmān // SRS_37.29 //",
    "K10bsu034_u:6032": " śailaguhāgiridurganadīṣu yadva pratiśrutka jāyi pratītya /",
    "K10bsu034_u:6033": " evimu saṃskṛti sarvi vijāne māyamarīcisamaṃ jagu sarvam // SRS_37.30 //",
    "K10bsu034_u:6034": " prajñabalaṃ guṇa dharmagatānāṃ jñānabalena abhijña ṛṣīṇām /",
    "K10bsu034_u:6035": " vāca upāyakuśalya niruktā yatra prakāśitu śānta samādhiḥ // SRS_37.31 //",
    "K10bsu034_u:6036": " kalpitu vuccati kalpanamātraṃ antu na labhyati saṃsaramāṇe /",
    "K10bsu034_u:6037": " koṭi alakṣaṇa yā puri āsīdapi anāgati pratyayatāye // SRS_37.32 //",
    "K10bsu034_u:6038": " karma kriyāya ca vartati evaṃ hīna utkṛṣṭatayā samudenti /",
    "K10bsu034_u:6039": " vivikta dharma sadā prakṛtīye śūnya nirātma vijānatha sarvān // SRS_37.33 //",
    "K10bsu034_u:6040": " saṃvṛti bhāṣitu dharma jinenāsaṃskṛtasaṃskṛta paśyatha evam /",
    "K10bsu034_u:6041": " nāstiha bhūtatu ātma naro vā etaku lakṣaṇa sarvajagasya // SRS_37.34 //",
    "K10bsu034_u:6042": " kṛṣṇāśubha ca na naśyati karma ātmana kṛtva ca vedayitavyam /",
    "K10bsu034_u:6043": " no puna saṃkrama karmaphalasya no ca ahetuka pratyanubhonti // SRS_37.35 //",
    "K10bsu034_u:6044": " (Vaidya 269)",
    "K10bsu034_u:6045": " sarvi bhavā alikā vaśikāśco riktaku tuccha phenasamāśca /",
    "K10bsu034_u:6046": " māyamarīcisamāḥ sada śunyā deśitu śabditu te ca viviktāḥ // SRS_37.36 //",
    "K10bsu034_u:6047": " evaṃ vijānatu manyana nāstī śīlavu bhotī aniśritacittaḥ /",
    "K10bsu034_u:6048": " kṣāntibalena na kalpayi kiṃci eva carantu samāhitu bhoti // SRS_37.37 //",
    "K10bsu034_u:6049": " yāttaka dharma vijāni sa rājā tāttaka deśita tena jinena /",
    "K10bsu034_u:6050": " śrutva nṛpo imu dharma jinasyo saparivāru samādadi śikṣām // SRS_37.38 //",
    "K10bsu034_u:6051": " rājasuto imu śrutva samādhiṃ āttamanā mudito bhaṇi vācam /",
    "K10bsu034_u:6052": " suṣṭhu subhāṣitu eṣa samādhī eṣa tavā caraṇeṣu patāmi // SRS_37.39 //",
    "K10bsu034_u:6053": " tatra ca prāṇisahasra aśītiḥ śrutvimu dharmasvabhāva praṇītam /",
    "K10bsu034_u:6054": " bhūtu ayaṃ paramārtha nirdeśo te anutpattika kṣānti labhiṃsu // SRS_37.40 //",
    "K10bsu034_u:6055": " nāsti upādu nirodhu narasyo evimi dharma sadā viviktāḥ /",
    "K10bsu034_u:6056": " eva prajānatu no parihāṇi rāja labhī anutpattika kṣāntim // SRS_37.41 //",
    "K10bsu034_u:6057": " rāja tadā vijahitvana rājyaṃ pravraji śāsani tasya jinasya /",
    "K10bsu034_u:6058": " te 'pyanu pravrajitāḥ suta rājñaḥ pañcaśatāni anūnaka sarve // SRS_37.42 //",
    "K10bsu034_u:6059": " pravrajito yada rāja saputro anya tadā bahuprāṇisahasrāḥ /",
    "K10bsu034_u:6060": " pravrajitāḥ sugatasya samīpe dharma gaveṣiyu tasya jinasya // SRS_37.43 //",
    "K10bsu034_u:6061": " (Vaidya 270)",
    "K10bsu034_u:6062": " viṃśativarṣaśatān paripūrṇān dharma prakāśitu tena jinenā /",
    "K10bsu034_u:6063": " rāja saputraku tena janenā viṃśativarṣaśatā cari dharmam // SRS_37.44 //",
    "K10bsu034_u:6064": " atha apareṇa punaḥ samayena so 'pi jinaḥ parinirvṛtu āsīt /",
    "K10bsu034_u:6065": " ye jinaśrāvaka te 'pi atītāḥ so 'pi ca dharmu parittaku āsīt // SRS_37.45 //",
    "K10bsu034_u:6066": " tasya ca rājina putra abhūṣī puṇyamatī sada śrāddhu prasannaḥ /",
    "K10bsu034_u:6067": " tasya ca bhikṣu kulopagu āsīt /",
    "K10bsu034_u:6068": " so imu deśayi śānta samādhim // SRS_37.46 //",
    "K10bsu034_u:6069": " so akhilo madhuro ca abhūṣī satkṛtu prāṇisahasraśatebhiḥ /",
    "K10bsu034_u:6070": " devata koṭiśatānyanubaddhā varṇa bhaṇanti kulān praviśitvā // SRS_37.47 //",
    "K10bsu034_u:6071": " sa smṛtimān matimān gatimāṃśco suvratu sūratu śīlarataśca /",
    "K10bsu034_u:6072": " susvaru aparuṣa so madhuraśco dhātuṣu jñānavaśī varaprāptaḥ // SRS_37.48 //",
    "K10bsu034_u:6073": " cīvarakoṭiśatāna ca lābhī āsi sa bhikṣu yaśaḥprabhu nāmnā /",
    "K10bsu034_u:6074": " tasya ca puṇyabalaṃ asahantā bhikṣusahasra tadā jani īrṣām // SRS_37.49 //",
    "K10bsu034_u:6075": " puṇyabalena ca rūpabalena jñānabalena ca ṛddhibalena /",
    "K10bsu034_u:6076": " śīlabalena samādhibaleno dharmabalena samudgata bhikṣuḥ // SRS_37.50 //",
    "K10bsu034_u:6077": " hṛṣṭamanaśca priyaśca janasyo bhikṣu upāsakabhikṣuṇikānām /",
    "K10bsu034_u:6078": " (Vaidya 271)",
    "K10bsu034_u:6079": " ye jinaśāsani sattva prasannāsteṣamabhīpsita pūjaniyāśca // SRS_37.51 //",
    "K10bsu034_u:6080": " yaśca sa rājinu putru abhūṣī puṇyamatī sada śrāddhu prasannaḥ /",
    "K10bsu034_u:6081": " jñātva praduṣṭamanān bahubhikṣūṃ rakṣa sa kārayi ācariyasya // SRS_37.52 //",
    "K10bsu034_u:6082": " pañcahi prāṇisahasraśatehī varmita khaḍgagadāyudhakehi /",
    "K10bsu034_u:6083": " tehi sadā parivārita bhikṣu bhāṣati bhūtacarīmaparyantām // SRS_37.53 //",
    "K10bsu034_u:6084": " so pariṣāya prabhāṣati dharmaṃ śūnya nirātma nirjīvimi dharmāḥ /",
    "K10bsu034_u:6085": " ye upalambhika ātmaniviṣṭāsteṣa na rocati yaṃ bhaṇi bhikṣuḥ // SRS_37.54 //",
    "K10bsu034_u:6086": " utthitu bhikṣava śastra gṛhītvā yeṣa na rocati śūnyata śāntā /",
    "K10bsu034_u:6087": " eṣa adharma prabhāṣati bhikṣuḥ etu hanitva bhaviṣyati puṇyam // SRS_37.55 //",
    "K10bsu034_u:6088": " dṛṣṭva ca śastra na bhāyati bhikṣuḥ śūnyaka dharmamanusmaramāṇaḥ /",
    "K10bsu034_u:6089": " nāstiha sattva naro vāpahatyai kuḍyasamā imi riktaka dharmāḥ // SRS_37.56 //",
    "K10bsu034_u:6090": " bhikṣu karoti sa añjali mūrdhnā bhāṣati vāca namo 'stu jinānām /",
    "K10bsu034_u:6091": " yena satyenimi śūnyaka dharmā bhontimi śastra māndāravapuṣpāḥ // SRS_37.57 //",
    "K10bsu034_u:6092": " śīlavratopagatasya munisyo bhāṣitamātra ananyathavākye /",
    "K10bsu034_u:6093": " kampita medini savanaṣaṇḍā śastra te jāta māndāravapuṣpāḥ // SRS_37.58 //",
    "K10bsu034_u:6094": " (Vaidya 272)",
    "K10bsu034_u:6095": " bhikṣu abhūttada maṃkuśarīrā ye upalambhika śastragṛhītāḥ /",
    "K10bsu034_u:6096": " bhūyu ya śakyupasaṃkramaṇāye trasya abhūt sumahādbhutajātāḥ // SRS_37.59 //",
    "K10bsu034_u:6097": " ye puna śrāddha prasanna munīndre yeṣiha rocati śunyata śāntā /",
    "K10bsu034_u:6098": " tehi huṃkārasahasra karitvā dūṣyaśatairabhichādita bhikṣuḥ // SRS_37.60 //",
    "K10bsu034_u:6099": " bhikṣu janitvana maitra sa teṣu sarvajanasya purasta bhaṇāti /",
    "K10bsu034_u:6100": " ye mayi sattva pradoṣa karontī teṣa kṛte na hu bodhi carāmi // SRS_37.61 //",
    "K10bsu034_u:6101": " tena ca varṣa aśītiranūnā bhāṣita śūnyata koṣu jinānām /",
    "K10bsu034_u:6102": " bhikṣusahasra pratyarthika āsan ye ca nivārita rājasutena // SRS_37.62 //",
    "K10bsu034_u:6103": " so 'pi tadā paribhūt abhūṣī tasya ca bhikṣu parīttaku āsan /",
    "K10bsu034_u:6104": " vācamaniṣṭa tadā śruṇamānaḥ kṣāntibalā cyuta no ca kadācit // SRS_37.63 //",
    "K10bsu034_u:6105": " so 'pareṇa ca punaḥ samayena prāṇiśatāna karī mahadartham /",
    "K10bsu034_u:6106": " śīlamakhilamanusmaramāṇaḥ puṇyamatisya tadā bhaṇi vācam // SRS_37.64 //",
    "K10bsu034_u:6107": " tatra sa gauravu kṛtva udāraṃ puṇyamatī avacī tada bhikṣum /",
    "K10bsu034_u:6108": " mā mama kinacidācariyasyo cetasi kiṃci kṛtaṃ amanāpam // SRS_37.65 //",
    "K10bsu034_u:6109": " so avacī śṛṇu rājakumārā kṣāntibalena samudgata buddhāḥ /",
    "K10bsu034_u:6110": " (Vaidya 273)",
    "K10bsu034_u:6111": " yena mi bhāṣita vācamaniṣṭāstasyimi antiki maitra udārā // SRS_37.66 //",
    "K10bsu034_u:6112": " yena sa kalpasahasraśatāni kṣānti niṣevita pūrvabhaveṣu /",
    "K10bsu034_u:6113": " so ahu bhikṣu yaśaḥprabhu āsaṃ śākyamunirbhagavān bhaṇi vācam // SRS_37.67 //",
    "K10bsu034_u:6114": " yena yaśaḥprabhu rakṣitu bhikṣuḥ puṇyamatī tada rājinu putraḥ /",
    "K10bsu034_u:6115": " jātisahasra mamāsi sahāyaḥ so maya vyākṛtu maitraku buddhaḥ // SRS_37.68 //",
    "K10bsu034_u:6116": " yena gaṇeśvara pūjitu śāstā yena tu kārita śreṣṭha vihārāḥ /",
    "K10bsu034_u:6117": " pūrvamasau varapuṣpasunāmā so padumotturu āsi munīndraḥ // SRS_37.69 //",
    "K10bsu034_u:6118": " eva mayā bahukalpa anantā dhārayitāmimu dharma jinānām /",
    "K10bsu034_u:6119": " kṣāntibalaṃ samudānita pūrve śratva kumāra mamā anuśikṣāḥ // SRS_37.70 //",
    "K10bsu034_u:6120": " nirvṛtimapyatha bheṣyati evaṃ paścimi kāli saddharmavilope /",
    "K10bsu034_u:6121": " bhikṣu va tīrthamateṣvabhiyuktā te mama dharma pratikṣipi śāntam // SRS_37.71 //",
    "K10bsu034_u:6122": " unnata uddhata duṣṭa pragalbhā pāpasahāyaka bhojanalubdhāḥ /",
    "K10bsu034_u:6123": " cīvarapātraratāḥ paṭalubdhāḥ lābhasaṃniśrita te kṣipi dharmam // SRS_37.72 //",
    "K10bsu034_u:6124": " duṣtapraduṣṭamanā akṛtajñā hīnakuleṣu daridrakuleṣu /",
    "K10bsu034_u:6125": " pravrajitā iha śāsani mahyaṃ te 'pi pratikṣipi śāntamu dharmam // SRS_37.73 //",
    "K10bsu034_u:6126": " (Vaidya 274)",
    "K10bsu034_u:6127": " māramatena ca mohita sattvā rāgavaśānugatābhiniviṣṭāḥ /",
    "K10bsu034_u:6128": " mohavaśena tu mohita bālā yeṣa na rocati śūnyata śāntā // SRS_37.74 //",
    "K10bsu034_u:6129": " bhikṣu ca bhikṣuṇikā gṛhiṇaśco grāhita mohita pāpamatībhiḥ /",
    "K10bsu034_u:6130": " teṣa vaśānugatā sada bhūtvā paścimi kāli pratikṣipi bodhim // SRS_37.75 //",
    "K10bsu034_u:6131": " śrutva kumāra imā mama vācaṃ bhikṣu araṇyakule vasi nityam /",
    "K10bsu034_u:6132": " yeṣiya rocati śūnyata śāntā tairayu dhāritu dharmu jinānām // SRS_37.76 //",
    "K10bsu034_u:6133": " pravraji te mama śāsani caritva bhikṣu upasaṃpadapoṣadhakarmam /",
    "K10bsu034_u:6134": " bhuñjimu piṇḍamasaktā aduṣṭā ye imu dhārayiṣyanti samādhim // SRS_37.77 //",
    "K10bsu034_u:6135": " jīvita kāya apekṣi prahāyā śūnyata bhāvayathā supraśāntām /",
    "K10bsu034_u:6136": " yuktaprayuktamanā ca bhavitvā seva araṇya sadā mṛgabhūtāḥ // SRS_37.78 //",
    "K10bsu034_u:6137": " nitya karotha ca pūja jinānāṃ chatradhvajarddhiyamālyavihāraiḥ /",
    "K10bsu034_u:6138": " cetiya pūjayathā pratimānāṃ kṣipra labhiṣyatha etu samādhim // SRS_37.79 //",
    "K10bsu034_u:6139": " stūpa karāpayathā sugatānāṃ hemavibhūṣita rūpiyaliptān /",
    "K10bsu034_u:6140": " pratima suniṣṭhita ratnavicitrā bodhinidhānu janitvana cittam // SRS_37.80 //",
    "K10bsu034_u:6141": " yāvati pūja jagesmi praṇītā divyatha mānuṣikā ramaṇīyā /",
    "K10bsu034_u:6142": " (Vaidya 275)",
    "K10bsu034_u:6143": " sarva gaveṣiya buddha mahethā bodhinidhānu karitva pratijñām // SRS_37.81 //",
    "K10bsu034_u:6144": " dharmata paśyatha sarvi narendrān yāvata santi daśa diśi loke /",
    "K10bsu034_u:6145": " dṛśyati nirvṛti sarvajinānāṃ dharmatayā sthita saṃmukha buddhāḥ // SRS_37.82 //",
    "K10bsu034_u:6146": " bhotha ca sarviṣu tyāgādhimuktāḥ śīlaviśuddhagatā sthiracittāḥ /",
    "K10bsu034_u:6147": " kṣāntiratāḥ sada maitraratāśco sarvi prajānatha śūnyaka dharmān // SRS_37.83 //",
    "K10bsu034_u:6148": " vīryu janetha alīna adīnāḥ dhyānaratāḥ pravivekaratāśca /",
    "K10bsu034_u:6149": " prajña prajānatha prajñaviśuddhiṃ bheṣyatha kāruṇikā nacireṇa // SRS_37.84 //",
    "K10bsu034_u:6150": " rāgu śametha sadā aśubhā ye doṣu nigṛhṇatha kṣāntibalena /",
    "K10bsu034_u:6151": " mohu nigṛhṇatha prajñabalenā prāpsyatha bodhi jinānu praśastām // SRS_37.85 //",
    "K10bsu034_u:6152": " kāyu vibhāvayathā yathā phenaṃ duḥkhamasāraku pūtidurgandham /",
    "K10bsu034_u:6153": " skandha prajānatha riktaka sarvāṃllapsyatha jñānamanuttaru kṣipram // SRS_37.86 //",
    "K10bsu034_u:6154": " dṛṣṭi ma gṛhṇatha pāpika jātu ātma ayaṃ puruṣo atha jīvaḥ /",
    "K10bsu034_u:6155": " sarvi prajānatha śūnyaka dharmān kṣipra spṛśiṣyatha uttamabodhim // SRS_37.87 //",
    "K10bsu034_u:6156": " lābha ma kurvatha gṛddho kadācit mā paritapyatha piṇḍalamabdhvā /",
    "K10bsu034_u:6157": " nindita śaṃsita mā khu calethā merusamāśca akampiya bhothā // SRS_37.88 //",
    "K10bsu034_u:6158": " (Vaidya 276)",
    "K10bsu034_u:6159": " dharma gaveṣatha gauravajātāḥ śratva tadāpi ca tatpara bhotha /",
    "K10bsu034_u:6160": " tiṣṭhata gocari sarvajinānāṃ yāsyatha kṣipra sukhāvatikṣetram // SRS_37.89 //",
    "K10bsu034_u:6161": " sarvajage samacitta bhavitvā apriya mā priya citta karotha /",
    "K10bsu034_u:6162": " mā na gaveṣatha lābhu yaśo vā kṣipra bhaviṣyatha buddha munīndrāḥ // SRS_37.90 //",
    "K10bsu034_u:6163": " buddhaguṇāṃśca prabhāṣatha nityaṃ bhūtaguṇehi niruktipadehi /",
    "K10bsu034_u:6164": " yān guṇa śrutviha sattva prasannāḥ buddhaguṇeṣu spṛhāṃ janayeyuḥ // SRS_37.91 //",
    "K10bsu034_u:6165": " nitya sagaurava cācariyeṣu mātu pitustatha sarvajagasmin /",
    "K10bsu034_u:6166": " mā puna mānavaśānuga bhothā lapsyatha lakṣaṇa triṃśa duve ca // SRS_37.92 //",
    "K10bsu034_u:6167": " saṃgaṇikāṃ vijahitva aśeṣāṃ nityu vivekaratāpi ca bhotha /",
    "K10bsu034_u:6168": " sūrata nityupaśobhana śāntā ātmahitāḥ parasattvahitāśca // SRS_37.93 //",
    "K10bsu034_u:6169": " maitri niṣevi tathā karuṇāṃ co muditapekṣaratāḥ sada bhotha /",
    "K10bsu034_u:6170": " śāstuḥ praśāsanu paśyatha nityaṃ bheṣyatha kṣipra hitaṃkaru loke // SRS_37.94 //",
    "K10bsu034_u:6171": " pāpaka mitra ma jātu bhajetha sevatha mitra ye bhonti udārāḥ /",
    "K10bsu034_u:6172": " yeṣiha rocati śūnyata śāntā ye abhiprasthitā uttamabodhim // SRS_37.95 //",
    "K10bsu034_u:6173": " śrāvakabhūmi ma śikṣatha jātu mā ca spṛheṣyatha tatra carīye /",
    "K10bsu034_u:6174": " (Vaidya 277)",
    "K10bsu034_u:6175": " cittu ma riñcatha buddhaguṇeṣu kṣipra bhaviṣyatha buddha jinendrāḥ // SRS_37.96 //",
    "K10bsu034_u:6176": " satya giraṃ sada bhāṣatha śuddhāṃ mā mṛṣa bhāṣatha mā paruṣāṃ ca /",
    "K10bsu034_u:6177": " nitya priyaṃ madhuraṃ ca bhaṇethā lapsyatha vāca lokācariyāṇām // SRS_37.97 //",
    "K10bsu034_u:6178": " kāyi anarthika jīvita bhothā mātma utkarṣaka mā parapaṃsī /",
    "K10bsu034_u:6179": " ātmaguṇān samudānayamānāḥ paracariyāsu upekṣaka bhotha // SRS_37.98 //",
    "K10bsu034_u:6180": " śūnyavimokṣaratāḥ sada bhothā mā praṇidhāna karotha gatīṣu /",
    "K10bsu034_u:6181": " sarvanimitta vivarjya aśeṣāṃ bhotha sadā animittavihārī // SRS_37.99 //",
    "K10bsu034_u:6182": " anta vivarjayathā sadakālaṃ śāśvatucchedasthitā ma bhavātha /",
    "K10bsu034_u:6183": " pratyayatā sada budhyata sarvaṃ eva bhaviṣyatha yādṛśa śāstā // SRS_37.100 //",
    "K10bsu034_u:6184": " kāmaratīṣu ratiṃ vijahitvā doṣakhilāṃśca malān vijahitvā /",
    "K10bsu034_u:6185": " mohatamo vijahitvase sarvaṃ śāntaratā narasiṃha bhavātha // SRS_37.101 //",
    "K10bsu034_u:6186": " nityamanitya ca paśyatha nityaṃ sarvabhavā sukhaduḥkha vimucya /",
    "K10bsu034_u:6187": " aśubhamanātmata ātmaśubheṣu bhāvayamānu bhaveya naredraḥ // SRS_37.102 //",
    "K10bsu034_u:6188": " lokapradīpakarebhi jinebhiryeṣiha yoniśo dharma sunīta /",
    "K10bsu034_u:6189": " tairiha mārabalāni hanitvā prāptamanuttarabodhirudārā // SRS_37.103 //",
    "K10bsu034_u:6190": " (Vaidya 278)",
    "K10bsu034_u:6191": " yāttaka bhāṣita eti guṇā me ye ca prakāśita doṣaśatā me /",
    "K10bsu034_u:6192": " doṣa vivarjiya śikṣa guṇeṣu bheṣyasi buddhu tadeha kumāra // SRS_37.104 //",
    "K10bsu034_u:6193": " iti śrīsamādhirāje yaśaḥprabhaparivartaḥ saptatriṃśatitamaḥ // 37 //",
    "K10bsu034_u:6194": " (Vaidya 279)",
    "K10bsu034_u:6195": " 38 Kāyavāṅmanaḥsaṃvaraparivartaḥ /",
    "K10bsu034_u:6196": " tasmāttarhi kumāra kāyasaṃvarasaṃvṛto bhaviṣyāmītyevaṃ tvayā kumāra śikṣitavyam /",
    "K10bsu034_u:6197": " tatra kumāra katamaḥ kāyasaṃvaraḥ?",
    "K10bsu034_u:6198": " yena kāyasaṃvareṇa samanvāgato bodhisattvo mahāsattvaḥ sarvadharmeṣvasaṅgajñānaṃ pratilabhate,",
    "K10bsu034_u:6199": " ayamucyate kumāra kāyasaṃvara iti /",
    "K10bsu034_u:6200": " yena kāyasaṃvareṇa samanvāgato bodhisattvo mahāsattvo dvātriṃśanmahāpuruṣalakṣaṇāni pratilabhate,",
    "K10bsu034_u:6201": " ayamucyate - - - - - - iti /",
    "K10bsu034_u:6202": " yena - - - - - - mahāsattvo daśa tathāgatabalāni catvāri vaiśāradyāni aṣṭādaśāveṇikān buddhadharmān pratilabhate,",
    "K10bsu034_u:6203": " ayamucyate - - - - iti /",
    "K10bsu034_u:6204": " yena - - - - mahāsattvastrīṇi vimokṣamukhāni pratilabhate /",
    "K10bsu034_u:6205": " katamāni trīṇi?",
    "K10bsu034_u:6206": " yaduta śūnyatāmanimittamapraṇihitam /",
    "K10bsu034_u:6207": " imāni trīṇi vimokṣamukhāni,",
    "K10bsu034_u:6208": " ayamucyate - - - - iti /",
    "K10bsu034_u:6209": " yena - - - - mahāsattvaścaturo brāhmān vihārān pratilabhate /",
    "K10bsu034_u:6210": " katamāṃścaturaḥ ?",
    "K10bsu034_u:6211": " yaduta maitrīṃ karuṇāṃ muditāmupekṣāṃ imāṃścaturo brāhmān vihārān,",
    "K10bsu034_u:6212": " ayamucyate - - - - iti /",
    "K10bsu034_u:6213": " yena - - - - mahāsattvaścatasraḥ pratisaṃvidaḥ pratilabhate /",
    "K10bsu034_u:6214": " katamāścatasraḥ?",
    "K10bsu034_u:6215": " yaduta arthapratisaṃvit dharmapratisaṃvit niruktipratisaṃvit pratibhānapratisaṃvit /",
    "K10bsu034_u:6216": " imāścatasraḥ pratisaṃvidaḥ,",
    "K10bsu034_u:6217": " ayamucyate - - - - iti /",
    "K10bsu034_u:6218": " yena mahāsattvaḥ saptatriṃśadbodhipakṣān dharmān pratilabhate /",
    "K10bsu034_u:6219": " katamān saptatriṃśat?",
    "K10bsu034_u:6220": " yaduta catvāri smṛtyupasthānāni /",
    "K10bsu034_u:6221": " catvāri samyakprahāṇāni /",
    "K10bsu034_u:6222": " catura ṛddhipādān /",
    "K10bsu034_u:6223": " pañcendriyāṇi /",
    "K10bsu034_u:6224": " pañca balāni /",
    "K10bsu034_u:6225": " sapta bodhyaṅgāni /",
    "K10bsu034_u:6226": " āryāṣṭāṅgakaṃ mārgam /",
    "K10bsu034_u:6227": " imān saptatriṃśadbodhipakṣān dharmān pratilabhate /",
    "K10bsu034_u:6228": " ayamucyate - - - - iti /",
    "K10bsu034_u:6229": " yena - - - - mahāsattvo mahākaruṇāvihāraṃ pratilabhate /",
    "K10bsu034_u:6230": " mahopekṣāvihāraṃ pratilabhate,",
    "K10bsu034_u:6231": " kṣemāṃśca vitarkān pratilabhate /",
    "K10bsu034_u:6232": " pravivekāṃśca dharmān pratilabhate /",
    "K10bsu034_u:6233": " ayamucyate kāyasaṃvara iti //",
    "K10bsu034_u:6234": " punaraparaṃ kumāra yena kāyasaṃvareṇa samanvāgato bodhisattvo mahāsattvaḥ prāṇātipātāt prativirato bhavati /",
    "K10bsu034_u:6235": " adattādānāt abrahmacaryānmṛṣāvādāt piśunavacanāt paruṣavacanāt saṃbhinnapralāpāt abhidhyāyādū vyāpādanmithyādṛṣṭeḥ prativirato bhavati /",
    "K10bsu034_u:6236": " tulākūṭānmānakūṭātkāṃsyakūṭāt karṣaṇabandhanarodhanatāḍanacchedanabhedanaviparāmoṣālokasāhasebhyaḥ prativarato bhavati /",
    "K10bsu034_u:6237": " na hastalolaḥ na pādalolo hastapādasaṃyataḥ/",
    "K10bsu034_u:6238": " tasya sarvaṃ kāyavāṅbhanodauṣṭhulyaṃ prahīṇaṃ bhavatyucchinnamūlaṃ tālāmastakavadāyatyāmanutpādadharmi /",
    "K10bsu034_u:6239": " ayamucyate kumāra kāyasaṃvara iti /",
    "K10bsu034_u:6240": " tadanenāpi te kumāra paryāyeṇaivaṃ veditavyam //",
    "K10bsu034_u:6241": " bhūtapūrvaṃ kumāra atīte 'dhvanyasaṃkhyeye kalpe asaṃkhyeyatare vipule apramāṇe acintye aparimāṇe yadāsīt /",
    "K10bsu034_u:6242": " tena kālena tena samayena jñānaprabhāso nāma tathāgato 'rhan samyaksaṃbuddho loka (Vaidya 280)",
    "K10bsu034_u:6243": " udapādi vidyācaraṇasaṃpannaḥ sugato lokavidanuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān /",
    "K10bsu034_u:6244": " tena khalu punaḥ kumāra kālena tena samayena tasya bhagavato jñānaprabhāsasya tathāgatasyārhataḥ samyaksaṃbuddhasya ṣaṣṭivarṣakoṭyaḥ āyuṣpramāṇamabhūt",
    "K10bsu034_u:6245": " ṣaṣṭirarhatkoṭyaḥ śrāvakasaṃgho 'bhūt /",
    "K10bsu034_u:6246": " aprameyāśca bodhisattvā mahāsattvāḥ saddharmaparigrāhakā abhūvan //",
    "K10bsu034_u:6247": " tena ca kumāra kālena tena samayena rājābhūdviśeṣacintī nāma /",
    "K10bsu034_u:6248": " atha khalu rājā viśeṣacintī aśītyā prāṇikoṭibhiḥ sārdhaṃ tathāgatamupasaṃkrāntaḥ/",
    "K10bsu034_u:6249": " upsaṃkramya tasya tathāgatasya pādau śirasābhivandya bhagavantaṃ triḥ pradakṣiṇīkṛtyaikānte nyaṣīdat /",
    "K10bsu034_u:6250": " ekāntaniṣaṇṇaśca rājā viśeṣacintī taṃ tathāgataṃ paryupāste /",
    "K10bsu034_u:6251": " atha khalu kumāra jñānaprabhāsastathāgato 'rhan samyaksaṃbuddho rājño viśeṣacintinaḥ",
    "K10bsu034_u:6252": " saparivārasyādhyāśayaṃ viditvā ito dharmaparyāyādimaṃ kāyasaṃvarasamādhimukhapraveśaṃ",
    "K10bsu034_u:6253": " gāthābhigītena deśayati -",
    "K10bsu034_u:6254": " yathāntarīkṣaṃ gaganaṃ viśuddhamatyantaśuddhaṃ prakṛtiprabhāsvaram /",
    "K10bsu034_u:6255": " emeva śuddho ayu kāyasaṃvaro na śakyu ghoṣeṇa kadāci deśitum // SRS_38.1 //",
    "K10bsu034_u:6256": " viviktu śūnyo ayu kāyasaṃvaro etādṛśe te ubhi kāyalakṣaṇe /",
    "K10bsu034_u:6257": " alakṣaṇāste yatha antarīkṣaṃ tallakṣaṇo deśitu kāyasaṃvaraḥ // SRS_38.2 //",
    "K10bsu034_u:6258": " yo jānatī saṃvaramevalakṣaṇaṃ na tasya jātu bhavatī nasaṃvaraḥ /",
    "K10bsu034_u:6259": " ye cāpravṛttāḥ kṛtu teṣa gocaro anāsravasyo upapatti nāsti // SRS_38.3 //",
    "K10bsu034_u:6260": " na śakyu kāmān pratisevamānai rūpeṣu bhogeṣu jahitva tṛṣṇām /",
    "K10bsu034_u:6261": " bhaveṣu doṣānavijānamānairna śakyu jñātumayu kāyasaṃvaraḥ // SRS_38.4 //",
    "K10bsu034_u:6262": " anāsravaṃ saṃvaru yaḥ prajānate na tasya bhotī upapatti jātu /",
    "K10bsu034_u:6263": " arhantadharmā ima evarūpāḥ na sukaraṃ jānitu tīrthikebhiḥ // SRS_38.5 //",
    "K10bsu034_u:6264": " (Vaidya 281)",
    "K10bsu034_u:6265": " ye sarvatraidhātuki trastamānasā na kāmabhogeṣu spṛhāṃ janenti /",
    "K10bsu034_u:6266": " rājyena bhogaiśca na jātu arthikā jñāsyanti te īdṛśa kāyasaṃvaraḥ // SRS_38.6 //",
    "K10bsu034_u:6267": " artho ayaṃ vuccati kāyasaṃvaro arthaśca śabdena na śakyu deśitum /",
    "K10bsu034_u:6268": " yo jānatī īdṛśu dharmanetrīṃ sa saṃvare 'smin bhavati pratiṣṭhitaḥ // SRS_38.7 //",
    "K10bsu034_u:6269": " arthe prayuktāna mayārthu deśito ye arthanetrīparatā vicakṣaṇāḥ /",
    "K10bsu034_u:6270": " anarthu varjenti ya arthayuktā te saṃvare 'smin satataṃ pratiṣṭhitāḥ // SRS_38.8 //",
    "K10bsu034_u:6271": " artho ya ukto hi jināna śāsane kathaṃ sa artho bhavatī vijānato /",
    "K10bsu034_u:6272": " yo arthanetrīya svabhāvu jānati pratiṣṭhitaḥ socyati kāyasaṃvare // SRS_38.9 //",
    "K10bsu034_u:6273": " yenānimittaṃ bhavatī vijānitaṃ nairātmyataḥ śūnyatu tucchato vā /",
    "K10bsu034_u:6274": " na tasya jātū bhavati nasaṃvarastathāhi so śikṣitu bhūtaniścaye // SRS_38.10 //",
    "K10bsu034_u:6275": " bhāvānabhāvāniti yaḥ prajānati sa sarvabhāveṣu na jātu sajjate /",
    "K10bsu034_u:6276": " yaḥ sarvabhāveṣu na jātu sajjate /",
    "K10bsu034_u:6277": " sa ānimittaṃ spṛśatī samādhim // SRS_38.11 //",
    "K10bsu034_u:6278": " vijñāta yeneha nirātmadharmāḥ svabhāvaśūnyāḥ prakṛtiprabhāsvarāḥ /",
    "K10bsu034_u:6279": " na tasya jātu bhavatī asaṃvarastathāhi so śikṣitu bhūtaniścaye // SRS_38.12 //",
    "K10bsu034_u:6280": " yo jānatī śūnyata pañcaskandhān viditva nairātmasvabhāvaśūnyān /",
    "K10bsu034_u:6281": " (Vaidya 282)",
    "K10bsu034_u:6282": " na tasya jātu bhavatī asaṃvaro yat karma kāyena samācareta // SRS_38.13 //",
    "K10bsu034_u:6283": " nimittagrāhisya asaṃvṛtasya ya ātmasaṃjñāya sadā pratiṣṭhitaḥ /",
    "K10bsu034_u:6284": " rūpeṣu āsvādagatasya jantunaḥ prakupyate rāga asaṃvṛtasya // SRS_38.14 //",
    "K10bsu034_u:6285": " ye bhūtakoṭīya bhavanti śikṣitā gatiṃgatāḥ sūrata śūnyatāyām /",
    "K10bsu034_u:6286": " na teṣa rāgaḥ puna jātu kupyate asaṃvaro yena vrajeta durgatim // SRS_38.15 //",
    "K10bsu034_u:6287": " na śakyu kampetu yathā sumeru acāliyaḥ sarvapipīlikairmahān /",
    "K10bsu034_u:6288": " tathā vidū bhūtanayeṣu śikṣito rūpehi divyairapi so na kampate // SRS_38.16 //",
    "K10bsu034_u:6289": " śakyeta raṅgairgaganaṃ vicitrituṃ śakyeta cākāśa gṛhītu pāṇinā /",
    "K10bsu034_u:6290": " na tveva śakyaṃ sa vicālanāya rāgeṇa doṣeṇa na ca mārakoṭibhiḥ // SRS_38.17 //",
    "K10bsu034_u:6291": " pratiśrukā śakyu gṛhītu kenacicchilā plavedapyudakasya madhye /",
    "K10bsu034_u:6292": " draṣṭuṃ na śakyaṃ tviha tasya āśayā yaḥ śikṣito īdṛśi kāyasaṃvare // SRS_38.18 //",
    "K10bsu034_u:6293": " yāvanta śabdāḥ pṛthu sarvaloke gṛhṇitva peḍāgata śakya kartum /",
    "K10bsu034_u:6294": " na tasya śakyaṃ sthitirasthitirvā vijānituṃ yaḥ sthitu kāyasaṃvare // SRS_38.19 //",
    "K10bsu034_u:6295": " śakyaṃ prabhā gṛhṇitu sūryamaṇḍalāt pragarjato meghatu vidyuto vā /",
    "K10bsu034_u:6296": " na tasya kāyasya svabhāva jñātuṃ yaḥ śikṣitaḥ syādiha kāyasaṃvare // SRS_38.20 //",
    "K10bsu034_u:6297": " jālena pāśena ca śakyu bandhituṃ caturdiśaṃ vāyati vātamaṇḍalī /",
    "K10bsu034_u:6298": " (Vaidya 283)",
    "K10bsu034_u:6299": " na śakyamājānitu tasya kāyaḥ pratiṣṭhito yo iha kāyasaṃvare // SRS_38.21 //",
    "K10bsu034_u:6300": " agocaro 'sāviha sarvaprāṇināṃ yatra sthito yo vidu cittasaṃyame /",
    "K10bsu034_u:6301": " yatra sthito gocari kāyasaṃvare na lipyate khamiva sa lokadharmaiḥ // SRS_38.22 //",
    "K10bsu034_u:6302": " śakyaṃ padaṃ paśyitu sarvaprāṇināṃ name carantāna pṛthak caturdiśam /",
    "K10bsu034_u:6303": " na tasya kāyasya na cittagocaro pramāṇu jñātumiha śakya kenacit // SRS_38.23 //",
    "K10bsu034_u:6304": " evaṃ sthitasyo iha kāyasaṃvare sarve na bhonti vividhāḥ kileśāḥ /",
    "K10bsu034_u:6305": " prahīṇa tasyeha upakileśāstathā hyasau śikṣitu kāyasaṃvare // SRS_38.24 //",
    "K10bsu034_u:6306": " na tasya agniḥ kramate na śastraṃ tathāpi agrāhyu sa tasya kāyaḥ /",
    "K10bsu034_u:6307": " śantapraśānte sthitu so samādhau tathā hyasau śikṣitu kāyasaṃvare // SRS_38.25 //",
    "K10bsu034_u:6308": " evaṃ sthitasyo na bhayaṃ na trāso na kṣobhu cittasyu na cerṣyu jāyate /",
    "K10bsu034_u:6309": " muktaḥ sa sarvebhirupadravebhiryaḥ śikṣito tādṛśa kāyasaṃvare // SRS_38.26 //",
    "K10bsu034_u:6310": " viṣasya śastrasya na jātu bhāyati na cāgnimadhye na jalasya madhye /",
    "K10bsu034_u:6311": " sarvehi muktaḥ sa upadravehi ya śikṣito īdṛśa kāyasaṃvare // SRS_38.27 //",
    "K10bsu034_u:6312": " caurāṇa dhūrtāna ca pāpakāriṇāmāśīviṣāmadhyagato na bhāyate /",
    "K10bsu034_u:6313": " tathā hi tasyo vigatātmasaṃjñā saṃjñāvimuktasya bhayaṃ na bhoti // SRS_38.28 //",
    "K10bsu034_u:6314": " bhayairvimuktasya na trāsu jāyate asaṃtrasantasya na bhoti iñjanā /",
    "K10bsu034_u:6315": " (Vaidya 284)",
    "K10bsu034_u:6316": " aniñjamānasya kuto 'sti trāso na mārakoṭībhi sa śakyu kampitum // SRS_38.29 //",
    "K10bsu034_u:6317": " ācakṣito deśitu saṃprakāśito yo bodhisattvasya hitāya saṃvaraḥ /",
    "K10bsu034_u:6318": " yaḥ śikṣate īdṛśa kāyasaṃvare so bhoti no kampiyu mārakoṭibhiḥ // SRS_38.30 //",
    "K10bsu034_u:6319": " sarveṣu dharmeṣu asaṃjñajñānaṃ pūrṇā aśītiranuvyañjanāni /",
    "K10bsu034_u:6320": " dvātriṃśa co lakṣaṇa cittaśuddhā na durlabhā bhonti sthitasya saṃvare // SRS_38.31 //",
    "K10bsu034_u:6321": " ya icchate budhyitu buddhadharmān acintiyān yeṣa pramāṇu nāsti /",
    "K10bsu034_u:6322": " sa śikṣitu īdṛśuḥ kāyasaṃvare bhaviṣyate cetiyu sarvaloke // SRS_38.32 //",
    "K10bsu034_u:6323": " ya icchate dharmamimaṃ maharṣiṇāṃ daśo balān buddhabalānacintiyān /",
    "K10bsu034_u:6324": " sa śikṣitu īdṛśa kāyasaṃvare yaḥ śikṣitastasya balā na durlabhāḥ // SRS_38.33 //",
    "K10bsu034_u:6325": " ye cāpi aṣṭādaśa buddhadharmā āveṇikā yeṣu jinā pratiṣṭhitāḥ /",
    "K10bsu034_u:6326": " te cāpi tasyo na bhavanti durlabhā yaḥ śikṣate īdṛśa kāyasaṃvare // SRS_38.34 //",
    "K10bsu034_u:6327": " ye sapta bodhyaṅga mahāmaharṣiṇāṃ pratisaṃvidaśco tatha ṛddhipādāḥ /",
    "K10bsu034_u:6328": " te cāpi tasyo na bhavanti durlabhā yaḥ śikṣate īdṛśa kāyasaṃvare // SRS_38.35 //",
    "K10bsu034_u:6329": " brahmāvihārāścaturaśca dhyānā vimokṣadvārāstraya saṃprakāśitāḥ /",
    "K10bsu034_u:6330": " kṣemā vitarkā atha prāvivekyā na durlabhā bhonti sthitasya saṃvare // SRS_38.36 //",
    "K10bsu034_u:6331": " karuṇāvihārī tathupekṣalābhī tatha īryacaryāmiha maitrivarām /",
    "K10bsu034_u:6332": " (Vaidya 285)",
    "K10bsu034_u:6333": " hitacittu bhoti ca sa sarvajage yaḥ kāyasaṃvari sthito bhavati // SRS_38.37 //",
    "K10bsu034_u:6334": " smṛtī upasthāna prahāṇa samyak pañcendriyāḥ pañca balā maharṣiṇām /",
    "K10bsu034_u:6335": " āścarya aṣṭāṅgiku mārgaśreṣṭho na durlabho śikṣitu kāyasaṃvare // SRS_38.38 //",
    "K10bsu034_u:6336": " ye cāpi anye vara buddhadharmā acintiyā yeṣa pramāṇu nāsti /",
    "K10bsu034_u:6337": " te tasya sarve na bhavanti durlabhā yaḥ śikṣate īdṛśa kāyasaṃvare // SRS_38.39 //",
    "K10bsu034_u:6338": " śrutvā iho īdṛśa kāyasaṃvare viśeṣaprāpto abhu rājaputraḥ /",
    "K10bsu034_u:6339": " tuṣṭo udagro atulāya prītiyā sa pravrajī tasya jinasya śāsane // SRS_38.40 //",
    "K10bsu034_u:6340": " sa pravrajitvā daśa varṣakoṭīracārṣi śuddhaṃ vara brahmacaryam /",
    "K10bsu034_u:6341": " bhāvetva brāhmān caturo vihārānarthāya lokasya sadevakasya // SRS_38.41 //",
    "K10bsu034_u:6342": " subhāvitā brahmavihāra kṛtvā adrākṣi buddhāna aśītikoṭiyaḥ /",
    "K10bsu034_u:6343": " tatottare yāttika gaṅgavālikā idaṃ caraṃ so vara brahmacaryam // SRS_38.42 //",
    "K10bsu034_u:6344": " sarveṣa co śāsani pravrajitvā acārṣi śuddhaṃ vara brahmacaryam /",
    "K10bsu034_u:6345": " bhikṣu abhūṣī vara dharmabhāṇako bahuśrutaśco pratibhānavāṃśca // SRS_38.43 //",
    "K10bsu034_u:6346": " akhaṇḍaśīlaśca acchidraśīlo viśuddhaśīlo akalmāṣaśīlaḥ /",
    "K10bsu034_u:6347": " ārye ca śīle sa anāsrave sthitaḥ /",
    "K10bsu034_u:6348": " prajānamāno imu kāyasaṃvaram // SRS_38.44 //",
    "K10bsu034_u:6349": " (Vaidya 286)",
    "K10bsu034_u:6350": " siyā kumārā tava anya sāsīd viśeṣacintī tada rājakuñjaraḥ /",
    "K10bsu034_u:6351": " na eva draṣṭavyamihānyu so 'bhūttadāhamāsaṃ caramāṇu cārikām // SRS_38.45 //",
    "K10bsu034_u:6352": " tasmāt kumārā mama śikṣamāṇā pratiṣṭhihesī iha kāyasaṃvare /",
    "K10bsu034_u:6353": " anyeṣa co deśaya prāṇakoṭināṃ nacireṇa tvaṃ bheṣyasi yādṛśo 'ham // SRS_38.46 //",
    "K10bsu034_u:6354": " tasmāttarhi kumāra pariśuddhakāyasamācāro bhaviṣyāmītyevaṃ tvayā kumāra śikṣitavyam /",
    "K10bsu034_u:6355": " tat kasya hetoḥ?",
    "K10bsu034_u:6356": " pariśuddhakāyasamācāro hi kumāra bodhisattvo mahāsattvo na nirayebhyo bibheti /",
    "K10bsu034_u:6357": " na tiryagyonerna yamalokānna sarvadurgatibhyo bibheti /",
    "K10bsu034_u:6358": " nodakād bibheti /",
    "K10bsu034_u:6359": " na śastrato na siṃhebhyo na vyāghrebhyo na ṛkṣebhyo na hastibhyo narṣabhebhyo na manuṣyebhyo bibheti /",
    "K10bsu034_u:6360": " pariśuddhakāyasamācāraḥ kumāra bodhisattvo mahāsattvaḥ imamapi trisāhasraṃ mahāsāhasraṃ",
    "K10bsu034_u:6361": " lokadhātuṃ karatale kṛtvā tālamātraṃ dvitālamātraṃ tritālamātraṃ catustālamātraṃ",
    "K10bsu034_u:6362": " pañcatālamātraṃ ṣaṭtālamātraṃ saptatālamātramutkṣipet /",
    "K10bsu034_u:6363": " yāvantaṃ vā punarākāṅkṣettāvantamevotkṣipet //",
    "K10bsu034_u:6364": " punaraparaṃ pariśuddhakāyasamācāraḥ kumāra bodhisattvo mahāsattva ṛddhiprātihārye paramapāramiprāpto bhavati /",
    "K10bsu034_u:6365": " sa ṛddhipādavipākaviśuddhaḥ puṇyaparigṛhīto vivekaviviktaḥ sarvatrānugata etatsamādhipratilabdhaḥ",
    "K10bsu034_u:6366": " anāsravapuṇyapariniṣpannaḥ sarvalokadhātāvapratihatacakṣuḥ evaṃrūpaiḥ ṛddhipratihāryaiḥ",
    "K10bsu034_u:6367": " samanvāgato bhavati /",
    "K10bsu034_u:6368": " tatra katamā ṛddhiḥ?",
    "K10bsu034_u:6369": " yayā ṛddhayā prārthanāsamṛddhipariniṣpattiḥ /",
    "K10bsu034_u:6370": " iyamucyate ṛddhiriti /",
    "K10bsu034_u:6371": " tatra katamad ṛddhiprātihāryam?",
    "K10bsu034_u:6372": " yayā ṛddhayā samanvāgato bodhisattvo mahāsattva anekavidhānṛddhiviṣayān pratyunubhavati /",
    "K10bsu034_u:6373": " eko 'pi bhūtvā bahudhā bhavati,",
    "K10bsu034_u:6374": " bahudhāpi bhūtvaiko bhavati /",
    "K10bsu034_u:6375": " avirbhāvaṃ tirobhāvamapi pratyanubhavati /",
    "K10bsu034_u:6376": " tiraḥkuḍyaṃ tiraḥprākāraḥ tiraḥparvatamapyasajjamāno gacchati /",
    "K10bsu034_u:6377": " ākāśe 'pi kramate tadyathāpi nāma pakṣī śakuniḥ /",
    "K10bsu034_u:6378": " pṛthivyāmapyunmajjananimajjanaṃ karoti tadyathāpi nāmodake /",
    "K10bsu034_u:6379": " udake 'pyabhidyamāno gacchati tadyathāpi nāma pṛthivyām /",
    "K10bsu034_u:6380": " dhūmāyatyapi prajvalatyapi tadyathāpi nāma mahānagniskandhaḥ /",
    "K10bsu034_u:6381": " imāvapi candrasūryāvevaṃmaharddhikāvevaṃmahānubhāvau evaṃmahaujaskau pāṇinā parāmṛśati parimārjati /",
    "K10bsu034_u:6382": " ākāṅkṣamāṇo yāvad brahmalokādapi sattvān kāyena vaśe vartayati //",
    "K10bsu034_u:6383": " (Vaidya 287)",
    "K10bsu034_u:6384": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:6385": " pṛthivīya unmajja nimajja gacchatī abhidyamāno udake 'pi gacchati /",
    "K10bsu034_u:6386": " pakṣī yathā gaganatalena gacchatī dhūmāyate prajvalate ca ṛddhiyā // SRS_38.47 //",
    "K10bsu034_u:6387": " yathāntarīkṣasmi na vāyu sajjate gacchanti cāsmiṃ bahavo 'bhrakūṭāḥ /",
    "K10bsu034_u:6388": " tathaiva yogī gaganena gacchatī asajjamāno yatha vātameghaḥ // SRS_38.48 //",
    "K10bsu034_u:6389": " yathā niṣaṇṇo vidu yogi bhotī parimārjate pāṇina candrasūryau /",
    "K10bsu034_u:6390": " āsanna so jānati brahmalokaṃ brahmāṇa koṭīna sa dharma deśayī // SRS_38.49 //",
    "K10bsu034_u:6391": " yadā ca ākāṅkṣati dharma bhāṣituṃ mahātrisāhasra sa vijñapeti /",
    "K10bsu034_u:6392": " ākāṅkṣamāṇo bahukṣetrakoṭiṣu deśeti dharma bahusattvakoṭinām // SRS_38.50 //",
    "K10bsu034_u:6393": " tasmāttarhi kumāra pariśuddhakāyasamudācāro bhaviṣyāmītyevaṃ tvayā kumāra śikṣitavyam /",
    "K10bsu034_u:6394": " tat kasya hetoḥ?",
    "K10bsu034_u:6395": " pariśuddhakāyasamudācāro hi kumāra bodhisattvo mahāsattvo divyena śrotradhātunā atikrāntamānuṣakeṇa śabdān śṛṇoti divyān mānuṣyakāṃśca /",
    "K10bsu034_u:6396": " nairayikānāmapi tiryagyonigatānāmapi yāmalaukikānāmapi /",
    "K10bsu034_u:6397": " ye dūre antike vā devānāṃ manuṣyāṇāṃ vā dūrāvacarāṇāṃ vā antikāvacarāṇāṃ vā //",
    "K10bsu034_u:6398": " tasmāttarhi kumāra pariśuddhakāyasamudācāro bhaviṣyāmītyevaṃ tvayā kumāra śikṣitavyam /",
    "K10bsu034_u:6399": " tat kasya hetoḥ?",
    "K10bsu034_u:6400": " pariśuddhakāyasamudācāro hi kumāra bodhisattvo mahāsattvaḥ parasattvānāṃ parapudgalānāṃ cetasaiva cetaḥparivitarkacaritāni yathābhūtaṃ prajānāti",
    "K10bsu034_u:6401": " sarāgaṃ cittaṃ sarāgaṃ cittamiti yathābhūtaṃ prajānāti /",
    "K10bsu034_u:6402": " vītarāgaṃ cittaṃ vītarāgaṃ cittamiti yathābhūtaṃ prajānāti /",
    "K10bsu034_u:6403": " peyālaṃ /",
    "K10bsu034_u:6404": " sadoṣaṃ (Vaidya 288)",
    "K10bsu034_u:6405": " vītadoṣaṃ samohaṃ vītamohaṃ sopādānamanupādānaṃ saṃkṣiptaṃ vikṣiptaṃ viparītamaviparītaṃ",
    "K10bsu034_u:6406": " sakleśaṃ niṣkleśaṃ mahadgatamamahadgataṃ prabhāsvaramaprabhāsvaraṃ sapramāṇamapramāṇaṃ",
    "K10bsu034_u:6407": " sottaramanuttaraṃ samāhitamasamāhitaṃ vimuktamavimuktaṃ - - - - sāṅgaṇaṃ cittaṃ sāṅgaṇaṃ",
    "K10bsu034_u:6408": " cittamiti yathābhūtaṃ prajānāti /",
    "K10bsu034_u:6409": " anaṅgaṇaṃ cittamanaṅgaṇaṃ cittamiti yathābhūtaṃ prajānāti /",
    "K10bsu034_u:6410": " iti hi sarvasattvānāṃ parapudgalānāṃ cetasaiva cetaḥparivitarkaṃ yathābhūtaṃ prajānāti //",
    "K10bsu034_u:6411": " pariśuddhakāyasamudācāraḥ kumāra bodhisattvo mahāsattvaḥ sākāraṃ soddeśamanekavidhaṃ pūrvenivāsamanusmarati /",
    "K10bsu034_u:6412": " ekāmapi jātimanusmarati /",
    "K10bsu034_u:6413": " dve tisraḥ pañca daśa viṃśatiḥ triṃśat catvāriṃśat pañcāśat jātiaśatamapyanusmarati /",
    "K10bsu034_u:6414": " jātisahasrapyanusmarati /",
    "K10bsu034_u:6415": " jātiśatasahasramapi yāvadanekānyapi kalpakoṭinayutaśatasahasrāṇyanusmarati /",
    "K10bsu034_u:6416": " saṃvartakalpamapyanusmarati vivartakalpamapi /",
    "K10bsu034_u:6417": " yāvadanekānapi saṃvartavivartakalpānanusmarati /",
    "K10bsu034_u:6418": " kalpamapyanusmarati kalpaśatamapi kalpasahasramapi kalpaśatasahasramapi,",
    "K10bsu034_u:6419": " yāvadanekānyapi kalpakoṭīnayutaśatasahasrāṇyanusmarati /",
    "K10bsu034_u:6420": " yāvat pūrvāntakoṭīmapyanusmarati /",
    "K10bsu034_u:6421": " amutrāhamāsamevaṃnāmā evaṃgotra evaṃjātya evaṃvarṇa evamāhāra evamājīva evamāyuṣpramāṇa evaṃcirasthitika evaṃsukhaduḥkhapratisaṃvedī /",
    "K10bsu034_u:6422": " tataścyutaḥ amutropapannaḥ /",
    "K10bsu034_u:6423": " so 'haṃ tataścyuta ihāsmyupapanna iti /",
    "K10bsu034_u:6424": " sākāraṃ sanimittaṃ soddeśamanekavidhaṃ pūrvenivāsamanusmarati //",
    "K10bsu034_u:6425": " pariśuddhakāyasamudācāraḥ kumāra bodhisattvo mahāsattvo divyena cakṣuṣā viśuddhenātikrāntamānuṣakeṇa",
    "K10bsu034_u:6426": " sarvān paśyati cyavamānānupapadyamānān suvarṇān durvarṇān sugatān durgatān hīnān",
    "K10bsu034_u:6427": " praṇītān sugatimapi gacchato durgatimapi gacchato yathākarmopagān sattvān yathābhūtaṃ",
    "K10bsu034_u:6428": " prajānāti ime bata sattvāḥ kāyaduścaritena samanvāgatā vāgaduścaritena samanvāgatā",
    "K10bsu034_u:6429": " manoduścaritena samanvāgatā āryāṇāmapavādakā mithyādṛṣṭikā mithyādṛṣṭikarmasamādānahetoḥ",
    "K10bsu034_u:6430": " kāyasya bhedāt paraṃ maraṇādapāyaṃ durgatiṃ vinipātaṃ nirayeṣu upapannāḥ /",
    "K10bsu034_u:6431": " ime punarbata sattvāḥ kāyasucaritena samanvāgatā vākasucaritena samanvāgatā manaḥsucaritena",
    "K10bsu034_u:6432": " samanvāgatā āryāṇāmanapavādakāḥ samyagdṛṣṭirmasamādānahetoḥ kāyasya bhedāt paraṃ",
    "K10bsu034_u:6433": " maraṇāt sugatau svargaloke deveṣūpapannāḥ /",
    "K10bsu034_u:6434": " iti hi devyena cakṣuṣā viśuddhenātikrāntamānuṣakeṇa sattvān paśyati cyavamānānupapadyamānān",
    "K10bsu034_u:6435": " suvarṇān durvarṇān hīnān praṇītān sugatimapi gacchato durgatimapi gacchato yathākarmopagān",
    "K10bsu034_u:6436": " sattvān yathābhūtaṃ prajānāti //",
    "K10bsu034_u:6437": " pariśuddhakāyasamudācāraḥ kumāra bodhisattvo mahāsattvaḥ ekakṣaṇasamāyuktayā prajñayā",
    "K10bsu034_u:6438": " yat kiṃcijjñātavyamadhimoktavyaṃ vikurvitavyaṃ tatsarvaṃ yathābhūtaṃ prajānāti śṛṇoti paśyate budhyate //",
    "K10bsu034_u:6439": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:6440": " abhijñākramanirdiṣṭo bodhisattvāna tāyinām /",
    "K10bsu034_u:6441": " samādhīya sthihitvāna bodhisattvo 'dhigacchati // SRS_38.51 //",
    "K10bsu034_u:6442": " (Vaidya 289)",
    "K10bsu034_u:6443": " śrotraṃ ca te viśodhenti divyaṃ śrotramacintiyam /",
    "K10bsu034_u:6444": " yena śṛṇvanti te dharmān sarvabuddhehi bhāṣitān // SRS_38.52 //",
    "K10bsu034_u:6445": " sarāgamasarāgaṃ vā sadoṣaṃ vītadoṣakam /",
    "K10bsu034_u:6446": " samohaṃ vītamohaṃ vā cittaṃ jānanti prāṇinām // SRS_38.53 //",
    "K10bsu034_u:6447": " pūrvenivāsaṃ jānanti yatra te uṣitāḥ purā /",
    "K10bsu034_u:6448": " kalpakoṭīsahasrāṇi saṅgasteṣāṃ na vidyate // SRS_38.54 //",
    "K10bsu034_u:6449": " cakṣuśca te viśodhenti divyaṃ cakṣuranuttaram /",
    "K10bsu034_u:6450": " anupaśyanti te sattvāṃścyavato 'pyupapadyataḥ // SRS_38.55 //",
    "K10bsu034_u:6451": " ekakṣaṇasamāyuktaprajñayā sarvajātiṣu /",
    "K10bsu034_u:6452": " yat kiṃcidiha jñātavyaṃ dharmāṇāṃ bhūtalakṣaṇam // SRS_38.56 //",
    "K10bsu034_u:6453": " tatra bhagavān punarapi candraprabhaṃ kumārabhūtamāmantrayate sma - tasmāttarhi kumāra vāksaṃvarasaṃvṛto bhaviṣyāmītyevaṃ bodhisattvena mahāsattvena śikṣitavyam /",
    "K10bsu034_u:6454": " tatra kumāra katamo vāksaṃvaraḥ?",
    "K10bsu034_u:6455": " yena vāksaṃvareṇa samanvāgato bodhisattvo mahāsattvaḥ ṣaṣṭyākārasamanvāgatamasaṅgabuddhasvaraghoṣamacityaṃ pratilabhate /",
    "K10bsu034_u:6456": " ayamucyate kumāra vāksaṃvaraḥ /",
    "K10bsu034_u:6457": " yena vāksaṃvareṇa samanvāgato bodhisattvo mahāsattvaḥ ādeyavākyatāṃ pratilabhate /",
    "K10bsu034_u:6458": " ayamucyate kumāra vāksaṃvaraḥ /",
    "K10bsu034_u:6459": " yena vāksaṃvareṇa samanvāgato bodhisattvo mahāsattvaḥ dvātriṃśanmahāpuruṣalakṣaṇāni pratilabhate /",
    "K10bsu034_u:6460": " daśa tathāgatabalāni,",
    "K10bsu034_u:6461": " catvāri tathāgatavaiśāradhyāni,",
    "K10bsu034_u:6462": " aṣṭādaśāveṇikān buddhadharmān pratilabhate /",
    "K10bsu034_u:6463": " ayamucyate kumāra vāksaṃvaraḥ /",
    "K10bsu034_u:6464": " yena vāksaṃvareṇa samanvāgato bodhisattvo mahāsattvastrīṇi vimokṣamukhāni pratilabhate,",
    "K10bsu034_u:6465": " caturo brahmavihārān pratilabhate /",
    "K10bsu034_u:6466": " ayamucyate kumāra vāksaṃvaraḥ /",
    "K10bsu034_u:6467": " yena vāksaṃvareṇa samanvāgato bodhisattvo mahāsattvaścatvāri smṛtyupasthānāni pratilabhate /",
    "K10bsu034_u:6468": " catvāri samyakprahāṇāni,",
    "K10bsu034_u:6469": " catura ṛddhipādān,",
    "K10bsu034_u:6470": " pañcendriyāṇi,",
    "K10bsu034_u:6471": " pañca balāni,",
    "K10bsu034_u:6472": " sapta bodhyaṅgāni,",
    "K10bsu034_u:6473": " āryāṣṭāṅgaṃ mārgaṃ pratilabhate /",
    "K10bsu034_u:6474": " ayamucyate kumāra vāksaṃvaraḥ /",
    "K10bsu034_u:6475": " yena vāksaṃvareṇa samanvāgato bodhisattvo mahāsattvo mahākaruṇāvihāraṃ pratilabhate,",
    "K10bsu034_u:6476": " mahopekṣāvihāraṃ pratilabhate,",
    "K10bsu034_u:6477": " kṣemāṃśca vitarkān pratilabhate,",
    "K10bsu034_u:6478": " pravivekāṃśca vitarkān pratilabhate /",
    "K10bsu034_u:6479": " ayamucyate kumāra vāksaṃvara iti //",
    "K10bsu034_u:6480": " punaraparaṃ kumāra vāksaṃvara ucyate - yena vāksaṃvareṇa samanvāgato bodhisattvo mahāsattvo mṛṣāvādāt prativirato bhavati /",
    "K10bsu034_u:6481": " paiśunyāt pāruṣyāt saṃbhinnapralāpāt prativirato bhavati /",
    "K10bsu034_u:6482": " mātāpitṛṇāmācāryāṇāṃ cāntike asabhyāṃ vācaṃ na niścārayati /",
    "K10bsu034_u:6483": " yā api tadanyā doṣopasaṃhitā vācastābhyo bodhisattvaḥ prativirato bhavati /",
    "K10bsu034_u:6484": " tāśca vācaḥ pratiśrutkopamā avatarati /",
    "K10bsu034_u:6485": " svapnopamā nirmitopamā marīcyupamāḥ pratiśrutkopamāḥ pratibhāsopamā māyopamā avatarati /",
    "K10bsu034_u:6486": " sa tāmevaṃbhūtāṃ vācaṃ nopalabhate,",
    "K10bsu034_u:6487": " na kalpayati,",
    "K10bsu034_u:6488": " na manyate,",
    "K10bsu034_u:6489": " nāvalambate,",
    "K10bsu034_u:6490": " nābhiniviśate /",
    "K10bsu034_u:6491": " ayamucyate kumāra (Vaidya 290)",
    "K10bsu034_u:6492": " vāksaṃvaraḥ /",
    "K10bsu034_u:6493": " pariśuddhavāksaṃvaro hi kumāra bodhisattvo mahāsattvaḥ sarvāpāyebhyo na bibheti /",
    "K10bsu034_u:6494": " sarvabuddhadharmān pratilabhate /",
    "K10bsu034_u:6495": " sarvabuddharddhi sarvābhijñāṃ pratilabhate //",
    "K10bsu034_u:6496": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:6497": " yeneha vāksaṃvaraṇenupeto labhatyavaśaṃ sa hi bodhisattvaḥ /",
    "K10bsu034_u:6498": " sarveṣu dharmeṣu asaṅgajñānamayaṃ hi so ucyati vācasaṃvaraḥ // SRS_38.57 //",
    "K10bsu034_u:6499": " yeneha vāksaṃvaraṇena dhīrā labhanti dvātriṃśati lakṣaṇāni /",
    "K10bsu034_u:6500": " daśo balāveṇikabuddhadharmānayaṃ hi so ucyati vācasaṃvaraḥ // SRS_38.58 //",
    "K10bsu034_u:6501": " yenaha vāksaṃvaraṇena dhīmān prāpnoti sarvānima buddhadharmān /",
    "K10bsu034_u:6502": " ye pūrvamasmin parikīrtitā me ayaṃ hi so ucyati vācasaṃvaraḥ // SRS_38.59 //",
    "K10bsu034_u:6503": " yeneha vācāvaraṇena dhīmān labhedvihārān pratisaṃvidaśca /",
    "K10bsu034_u:6504": " atyadbhutān dharma acintiyāṃśca ayaṃ hi so ucyati vācasaṃvaraḥ // SRS_38.60 //",
    "K10bsu034_u:6505": " yeneha vācāvaraṇena dhīmān smṛtyupasthānāni samyakprahāṇā /",
    "K10bsu034_u:6506": " tatharddhipādān bala indriyāṇi labhatyayaṃ socyati vācasaṃvaraḥ // SRS_38.61 //",
    "K10bsu034_u:6507": " yeneha vāksaṃvaraṇena dhīmān mahā upekṣāṃ labhate viśāradaḥ /",
    "K10bsu034_u:6508": " mahākṛpāṃ śuddhavihāratāṃ ca ayaṃ hi so ucyati vācasaṃvaraḥ // SRS_38.62 //",
    "K10bsu034_u:6509": " yeneha vāksaṃvaraṇena dhīmān kṣemān vitarkāṃllabhate viśuddhān /",
    "K10bsu034_u:6510": " (Vaidya 291)",
    "K10bsu034_u:6511": " tathā vitarkān pravivekaśāntānayaṃ hi so ucyati vācasaṃvaraḥ // SRS_38.63 //",
    "K10bsu034_u:6512": " yeneha vāksaṃvaraṇena dhīmān mṛṣā na bhāṣī piśunāśca vācaḥ /",
    "K10bsu034_u:6513": " saṃbhinnapralāpaṃ paruṣāṃ ca vācaṃ ayaṃ khu so ucyati vācasaṃvaraḥ // SRS_38.64 //",
    "K10bsu034_u:6514": " yeneha vāksaṃvaraṇena dhīmān saddharmakṣepaṃ na karoti jātu /",
    "K10bsu034_u:6515": " na buddhasaṃghaṃ ca abhyācakṣeta ayaṃ kho so ucyati vācasaṃvaraḥ // SRS_38.65 //",
    "K10bsu034_u:6516": " yeneha vāksaṃvaraṇena dhīmān mātāpitṛṣvācariyānamantike /",
    "K10bsu034_u:6517": " asatyavācaṃ purato na bhāṣī ayaṃ khu so ucyati vācasaṃvaraḥ // SRS_38.66 //",
    "K10bsu034_u:6518": " yeneha vāksaṃvaraṇena dhīmān yā anyavāco iha doṣasaṃhitāḥ /",
    "K10bsu034_u:6519": " tābhyo 'pyaśeṣaṃ virataḥ sa bhoti ayaṃ khu so ucyati vācasaṃvaraḥ // SRS_38.67 //",
    "K10bsu034_u:6520": " yeneha vāksaṃvaraṇena dhīmān pratiśrutkasaṃnibhatāṃ pi vācam /",
    "K10bsu034_u:6521": " supinopamāmo tarate viśārado ayaṃ khu so ucyati vācasaṃvaraḥ // SRS_38.68 //",
    "K10bsu034_u:6522": " nirātmanirjīvanirīhatāṃ cā pratītyutpannāṃ supinopamāṃ mṛṣā /",
    "K10bsu034_u:6523": " yadeva vācottari bodhisattvo ayaṃ khu so ucyati vācasaṃvaraḥ // SRS_38.69 //",
    "K10bsu034_u:6524": " nirodhasatyaṃ supinaṃ yathaiva svapnasvabhāvā atha nirvṛtiṃ ca /",
    "K10bsu034_u:6525": " yadeva vācottari bodhisattvo ayaṃ khu so ucyati vācasaṃvaraḥ // SRS_38.70 //",
    "K10bsu034_u:6526": " (Vaidya 292)",
    "K10bsu034_u:6527": " no cāpi vācaṃ labhate sa kāṃcinna kalpayī nāpi ca manyate saḥ /",
    "K10bsu034_u:6528": " nālambate nābhiniveśa jātū ayaṃ khu so ucyati vācasaṃvaraḥ // SRS_38.71 //",
    "K10bsu034_u:6529": " tatra bhagavān punarapi candraprabhaṃ kumārabhūtamāmantrayate sma - tasmāttarhi kumāra manaḥsaṃvarasaṃvṛto bhaviṣyāmītyevaṃ bodhisattvena mahāsattvena śikṣitavyam /",
    "K10bsu034_u:6530": " tatra kumāra katamo manaḥsaṃvaraḥ?",
    "K10bsu034_u:6531": " yena manaḥsaṃvareṇa samanvāgato bodhisattvo mahāsattvo vajropamaṃ samādhiṃ pratilabhate /",
    "K10bsu034_u:6532": " ayamucyate kumāra manaḥsaṃvaraḥ /",
    "K10bsu034_u:6533": " yena manaḥsaṃvareṇa samanvāgato bodhisatvo mahāsattvo jvalanāntarābhāṃ nāma raśmiṃ pratilabhate /",
    "K10bsu034_u:6534": " ayamucyate manaḥsaṃvaraḥ /",
    "K10bsu034_u:6535": " yena manaḥsaṃvareṇa samanvāgato bodhisattvo mahāsattvo 'ṣṭāṅgopetasvaraghoṣasaṃpadaṃ pratilabhate /",
    "K10bsu034_u:6536": " ayamucyate manaḥsaṃvaraḥ /",
    "K10bsu034_u:6537": " yena manaḥsaṃvareṇa samanvāgato bodhisattvo mahāsattvo dvātriṃśanmahāpuruṣalakṣaṇāni pratilabhate /",
    "K10bsu034_u:6538": " daśa tathāgatabalāni,",
    "K10bsu034_u:6539": " catvāri vaiśāradyāni catasraḥ pratisaṃvidaḥ,",
    "K10bsu034_u:6540": " aṣṭādaśāveṇikāṃśca buddhadharmān pratilabhate /",
    "K10bsu034_u:6541": " ayamucyate manaḥsaṃvaraḥ /",
    "K10bsu034_u:6542": " yena manaḥsaṃvareṇa samanvāgato bodhisattvo mahāsattvaḥ trīṇi vimokṣamukhāni pratilabhate /",
    "K10bsu034_u:6543": " śūnyatāmanimittamapraṇihitaṃ vimokṣamukhaṃ pratilabhate /",
    "K10bsu034_u:6544": " ayamucyate manaḥsaṃvaraḥ /",
    "K10bsu034_u:6545": " yena manaḥsaṃvareṇaḥ samanvāgato bodhisattvo mahāsattvaścaturo brahmavihārān pratilabhate /",
    "K10bsu034_u:6546": " mahāmaitrīṃ mahākaruṇāṃ mahāmuditāṃ mahopekṣāṃ pratilabhate /",
    "K10bsu034_u:6547": " ayamucyate manaḥsaṃvaraḥ /",
    "K10bsu034_u:6548": " yena manaḥsaṃvareṇa samanvāgato bodhisattvo mahāsattvaścatvāri smṛtyupasthānāni pratilabhate /",
    "K10bsu034_u:6549": " catvāri samyakprahāṇāni,",
    "K10bsu034_u:6550": " catura ṛddhipādān,",
    "K10bsu034_u:6551": " pañcendriyāṇi,",
    "K10bsu034_u:6552": " pañca balāni,",
    "K10bsu034_u:6553": " sapta bodhyaṅgāni,",
    "K10bsu034_u:6554": " āryāṣṭāṅgaṃ mārgaṃ pratilabhate /",
    "K10bsu034_u:6555": " ayamucyate manaḥsaṃvaraḥ /",
    "K10bsu034_u:6556": " yena manaḥsaṃvareṇa samanvāgato bodhisattvo mahāsattvo mahākaruṇāvihāraṃ pratilabhate /",
    "K10bsu034_u:6557": " mahopekṣāvihāraṃ pratilabhate /",
    "K10bsu034_u:6558": " kṣemāṃśca vitarkān pratilabhate /",
    "K10bsu034_u:6559": " pravivekāṃśca vitarkān pratilabhate /",
    "K10bsu034_u:6560": " hitaiṣitāṃ ca īryāṃ ca caryāṃ ca pratilabhate /",
    "K10bsu034_u:6561": " ayamucyate manaḥsaṃvaraḥ //",
    "K10bsu034_u:6562": " punaraparaṃ kumāra manaḥsaṃvara ucyate - yena manaḥsaṃvareṇa samanvāgato bodhisattvo mahāsattvo mithyādṛṣṭiprahāṇāya mithyādṛṣṭyā sārdhaṃ na saṃvasati /",
    "K10bsu034_u:6563": " abhidhyāprahāṇāya anabhidhyālurbhavati /",
    "K10bsu034_u:6564": " vyāpādaprahāṇāya vyāpādena sārdhaṃ na saṃvasati /",
    "K10bsu034_u:6565": " kausīdyaprahāṇāya kusīdena sārdhaṃ na saṃvasati /",
    "K10bsu034_u:6566": " guruṇāmantike mātāpitrorācāryāṃṇāṃ cāntike śāṭhyacittaṃ notpādayati /",
    "K10bsu034_u:6567": " rāgadveṣamohacittaṃ notpādayati /",
    "K10bsu034_u:6568": " na ca taiḥ sārdhaṃ saṃvasati /",
    "K10bsu034_u:6569": " bodhicittaṃ notsṛjati /",
    "K10bsu034_u:6570": " adhyāśayacittaṃ ca notsṛjati /",
    "K10bsu034_u:6571": " ye cānye doṣopasaṃhitā manaḥsaṃkalpāstebhyaḥ sarvebhyaḥ prativirato bhavati /",
    "K10bsu034_u:6572": " na ca taiḥ sārdhaṃ saṃvasati /",
    "K10bsu034_u:6573": " ayamucyate manaḥsaṃvara /",
    "K10bsu034_u:6574": " tacca mano māyopamamityavatarati /",
    "K10bsu034_u:6575": " svapnopamamapi marīcyupamamapi /",
    "K10bsu034_u:6576": " nirmitopamamiti pratibhāsopamamityavatarati /",
    "K10bsu034_u:6577": " na kutaścidāgamanato 'vatarati /",
    "K10bsu034_u:6578": " svapnopamaṃ sukhamavatarati /",
    "K10bsu034_u:6579": " svapnopamamanityato 'vatarati /",
    "K10bsu034_u:6580": " svapnopamaṃ nirjīvato 'vatarati /",
    "K10bsu034_u:6581": " (Vaidya 293) svapnopamaṃ śūnyato 'vatarati /",
    "K10bsu034_u:6582": " tacca nopalabhate na kalpayati na manyate nāvalambate nābhiniviśate /",
    "K10bsu034_u:6583": " ayamucyate kumāra manaḥsaṃvaraḥ //",
    "K10bsu034_u:6584": " pariśuddhamanaḥsamudācāro hi kumāra bodhisattvo mahāsattvaḥ sarvākṣaṇāṃśca varjayati /",
    "K10bsu034_u:6585": " acintyāṃśca sarvabuddhadharmān pratilabhate /",
    "K10bsu034_u:6586": " sarvabuddhebhyaśca sarvabuddhābhijñāṃ akopyāṃ ca cetovimuktiṃ pratilabhate /",
    "K10bsu034_u:6587": " ayamucyate manaḥsaṃvaraḥ //",
    "K10bsu034_u:6588": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:6589": " śṛṇotha sarvi avikṣiptamanā mama bhāṣato manaḥsaṃvaraṇam /",
    "K10bsu034_u:6590": " śrutvā ca tatra pratiapadyathā me yadīcchathā laghu viśodhanatām // SRS_38.72 //",
    "K10bsu034_u:6591": " manaḥsaṃvareṇa labhi yena vidu parama praśānta vipulānacalān /",
    "K10bsu034_u:6592": " jinadharmacintiya tathādbhutatāṃ manaḥsaṃvarucyati viśuddha ayam // SRS_38.73 //",
    "K10bsu034_u:6593": " manaḥsaṃvareṇa labhi yena vidu cetovimuktimacalāṃ satatam /",
    "K10bsu034_u:6594": " vajropamaṃ tatha samādhivaraṃ manaḥsaṃvarūcyati hi śreṣṭha ayam // SRS_38.74 //",
    "K10bsu034_u:6595": " niṣpādayatyapi ca yena vidu upacāraraśmiṃ vipulārthakarīm /",
    "K10bsu034_u:6596": " āryāṣṭāṅgupetaśvara yena labhī manaḥsaṃvarūcyati viśuddha ayam // SRS_38.75 //",
    "K10bsu034_u:6597": " manaḥsaṃvareṇa vidu yena varāṃ dvātriṃśalakṣaṇa laghū labhate /",
    "K10bsu034_u:6598": " yaśa co balānyakhilabuddhaguṇān manaḥsaṃvaraḥ kathitu śreṣṭha ayam // SRS_38.76 //",
    "K10bsu034_u:6599": " manasaṃvareṇa labhi yena vidu pratisaṃvidastatha viśāradatām /",
    "K10bsu034_u:6600": " paramādbhutān guṇa acintya tathā manaḥsaṃvaraḥ kathitu śreṣṭhu ayam // SRS_38.77 //",
    "K10bsu034_u:6601": " (Vaidya 294)",
    "K10bsu034_u:6602": " manaḥsaṃvareṇa labhi yena vidu smṛtyupasthāna catu ṛddhipādān /",
    "K10bsu034_u:6603": " samyakprahāṇa bala indriya co manaḥsaṃvara kathitu śreṣṭha ayam // SRS_38.78 //",
    "K10bsu034_u:6604": " manaḥsaṃvareṇa laghu yena vidu bodhyaṅga sapta labhate vimalān /",
    "K10bsu034_u:6605": " aṣṭāṅgikaṃ ca tatha mārgavaraṃ manaḥsaṃvaraḥ kathitu śreṣṭha ayam // SRS_38.79 //",
    "K10bsu034_u:6606": " manaḥsaṃvareṇa labhi yena vidu mahupekṣatāviharaṇaṃ pravaram /",
    "K10bsu034_u:6607": " karuṇāvihārimamalaṃ ca paraṃ manaḥsaṃvaraḥ kathitu śreṣṭha ayam // SRS_38.80 //",
    "K10bsu034_u:6608": " manaḥsaṃvareṇa labhi yena śivān kṣemān vitarka vidu śuddha sadā /",
    "K10bsu034_u:6609": " labhate guṇāḍhyu pravivekakathāṃ manaḥsaṃvaraḥ kathitu śreṣṭha ayam // SRS_38.81 //",
    "K10bsu034_u:6610": " manasaṃvareṇa vidu yena yuto mithyākudṛṣṭyā saha na vasati /",
    "K10bsu034_u:6611": " vyāpādābhidhyā na ca saṃjanayī manaḥsaṃvaraḥ kathitu śreṣṭha ayam // SRS_38.82 //",
    "K10bsu034_u:6612": " manaḥsaṃvareṇa vidu yena yutaḥ kuhanāṃ karoti na muhūrtamapi /",
    "K10bsu034_u:6613": " gurūṇāṃ ca śāṭhiyu na saṃjanayī manaḥsaṃvaraḥ kathitu śreṣṭha ayam // SRS_38.83 //",
    "K10bsu034_u:6614": " manaḥsaṃvareṇa vidu yena yuto rāgatha dveṣa na janeti manaḥ /",
    "K10bsu034_u:6615": " tatha mohacittu na janeti kvacit manaḥsaṃvaraḥ kathitu śreṣṭhu ayam // SRS_38.84 //",
    "K10bsu034_u:6616": " manaḥsaṃvareṇa vidu yena yuto bodhāya citta na viniḥsṛjatī /",
    "K10bsu034_u:6617": " adhyāśayaṃ ca na vikopayatī manaḥsaṃvaraḥ kathitu śreṣṭha ayam // SRS_38.85 //",
    "K10bsu034_u:6618": " (Vaidya 295)",
    "K10bsu034_u:6619": " manaḥsaṃvareṇa vidu yena yuto ye cānya doṣa vividhā manasaḥ /",
    "K10bsu034_u:6620": " sarvebhi sārdha na ca saṃvasatī manaḥsaṃvaraḥ kathitu śreṣṭhu ayam // SRS_38.86 //",
    "K10bsu034_u:6621": " māyopamaṃ ca mana otaratī supinopamaṃ tatha marīcisamam /",
    "K10bsu034_u:6622": " pratibhāsalakṣaṇamatho satataṃ manaḥsaṃvaraḥ kathitu śreṣṭhu ayam // SRS_38.87 //",
    "K10bsu034_u:6623": " supimopamaṃ ca sukhamotaratī tathanitya śūnyata aśāśvatataḥ /",
    "K10bsu034_u:6624": " mana eva otarati yena vidu manasaṃvaraḥ kathitu śreṣṭhu ayam // SRS_38.88 //",
    "K10bsu034_u:6625": " nirjīvamotarati niḥsattva mano utpannu pratyayata cakrasamam /",
    "K10bsu034_u:6626": " na kutaścidāgatu na cāpi gataṃ manasaṃvaraḥ kathitu śreṣṭha ayam // SRS_38.89 //",
    "K10bsu034_u:6627": " na ca tanmanye upalabhāti kvaci na ca kalpayatyatha na manyatyasau /",
    "K10bsu034_u:6628": " nālambhate viniviśati na co manasaṃvaraḥ kathitu śreṣṭhu ayam // SRS_38.90 //",
    "K10bsu034_u:6629": " paramārthasatya supinena samaṃ nirvāṇa svapnasamamotarati /",
    "K10bsu034_u:6630": " mana evamotarati yena vidu manasaṃvaraḥ kathitu śreṣṭha ayam // SRS_38.91 //",
    "K10bsu034_u:6631": " iti śrīsamādhirāje kāyavāṅbhanaḥsaṃvaraparivartaḥ aṣṭatriṃśatitamaḥ // 38 //",
    "K10bsu034_u:6632": " (Vaidya 296)",
    "K10bsu034_u:6633": " 39 Padatriśatanirdeśaparivartaḥ /",
    "K10bsu034_u:6634": " tatra kumāra katamā karmaviśuddhiḥ?",
    "K10bsu034_u:6635": " yadidaṃ svapnopamaṃ tribhavaṃ dṛṣṭvā tatra virāgatāmutpādayati /",
    "K10bsu034_u:6636": " iyamucyate karmaviśuddhiḥ //",
    "K10bsu034_u:6637": " tatra katama ālambanasamatikramaḥ?",
    "K10bsu034_u:6638": " yadidaṃ māyopamatāṃ skandhadhātvāyatanānāṃ buddhā teṣāṃ vyavasargaḥ /",
    "K10bsu034_u:6639": " ayamucyate ālambanasamatikramaḥ //",
    "K10bsu034_u:6640": " tatra katamā skandhaparijñā?",
    "K10bsu034_u:6641": " yadidaṃ marīcyupamatāṃ skandhānāmavatarati //",
    "K10bsu034_u:6642": " tatra katamā dhātusamatā?",
    "K10bsu034_u:6643": " yadidaṃ nirmitopamānāṃ dhātūnāṃ pratinisargaḥ //",
    "K10bsu034_u:6644": " tatra katama āyatanāprakarṣaḥ?",
    "K10bsu034_u:6645": " yadidaṃ pratibhāsopamānāmāyatanānāṃ pratinisargaḥ //",
    "K10bsu034_u:6646": " - - - - tṛṣṇāprahāṇam?",
    "K10bsu034_u:6647": " yadidaṃ sarvadharmāṇāmanālambanatā //",
    "K10bsu034_u:6648": " - - - - anutpādasākṣātkriyā?",
    "K10bsu034_u:6649": " yadidaṃ sarvadharmāṇāmanupalabdhiḥ //",
    "K10bsu034_u:6650": " - - - - kriyāvatāraḥ?",
    "K10bsu034_u:6651": " yadidaṃ vīryasamutthitasya duḥkhasya vipraṇāśaḥ //",
    "K10bsu034_u:6652": " - - - - hetudīpanā?",
    "K10bsu034_u:6653": " yadidaṃ pratiśrutkopamānāṃ skandhānāmabhinirvṛttiḥ //",
    "K10bsu034_u:6654": " - - - - phalāvipraṇāśaḥ?",
    "K10bsu034_u:6655": " yadidaṃ svapnopamasya karmaphalasyāvipraṇāśaḥ //",
    "K10bsu034_u:6656": " - - - - dharmadarśanam?",
    "K10bsu034_u:6657": " yadidaṃ sarvadharmāṇāmapaśyanatā //",
    "K10bsu034_u:6658": " - - - - mārgabhāvanā?",
    "K10bsu034_u:6659": " yadidaṃ sarvadharmāṇāmanupalabdhibhāvanā //",
    "K10bsu034_u:6660": " - - - - tathāgatasamavadhānam?",
    "K10bsu034_u:6661": " yadidaṃ sarvabuddhānāṃ śikṣāpratipattiḥ //",
    "K10bsu034_u:6662": " - - - - tīkṣṇaprajñatā?",
    "K10bsu034_u:6663": " yadidaṃ sarvadharmāṇāmanutpattikakḥāntiḥ //",
    "K10bsu034_u:6664": " - - - - sattvānupraveśajñānam?",
    "K10bsu034_u:6665": " yadidaṃ indriyaparāparajñatājñānam //",
    "K10bsu034_u:6666": " tatra katamad dharmajñānam?",
    "K10bsu034_u:6667": " yadidaṃ sarvadharmāṇāmanupalabdhiḥ //",
    "K10bsu034_u:6668": " - - - - pratisaṃvidāvatārajñānam?",
    "K10bsu034_u:6669": " yadidaṃ yathābhūtadharmanayapraveśaḥ //",
    "K10bsu034_u:6670": " - - - - akṣaraprabhedajñānam?",
    "K10bsu034_u:6671": " yadidaṃ trimantraprayogajñānam,",
    "K10bsu034_u:6672": " ākārānākārajñānam //",
    "K10bsu034_u:6673": " - - - - vastusamatikramaḥ?",
    "K10bsu034_u:6674": " yadidaṃ avastubudhyanā //",
    "K10bsu034_u:6675": " - - - - ghoṣaparijñā?",
    "K10bsu034_u:6676": " yadidaṃ pratiśrutkopamāvatārajñḥnam //",
    "K10bsu034_u:6677": " - - - - prḥmodyapratilḥbhaḥ?",
    "K10bsu034_u:6678": " yadidaṃ sarvadharmḥṇḥmanupalabdhiḥ,",
    "K10bsu034_u:6679": " saṃsḥrḥt duḥkhasya utsargo bhḥrḥvaharaṇam //",
    "K10bsu034_u:6680": " - - - - dharmaprītyanubhavanatḥ?",
    "K10bsu034_u:6681": " yadidaṃ avavḥdasaṃtoṣaṇḥnutsargasvayḥnḥnuśaṃsḥpaśyanḥ //",
    "K10bsu034_u:6682": " - - - - ḥrjavatḥ? yadidaṃ ḥryasatyaprativedhaḥ //",
    "K10bsu034_u:6683": " - - - - rijukatḥ? yadidaṃ īryḥpathasyḥkalpanatḥ //",
    "K10bsu034_u:6684": " - - - - apagatabhṛkuṭitḥ?",
    "K10bsu034_u:6685": " yadidaṃ doṣaprahḥṇam //",
    "K10bsu034_u:6686": " - - - - sauśīlyatḥ?",
    "K10bsu034_u:6687": " yadidaṃ sukhasaṃvḥsatḥ //",
    "K10bsu034_u:6688": " - - - - mḥdhuryatḥ?",
    "K10bsu034_u:6689": " yadidaṃ pareṣu hitavastutḥṃ //",
    "K10bsu034_u:6690": " - - - - pūrvḥlḥpitḥ?",
    "K10bsu034_u:6691": " yadidaṃ ehisvḥgatavacanatḥ laghūtthḥnatḥ //",
    "K10bsu034_u:6692": " - - - - gurugauravatḥ?",
    "K10bsu034_u:6693": " yadidaṃ gurūṇḥmantike bhayaṃ ca kalyḥṇamitratḥ ca //",
    "K10bsu034_u:6694": " - - - - guruśuśrūṣḥ?",
    "K10bsu034_u:6695": " yadidaṃ guruṇḥmupasthḥnḥvasthḥnaparicaryḥ //",
    "K10bsu034_u:6696": " - - - - upapattisaṃtuṣṭiḥ?",
    "K10bsu034_u:6697": " yadidaṃ sarvopapattiṣvanḥsvḥdanatḥ /",
    "K10bsu034_u:6698": " - - - - śukladharmḥtṛptatḥ?",
    "K10bsu034_u:6699": " yadidaṃ śukladharmḥṇḥṃ paryeṣṭiḥ kiṃkuśalamḥrgaṇatḥ ca //",
    "K10bsu034_u:6700": " tatra katamā ājīvapariśuddhiḥ?",
    "K10bsu034_u:6701": " yadidaṃ itaretarasaṃtuṣṭitā akūhaṇatā anaiṣikatā,",
    "K10bsu034_u:6702": " lābhena lābhācikīrṣaṇatā ca//",
    "K10bsu034_u:6703": " - - - - araṇyavāsānutsargaḥ?",
    "K10bsu034_u:6704": " yadidaṃ anikṣiptadhuratā kuśaleṣu dharmeṣu (Vaidya 297)",
    "K10bsu034_u:6705": " prāntaśayyāsanābhiratirvanagahanagiridurgaguhākandareṣvabhiratiḥ dharmaprītyanubhavanatā ca /",
    "K10bsu034_u:6706": " asaṃsargaḥ gṛhipravrajitairabhisatkāraślokenānadhyavasānatā tṛṣṇāprahāṇadhyānaprītyanubhavanatā ca /",
    "K10bsu034_u:6707": " ayamucyate 'raṇyavāsānutsargaḥ //",
    "K10bsu034_u:6708": " tatra - - - - bhūmyavasthānajñānam?",
    "K10bsu034_u:6709": " yadidaṃ śrāvakabhūmiphalavyavasthānajñānaṃ pratyekabuddhabhūmivyavasthānajñānaṃ bodhisattvabhūmivyavasthānajñānaṃ ca /",
    "K10bsu034_u:6710": " tatra - - - - smṛtyuvipraṇāśaḥ?",
    "K10bsu034_u:6711": " yadidaṃ anityaduḥkhaśūnyānātmamanasikāraḥ //",
    "K10bsu034_u:6712": " tatra - - - - skandhakauśalyajñānam?",
    "K10bsu034_u:6713": " yadidaṃ skandhadhātvāyatanaprabhedajñānaṃ ca tatra cānupalabdhiḥ //",
    "K10bsu034_u:6714": " tatra - - - - abhijñāsākṣātkriyā?",
    "K10bsu034_u:6715": " yadidaṃ caturṇāmṛddhipādānāṃ pratilambhaḥ ṛddhivikurvaṇatā ca //",
    "K10bsu034_u:6716": " tatra - - - - kleśāpakarṣaḥ?",
    "K10bsu034_u:6717": " yadidaṃ rāgadveṣamohaprahāṇam //",
    "K10bsu034_u:6718": " tatra - - - - vāsanānusaṃghisamuddhātajñānam?",
    "K10bsu034_u:6719": " yadida pūrvabālacarivijugupsanatā śrāvakapratyekabuddhabhūmyaspṛhaṇatā ca //",
    "K10bsu034_u:6720": " tatra - - - - viśeṣagāmitā?",
    "K10bsu034_u:6721": " yadidaṃ buddhavaiśāradyapratisaṃvidāṃ niṣpādanatā //",
    "K10bsu034_u:6722": " tatra - - - - bhāvanābhiniṣyandaḥ?",
    "K10bsu034_u:6723": " yadidaṃ anunayapratighaprahāṇam //",
    "K10bsu034_u:6724": " tatra - - - - āpattikauśalyam?",
    "K10bsu034_u:6725": " yadidaṃ prātimokṣavinayasaṃvaraḥ //",
    "K10bsu034_u:6726": " - - - - paryutthānaviṣkambhaṇam?",
    "K10bsu034_u:6727": " yadidaṃ atyayadeśanā āyatisaṃvaraścākuśalānāṃ dharmāṇām //",
    "K10bsu034_u:6728": " - - - - anunayaprahāṇam?",
    "K10bsu034_u:6729": " yadidaṃ traidhātukabhavatṛṣṇālatāsamuddhāto 'samutpannānāṃ cākuśalānāṃ dharmāṇāmanutpādanatā,",
    "K10bsu034_u:6730": " utpannānāṃ ca kuśalamūlānāṃ dharmāṇāmavipraṇāśaḥ /",
    "K10bsu034_u:6731": " - - - - bhavasamatikramaḥ?",
    "K10bsu034_u:6732": " yadidaṃ traidhātukānupalabdhiḥ,",
    "K10bsu034_u:6733": " amanasikāratā ca //",
    "K10bsu034_u:6734": " - - - - jātismaratā?",
    "K10bsu034_u:6735": " yadidaṃ pūrvenivāsajñānam //",
    "K10bsu034_u:6736": " - - - - karmavipākaniṣkāṅkṣaṇatā?",
    "K10bsu034_u:6737": " yadidaṃ ucchedaśāśvatavivarjanatā //",
    "K10bsu034_u:6738": " tatra - - - - dharmacintā?",
    "K10bsu034_u:6739": " yadidaṃ yathābhūtacintā //",
    "K10bsu034_u:6740": " tatra - - - - śrutaparyeṣṭiḥ?",
    "K10bsu034_u:6741": " yadidaṃ śrāvakapratyekabuddhapiṭakasya bodhisattvapiṭakasya ca ādhāraṇatā bhāvanatā ca //",
    "K10bsu034_u:6742": " - - - - jñānatīkṣṇatā?",
    "K10bsu034_u:6743": " yadidaṃ svapnopamamanutpādajñānam //",
    "K10bsu034_u:6744": " - - - - jñānatṛṣṇā?",
    "K10bsu034_u:6745": " yadidaṃ jñānaparyeṣṭiḥ //",
    "K10bsu034_u:6746": " - - - - jñānāvabodhaḥ?",
    "K10bsu034_u:6747": " yadidaṃ anuttarasamyaksaṃbodhyabhiniṣpādanatā",
    "K10bsu034_u:6748": " ca // - - - - ājāneyabhūmiḥ?",
    "K10bsu034_u:6749": " yadidaṃ bodhisattvaśikṣāsthānam //",
    "K10bsu034_u:6750": " - - - - śailopamatā?",
    "K10bsu034_u:6751": " yadidaṃ bodhicittasyānutsargaḥ?",
    "K10bsu034_u:6752": " - - - - akampanatā?",
    "K10bsu034_u:6753": " yadidaṃ kleśairasaṃhāryatā //",
    "K10bsu034_u:6754": " - - - - acalanatā? yadidaṃ sarvanimittānāmamanasikāraḥ //",
    "K10bsu034_u:6755": " - - - - avaivartyalakṣaṇam?",
    "K10bsu034_u:6756": " yadidaṃ ṣaṭpāramitānāmakhaṇḍanatā,",
    "K10bsu034_u:6757": " anyalokadhātusthitānāṃ buddhānāmabhīkṣṇadarśanatā ca //",
    "K10bsu034_u:6758": " - - - - kuśaladharmābhisaṃpat?",
    "K10bsu034_u:6759": " yadidaṃ āsannībhāvo 'nuttarāyāḥ samaksaṃbodheḥ //",
    "K10bsu034_u:6760": " - - - - pāpakarmajugupsanatā?",
    "K10bsu034_u:6761": " yadidaṃ āyatisaṃvaratā cānutpādaśca pāpasya //",
    "K10bsu034_u:6762": " - - - - kleśānāmasamudācāraḥ?",
    "K10bsu034_u:6763": " yadidaṃ avidyāyā bhavatṛṣṇāyāśca krodhasya cānutpādanatā //",
    "K10bsu034_u:6764": " - - - - śikṣāyā aparityāgaḥ?",
    "K10bsu034_u:6765": " yadidaṃ karmavipākapattīyanatā buddhagauravatā ca //",
    "K10bsu034_u:6766": " - - - - samādhivyavasthānam?",
    "K10bsu034_u:6767": " yadidaṃ cittacaitasikānāṃ dharmāṇāmanutpādāvyayakauśalyaṃ cittaikāgratā ca //",
    "K10bsu034_u:6768": " - - - - sattvāśayajñānam?",
    "K10bsu034_u:6769": " yadidaṃ indriyaparāparajñatājñānam //",
    "K10bsu034_u:6770": " - - - - upapattiviśeṣajñānam?",
    "K10bsu034_u:6771": " yadidaṃ pañcānāṃ gatīnāṃ vyavasthānajñānam //",
    "K10bsu034_u:6772": " - - - - jñānānantatā?",
    "K10bsu034_u:6773": " yadidaṃ laukikalokottareṣu śilpeṣvanābhogajñānam //",
    "K10bsu034_u:6774": " - - - - vacanapratisaṃghijñānam?",
    "K10bsu034_u:6775": " yadidaṃ tathāgatasaṃghābhāṣyānubudhyanatā //",
    "K10bsu034_u:6776": " - - - - gṛhāvāsaparityāgaḥ?",
    "K10bsu034_u:6777": " yadidaṃ kāyacittavivekābhiniṣkramaḥ //",
    "K10bsu034_u:6778": " - - - - traidhātuke 'nabhiratiḥ?",
    "K10bsu034_u:6779": " yadidaṃ traidhātukayathābhūtadarśanatā //",
    "K10bsu034_u:6780": " - - - - cittasyānavalīnatā?",
    "K10bsu034_u:6781": " yadidaṃ cittasyāparityāgaḥ samāpadyamānāparityāgaśca //",
    "K10bsu034_u:6782": " (Vaidya 298) - - - - dharmeṣvabhiniveśaḥ?",
    "K10bsu034_u:6783": " yadidaṃ sarvasnehaprahāṇam //",
    "K10bsu034_u:6784": " - - - - dharmaparigrahaḥ?",
    "K10bsu034_u:6785": " yadidaṃ buddhabodhyārakṣā,",
    "K10bsu034_u:6786": " eṣāṃ caiva sūtrāntānāṃ pratīcchanatā //",
    "K10bsu034_u:6787": " - - - - dharmaguptiḥ?",
    "K10bsu034_u:6788": " yadidaṃ saddharmapratikṣepakāṇāṃ sahadharmeṇa nigrahaḥ //",
    "K10bsu034_u:6789": " - - - - karmavipākapattiyanatā?",
    "K10bsu034_u:6790": " yadidaṃ lajjayā pāpakāt karmaṇo viratiḥ,",
    "K10bsu034_u:6791": " kuśaladharmaparyeṣṭau cābhiyogaḥ //",
    "K10bsu034_u:6792": " - - - - vinayakauśalyam?",
    "K10bsu034_u:6793": " yadidaṃ prakṛtyāyapattyanāpattibudhyanatā //",
    "K10bsu034_u:6794": " - - - - adhikaraṇavyupaśamaḥ?",
    "K10bsu034_u:6795": " yadidaṃ gaṇavivarjanatā //",
    "K10bsu034_u:6796": " - - - - avigraho 'vivādaḥ?",
    "K10bsu034_u:6797": " yadidaṃ laukikakathānirarthikatā //",
    "K10bsu034_u:6798": " - - - - kṣāntibhūmiḥ?",
    "K10bsu034_u:6799": " yadidaṃ kāyacittapīḍādhivāsanatā //",
    "K10bsu034_u:6800": " - - - - kṣāntisamādānam?",
    "K10bsu034_u:6801": " yadidaṃ parato duruktānāṃ vacanapathānāmadhyupekṣā kṣāntyakhaṇḍanatā ca //",
    "K10bsu034_u:6802": " - - - - dharmapravicayaḥ?",
    "K10bsu034_u:6803": " yadidaṃ skandhadhātvāyatanānāṃ prabhedaḥ saṃkleśavyavadānapakṣasya",
    "K10bsu034_u:6804": " ca prabhedasteṣāṃ cānupalabdhiḥ //",
    "K10bsu034_u:6805": " - - - - dharmaviniścayakauśalyam?",
    "K10bsu034_u:6806": " yadidaṃ sarvadharmāṇāmanabhilāpaḥ //",
    "K10bsu034_u:6807": " - - - - dharmapadaprabhedjñānam?",
    "K10bsu034_u:6808": " yadidaṃ sarvadharmāṇāṃ vyavasthānanistīraṇatā //",
    "K10bsu034_u:6809": " - - - - dharmapadanirhārakauśalyam?",
    "K10bsu034_u:6810": " yadidaṃ yathābhūtānāṃ dharmāṇāṃ nirdeśaḥ //",
    "K10bsu034_u:6811": " - - - - arthānarthasaṃbhedanirhārakauśalyajñānam?",
    "K10bsu034_u:6812": " yadidaṃ dharmaprakṛtyanutkṣepāprakṣepaḥ //",
    "K10bsu034_u:6813": " - - - - pūrvāntajñānam?",
    "K10bsu034_u:6814": " yadidaṃ hetujñānam //",
    "K10bsu034_u:6815": " - - - - aparāntajñānam?",
    "K10bsu034_u:6816": " yadidaṃ pratyayajñānam //",
    "K10bsu034_u:6817": " - - - - trimaṇḍalapariśuddhijñānam?",
    "K10bsu034_u:6818": " yadidaṃ atītānāgatapratyutpannānāṃ dharmāṇāmanupalabdhiḥ,",
    "K10bsu034_u:6819": " amanasikāritā ca //",
    "K10bsu034_u:6820": " - - - - cittāvasthānam?",
    "K10bsu034_u:6821": " yadidaṃ cittānupalabdhiḥ //",
    "K10bsu034_u:6822": " - - - - kāyavyavasthānam?",
    "K10bsu034_u:6823": " yadidaṃ kāyagatānusmṛtiḥ //",
    "K10bsu034_u:6824": " .... īryāpathalakṣaṇam?",
    "K10bsu034_u:6825": " yeyamāryadharmāsaṃbhrāntatā /",
    "K10bsu034_u:6826": " - - - - īryāpathasyāvikopanatā?",
    "K10bsu034_u:6827": " yadidaṃ pracchannakalyāṇatā //",
    "K10bsu034_u:6828": " .... īryāpathasyāvikalpanatā?",
    "K10bsu034_u:6829": " yadidaṃ vigatapāpecchatā //",
    "K10bsu034_u:6830": " - - - - indriyaprāsādikatā?",
    "K10bsu034_u:6831": " yadidaṃ dharmagatamanasikāratā yuktabhāṇitā kālajñatā yathābhūtānāṃ dharmāṇāṃ bhūtaprakāśanatā //",
    "K10bsu034_u:6832": " .... lokajñatā? yadidaṃ atikramamasaṃprajānatā //",
    "K10bsu034_u:6833": " ....muktatyāgitā?",
    "K10bsu034_u:6834": " yadidaṃ satāṃ vastūnāmagrahaṇatā,",
    "K10bsu034_u:6835": " amātsaryatā ca //",
    "K10bsu034_u:6836": " .... pratatapāṇitā?",
    "K10bsu034_u:6837": " yadidaṃ saṃvibhāvaśīlatā //",
    "K10bsu034_u:6838": " .... agṛhītacittatā?",
    "K10bsu034_u:6839": " yadidaṃ śraddhānāvilatā //",
    "K10bsu034_u:6840": " ....vyapatrāpitā?",
    "K10bsu034_u:6841": " yadidaṃ amukharatā //",
    "K10bsu034_u:6842": " ....hriyāpaṇata //",
    "K10bsu034_u:6843": " yadidaṃ anabhimukhatā //",
    "K10bsu034_u:6844": " .... akuśalacittajugupsanatā?",
    "K10bsu034_u:6845": " yadidaṃ bāladharmabudhyanatā taiścāsamavadhānam //",
    "K10bsu034_u:6846": " .... dhūtānavasṛjanatā?",
    "K10bsu034_u:6847": " yadidaṃ dṛḍhasamādānatā //",
    "K10bsu034_u:6848": " .... cāritrasamavadhānatā?",
    "K10bsu034_u:6849": " yadidaṃ caryāpathakramasaṃjānanatā //",
    "K10bsu034_u:6850": " .... prītisamudācāraḥ?",
    "K10bsu034_u:6851": " yadidaṃ kuśalānāṃ dharmāṇāmanuśaṃsācittatā //",
    "K10bsu034_u:6852": " .... gurūṇāmāsanapratyutthānam?",
    "K10bsu034_u:6853": " yadidaṃ nihatamānatā,",
    "K10bsu034_u:6854": " anālasyatā cā //",
    "K10bsu034_u:6855": " .... mānasya nigrahaḥ?",
    "K10bsu034_u:6856": " yadidaṃ ātmano 'nupalabdhiranālambanatā ca //",
    "K10bsu034_u:6857": " .... cittasya saṃgrahaḥ?",
    "K10bsu034_u:6858": " yadidaṃ śukladharmāṇāmavipraṇāśajñānam /",
    "K10bsu034_u:6859": " ....cittotsāhanatā?",
    "K10bsu034_u:6860": " yadidaṃ vīryaphalāvipraṇāśajñānam //",
    "K10bsu034_u:6861": " .... arthapratisaṃvijjñānam?",
    "K10bsu034_u:6862": " yadidaṃ yathābhūtasatyaprativedhajñānam //",
    "K10bsu034_u:6863": " .... jñānānubodhaḥ?",
    "K10bsu034_u:6864": " yadidaṃ laukikalokottarāṇāṃ dharmāṇāmanubudhyanatā //",
    "K10bsu034_u:6865": " .... ajñānavigamaḥ?",
    "K10bsu034_u:6866": " yadidaṃ yathābhūtānāṃ dharmāṇāmadhyāropavigamaḥ //",
    "K10bsu034_u:6867": " .... cittapraveśajñānam?",
    "K10bsu034_u:6868": " yadidaṃ utpādavyayajñānam //",
    "K10bsu034_u:6869": " .... āhāranirhārakauśalyajñānam?",
    "K10bsu034_u:6870": " yadidaṃ tīkṣṇaprajñatā //",
    "K10bsu034_u:6871": " .... rutaravitajñānam?",
    "K10bsu034_u:6872": " yadidaṃ yathābhūtadharmaprakāśanatā //",
    "K10bsu034_u:6873": " ....vyavasthānajñānam?",
    "K10bsu034_u:6874": " yadidaṃ yathābhūtasyāvatārajñānam //",
    "K10bsu034_u:6875": " ....arthaviniścayaḥ?",
    "K10bsu034_u:6876": " yadidaṃ saṃskāraskandhocchedaḥ //",
    "K10bsu034_u:6877": " ....arthānarthavivarjanatā? (Vaidya 299)",
    "K10bsu034_u:6878": " yadidaṃ bhavasamatikramaḥ,",
    "K10bsu034_u:6879": " pareṣāṃ ca bhavasamatikramaṇāvatāraṇatā ca //",
    "K10bsu034_u:6880": " .... satpuruṣāśrayaḥ?",
    "K10bsu034_u:6881": " yadidaṃ buddhāvirahitatā //",
    "K10bsu034_u:6882": " ....satpuruṣasamavadhānam?",
    "K10bsu034_u:6883": " yadidaṃ buddhabodhisattvapratyekabuddhaśrāvakasevanatā //",
    "K10bsu034_u:6884": " .... asatpuruṣavarjanatā?",
    "K10bsu034_u:6885": " yadidaṃ upalambhikānāṃ kusīdānāṃ ca vivarjanatā //",
    "K10bsu034_u:6886": " .... dhyānābhiratiḥ?",
    "K10bsu034_u:6887": " yadidaṃ kāmakaṇṭakavivarjanatā,",
    "K10bsu034_u:6888": " dhyānānāmanutsarjanatā,",
    "K10bsu034_u:6889": " prītyavijahatā ca //",
    "K10bsu034_u:6890": " .... dhyāneṣvanadhyavasānam?",
    "K10bsu034_u:6891": " yadidaṃ traidhātukasamatikramaṇacchandaḥ satvaparipācanācchandaḥ uttariprajñāvabhāsacchandaśca //",
    "K10bsu034_u:6892": " ....abhijñāvikurvaṇatā?",
    "K10bsu034_u:6893": " yadidaṃ pañcasvabhijñāsu sthitvā durvijñeyānāṃ buddhadharmāṇāṃ parebhyaḥ saṃprakāśanatā //",
    "K10bsu034_u:6894": " .... nāmasaṃketaḥ?",
    "K10bsu034_u:6895": " yadidaṃ apariniṣpannānāṃ nāmnāmanubudhyanatā //",
    "K10bsu034_u:6896": " .... prajñaptivyavahāraḥ?",
    "K10bsu034_u:6897": " yadidaṃ lokavyavahāraḥ //",
    "K10bsu034_u:6898": " ....prajñaptisamuddhātaḥ?",
    "K10bsu034_u:6899": " yadidaṃ pravyāhārajñānam //",
    "K10bsu034_u:6900": " ....saṃsāranivṛttiḥ?",
    "K10bsu034_u:6901": " yadidaṃ saṃsāradoṣapratyavekṣā //",
    "K10bsu034_u:6902": " .... lābhānarthikatā?",
    "K10bsu034_u:6903": " yadidaṃ bhūtālpecchatā //",
    "K10bsu034_u:6904": " .... lābhasatkārānādeyatā?",
    "K10bsu034_u:6905": " yadidaṃ anutkaṇṭhatā ca viagatapāpecchatā ca //",
    "K10bsu034_u:6906": " .... avarṇairamaṅkubhāvatā?",
    "K10bsu034_u:6907": " yadidaṃ skandhadhātuparīkṣājñānam //",
    "K10bsu034_u:6908": " .... bhūtānāṃ varṇānāmanadhivāsanatā?",
    "K10bsu034_u:6909": " yadidaṃ praticchannakalyāṇatā ca lābhasatkārasya cāntarāyabudhyanatā //",
    "K10bsu034_u:6910": " ....satkāreṣūpekṣā?",
    "K10bsu034_u:6911": " yadidaṃ karmavipākabudhyanatā //",
    "K10bsu034_u:6912": " .... asatkāreṣvamaṅkubhāvatā?",
    "K10bsu034_u:6913": " yadidaṃ yogasyānutsarjanatā //",
    "K10bsu034_u:6914": " .... nindāyāmakupyanatā?",
    "K10bsu034_u:6915": " yadidaṃ laukikadharmapratyavekṣā //",
    "K10bsu034_u:6916": " .... praśaṃsāyāmupekṣā?",
    "K10bsu034_u:6917": " yadidaṃ kalyāṇadharmaparyeṣṭiniṣkramaṇam //",
    "K10bsu034_u:6918": " .... alābhe 'līnatā?",
    "K10bsu034_u:6919": " yadidaṃ svayaṃkṛtānāṃ dharmāṇāṃ pratyavekṣaṇatā /",
    "K10bsu034_u:6920": " .... gṛhībhiḥ sārdhamasaṃstavaḥ?",
    "K10bsu034_u:6921": " yadidaṃ āmiṣakiṃcidvivarjanatā //",
    "K10bsu034_u:6922": " .... pravrajitaiḥ sārdhamasaṃstavaḥ?",
    "K10bsu034_u:6923": " yadidaṃ ayuktavivarjanatā ca yuktaparyeṣaṇatā ca //",
    "K10bsu034_u:6924": " ....agocaravivarjanatā?",
    "K10bsu034_u:6925": " yadidaṃ pañcānāṃ nivaraṇānāṃ prahāṇam //",
    "K10bsu034_u:6926": " .... gocarapracāraḥ?",
    "K10bsu034_u:6927": " yadidaṃ smṛtyupasthānānāṃ bhāvanā //",
    "K10bsu034_u:6928": " ....ācārasaṃpad?",
    "K10bsu034_u:6929": " yadidaṃ parānurakṣā //",
    "K10bsu034_u:6930": " ....ācāravivarjanatā?",
    "K10bsu034_u:6931": " yadidaṃ ātmanaḥ",
    "K10bsu034_u:6932": " kalyāṇadharmānurakṣaṇatā //",
    "K10bsu034_u:6933": " .... kulānāmadūṣaṇatā?",
    "K10bsu034_u:6934": " yadidaṃ jñātravivarjanatā //",
    "K10bsu034_u:6935": " .... śāsanarakṣāḥ?",
    "K10bsu034_u:6936": " yadidaṃ dharmaparyeṣṭisamādānatā dharmānudharmapratipattiśca //",
    "K10bsu034_u:6937": " ....alpabhāṣyatā?",
    "K10bsu034_u:6938": " yadidaṃ śamathapratilambhaḥ //",
    "K10bsu034_u:6939": " .... mārdavatā? yadidaṃ vipaśyanāpratilambhaḥ //",
    "K10bsu034_u:6940": " ....prativacanakauśalyam?",
    "K10bsu034_u:6941": " yadidaṃ uttarapratyuttarajñānam //",
    "K10bsu034_u:6942": " .... pratyarthikanigrahaḥ?",
    "K10bsu034_u:6943": " yadidaṃ yathābhūtānāṃ dharmāṇāṃ prakāśanatā vyavasthāpanatā ca,",
    "K10bsu034_u:6944": " upālambhānigrahaśca //",
    "K10bsu034_u:6945": " ....kālapratikramaḥ?",
    "K10bsu034_u:6946": " yadidaṃ kālajñatā //",
    "K10bsu034_u:6947": " .... pṛthagjaneṣvaviśvāsaḥ?",
    "K10bsu034_u:6948": " yadidaṃ bāladharmadoṣadarśitā //",
    "K10bsu034_u:6949": " ....duḥkhitānāmaparibhavaḥ?",
    "K10bsu034_u:6950": " yadidaṃ sarvasattveṣu samacittatā //",
    "K10bsu034_u:6951": " .... duḥkhitānāṃ dhanānuprayacchanatā?",
    "K10bsu034_u:6952": " yadidaṃ lokāmiṣadānam //",
    "K10bsu034_u:6953": " .... daridrāṇāmanavasādanam?",
    "K10bsu034_u:6954": " yadidaṃ pareṣāmantike kṛpābuddhitā //",
    "K10bsu034_u:6955": " .... duḥśīlānāmanukampanā?",
    "K10bsu034_u:6956": " yadidaṃ pareṣāmāpatteruddharaṇatā ca śīlapratiṣṭhāpanatā ca //",
    "K10bsu034_u:6957": " ....hitavastutā?",
    "K10bsu034_u:6958": " yadidaṃ pareṣāmupakārakaraṇatā //",
    "K10bsu034_u:6959": " ....kṛpābuddhitā?",
    "K10bsu034_u:6960": " yadidaṃ sattvānāmanāgataduḥkhapaśyanatā //",
    "K10bsu034_u:6961": " .... dharmānugrahaḥ?",
    "K10bsu034_u:6962": " yadidaṃ pareṣāṃ yathābhūtadharmāvataraṇatā //",
    "K10bsu034_u:6963": " .... āmiṣaparityāgaḥ?",
    "K10bsu034_u:6964": " yadidaṃ skandhaparityāgaḥ,",
    "K10bsu034_u:6965": " pareṣāṃ cāmiṣānugrahaḥ //",
    "K10bsu034_u:6966": " .... asaṃnicayasthānam?",
    "K10bsu034_u:6967": " yadidaṃ āmiṣajugupsanatā ārakṣādoṣadarśanatā ca //",
    "K10bsu034_u:6968": " .... śīlapraśaṃsā?",
    "K10bsu034_u:6969": " yadidaṃ śīlaphalānubodhaḥ //",
    "K10bsu034_u:6970": " (Vaidya 300) .... dauḥśīlyajugupsanatā?",
    "K10bsu034_u:6971": " yadidaṃ dauḥśīlyadoṣabuddhyanatā //",
    "K10bsu034_u:6972": " .... śīlavatāmakampyasevanatā?",
    "K10bsu034_u:6973": " yadidaṃ śīlavatsu durlabhasaṃjñājñānam //",
    "K10bsu034_u:6974": " ....sarvāstiparityāgitā?",
    "K10bsu034_u:6975": " yadidaṃ kalyāṇāśayatā //",
    "K10bsu034_u:6976": " ....adhyāśayanimantraṇatā?",
    "K10bsu034_u:6977": " yadidaṃ pareṣāṃ sukhārthikatā //",
    "K10bsu034_u:6978": " ....yathoktakāritā?",
    "K10bsu034_u:6979": " yadidaṃ kalyāṇāśayasaṃpat //",
    "K10bsu034_u:6980": " .... abhīkṣṇaparyupāsanatā?",
    "K10bsu034_u:6981": " yadidaṃ kuśalagaveṣaṇaparipṛcchanatā //",
    "K10bsu034_u:6982": " ....prītyanubhavanatā?",
    "K10bsu034_u:6983": " yadidaṃ adhigamajñānaṃ cāgamajñānaṃ ca /",
    "K10bsu034_u:6984": " .... dṛṣṭāntajñānam?",
    "K10bsu034_u:6985": " yadidaṃ upamājñānamavavādajñānaṃ ca //",
    "K10bsu034_u:6986": " .... pūrvayogakauśalyam?",
    "K10bsu034_u:6987": " yadidaṃ jātyanusmaraṇatā śrutabahulatā ca //",
    "K10bsu034_u:6988": " ....kuśalamūlapūrvaṃgamatā?",
    "K10bsu034_u:6989": " yadidaṃ bodhau tīvracchandatā ca pareṣāṃ samutsāhanatā ca //",
    "K10bsu034_u:6990": " .... upāyakauśalyam?",
    "K10bsu034_u:6991": " yadidaṃ pratideśanānumodanādhyeṣaṇā kuśalānāṃ ca pariṇāmanākauśalyam //",
    "K10bsu034_u:6992": " ....nimittaprahāṇam?",
    "K10bsu034_u:6993": " yadidaṃ svapnopamānāṃ dharmāṇāṃ budhyanatā ca vastuvibhāvanatā",
    "K10bsu034_u:6994": " ca /.... saṃjñāvivartaḥ?",
    "K10bsu034_u:6995": " yadidaṃ viparyāsotsargaḥ //",
    "K10bsu034_u:6996": " .... vastulakṣaṇatā?",
    "K10bsu034_u:6997": " yadidaṃ alakṣaṇajñānam //",
    "K10bsu034_u:6998": " .... sūtrāntābhinirhārakauśalyam?",
    "K10bsu034_u:6999": " yadidaṃ yathābhūtānāṃ dharmāṇāṃ kuśalākuśalānāṃ upamāvadānaiḥ saṃprakāśanatā //",
    "K10bsu034_u:7000": " .... satyaviniścayaḥ?",
    "K10bsu034_u:7001": " yadidaṃ vijñānanirodho nāmarūpānutpattiśca //",
    "K10bsu034_u:7002": " .... vimuktisākṣātkriyā?",
    "K10bsu034_u:7003": " yadidaṃ vajropamasamādheracalanatā aprakupyanatā ca //",
    "K10bsu034_u:7004": " .... ekapravyāhāraḥ?",
    "K10bsu034_u:7005": " yadidaṃ tīrthyāyatanavijugupsanatā cānutpattikajñānatā ca //",
    "K10bsu034_u:7006": " .... vaiśāradyapratilambhaḥ?",
    "K10bsu034_u:7007": " yadidaṃ buddhadharmāvabudhyanatā //",
    "K10bsu034_u:7008": " .... śīlādhiṣṭhānatā?",
    "K10bsu034_u:7009": " yadidaṃ kāyasaṃvaraḥ prātimokṣasaṃvaraśca //",
    "K10bsu034_u:7010": " .... samāpattyavatāraḥ?",
    "K10bsu034_u:7011": " yadidaṃ traidhātukavairāgyatā //",
    "K10bsu034_u:7012": " .... prajñāpratilābhaḥ?",
    "K10bsu034_u:7013": " yadidaṃ sāmarthyajñānaṃ cānupalabdhiśca //",
    "K10bsu034_u:7014": " .... ekārāmatā? yadidaṃ saṃgaṇikādoṣavivarjanatā ca śukladharmānutsṛjanatā //",
    "K10bsu034_u:7015": " .... alpajñātrasaṃtuṣṭiḥ?",
    "K10bsu034_u:7016": " yadidaṃ itaretarasaṃtuṣṭiḥ //",
    "K10bsu034_u:7017": " .... cittasyānāvilatā?",
    "K10bsu034_u:7018": " yadidaṃ nivaraṇānāṃ viṣkambhaṇatā //",
    "K10bsu034_u:7019": " .... dṛṣṭikṛtānāṃ vivarjanatā?",
    "K10bsu034_u:7020": " yadidaṃ upalambhadṛṣṭivivarjanatā //",
    "K10bsu034_u:7021": " .... dhāraṇīpratilambhaḥ?",
    "K10bsu034_u:7022": " yadidaṃ yathādṛṣṭānāṃ dharmāṇāṃ yathābhūtāsaṅgasaṃprakāśanatā //",
    "K10bsu034_u:7023": " ....jñānāvatāraḥ?",
    "K10bsu034_u:7024": " yadidaṃ prakṛtipraveśaḥ //",
    "K10bsu034_u:7025": " .... sthānam? yadidaṃ śīlasthānam //",
    "K10bsu034_u:7026": " ....avasthānam?",
    "K10bsu034_u:7027": " yadidaṃ cittāvasthānam //",
    "K10bsu034_u:7028": " .... pratiṣṭhānam?",
    "K10bsu034_u:7029": " yadidaṃ śraddhāpratiṣṭhānam //",
    "K10bsu034_u:7030": " .... pratipattiḥ?",
    "K10bsu034_u:7031": " yadidaṃ mārgapratipattiḥ //",
    "K10bsu034_u:7032": " .... hetuḥ? yadidaṃ avidyā hetuḥ saṃsārasya //",
    "K10bsu034_u:7033": " .... yuktiḥ? yadidaṃ vidyā yuktirmokṣasya //",
    "K10bsu034_u:7034": " ....nayaḥ? yadidaṃ tṛṣṇāprahāṇam //",
    "K10bsu034_u:7035": " .... dvāram? yadidaṃ doṣaprahāṇam?",
    "K10bsu034_u:7036": " ....mārgaḥ?",
    "K10bsu034_u:7037": " yadidaṃ anityaduḥkhaśūnyānātmajñānam //",
    "K10bsu034_u:7038": " .... bhūmiḥ? yadidaṃ daśāpraṇihitabhūmiḥ //",
    "K10bsu034_u:7039": " ....jātivigamaḥ?",
    "K10bsu034_u:7040": " yadidaṃ jātyupacchedaḥ //",
    "K10bsu034_u:7041": " .... jñānabhūmiḥ?",
    "K10bsu034_u:7042": " yadidaṃ asaṃmohaḥ //",
    "K10bsu034_u:7043": " .... ajñānaprahāṇam?",
    "K10bsu034_u:7044": " yadidaṃ mohaprahāṇam //",
    "K10bsu034_u:7045": " ....jñānapratiṣṭhānam?",
    "K10bsu034_u:7046": " yadidaṃ apratiṣṭhānam //",
    "K10bsu034_u:7047": " .... yogācārabhūmiḥ?",
    "K10bsu034_u:7048": " yadidaṃ saptatriśatāṃ bodhipakṣikāṇāṃ dharmāṇāṃ bhāvanā //",
    "K10bsu034_u:7049": " .... bodhisattvagocaraḥ?",
    "K10bsu034_u:7050": " yadidaṃ ṣaṭpāramitā //",
    "K10bsu034_u:7051": " ....satpuruṣasaṃsevanā?",
    "K10bsu034_u:7052": " yadidaṃ buddhābhiniṣevitā //",
    "K10bsu034_u:7053": " ....asatpuruṣavivarjanatā?",
    "K10bsu034_u:7054": " yadidaṃ tīrthikānāṃ upalambhadṛṣṭikānāṃ vivarjanatā //",
    "K10bsu034_u:7055": " .... tathāgatairākhyātaḥ?",
    "K10bsu034_u:7056": " yadidaṃ buddhabaleṣu sthitvā prakṛtijñānena",
    "K10bsu034_u:7057": " mokṣaḥ //.... buddhabhūmiḥ?",
    "K10bsu034_u:7058": " yadidaṃ sarveṣāṃ kuśalānāṃ dharmāṇāṃ pratilābhitā //",
    "K10bsu034_u:7059": " .... paṇḍitairanumoditā?",
    "K10bsu034_u:7060": " yadidaṃ atītānāgatapratyutpannairbuddhaibhagavadbhiḥ śrāvakaiścānumoditāḥ //",
    "K10bsu034_u:7061": " .... bālai pratikṣiptam?",
    "K10bsu034_u:7062": " yadidaṃ sarvabālairdurvijñeyam //",
    "K10bsu034_u:7063": " .... śrāvakapratyekabuddhairduvijñeyam?",
    "K10bsu034_u:7064": " yadidaṃ buddhadharmācintyatā //",
    "K10bsu034_u:7065": " ....abhūmistīrthikānām? (Vaidya 301)",
    "K10bsu034_u:7066": " yadidaṃ mithyāmāno yoginām //",
    "K10bsu034_u:7067": " .... bodhisattvaiḥ parigṛhītāḥ?",
    "K10bsu034_u:7068": " yadidaṃ durlabhatā ca mahābhaiṣajyatā ca //",
    "K10bsu034_u:7069": " .... daśabalairanubaddham?",
    "K10bsu034_u:7070": " yadidaṃ kṛcchrayogena //",
    "K10bsu034_u:7071": " .... devaiḥ pujanīyam?",
    "K10bsu034_u:7072": " yadidaṃ sarvasukhāhārakamupādāya //",
    "K10bsu034_u:7073": " .... brahmaṇā vandanīyam?",
    "K10bsu034_u:7074": " yadidaṃ sarvamokṣāhārakayogena /",
    "K10bsu034_u:7075": " .... nāgairnamasyanīyam?",
    "K10bsu034_u:7076": " yadidaṃ sarvavāsanāsamutyāgatāmupādāya //",
    "K10bsu034_u:7077": " ....yakṣairanumodanīyam?",
    "K10bsu034_u:7078": " yadidaṃ sarvadurgatīnāṃ mārgacchedanatāmupādāya //",
    "K10bsu034_u:7079": " ....kinnaraiḥ stavanīyam?",
    "K10bsu034_u:7080": " yadidaṃ sarvamokṣaprāmodyāharaṇatāmupādāya?",
    "K10bsu034_u:7081": " mahoragaiḥ praśaṃsanīyam?",
    "K10bsu034_u:7082": " yadidaṃ saṃsārocchedanatāmupādāya //",
    "K10bsu034_u:7083": " .... bodhisattvairbhāvayitavyam?",
    "K10bsu034_u:7084": " yadidaṃ sarvajñānāhārikamupādāya //",
    "K10bsu034_u:7085": " .... paṇḍitaiḥ paryavāptavyam?",
    "K10bsu034_u:7086": " yadidaṃ avaivartyabhūmyāhāritrakamupādāya //",
    "K10bsu034_u:7087": " ....dhanamanuttaram?",
    "K10bsu034_u:7088": " yadidaṃ devamānuṣikāyāḥ prajāyāḥ saṃpatterāhātitrakaṃ copādāya mokṣāhāritrakamupādāya //",
    "K10bsu034_u:7089": " .... dānaṃ nirāmiṣam?",
    "K10bsu034_u:7090": " yadidaṃ sarvakleśaccheditrakatāmupādāya //",
    "K10bsu034_u:7091": " .... bhaiṣajyaṃ glānānām?",
    "K10bsu034_u:7092": " yadidaṃ rāgadveṣamohapraśamanatāmupādāya //",
    "K10bsu034_u:7093": " .... kośo jñānasya?",
    "K10bsu034_u:7094": " yadidaṃ bhāvanāmupādāya //",
    "K10bsu034_u:7095": " .... akṣayatā pratibhānasya?",
    "K10bsu034_u:7096": " yadidaṃ yathābhūtajñānadarśanatāmupādāya //",
    "K10bsu034_u:7097": " .... vigamaḥ śokasya?",
    "K10bsu034_u:7098": " yadidaṃ nirarthakaḥ vyādhiduḥkhabudhyanāvataraṇatāmupādāya nairātmyaduḥkhaprajānanatāmupādāya //",
    "K10bsu034_u:7099": " .... parijñā traidhātukasya?",
    "K10bsu034_u:7100": " yadidaṃ svapnamāyābudhyanatāmupādāya //",
    "K10bsu034_u:7101": " .... nāvaḥ pāramitānām?",
    "K10bsu034_u:7102": " yadidaṃ adhyāaśayena parinirvātukāmānāmanityaduḥkhaśūnyatābhāvanatāmupādāya //",
    "K10bsu034_u:7103": " .... nauroghamadhyagatānām?",
    "K10bsu034_u:7104": " yadidaṃ nirvāṇasyāhārakatāmupādāya //",
    "K10bsu034_u:7105": " .... kīrtiryaśaskāmānām?",
    "K10bsu034_u:7106": " yadidaṃ vipuladharmāhārakatāmupādāya //",
    "K10bsu034_u:7107": " .... varṇo buddhānām?",
    "K10bsu034_u:7108": " yadidaṃ anantaguṇabhaiṣajyadānapatimupādāya //",
    "K10bsu034_u:7109": " .... yaśastathāgatānām?",
    "K10bsu034_u:7110": " yadidaṃ sarvaguṇasukhamokṣadānapatimupādāya //",
    "K10bsu034_u:7111": " .... stavo daśabalānām?",
    "K10bsu034_u:7112": " yadidaṃ durlabhadharmaratnadānapatimupādāya //",
    "K10bsu034_u:7113": " .... guṇā bodhisattvānām?",
    "K10bsu034_u:7114": " yadidaṃ dharmaśikṣitatāmupādāya //",
    "K10bsu034_u:7115": " .... upekṣā kāruṇikānām?",
    "K10bsu034_u:7116": " yadidaṃ kṛtabuddhakṛtyakaraṇīyatāmupādāya //",
    "K10bsu034_u:7117": " .... maitryā doṣapraśamanam?",
    "K10bsu034_u:7118": " yadidaṃ pratighapratipakṣatāmupādāya //",
    "K10bsu034_u:7119": " ....śvāso mahāyānikānām?",
    "K10bsu034_u:7120": " yadidaṃ sarvabuddhadharmābhiprāyapāripūritrakamupādāya //",
    "K10bsu034_u:7121": " .... pratipattiḥ siṃhanādanādinām?",
    "K10bsu034_u:7122": " yadidaṃ agradharmaśreṣṭhadharmāhāritrakamupādāya //",
    "K10bsu034_u:7123": " .... mārgo buddhajñānasya?",
    "K10bsu034_u:7124": " yadidaṃ sarvakuśaladharmāhāritrakamupādāya //",
    "K10bsu034_u:7125": " .... mudrā sarvadharmāṇām?",
    "K10bsu034_u:7126": " yadidaṃ pārādapāramavabudhyanatāmupādāya //",
    "K10bsu034_u:7127": " .... asaṃhāryatā sarvajñānasya?",
    "K10bsu034_u:7128": " yadidaṃ sarvākuśaladharmaprahāṇāya ca saṃvartate sarvakuśaladharmāhāraṇatāyai ca sarvasattvamokṣāharaṇatāyai saṃvartate //",
    "K10bsu034_u:7129": " ....udyānaṃ bodhisattvānām?",
    "K10bsu034_u:7130": " yadidaṃ sarvaprītiprāmodyātmasukhena sarvasattvasukhāharaṇatāmupādāya //",
    "K10bsu034_u:7131": " ....vidrāpaṇaṃ mārasainyānām?",
    "K10bsu034_u:7132": " yadidaṃ sarvabalāhāritrakamupādāya sarvakleśaśamanaṃ copādāya //",
    "K10bsu034_u:7133": " ....vidyā kṣemagāminām yadidaṃ sarvopadravakṣayāya saṃvartate //",
    "K10bsu034_u:7134": " .... arthaḥ siddhānām?",
    "K10bsu034_u:7135": " yadidaṃ sarvadharmasaṃpattyāhāritrakamupādāya //",
    "K10bsu034_u:7136": " .... paritrāṇamamitramadhyagatānām?",
    "K10bsu034_u:7137": " yadidaṃ sarvopalambhikānāṃ mithyādṛṣṭikānāṃ parājayatāyai saṃvartate //",
    "K10bsu034_u:7138": " ....sahadharmeṇa tīrthikānāṃ nigrahaḥ?",
    "K10bsu034_u:7139": " yadidaṃ sahadharmeṇa tīrthikānāṃ nigrahamupādāya //",
    "K10bsu034_u:7140": " ....satyākāro vaiśāradyānām?",
    "K10bsu034_u:7141": " yadidaṃ sarvadharmākoṭitapratyākoṭitakṣematāmupādāya //",
    "K10bsu034_u:7142": " .... bhūtaparyeṣṭirbalānām?",
    "K10bsu034_u:7143": " yadidaṃ aviparītayogena //",
    "K10bsu034_u:7144": " .... pūrvanimittamaṣṭādaśānāmāveṇikānāṃ buddhadharmāṇām?",
    "K10bsu034_u:7145": " yadidaṃ sarvaśukladharmāharaṇatāmupādāya //",
    "K10bsu034_u:7146": " (Vaidya 302).... alaṃkāraḥ?",
    "K10bsu034_u:7147": " yadidaṃ dvātriṃśatāṃ mahāpuruṣalakṣaṇānāmāhārakamupādāya //",
    "K10bsu034_u:7148": " .... ratirmokṣakāmānām?",
    "K10bsu034_u:7149": " yadidaṃ ādimadhyaparyavasānakalyāṇatāmupādāya //",
    "K10bsu034_u:7150": " .... prītirjyeṣṭhaputrāṇām?",
    "K10bsu034_u:7151": " yadidaṃ paitṛkaṃ dhanaṃ buddhadhanānubhāvāhārakamupādāya //",
    "K10bsu034_u:7152": " .... pāripūrirbuddhajñānasya?",
    "K10bsu034_u:7153": " yadidaṃ sarvaśukladharmānurakṣaṇatāmupādāya sarvaśukladharmānanyapoṣaṇāharaṇatāmupādāya //",
    "K10bsu034_u:7154": " ....abhūmiḥ sarvaśrāvakapratyekabuddhānām?",
    "K10bsu034_u:7155": " yadidaṃ udārāprameyabuddhadharmāhārakamupādāya //",
    "K10bsu034_u:7156": " .... saṃviśuddhiścittasya?",
    "K10bsu034_u:7157": " yadidaṃ sarvamalaprahāṇāya saṃvartate //",
    "K10bsu034_u:7158": " .... pariśuddhiḥ kāyasya?",
    "K10bsu034_u:7159": " yadidaṃ sarvaglānipraśamanatāmupādāya",
    "K10bsu034_u:7160": " //.... pariniṣpattiḥ vimokṣamukhānām?",
    "K10bsu034_u:7161": " yadidaṃ anityaduḥkhaśūnyānātmaśāntapratyavekṣaṇatāmupādāya //",
    "K10bsu034_u:7162": " ....asaṃkliṣṭatā rāgeṇa?",
    "K10bsu034_u:7163": " yadidaṃ amṛtapadāhārikamupādāya //",
    "K10bsu034_u:7164": " .... vigamo doṣasya?",
    "K10bsu034_u:7165": " yadidaṃ mahāmaitryāhārikamupādāya //",
    "K10bsu034_u:7166": " .... abhūmirmohasya?",
    "K10bsu034_u:7167": " yadidaṃ bhūtadharmālokāhārakamupādāya //",
    "K10bsu034_u:7168": " .... āgamaḥ saṃjñānasya?",
    "K10bsu034_u:7169": " yadidaṃ sarvalaukikalokottarakāyajñānasyotpādamupādāya //",
    "K10bsu034_u:7170": " .... utpādo vidyāyāḥ?",
    "K10bsu034_u:7171": " yadidaṃ sarvayoniśomanasikāraharaṇatāmupādāya //",
    "K10bsu034_u:7172": " .... prahāṇamavidyāyāḥ?",
    "K10bsu034_u:7173": " yadidaṃ sarvayoniśomanasikāravigamāya saṃvartate //",
    "K10bsu034_u:7174": " .... tṛptirvimuktisārāṇām?",
    "K10bsu034_u:7175": " yadidaṃ āryamāhātmyāharaṇatāmupādāya //",
    "K10bsu034_u:7176": " .... tuṣṭiḥ samādhisārāṇām?",
    "K10bsu034_u:7177": " yadidaṃ sarvasukhacittaikāgrāharaṇatāmupādāya //",
    "K10bsu034_u:7178": " .... cakṣurdraṣṭukāmānām?",
    "K10bsu034_u:7179": " yadidaṃ ahaṃpaśyitāmupādāya //",
    "K10bsu034_u:7180": " .... abhijñā vikurvitukāmānām?",
    "K10bsu034_u:7181": " yadidaṃ anāvaraṇatāmupādāya kāmanīyadharmatāṃ copādāya //",
    "K10bsu034_u:7182": " .... ṛddhirabhibhavitukāmānām?",
    "K10bsu034_u:7183": " yadidaṃ sarvadharmavikalpitajñānānāvaraṇatāmupādāya //",
    "K10bsu034_u:7184": " .... dhāraṇī śrutārthikānām?",
    "K10bsu034_u:7185": " yadidaṃ sarvadharmanirvāṇasamatāmupādāya //",
    "K10bsu034_u:7186": " .... smṛterasaṃpramoṣaḥ?",
    "K10bsu034_u:7187": " yadidaṃ nirvāṇālambanaprakṛtivyupaśamatāmupādāya //",
    "K10bsu034_u:7188": " .... adhiṣṭhānaṃ buddhānām?",
    "K10bsu034_u:7189": " yadidaṃ anantāharaṇatāmupādāya //",
    "K10bsu034_u:7190": " .... upāyakauśalyaṃ nāthānām?",
    "K10bsu034_u:7191": " yadidaṃ sarvasukhakṣemagamanatāmupādāya //",
    "K10bsu034_u:7192": " .... sūkṣmama? yadidaṃ nirvāṇālambanavyupaśamatāmupādāya //",
    "K10bsu034_u:7193": " .... durvijñeyam?",
    "K10bsu034_u:7194": " yadidaṃ duḥkhapratijñānatāmupādāya //",
    "K10bsu034_u:7195": " .... durājānatānabhiyuktaiḥ?",
    "K10bsu034_u:7196": " yadidaṃ apratilabdhapūrvatāmupādāya //",
    "K10bsu034_u:7197": " .... vivarto 'kṣarāṇām?",
    "K10bsu034_u:7198": " yadidaṃ sarvavākyakathānupalabdhitāmupādāya //",
    "K10bsu034_u:7199": " .... durvijñeyo ghoṣeṇa?",
    "K10bsu034_u:7200": " yadidaṃ sarvadharmācintyatāmupādāya //",
    "K10bsu034_u:7201": " .... ajñātaṃ vijñaiḥ?",
    "K10bsu034_u:7202": " yadidaṃ ratnamahārthikatāmupādāya //",
    "K10bsu034_u:7203": " .... jñānaṃ surataiḥ?",
    "K10bsu034_u:7204": " yadidaṃ satkārājānatāmupādāya //",
    "K10bsu034_u:7205": " .... vibuddhamalpecchaiḥ?",
    "K10bsu034_u:7206": " yadidaṃ satkārājānatāmupādāya //",
    "K10bsu034_u:7207": " .... udgṛhītamāravdhavīyaiḥ?",
    "K10bsu034_u:7208": " yadidaṃ anikṣiptadhuratāmupādāya //",
    "K10bsu034_u:7209": " .... dhāritaṃ smṛtimadbhiḥ?",
    "K10bsu034_u:7210": " yadidaṃ kṛtāvipraṇāśatāmupādāya //",
    "K10bsu034_u:7211": " .... kṣayo duḥkhasya?",
    "K10bsu034_u:7212": " yadidaṃ rāgadveṣamohasaṃvartanatāmupādāya //",
    "K10bsu034_u:7213": " .... anutpādaḥ sarvadharmāṇām?",
    "K10bsu034_u:7214": " yadidaṃ sarvavijñānanirodhatāmupādāya //",
    "K10bsu034_u:7215": " .... ekanayanirdeśaḥ //",
    "K10bsu034_u:7216": " yadidaṃ sarvabhavagaticyutyupapattyāyatanānāṃ sarvadharmāḥ svapnopamā",
    "K10bsu034_u:7217": " iti sarvadharmānutpādyatāmupādāya?",
    "K10bsu034_u:7218": " ayameṣāṃ trayāṇāṃ padaśatānāṃ nirdeśo draṣṭavyaḥ /",
    "K10bsu034_u:7219": " ayaṃ sa ucyate kumāra sarvadharmasvabhāvasamatāvipañcito nāma samādhiḥ //",
    "K10bsu034_u:7220": " iti śrīsamādhirāje ekonacatvāriṃśatitamaḥ parivartaḥ // 39 //",
    "K10bsu034_u:7221": " (Vaidya 303)",
    "K10bsu034_u:7222": " 40 Parīndanāparivartaḥ /",
    "K10bsu034_u:7223": " atha khalu bhagavāṃstasyāṃ velāyāmimā gāthā abhāṣata -",
    "K10bsu034_u:7224": " vipulā buddhadharmā hi vipulo deśito nayaḥ /",
    "K10bsu034_u:7225": " vipulaṃ dharma deśitvā vipulāṃllabhate guṇān // SRS_40.1 //",
    "K10bsu034_u:7226": " yathā vipulamākāśamevaṃ dharmāṇa lakṣaṇam /",
    "K10bsu034_u:7227": " ratnāni vipulānyatra tasmādvaipulyamucyate // SRS_40.2 //",
    "K10bsu034_u:7228": " vipulā cari sattvānāṃ vipulā teṣu deśitā /",
    "K10bsu034_u:7229": " vipulo āgamo yasya tasmādvaipulyamucyate // SRS_40.3 //",
    "K10bsu034_u:7230": " asmin khalu punaḥ sarvadharmasvabhāvasamatāvipañcitasamādhinirdeśe dharmaparyāye bhāṣyamāṇe aprameyaiḥ sattvairanuttarāyāṃ samyaksaṃbodhau cittānyutpāditāni,",
    "K10bsu034_u:7231": " aprameyāśca sattvā avaivartikā abhūvannanuttarāyāṃ samyaksaṃbodhau /",
    "K10bsu034_u:7232": " aprameyāṇāṃ ca sattvānāṃ pratyekabodhau ciattamutpannam /",
    "K10bsu034_u:7233": " aprameyāṇāṃ ca sattvānāmarhattvaphalasākṣātkriyāyāṃ cittānyutpannāni /",
    "K10bsu034_u:7234": " ayaṃ ca trisāhasramahāsāhasralokadhātuḥ ṣaḍavikāraṃ kampitaḥ prakampitaḥ saṃprakampitaḥ /",
    "K10bsu034_u:7235": " calitaḥ pracalitaḥ saṃpracalitaḥ /",
    "K10bsu034_u:7236": " vedhitaḥ pravedhitaḥ /",
    "K10bsu034_u:7237": " saṃpravedhitaḥ /",
    "K10bsu034_u:7238": " kṣumitaḥ prakṣubhitaḥ saṃprakṣubhitaḥ /",
    "K10bsu034_u:7239": " raṇitaḥ praraṇitaḥ saṃpraraṇitaḥ /",
    "K10bsu034_u:7240": " garjitaḥ pragarjitaḥ saṃpragarjitaḥ /",
    "K10bsu034_u:7241": " pūrvā digavanamati paścimā digunnamati /",
    "K10bsu034_u:7242": " paścimā digavanamati pūrvā digunnamati/",
    "K10bsu034_u:7243": " uttarā digunnamati dakṣiṇā digavanamati /",
    "K10bsu034_u:7244": " uttarā digavanamati dakṣiṇā digunnamati /",
    "K10bsu034_u:7245": " antādavanamati madhyādunnamati /",
    "K10bsu034_u:7246": " madhyādavanamati antādunnamati /",
    "K10bsu034_u:7247": " aprameyasya cāvabhāsasya loke prādurbhāvo 'bhūt /",
    "K10bsu034_u:7248": " mahacca divyagandhavarṣamabhiprāvarṣat /",
    "K10bsu034_u:7249": " devatāśca mahāntaṃ divyaṃ puṣpavarṣamutsṛjanti sma /",
    "K10bsu034_u:7250": " divyāni ca tūryaśatasahasrāṇyuparyantarīkṣe bhrāmayanti /",
    "K10bsu034_u:7251": " evaṃ ca vācamabhāṣanta -",
    "K10bsu034_u:7252": " sulabdhā lābhāsteṣāṃ sattvānāṃ ya imaṃ mahākaruṇāvatāradharmaparyāyaṃ śroṣyanti /",
    "K10bsu034_u:7253": " bahubuddhaparyupāsitāste sattvā bhaviṣyanti ya imaṃ sarvadharmasvabhāvasamatāvipañcitasamādhiṃ punaḥ punaḥ śroṣyanti,",
    "K10bsu034_u:7254": " śrutvā ca likhiṣyanti udgrahīṣyanti dhārayiṣyanti paryavāpsyanti araṇābhāvanayā bhāvayiṣyanti,",
    "K10bsu034_u:7255": " bahulīkariṣyanti,",
    "K10bsu034_u:7256": " parebhyaśca vistareṇa saṃprakāśayiṣyanti /",
    "K10bsu034_u:7257": " sarvasatvānāṃ te dakṣiṇīyā bhaviṣyanti //",
    "K10bsu034_u:7258": " atha khalu bhagavānāyuṣmantamānandamāmantrayate sma - udgṛhvīṣva tvamānanda imaṃ dharmaparyāyaṃ dhāraya vācaya paryavāpnuhi,",
    "K10bsu034_u:7259": " pareṣāṃ ca vistareṇa saṃprakāśaya /",
    "K10bsu034_u:7260": " atha khalvāyuṣmānānado bhagavantametadavocat - ko nāmāyaṃ bhagavan dharmaparyāyaḥ,",
    "K10bsu034_u:7261": " kathaṃ caina dhārayāmi?",
    "K10bsu034_u:7262": " bhagavānāha - mahākaruṇāvatāro nāmānanda idaṃ sūtraṃ dhāraya /",
    "K10bsu034_u:7263": " sarvadharmasamatāvipañcito nāma samādhiriti dhāraya /",
    "K10bsu034_u:7264": " ānanda āha - udgṛhīto me bhagavannayaṃ dharmaparyāya iti //",
    "K10bsu034_u:7265": " (Vaidya 304) idamavocad bhagavān /",
    "K10bsu034_u:7266": " āttamanāścandraprabhaḥ kumārabhūta āyuṣmāṃścānandaḥ tāścatasraḥ parṣado bhikṣubhikṣuṇyupāsakopāsikāḥ",
    "K10bsu034_u:7267": " aneke ca śuddhāvāsakāyikā devaputrāḥ sadevamānuṣāsuragandharvaśca loko bhagavato",
    "K10bsu034_u:7268": " bhāṣitamabhyanandanniti //",
    "K10bsu034_u:7269": " ityāryasarvadharmasvabhāvasamatāvipañcitāt samādheryathālabdhaṃ samādhirājaṃ nāma mahāyānasūtraṃ parivarto nāma catvāriṃśatitamaṃ samāptam //",
    "K10bsu034_u:7270": " ye dharmā hetuprabhavā hetusteṣāṃ tathāgato hyavadat /",
    "K10bsu034_u:7271": " teṣāṃ ca yo nirodha evaṃ vādī mahāśramaṇaḥ //"
}