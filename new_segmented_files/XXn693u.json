{
    "XXn693u_001:0": " advayavajrasaṃgrahaḥ |",
    "XXn693u_001:1": " 1 | kudṛṣṭinirghātanam |",
    "XXn693u_001:2": " namo buddhāya |",
    "XXn693u_001:3": " vakṣye kudṛṣṭinirghātamādikarmmavidhānataḥ |",
    "XXn693u_001:4": " anenaiva vihāreṇa yatnena labhate padam ||",
    "XXn693u_001:5": " iha hi dvidhā sattvāḥ,",
    "XXn693u_001:6": " śaikṣā aśaikṣāśca |",
    "XXn693u_001:7": " tatra āśaya adhimuktiprayogaḥ bhūmiprapannaprayogaśca (ñca)",
    "XXn693u_001:8": " vasitāptiparyyantaḥ hetvavasthāsthitānāṃ śaikṣāṇāṃ suviśuddhādikarmmāvidhānena sambhāradvayasambhṛtasamyaksambodhisampallābhaḥ |",
    "XXn693u_001:9": " aśaikṣāṇāmapi nirastapratipakṣatattvaphalavikalpānāṃ śākyamuneriva praṇidhānavegasāmarthyāt yuganaddhānābhogayogataḥ sattvārthakriyālakṣaṇamavicchinnamādikarmma pravarttata eva iti sthitam | tathā ca -",
    "XXn693u_001:10": " na te'sti manyanā nātha ca vikalpo na veñjanā |",
    "XXn693u_001:11": " anābhogena te loke buddhakṛtyaṃ pravarttate ||",
    "XXn693u_001:12": " parārthasampadbuddhānām phalaṃ mukhyatamaṃ matam |",
    "XXn693u_001:13": " buddhatvādi yadanyattu tādarthyāt phalamiṣyate ||",
    "XXn693u_001:14": " cintāmaṇirivākampyaḥ sarvvasaṅkalpavāyubhiḥ |",
    "XXn693u_001:15": " tathāpi sarvvasattvānāmaśeṣāśāprapūrakaḥ ||",
    "XXn693u_001:16": " phalaṃ tattvavipakṣāṇāṃ vidhyapohavivarjjanāt |",
    "XXn693u_001:17": " sambo(mba)dhirbudhyate dhanyo tatpaścāttvādikarmmaṇi ||",
    "XXn693u_001:18": " nanu śaikṣāṇāmādikarmmavidhānaṃ yujyata eva |",
    "XXn693u_001:19": " katham ?aśaikṣāṇāmapi niḥsvabhāvabhāvināmādikarmmārambhaḥ |",
    "XXn693u_001:20": " ayamapi suvarṇanigaḍabandhana eva |",
    "XXn693u_001:21": " satyam |",
    "XXn693u_001:22": " prajñāpāramitādhigamavirahāt |",
    "XXn693u_001:23": " prajñāpāramitā hi pañcapāramitānāṃ svabhāvaḥ | ata eva -",
    "XXn693u_001:24": " sarvākāravaropetā śūnyateti nigadyate |",
    "XXn693u_001:25": " uktaṃ ca bhagavatā |",
    "XXn693u_001:26": " prajñāpāramitāvirahitāḥ pañcapāramitāḥ pāramitānāmadheyaṃ na labhante |",
    "XXn693u_001:27": " āryyavimalakīrttinirddeśe coktam |",
    "XXn693u_001:28": " prajñārahita upāyo bandhaḥ,",
    "XXn693u_001:29": " upāyarahitā prajñā bandhaḥ,",
    "XXn693u_001:30": " prajñāsahita upāyo mokṣa[:],",
    "XXn693u_001:31": " upāyasahitā prajñā mokṣaḥ |",
    "XXn693u_001:32": " tādātmyaṃ cānayoḥ sadgurūpadeśataḥ pradīpālokayoriva sahajasiddhamevādhigamyate | ata eva -",
    "XXn693u_001:33": " ādikarmma yathoddiṣṭaṃ karttavyaṃ sarvvayogibhiḥ |",
    "XXn693u_001:34": " śūnyatākaruṇābhinnaṃ yadbodhau jñānamiṣyate ||",
    "XXn693u_001:35": " ādikarmma ca -",
    "XXn693u_001:36": " pañcapāramitāḥ proktā ādikarmmetisaṃjñayā |",
    "XXn693u_001:37": " prajñāpāramitā cāsāṃ svabhāvo nābhiriṣyate ||",
    "XXn693u_001:38": " tathā cātra-",
    "XXn693u_001:39": " dānaṃ śīlaṃ kṣamāṃ vīryyaṃ dhyānaṃ prajñāṃ ca sādaram |",
    "XXn693u_001:40": " satataṃ sevayan dhīmān sukhī svastho'pi jāyate ||",
    "XXn693u_001:41": " sambhoganirmmite heturdānaśīlakṣamātrayam |",
    "XXn693u_001:42": " dhyānaprajñeti dharmmasya vīryyantubha[ya]yormatam ||",
    "XXn693u_001:43": " tasmādbodhisattvena suviśuddhādikarmmavihāriṇā bhavitavyam,",
    "XXn693u_001:44": " viparyyaye ca nāstikavādaprasaṅgaḥ | taduktam -",
    "XXn693u_001:45": " śubhāśubhaṃ yadyapi niḥsvabhāvakaṃ",
    "XXn693u_001:46": " tathāpi kuryyāt śubhameva nāśubham |",
    "XXn693u_001:47": " jalendubimbopamalokasamvṛtau",
    "XXn693u_001:48": " sukhaṃ priyaṃ duḥkhamajasramapriyam ||",
    "XXn693u_001:49": " kathaṃ tarhi śaikṣeṣūnmattavratasthitānāṃ nirvvikalpatādhimuktivatāmādikarmma pravarttatām ?ucyate |",
    "XXn693u_001:50": " śarīradānaṃ kṛtvā caryyāṃ kṛtavān |",
    "XXn693u_001:51": " śarīradānaṃ dattvā [ca]paścāt caryyāṃ samārabhet |",
    "XXn693u_001:52": " iti vacanāt |",
    "XXn693u_001:53": " dānaṃ dattaṃ ca śarīrāvadhi,",
    "XXn693u_001:54": " kāyavāk cetasām sarvvasattvārthāya sambaraṇācchīlam,",
    "XXn693u_001:55": " kṣāntiścakrū(ku)",
    "XXn693u_001:56": " rataptakarapatrādighātasahanatayā,",
    "XXn693u_001:57": " vīryyaṃ cāṣṭalokadharmmābādhopasahanatayā,",
    "XXn693u_001:58": " dhyānaṃ ca sarvvasvabhāvānugatānābhogasvarasavāhitayā,",
    "XXn693u_001:59": " prajñā ca sarvvadharmmānupalabdhilakṣaṇādhigamanatayā |",
    "XXn693u_001:60": " anābhogarasābedhau yasyājastraṃ ............... |",
    "XXn693u_001:61": " ................... pravarttante sarvvāḥ pāramitāḥ parāḥ ||",
    "XXn693u_001:62": " tasmādunmattavratasthitānāmapyādikarmma pravarttana eva |",
    "XXn693u_001:63": " cārvvākapaśornaṣṭaparalokasya vacanaṃ sarvvathaivāyuktatvāt nodāhṛtam |",
    "XXn693u_001:64": " bhūtaśaikṣaṃ prati bodhisattvasya prathamaṃ dīyate poṣadham |",
    "XXn693u_001:65": " tadanu śikṣopadeśa iti śrīhevajravacanāt prathamaṃ tu poṣadhadānam |",
    "XXn693u_001:66": " samanvāhara bhadantācāryya ahamitthaṃnāmā amukanāmā upāsako buddhaṃ dharmmaṃ saṅghaṃ śaraṇaṃ gacchāmi yāvadābodhimaṇḍataḥ |",
    "XXn693u_001:67": " evaṃ dvirapi trirapi |",
    "XXn693u_001:68": " evaṃ triśaraṇagataṃ māṃ vadanto dhārayantviti |",
    "XXn693u_001:69": " samanvāhara ācāryya ahamamukanāmopāsaka imāṃ belāṃ upādaya yāvat śva[: ]",
    "XXn693u_001:70": " sūryyodayamihāntare sarvvaprāṇibadhāt parasvaharaṇāt abrahmacaryyāt tathā vāgbhedāt anṛtātmatvo (do)",
    "XXn693u_001:71": " pajananāt pānāt vikālāśanā[t]mālāvarṇakanṛtyagītalabhitāt śayanāsanāducchritāt adyāhaṃ virataḥ karomyahaṃ tāvat,",
    "XXn693u_001:72": " tadguṇairaṣṭabhiḥ poṣadhagāthā |",
    "XXn693u_001:73": " gṛhapatibodhisattvastu ratnatrayaśaraṇapuraḥsaraṃ prāṇātipātāt adattādānāt kāmamithyācārāt mṛṣāvādāt prakṛtisāvadyāt madyapānāt ca pañcabhyo virataḥ śrutivivekasampanno gṛhapatibodhisattvaḥ parihṛtadaśākuśalaḥ punarakaraṇasambaravān kuśalakarmmacārī prātaḥprahare samutthāya mukhaśaucādikaṃ kṛtvā ratnatrayamanusmaran om āḥ hū ityanena ātmayogarakṣāṃ kṛtvā yathādhigamadhyānajapasaṃstavādikaṃ kuryyāt |",
    "XXn693u_001:74": " nāmasaṅgītiṃ ca triṣkālamāvarttayet |",
    "XXn693u_001:75": " tadanu om jambhalajalendrāya svāhā ityanena parijaptvā '",
    "XXn693u_001:76": " ṣṭottaraśatapānīyaculikāni jambhalāya dadyāt |",
    "XXn693u_001:77": " tato namaḥ samantabuddhānāṃ sarvvatathāgatāvalokini om sambhara sambhara hū phaṭ svāhā iti mantraṃ saptavārān āvarttya prasāritadakṣiṇakarāṅgulapañcakavinirgatāmṛtapañcadhārābhi[:",
    "XXn693u_001:78": " pūritadvāramūlaniveśitasajalabalibhaktaśikyakāni māgadhena droṇena pravartti(ka)",
    "XXn693u_001:79": " tāni paśyet |",
    "XXn693u_001:80": " sakalapretapiśācāntaryaghanacchaṭātrayaṃ dattvā bodhisattvabaliṃ dadyāt |",
    "XXn693u_001:81": " idānīṃ sarvvasattveṣvekaputrapremākārā maitrīm,",
    "XXn693u_001:82": " duḥkhāduḥkhahetoḥ saṃsārasāgarāt samuddharaṇavāñchāsvabhāvāṃ karuṇām ,",
    "XXn693u_001:83": " ratnatrayaśaraṇagamanāt samulla[sa]nmanaḥ prabhāvāṃ muditām,",
    "XXn693u_001:84": " adhyāsaṅgaparilakṣaṇāmupekṣāṃ ca vibhāvya sarvvasattvārthodyuktacetā pariśuddhena gomayena viśuddhena ca vāriṇā om āḥ vajjarekhe hū iti maṇḍalādhiṣṭhitabhūbhāge caturasrādi caturṇāmanyatamamabhimatamaṇḍalakaṃ kṛtvā tanmadhye viśvavarṇāṣṭadalakamalavaraṭake sūryyamaṇḍalopari nīlahūkārapariniṣpannaṃ bhūsparśamudrādharaṃ kṛṣṇavarṇaṃ akṣobhyam ,",
    "XXn693u_001:85": " tadanu pūrvvadale śukla om kāraniṣpannaṃ śuklavarṇaṃ bodhyaṅgau (grī)",
    "XXn693u_001:86": " mudrādharaṃ vairocanam,",
    "XXn693u_001:87": " tato dakṣiṇadale pītatrākārajaṃ pītavarṇaṃ varadamudrādharaṃ ratnasambhavam,",
    "XXn693u_001:88": " tataḥ paścimadale raktahrī ḥ kārasambhūtaṃ raktavarṇaṃ samādhimudrādharaṃ amitābham,",
    "XXn693u_001:89": " tata uttaradale śyāmakhakārajaṃ śyāmavarṇamabhayamudrādharamamoghasiddhiṃ ca bhāvayitvā,",
    "XXn693u_001:90": " om āḥ vajrapuṣpe hū ityanena abhimantya sarvvamiṣṭataraṃ ḍhaukayet |",
    "XXn693u_001:91": " ete pañcatathāgatāḥ kāṣāyavastraprāvṛtāḥ soṣṇīṣāḥ śiratuṇḍamuṇḍitāḥ sūryyamaṇḍalāvasthāḥ |",
    "XXn693u_001:92": " vairocanaḥ paraśaśimaṇḍalī,",
    "XXn693u_001:93": " tataścatvāro'",
    "XXn693u_001:94": " kṣobhyābhimukhāḥ,",
    "XXn693u_001:95": " akṣobhyastu sādhakābhimukhaḥ |",
    "XXn693u_001:96": " eṣāmagrataḥ triśaraṇagāthāmimāṃ yathādhigama[mā]mukhīkurvvan tatreyaṃ triśaraṇagāthā -",
    "XXn693u_001:97": " namo buddhāya gurave namo dharmmāya tāyine |",
    "XXn693u_001:98": " namaḥ saṅghāya mahate tribhyo'",
    "XXn693u_001:99": " pi satataṃ namaḥ ||",
    "XXn693u_001:100": " ratnatrayaṃ me śaraṇaṃ sarvvaṃ pratidiśāmyagham |",
    "XXn693u_001:101": " anumode jagatpuṇyaṃ buddhabodhau dadhe manaḥ ||",
    "XXn693u_001:102": " ābodheḥ śaraṇaṃ yāmi buddhaṃ dharmmaṃ gaṇottamam |",
    "XXn693u_001:103": " bodhau cittaṃ karomyepa svaparārthaprasiddhaye ||",
    "XXn693u_001:104": " utpādayāmi varabodhicittaṃ",
    "XXn693u_001:105": " nimantrayāmyahaṃ sarvvasattvān |",
    "XXn693u_001:106": " iṣṭāṃ cariṣye varabodhicārikāṃ",
    "XXn693u_001:107": " buddho bhaveyaṃ jagato hitāya ||",
    "XXn693u_001:108": " deśanā sarvvapāpānāṃ puṇyānāṃ cānumodanā |",
    "XXn693u_001:109": " kṛtopavāsaṃ cariṣyāmi āryyāṣṭaṅgikapoṣadham ||",
    "XXn693u_001:110": " tataḥ -",
    "XXn693u_001:111": " śīlacandanaliptāṅgā dhyānaprāvaraṇāvṛtāḥ |",
    "XXn693u_001:112": " bodhyaṅgakusumākīrṇā viharaddhaṃ yathāsukham ||",
    "XXn693u_001:113": " iti paṭhitvā om vajramaṇḍala muḥ ityanena visarjayet |",
    "XXn693u_001:114": " evaṃ mañjuśrīprabhṛtīnapi yathopadeśaṃ pūjayet |",
    "XXn693u_001:115": " |ṃaṇḍalapūjāvidhiḥ ||",
    "XXn693u_001:116": " dānaṃ gomayamambunā ca sahitaṃ śīlaṃ ca sammārjanaṃ",
    "XXn693u_001:117": " kṣāntiḥ kṣudrapipīlikāpanayanaṃ vīryyaṃ kriyāsthāpanam |",
    "XXn693u_001:118": " dhyānaṃ tatkṣaṇamekacittakaraṇaṃ prajñā surekhojjvalā(:)",
    "XXn693u_001:119": " etāḥ pāramitāḥ ṣaḍeva labhate kṛtvā munermaṇḍalam ||",
    "XXn693u_001:120": " bhavati kanakavarṇaḥ sarvvarogairvimuktaḥ",
    "XXn693u_001:121": " suramanujaviśiṣṭaścandra vaddīptakāntiḥ |",
    "XXn693u_001:122": " dhanakanakasamṛddho jāyate rājavaṃśe",
    "XXn693u_001:123": " sugatavaragṛhe'",
    "XXn693u_001:124": " smin kāyakarmmāṇi kṛtvā ||",
    "XXn693u_001:125": " |ṃaṇḍalānuśaṃsā gāthā ||",
    "XXn693u_001:126": " pratyahaṃ maṇḍalaṃ kṛtvā puṣpagomayavāribhiḥ |",
    "XXn693u_001:127": " triṣkālaṃ gurave kiñcit dattvā bhaktyā(ktiṃ)",
    "XXn693u_001:128": " ca vandayet ||",
    "XXn693u_001:129": " pareṣāṃ manasastuṣṭiṃ varjayedātmacetasaḥ |",
    "XXn693u_001:130": " sukhīṃ prāsādiko dhanyaḥ sukhāvatyāṃ sa jāyate ||",
    "XXn693u_001:131": " syāt ṣaṭpāramitāpūrī buddhādibhiradhiṣṭhitaḥ |",
    "XXn693u_001:132": " anantaguṇasampanno maṇḍalaṃ prakaroti yaḥ ||",
    "XXn693u_001:133": " ||ityanuśaṃsā ||",
    "XXn693u_001:134": " prajñāpāramitāṃ samyak maṇḍalādividhānataḥ |",
    "XXn693u_001:135": " paṭhitvā pūjayennityaṃ tadarthamavagāhanam ||",
    "XXn693u_001:136": " ekagāthā caturgāthāṃ gāthādvitayadhāraṇīm |",
    "XXn693u_001:137": " ṣaṇmukhīṃ bhadracaryyāṃ ca triṣkālaṃ ca trikālataḥ ||",
    "XXn693u_001:138": " ekākṣarīmupādāya lakṣa yāvat samāhitaḥ |",
    "XXn693u_001:139": " akhaṇḍitasamādānoḥ yathālābhaṃ paṭhet sudhīḥ ||",
    "XXn693u_001:140": " buddhabodhisattvapaṭapustakapratimādīṃśca pūjayet |",
    "XXn693u_001:141": " |paṭapustakapūjāvidhiḥ ||",
    "XXn693u_001:142": " idānī mahāmaṇḍalavyūhatantrānusāreṇa sarvvakatāḍanavidhiratidiśyate -",
    "XXn693u_001:143": " namaḥ samantabuddhānāṃ om vajrapuṣpe svāhā |",
    "XXn693u_001:144": " mṛttikāgrahaṇamantraḥ |",
    "XXn693u_001:145": " om vajrodbhavāya svāhā |",
    "XXn693u_001:146": " bimbabalanamantraḥ |",
    "XXn693u_001:147": " om araje viraje svāhā |",
    "XXn693u_001:148": " tailamrakṣaṇamantraḥ |",
    "XXn693u_001:149": " om dharmmadhātugarbhe svāhā |",
    "XXn693u_001:150": " mudrākṣepanamantraḥ |",
    "XXn693u_001:151": " om vajramudgarākoṭana svāhā |",
    "XXn693u_001:152": " ākoṭanamantraḥ |",
    "XXn693u_001:153": " om dharmmarate svāhā |",
    "XXn693u_001:154": " ākarṣaṇamantraḥ |",
    "XXn693u_001:155": " om apratiṣṭhitavajre svāhā |",
    "XXn693u_001:156": " sthāpanamantraḥ |",
    "XXn693u_001:157": " om sarvatathāgatamaṇiśatadīpte jvala jvala dharmmadhātugarbhe svāhā |",
    "XXn693u_001:158": " pratiṣṭāmantraḥ |",
    "XXn693u_001:159": " om svabhāvaśuddhe āhara āhara āgaccha āgaccha dharmma dhātugarbhe svāhā |",
    "XXn693u_001:160": " visarjjanamantraḥ |",
    "XXn693u_001:161": " om ākāśadhātugarbhe svāhā |",
    "XXn693u_001:162": " kṣamāpanamantraḥ |",
    "XXn693u_001:163": " ||iti sarvakatāḍanavidhiḥ ||",
    "XXn693u_001:164": " om namo bhagavate vairocanaprabharājāya tathāgatāyārhate samyaksambuddhāya,",
    "XXn693u_001:165": " tadyathā,",
    "XXn693u_001:166": " om sūkṣme sūkṣme same samaye śānte dānte samārope anālambe tarambe yaśovati mahāteje nirākulanirvvāṇe sarvvabuddhādhiṣṭhānādhiṣṭhite svāhā |",
    "XXn693u_001:167": " anayā dhāraṇyā mṛtpiṇḍaṃ bālukāpiṇḍaṃ vā ekaviṃśativārān parijapya caityaṃ kuryyāt |",
    "XXn693u_001:168": " yāvantastasmin paramāṇavastāvantyaḥ koṭyaḥ caityāni kṛtāni bhavanti,",
    "XXn693u_001:169": " paramāṇusaṃkhyātāni puṇyāni pratilabhate,",
    "XXn693u_001:170": " daśabhūmīśvaro bhavati,",
    "XXn693u_001:171": " kṣipraṃ cānuttarāṃ samyaksambodhimabhisambhotsyata idamavocad bhagavān vairocanastathāgataḥ |",
    "XXn693u_001:172": " |ṃahānuśaṃsādhāraṇī ||",
    "XXn693u_001:173": " ye dharmmā hetuprabhavā hetuṃ teṣāṃ tathāgato hyavadat |",
    "XXn693u_001:174": " teṣāṃ ca yo nirodha evaṃvādī mahāśramaṇaḥ ||",
    "XXn693u_001:175": " iti gāthayā pratiṣṭhāṃ kṛtvā om mano bhagavate ratnaketurājāya tathāgatāyārhate samyaksambuddhāya,",
    "XXn693u_001:176": " tadyathā,",
    "XXn693u_001:177": " om ratne ratne mahāratne ratnavijaye svāhā ityanena caityavandanāṃ kuryyāt |",
    "XXn693u_001:178": " anayā dhāraṇyā ekacaityavandanayā koṭicaityavandanā bhavati |",
    "XXn693u_001:179": " |ṃṛttikāsikatādicaityakaraṇavidhiḥ ||",
    "XXn693u_001:180": " etatsarvvaviśiṣṭapariṇāmanayā pariṇāmyamānaṃ viśiṣṭaphalāvāhakaṃ bhavatīti |",
    "XXn693u_001:181": " prajñāpāramitoktena mahāpariṇāmena pariṇāmayeta |",
    "XXn693u_001:182": " tadyathā,yathā te tathāgatā arhantaḥ samyaksambuddhā buddhajñānena buddhacakṣuṣā jānanti paśyanti tatkuśalamūlaṃ yajjātikaṃ yannikāyaṃ yādṛśaṃ yallakṣaṇaṃ yatsvabhāvaṃ yayā dharmmatayā sambidyate tathā anumode tatkuśalamūlam |",
    "XXn693u_001:183": " yathā ca te tathāgatā arhantaḥ samyaksambuddhā abhyanujānanti pariṇāmyamānaṃ tatkuśalamūlamauttarāyāṃ samyaksambodhau tathāhaṃ pariṇāmayāmi iti | aparam -",
    "XXn693u_001:184": " anena cāhaṃ kuśalena karmmaṇā,",
    "XXn693u_001:185": " bhaveya buddho na cireṇa loke |",
    "XXn693u_001:186": " deśeya dharmmaṃ jagato hitāya,",
    "XXn693u_001:187": " moceya sattvān bahuduḥkhapīḍitān ||",
    "XXn693u_001:188": " |puṇyānumodanāpariṇāmavidhiḥ ||",
    "XXn693u_001:189": " yasya yasya yadājīvyaṃ śuddhājīvyastadarjayet |",
    "XXn693u_001:190": " kṣāntyarthaṃ vyādhiśāntyarthaṃ bhaiṣajyamiva cintayet ||",
    "XXn693u_001:191": " tato yathāmilitānyeṣu om akāro mukhaṃ sarvvadharmmāṇāmādyanutpannatvāt om āḥ hūṃ phaṭ svāhā ityanena baliṃ dadyāt |",
    "XXn693u_001:192": " om āḥ sarvvabuddhabodhisattvebhyo vajranaivedye hūṃ ityanena naivedyaṃ dadyāt |",
    "XXn693u_001:193": " om hārīti mahāyakṣiṇi hara hara sarvvapāpān kṣīṃ svāhā iti paṭhitvā hārītibhakta piṇḍadvayaṃ dadyāt |",
    "XXn693u_001:194": " agrapiṇḍāśibhyaḥ svāhā iti agrapiṇḍadānam |",
    "XXn693u_001:195": " tadanu om āḥ hūṃ ityanena svapātrabhaktamadhiṣṭhāya yāvadviṣādidoṣaśāntyarthaṃ prathamato'",
    "XXn693u_001:196": " nāmāṅguṣṭābhyāmupaspṛśya bhuñjīta |",
    "XXn693u_001:197": " tadanu yathā sukhaṃ bhuktā utsṛṣṭamannaṃ om utsṛṣṭapiṇḍāśanebhyaḥ svāhā |",
    "XXn693u_001:198": " utsṛṣṭapiṇḍaṃ dadyāt |",
    "XXn693u_001:199": " pariśiṣṭamannamanabhisandhānenaiva parityajet |",
    "XXn693u_001:200": " tathā ca -valiṃ dadyānnaivedyaṃ hārītimagrapiṇḍakam |",
    "XXn693u_001:201": " mahāphalopabhogyāya utsṛṣṭaṃ pañcamaṃ dadet ||",
    "XXn693u_001:202": " iti | tadanu ācamanādikaṃ kṛtvā pariśuddhabuddhiviśiṣṭasukhasamanvāgatasarvvasattvahita sukhāya idaṃ tridhā''varttayet -",
    "XXn693u_001:203": " rājā dānapatiścaiva ye cānye sattvarāśayaḥ |",
    "XXn693u_001:204": " prāpnuvantu sadā saukhyamāyurārogyasampadaḥ ||",
    "XXn693u_001:205": " iti | tadanu pariśuddhakāyavāṅmanaḥkarmmā yathecchaṃ viharet |",
    "XXn693u_001:206": " anantaraṃ upaviśya jātakanidānoktadānakathayā kalyāṇamitraiḥ saha gatairvā sārddhaṃ dinamanudinaṃ vā'tivāhayet |",
    "XXn693u_001:207": " tato vikālasandhyāyāmapi dhyānajapasaṃstavādikaṃ yathādhigamākhinnamānasaṃ kuryyāt |",
    "XXn693u_001:208": " yugakārādimantreṇa dattabaliryoganidrayā supyāt |",
    "XXn693u_001:209": " upāsakaśabdaḥ kathaṃ jātavyaḥ ?[u,iti ]--",
    "XXn693u_001:210": " udyukto buddhapūjāyāṃ upaśāntopaśāyakaḥ |",
    "XXn693u_001:211": " upakārāya sattvānāṃ upāyenānvito bhavet ||",
    "XXn693u_001:212": " pā,iti -",
    "XXn693u_001:213": " pāpānāvarjayennityaṃ pāpiṣṭhaiḥ saha saṅgatim |",
    "XXn693u_001:214": " pāpānnivārayan jantoḥ pāpaṃ sarvvatra deśayet ||",
    "XXn693u_001:215": " sa,iti -",
    "XXn693u_001:216": " samāropavinirmuktaḥ samādhau susamāhitaḥ |",
    "XXn693u_001:217": " sarvvadā paramānandau sambodhiṃ sādhayed budhaḥ |",
    "XXn693u_001:218": " ka,iti -",
    "XXn693u_001:219": " karoti sarvvadā yatnaṃ karuṇāṃ paripālayet |",
    "XXn693u_001:220": " kaṣṭenāpi na cāniṣṭaṃ karotyupakṛtiṃ parām ||",
    "XXn693u_001:221": " iti vacanāt |",
    "XXn693u_001:222": " akṣaracatuṣṭayānvito'",
    "XXn693u_001:223": " yamupāsakaḥ pāṃrahṛtākuśalakarmmā upacitapuṇyasambhāro '",
    "XXn693u_001:224": " bhyāsavaśāt jāgraddaśāvat svapne'",
    "XXn693u_001:225": " pi kuśalānyeva karoti |",
    "XXn693u_001:226": " pratibimbanibhaṃ paśyan jagat śuddhamanāvilam |",
    "XXn693u_001:227": " māyāpuruṣavat sarvvaṃ kuryyādanupalambhataḥ ||",
    "XXn693u_001:228": " ataścāvaivarttika ityabhidhīyate |",
    "XXn693u_001:229": " evamahorātraṃ satatasamitaṃ puṇyasambhāramupārjjayan ābodhimaṇḍaparyyantaṃ sattvahitahetoḥ santiṣṭet |",
    "XXn693u_001:230": " nāmnā gaganagarbho'",
    "XXn693u_001:231": " sau madhyamārthaparāyaṇaḥ(pañcaḥ) |",
    "XXn693u_001:232": " samādānaṃ karotyeva ādikarmma samāhitaḥ ||",
    "XXn693u_001:233": " vajjapīṭhāt samāyāto viprajanyaḥ sadāśayaḥ |",
    "XXn693u_001:234": " tasyābhyarthanayā caitadādikarmma kṛtaṃ mayā ||",
    "XXn693u_001:235": " iha hi gaganagarbhābhyarthanāto mayoktaḥ",
    "XXn693u_001:236": " katipayapadamātreṇādikarmmābhidhānataḥ |",
    "XXn693u_001:237": " aghatimiramapāsya klehanirghāta eṣa",
    "XXn693u_001:238": " aciramamalabuddherbodhaye'",
    "XXn693u_001:239": " bhyāsataḥ syāt ||",
    "XXn693u_001:240": " ādikarmma vidhāyaitat yadalābhi śubhaṃ mayā |",
    "XXn693u_001:241": " ādikarmma vidhāyaitadutkṛṣṭaṃ labhatāṃ jagat ||",
    "XXn693u_001:242": " |kudṛṣṭinirghātanaṃ samāptamiti ||",
    "XXn693u_001:243": " tatrāvasthāḥ trayaḥ -- hetvavasthā nāma bodhicittāt prabhṛti bodhimaṇḍanivedanaṃ yāvat |",
    "XXn693u_001:244": " phalāvasthā nāma samyksambodhijñānotpattau sarvvakleśaguṇaprahāṇiprāptyavasthā |",
    "XXn693u_001:245": " sattvārthakriyāvasthā nāma prathamadharmmacakrapravarttanāt prabhṛti āśāsanāntardhānaṃ yāvat |",
    "XXn693u_001:246": " tatra hetvavasthā trividhā;",
    "XXn693u_001:247": " āśayāvasthā,",
    "XXn693u_001:248": " prayogāvasthā,",
    "XXn693u_001:249": " vasitāvasthā ceti |",
    "XXn693u_001:250": " tatra āśayāvasthā sattvānirmokṣapraṇidhānam |",
    "XXn693u_001:251": " taddheta[va]ścatvāraḥ tadyathā -",
    "XXn693u_001:252": " gotra-sanmitrakāruṇya-duḥkhābhīrutvahetavaḥ |",
    "XXn693u_001:253": " caturbhirpratyayairebhirbodhicittaṃ prajāyate ||",
    "XXn693u_001:254": " iti vacanāt |",
    "XXn693u_001:255": " daśabhirarthairāśayāvasthā |",
    "XXn693u_001:256": " tatra prayogo dvidhā |",
    "XXn693u_001:257": " adhimukticittasya pāramitāḥ sapta |",
    "XXn693u_001:258": " tatra adhimukticaritasya pāramitā daśa-",
    "XXn693u_001:259": " dānaṃ śīlaṃ kṣamā vīryyaṃ dhyānaṃ prajñā upāyatā |",
    "XXn693u_001:260": " praṇidhānaṃ balaṃ jñānaṃ matāḥ pāramitā daśa ||",
    "XXn693u_001:261": " bhūmiprāptasya catasṛbhiḥ sampadbhiḥ sampannaṃ āśayaprayoga-pratigrāhakadeyasampadbhiriti dānaṃ śīlaṃ kṣāntirvīryyaṃ dhyānaṃ prajñā upāyaḥ -----etāḥ sapta pāramitāḥ |",
    "XXn693u_001:262": " adhimukti caryyācaritapāramitābhyo viśiṣyata iti dvividhā prayogāvasthā |",
    "XXn693u_001:263": " tatra vasitāḥ pañca,",
    "XXn693u_001:264": " tadyathā - kleśa,",
    "XXn693u_001:265": " upapatti,",
    "XXn693u_001:266": " karmma,",
    "XXn693u_001:267": " upāya,",
    "XXn693u_001:268": " sattvaparipākāvasthā ceti |",
    "XXn693u_001:269": " tatra hetvavasthāsthitena sarvvamādikarmma karttavyam |",
    "XXn693u_001:270": " phalāvasthāsatvārthakriyāvasthāsthitasya ca śākyamuneriva anābhogena ādikarmma pravarttata eva iti |",
    "XXn693u_001:271": " vistareṇa kudṛṣṭinirghāte jñeyam |",
    "XXn693u_001:272": " |kudṛṣṭinirghātādivākyaṭippinikeyaṃ śrīmatpaṇḍitāvadhūtādvayavajjapādānāṃ kṛtiriyam |||",
    "XXn693u_002:0": " 2 mūlāpattayaḥ sthūlāpattayaḥ |",
    "XXn693u_002:1": " apratiṣṭhitanirvvāṇaṃ jagadānandasundaram |",
    "XXn693u_002:2": " natvā mañjuśriyaṃ vakṣye mūlāpattīścaturddaśa ||",
    "XXn693u_002:3": " ācāryyeṣvavamānena sugatājñāvilaṅghane |",
    "XXn693u_002:4": " dveṣāt gotraguṇākhyāne mahāmaitrīvivarjjane ||",
    "XXn693u_002:5": " bodhicittaparityāge yānatritayanindane |",
    "XXn693u_002:6": " guhyākhyāne jane pakṣe jinātmaskadhadūṣaṇe ||",
    "XXn693u_002:7": " śuddhātmadharmmasandehe iṣṭamaitrīvirāgataḥ |",
    "XXn693u_002:8": " dharmmeṣvanadvayārope śrāddhacittapradūṣane ||",
    "XXn693u_002:9": " samayāsevane prāptau prajñātmastrīpradūṣaṇe |",
    "XXn693u_002:10": " mūlāpattirbhavet tena mantriṇaḥ samayakṛtiḥ ||",
    "XXn693u_002:11": " tatkṛtau siddhayo na syurmāro duḥkhasya sañcayaḥ |",
    "XXn693u_002:12": " nirayagatiṃ ca bhūṃkte'",
    "XXn693u_002:13": " sau tīvrā vividhavedanāḥ ||",
    "XXn693u_002:14": " guroryathā' '",
    "XXn693u_002:16": " ptitaḥ pūjāṃ vidhāya maṇḍale tataḥ |",
    "XXn693u_002:17": " gṛhṇīyāt bodhicittaṃ ca ratnatrayādisambaram ||",
    "XXn693u_002:18": " |ṃūlāpattayaḥ samāptāḥ ||",
    "XXn693u_002:19": " vidyāyā[ḥ] sevane prītyā samayānāmayogataḥ |",
    "XXn693u_002:20": " gaṇacakre vivādaṃ ca guhyadharmmaprakāśanāt ||",
    "XXn693u_002:21": " śrāddhasattveṣu saddharmmadeśanā anyathā bhramāt |",
    "XXn693u_002:22": " saptāhaṃ vasanmadhye śrāvakānāṃ mahakṛte(?) ||",
    "XXn693u_002:23": " yogāt pati[ta]ścet yogyabhājane guhyadeśanāt |",
    "XXn693u_002:24": " sthūlāpattirbhavet tena yoginaḥ sambarakṛtiḥ ||",
    "XXn693u_002:25": " pūjayitvā mahācāryyaṃ yathāśaktyupacārataḥ |",
    "XXn693u_002:26": " apraticchannacittena deśayet tu kṛtau vratī ||",
    "XXn693u_002:27": " ||sthūlāpattayaḥ samāptāḥ ||",
    "XXn693u_003:0": " 3 tattvaratnāvalī",
    "XXn693u_003:1": " namaḥ śrīvajrasattvāya |",
    "XXn693u_003:2": " praṇamya vajrasattvasya caraṇāmbhoruhadvayam |",
    "XXn693u_003:3": " tattvaratnāvalīṃ brūmaḥ sahraccandrāmaladyuteḥ ||",
    "XXn693u_003:4": " sadāmnāyaparibhraṣṭa (bhatsa)",
    "XXn693u_003:5": " tamovṛtadṛśāmiyam |",
    "XXn693u_003:6": " tattvaratnāvalī samyak puṃsāṃ tattvaprakāśinī ||",
    "XXn693u_003:7": " tatra trīni yānāni,",
    "XXn693u_003:8": " śrāvakayānaṃ pratyekayānaṃ mahāyānaṃ ceti |",
    "XXn693u_003:9": " sthitayaścatastraḥ,",
    "XXn693u_003:10": " vaibhāṣika-sautrāntika-yogācāra-madhyamakabhedena |",
    "XXn693u_003:11": " tatra vaibhāṣikasthityā śrāvakayānaṃ pratyekayānaṃ ca vyākhyāyate |",
    "XXn693u_003:12": " mahāyānaṃ ca dvividham,",
    "XXn693u_003:13": " pāramitānayo mantranayaśceti |",
    "XXn693u_003:14": " tatra yaḥ pāramitānayaḥ sautrāntika-yogācāra-madhyamakasthityā vyākhyāyate |",
    "XXn693u_003:15": " mantranayastu yogācāra-madhyamakasthityā vyākhyānayate |",
    "XXn693u_003:16": " yogācāraśca dvividhaḥ,",
    "XXn693u_003:17": " sākāra-nirākārabhedena |",
    "XXn693u_003:18": " evaṃ madhyamiko'",
    "XXn693u_003:19": " pi māyopamādvayavādi-sarvvadharmmāpratiṣṭhānavādi-bhedāt dvividhaḥ |",
    "XXn693u_003:20": " tatra śrāva[kaḥ]trividhaḥ,",
    "XXn693u_003:21": " mṛdumadhyādhimātrabhedena |",
    "XXn693u_003:22": " atra ca mṛdumadhyau paścātyavaibhāṣikau,",
    "XXn693u_003:23": " adhimātrastu kāśmīravaibhāṣikaḥ |",
    "XXn693u_003:24": " tatra mṛduśrāvakasya vicāraḥ |",
    "XXn693u_003:25": " nīlapītādivāhyārthāṅgīkārapūrvvakaṃ pudgalasya nityānityatvaviyuktimā heti vivṛtiḥ | taduktam -",
    "XXn693u_003:26": " asti khalviti nīlādi --------------------- -----parā |",
    "XXn693u_003:27": " bhāvagrahagrahāveśagambhīrāpāyabhīrave ||",
    "XXn693u_003:28": " asti pudgalo -\"",
    "XXn693u_003:29": " bhāravāho ṇa ṇiccaṃ bhaṇāmi ṇāṇiccaṃ bhaṇāmī\"",
    "XXn693u_003:30": " ti pudgalaśca rāgavān saṃsaratīti samaprahāṇāyāśuddhaṃ matamādhyāyan |",
    "XXn693u_003:31": " aśubhā bhāvanā tu śarīrasya binmūtraśukraśoṇi[ta]śleṣmāntāntra[siṃhānaka]cikkiṇaklamathaplīhāyakṛtprabhṛtisamudāya(da)",
    "XXn693u_003:32": " rūpatā nirūpayet |",
    "XXn693u_003:33": " taduktam -",
    "XXn693u_003:34": " imaṃ carmmapuṭaṃ tāvat svabuddhau ca pṛthak kuru |",
    "XXn693u_003:35": " asthipañjarato māṃsaṃ prajñāśastreṇa mocaya ||",
    "XXn693u_003:36": " asthīnyapi pṛthak kṛtvā paśya majjānamantataḥ |",
    "XXn693u_003:37": " kimatra sāramastīti svayameva vicāraya ||",
    "XXn693u_003:38": " iti | pudgalasya nityatvadarśanapūrvvāropaḥ samādhimalam |",
    "XXn693u_003:39": " yāvajjīvaṃ buddhaṃ dharmmaṃ saṅghaṃ śaraṇaṃ gacchāmi,",
    "XXn693u_003:40": " ---vandyau sugatautha vṛddhaḥ(?)",
    "XXn693u_003:41": " ,yāvatkuśalamūlaṃ tamekamātmānaṃ damayiṣyāmyekamātmānaṃ samayī syāmekamātmānaṃ parinirvvāpayiṣyāmīti dṛṣṭiḥ |",
    "XXn693u_003:42": " madhyamasya dṛṣṭivivṛtiḥ pūrvvavat |",
    "XXn693u_003:43": " kiñcitparārtharucirasau ānāpānasamādhinā nityānityatvaviyuktapudgaladarśanam dhyānam |",
    "XXn693u_003:44": " kumbhakena niśceṣṭībhāvaḥ samādhimalaṃ jārḍyāvāhakatvāt |",
    "XXn693u_003:45": " śrāvaka-adhimātrasya vāhyārthā [na]ṅgīkāriṇaḥ śarīrasya nairātmyatāvyavasthāpanaṃ vivṛtiḥ |",
    "XXn693u_003:46": " caturāryyasatyaparijñāne pudgalasya śūnyatādarśanaṃ dhyānam |",
    "XXn693u_003:47": " atra ca duḥkhaṃ pañcaskandhasvarūpaṃ jñātavyam |",
    "XXn693u_003:48": " samudayo vikalpaḥ prahātavyaḥ,",
    "XXn693u_003:49": " nirodhye vipaśyanā sākṣāt karttavyaḥ,",
    "XXn693u_003:50": " mārgaḥ śūnyatāyāḥ sadāśivarūpatā'",
    "XXn693u_003:51": " dhyāropo dhyānamalam |",
    "XXn693u_003:52": " dṛṣṭau punarasya parārthakāritāviśeṣaḥ |",
    "XXn693u_003:53": " atra ca mṛduśrāvako niyatagotratvādakāruṇikatvāt śākyabuddha evetyeke |",
    "XXn693u_003:54": " anye tu -",
    "XXn693u_003:55": " sarvvabuddhā bhaviṣyanti nābhavyo bhūvi vidyate |",
    "XXn693u_003:56": " na karttavyo'",
    "XXn693u_003:57": " vasādo'",
    "XXn693u_003:58": " smāt samyaksambodhisādhane ||",
    "XXn693u_003:59": " iti | sattvānāṃ mṛduśrāvako'",
    "XXn693u_003:60": " pi samyaksambuddho bhaviṣyatīti |",
    "XXn693u_003:61": " niyatagotraṃ tu kañcit buddhamapekṣa[ta i]ti manyante |",
    "XXn693u_003:62": " madhyastu bhāvipratyekabuddhaḥ,",
    "XXn693u_003:63": " adhimātrastu catuḥkalpāsaṃkhyeyābhinirvarttyabuddha iti,",
    "XXn693u_003:64": " pratyekasya vivṛtiradhimātraśrāvakasyaiva |",
    "XXn693u_003:65": " ayaṃ ca pratipannapudgalaśūnyācintyatālakṣāṇamācāryyasvayambhūjñānavipaśyanāsamarthaḥ |",
    "XXn693u_003:66": " tatra indriyānnirodho vipaśyanā pudgalasyānupalabdhiḥ kāyavākcetasāṃ saṃyamasamarthaḥ |",
    "XXn693u_003:67": " idamasya dhyānam |",
    "XXn693u_003:68": " atrāsannanidrasya cetasaḥ sukhāvasthādhyānam,",
    "XXn693u_003:69": " cetasaḥ suṣuptāvasthādhyānaṃ ca samādhimalam |",
    "XXn693u_003:70": " tatra pūrvvasmin bhāskaramatānupraveśaḥ |",
    "XXn693u_003:71": " taduktam -",
    "XXn693u_003:72": " anāgatāyāṃ nidrāyāṃ pranaṣṭe bāhyagocare |",
    "XXn693u_003:73": " yā bhavenmanaso'",
    "XXn693u_003:74": " vasthā bhāvayet tāṃ prayatnataḥ ||",
    "XXn693u_003:75": " iti | aparasmin tu vaiśeṣikamatānupraveśaḥ |",
    "XXn693u_003:76": " tadāhuḥ nāgārjjunapādāḥ -",
    "XXn693u_003:77": " ajānānaṃ hi prajñānam nidrādṛṣṭāntasādhitam |",
    "XXn693u_003:78": " indriyoparataṃ yadvaj jñānaṃ vaiśeṣikaṃ matam ||",
    "XXn693u_003:79": " bhagavataḥ pravacanamapi -",
    "XXn693u_003:80": " varaṃ jetavane ramye śṛgālatvaṃ vrajāmyaham |",
    "XXn693u_003:81": " na tu vaiśeṣikaṃ mokṣaṃ gotamāgantumarhati ||",
    "XXn693u_003:82": " iti | dṛṣṭirapi pūrvvavat |",
    "XXn693u_003:83": " ayamapi catuḥkalpāsaṃkhyeyābhinirvarttyabuddhabhāvaḥ,",
    "XXn693u_003:84": " karuṇā cānayoḥ śrāvakapratyekayoḥ sattvāvalambanā,",
    "XXn693u_003:85": " duḥkhaduḥkhatāvipariṇāmaduḥkhatābhyāmahanyahani sattvānālambya yā karuṇotpadyate sā sattvāvalambanā |",
    "XXn693u_003:86": " śrāvakasya deśanā vācakī pratyekasya tu kāyikī | taduktam -",
    "XXn693u_003:87": " sambuddhānāmanutpāde śrāvakānāṃ parikṣaye |",
    "XXn693u_003:88": " jñānaṃ pratyekabuddhasya saṃsargāt [ca]prajāyate ||",
    "XXn693u_003:89": " idānīṃ pāramitānayayogina ucyante |",
    "XXn693u_003:90": " tatra mṛdusautrāntikaḥ - asya khalu paramāṇusañcayarūpo'",
    "XXn693u_003:91": " rthaḥ sākārajñānajanakaḥ |",
    "XXn693u_003:92": " tasya ceyameva pratya(vetya)",
    "XXn693u_003:93": " vekṣatā yaduta sākārajñānajana[ka]tvaṃ nāma | tadāhuḥ -",
    "XXn693u_003:94": " bhinnakālaṃ kathaṃ grāhyamiti ced grāhyatāṃ viduḥ |",
    "XXn693u_003:95": " hetutvameva yuktijñā jñānākārārpaṇakṣayam ||",
    "XXn693u_003:96": " iti vivṛtiḥ |",
    "XXn693u_003:97": " viṣayebhyaḥ parāvṛttendriyagrāmasyācintyatā dhyānam |",
    "XXn693u_003:98": " taduktamabhyāsasyāyaṃ kalanā yat kālaḥ sāṃkhyāṃ kriyāyāḥ |",
    "XXn693u_003:99": " tasmāt paricayaḥ karttavyaḥ |",
    "XXn693u_003:100": " paricayaśca -",
    "XXn693u_003:101": " cittaṃ niścitya bodhena abhyāsaṃ kurute yadā |",
    "XXn693u_003:102": " tadā cittaṃ na paśyāmi kva gata kva sthitaṃ bhavet ||",
    "XXn693u_003:103": " bhāvayed gṛhibhū ...............ṣilabdhākṣaṇam |",
    "XXn693u_003:104": " vajjaparyyaṅkamādhāya nāsāgre cañcalaṃ manaḥ ||",
    "XXn693u_003:105": " malamasya samādheḥ pūrvvavat |",
    "XXn693u_003:106": " tritayānupalabdhyā prajñāpāramitāsvabhāvena pañcapāramitā' '",
    "XXn693u_003:108": " caraṇaṃ phalavaimukhye na sattvārthapariṇāmanā taddṛṣṭeriti |",
    "XXn693u_003:109": " madhyo yogācāraḥ |",
    "XXn693u_003:110": " tatra sākārajñānavādī ṣaṭkena yugapad yogācāre [para]māṇoḥ ṣaḍaṅgatetyādinā nyāyena paramāṇūnā[ma]pyanupapatteḥ |",
    "XXn693u_003:111": " cittamātramevedaṃ cittākāradhāri grāhyagrāhakabhāvavinirmuktaṃ prakāśaṃ prakāśata iti pratipannavān |",
    "XXn693u_003:112": " taduktaṃ cittamātraṃ bho jinaputrā !yaduta traidhātukaṃ iti |",
    "XXn693u_003:113": " tathācāhuḥ kīrttipādāḥ -",
    "XXn693u_003:114": " dhiyo nīlādirūpatve bāhyo'",
    "XXn693u_003:115": " rthaḥ kiṃnibandhanaḥ |",
    "XXn693u_003:116": " dhiyo'nīlādirupatve bāhyo'",
    "XXn693u_003:117": " rthaḥ kiṃnibandhanaḥ ||",
    "XXn693u_003:118": " iti | anyatrāpyuktam -",
    "XXn693u_003:119": " na citteṣu bahirbhūtā indriyārthāḥ svabhāvataḥ |",
    "XXn693u_003:120": " rūpādipratibhāsena cittameva hi bhāsate ||",
    "XXn693u_003:121": " tasmāt cittameva citrākāraṃ paraṃ nirapekṣaprakāśyaṃ prakāśata iti sākāravijñānavādiyogācārasya vivṛtiḥ |",
    "XXn693u_003:122": " nirākāravādiyogācārastu cittameva idamanākārasvasambedanarūpaṃ iti manyate | taduktam -",
    "XXn693u_003:123": " bāhye na vidyate hyartho yathā bālairvikalpyate |",
    "XXn693u_003:124": " vāsanāluṭhitaṃ cittamarthābhāsaṃ pravarttate ||",
    "XXn693u_003:125": " yāvadābhāsate yacca tanmāyaiva ca bhāsate |",
    "XXn693u_003:126": " tattvato hi nirābhāsa śuddhānantanabhonibhaḥ ||",
    "XXn693u_003:127": " niṣprapañco nirābhāso dharmmakāyo mahāmuneḥ |",
    "XXn693u_003:128": " rūpakāyau tadudbhūtau pṛṣṭhe māyaiva tiṣṭhate ||",
    "XXn693u_003:129": " iti vivṛtiḥ |",
    "XXn693u_003:130": " vidhūtasakalavi[ka]lpasaccitrādvaitasākṣātkaraṇaṃ dhyānaṃ sākāravādinaḥ | taduktam -",
    "XXn693u_003:131": " yatra yatra mano yāti jñeyaṃ tatraiva yojayet |",
    "XXn693u_003:132": " calitvā yāsyate kutra sarvvameva hi tanmayam ||",
    "XXn693u_003:133": " iti | sātādvayācintyaniṣpapañcanirābhāsacittasākṣātkaraṇaṃ dhyānaṃ nirākāravādinaḥ | tathā ca -",
    "XXn693u_003:134": " rūpamasya mataṃ svacchaṃ nirā[kā]raṃ nirañjanam |",
    "XXn693u_003:135": " śakyaṃ tena na hi jñātumabuddhena kadācana ||",
    "XXn693u_003:136": " vijñānamātramevedamityayaṃ hyupalambhataḥ |",
    "XXn693u_003:137": " sthāpayenna sa kiñcit [tu]tanmātreṇāvatiṣṭhate ||",
    "XXn693u_003:138": " yadā tvalambanaṃ jñānaṃ naivopalabhyate tadā |",
    "XXn693u_003:139": " sthito vijñaptimātratve grāhyabhāve tadagrahāt ||",
    "XXn693u_003:140": " paramārthasannityasākāravijñānasamādhau bhagavataḥ saṃsthitavedāntavādimatānupraveśaḥ |",
    "XXn693u_003:141": " sa hi paramārthasannityaṃ svacidrūpabrahmābhinnapariṇāmarūpaṃ jagadicchati |",
    "XXn693u_003:142": " tathā coktam -",
    "XXn693u_003:143": " yad yad yad dṛśyate kiñcit tat tat brahmeti kalpayet |",
    "XXn693u_003:144": " tato nānyagataṃ cittaṃ brahmaṇaivāvatiṣṭhate ||",
    "XXn693u_003:145": " iti samādhimalaṃ sākāravādinaḥ |",
    "XXn693u_003:146": " evaṃ nirākāravādinā'",
    "XXn693u_003:147": " pi nityanirābhāsaniṣprapañcasvasamvedanavijñānabhāvanāyāṃ bhāskaramatasthitavedāntavādimatānupraveśaprasaṅgaḥ |",
    "XXn693u_003:148": " so'pi vyapagataḥ sakalanāmarūpaprapañcopaplavaviśuddhaprakāśānandaghananitya brahmābhyupagacchati |",
    "XXn693u_003:149": " bodhāmbho (mbo)",
    "XXn693u_003:150": " dhau mayi svacchaṃ tacchāyaṃ viśvabuddhayaḥ |",
    "XXn693u_003:151": " udito vā pralīno vā na vikalpāya kalpate ||",
    "XXn693u_003:152": " iti nirākāravādinaḥ samādhimalam |",
    "XXn693u_003:153": " dṛṣṭiranayoḥ pūrvvavat |",
    "XXn693u_003:154": " adhimātro mādhyamikaḥ |",
    "XXn693u_003:155": " tatra māyopamādvayavādinaḥ vivṛtiḥ -",
    "XXn693u_003:156": " na san nāsan na sadasan na cāpyanubhayātmakam |",
    "XXn693u_003:157": " catuṣkoṭivirnimuktaṃ tattvaṃ mādhyamikā viduḥ ||",
    "XXn693u_003:158": " asya cāyaṃ arthaḥ |",
    "XXn693u_003:159": " na sad bādhāyogāt,",
    "XXn693u_003:160": " asadapi na cābhāsanavaśāt,",
    "XXn693u_003:161": " tathā doṣād dvandvāt ubhayamapi [na],",
    "XXn693u_003:162": " nāpyanubhayaṃ tathā bodhābhāvāditi |",
    "XXn693u_003:163": " api ca purvvetaraparāmarśāt -",
    "XXn693u_003:164": " mūrttiścitre yathāvastuśakti .........skavāsaṅgaḥ |",
    "XXn693u_003:165": " sa hi māyopamādvayeti vivṛtiḥ |",
    "XXn693u_003:166": " asyaiva ca māyopamādvayasya bhāvanā dhyānam |",
    "XXn693u_003:167": " yastatrocchedābhiniveśastad dhyānamalam |",
    "XXn693u_003:168": " māyopamādvayādhimokṣataḥ ṣaṭpāramitāparipūridṛṣṭiḥ |",
    "XXn693u_003:169": " sarvadharmmāpratiṣṭhānavādināṃ tvayaṃ vicāraḥ -",
    "XXn693u_003:170": " na mataṃ śāśvataṃ viśvaṃ na cocchedi samīhitam |",
    "XXn693u_003:171": " śāśvatocchedino yugmyaṃ nānubhayaṃ vinobhayam ||",
    "XXn693u_003:172": " sarvvasmin pratiṣṭhāne [ca]vastutattvaṃ vidurbudhāḥ |",
    "XXn693u_003:173": " athaiṣā kalpanā naiva yaccid vetti na cittatām ||",
    "XXn693u_003:174": " yāvat sarvvasamāropaḥ sa sarvvaḥ sarvvathā na hi |",
    "XXn693u_003:175": " madhyamārthe nirāropastatrārohavidhī kutaḥ ||",
    "XXn693u_003:176": " anābhoge hi yad jñānaṃ taccācintyaṃ pracakṣate |",
    "XXn693u_003:177": " sañcintya yadacintyaṃ vai tad[ci]ntyaṃ bhavennahi ||",
    "XXn693u_003:178": " yenājātaṃ jagadbuddhaṃ buddhiḥ śuddhaiva bodhataḥ |",
    "XXn693u_003:179": " nijaṃ tasya jagat satyamanābhogena dhīmataḥ ||",
    "XXn693u_003:180": " taduktam -",
    "XXn693u_003:181": " sarvvāropavinirmukte svatastattve cakāsati |",
    "XXn693u_003:182": " śūnyatādyabhidhānaistu tatrāropanirākriyā ||",
    "XXn693u_003:183": " asya ca vicārāya āyātasya arthasya anāroparūpasya anabhiniveśavihāreṇa sākṣātkriyā dhyānaṃ sarvvārthocchedo jaḍībhāvaḥ samādhimalam |",
    "XXn693u_003:184": " anāropeṇa ṣaṭpāramitāparipūraṇaṃ dṛṣṭiḥ |",
    "XXn693u_003:185": " atra mṛdumadhyayordharmmāvalambanā karuṇā |",
    "XXn693u_003:186": " dharmmāvalambanā cānityatā vyasanasampātinaḥ sarvvadharmmānālambya utpadyate yā sā bodhyavyā |",
    "XXn693u_003:187": " adhimātrasya ca ālambanāniḥsvabhāvā manaskāradharmmādhigamamānālambanā karuṇā |",
    "XXn693u_003:188": " kāyatrayavyavasthā cāsya maitreyanāthairuktā | tathā ca -",
    "XXn693u_003:189": " karoti yena citrāṇi hitāni jagataḥ samam |",
    "XXn693u_003:190": " ā bhavāt so'nupacchinnaḥ kāyo nairmmāṇiko muneḥ ||",
    "XXn693u_003:191": " dvātriṃśallakṣaṇaśītivyañjanātmā munerayam |",
    "XXn693u_003:192": " sāmbhogiko mataḥ kāyo mahāyāno pabho gataḥ ||",
    "XXn693u_003:193": " sarvvākārā viśuddhiṃ ye dharmmāḥ prāptā nirāśravāḥ |",
    "XXn693u_003:194": " svābhāviko muneḥ kāyaḥ teṣāṃ prakṛtilakṣaṇaḥ ||",
    "XXn693u_003:195": " iti | mantranayastu asmadvi [dhai]rihātigambhīratvād gambhīranayādhimuktikapuruṣaviṣayatvāt caturmudrādisādhanaprakāśanavistaratvācca na vyākriyate | tathā ca -",
    "XXn693u_003:196": " ekārthatve'",
    "XXn693u_003:197": " pyasaṃmohāt bahūpāyādaduṣkarāt |",
    "XXn693u_003:198": " tīkṣṇendriyādhikārācca mantraśāstraṃ viśiṣyate ||",
    "XXn693u_003:199": " kṛtaścā [smā]bhiratra sekanirṇayo nāma granthaḥ |",
    "XXn693u_003:200": " nanu yadi mahāyānanirṇīta evārthaḥ paramārtho'",
    "XXn693u_003:201": " sti asya kimarthaṃ tarhi śrāvakapratyekayāne bhagavān deśitavān?",
    "XXn693u_003:202": " tanna,mahāyānaprāpyaprāpanārthaṃ eva śrāvakapratyekayānasopānayornirmmāṇāt | taduktam -",
    "XXn693u_003:203": " ādikarmmikasattvasya paramārthāvatāraṇe |",
    "XXn693u_003:204": " upāyastvayaṃ sambuddhaiḥ sopānamiva nirmmitaḥ ||",
    "XXn693u_003:205": " saddharmmapuṇḍarīke'pyuktam --",
    "XXn693u_003:206": " eka hi yāna nayaśca ekaḥ",
    "XXn693u_003:207": " ekā ceyaṃ deśana nāyakānām |",
    "XXn693u_003:208": " upāyakauśalya mamevarūpaṃ",
    "XXn693u_003:209": " yantrāni yānānyupadarśayāmi ||",
    "XXn693u_003:210": " nāgārjjunapādairapyuktam -",
    "XXn693u_003:211": " dharmmadhātorasaṃbhedād dhyānabhedo'",
    "XXn693u_003:212": " sti na prabho |",
    "XXn693u_003:213": " yānatritayamākhyātaṃ tvayā sattvāvatārataḥ ||",
    "XXn693u_003:214": " anyatrāpyuktam -",
    "XXn693u_003:215": " muktistu śūnyatādṛṣṭistadarthāśeṣabhāvanā |",
    "XXn693u_003:216": " iti | idaṃ ca yānatritayaprakāśanaṃ manyamānaśūnya[tā]saiva bhagavato'",
    "XXn693u_003:217": " vagantavyaḥ | tathāhi -",
    "XXn693u_003:218": " nodāhṛtaṃ tvayā kiñcidekamapyakṣaraṃ vibho |",
    "XXn693u_003:219": " kṛtsnaśca vai māyajano dharmmavarṣanatarṣitaḥ ||",
    "XXn693u_003:220": " cintāmaṇirivākampyaḥ sarvvasaṅkalpavāyubhiḥ |",
    "XXn693u_003:221": " tathāpi sarvvasattvānāmaśeṣāśāprapūrakaḥ ||",
    "XXn693u_003:222": " cakrabhramaṇayogena nirvvikalpe'pi tāyinaḥ |",
    "XXn693u_003:223": " sambhāro vedhasāmarthyāt deśanā sampravarttate ||",
    "XXn693u_003:224": " yānānāṃ nāsti vai niṣṭhā yāvaccittaṃ pravarttate |",
    "XXn693u_003:225": " parāvṛtte tu vai citte na yānaṃ nāpi yāyinaḥ ||",
    "XXn693u_003:226": " saddharmmaratnaghaṭikā vāg hyatra grathitāmalā |",
    "XXn693u_003:227": " hṛdaye kriyatāṃ dhīrāstattvaratnāvalī mude ||",
    "XXn693u_003:228": " saṃgrahaṃ tu priyatvena vistaradveṣiṇā mayā |",
    "XXn693u_003:229": " bhūrira[nu]ttame tasmin kṣantavyaṃ vistarapriyāḥ ||",
    "XXn693u_003:230": " vidhāya bhavyārthanayāprayatnā -",
    "XXn693u_003:231": " dimaṃ mayā granthamanuttarārtham |",
    "XXn693u_003:232": " ālambhi yatpuṇyamanena loka -",
    "XXn693u_003:233": " stathāgatatvaṃ labhatāmalabhyam ||",
    "XXn693u_003:234": " ||tattvaratnāvalī samāptā |",
    "XXn693u_003:235": " | kṛtiriyaṃ paṇḍitāvadhūtādvayavajrapādānām ||",
    "XXn693u_004:0": " 4 pañcatathāgatamudrāvivaraṇam |",
    "XXn693u_004:1": " namaḥ sarvvavide |",
    "XXn693u_004:2": " pratītyajātāḥ parikalpaśūnyāḥ",
    "XXn693u_004:3": " śūnyāḥ svabhāvena na vastusantaḥ |",
    "XXn693u_004:4": " nocchedināścitracidekarūpā",
    "XXn693u_004:5": " rūpādayaḥ pañcajinā jayanti ||",
    "XXn693u_004:6": " pañcaskandhāḥ pañcatathāgatāḥ |",
    "XXn693u_004:7": " tatra catvāro kiṃ jñānamātratāpratipādanāya akṣobhyena mudryante?",
    "XXn693u_004:8": " etena bāhyā kārabhāve grāhakaśūnyatayā grāhyagrāhakarahitaṃ paramārthasatsambinmātraṃ vijñānameva tiṣṭhate |",
    "XXn693u_004:9": " idameva śaradamalamadhyāhna(na)",
    "XXn693u_004:10": " gaganāyamānaṃ nirākāravādināṃ maulaṃ jñānaṃ sādhyam |",
    "XXn693u_004:11": " tathā coktam -",
    "XXn693u_004:12": " śūnyaṃ kalpitarūpeṇa nirābhāsamanākṛti |",
    "XXn693u_004:13": " satsambitsātamātraṃ vai pṛṣṭhākāracayākulam ||",
    "XXn693u_004:14": " taduktam,- rūpakāyau tu paścimau iti | tathā ca -",
    "XXn693u_004:15": " niṣprapañco nirābhāso dharmmakāyo mahāmuneḥ |",
    "XXn693u_004:16": " rūpakāyau tadudbhūtau pṛṣṭhe māyaiva tiṣṭhate ||",
    "XXn693u_004:17": " iti nanvakṣobhyamudrayaiva siddhatvāt kimarthaṃ tarhi akṣobhyo vajrasattvena mudryate ityāgamaḥ?",
    "XXn693u_004:18": " yāvatkalpitākāraśūnyatāpratipādanāya iti cet tanna |",
    "XXn693u_004:19": " pūrvvamudrayaiva siddhatvāt |",
    "XXn693u_004:20": " tasmāt yathā'",
    "XXn693u_004:21": " kṣobhyamudrayaiva jñānaṃ maulaṃ pṛṣṭhamanyat tathā vajrasattvamudrayā vijñānamapi pṛṣṭhaṃ maulaṃ vajramiti syāt |",
    "XXn693u_004:22": " uktaṃ ca vajraśekhare -",
    "XXn693u_004:23": " dṛḍhaṃ sāramasauśīryamacchedyābhedyalakṣaṇam |",
    "XXn693u_004:24": " adāhi avināśi ca śūnyatā vajramucyate ||",
    "XXn693u_004:25": " iti | pṛṣṭhe rūpādikaṃ cet,",
    "XXn693u_004:26": " [mau]lajñānādakṣobhyamudrayātadvajra(yā)",
    "XXn693u_004:27": " sattvaṃ pṛṣṭhe'",
    "XXn693u_004:28": " haṃ tanna --- nna kim |",
    "XXn693u_004:29": " sattvamiti pṛṣṭha iti cet tarhi karuṇābhāvāt ucchedavādaprasaṅgaḥ | iṣyate ca -",
    "XXn693u_004:30": " vajreṇa śūnyatā proktā sattvena jñānamātratā |",
    "XXn693u_004:31": " tādātmyamanayoḥ siddhaṃ vajrasattvasvabhāvataḥ ||",
    "XXn693u_004:32": " śūnyatākṛpayorbhedaḥ pradīpālokayoriva |",
    "XXn693u_004:33": " śūnyatākṛpayoraikyaṃ pradīpālokayoriva ||",
    "XXn693u_004:34": " bhāvebhyaḥ śūnyatā nānyā na ca bhāvo'",
    "XXn693u_004:35": " sti tāṃ vinā |",
    "XXn693u_004:36": " avinābhāvamiyat kṛtakānityayoriva ||",
    "XXn693u_004:37": " kathyamāne yathāta [ttve]ucchedo naiva samvṛteḥ |",
    "XXn693u_004:38": " samvṛtivyatirekena [ka]na tattvamupalabhyate ||",
    "XXn693u_004:39": " ityādi vistaraḥ |",
    "XXn693u_004:40": " evamakṣobhyavajrasattvayoraikayamiti cet tarhi vijñānarūpādyaparityāge citrādvaitavādo jyāyān |",
    "XXn693u_004:41": " taduktam -",
    "XXn693u_004:42": " saccit cinmātramaśeṣakalpa-",
    "XXn693u_004:43": " śūnyaṃ hi sākāramataṃ mataṃ me |",
    "XXn693u_004:44": " gacchattṛṇasparśasamānamanye",
    "XXn693u_004:45": " tanmadhyamārthaṃ pravadanti santaḥ ||",
    "XXn693u_004:46": " citrādvaitavādināṃ tu paramārthasaditi jñānamapeśalam |",
    "XXn693u_004:47": " grāhyagrāhakaśūnyacitrādvaitākṣobhyarūpajñānasya vajrasattvamudrayā vastusattānirastatvāt | taduktam -",
    "XXn693u_004:48": " rūpādikalpaśūnyaṃ cet jñānamakṣobhyamudrayā |",
    "XXn693u_004:49": " tadvajrasattvamudrāto vastusattā nirasyate ||",
    "XXn693u_004:50": " na ca vijñaptimātrasya kalpitākāraśūnyatā |",
    "XXn693u_004:51": " kriyate vajrasattvena pūrvaṃ tasyānavasthiteḥ ||",
    "XXn693u_004:52": " tadevaṃ paramārthasaditiśalyāpagame sarvvatrāpratiṣṭhānarūpānābhogayuganaddhādvayavādisambedanasiddhamadhyamakasiddhāntaḥ preyān |",
    "XXn693u_004:53": " ayaṃ ca sadgurupādaprasādādavagamyate |",
    "XXn693u_004:54": " nanvatra sambedanasiddhau māyopamādvayavādaprasaṅgena sarvvatrāpratiṣṭhānamiti cet -",
    "XXn693u_004:55": " yat pratītyasamutpannāṃ [notpannaṃ]tat svabhāvataḥ |",
    "XXn693u_004:56": " svabhāvena yannotpannaṃ utpannaṃ nāma tat katham ||",
    "XXn693u_004:57": " iti | sambedanaṃ ca pratītyasamutpannaṃ tasmāt sambedanamevāpratiṣṭhitamajātapadam |",
    "XXn693u_004:58": " tathā ca -",
    "XXn693u_004:59": " sambedanamajātaṃ vai vastusattā'pi tādṛśī |",
    "XXn693u_004:60": " vajrasattvasvarūpaṃ tu jagadeva jagau (sau)muniḥ ||",
    "XXn693u_004:61": " kiñca mañjuśrīstathāgatena pṛṣṭaḥ katamo'",
    "XXn693u_004:62": " sāvacintyadhātuḥ?",
    "XXn693u_004:63": " mañjuśrīrāha,",
    "XXn693u_004:64": " yo dhāturniścito,",
    "XXn693u_004:65": " na cittagamanīyo,",
    "XXn693u_004:66": " na cittaprameyo,",
    "XXn693u_004:67": " na cittacetanayā prativeditavyaḥ,",
    "XXn693u_004:68": " amāvucyate'",
    "XXn693u_004:69": " cintyadhātuḥ |",
    "XXn693u_004:70": " atha ca punarbhagavan cittamevācintyadhātuḥ |",
    "XXn693u_004:71": " tat kasya hetoḥ?",
    "XXn693u_004:72": " na hyacitte citte cittaṃ saṃvidyate |",
    "XXn693u_004:73": " niścitto hi cittaṃ cittasya yathārthāvabodhāt |",
    "XXn693u_004:74": " atha ca sarvvākāro bhagavato'",
    "XXn693u_004:75": " cintyadhātuḥ |",
    "XXn693u_004:76": " anyatrāpyuktam -",
    "XXn693u_004:77": " avikalpitasaṅkalpa apratiṣṭhitamānasa |",
    "XXn693u_004:78": " asmṛtyamanasikāra nirālamba namo'stu te ||",
    "XXn693u_004:79": " catuḥpradīpe -",
    "XXn693u_004:80": " yaḥ pratyayairjāyati sa hyajāto",
    "XXn693u_004:81": " na tasya utpāda svabhāvato'sti |",
    "XXn693u_004:82": " yaḥ pratyayādhīna sa śūnya uktaḥ",
    "XXn693u_004:83": " yaḥ śūnyatāṃ jānati so'pramattaḥ ||",
    "XXn693u_004:84": " āryyalaṅkāvatāre -",
    "XXn693u_004:85": " bhrānti vidhūya sarvvā hi nimittaṃ jāyate yahi |",
    "XXn693u_004:86": " saiva tasya bhaved bhrāntiraśuddhatimiraṃ yathā ||",
    "XXn693u_004:87": " tathā ca -",
    "XXn693u_004:88": " mā bhūt sambṛtipratiṣṭhānamata eva munirbhayāt |",
    "XXn693u_004:89": " bhinatti deśanādharmmamuktā hyaśūnyatātmanā ||",
    "XXn693u_004:90": " uktaṃ ca hevajre-",
    "XXn693u_004:91": " svabhāvaścaivādyanutpannaṃ [na]satyaṃ na mṛṣeti ca |",
    "XXn693u_004:92": " kiñca -",
    "XXn693u_004:93": " sarvvaḥ samānaḥ pratibhajyamānaḥ",
    "XXn693u_004:94": " śū[nyo]ktikāṃkṣāmadhiyā kṛtāntaḥ |",
    "XXn693u_004:95": " bauddhasya bāhyasya vibhāgakartrī",
    "XXn693u_004:96": " na syā[dā]dikā yadi śūnyatoktiḥ ||",
    "XXn693u_004:97": " āha ca,ucchedaśūnyatāṃ apanayan -",
    "XXn693u_004:98": " tathatāṃ ye tu paśyanti madhyamārthānusārataḥ |",
    "XXn693u_004:99": " te vai tattvavido dhanyāḥ pratyakṣaṃ yadi saṃvidā ||",
    "XXn693u_004:100": " taduktaṃ ḍākinīvajrapañjare-",
    "XXn693u_004:101": " śūnyatākaruṇābhinnaṃ yatra cittaṃ prabhāvyate |",
    "XXn693u_004:102": " so hi buddhasya dharmmasya saṅghasyāpi hi deśanā ||",
    "XXn693u_004:103": " tasmāt pañcākārāṇāṃ pratītya samutpannānāṃ pañca tathāgataḥ svabhāvatvāt,",
    "XXn693u_004:104": " svabhāvasya ca śūnyatākaruṇābhinnatvāt,",
    "XXn693u_004:105": " śūnyatākarunābhinnaṃ jagaditi sthitam |",
    "XXn693u_004:106": " etadeva sadgurorupadeśato dhyānamavicchinnam -",
    "XXn693u_004:107": " nadīsrotapravāhena dīpajyotiḥprabandhavat | -",
    "XXn693u_004:108": " mantratattvānusārataḥ |",
    "XXn693u_004:109": " tathā cāhurnāgārjjunapādāḥ -",
    "XXn693u_004:110": " kūṭāgāramidaṃ na yat tribhuvanaṃ na prāṇino'",
    "XXn693u_004:111": " mī janāḥ cakreśo'",
    "XXn693u_004:112": " smin[na]mānuṣo na viṣayā nākṣāṇi na hyādayaḥ |",
    "XXn693u_004:113": " rūpādyā na ca dharmmatātmakatayā te māṇḍaleyā ime",
    "XXn693u_004:114": " viśvaṃ maṇḍalacakramākalayataścetaḥ kimu bhrāmyasi ||",
    "XXn693u_004:115": " pratītyasammavādeva gandharvvapuravat sphuṭam |",
    "XXn693u_004:116": " na svabhāvasthitaṃ viśvaṃ nākāśāmbhojasannibham ||",
    "XXn693u_004:117": " uktaṃ ca hevajre-",
    "XXn693u_004:118": " amī dharmmāstu nirvvāṇaṃ mohāt saṃsārarūpiṇaḥ | iti |",
    "XXn693u_004:119": " |pañcatathāgatamudrāvivaraṇaṃ samāptaṃ iti ||",
    "XXn693u_005:0": " 5 sekanirṇayaḥ |",
    "XXn693u_005:1": " namo buddhāya |",
    "XXn693u_005:2": " evaṃkāraṃ namaskurmo yaḥ sattvakṣaṇakāraṇam |",
    "XXn693u_005:3": " ānandā yatra jāyante bhedato bodhisiddhaye ||",
    "XXn693u_005:4": " citraṃ tato vipākaḥ syāt tṛtīye tu vilakṣaṇam |",
    "XXn693u_005:5": " vimarddaśca tato jñeyo haṭhayoganirākṛteḥ ||",
    "XXn693u_005:6": " ālocanaṃ vimarddaścet tṛtīye kathamiṣyate |",
    "XXn693u_005:7": " yat tatrālocanaṃ naiva bhaved vittiralakṣaṇā ||",
    "XXn693u_005:8": " vilakṣaṇamato yuktaṃ hantuṃ roddhuṃ tṛtīyake |",
    "XXn693u_005:9": " svasambitterbhavet siddhirāgamārtho'",
    "XXn693u_005:10": " pi saṅgataḥ ||",
    "XXn693u_005:11": " cumbanāliṅgane citraṃ ghṛṣṭau vipākanāmakam |",
    "XXn693u_005:12": " maṇau vilakṣaṇaṃ yeṣāṃ te ca duḥsekasambidaḥ ||",
    "XXn693u_005:13": " ratnagarbhe ca yā vittiḥ saiva tattvaṃ bhaved yadi |",
    "XXn693u_005:14": " saiva vedaṃ bhavet tattvaṃ na hyetat bauddhasammatam ||",
    "XXn693u_005:15": " tathā ca devi paripṛcchasi saiva nirnādatantre-",
    "XXn693u_005:16": " ratnapuramidaṃ devi kiñjalke jvalatāṃ vrajet |",
    "XXn693u_005:17": " rudro yugmaḥ śivaḥ śreṣṭhaḥ śaktiḥ saiva parātparāḥ ||",
    "XXn693u_005:18": " lakṣyalakṣaṇanirmuktaṃ vāgudāhāravarjjitam |",
    "XXn693u_005:19": " śivaśaktiḥ samāyogāt jāyate cādbhutaṃ sukham ||",
    "XXn693u_005:20": " na santi tattvato bhāvāḥ śaktirūpeṇa bhāvitāḥ |",
    "XXn693u_005:21": " śaktistu śūnyatādṛṣṭiḥ sarvvāropavināśanī ||",
    "XXn693u_005:22": " ucchuṣmatantre'pi -",
    "XXn693u_005:23": " śivaśaktisamāyogāt satsukhaṃ paramādvayam |",
    "XXn693u_005:24": " na śivo nāpi śaktiśca ratnāntargatasaṃsthitam ||",
    "XXn693u_005:25": " yogādhyāye'pi -",
    "XXn693u_005:26": " jñānāmṛtena tṛptasya kṛtakṛtyasya yoginaḥ |",
    "XXn693u_005:27": " naivāsti kiñcit karttavyamasti cet na sa tattvavit ||",
    "XXn693u_005:28": " vedāntavādino'pi -",
    "XXn693u_005:29": " atīndriyamavittiśca jñānaṃ bhāskarasammatam |",
    "XXn693u_005:30": " vittirānandamātraṃ ca bhagavadvādisādhanam ||",
    "XXn693u_005:31": " śaktisaṅgamasaṃkṣobhāt śaktyāveśāvasānikam |",
    "XXn693u_005:32": " yatsukhaṃ brahmatattvasya tatsukhaṃ brāhmamucyate ||",
    "XXn693u_005:33": " duḥkhānāmāgamo nāsti sukhaṃ tatra nirantaram |",
    "XXn693u_005:34": " ānando brahmaṇo rūpaṃ tacca mokṣeti bhaṇyate ||",
    "XXn693u_005:35": " yad yad vai dṛśyate kiñcit [tat]tadbrahmeti kalpayet |",
    "XXn693u_005:36": " tato'nyagatacittaṃ[tu]brahmaṇaivāvatiṣṭhate ||",
    "XXn693u_005:37": " priyādarśanamevaikaṃ kimanyaddarśanāntaraiḥ |",
    "XXn693u_005:38": " prāpyate yena nirvvāṇaṃ svarāgeṇāpi cetasā ||",
    "XXn693u_005:39": " tyaja dharmammadharmmaṃ ca ubhe satyānṛte tyaja |",
    "XXn693u_005:40": " ubhe satyānṛte tyaktvā yena tyajasi tat tyaja ||",
    "XXn693u_005:41": " bhagavadgītāyāmapi -",
    "XXn693u_005:42": " nāsato vidyate bhāvo nābhāvo vidyate sataḥ |",
    "XXn693u_005:43": " ubhayorapi dṛṣṭo['",
    "XXn693u_005:44": " ntaḥ]hyanayostattvadarśibhiḥ ||",
    "XXn693u_005:45": " kiñca grāhyādiśūnyaṃ cet cittamakṣobhyamucyate |",
    "XXn693u_005:46": " vādhāsvāgamato vajrasattvamudrāviyogataḥ ||",
    "XXn693u_005:47": " kimarthaṃ niyamenaitat deśakairatha deśayate |",
    "XXn693u_005:48": " idaṃ tathāgatāśvāsadhiyā pūrvvaṃ prakāśyate ||",
    "XXn693u_005:49": " bolagarbhe ca sākāraṃ nirākāraṃ tadagrataḥ |",
    "XXn693u_005:50": " madhyamā varṇayantyeke neti no gurudarśanam ||",
    "XXn693u_005:51": " vajragarbhe tadagre vā patitaṃ vā kapālake |",
    "XXn693u_005:52": " na ceṣṭamantarāle'",
    "XXn693u_005:53": " pi tattvaṃ vittau gurormukhāt ||",
    "XXn693u_005:54": " vicitraṃ vividhaṃ khyātaṃ ityādi sutthitaṃ katham |",
    "XXn693u_005:55": " maṇyantargatamityādi sadguroḥ suṣṭhu saṅgatam ||",
    "XXn693u_005:56": " hasityādiviśuddhyā yat ācāryyādisamīhitam |",
    "XXn693u_005:57": " utpattyā tad vyavastheyaṃ na cotpannasvabhāvataḥ ||",
    "XXn693u_005:58": " citratvāt citramāghṛṣṭeḥ sukhāt pāko maṇeḥ puraḥ |",
    "XXn693u_005:59": " guroḥ tattvaṃ vijānīyāt vimarddāt viratau ramaḥ ||",
    "XXn693u_005:60": " karmmamudrāṃ samāsādya dharmmamudrāṃ vibhāvayet |",
    "XXn693u_005:61": " tasyā urddhaṃ mahāmudrā yasyāṃ samayasambhavaḥ ||",
    "XXn693u_005:62": " ānandāḥ pratimudrāsyāḥ mahāmudrāṃ vinā punaḥ |",
    "XXn693u_005:63": " āgamācca svasambitteḥ sadgurorupadeśataḥ ||",
    "XXn693u_005:64": " vicitraṃ karmmamudrāto vipāko jagadātmatā |",
    "XXn693u_005:65": " sthairyyaṃ vilakṣaṇaṃ tatra vimarddo jagadīkṣaṇam ||",
    "XXn693u_005:66": " sarvvasmi[nna]pratiṣṭhānaṃ mahāmudreti kīrttyate |",
    "XXn693u_005:67": " vimalatvāt svasambitteḥ vicitrāderna sambhavaḥ ||",
    "XXn693u_005:68": " anābhogaṃ hi yad jñānaṃ taccācintya pracakṣate |",
    "XXn693u_005:69": " sañcintya yad acintyaṃ vai tadacintyaṃ bhavenna hi ||",
    "XXn693u_005:70": " tathatā ye tu paśyanti madhyamārthānusārataḥ |",
    "XXn693u_005:71": " te vai tattvavido dhanyāḥ pratyakṣaṃ yadi saṃvidā ||",
    "XXn693u_005:72": " yo vit sarvvasamāropaḥ sa sarvvaḥ sarvvathā na hi |",
    "XXn693u_005:73": " madhyamārtho nirāropaḥ tatrāropavidhau kutaḥ ||",
    "XXn693u_005:74": " jñānajñeyāsamārope manyanā tatra nānyathā |",
    "XXn693u_005:75": " sarvvastathā yathā pūrvvaṃ yathā buddhistathā na hi ||",
    "XXn693u_005:76": " yenājātaṃ jagadbuddhaṃ buddhiḥ śuddhaiva bodhataḥ |",
    "XXn693u_005:77": " nijaṃ tasya jagat satyamanābhogena dhīmataḥ ||",
    "XXn693u_005:78": " avibhāvitasambandho vikalpo'",
    "XXn693u_005:79": " sau pratītyajaḥ |",
    "XXn693u_005:80": " tadeṣa eva nirvvāṇe no kṛthāḥ cittavibhramam ||",
    "XXn693u_005:81": " pratipakṣe sthito naiva tattvāśakto'",
    "XXn693u_005:82": " pi naiva yaḥ |",
    "XXn693u_005:83": " gārddhaṃ naiva phale yasya mahāmudrāṃ sa vindati ||",
    "XXn693u_005:84": " yathaiva karmmamudrāyāṃ ānandādivyavasthitiḥ |",
    "XXn693u_005:85": " tathā samayamudrāyā vajrācāryyaprasādataḥ ||",
    "XXn693u_005:86": " vicitraṃ karmmamudraiva dharmmamudrāvipākajā |",
    "XXn693u_005:87": " vilakṣaṇaṃ mahāmudrā vimarddaḥ samayo bhavet ||",
    "XXn693u_005:88": " mahāmudrāmajānānāḥ karmmamudraiva sādhanā |",
    "XXn693u_005:89": " āmrāyatattvato bhraṣṭā rauravaṃ yānti yoginaḥ ||",
    "XXn693u_005:90": " mudrā tāvat na buddhyante catasraśca catuḥkṣaṇāḥ |",
    "XXn693u_005:91": " yāvanna śavareśasya spṛśanti pādapotsavaḥ ||",
    "XXn693u_005:92": " samyak sekaṃ vidhāyaitat haṭhaduḥsekavarjjitam |",
    "XXn693u_005:93": " yat sādhitaṃ mayā puṇyaṃ tenāstu jagataḥ sukham ||",
    "XXn693u_005:94": " ||sekanirṇayaḥ (nirddeśaḥ)samāptaḥ |",
    "XXn693u_006:0": " 6 [caturmudrā] |",
    "XXn693u_006:1": " evam - vajrasattvaṃ praṇamyādau viśuddhajñānatanmayam |",
    "XXn693u_006:2": " mudrānvayaḥ samāsena kriyate ātmabuddhaye |",
    "XXn693u_006:3": " iha hi mudrānvayavibhrāntyā mūḍhamanaso bhramanti bhavārṇave duḥkhitāḥ |",
    "XXn693u_006:4": " teṣāṃ sukhena caturmudrārthapratipattaye tanrānusāreṇa mahāsukhasādhanaṃ prasādhyate |",
    "XXn693u_006:5": " caturmudreti -karmmamudrā,",
    "XXn693u_006:6": " dharmmamudrā,",
    "XXn693u_006:7": " mahāmudrā,",
    "XXn693u_006:8": " samayamudrā |",
    "XXn693u_006:9": " tatra karmmamudrāyāḥ svarūpaṃ nirūpyate |",
    "XXn693u_006:10": " karmma yā kāyavāk cittacintā tatpradhānā mudrā kalpanāsvarūpā,",
    "XXn693u_006:11": " tasyāṃ karmmamudrāyāṃ ānandā jāyante kṣaṇabhedena bheditāḥ -",
    "XXn693u_006:12": " kṣaṇajñānāt sukhajñānaṃ evaṃkāre pratiṣṭhitam |",
    "XXn693u_006:13": " ānandāścatvāraḥ - ānandaḥ,",
    "XXn693u_006:14": " paramānandaḥ,",
    "XXn693u_006:15": " sahajānandaḥ,",
    "XXn693u_006:16": " viramānandaḥ | anyathā-",
    "XXn693u_006:17": " paramaviramayormadhye lakṣyaṃ vīkṣya dṛḍhīkuru |",
    "XXn693u_006:18": " iti yaduktaṃ tat saṅgataṃ na bhavati |",
    "XXn693u_006:19": " catvāraḥ kṣaṇāḥ -",
    "XXn693u_006:20": " vicitra,vipāka,",
    "XXn693u_006:21": " vilakṣaṇa,vimardda |",
    "XXn693u_006:22": " madhye vilakṣaṇaṃ dattvā seke boddhavyam |",
    "XXn693u_006:23": " haṭhayoge punaḥ sahajavilakṣaṇayorante sthitirboddhavyā |",
    "XXn693u_006:24": " sekahaṭhayoge cedaṃ nirdiṣṭaṃ bhagavatā |",
    "XXn693u_006:25": " sahajaṃ satsarvvaṃ sahajacchāyānukāritvāt sahajamityabhidhīyate |",
    "XXn693u_006:26": " sahajacchāyā sahajasadṛśaṃ jñānaṃ pratipādayati iti |",
    "XXn693u_006:27": " sahajaṃ prajñājñānam |",
    "XXn693u_006:28": " ata eva prajñājñāne sahajasyotpattirnāsti |",
    "XXn693u_006:29": " yasyāḥ sahajaṃ nāma svarūpaṃ sarvvadharmmānāmakṛtrimalakṣaṇaṃ iti yāvat |",
    "XXn693u_006:30": " tasmāt karmmamudrāṃ prāpya nispandaphalamutpadyate |",
    "XXn693u_006:31": " sadṛśaspando niṣpandaḥ |",
    "XXn693u_006:32": " sādṛśyaṃ yathā darpaṇārpitaṃ mukhasya pratibimbaṃ mukhaṃ na bhavati |",
    "XXn693u_006:33": " na pūrvvasiddhaṃ nāpyadhunāsiddhaṃ tadeva mukhapratibimbaṃ sādṛśyamātramāpādayati tathāpi lokāḥ svamukhaṃ dṛṣṭamiti kṛtvā bhrāntyā santuṣṭā bhavanti |",
    "XXn693u_006:34": " tathaivācāryyāḥ kumatadāḥ prajñājñānamāsādya sahajamanubhūtaṃ iti kṛtvā santoṣaṃ utpādayanti,",
    "XXn693u_006:35": " santuṣṭāśca santo dharmmamudrāyā vārttāmapi na jānanti |",
    "XXn693u_006:36": " dharmmamudrāmajānānā kevalayā karmmamudrayā kṛtrimayā kathamakṛtrimabhūtaṃ sahajākhyaṃ utpadyate |",
    "XXn693u_006:37": " sajātīyāt kāraṇāt sajātīyasya eva kāryyasya utpattirbhavati na tu vijātīyāt yathā śālībījāt śālyaṅkurotpattirbhavati natu kodravyasya |",
    "XXn693u_006:38": " tathā dharmmamudrāyā akṛtrimāyāḥ sakāśāt akṛtrimaṃ sahajaṃ utpadyate |",
    "XXn693u_006:39": " tasmāt dharmmamudraiva kāraṇam |",
    "XXn693u_006:40": " abhede bhedopacāreṇa mahāmudrāyāḥ |",
    "XXn693u_006:41": " kasmāt?tarhi bhagavatoktam -",
    "XXn693u_006:42": " ekārākṛti yaddivyaṃ madhye vaṃkārabhūṣitam |",
    "XXn693u_006:43": " ālayaṃ sarvvasaukhyānāṃ buddhaṃ ratnakaraṇḍakam ||",
    "XXn693u_006:44": " iti | buddhacchāyānukāritvāt karaṇḍakaṃ sthānaṃ ādhāraḥ,",
    "XXn693u_006:45": " tasmāt karmmāṅganāyā ānandasandoharatnākaraṃ saroruham |",
    "XXn693u_006:46": " tat svacchamāsthānaṃ volakakkolarasasaṃyogena avadhṛtyā samvṛtibodhicittamaṇyantargataṃ yadā bhavet tadā kṣaṇikanāmā parasahajākhyaṃ jñānamutpadyate",
    "XXn693u_006:47": " na tat sahajanispandaḥ |",
    "XXn693u_006:48": " tatsvarūpeṇa prajñājñānānandatrayaḥ kṣaṇacatuṣṭayānvitaṃ mekaṃ haṭhayoge ca karmmamudrāyā niṣpandaphalamuktam |",
    "XXn693u_006:49": " |karmmamudrāniṣyandanirddeśaḥ prathamaḥ ||1 ||",
    "XXn693u_006:50": " om-dharmmamudrā dharmmadhātusvarūpā niṣprapañcā nirvvikalpā akṛtrimā utpādarahitā karuṇāsvabhāvā paramā nandaikasundaropāyabhūtā |",
    "XXn693u_006:51": " pravāhanityatvena sahajasvabhāvā yā prajñāyāḥ sahajodayatvena abhinnā yā sā dharma mudretyabhidhīyate |",
    "XXn693u_006:52": " anyat lakṣaṇaṃ tasyāḥ saṅkulājñānāndhakāre taraṇikiraṇasadṛśaṃ gurūpadeśataḥ tṛṇatu[ṣa]samā tatrāpi bhrāntiśalyavarjjitaṃ bodhyavyam |",
    "XXn693u_006:53": " sakalakṣitijalapavanahutāśanairmahāśavalitaṃ trailokyaikasvabhāvaṃ nistaraṅgaśūnyatākaruṇābhinnaṃ ca bodhyavyam |",
    "XXn693u_006:54": " uktaṃ ca bhagavatā -",
    "XXn693u_006:55": " lalanā prajñāsvabhāvena rasanopāyasaṃsthitā |",
    "XXn693u_006:56": " avadhutī madhyadeśe tu grāhyagrāhakavarjjitā ||",
    "XXn693u_006:57": " etannipunenāpi tathatākāreṇa sannikṛṣṭakāraṇatvena mārgo jñātavyaḥ |",
    "XXn693u_006:58": " mārgajñāne sādaranirantaraṃ mārgābhyāsāt nirodhasya sahajasvabhāvasya sākṣātkṛtitvaṃ bhavati |",
    "XXn693u_006:59": " tathā coktam -",
    "XXn693u_006:60": " nāpaneyaṃ ataḥ kiñcit prakṣeptavyaṃ na kiñcana |",
    "XXn693u_006:61": " draṣṭavyaṃ bhūtato bhūtaṃ [bhūta]darśī vimucyate ||",
    "XXn693u_006:62": " lalanā rasanā tayormadhyadeśe nivāsinī avadhūtī saivādhigatasakalapadārthasahajasvabhāvaikacittavṛtteḥ sadgurūpadeśato dharmmamudrā mahāmudrāyā abhedena hetubhūtā |",
    "XXn693u_006:63": " dharmmamudrāvipākaphalanirddeśaḥ dvitīyaḥ ||2 ||",
    "XXn693u_006:64": " āḥ-mahāmudreti |",
    "XXn693u_006:65": " mahati cāsau mudrā ceti mahāmudrā (ceti) |",
    "XXn693u_006:66": " mahāmudrā niḥsvabhāvā jñeyādyāvaraṇavivarjjitā śaradamalamadhyāhnagaganasaṅkāśā sakalasampadādhārabhūtā bhavanirvvāṇaikasvarūpā anālambanakaruṇāśarīrā mahāsukhaikarūpā |",
    "XXn693u_006:67": " tathā ca,amanasikārā dharmmā kuśalā manasikārā dharmmā akuśalā pravacane ca |",
    "XXn693u_006:68": " avikalpitasaṅkalpa apratiṣṭhitamānasa |",
    "XXn693u_006:69": " asmṛtyamanasikāra nirālamba namo'stu te ||",
    "XXn693u_006:70": " iti yā sā mahāmudretyabhidhīyate |",
    "XXn693u_006:71": " tayā mahāmudrayā acintyasvarūpayā samayamudrākhyaphalaṃ jāyate |",
    "XXn693u_006:72": " mahāmudrāvaimalyanirddeśastṛtīyaḥ ||3 ||",
    "XXn693u_006:73": " hū-samayamudreti sambhoganirmmāṇakāyākārasvabhāvena svacchākāreṇa ca sattvārthāya vajradharasya herukākāreṇa visphuraṇaṃ yat sā samayamudreti copadiśyate |",
    "XXn693u_006:74": " tāṃ ca samayamudrāṃ gṛhītvā cakrākāreṇa pañcavidhaṃ jñānaṃ pañcavidhaṃ parikalpya ādarśa-samatā-pratyavekṣaṇā-kṛtyānuṣṭhāna-suviśuddha-dharmmadhātubhiḥ ādiyoga-maṇḍalarājāśri-karmmarājāśri-binduyoga-sūkṣmayogaiḥ samayamudrācakraṃ bhāvayantyācāryyāḥ |",
    "XXn693u_006:75": " tena te kṛtapuṇyā bhavanti |",
    "XXn693u_006:76": " tataśca na dharmmamudrāphalalābhino bhavanti,",
    "XXn693u_006:77": " niyatārthakāraṇāt niyatasyaiva kāryyasyotpattiriti vacanāt |",
    "XXn693u_006:78": " tasmāt sahajasiddharasāt na bedhena sthiracalādayo yena vā bālaparikalpitā te saṃbodhikā[raṇa]tāmupayānti |",
    "XXn693u_006:79": " na mantrajāpo na tapo na homo",
    "XXn693u_006:80": " na māṇḍaleyaṃ na ca maṇḍalaṃ ca |",
    "XXn693u_006:81": " sa mantrajāpaḥ sa tapaḥ sa homaḥ",
    "XXn693u_006:82": " tanmāṇḍaleyaṃ tanmaṇḍalaṃ ca ||",
    "XXn693u_006:83": " samāsataḥ cittaṃ samājarūpīti |",
    "XXn693u_006:84": " samāsataḥ sarvvadharmmāṇāmekākārato yadut mahāsukhākārataḥ cittamitibodhicittaṃ samājarūpīti |",
    "XXn693u_006:85": " dharmmamudrāmahāmudrābhiṣekarūpaṃ vā jñānaṃ satsamāja ityabhidhīyate |",
    "XXn693u_006:86": " samayamudrāpuruṣakāraphalanirddeśaḥ caturthaḥ samāptaḥ ||4 ||",
    "XXn693u_007:0": " 7 | sekatānvayasaṃgrahaḥ |",
    "XXn693u_007:1": " namo buddhāyaḥ |",
    "XXn693u_007:2": " kalyāṇamitravārāṅko'",
    "XXn693u_007:3": " pi samādhimājapatyanavagrāhyaḥ |",
    "XXn693u_007:4": " karatalagatamiva tattvaṃ ṣaṭpañcamaviṣamaṃ dhatte ||",
    "XXn693u_007:5": " vajrācāryyāttu saṃjñānasekatātparyyasaṃgraham |",
    "XXn693u_007:6": " viditvā kurmahe'",
    "XXn693u_007:7": " nekasekagranthān yathāgamam ||",
    "XXn693u_007:8": " prathamaṃ kalasābhiṣeko dvitīyaṃ guhyamuttamam |",
    "XXn693u_007:9": " prajñājñānaṃ tṛtīyaṃ vai caturthaṃ tat punastathā ||",
    "XXn693u_007:10": " asyārthaḥ - prathamaṃ kalasābhiṣeka iti,",
    "XXn693u_007:11": " udakamukuṭavajraghaṇṭānāmācāryyalakṣaṇāḥ ṣaṭ kalasābhiṣekāḥ |",
    "XXn693u_007:12": " bāhya vāriṇaiva bāhyamalasya avidyāmalakṣālanāya siñcate '",
    "XXn693u_007:13": " neneti sekaḥ |",
    "XXn693u_007:14": " eṣāṃ sarvveṣāṃ kalasavyāpārāt kalasābhiṣekasaṃjñā |",
    "XXn693u_007:15": " avaivarttikābhiṣekāścaite ṣaṭtathāgatasvabhāvatvāt |",
    "XXn693u_007:16": " tathāhi udakābhiṣeka ādarśajñānātmako'",
    "XXn693u_007:17": " kṣobhyasvabhāvaḥ,",
    "XXn693u_007:18": " mukuṭābhiṣekaḥ samatājñānātmako ratnasambhavasvabhāvaḥ,",
    "XXn693u_007:19": " vajrābhiṣekaḥ pratyavekṣaṇājñānātmakaḥ amitābhasvabhāvaḥ,",
    "XXn693u_007:20": " adhipatyābhiṣekaḥ kṛtyānuṣṭhānarūpo amoghasiddhisvabhāvaḥ,",
    "XXn693u_007:21": " nāmābhiṣeko avidyānirodhāt vidyānugataviśuddhadharmmadhātujñānātmako vairocanasvarūpaḥ,",
    "XXn693u_007:22": " ācāryyābhiṣekastu vajrajñānasvabhāvaḥ |",
    "XXn693u_007:23": " atra ca pañcābhiṣekaḥ pañcasu locanādividyāyāḥ vyāpārāt |",
    "XXn693u_007:24": " atra ca avidyāmalakṣālanāya akṣobhyarūpeṇa vajrācāryyeṇa vairocanarūpāvalambini śiṣye salilābhiṣeko deyaḥ |",
    "XXn693u_007:25": " evaṃ sarvvatrāhaṅkāraḥ,",
    "XXn693u_007:26": " āgāmibuddhabhāvo acittoṣṇīṣabījabhuto mukuṭābhiṣekaḥ |",
    "XXn693u_007:27": " dvādaśāṅguliparimāṇena dvādaśāṅgapratītyasamutpādaviśuddhā vajram |",
    "XXn693u_007:28": " yatra madhyavṛtterniruttaradharmmatāsūcako hūkāraḥ |",
    "XXn693u_007:29": " tasyārthaḥ,",
    "XXn693u_007:30": " ha iti hetuviyuktaḥ [ū]iti ūhāpagataḥ,",
    "XXn693u_007:31": " a iti apratiṣṭhitasarvvadharmma iti |",
    "XXn693u_007:32": " yatra bhavasarodbha[va]mukhāt sphuranti pañcārarūpiṇo munayaḥ pañcaskandhaviśuddhyā niṣkrāntā bhavaśarīreṇa |",
    "XXn693u_007:33": " iha ca madhyārābhimukhata uparyadhareṇa sarvve rūpādayo vijñānātmakā iti sūcyante |",
    "XXn693u_007:34": " ete ca sarvve sarvvātmakā iti nive[da]yituṃ sarvvatraiva caturaśrī |",
    "XXn693u_007:35": " atha te dharmmasya buddhā hūnādaniveditātmarūpasya pañcāsivimuktakāyāḥ paryyante cānyatra visphuritā śūnyatānimittāḥ praṇihi(hi)",
    "XXn693u_007:36": " tatāvabodhanārthaṃ sarvvatra hullikātrayam |",
    "XXn693u_007:37": " ete ca ādarśasamatāpratyavekṣaṇākṛtvā nuṣṭhānasuviśuddhadharmmadhātulakṣaṇapañcajñānātmakā gurūpadeśato jñeyāḥ |",
    "XXn693u_007:38": " abhedyajñānasūcakaṃ ca samudāyārthaḥ -",
    "XXn693u_007:39": " dṛḍhaṃ sāraṃ asauśīryyaṃ acchedyābhedyalakṣaṇam |",
    "XXn693u_007:40": " adāhi avināśi ca śūnyatā vajramucyate ||",
    "XXn693u_007:41": " abhedyaṃ vajramiti hevajre |",
    "XXn693u_007:42": " asya ca vajrābhiṣekasy avidhānaṃ utpaśyamānā bhedyajñānabījādhānamiva vidhātuṃ evaṃ vajraghaṇṭā'",
    "XXn693u_007:43": " pi pūrvvābhisandhānena dvādaśāṅguliparimāṇā adhomukhāmbhojavajrasamāpattiniḥ svabhāvena sarvvadharmmasvabhāvaṃ pratipādayituṃ abhedyajñānanigadatāṃ dharmmodayasya bodhayituṃ mūrddhādhobhāge ca vajrāvalīyugalamālinī |",
    "XXn693u_007:44": " tridhātukasvabhāvakūṭāgāratāmasya sthāpayituṃ hārārdhahāraprakāra ata eva pañcatathāgatāṅkitaḥ śūnyatākaruṇābhinnajñānakāraṇatāṃ āvedayitumapari[ṇata]prajñāmukhākhyānam",
    "XXn693u_007:45": " asya ca dharmma dhātusvarūpasya jñānasya vairocanādipañcatathāgatātmakatāṃ ca rūpādipañcaskandhasvabhāvatāṃ ca pṛthivyādipañcadhāturūpatāṃ ca kathayituṃ ūrddhaṃ pañcāraviracanā |",
    "XXn693u_007:46": " atrāpi madhyasthitārābhimukhādyabhisandhānaṃ pūrvvavat |",
    "XXn693u_007:47": " athābhiṣekamanayā svanantyā vajraghaṇṭayā kurvvīta |",
    "XXn693u_007:48": " anuttarāśeṣadharmmabodhād vikārakaṃ iha prādhānyasyāpanāya hetukatāpratipādanāya ca kāraṇabhūtamapi vajraghaṇṭābhiṣekamullaṅghya prathamaṃ vajrābhiṣekadānam",
    "XXn693u_007:49": " sarvvadharmmā nāsatā iti pratipādanārthaṃ bhaviṣyanmunīndrapadocitanāmanidānāvadānārthaṃ ca pūrvva nāmavyapanayena svadevatākulagotrānusāreṇa nāmābhiṣekaḥ |",
    "XXn693u_007:50": " ācāryyābhiṣekaśca vajrasamaya-ghaṇṭāsamaya-mudrāsamaya-bhavyatānujñā-vratavyākaraṇāśvāsalakṣaṇaḥ |",
    "XXn693u_007:51": " itaḥ prabhṛti asaṃskṛto bhedayuganaddhabāhibo[dhi]dharmmasamayastvaṃ iti bodhayituṃ vajrasamayaḥ,",
    "XXn693u_007:52": " caturaśītidharmmaskandhasahasraparastvamitipratipādanāya ghaṇṭāsamayaḥ,",
    "XXn693u_007:53": " sveṣṭadevatāsvabhāvastvamiti sthāpayituṃ mudrāsamayaḥ |",
    "XXn693u_007:54": " maṇḍalatattvaṃ maṇḍalaviśuddhilakṣaṇaṃ devatātattvam devatāviśuddhilakṣaṇaṃ ācāryyaparikarmma ca maṇḍalasādhanajñānaṃ pañcapradīpaṃ cāmṛtabhakṣaṇaṃ ca bhavyatātattvaṃ ca naiḥsvābhāvyameṣāmutpannakramapakṣataḥ dharmmacakrapravarttanārthamanujñā |",
    "XXn693u_007:55": " bāhyavratanirākaraṇārthaṃ vajravratadānaṃ pṛthivyādisvabhāvatāsūcanāya vyākaraṇam |",
    "XXn693u_007:56": " tathā hi bhuvo dharādeḥ svaḥ svarūpaṃ bhūrbhūyā iti hi bhūrbhuvaḥ svarityasyārthaḥ |",
    "XXn693u_007:57": " sarvāvaraṇavinirmuktaḥ sarvvabuddhabodhisattvasama[ya]stvaṃ itaḥ prabhṛti bodhanārthamāśvāsaḥ |",
    "XXn693u_007:58": " prajñāśraddhākṣetrīkaraṇārthaṃ samayarakṣaṇārthaṃ ca samānakālobhayasampāditabodhicittapradānaṃ guhyābhiṣekaḥ |",
    "XXn693u_007:59": " prajñopāyaguhyābhyāṃ dīpayata iti vyutpattiḥ |",
    "XXn693u_007:60": " prajñājñānamityatra vyutpattidvayam;",
    "XXn693u_007:61": " prajñayā jñānam,",
    "XXn693u_007:62": " prajñaiva bāhyajñānam |",
    "XXn693u_007:63": " tatra grāhyagrāhakākāradhāraṇī buddhiścaturdhātupañcaskandhasvarūpaṣaddhiṣayātmakāṅganāsvabhāvā prajñā |",
    "XXn693u_007:64": " tasyā nimittabhūtāyā bodhicittajñānamiti pūrvvā vyutpattiḥ |",
    "XXn693u_007:65": " ākāradvayaśūnyā saiva vijñānamityaparā vyutpattiḥ |",
    "XXn693u_007:66": " prajñājñānalakṣitasaptāṅgayuktasādhyaṃ caturthārthamityeke |",
    "XXn693u_007:67": " prajñājñānameva abhyasyamānaśaradamalagaganasaṅkāśaṃ caturthārthamityapare |",
    "XXn693u_007:68": " prajñājñānameva prakṛtirūpaṃ vikārarūpaṃ prakṛtisamutpādātmakaṃ yuganaddhādvayavāhisuviśuddhasvabhāvaṃ caturthārthamityapare |",
    "XXn693u_007:69": " pakṣāntarāṇi ca vistarabhayā nnocyante |",
    "XXn693u_007:70": " atiguhyasekasaṃgrahavidhānamilitena puṇyayutaślo[ke]na nikhilajagato'",
    "XXn693u_007:71": " stu vimalasphuṭasugatasubhāṣite kṣāntiḥ |",
    "XXn693u_007:72": " samāptaścāyaṃ sekatānvayasaṃgraha iti |",
    "XXn693u_007:73": " kṛtiriyaṃ paṇḍitāvadhūtaśrī advayavajrapādānāmiti ||",
    "XXn693u_008:0": " 8 | pañcākāraḥ |",
    "XXn693u_008:1": " namo buddhāya |",
    "XXn693u_008:2": " vajrasattvaṃ namaskṛtya niṣprapañcamanuttaram |",
    "XXn693u_008:3": " pañcākāramahaṃ vakṣye samākṣipya [ca]bodhaye ||",
    "XXn693u_008:4": " om āḥ hū ityanena sthānātmayogarakṣāṃ kṛtvā sugandhādiliptabhūbhāge caturastrādimaṇḍalamadhye pañcatathāgatāḥ pañcayoginyaḥ pūjanīyāḥ |",
    "XXn693u_008:5": " tatra madhye viśvavarṇapakārapariṇataviśvāṣṭadalavikasitakamalavaraṭakopari raktarephapariṇata sūryyamaṇḍalasthanīlahūkāraniṣpanno dvibhuja ekamukho bhū sparśamudrādharo vajraparyyaṅkī dvātriṃśallakṣaṇāśītyanuvyañjanālaṅkṛtaśarīro daśabalavaiśāradyādiguṇagaṇaikanilayaḥ sauśīryyamāṃsāsthirahitaḥ pratibhāsamātradarpaṇapratibimbasamo na satyaṃ na mṛṣā atimaitryātmyakatvāt kṛṣṇavarṇaḥ kṛṣṇavajracihnaḥ suviśuddhadharmmadhātuvijñānaskandhasvabhāvaḥ śiratuṇḍamuṇḍitakāṣāyāvaguṇṭhitavigrahaḥ vajrasattvāṅkitaśirāḥ vajrasattvasvabhāvaḥ śiratunḍamuṇḍitakaḥ,",
    "XXn693u_008:6": " ata eva hetuphalātmakaḥ,",
    "XXn693u_008:7": " sarvvākāravaropetaśūnyatālakṣaṇaḥ,",
    "XXn693u_008:8": " asaṃskṛtatathāgatātmakatvāt dharmmakāyaḥ,",
    "XXn693u_008:9": " pratibhāsamātratvāt sambhogakāyaḥ,",
    "XXn693u_008:10": " kalpitanirmmāṇakāyaṃ nirmmāṇakāyaḥ,",
    "XXn693u_008:11": " kāyatritayaikarasattvāt svābhāvikakāyaḥ | taduktam --",
    "XXn693u_008:12": " asaṃskṛtamanodharmmaḥ copaḥsambhogalakṣaṇaḥ |",
    "XXn693u_008:13": " tadeva nirmmitaṃ citraṃ bījaḥ sarvvasvabhāvataḥ |",
    "XXn693u_008:14": " iti vikalpāderaspṛśyatvāt vajrakulī- vajrakulaśca lokaiḥ na spṛśyate - dveṣavajraśca śiśiramadhyāhnakaṭuśruti ākāśaśabdacavargo akṣobhyaviśuddho amī bāhyādhyātmikavyavastheyamiti kāyacatuṣṭayavyavasthā cātrāpi pūrvvavat |",
    "XXn693u_008:15": " āḥ vajradhṛk hū asya jāpamantraḥ |",
    "XXn693u_008:16": " vajrasattvastu hūkārajanmā śuklo dvibhūja ekavakto vajravajraghaṇṭādharo manaḥsvabhāvaḥ kāṣāyarasaśarīraḥ śaradṛtuviśuddho yaralavādyātmakaḥ arddharātrataḥ prabhātakālaparyyanto dharmmadhātuparanāmā |",
    "XXn693u_008:17": " ataḥ pūrvvadale candramaṇḍalopari omkārajaḥ śuklavarṇavairocanaḥ śuklacakra(vajra)",
    "XXn693u_008:18": " cihnaḥ bodhyaṅgīmudrādharaḥ rūpaskandhasvabhāvaḥ mohasvarūpo viṭaviśuddhaḥ tathāgatakulī ādarśatvena pratiṣṭhitaḥ hemantaṛtuviśuddhaḥ madhurarasaśarīraḥ kavargavyāpīprabhātasandhyātmakāyasvabhāvaḥ |",
    "XXn693u_008:19": " om āḥ jinajika hū [i]tyasya jāpamantraḥ |",
    "XXn693u_008:20": " dakṣiṇadale sūryyamaṇḍalopari trākārajaḥ pītavarṇo ratnasambhavo ratnacihnavaradamudrādharo vedanāsvabhāvapiśunaśarīraḥ raktātmako ratnakulī samatājñānavān vasantaṛturūpalavaṇaśarīraḥ ṭavargavyāpī tṛtīyacaturthapraharātmakaḥ |",
    "XXn693u_008:21": " om āḥ ratnadhṛk hū asya jāpamantraḥ |",
    "XXn693u_008:22": " tataḥ paścimadale ravimaṇḍalopari raktahrīḥkārasambhūto raktavarṇo'",
    "XXn693u_008:23": " mitābhaḥ padmacihnaḥ samādhimudrādharaḥ saṃjñāskandhasvabhāvo rāgaśarīraḥ śukrātmakaḥ padmakulī pratyavekṣaṇājñāna lakṣaṇo grīṣmaṛturūpa āmlarasa[śa]rīraḥ tavargātmā pradoṣavān |",
    "XXn693u_008:24": " jāpamantraścāyaṃ om āḥ ārolika hū |",
    "XXn693u_008:25": " tata uttaradale sūryyamaṇḍalopari śyāmakhakārajaḥ [śyāma varṇo'",
    "XXn693u_008:26": " moghasiddhiḥ viśvavajracihnābhayamudrādharaḥ saṃskāraskandhasvabhāvo varṣāṛturūpaḥ]piśitāpaḥ tiktarasātmakaḥ pavargaviśuddhaḥ arddharātrasvabhāvaḥ",
    "XXn693u_008:27": " asya ca mantraḥ om āḥ prajñādhṛk hū iti |",
    "XXn693u_008:28": " ete vajraparyyaṅkinaḥ dvibhujai[ka]vaktāḥ soṣṇīṣaśiratuṇḍamuṇḍita kāpā[yā]vaguṇṭhita -dvātriṃśallakṣaṇāśītyanuvyañjanālaṅkṛta-daśavalavaiśāradyādiguṇagaṇaikanilayāḥ sauśīryyamāṃsāsthirahitā darpaṇapratibimbopamā na satyāsatyādisaṅkalpanāpagamavimalapratibhāsamātrakasambhogavigrahāḥ kāyatritayaikarasatāsvābhāvikakāyamupādāya asaṃskṛtatathātmakarmmakāyakalpitavijñānakāyāvyabhinnā rūpavedanāsaṃjñāsaṃskāraskandhātmakā vairocanaratnasambhavāmitābhāmoghasiddhayo vijñānamātratā iti pratipādanāya akṣobhyena mudyante iti |",
    "XXn693u_008:29": " akṣobhyāṅkitaśirasi vijñānasya naiḥ svābhāvyasya śūnyatākaruṇayostādātmaka[tvaṃ]ca pratipādayituṃ akṣobhyo'",
    "XXn693u_008:30": " pi vajrasattvena mudryate |",
    "XXn693u_008:31": " etena hetuphalātmakaṃ bhavanirvvāṇaikarasatāmātraṃ jagaditi pratipāditaṃ bhavati |",
    "XXn693u_008:32": " tathā ca -",
    "XXn693u_008:33": " śūnyatākaruṇābhinnaṃ yatra cittaṃ prabhāvyate |",
    "XXn693u_008:34": " sā hi buddhasya dharmmasya saṅghasyāpi hi deśanā ||",
    "XXn693u_008:35": " guḍe madhuratā cāgneruṣṇatvaṃ pra[kṛ]tiryathā |",
    "XXn693u_008:36": " śūnyatā sarvvadharmmāṇāṃ tathā prakṛtiriṣyate ||",
    "XXn693u_008:37": " tathā ca -",
    "XXn693u_008:38": " bhavasyaiva parijñānaṃ nirvvāṇaṃ iti kathyate |",
    "XXn693u_008:39": " āgneyakoṇadale candramaṇḍalopari śuklalokārajā śuklavarṇā locanā cakracihnā pṛthvidhātusvarūpā tathāgatakulodbhavā moharaktā |",
    "XXn693u_008:40": " asyā bījaṃ om āḥ lo hū svāhā iti |",
    "XXn693u_008:41": " nairṛtyāṃ candramaṇḍalopari kṛṣṇamākārabījasambhūtā māmakī kṛṣṇavarṇā kṛṣṇavajracihnā abdhātusvabhāvā vajrkulā dveṣaraktā |",
    "XXn693u_008:42": " asyā bījaṃ om āḥ mā hū svāhā iti |",
    "XXn693u_008:43": " vāyavyāṃ candramaṇḍalopari pākārabījasaṃbhūtā pāṇḍaravāsinaī raktā raktavarṇā padmacihnatejodhātusvarūpā padmakulā rāgaraktā |",
    "XXn693u_008:44": " asyā bījaṃ om āḥ pā hū svāheti |",
    "XXn693u_008:45": " aiśānyāṃ candramaṇḍalopari kanakaśyāmatākārapariṇatā tāriṇī śyāmavarṇā śyāmanīlotpalacihnā vāyudhātusvarūpā karmmakulā īrṣāraktā |",
    "XXn693u_008:46": " asyā bījaṃ om āḥ tā hū svāhā |",
    "XXn693u_008:47": " etāḥ catasraḥ ṣoḍaśābdikā asādhāraṇarūpayauvanaśālinyo yathāśobhasaṃsthitā pūrvvavat kāyacatuṣṭayātmikā manohlādinyaḥ sakalajinaguṇādhārabhūtāḥ pañcatathāgatasvarūpāḥ |",
    "XXn693u_008:48": " āsāṃ(asyāṃ)madhye ālisvabhāvā vajrasattvasvarūpiṇī vajradhātvīśvarī nāyikā |",
    "XXn693u_008:49": " iyameva bhagavatī tathatā śūnyatā prajñāpāramitā bhūtakoṭinairātmyeti vyapadiśyate |",
    "XXn693u_008:50": " na granthaḥ kṛtikauśalyamāpādayitumeṣa me |",
    "XXn693u_008:51": " prayatnaḥ kiṃ ca saṃkṣipya bodhayeyaṃ śiśūn iti ||",
    "XXn693u_008:52": " iti vidhivadudīryyasattvahetoḥ",
    "XXn693u_008:53": " sakalajināgamayuktisaṅgataṃ hi |",
    "XXn693u_008:54": " akhilamihaśubhaṃ samāptaṃ",
    "XXn693u_008:55": " bhavatu tato jina eṣa vajrasattvaḥ ||",
    "XXn693u_008:56": " |pañcākāraḥ samāptaḥ ||",
    "XXn693u_009:0": " 9 | māyāniruktiḥ |",
    "XXn693u_009:1": " namaḥ sarvvavide |",
    "XXn693u_009:2": " māyeva niḥsvabhāvaṃ cet jagadadhyakṣabudhāḥ |",
    "XXn693u_009:3": " kimarthamiha muhyanti jānanto(na)",
    "XXn693u_009:4": " 'pi sukhāsu yā(?) ||",
    "XXn693u_009:5": " māyāvī kurute māyāṃ jvaladākārabhāsvarām(raṃ) |",
    "XXn693u_009:6": " kasyacit satyamābhāti māyā māyaiva tadvidaḥ ||",
    "XXn693u_009:7": " māyātuṣṭervinābhogaṃ ye kāmāḥ svayamāgatāḥ |",
    "XXn693u_009:8": " māyayā tānasau bhuṃkte yanmāyā sarvvasaṃgatā ||",
    "XXn693u_009:9": " śūnyato jāyate dharmmastasmādanyā na dharmmatā |",
    "XXn693u_009:10": " ataeva hi sārvvajñaṃ buddhasya na vihanyate ||",
    "XXn693u_009:11": " anāropavaśāt sarvvaṃ dharmmacakraṃ pravarttate |",
    "XXn693u_009:12": " pādaprasārikāṃ tyaktvā kṣiptvā mānādikalpanām ||",
    "XXn693u_009:13": " caryyayā vicared yogī susthitaḥ sthānayogataḥ |",
    "XXn693u_009:14": " khāna-pāna-rasaṃ prāpya śuddhamuddhuṣya bhāṣayā ||",
    "XXn693u_009:15": " caryyāṃ na vicaret yastu nāsau sambodhibhājanaḥ |",
    "XXn693u_009:16": " vācā vakti janastattvaṃ caryyāmapyanumodate ||",
    "XXn693u_009:17": " vittyanuṣṭhānasamyattyā sampanno ballabho janaḥ |",
    "XXn693u_009:18": " mahī śayyā diśo vāso bhikṣābhaktaṃ ca bhojanam ||",
    "XXn693u_009:19": " ajātadharmmatā kṣāntiḥ kṛpānābhogavāhinī |",
    "XXn693u_009:20": " janajanmani (ja)",
    "XXn693u_009:21": " ye dharmmā jāyante te'",
    "XXn693u_009:22": " pi caryyayā |",
    "XXn693u_009:23": " etat phalamihāpya[sti]kṣamā tā(stā)",
    "XXn693u_009:24": " vadanuttarā ||",
    "XXn693u_009:25": " māyāṃ vivṛtya yatpuṇyaṃ sulabdhaṃ sādhucetasā |",
    "XXn693u_009:26": " tenādvaitapadaṃ yāntu [lokā]lokottare sthitāḥ ||",
    "XXn693u_009:27": " māyāniruktiḥ samāptā iti ||",
    "XXn693_010:0": " 10 | svapnaniruktiḥ |",
    "XXn693_010:1": " namaḥ sarvvajñāya |",
    "XXn693_010:2": " vinayeṣvabhi(suvā)",
    "XXn693_010:3": " dharmmeṣu sūtreṣu jinapuṅgavaiḥ |",
    "XXn693_010:4": " dharmmāḥ svapnopamāḥ khyātā viṣpaṣṭārthaṃ tat kathyate ||",
    "XXn693_010:5": " svapnaṃ satyamasatyaṃ vā [...........]videva vā |",
    "XXn693_010:6": " māyā yathā pratiṣṭhānaṃ satāṃ kimiha sammatam ||",
    "XXn693_010:7": " svataḥ satyamabodhena tadbodhe yā(va)",
    "XXn693_010:8": " tyalīkatām |",
    "XXn693_010:9": " prathame [tu]svataḥ jñānaṃ dvitīye nāstitā bhavet ||",
    "XXn693_010:10": " prabodhāt kalpitā yohe nānubhūtirapohyate |",
    "XXn693_010:11": " saccitraprakāśātmā yadya[da]styanubhavo mahān ||",
    "XXn693_010:12": " kṣaṇadhvaṃsyālayāt maulāt pravṛttibhyo vicitratā |",
    "XXn693_010:13": " tāśca tatra tadākārā ciddeśitaṃ tadiṣyate ||",
    "XXn693_010:14": " svapnāt svapnaṃ yadeva syāt ciccitrālīkatā tadā |",
    "XXn693_010:15": " naiva satyaṃ asadvitterna cocchedaḥ prakāśataḥ ||",
    "XXn693_010:16": " kimanyannikṛtaṃ nāma[nā]mnau māyeti vā kṛtam |",
    "XXn693_010:17": " nāmni na yujyate nāma apratiṣṭhā tvanāmani |",
    "XXn693_010:18": " ṣaṭ nibahadvitayaṃ [ca]catvāro bodhaye matāḥ |",
    "XXn693_010:19": " svapnatulyamidaṃ viśvamitthamuktaṃ jinottamaiḥ ||",
    "XXn693_010:20": " kiṃ cāsthānamato viddhi buddhasarvvasvamuttamam |",
    "XXn693_010:21": " samvittyā sadguroryatnāt caryyayā ca viśeṣataḥ ||",
    "XXn693_010:22": " ||svapnaniruktiḥ samāpteti ||",
    "XXn693_011:0": " 11 | tattvaprakāśaḥ |",
    "XXn693_011:1": " namo buddhāya |",
    "XXn693_011:2": " prajñopāyātmakaṃ vande baddhatrikāyarūpiṇam |",
    "XXn693_011:3": " prabhāvāt jñāyate yasya bhavanirvvāṇamuttamam ||",
    "XXn693_011:4": " keśoṇḍūkaṃ yathākāśe taimiro manute janaḥ |",
    "XXn693_011:5": " keśoṇḍūkamahaṃ vakṣye hantākāśanirākṛtam ||",
    "XXn693_011:6": " śuddhadṛṣṭistadā [bhū]yānneti bhrāntā matistavaḥ |",
    "XXn693_011:7": " taimirabhrāntyapohāya pṛṣṭo netyuktavān asau ||",
    "XXn693_011:8": " prakāśetaraśūnyatvāt vidhyapohau na tattvataḥ |",
    "XXn693_011:9": " evamanāśravād dharmmāt sattvārthastu pravarttate ||",
    "XXn693_011:10": " bhoganirmmāṇakāyābhyāṃ pratītyapraṇidhānataḥ |",
    "XXn693_011:11": " tau ca tasmāt na bhinnau ca tayostu tat svabhāvataḥ ||",
    "XXn693_011:12": " tādātmyaṃ nijaṃ siddhaṃ syāt bhedaścit saṅgahānaye |",
    "XXn693_011:13": " neṣyate yadyanutpādo bhinno vyāvṛttito bhavet ||",
    "XXn693_011:14": " yogācāramatā[da]nyo madhyamārthaḥ kathaṃ bhavet |",
    "XXn693_011:15": " catuṣkoṭiprahāṇyā cet madhyamārtho viśiṣyate ||",
    "XXn693_011:16": " vijñāne'pi prasaṅgaḥ syāt tāsāṃ atrāpi hānitaḥ |",
    "XXn693_011:17": " catuṣkoṭivinirmuktaṃ jñānaṃ vastu samucchrayam ||",
    "XXn693_011:18": " kalpaśūnyamanālambyaṃ vidurvijñānavādinaḥ |",
    "XXn693_011:19": " bhūtakoṭerato viśvaṃ pratītyaiva prajāyate ||",
    "XXn693_011:20": " vastuśūnyamajātaṃ tu kevalaṃ nāmamātrakam |",
    "XXn693_011:21": " bhedenākhyā[na]sarvvajñaḥ svādhiṣṭhānaprabhāsvarau ||",
    "XXn693_011:22": " yadekamanayorbrūte tenocchede nirākṛtaḥ |",
    "XXn693_011:23": " phalatattvavipakṣeṣu yasya saṅgo na vidyate ||",
    "XXn693_011:24": " tasyānābhogayogena bodhād niṣpadyate padam |",
    "XXn693_011:25": " āryyanāgārjjunairiṣṭaṃ buddhadharmmānusārataḥ |",
    "XXn693_011:26": " dharmmatattvamanutpādo vyākṛtaste tathāgataiḥ ||",
    "XXn693_011:27": " kṛtvā tattvaprakāśaṃ yat [puṇya]māsāditaṃ mayā |",
    "XXn693_011:28": " tenāstu sakalo loko yuganaddhasya bhājanaḥ ||",
    "XXn693_011:29": " ||tattvaprakāśaḥ samāptaḥ ||",
    "XXn693_012:0": " 12 | apratiṣṭhānaprakāśaḥ |",
    "XXn693_012:1": " namo buddhāya |",
    "XXn693_012:2": " vitteryadapratiṣṭhānaṃ boddhasarvvasvamiṣyate |",
    "XXn693_012:3": " kiṃ cānābhogayogena yadi sattvārthakāritā ||",
    "XXn693_012:4": " yadyapohavidhī jātau tatocchedavidhisthitiḥ |",
    "XXn693_012:5": " sadā jātā niruddhe tu janmacchedo paśorvacaḥ ||",
    "XXn693_012:6": " svasambittiratho mānaṃ vitteḥ sattvaṃ tadiṣyate |",
    "XXn693_012:7": " sarvvālekhyavihīnatvāt sattvaṃ tatra na peśalam ||",
    "XXn693_012:8": " pṛṣṭhe yadīṣyate sattvaṃ sattvaṃ vastu tadā na hi |",
    "XXn693_012:9": " pratijñoccedavādhārthamanulekhaṃ taducyate ||",
    "XXn693_012:10": " vedanaṃ vidyate molau pṛṣṭhe tadavabhāsanāt |",
    "XXn693_012:11": " nirvikalpaṃ bhavedādau jñānaṃ tad grāhakaṃ tataḥ ||",
    "XXn693_012:12": " atītānāgatādīnāṃ cittānāṃ sthityasambhavāt |",
    "XXn693_012:13": " naiḥsvabhāvyaṃ atasteṣāṃ jagāda jagatāṃ prabhuḥ ||",
    "XXn693_012:14": " utpādameva dharmmāṇāṃ acintyā nijasambidā |",
    "XXn693_012:15": " sa eva śūnyatā proktā nānucchedānugāminī ||",
    "XXn693_012:16": " apratiṣṭhānato bījādapratiṣṭhaṃ bhavet phalam |",
    "XXn693_012:17": " tāyināṃ tad varaṃ tattvaṃ kṛtrimāt kṛtrimaṃ yathā ||",
    "XXn693_012:18": " dhyānamasti na cetyevaṃ na brūmo aṅgacāriṇām |",
    "XXn693_012:19": " pratītyotpādato yasmāt sadodeti yathā rasaḥ ||",
    "XXn693_012:20": " pratītyotpadyate yad yad tat tat [cet]cittamadvayam |",
    "XXn693_012:21": " bhedastu śūnyaciccitrairdharmmasambhoganirmmitaiḥ ||",
    "XXn693_012:22": " apratiṣṭhāṃ vidhāyai tat yadalābhi śubhaṃ mayā |",
    "XXn693_012:23": " tenāpratiṣṭhatāṃ yātu jagat sarvvopabhogataḥ ||",
    "XXn693_012:24": " |'pratiṣṭhānaprakāśaḥ samāptaḥ ||",
    "XXn693_013:0": " 13 | yuganaddhaprakāśaḥ |",
    "XXn693_013:1": " yā yā sphūrttirasau śuddhā buddhā cet avikāratā |",
    "XXn693_013:2": " vikāraḥ pratyayairjñāna tarpitairityajātatā ||",
    "XXn693_013:3": " rūpe na vidyate rūpaṃ na vā cakṣuṣi vidyate |",
    "XXn693_013:4": " na caitat tajjavijñāne dārubahnikathā yathā ||",
    "XXn693_013:5": " manthāne mathanīye vā na vā puruṣahastayoḥ |",
    "XXn693_013:6": " prāksiddho vidyate bahniḥ pratītyā'",
    "XXn693_013:7": " rthaḥ sa jāyate ||",
    "XXn693_013:8": " kiṃ mohaḥ svasutān pūrvvaṃ sūte vā sa prajāyate ||",
    "XXn693_013:9": " sūta eva na pūrvvaṃ cet atastasya na vastutā ||",
    "XXn693_013:10": " evaṃ pratya[ya]mātratvāt dharmmāṇāṃ niḥsvabhāvatā |",
    "XXn693_013:11": " tayaiva viharan yogau nātikrāmati sambaram ||",
    "XXn693_013:12": " bhāvyādānaṃ na sarvvatra vyavahārastu varttate |",
    "XXn693_013:13": " māyeva niḥsvabhāvo'",
    "XXn693_013:14": " sau pratītyotpādabodhataḥ ||",
    "XXn693_013:15": " naiḥsvābhāvyādajātatvaṃ pratyayādaniruddhatā |",
    "XXn693_013:16": " bhāvābhāvāvato na sto yuganaddhaṃ tu bhāsate ||",
    "XXn693_013:17": " śūnyatākṛpayoraikyaṃ vidheyaṃ na svakalpataḥ |",
    "XXn693_013:18": " śūnyatāyāḥ prakāśasya prakṛtyā yuganaddhatā ||",
    "XXn693_013:19": " sarvvākāravarodāragambhīranijaśūnyatām |",
    "XXn693_013:20": " sākṣādaveti buddhānāṃ pūjāṃ kuryyāt suyogavān ||",
    "XXn693_013:21": " kāyena ma[na]sā vācā sadā'",
    "XXn693_013:22": " pratiṣṭhitaḥ sudhīḥ |",
    "XXn693_013:23": " caryyāṃ kuryyāt na vā kuryyāt caryyācārī sa ucyate ||",
    "XXn693_013:24": " ||yuganaddhaprakāśaḥ samāptaḥ ||",
    "XXn693_014:0": " 14 | mahāsukhaprakāśaḥ |",
    "XXn693_014:1": " vajrasattvaṃ namaskṛtya prajñopāya[sva]rūpiṇam |",
    "XXn693_014:2": " mahāsukhādvayaṃ vakṣye vastutattvaṃ samāsataḥ ||",
    "XXn693_014:3": " utpattibhāvanā caikā dvitīyotpannabhāvanā |",
    "XXn693_014:4": " ubhayorbhāvanā tasmāt tādātmya[mi]ha kathyate ||",
    "XXn693_014:5": " apratityodayo nāsti dharmmāṇāmiti niścitam |",
    "XXn693_014:6": " pratītyoditarūpatvāt hūjamājau tathā na kim ||",
    "XXn693_014:7": " śūnyatābodhito bījaṃ bījādvimbaṃ prajāyate |",
    "XXn693_014:8": " bimbe ca nyāsavinyāsau (sa)",
    "XXn693_014:9": " tasmāt sarvvaṃ pratītyajam ||",
    "XXn693_014:10": " bāhyadvandasamāpattiriti yā deśanā muneḥ |",
    "XXn693_014:11": " sa'vāntaraprabodhāya spaṣṭaṃ tantreṣu budhyate ||",
    "XXn693_014:12": " sukhābhāve na bodhiḥ syāt matā yā sukharūpiṇī |",
    "XXn693_014:13": " astitve ca mahān saṅgaḥ saṃsārodayahetukaḥ ||",
    "XXn693_014:14": " ādisāntasukhaṃ viddhi yatsukhaṃ pratyayodbhavam |",
    "XXn693_014:15": " avastukamato brūmo na sukhamato nāsti ca ||",
    "XXn693_014:16": " tattvaṃ tāvadanutpādo dharmmānāṃ paramārthataḥ |",
    "XXn693_014:17": " śātālīkaprakāśāt tu vijñeyā śuddhasambṛtiḥ ||",
    "XXn693_014:18": " satyadva[ya]midaṃ śuddhaṃ śūnyatā yogisambṛtiḥ ||",
    "XXn693_014:19": " dvayoradvayatā sādhyā kṛtvānarthavisarjjanam ||",
    "XXn693_014:20": " mantrasaṃsthānayogātmā śāto majjati dhīdhanaḥ |",
    "XXn693_014:21": " māyopamaṃ tato'",
    "XXn693_014:22": " dbaitaṃ viśvaṃ paśyati tādṛśam ||",
    "XXn693_014:23": " bhūtakoṭiṃ tato viṣṭvā yuganaddhapadaṃ gataḥ |",
    "XXn693_014:24": " yuganaddhasthito yogī sattvārthaikaparo bhavet ||",
    "XXn693_014:25": " śātacit devatākāraṃ viśvacakramupāyakam |",
    "XXn693_014:26": " prajñā ca śūnyatā proktā sādhyatādātmyamiṣyate ||",
    "XXn693_014:27": " prajñopāyātmyakaṃ tattvaṃ bāhyābhyantaraśuddhitaḥ |",
    "XXn693_014:28": " buddhā samāsato mantrī sukhito'",
    "XXn693_014:29": " sthānayogataḥ ||",
    "XXn693_014:30": " pratītyotpādamātratvāt naiva sattvaṃ na śūnyatā |",
    "XXn693_014:31": " sphūrttiśca devatākārā niḥsvabhāvā svabhāvataḥ ||",
    "XXn693_014:32": " yathā yathā bhavet sphūrttiḥ sā tathā śūnyatātmikā |",
    "XXn693_014:33": " dvaitādvaitamano yacca tatra tadvāsanāphalam ||",
    "XXn693_014:34": " herukā'haṅkṛti ryogī herukārthe pratiṣṭhitaḥ |",
    "XXn693_014:35": " bhāvāṃścāsau gurūn kṛtvā keśarīva bhramenmahī ||",
    "XXn693_014:36": " śuddhaṃ śuddhyā jinānāṃ parita iha sadā viśvamābhāti yasya jātaṃ nādau na ruddhaṃ svaparavigaṇanākalpakoṭiprahīnam |",
    "XXn693_014:37": " śātālīkaṃ prakāśaṃ bhavasamasamatā'",
    "XXn693_014:38": " dvaitarūpaṃ hi nūnaṃ cakre cakrādhipo'",
    "XXn693_014:39": " sau jinaguṇanilayo vajraḍāko munīndraḥ ||",
    "XXn693_014:40": " || mahāsukhaprakāśaḥ samāptaḥ ||",
    "XXn693_015:0": " 15 | tattvaviṃśikā |",
    "XXn693_015:1": " namaḥ sarvvajñāya |",
    "XXn693_015:2": " prajñā citraṃ vipākaśca vimarddaśca vilakṣaṇam |",
    "XXn693_015:3": " asyāstattvamato viddhi yenāsi jagato vibhuḥ ||1 ||",
    "XXn693_015:4": " prajñā bhavaḥ samaścāsau trikāyaṃ tu triyānakam |",
    "XXn693_015:5": " saiva cakraṃ sukhopāyaṃ yoginātadahaṃ param ||2 ||",
    "XXn693_015:6": " mañjuvajro mahāmāyā vajraḍākastathā'pare |",
    "XXn693_015:7": " prajñaiva bhedato bhāti muktiḥ saiva jinātmikā ||3 ||",
    "XXn693_015:8": " acintyaṃ cintitaṃ caiva advayaṃ dvayameva ca |",
    "XXn693_015:9": " sarvvākāravaropetaṃ bhāvābhāvau grahāgrahau ||4 ||",
    "XXn693_015:10": " vijñāyāpagataṃ cittaṃ nirālambamanuttaram |",
    "XXn693_015:11": " śāntaṃ śuddhaṃ nirābhāsaṃ vittiḥ prajñeti kīrttitā ||5 ||",
    "XXn693_015:12": " praveśaśca bhavedasya vidhyaṣṭamanasāṃ tataḥ |",
    "XXn693_015:13": " nānādharmmādupāyo'",
    "XXn693_015:14": " tra mṛdumadhyādimātrataḥ ||6 ||",
    "XXn693_015:15": " karmmasamayamudrābhyāṃ cakraṃ niṣpādya bhāvataḥ |",
    "XXn693_015:16": " dhyāyanti mṛdavo bodhiṃ śuddhatattvabahirmukhāḥ ||7 ||",
    "XXn693_015:17": " jñānamudrāsamāpannaṃ mañjuvajrādināyakam |",
    "XXn693_015:18": " na satyaṃ na mṛṣākāraṃ ātmānaṃ madhyayoginaḥ ||8 ||",
    "XXn693_015:19": " svādhiṣṭhānapadaṃ jñātuṃ ye śaktāḥ tattvato nahi |",
    "XXn693_015:20": " mārgopadeśitasteṣāṃ kramato bodhisiddhaye ||9 ||",
    "XXn693_015:21": " devatābhiniveśaścedvāsanā'",
    "XXn693_015:22": " tra kathaṃ nahi |",
    "XXn693_015:23": " vāsanaiva viśuddhā cet sarvvatraiva tu sā tathā ||10 ||",
    "XXn693_015:24": " dṛṣṭatattvaḥ punaryogī mahāmudrāparāyaṇaḥ |",
    "XXn693_015:25": " sarvvabhāvasvabhāvena viharet uttamendriyaḥ ||11 ||",
    "XXn693_015:26": " prakṛtau yat śubhaṃ labdhaṃ sarvvasaṅkalpavarjjitam |",
    "XXn693_015:27": " tadevedaṃ jagad yasmāt tasmāt sarvvamanāvilam ||12 ||",
    "XXn693_015:28": " bāhyaṃ vastu manogrāhyaṃ bhrāntaṃ na bhāsate yataḥ |",
    "XXn693_015:29": " svapnāṅganeva viṣpaṣṭaṃ cinmātramarthakāri tat ||13 ||",
    "XXn693_015:30": " cittamātraṃ bhaved bodhermataṃ cittamacittakam |",
    "XXn693_015:31": " svasaṃvittiracittaṃ ca vittirgurumapekṣate ||14 ||",
    "XXn693_015:32": " śūnyatā sarvvavastūnāṃ kasya nāma na sammatā |",
    "XXn693_015:33": " sarvvabhāvasvabhāvo'",
    "XXn693_015:34": " sau kaṣṭā pratyātmavedyataḥ ||15 ||",
    "XXn693_015:35": " anilādisahāyena bhaktaṃ yatheha taṇḍulāḥ |",
    "XXn693_015:36": " tathatāyā tathā śuddhā avidyā yāti vidyatām ||16 ||",
    "XXn693_015:37": " yasya cintā bhaved dhyānaṃ tasyācintyaṃ bhavet na kim |",
    "XXn693_015:38": " acintātmā bhaved yogī buddherjjagadudāhṛtaḥ ||17 ||",
    "XXn693_015:39": " cakramasau bhaved yogī mahāmudrā sa eva hi |",
    "XXn693_015:40": " dharmmasambhoganirmmāṇāḥ sarvvākāraḥ sa eva hi ||18 ||",
    "XXn693_015:41": " kṛtakṛtyo nirāśaśca sarvvāsaṅgavahirmmukhaḥ |",
    "XXn693_015:42": " caturīryyāpathairyukto buddho'",
    "XXn693_015:43": " yaṃ buddhasammataḥ ||19 ||",
    "XXn693_015:44": " advayena dvayaṃ (saṃ)",
    "XXn693_015:45": " kṛtvā yadasādi śubhaṃ mayā |",
    "XXn693_015:46": " jagadadvayamadyaiva bhṛyāt tena mahāsukham ||20 ||",
    "XXn693_015:47": " ||tattvaviṃśikā samāptā ||",
    "XXn693_016:0": " 16 | mahāyānaviṃśikā |",
    "XXn693_016:1": " nijakāyamahaṃ vande asaṃskṛtamalakṣaṇam |",
    "XXn693_016:2": " sarvvākāravaropetaṃ yuga[na]ddhapada(sa)ṅgatam ||1 ||",
    "XXn693_016:3": " dharmmasambhoganirmmāṇā yannijaṃ tat svabhāvataḥ |",
    "XXn693_016:4": " tadasya darśanaṃ yuktaṃ samyassambodhisiddhaye ||2 ||",
    "XXn693_016:5": " darśanaṃ ca bhavedasya anāropād vipaśyanā |",
    "XXn693_016:6": " mantrayānānusāreṇa tadidaṃ vakṣyate'dhunā ||3 ||",
    "XXn693_016:7": " na nedaṃ śāśvataṃ viśvaṃ na cocchedi samīhitam |",
    "XXn693_016:8": " śāśvatocchedino yugmaṃ nānubhayaṃ vinobhayam ||4 ||",
    "XXn693_016:9": " catuṣkoṭivinirmmuktaṃ tattvaṃ tattvavido viduḥ |",
    "XXn693_016:10": " catuṣkoṭiviśuddhaṃ tu ca [tu]ṣkoṭisamāśritam || 5 ||",
    "XXn693_016:11": " khasamaṃ asamaṃ śāntamādimadhyāntavarjjitam |",
    "XXn693_016:12": " acintyaṃ cittakaṃ caiva sarvvabhāvasvabhāvakam ||6 ||",
    "XXn693_016:13": " jagadekarasaṃ buddhā prabhāsvaramanāvilam |",
    "XXn693_016:14": " sarvvasaṅkalpaniḥśaṅkā viharaddhaṃ yathāsukham ||7 ||",
    "XXn693_016:15": " na kleśā bodhito bhinnā na bodhau kleśasambhavaḥ |",
    "XXn693_016:16": " bhrāntitaḥ kleśasaṅkalpo bhrāntiḥ prakṛtinirmmalā ||8 ||",
    "XXn693_016:17": " īryyā ca kāyikaṃ karmma vācikaṃ dharmmadeśanā |",
    "XXn693_016:18": " samādānaṃ manaḥ karmma nirvvikalpasya dhīmataḥ ||9 ||",
    "XXn693_016:19": " jaganmāyetyasau ------------------- māyeti mā kṛthāḥ |",
    "XXn693_016:20": " māyāmoho mahābhrāntirbhrāntirbhrāti satāṃ matā ||10 ||",
    "XXn693_016:21": " vijñāyaivaṃ yathārūpaṃ buddhādīnāṃ samāsataḥ |",
    "XXn693_016:22": " bhuñjānaḥ sarvvathā sarvvaṃ tattvavedī prasidhyati ||11 ||",
    "XXn693_016:23": " dharmmaskandhasahasreṣu badhyatāṃ nāma śūnyatā |",
    "XXn693_016:24": " baddhā nāsau parāmarśāt vināśārthaṃ bhavedguroḥ ||12 ||",
    "XXn693_016:25": " sarvvākārāḥ sukhaṃ tattvaṃ saṅkalpoparateḥ sa te |",
    "XXn693_016:26": " śūnyatā na sukhaṃ tattvaṃ na cintyaṃ na sukhaṃ sukham ||13 ||",
    "XXn693_016:27": " yena buddhamanāropaṃ na dṛṣṭaṃ paramārthataḥ |",
    "XXn693_016:28": " adṛṣṭe yujyate tasya vṛttaṃ paścāt yathā tathā ||14 ||",
    "XXn693_016:29": " na dvayaṃ nādvayaṃ yasya na bodhiḥ sadvilakṣaṇā |",
    "XXn693_016:30": " nirāśo'sau mahāyogī sarvvākāragatiṃ gataḥ ||15 ||",
    "XXn693_016:31": " ādikarmma yathodiṣṭaṃ karttavyaṃ sarvvayonibhiḥ |",
    "XXn693_016:32": " śūnyatākaruṇābhinnaṃ yad bodhau jñānamiṣyate ||16 ||",
    "XXn693_016:33": " kṛpāyāḥ śūnyatā nānyā karuṇā kharanāyikā |",
    "XXn693_016:34": " saṃskṛtya na vayaṃ brūmo brūmaśce [t]yuganaddhataḥ ||17 ||",
    "XXn693_016:35": " ghaṭādergrahaṇairyasya dhyānasātatyayogataḥ |",
    "XXn693_016:36": " bhavedasau mahābuddhaḥ sarvvākāraikavigrahaḥ ||18 ||",
    "XXn693_016:37": " asaṃskṛta[ma]nā dharmmo bodhaḥ sambhogalakṣaṇaḥ |",
    "XXn693_016:38": " tadeva nirmmitaścitraḥ nijaḥ sarvvasvabhāvataḥ ||19 ||",
    "XXn693_016:39": " yadanena samāsādi puṇyaṃ puṇyavatā mayā |",
    "XXn693_016:40": " tenāstu sakalo loko buddhabodhiparāyaṇaḥ ||20 ||",
    "XXn693_016:41": " |ṃahāyānaviṃśikā samāptā ||",
    "XXn693_017:0": " 17 | nirbedhapañcaka |",
    "XXn693_017:1": " buddhaṃ buddhaṃ jagat śuddhaṃ dvandvabodhe na bandhanāḥ |",
    "XXn693_017:2": " ādiśuddho mahābuddhaḥ kiṃ buddhaṃ buddhaśāsane ||1 ||",
    "XXn693_017:3": " idaṃ nivṛttapratipakṣatattvaphalavikalpasya |",
    "XXn693_017:4": " sahajaṃ nivṛttapratipakṣatattvaphalavikalpasya |",
    "XXn693_017:5": " sahajaṃ nirbedhabhājaḥ svābhāvikaṃ vacaḥ(?) ||2 ||",
    "XXn693_017:6": " jñānamanāvilaṃ śūnyamanābhogakṛpātmakam |",
    "XXn693_017:7": " pratītya jāyate tacca svabhāvābhāvavarjjitam ||3 ||",
    "XXn693_017:8": " anena nirbedhapratirūpamākhyāti -",
    "XXn693_017:9": " dharmmāṇāṃ śūnyatā vāyuḥ kṛpā vāyurgarīyasī |",
    "XXn693_017:10": " vāyuḥ sambarasāmarthyaṃ vāyuśuddhā ca sambṛtiḥ ||4 ||",
    "XXn693_017:11": " anena nirbharasahajodbhāramudgīrati -",
    "XXn693_017:12": " hā kiṃ brūmaḥ kathaṃ brūmo brūmo vā kka nu te janāḥ |",
    "XXn693_017:13": " vaddhā vṛttirbhaved yeṣāmanābhogārthaḥ śālinī ||5 ||",
    "XXn693_017:14": " etena karuṇayā'",
    "XXn693_017:15": " pratiṣṭhitanirvvacanāya dharmmagambhīranayādhimuktikapuruṣadurllabhatāmāvedayati |",
    "XXn693_017:16": " sakarmmasūtrabījāddhi marmmacchedi phalaṃ mama |",
    "XXn693_017:17": " .............yo mayā hiṃsro...........pyevaṃ sahite ||6 ||",
    "XXn693_017:18": " anena svakarmmasūtragrathitopahatamatisakalasattvaparigrahaṃ kurvvāṇo bodhisattvānāṃ hṛdayamācaṣṭe |",
    "XXn693_017:19": " |ṃirbedhapañcakaṃ samāptam ||",
    "XXn693_018:0": " 18 | madhyakaṣaṭka |",
    "XXn693_018:1": " catuṣkoṭivinirmmuktaṃ jñānavastu sadadvayam |",
    "XXn693_018:2": " kalpaśūnyamanālambyaṃ viduḥ sākāravādinaḥ ||1 ||",
    "XXn693_018:3": " svasambitte[ra]nucchedāt nīlādīnāmabhāsanād |",
    "XXn693_018:4": " nimittānāmanutpādāt madhyamāpratipat matā ||2 ||",
    "XXn693_018:5": " catuṣkoṭivinirmmuktaḥ prakāśālīkalakṣaṇaḥ |",
    "XXn693_018:6": " māyopamādvayaścaiṣa siddhānto mānasaṅgataḥ ||3 ||",
    "XXn693_018:7": " vastuśūnyā tu yā vittirnirākārā nirañjanā |",
    "XXn693_018:8": " madhyamā pratipat saiva tatpṛṣṭhe śuddhasambṛtiḥ ||4 ||",
    "XXn693_018:9": " prakāśo vā'prakāśo vā tattvato nopalabhyate |",
    "XXn693_018:10": " sarvvathā'jātarūpatvāt madhyamāmapare viduḥ ||5 ||",
    "XXn693_018:11": " catuṣkoṭivinirmmuktaḥ prakāśo devatātmakaḥ |",
    "XXn693_018:12": " śātādvayasvabhāvaśca pra[tī]tyotpādamātrakaḥ ||6 ||",
    "XXn693_018:13": " |ṃadhyakaṣaṭka samāptaḥ |",
    "XXn693_018:14": " kṛtiriyaṃ mahāpaṇḍitāvadhūtaśrīmadadvayavajrapādānāmiti ||",
    "XXn693_019:0": " 19 | premapañcaka |",
    "XXn693_019:1": " pratibhāso varaḥ kāntaḥ pratītyotpādamātrakaḥ |",
    "XXn693_019:2": " na syāt yadi mṛtaiva syāt śūnyatā kāminī matā ||1 ||",
    "XXn693_019:3": " śūnyatātivarā kāntā murttyā nirupamā tu yā |",
    "XXn693_019:4": " pṛthak yadi kadācit syāt baddhaḥ syāt kāntanāyakaḥ ||2 ||",
    "XXn693_019:5": " dampatī śaṅkitau tasmāt gurorupasthitau puraḥ |",
    "XXn693_019:6": " nijaprītyā tayostena sāhajaṃ prema kāritam ||3 ||",
    "XXn693_019:7": " vāyusadgurupāṇḍityamahākauśalamīdṛśam |",
    "XXn693_019:8": " nijābedhanirālambāvubhau jātāvanuttarau ||4 ||",
    "XXn693_019:9": " sarvvalakṣaṇasampūrṇau caturdvayavivarjjitau |",
    "XXn693_019:10": " sarvvabhāvasvabhāvau ca niḥsvabhāvau sadoditau ||5 ||",
    "XXn693_019:11": " |premapañcakaṃ samāptam ||",
    "XXn693_020:0": " 20 | tattvadaśaka |",
    "XXn693_020:1": " sadasadyogahīnāyai tathatāyai namo namaḥ |",
    "XXn693_020:2": " anāvilā yataḥ saiva bodhato bodhirūpiṇī ||1 ||",
    "XXn693_020:3": " na sākāranirākāre tathatāṃ jñātumicchataḥ |",
    "XXn693_020:4": " madhyamā'madhyamā caiva guruvāganalaṅkṛtā ||2 ||",
    "XXn693_020:5": " bodhirasau bhaved bhāvaḥ saṅgaṃ tyaktā svabhāvataḥ |",
    "XXn693_020:6": " āsaṅgo bhrāntito yāto bhrāntirasthānikā matā ||3 ||",
    "XXn693_020:7": " kiṃ tattvaṃ vastuno rūpaṃ rūpaṃ cārūpakaṃ yataḥ |",
    "XXn693_020:8": " arūpaṃ ca bhaved rūpaṃ phalahetusvabhāvataḥ ||4 ||",
    "XXn693_020:9": " evameva rasā dharmmā nirāsaṃṅgā nirāspadāḥ |",
    "XXn693_020:10": " prabhāsvarā amī sarvve yathābhūtasamādhinā ||5 ||",
    "XXn693_020:11": " yathābhūtasamādhiśca bhavet prasthānacittataḥ |",
    "XXn693_020:12": " ajasraṃ jāyate tattvaṃ yasmāt tat padavedinām ||6 ||",
    "XXn693_020:13": " jñānajñeyavihīnaṃ [tu]jagadevādvayaṃ matam |",
    "XXn693_020:14": " dvayahīnābhiropaśca tathaiva hi prabhāsvaraḥ ||7 ||",
    "XXn693_020:15": " etat tattvāvarodhena yena tena yathā tathā |",
    "XXn693_020:16": " vivṛtākṣo bhramed yogī keśarīva samantataḥ ||8 ||",
    "XXn693_020:17": " lokadharmmavyatīto'",
    "XXn693_020:18": " sau unmattavratamāśritaḥ |",
    "XXn693_020:19": " sārdhaṃ karotyātālambaḥ svādhiṣṭānavibhūṣitaḥ ||9 || @--------------------------------------------------------",
    "XXn693_020:21": " samāsamamatā hitvā jñātumahānāyādhanāḥ ||10 ||",
    "XXn693_020:22": " ||tattvadaśakaḥ samāptaḥ |",
    "XXn693_020:23": " kṛtiriyaṃ paṇḍitāvadhūtādvayavajrapādānāmiti ||",
    "XXn693_021:0": " 21 | amanasikārādhāraḥ |",
    "XXn693_021:1": " namo buddhāya |",
    "XXn693_021:2": " amanasikāra itatra bahavo vipratipannāḥ |",
    "XXn693_021:3": " tat kaścidāha apaśabdo'yamiti,",
    "XXn693_021:4": " samāse manaskāra iti bhavitumarhati |",
    "XXn693_021:5": " tatrocyate,",
    "XXn693_021:6": " tatpuruṣe kṛti bahulamiti |",
    "XXn693_021:7": " atra bahulavacanāt saptamyā'",
    "XXn693_021:8": " lugiti alukasamāse kṛte amanasikāra amanaskāraḥ,",
    "XXn693_021:9": " tvaci sāraḥ tvaksāraḥ,",
    "XXn693_021:10": " yudhiṣṭhiraḥ,",
    "XXn693_021:11": " etāni rūpāṇi sampadyante,",
    "XXn693_021:12": " ato nāyamapaśabdaḥ |",
    "XXn693_021:13": " apara āha,hanta lakṣaṇasādhitamevedaṃ vacaḥ kiṃ ca asiddham |",
    "XXn693_021:14": " tanna,nānāsūtratantreṣu dṛṣṭatvāt āryyasarvvaviṣayāvatārajñānālokālaṅkāramahāyānasūtre |",
    "XXn693_021:15": " amanasikārā dharmmāḥ kuśalāḥ |",
    "XXn693_021:16": " manasikārā dharmmā akuśalāḥ | tatraiva -",
    "XXn693_021:17": " avikalpitasaṅkalpa apratiṣṭhitamānasa |",
    "XXn693_021:18": " asmṛtyamanasikāra nirālamba namo'stu te ||",
    "XXn693_021:19": " tathā avikalpapraveśādhāraṇyāṃ bodhisattvo mahāsattvaḥ sarvvavikalpanimittāni ākāśagatikāni amanasikārataḥ parivarjjayati |",
    "XXn693_021:20": " aparāparāṇi granthavistarabhayāda na",
    "XXn693_021:21": " likhyante |",
    "XXn693_021:22": " sautrāntikamevedaṃ vacaḥ,",
    "XXn693_021:23": " nasāntikaṃ sūtrānteṣu dṛṣṭatvāt |",
    "XXn693_021:24": " tanna |",
    "XXn693_021:25": " uktaṃ hi hevajre tattvapaṭale |",
    "XXn693_021:26": " svarūpeṇa na cittaṃ nāpi cetamam | tathā -",
    "XXn693_021:27": " bhāvyante hi jagat sarvvaṃ manasā ya(smā)",
    "XXn693_021:28": " nna bhāvyate |",
    "XXn693_021:29": " arthāt amanasikāreṇeti gamyate |",
    "XXn693_021:30": " apara āha,tantre'pyasti,",
    "XXn693_021:31": " paraprasajyapratiṣedhanaño viṣayatvāt abhāvo vācyaḥ |",
    "XXn693_021:32": " tanna,prakrāntasya pratiṣedhaḥ |",
    "XXn693_021:33": " 'yadi nāprasajyaṃ pratisiddhata iti prasajyapratiṣedhaḥ |",
    "XXn693_021:34": " yathā asūryyampaśyā rājadārāḥ |",
    "XXn693_021:35": " ayamarthaḥ |",
    "XXn693_021:36": " evannāma tā guptā rājadārā yat sūryyamapi na paśyantīti |",
    "XXn693_021:37": " atra na sūryyābhāvaḥ kṛtaḥ |",
    "XXn693_021:38": " kiṃ nāma rājadārāṇāṃ yat sūryadarśanaṃ prasajyaṃ tanniṣiddham |",
    "XXn693_021:39": " amanasikāre'",
    "XXn693_021:40": " pi naño manasikaraṇaṃ yad grāhyagrāhakādi prasaktaṃ tanniṣiddham |",
    "XXn693_021:41": " na manaḥ,ato na doṣaḥ |",
    "XXn693_021:42": " yadā kaścidevaṃ vadati śāśvatocchedalakṣaṇo mana[si]kāraḥ sammato bhagavatā |",
    "XXn693_021:43": " tadocyate,śāśvatocchedādiḥ manasikāro vā'",
    "XXn693_021:44": " manasikāraḥ |",
    "XXn693_021:45": " etena sarvvāsaṅgahāniḥ kriyate amanasikāraśabdeneti |",
    "XXn693_021:46": " tathācoktaṃ bhagavatā,",
    "XXn693_021:47": " avikalpapraveśādhāraṇyāṃ - kena kāraṇena kulaputra!",
    "XXn693_021:48": " avikalpadhāturamanasikāra ityucyate sarvvavikalpanimittasamati krāntatāmupādāyeti |",
    "XXn693_021:49": " ete sarvvavikalpasamati krāmatā darśitā bhavati amanasikāraśabdeneti |",
    "XXn693_021:50": " paryyudāsapakṣe'pi na doṣaḥ,",
    "XXn693_021:51": " abrāhmaṇamānayetyukte brāhmaṇasadṛśasya kṣatriyāderānayanaṃ bhavati,",
    "XXn693_021:52": " na tu vijātīyasya kaṭādeḥ |",
    "XXn693_021:53": " atrāpi niḥsvabhāvavedanasya saṃsthitiḥ kṛtāḥ |",
    "XXn693_021:54": " etena māyopamā ..............................................................prasaṅga iti |",
    "XXn693_021:55": " yadi cātra naño vyutpattiratra kriyate akārapradhāno'",
    "XXn693_021:56": " manasikāraḥ śākapārthivavat madhyapadalopīsamāsaḥ,",
    "XXn693_021:57": " etena yāvān manasikāraḥ sarvvamanutpādātmaka ityarthaḥ |",
    "XXn693_021:58": " kka nirddiṣṭaṃ bhagavatā anutpādakārako akāra iti ?",
    "XXn693_021:59": " tad yathā uktaṃ ca hevajre mantrapaṭale,",
    "XXn693_021:60": " akāromukhaṃ sarvvadharmmāṇāmādyanutpannatvāt ityādi |",
    "XXn693_021:61": " asyārthaḥ,sarvvadharmmāṇāṃ ādyanupannatvāt akāro mukhaṃ pradhānaṃ ityakārastvanutpannalakṣaṇaḥ yo'graḥ |",
    "XXn693_021:62": " tathā ca nāmasaṅgītauḥ -",
    "XXn693_021:63": " akāraḥ sarvvavarṇāgro mahārthaḥ paramākṣaraḥ |",
    "XXn693_021:64": " mahāprāṇo hyanutpādo vāgudāhāravarjjitaḥ ||",
    "XXn693_021:65": " iti | yadi vā akāro'",
    "XXn693_021:66": " tra nairātmyāvījaṃ tathā ca hevajre ālerādi nerādi nairātmyeti |",
    "XXn693_021:67": " etena sarvvamanasikāro'",
    "XXn693_021:68": " nātmako'",
    "XXn693_021:69": " svabhāva ityuktaṃ ca bhavati |",
    "XXn693_021:70": " yadi vā -",
    "XXn693_021:71": " ādisvarasvabhāvā sādhītibuddhaiḥ prakalpitā |",
    "XXn693_021:72": " saiva bhagavatī prajñā utpannakramayogataḥ ||",
    "XXn693_021:73": " yadi vā a iti prabhāsvarapadam,",
    "XXn693_021:74": " manasikāra iti svādhiṣṭhānapadam,",
    "XXn693_021:75": " aścāsau manasikāraśceti amanasikāraḥ |",
    "XXn693_021:76": " etena amanasikārādipadaiḥ acintyaprabhāsvarasvādhiṣṭhānapadaṃ śūnyatākaruṇābhinnayuganaddhādvayavāhisambedanamāpāditaṃ bhavatīti |",
    "XXn693_021:77": " |'manasikāradhāraḥ samāptaḥ ||",
    "XXn693_021:78": " prakṛtyājātadharmmeṣu vidhyapohau parśovacaḥ ||",
    "XXn693_021:79": " astīti vadato brūmo nāsti sarvvaṃ vicārataḥ |",
    "XXn693_021:80": " nāstīti vadato brūmaḥ sarvva[ma]styavicārataḥ ||",
    "XXn693_021:81": " yathā yathā samāropā jāyante tattvayoginaḥ |",
    "XXn693_021:82": " tathā tathā samāropā hanyante tattvayoginā ||",
    "XXn693_021:83": " [sahajo]'kṛtrimo yasmāt[tasmāt]saṅgo na sāhajaḥ |",
    "XXn693_021:84": " sukhaṃ na sahajādanyat sukhaṃ cāsaṅgalakṣaṇam ||",
    "XXn693_021:85": " jñātvā niḥsaṅgatāṃ nāmni [ni]rvedhāgatasatsukham |",
    "XXn693_021:86": " viśvaṃ svasamayaṃ kṛtvā magnaḥ sahajasāgare ||",
    "XXn693_021:87": " mantratattvasthito yogau niḥsaṅgārthapratiṣṭhitaḥ |",
    "XXn693_021:88": " bhāvāṃścāsau gurūn kṛtvā niḥsa[ṅgaviṣayo]bhavet ||",
    "XXn693_021:89": " |kṛtiriyaṃ paṇḍitāvadhūtaśrīmadadvayavajrapādānām ||",
    "XXn693_021:90": " ||samāpto'yaṃ granthaḥ |",
    "XXn693_021:91": " ye dharmmā hetuprabhavā hetuṃ teṣāṃ tathāgato hyavadat |",
    "XXn693_021:92": " teṣāṃ ca yo nirodha evaṃvādī mahāśramaṇaḥ ||",
    "XXn693_021:93": " ||śrubhaṃ bhūyāt ||"
}