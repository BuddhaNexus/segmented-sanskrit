{
    "GSP29udnyku4u:0": " śrīḥ //",
    "GSP29udnyku4u:1": " śrīmate śrīnivāsaparabrahmaṇe namaḥ //",
    "GSP29udnyku4u:2": " nyāyakusumāñjalau caturthastabakaḥ /",
    "GSP29udnyku4u:3": " nanu sadapīśvarajñānaṃ na pramāṇam,",
    "GSP29udnyku4u:4": " tallakṣaṇāyogāt;",
    "GSP29udnyku4u:5": " anadhigatārthagantustathābhāvāt /",
    "GSP29udnyku4u:6": " anyathā smṛterapi prāmāṇyaprasaṅgāt /",
    "GSP29udnyku4u:7": " na ca nityasya sarvaviṣasyacānadhigatārthatā,",
    "GSP29udnyku4u:8": " vyāghātāt- atrocyate- avyāpteradhikavyāpteralakṣaṇamapūrvadṛk /",
    "GSP29udnyku4u:9": " yathārthānubhavomānamanapekṣatayeṣyate //1 //",
    "GSP29udnyku4u:10": " [ku.4.502] nahyadhigater'the adhigatireva notpadyate,",
    "GSP29udnyku4u:11": " kāraṇānāmapratibandhāt /",
    "GSP29udnyku4u:12": " na cotpadyamānāpi pramāturanapekṣiteti na pramā,",
    "GSP29udnyku4u:13": " prāmāṇyasyātadadhīnatvāt /",
    "GSP29udnyku4u:14": " nāpi pūrvāviśiṣṭatāmātreṇāprāmāṇyam;",
    "GSP29udnyku4u:15": " uttarāviśiṣṭatayā pūrvasyāpyaprāmāṇyaprasaṅgāt /",
    "GSP29udnyku4u:16": " tadanapekṣatvena tu tasya pramāṇye taduttarasyāpi tathaiva syāt, aviśeṣāt /",
    "GSP29udnyku4u:17": " chinne kuṭhārādīnāmiva,",
    "GSP29udnyku4u:18": " paricchinne nayanādīnāṃ sādhakatamatvameva nāstītyapi nāsti,",
    "GSP29udnyku4u:19": " phalotpādānutpādābhyāṃ viśeṣāt /",
    "GSP29udnyku4u:20": " [ku.4.503] tat phalaṃ pramaiva na bhavati gṛhītamātragocaratvāt smṛtivaditi cenna- yathārthānubhavatvaniṣedhe sādhye bādhitatvāt /",
    "GSP29udnyku4u:21": " niṣedhe siddhasādhanāt,",
    "GSP29udnyku4u:22": " sādhyasamatvācca /",
    "GSP29udnyku4u:23": " vyavahāraniṣedhe tannimittavirahopādhikatvāt,",
    "GSP29udnyku4u:24": " bādhitatvācca /",
    "GSP29udnyku4u:25": " nacānadhigatārthatvameva tannimittam,",
    "GSP29udnyku4u:26": " viparyayepi pramāvyavahāraprasaṅgāt /",
    "GSP29udnyku4u:27": " nāpi yathārthatvaviśiṣṭametadeva;",
    "GSP29udnyku4u:28": " dhārāvahanabuddhyavyāpteḥ /",
    "GSP29udnyku4u:29": " [ku.4.504] na ca tattatkālakalāviśiṣṭatayā tatrāpyanadhigatārthar(thagantṛ)",
    "GSP29udnyku4u:30": " tvamupapādanīyam;",
    "GSP29udnyku4u:31": " kṣaṇopādhīnāmanākalanāt /",
    "GSP29udnyku4u:32": " nacājñāteṣvapi viśeṣaṇeṣu tajjanitaviśiṣṭatāprakāśata iti kalpanīyam;",
    "GSP29udnyku4u:33": " svarūpeṇa tajjanane 'nāgatādiviśiṣṭatānubhavavirodhāt;",
    "GSP29udnyku4u:34": " tajjñānena tu tajjanane sūryagatyādīnāmajñāne tadviśiṣṭatānutpādāt /",
    "GSP29udnyku4u:35": " nacaitasyāṃ pramāṇamasti /",
    "GSP29udnyku4u:36": " nanvanupakāryānupakārakayorviśeṣaṇaviśeṣyabhāve kathamatiprasaṅgo vāraṇīyaḥ?",
    "GSP29udnyku4u:37": " vyavacchittipratyāyanena;",
    "GSP29udnyku4u:38": " vyavacchittau svabhāvena /",
    "GSP29udnyku4u:39": " anyathā tatrā(vā)",
    "GSP29udnyku4u:40": " vyanavasthānāditi /",
    "GSP29udnyku4u:41": " [ku.4.505] jñātataivopādhiriti cenna- nirākariṣyamāṇatvāt /",
    "GSP29udnyku4u:42": " tatsadbhāvepi vā smṛterapi tathaiva prāmāṇyaprasaṅgāt /",
    "GSP29udnyku4u:43": " janakāgocaratvepyuttarottarasmṛtau pūrvapūrvasmaraṇajanitajñātatāvabhāsanāt /",
    "GSP29udnyku4u:44": " [ku.4.506] astu vā pratyakṣe yathātathā /",
    "GSP29udnyku4u:45": " gṛhītavismṛtārthaśrutau kā vārtā?",
    "GSP29udnyku4u:46": " apramaivāsāviti cet- gatamidānīṃ vedaprāmāṇyapratyāśayā /",
    "GSP29udnyku4u:47": " nahyanādau saṃsāre,",
    "GSP29udnyku4u:48": " “svargakāmo yajete'ti vākyārthaḥ kenacinnāvagataḥ;",
    "GSP29udnyku4u:49": " sandehe 'pi prāmāṇyasandehāt /",
    "GSP29udnyku4u:50": " na ca tatrāpi kālakalāviśeṣāḥ parisphuranti /",
    "GSP29udnyku4u:51": " na caikajanmāvacchedaparibhāṣayedaṃ lakṣaṇam,",
    "GSP29udnyku4u:52": " tatrāpyanubhūtavismṛtavedārthaṃ pratyaprāmāṇyaprasaṅgāt /",
    "GSP29udnyku4u:53": " [ku.4.507] kathaṃ tarhi smṛtervyavacchedaḥ?",
    "GSP29udnyku4u:54": " ananubhavatvenaiva /",
    "GSP29udnyku4u:55": " yathārthohyanubhavaḥ prameti prāmāṇikāḥ paśya(ṭha)",
    "GSP29udnyku4u:56": " nti; “tatvajñānā(214)",
    "GSP29udnyku4u:57": " 'diti sūtraṇāt;",
    "GSP29udnyku4u:58": " “avyabhicāri jñāna'miti ca /",
    "GSP29udnyku4u:59": " nanu smṛtiḥ pramaiva kiṃ na syāt yathārthajñānatvāt pratyakṣādyanubhūtivaditi cenna,",
    "GSP29udnyku4u:60": " siddhe vyavahāre nimittānusaraṇāt /",
    "GSP29udnyku4u:61": " na ca svecchākalpitena nimittena lokavyavahāraniyamanam;",
    "GSP29udnyku4u:62": " avyavasthayā lokavyavahāraviplavaprasaṅgāt /",
    "GSP29udnyku4u:63": " na ca smṛtihetau pramāṇābhiyuktānāṃ (prāmāṇavyavahārābhiyuktānāṃ)",
    "GSP29udnyku4u:64": " maharṣīṇāṃ pramāṇavyavahāro 'sti;",
    "GSP29udnyku4u:65": " pṛthaganupadeśāt /",
    "GSP29udnyku4u:66": " ukteṣvanantarbhāvādanupadeśa iti cenna- pratyakṣasyāsākṣātkāriphalatvānupapatteḥ /",
    "GSP29udnyku4u:67": " liṅgaśabdādeśca sattāmātreṇa pratītyasādhanatvāditi /",
    "GSP29udnyku4u:68": " [ku.4.508] evaṃ vyavasthite tarkyate 'pi yat- iyamanubhavaikaviṣayā satī tanmukhanirīkṣaṇena tadyathārthatvāyathārthatve anuvidhīyamānā tatprāmāṇyamavya(na)",
    "GSP29udnyku4u:69": " vasthāpya na yathārthatayā vyavahartuṃ śakyata (215)",
    "GSP29udnyku4u:70": " iti vyavahāre 'pi pūrvānubhava eva pramitiḥ,",
    "GSP29udnyku4u:71": " anapekṣatvāt;",
    "GSP29udnyku4u:72": " na tu smṛtiḥ,",
    "GSP29udnyku4u:73": " nityaṃ tadapekṣaṇāt /",
    "GSP29udnyku4u:74": " asamīcīne hyanubhave smṛtirapi tathaiva /",
    "GSP29udnyku4u:75": " nanvevamanumānamapyapramāṇamāpadyeta,",
    "GSP29udnyku4u:76": " mūlapratyakṣānuvidhānāt /",
    "GSP29udnyku4u:77": " na- viṣayabhedāt /",
    "GSP29udnyku4u:78": " āgamastarhi na pramāṇam,",
    "GSP29udnyku4u:79": " tadviṣayamānāntarānuvidhānāt /",
    "GSP29udnyku4u:80": " na- pramātṛbhedāt /",
    "GSP29udnyku4u:81": " dhārāvāhikabuddhayastarhi na pramāṇam ādyapramāṇānuvidhānāt /",
    "GSP29udnyku4u:82": " na, kāraṇaviśuddhimātrāpekṣayā prathamavaduttarāsāmapi pūrvamukhanirīkṣaṇābhāvāt /",
    "GSP29udnyku4u:83": " kāraṇabalāyātaṃ kākatālīyaṃ paurvāparyamiti /",
    "GSP29udnyku4u:84": " [ku.4.509] yadi hi (yadi tarhi)",
    "GSP29udnyku4u:85": " smṛtirna pramitiḥ,",
    "GSP29udnyku4u:86": " pūrvānubhave kiṃ pramāṇam?",
    "GSP29udnyku4u:87": " smṛtyanyathānupapattiriti cenna- tayā kāraṇamātrasiddheḥ /",
    "GSP29udnyku4u:88": " na tu tenānubhavenaiva bhavitavyamiti niyāmakamasti /",
    "GSP29udnyku4u:89": " ananubhūtepi tarhi smaraṇaṃ syāditi cet- kiṃ na syāt /",
    "GSP29udnyku4u:90": " nahyatra pramāṇamasti /",
    "GSP29udnyku4u:91": " pūrvānaubhavākāro(bhavo)",
    "GSP29udnyku4u:92": " llekhaḥsmṛterdṛśyate;",
    "GSP29udnyku4u:93": " so 'nyathā na syāditi cet- tat kiṃ bauddhavat viṣayākārānyathānupapattyā viṣayasiddhistvayāpīṣyate?",
    "GSP29udnyku4u:94": " tathābhūtaṃ jñānameva vā tatsiddhiḥ?",
    "GSP29udnyku4u:95": " ādye tadvadevānaikāntikatvam /",
    "GSP29udnyku4u:96": " na hi yadākāraṃ jñānam,",
    "GSP29udnyku4u:97": " tatpūrvakatvaṃ tasyeti niyamaḥ;",
    "GSP29udnyku4u:98": " anāgatajñāne vibhrame ca vyabhicārāt /",
    "GSP29udnyku4u:99": " dvitīye ca (tu)",
    "GSP29udnyku4u:100": " smṛtiprāmāṇyamavarjanīyam /",
    "GSP29udnyku4u:101": " mā bhūt pūrvānubhavasiddhiḥ;",
    "GSP29udnyku4u:102": " kiṃ naśchinnamiti cet- na tarhi smṛtyanubhavayoḥ kāryakāraṇabhāvasiddhiriti /",
    "GSP29udnyku4u:103": " na, tadaprāmāṇye 'pi pūrvāparāvasthāvadātmapratyabhijñānaprāmāṇyādeva tadupapatteḥ /",
    "GSP29udnyku4u:104": " yo 'hamanvabhavamamumartham,",
    "GSP29udnyku4u:105": " so 'haṃ smarāmīti mānasapratyakṣamastīti /",
    "GSP29udnyku4u:106": " [ku.4.510] na ca gṛhītagrāhitvamīśvarajñānasya;",
    "GSP29udnyku4u:107": " tadīyajñānāntarāgocaratvād viśvasya /",
    "GSP29udnyku4u:108": " na ca tadeva jñānaṃ kālabhedenāpramāṇam;",
    "GSP29udnyku4u:109": " anapekṣatvasyāparāvṛtteḥ /",
    "GSP29udnyku4u:110": " tathāpi vāprāmāṇye atiprasaṅgāditi /",
    "GSP29udnyku4u:111": " [ku.4.511] syādetat- anupakārakaṃ (216)",
    "GSP29udnyku4u:112": " viṣayasya tadīyametadīyaṃ vā na bhavitumarhati, aviśeṣāt /",
    "GSP29udnyku4u:113": " na ca tasyetyaniyataṃ tatra pramāṇam,",
    "GSP29udnyku4u:114": " atiprasaṅgāt /",
    "GSP29udnyku4u:115": " na ca tadabhijñāna(bhijña)",
    "GSP29udnyku4u:116": " mantareṇa tadupakārasyotpattiḥ,",
    "GSP29udnyku4u:117": " tathānabhyupagamāt /",
    "GSP29udnyku4u:118": " abhyupagame vā,",
    "GSP29udnyku4u:119": " kāryatvasyānaikāntikatvāt /",
    "GSP29udnyku4u:120": " atrocyate-[ku.4.512] svabhāvaniyamābhāvādupakāro 'pi durghaṭaḥ /",
    "GSP29udnyku4u:121": " sughaṭatve 'pi satyarthe 'sati kā gatiranyathā //2 //",
    "GSP29udnyku4u:122": " viśeṣābhāvāttatraiva phalaṃ nānyatretyasyāpi niyamasyānupapatteḥ /",
    "GSP29udnyku4u:123": " svabhāvaniyamena copapattau tathaiva viṣayavyavasthopapatteḥ /",
    "GSP29udnyku4u:124": " avaśyañcaitadanuma(bhyupaga)",
    "GSP29udnyku4u:125": " ntavyam, atītādiviṣayatvā(yā)nurodhāt /",
    "GSP29udnyku4u:126": " na hi tatra jñānena kiñcit kriyate iti śakyamavagantum; asatvāt /",
    "GSP29udnyku4u:127": " na ca taddharmasāmānyādhāraṃ kiñcit kriyate iti yuktam;",
    "GSP29udnyku4u:128": " tena tasyaiva viṣayatvaprāpteḥ /",
    "GSP29udnyku4u:129": " tādātmyādviśeṣasyāpi saiva jñātateti cet,",
    "GSP29udnyku4u:130": " tat kiṃ cakṣuṣā ghaṭe jñāyamāne raso 'pi jñāyate, tādātmyāt?",
    "GSP29udnyku4u:131": " ghaṭākāreṇa jñāyata evāsau (rasaḥ)",
    "GSP29udnyku4u:132": " iti cet- atha rasākāreṇa kiṃ na jñāyate?",
    "GSP29udnyku4u:133": " tena rūpeṇa jñātatānādhāratvāditi cet- na tarhi vartamānasāmānyajñāne 'pyatītānāgatādijñānam;",
    "GSP29udnyku4u:134": " tenākāreṇa prākaṭyānādhāratvāditi /",
    "GSP29udnyku4u:135": " [ku.4.513] nanu kriyayā karmaṇi kiñcit karttavyamitivyāpterastvanumānam (2) /",
    "GSP29udnyku4u:136": " na;- (anaikāntyā)",
    "GSP29udnyku4u:137": " anekāntādasiddhervā na ca liṅgamiha kriyā /",
    "GSP29udnyku4u:138": " tadvaiśiṣṭyaprakāśatvānnādhyakṣānubhavo 'dhike (3) //3 //",
    "GSP29udnyku4u:139": " dhātvarthamātrābhiprāyeṇ.a prayoge saṃyogādibhiranekāntāt /",
    "GSP29udnyku4u:140": " na hi śarasaṃyogena gagane kiñcit kriyate;",
    "GSP29udnyku4u:141": " antyaśabdābhivyaktyā (217) vā (śabde?) /",
    "GSP29udnyku4u:142": " spandābhiprāyeṇa, asiddheḥ /",
    "GSP29udnyku4u:143": " vyāpārābhiprāyeṇa,",
    "GSP29udnyku4u:144": " śabdaliṅgendriyavyāpārairvyabhicārāt /",
    "GSP29udnyku4u:145": " na hi taiḥ prameye kiñcit kriyate;",
    "GSP29udnyku4u:146": " api tu pramātaryeva /",
    "GSP29udnyku4u:147": " phalābhiprāyeṇāpi tathā /",
    "GSP29udnyku4u:148": " antatastenaivānekāntāt,",
    "GSP29udnyku4u:149": " anavasthānācca /",
    "GSP29udnyku4u:150": " āśuvināśidharmābhiprāyeṇa,",
    "GSP29udnyku4u:151": " dvitvādibhiraniyamāt /",
    "GSP29udnyku4u:152": " āśukārakābhiprāyeṇa,",
    "GSP29udnyku4u:153": " karmaṇyasiddheḥ /",
    "GSP29udnyku4u:154": " karmaṇyāśukārakaṃ jñānamityeva hi sādhyam /",
    "GSP29udnyku4u:155": " kartaryāśukārakatvasya karmopakārakatvenāvyāpteḥ;",
    "GSP29udnyku4u:156": " śabdādivyāpārairevānekāntāt /",
    "GSP29udnyku4u:157": " [ku.4.514] (3)syādetat- anubhavasiddhameva prākaṭyam /",
    "GSP29udnyku4u:158": " tathā hi jñāto 'yamartha iti sāmānyataḥ,",
    "GSP29udnyku4u:159": " sākṣātkṛto 'yamartha iti viśeṣato viṣayaviśeṣaṇameva kiñcit parisphuratīti cet /",
    "GSP29udnyku4u:160": " tadasat /",
    "GSP29udnyku4u:161": " yathā hi- ” arthenaiva viśeṣo hi nirākāratayādhiyām” /",
    "GSP29udnyku4u:162": " tathā- kriyayaiva viśeṣo hi vyavahāreṣu karmaṇām //4 //",
    "GSP29udnyku4u:163": " kiṃ na paśyasi,",
    "GSP29udnyku4u:164": " ghaṭakriyā paṭakriyetivat kṛto ghaṭaḥ kariṣyate ghaṭa ityādi /",
    "GSP29udnyku4u:165": " tathaiva gṛhāṇa,",
    "GSP29udnyku4u:166": " ghaṭajñānaṃ paṭajñānamitivat jñāto ghaṭo jñāsyate jñāyate iti /",
    "GSP29udnyku4u:167": " kathamasambaddhayordharmadharmibhāva iti cet- dhvasto ghaṭa iti yathā /",
    "GSP29udnyku4u:168": " etadapi kathamiti cet- nūnaṃ dhvaṃsenāpi ghaṭe kiñcit kriyate iti vaktumadhyavasito 'si /",
    "GSP29udnyku4u:169": " tannirūpaṇādhīnanirūpaṇo dhvaṃsaḥ svabhāvādeva tadīya iti kimatra sambandhāntareṇeti cet- prakṛte 'pyevameva /",
    "GSP29udnyku4u:170": " [ku.4.515] (4) etena phalānādhāratvādarthaḥ kathaṃ karmeti nirastam /",
    "GSP29udnyku4u:171": " vināśyavat karaṇavyāpāraviṣayatvena tadupapatteḥ /",
    "GSP29udnyku4u:172": " svābhāvikaphalanirūpakatvañca tulyam /",
    "GSP29udnyku4u:173": " [ku.4.516] (5) nanu jñānamatīndriyatvādasādhāraṇakāryānumeyaṃ tadabhāve kathamanumīyeta,",
    "GSP29udnyku4u:174": " apratītañca kathaṃ vyavahārapathamavatarediti jñānavyavahārānyathānupapattyā jñātatākalpanam /",
    "GSP29udnyku4u:175": " tadapyasat-parasparāśrayaprasaṅgāt /",
    "GSP29udnyku4u:176": " jñātatayā hi jñānamanumīyeta,",
    "GSP29udnyku4u:177": " jñāte ca tadvyavahārānyathānupapattistāṃ jñāpayet /",
    "GSP29udnyku4u:178": " [ku.4.517] kutaśca jñānamatīndriyam? (1)",
    "GSP29udnyku4u:179": " indriyeṇānupalabhyamānatvāditi cet / na /",
    "GSP29udnyku4u:180": " anumānopanyāse (napakṣe)",
    "GSP29udnyku4u:181": " sādhyāviśiṣṭatvāt /",
    "GSP29udnyku4u:182": " a(218)nupalabdhimātropanyāse tu yogyatāviśeṣitāsau kathamaindriyikopalambhābhāvaṃ gamayet /",
    "GSP29udnyku4u:183": " tadviśeṣaṇe tu kathamatīndriyaṃ jñānamiti /",
    "GSP29udnyku4u:184": " [ku.4.518] (2) tathāvidhajñātatānāśrayatvāditi cenna- āśrayāsiddheḥ /",
    "GSP29udnyku4u:185": " vyavahārānyathānupapattyaiva siddha āśraya iti cenna- jñānahetunaiva tadupapatteḥ /",
    "GSP29udnyku4u:186": " tasyātmamanaḥsaṃyogādirūpasya sattve 'pi suṣuptidaśāyāmarthavyavahārābhāvānnaivamiti cenna- tāvanmātrasya vyavahārāhetutvāt /",
    "GSP29udnyku4u:187": " anyathā jñānasvīkāre 'pi tulyatvāt /",
    "GSP29udnyku4u:188": " smaraṇānyathānupapatyeti cenna- tasyāpyasiddheḥ /",
    "GSP29udnyku4u:189": " asti tāvadvyavahāranimittaṃ",
    "GSP29udnyku4u:190": " kiñciditi cet- kimataḥ? /",
    "GSP29udnyku4u:191": " na hyetāvatā jñānaṃ taditi siddhyati,",
    "GSP29udnyku4u:192": " tasyaivāsiddheḥ /",
    "GSP29udnyku4u:193": " tathāpi niyatasya kartuḥ pravṛtteḥ kartṛdharmeṇaiva kenacit pravṛttihetunā bhavitavyamiti cet- astvicchā pratyakṣasiddhā;",
    "GSP29udnyku4u:194": " na tu jñānam /",
    "GSP29udnyku4u:195": " saiva kathaṃ niyatādhikaraṇe (ṇa)",
    "GSP29udnyku4u:196": " utpadyatāmiti cenna- jñānābhyupagame 'pi tulyatvāt /",
    "GSP29udnyku4u:197": " svahetoḥ kutaściditi cet- tata evecchāstu,",
    "GSP29udnyku4u:198": " kiṃ jñānakalpanayeti /",
    "GSP29udnyku4u:199": " syādetat- prakāśamāne khalvarthe tadupāditsādirupajāyate;",
    "GSP29udnyku4u:200": " na tu suṣuptyavasthāyāmaprakāśamāne 'pyarthe ityanubhavasiddham /",
    "GSP29udnyku4u:201": " tata icchāyāḥ kāraṇaṃ vilakṣaṇameva kiñcit parikalpanīyam,",
    "GSP29udnyku4u:202": " yasmin sati susvāpalakṣaṇamaudasīnyamarthaviṣayamātmano nivartate iti cet- hantaivaṃ susvāpanivṛttimanubhavaniddhāṃ pratijānānena jñānamevāparokṣyamiṣyante",
    "GSP29udnyku4u:203": " acetayanneva hi suṣupta ityucyate;",
    "GSP29udnyku4u:204": " acaitanyanivṛttireva hi caitanyaṃ jñānamiti /",
    "GSP29udnyku4u:205": " tathā ca kālātyayāpadiṣṭo hetuḥ /",
    "GSP29udnyku4u:206": " [ku.4.519] etena (3) kṣaṇikatvāditi nistam /",
    "GSP29udnyku4u:207": " apica kimidaṃ kṣaṇikatvaṃ nāma?",
    "GSP29udnyku4u:208": " yadyāśutaravināśitvam,",
    "GSP29udnyku4u:209": " tadānaikāntikam /",
    "GSP29udnyku4u:210": " athaikakṣaṇāvasthāyitvam,",
    "GSP29udnyku4u:211": " tadasiddhaṃ pramāṇābhāvāt /",
    "GSP29udnyku4u:212": " nanu sthāyi vijñānaṃ yādṛśamarthakṣaṇaṃ gṛhṇadutpadyate,",
    "GSP29udnyku4u:213": " dvitīye 'pi kṣaṇe kiṃ tādṛśameva gṛṇhāti,",
    "GSP29udnyku4u:214": " anyādṛśaṃ vā,",
    "GSP29udnyku4u:215": " na vā kamapīti /",
    "GSP29udnyku4u:216": " na prathamaḥ,",
    "GSP29udnyku4u:217": " tasya kṣaṇasyātītatvāt;",
    "GSP29udnyku4u:218": " pratyakṣajñānasya ca vartamānābhavatvāt /",
    "GSP29udnyku4u:219": " na cātītameva vartamānatayollikhati(219)",
    "GSP29udnyku4u:220": " , bhrāntatvaprasaṅgāt /",
    "GSP29udnyku4u:221": " na dvitīyaḥ,",
    "GSP29udnyku4u:222": " viramyavyāpārāyogāt /",
    "GSP29udnyku4u:223": " prathamato 'pi tathābhyupagame 'nāgatāvekṣaṇaprasaṅgāt /",
    "GSP29udnyku4u:224": " na tṛtīyaḥ, jñānatvahāneriti mahāvratīyāḥ /",
    "GSP29udnyku4u:225": " tadasat /",
    "GSP29udnyku4u:226": " jñānaṃ gṛṇhātītyasyaivār'thasyānabhyupagamāt /",
    "GSP29udnyku4u:227": " api tu tadeva grahaṇamityabhyupagamaḥ /",
    "GSP29udnyku4u:228": " tathā ca jñānaṃ prathame yamarthamālambya jātam,",
    "GSP29udnyku4u:229": " dvitīye 'pi kṣaṇe tadālambanameva tannaveti praśnārthaḥ /",
    "GSP29udnyku4u:230": " tatra tadālambanameva taditi paramārthaḥ /",
    "GSP29udnyku4u:231": " nacaivaṃ bhrāntatvam,",
    "GSP29udnyku4u:232": " viparītānavagāhanāt /",
    "GSP29udnyku4u:233": " tathāpi jñeyanivṛttau kathaṃ jñānānuvṛttiḥ?",
    "GSP29udnyku4u:234": " tadanuvṛttau vā kathaṃ jñeyanivṛttiriti cet- kimasminnanupapannam?",
    "GSP29udnyku4u:235": " na hi jñānamarthaścetyekaṃ tattvamekāyuṣkaṃ veti /",
    "GSP29udnyku4u:236": " [ku.4.520] satyapi vā kṣaṇikatve kathamapratyakṣam?",
    "GSP29udnyku4u:237": " itthaṃ yathocyate-na svaprakāśam,",
    "GSP29udnyku4u:238": " vastutvāditaravastuvat /",
    "GSP29udnyku4u:239": " na ca jñānāntaragrāhyam,",
    "GSP29udnyku4u:240": " jñānayaugapadyaniṣedhena samānakālasya tasyābhāvāt /",
    "GSP29udnyku4u:241": " grāhakakāle grāhyasyātītatvena vartamānābhatvānupapatteḥ /",
    "GSP29udnyku4u:242": " grāhyakāle ca grāhakasyānāgatatvāt- iti cet- nanvevaṃ jñātatāpi na pratyakṣā syāt,",
    "GSP29udnyku4u:243": " kṣaṇikatvāt /",
    "GSP29udnyku4u:244": " katham? ittham- na svaprakāśā /",
    "GSP29udnyku4u:245": " vastutvāt, na janakagrāhyā,",
    "GSP29udnyku4u:246": " anāgatatvāt /",
    "GSP29udnyku4u:247": " viramyavyāpārāyogācca /",
    "GSP29udnyku4u:248": " na samasamayajñānagrāhyā,",
    "GSP29udnyku4u:249": " jñānajanakendriyasambandhānanubhavāt (221) /",
    "GSP29udnyku4u:250": " na ca taduttarajñānagrāhyā,",
    "GSP29udnyku4u:251": " tadānīmatītatvāt- iti /",
    "GSP29udnyku4u:252": " kṣaṇikatvameva tasyāḥ kuta iti cet- tvaduktayuktereva /",
    "GSP29udnyku4u:253": " tathāhi- yaṃ kṣaṇamāśritya jātā tataḥ paramapi tamevāśrayante anyaṃ vā,",
    "GSP29udnyku4u:254": " na vā kamapīti /",
    "GSP29udnyku4u:255": " tatra na prathamaḥ,",
    "GSP29udnyku4u:256": " tasya tadānīmasattvāt /",
    "GSP29udnyku4u:257": " na dvitīyaḥ,",
    "GSP29udnyku4u:258": " apratisaṅkramāt /",
    "GSP29udnyku4u:259": " ekakṣaṇāvagāhini ca jñāne tadanyakṣaṇāśrayajñātatāphalatvena bhrāntatvaprasaṅgāt,",
    "GSP29udnyku4u:260": " rajatāvagāhini purovartivṛtti(222)",
    "GSP29udnyku4u:261": " jñātatāphala iva /",
    "GSP29udnyku4u:262": " na cānyamapi kṣaṇaṃ jñānamavagāhate,",
    "GSP29udnyku4u:263": " tadānīṃ tasyāsattvāt /",
    "GSP29udnyku4u:264": " na tṛtīyaḥ, niḥsvabhāvatāprasaṅgāt /",
    "GSP29udnyku4u:265": " na hyasau tadānīṃ tadīyānyadīyā veti /",
    "GSP29udnyku4u:266": " [ku.4.521] atītenāpi tenaiva kṣaṇenopalakṣitānuvartate iti cet- evaṃ tarhi vartamānārthatā prakāśasya (223) na syāt /",
    "GSP29udnyku4u:267": " anyathā jñānasyāpi tathānuvṛtteḥ ko doṣaḥ?",
    "GSP29udnyku4u:268": " nahi vartamānārthaprakāśasambandhamantareṇa jñānasyānyā vartamānāvabhāsatā nāma /",
    "GSP29udnyku4u:269": " arthanirapekṣaprakāśanānuvṛttimātreṇa tathātve bhūtabhāviviṣayasyāpi jñānasya tathābhāvaprasaṅgāt /",
    "GSP29udnyku4u:270": " [ku.4.522] atha mā bhūdayaṃ doṣa iti sthūla eva vartamānaḥ prakāśenāśrīyate ityabhyupagamaḥ,",
    "GSP29udnyku4u:271": " tadā tajjñānasyāpi sa eva viṣaya iti tasyāpi na kṣaṇikatvamiti /",
    "GSP29udnyku4u:272": " [ku.4.523] nanu (4) jñānamaindriyakaṃ cet,",
    "GSP29udnyku4u:273": " viṣayasañcāro na syāt,",
    "GSP29udnyku4u:274": " sañjātasambandhatvāt /",
    "GSP29udnyku4u:275": " na ca jijñāsāniyamānniyamaḥ,",
    "GSP29udnyku4u:276": " tasyāḥ saṃśayapūrvakatvāt,",
    "GSP29udnyku4u:277": " tasya ca dharmijñānapūrvakatvāt,",
    "GSP29udnyku4u:278": " dharmiṇaśca sannidhimātreṇa jñāne jijñāsāpekṣaṇe vā ubhayathāpyanavasthānāditi- tanna- jñātatāpakṣe 'pi tulyatvāt /",
    "GSP29udnyku4u:279": " tasyā api hi jñeyatve tatparamparājñānāpātāt;",
    "GSP29udnyku4u:280": " jijñāsāniyamasya ca tadvadanupapatteḥ /",
    "GSP29udnyku4u:281": " nacendriyasambandhavicchedādvirāma iti yuktam- ātmaprākaṭyāvyāpanāt /",
    "GSP29udnyku4u:282": " svabhāvata eva kācidasāvajijñāsitāpi jñāyate,",
    "GSP29udnyku4u:283": " na tu sarveti cet- tulyam /",
    "GSP29udnyku4u:284": " prāgutpannajñātatāsmaraṇajanitajijñāsaḥ samunmīlitanayanaḥ sañjātajñānasamutpāditaprākaṭyaṃ jijñāsureva pratipadyate ityato nānavastheti cet- tulyametat /",
    "GSP29udnyku4u:285": " [ku.4.524] nanu (5) jñānaṃ na savikalpakagrāhyam,",
    "GSP29udnyku4u:286": " tasya nirvikalpakapūrvakatvād;",
    "GSP29udnyku4u:287": " nirvikalpakagṛgītasya tāvatkālānavasthānāt;",
    "GSP29udnyku4u:288": " tasya tenaiva vināśāt /",
    "GSP29udnyku4u:289": " nāpi kevalanirvikalpakavedyam,",
    "GSP29udnyku4u:290": " tasya savikalpakonneyatvena tadabhāve pramāṇābhāvāt /",
    "GSP29udnyku4u:291": " na ca samavāyābhāvavannirvikalpakanirapekṣasavikalpakagocaratvaṃ",
    "GSP29udnyku4u:292": " jñānasyeti sāmpratam- tayorviśeṣaṇāṃśasya prāggrahaṇādanumānādivattadupapatteḥ;",
    "GSP29udnyku4u:293": " prakṛte tu jñānatvāderanupalabdheragṛhītaviśeṣaṇāyāśca buddherviśeṣyānupasaṅkramātkathamevaṃ syāt?",
    "GSP29udnyku4u:294": " na; utpannamātrasyaiva bāhyaviṣayajñānasyālocanāt /",
    "GSP29udnyku4u:295": " tatastatpuraḥsaraṃ prathamata eva tajjātīyasya jñānāntarasya vikalpanāt /",
    "GSP29udnyku4u:296": " indriyasannikarṣasya tadaiva viśeṣaṇagrahaṇalakṣaṇasahakārisampatteḥ /",
    "GSP29udnyku4u:297": " vyaktyantarasamavetamapi hi sāmānyaṃ gṛhītaṃ tadevetyupayujyate (224) /",
    "GSP29udnyku4u:298": " anyathānumānādivikalpānāmanutpādaprasaṅgaḥ;",
    "GSP29udnyku4u:299": " tadgatasya viśeṣaṇasyāgrahaṇādanyagatasya cānupayogātkiṃ liṅgagrahaṇasahakāri syāditi /",
    "GSP29udnyku4u:300": " etena śabdādipratyakṣaṃ vyākhyātamiti /",
    "GSP29udnyku4u:301": " [ku.4.525] syādetat- (6)",
    "GSP29udnyku4u:302": " viṣayanirūpyaṃ hi jñānamiṣyate /",
    "GSP29udnyku4u:303": " na cātīndriyasya paramāṇvādermanasā vedanamasti /",
    "GSP29udnyku4u:304": " na cāgṛhītasya viśeṣaṇatvam /",
    "GSP29udnyku4u:305": " na ca nityaparokṣasyāparokṣaviśiṣṭabuddhiviṣayatvam,",
    "GSP29udnyku4u:306": " vyāghātāditi- na,",
    "GSP29udnyku4u:307": " bāhyendriyagrāhyasyāgrāhyasya vā pūrvajñānopanītasyaiva manasā vedanāt /",
    "GSP29udnyku4u:308": " anyathātīndriyasmaraṇasyāpyanutpattiprasaṅgāt /",
    "GSP29udnyku4u:309": " iyāṃstu viśeṣaḥ- tasmin sati tadbalādeva;",
    "GSP29udnyku4u:310": " asati tu tajjanitavāsanābalāt /",
    "GSP29udnyku4u:311": " na caivaṃ sati smaraṇametat;",
    "GSP29udnyku4u:312": " agṛhītajñānagocaratvāt /",
    "GSP29udnyku4u:313": " na ca viṣayāṃśe tattathā syāditi yuktam- avacchedakatayā prāgavasthāvadavabhāsanāt /",
    "GSP29udnyku4u:314": " na ca pratyabhijñānamapi grahaṇasmaraṇākāram; virodhāt /",
    "GSP29udnyku4u:315": " atha grahaṇasmaraṇayoḥ kiyatī sāmagrī?",
    "GSP29udnyku4u:316": " adhikor'thasannikarṣo grahaṇasya,",
    "GSP29udnyku4u:317": " saṃskāramātraṃ sannikarṣaḥ smaraṇasya /",
    "GSP29udnyku4u:318": " atha grahaṇatve 'pi kuta etadaparokṣākāram?",
    "GSP29udnyku4u:319": " kāraṇāntaranirapekṣeṇa saṃskārādhika(225)",
    "GSP29udnyku4u:320": " sannikarṣavatendriyeṇa janitatvāt /",
    "GSP29udnyku4u:321": " atha kaḥsannikarṣaḥ?",
    "GSP29udnyku4u:322": " jñānena saṃyuktasamavāyaḥ,",
    "GSP29udnyku4u:323": " tadarthena saṃyuktasamavetaviśeṣaṇatvamiti /",
    "GSP29udnyku4u:324": " manaso nirapekṣasya bahirvyāpāre 'ndhabadhirādyabhāvaprasaṅga iti cet- jñānāvacchedakaṃ prati nāyaṃ doṣaḥ /",
    "GSP29udnyku4u:325": " na ca jñānāpekṣayā bahirityasti /",
    "GSP29udnyku4u:326": " nāpi tadviṣayāpekṣayā nirapekṣatvam,",
    "GSP29udnyku4u:327": " tasyaiva jñānasyāpekṣaṇāt /",
    "GSP29udnyku4u:328": " [ku.4.526] athāpi jñānaṃ pratyakṣamityatra kiṃ pramāṇam?",
    "GSP29udnyku4u:329": " pratyakṣameva /",
    "GSP29udnyku4u:330": " yadasūtrayat- “jñānavikalpānāṃ bhāvābhāvasaṃvedanādadhyātmam” (nyāya.5-1-31) iti /",
    "GSP29udnyku4u:331": " [ku.4.527] nanu neśvarajñānaṃ pramā,",
    "GSP29udnyku4u:332": " nityatvenāphalatvāt /",
    "GSP29udnyku4u:333": " nāpi pramāṇam,",
    "GSP29udnyku4u:334": " akārakatvāt /",
    "GSP29udnyku4u:335": " ata eva ca na tadaśrayaḥ pramāteti- ucyate- mitiḥ samyak paricchittistadvattā ca pramātṛtā /",
    "GSP29udnyku4u:336": " tadayogavyavacchedaḥ pramāṇyaṃ gautame mate //5 //",
    "GSP29udnyku4u:337": " samīcīn.o hyanubhavaḥ prameti vyavastathitam /",
    "GSP29udnyku4u:338": " tathāca anityatvena viśeṣaṇamanarthakam,",
    "GSP29udnyku4u:339": " nityānubhavasiddhau tadvyavacchedabhyāniṣṭatvāt;",
    "GSP29udnyku4u:340": " asiddhau ca vyavacchedyābhāvāt /",
    "GSP29udnyku4u:341": " na cedamanumānam,",
    "GSP29udnyku4u:342": " āśrayāsiddhibādhayoranyatarākrāntatvāt /",
    "GSP29udnyku4u:343": " na tat pramākaraṇamiti tviṣyata eva,",
    "GSP29udnyku4u:344": " pramayā sambandhābhāvāt /",
    "GSP29udnyku4u:345": " tadāśrayasya tu pramātṛtvametadeva yat tatsamavāyaḥ /",
    "GSP29udnyku4u:346": " kārakatve satīti tu viśeṣaṇaṃ pūrvavannirarthakamanusandheyam /",
    "GSP29udnyku4u:347": " yadyevam, “āptaprāmāṇyād” (nyāya.2-2-37)",
    "GSP29udnyku4u:348": " iti sūtravirodhaḥ /",
    "GSP29udnyku4u:349": " tena hīśvarasya prāmāṇyaṃ pratipādyate,",
    "GSP29udnyku4u:350": " na tu pramātṛtvamiti cet- na- nimittasamāveśena vyavahārasamāveśāvirodhāt /",
    "GSP29udnyku4u:351": " pramāsamavāyo hi pramātṛvyavahāranimittam;",
    "GSP29udnyku4u:352": " pramayā tvayāyogavyavacchedena sambandhaḥ pramāṇavyavahāranimittam /",
    "GSP29udnyku4u:353": " tadubhayañceśvare /",
    "GSP29udnyku4u:354": " atrāpi kāryayeti viśeṣaṇaṃ pūrvavadanarthakamūhanīyam /",
    "GSP29udnyku4u:355": " [ku.4.528] syādetat- pramīyate 'neneti pramāṇam,",
    "GSP29udnyku4u:356": " pramiṇotīti pramātā iti kārakaśabdatvamanayoḥ /",
    "GSP29udnyku4u:357": " tathāca kathamakārakamartha iti cet- na- etasya vyutpattimātranimittatvāt /",
    "GSP29udnyku4u:358": " pravṛttinimittaṃ tu yathopadarśitameva;",
    "GSP29udnyku4u:359": " vyavasthāpanāt /",
    "GSP29udnyku4u:360": " anyathā asmadādiṣu na pramātṛvyavahāraḥ syāt;",
    "GSP29udnyku4u:361": " sarvatra svātantryābhāvāt /",
    "GSP29udnyku4u:362": " karaṇavyavahārastvanyatra yadyapyanyanimittako 'pi,",
    "GSP29udnyku4u:363": " tathāpīhoktanimittavivakṣayaiveti /",
    "GSP29udnyku4u:364": " evantarhi pañcamapramāṇābhyupagame 'pasiddhāntaḥ /",
    "GSP29udnyku4u:365": " na hi tat pratyakṣamanumānamāgamo vā,",
    "GSP29udnyku4u:366": " anindriyaliṅgaśabdakaraṇatvāt- na- sākṣātkāripramāvattayā pratyakṣāntarbhāvāt;",
    "GSP29udnyku4u:367": " indriyārthasannikarṣotpannatvasya ca laukikamātraviṣayatvāt /",
    "GSP29udnyku4u:368": " [ku.4.529] syādetat- tathāpīśvarajñānaṃ na pramā,",
    "GSP29udnyku4u:369": " viparyayatvāt /",
    "GSP29udnyku4u:370": " yadā khalvetadasmadādivibhramānālambate,",
    "GSP29udnyku4u:371": " tadaitasya viṣayamaspṛśato na jñānāvagāhanasambhava iti tadartho 'pyālambanamabhyupeyam /",
    "GSP29udnyku4u:372": " tathāca tadapi viparyayaḥ,",
    "GSP29udnyku4u:373": " viparītārthālambanatvāt /",
    "GSP29udnyku4u:374": " tadanavagāhane vā asmadādervibhramān aviduṣastadupaśamāyopadeśānāmasarvajñapūrvakatvamiti na- vibhramasyāprāmāṇye 'pi tadviṣayasya tattvamullikhato 'bhrāntatvāt /",
    "GSP29udnyku4u:375": " anyathā bhrāntisamucchedaprasaṅgaḥ;",
    "GSP29udnyku4u:376": " pramāṇābhāvāt /",
    "GSP29udnyku4u:377": " tathāpyāropitārthavacchinnajñānālambanatvena kathaṃ na bhrāntatvamiti cet- na- yad yatra nāsti tatra tasyāvagatiriti bhrāntyarthatvāt /",
    "GSP29udnyku4u:378": " etadālambanasta caivamullakhataḥ sarvatra yathārthatvāt /",
    "GSP29udnyku4u:379": " nahi na tadrajatam,",
    "GSP29udnyku4u:380": " nāpi tatrāsat,",
    "GSP29udnyku4u:381": " nāpi tannāvagatamiti /",
    "GSP29udnyku4u:382": " [ku.4.530] sākṣāt(226)kāriṇi nityayogini paradvārānapekṣasthitau /",
    "GSP29udnyku4u:383": " bhūtārthānubhave niviṣṭanikhilaprastā(227)",
    "GSP29udnyku4u:384": " rivastukramaḥ //",
    "GSP29udnyku4u:385": " duṣṭivigamaprabhraṣṭaśaṅkātuṣaḥ /",
    "GSP29udnyku4u:386": " śaṅkonmeṣakalaṅkibhiḥ kimaparaistanme pramāṇaṃ śivaḥ //6//",
    "GSP29udnyku4u:387": " iti nyāyakusumāñjalau caturthastabakaḥ //4 //"
}