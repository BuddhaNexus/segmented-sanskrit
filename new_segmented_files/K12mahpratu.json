{
    "K12mahpratu:0": " namo bhagavatyai āryamahāpratisarāyai /",
    "K12mahpratu:1": " lokārthasiddhiparamaṃ bahuratnacitraṃ",
    "K12mahpratu:2": " saddharmakośam asamaṃ śravaṇāya dhīrāḥ /",
    "K12mahpratu:3": " āyāntu rākṣasamahoragadaityasaṃghāḥ",
    "K12mahpratu:4": " pūjāvidhānaniratā garuḍā narendrāḥ // 1 //",
    "K12mahpratu:5": " āryām imāṃ pratisarāṃ smṛtimātranāthāṃ",
    "K12mahpratu:6": " rakṣāvidhānacaturāṃ jagataḥ samantāt /",
    "K12mahpratu:7": " saṃvarṇitāṃ stutiśataiś ca tathāgatais taiḥ",
    "K12mahpratu:8": " sarvārthasiddhinicayāṃ praṇamāmi bhūyaḥ // 2 //",
    "K12mahpratu:9": " [1] evaṃ mayā śrutam /",
    "K12mahpratu:10": " ekasmin samaye bhagavān mahāvajrameruśikharakūṭāgāre viharati sma /",
    "K12mahpratu:11": " mahāvajrasamādhibhūmipratiṣṭhāne mahāvajrakalpavṛkṣasamalaṃkṛte mahāvajrapuṣkiriṇīratnapadmaprabhodbhāsite mahāvajravālikāsaṃstṛtabhūmibhāge",
    "K12mahpratu:12": " mahāvajrādhiṣṭhāne mahāvajramaṇḍalamātre /",
    "K12mahpratu:13": " śakrasya devānām indrasya bhavane /",
    "K12mahpratu:14": " mahāvajrasiṃhāsanakoṭīniyutaśatasahasravirājite dharmadeśanāprātihāryasarvabuddhādhiṣṭhānādhiṣṭhite sarvadharmasamatāpraveśe sarvajñatāniryāte",
    "K12mahpratu:15": " [2] caturaśītibhir bodhisattvakoṭīniyutaśatasahasraiḥ sarvair ekajātipratibaddhair",
    "K12mahpratu:16": " avaivartikair anuttarāyāṃ samyaksambodhau mahāsthāmaprāptair mahāvajravimokṣasamādhibuddhakṣetravikurvaṇaprātihāryasaṃdarśakaiḥ /",
    "K12mahpratu:17": " ekakṣaṇalavamuhūrtasarvasattvacittacaritānupraveśavicitramadhurodāragambhīradharmadeśanāpratibhānaprātihāryasamanvāgatair",
    "K12mahpratu:18": " anekabuddhakṣetratathāgatamahāpūjāmeghārcanāvimokṣamukhadhāraṇīsamādhivaśitābhijñāveṇikabodhyaṅgamārgabhūmipāramitopāyakauśalyasaṃgrahavastumaitrīkaruṇāmuditopekṣābalaviviktaparyavadātacittasaṃtānaiḥ",
    "K12mahpratu:19": " [3] tadyathā / vajragarbheṇa ca bodhisattvena mahāsattvena /",
    "K12mahpratu:20": " vajragātreṇa ca /",
    "K12mahpratu:21": " vajramatinā ca /",
    "K12mahpratu:22": " vajrahastena ca /",
    "K12mahpratu:23": " vajrasaṃhatena ca /",
    "K12mahpratu:24": " vajranārāyaṇena ca /",
    "K12mahpratu:25": " vajravikurvitena ca /",
    "K12mahpratu:26": " vajrakūṭena ca /",
    "K12mahpratu:27": " vajrarāśinā ca /",
    "K12mahpratu:28": " suvajreṇa ca /",
    "K12mahpratu:29": " vajraketunā ca bodhisattvena mahāsattvena /",
    "K12mahpratu:30": " evampramukhaiś caturaśītibhir bodhisattvakoṭīniyutaśatasahasraiḥ /",
    "K12mahpratu:31": " [4] sambahulaiś ca mahāśrāvakaiḥ sarvair arhadbhiḥ kṣīṇāsravair ucchinnabhavasaṃyojanaiḥ",
    "K12mahpratu:32": " samyagājñāsuvimuktacittaiḥ suvimuktaprajñair acintyaṛddhibalaprātihāryavikurvaṇamahāsthāmaprāptair",
    "K12mahpratu:33": " asaṅgajñānadarśibhiḥ sarvair vigatamalair nirdagdhasarvakleśavāsanābījaiḥ /",
    "K12mahpratu:34": " [5] yad utāyuṣmatā ca śāradvatīputreṇa /",
    "K12mahpratu:35": " āyuṣmatā ca pūrṇena maitrāyaṇīputreṇa /",
    "K12mahpratu:36": " āyuṣmatā ca kaphiṇena /",
    "K12mahpratu:37": " āyuṣmatā ca subhūtinā /",
    "K12mahpratu:38": " āyuṣmatā ca mahāmaudgalyāyanena /",
    "K12mahpratu:39": " āyuṣmatā ca cundena /",
    "K12mahpratu:40": " āyuṣmatā ca nandena /",
    "K12mahpratu:41": " āyuṣmatā ca mahākāśyapena /",
    "K12mahpratu:42": " āyuṣmatā coruvilvākāśyapena /",
    "K12mahpratu:43": " evampramukhaiḥ sambahulaiś ca mahāśrāvakaiḥ /",
    "K12mahpratu:44": " [6] maheśvaradevaputrapramukhaiś cāsaṃkhyeyair aparimāṇānabhilāpyānabhilāpyaiḥ śuddhāvāsakāyikair devaputraiḥ /",
    "K12mahpratu:45": " brahmaṇā ca sahāpatinā /",
    "K12mahpratu:46": " brahmakāyikadevaputrapramukhaiḥ /",
    "K12mahpratu:47": " suyāmena ca devaputreṇa /",
    "K12mahpratu:48": " suyāmakāyikadevaputraparivāreṇa /",
    "K12mahpratu:49": " saṃtuṣitena ca /",
    "K12mahpratu:50": " nirmāṇaratinā ca /",
    "K12mahpratu:51": " paranirmitavaśavartinā ca /",
    "K12mahpratu:52": " śakreṇa ca devānām indreṇa sarvadevaputraparivāreṇa /",
    "K12mahpratu:53": " [7] vemacitriṇā cāsurendreṇa /",
    "K12mahpratu:54": " balinā ca /",
    "K12mahpratu:55": " prahlādena ca /",
    "K12mahpratu:56": " rāhuṇā ca /",
    "K12mahpratu:57": " vairocanena ca /",
    "K12mahpratu:58": " evampramukhair aparimitāprameyāsaṃkhyeyair asurendraiḥ /",
    "K12mahpratu:59": " [8] sāgareṇa ca nāgarājena /",
    "K12mahpratu:60": " takṣakena ca /",
    "K12mahpratu:61": " vāsukinā ca /",
    "K12mahpratu:62": " śaṅkhapālena ca /",
    "K12mahpratu:63": " karkoṭakena ca /",
    "K12mahpratu:64": " padmena ca /",
    "K12mahpratu:65": " mahāpadmena ca /",
    "K12mahpratu:66": " evampramukhair aparimitāprameyāsaṃkhyeyair nāgarājaiḥ /",
    "K12mahpratu:67": " [9] drumeṇa ca kiṃnararājena /",
    "K12mahpratu:68": " anekakiṃnararājaparivāreṇa /",
    "K12mahpratu:69": " pañcaśikhena ca gandharvarājena /",
    "K12mahpratu:70": " anekagandharvarājaparivāreṇa /",
    "K12mahpratu:71": " sarvārthasiddhena ca vidyādhararājena /",
    "K12mahpratu:72": " anekavidyādhararājaparivāreṇa /",
    "K12mahpratu:73": " suparṇākṣena ca garuḍarājena /",
    "K12mahpratu:74": " anekagaruḍarājaparivāreṇa /",
    "K12mahpratu:75": " vaiśravaṇena ca /",
    "K12mahpratu:76": " māṇibhadreṇa ca /",
    "K12mahpratu:77": " pūrṇabhadreṇa ca /",
    "K12mahpratu:78": " pāñcikena ca mahāyakṣarājena /",
    "K12mahpratu:79": " anekayakṣarājaparivāreṇa /",
    "K12mahpratu:80": " [10] hārītyā ca pañcaputraśataparivārayā /",
    "K12mahpratu:81": " saptabhiś ca lokamātṛbhiḥ /",
    "K12mahpratu:82": " saptabhiś ca mahārākṣasībhiḥ /",
    "K12mahpratu:83": " saptabhiś ca maharṣibhiḥ /",
    "K12mahpratu:84": " antarīkṣacaraiś ca /",
    "K12mahpratu:85": " sarvanakṣatragrahadevataiḥ /",
    "K12mahpratu:86": " digbhiś ca vidigbhiś ca /",
    "K12mahpratu:87": " pṛthivyā ca sarasvatyā ca /",
    "K12mahpratu:88": " bhūtaiś ca /",
    "K12mahpratu:89": " vighnaiś ca /",
    "K12mahpratu:90": " vināyakaiś ca /",
    "K12mahpratu:91": " pretabhūtamahardhikaiḥ /",
    "K12mahpratu:92": " sarvaiś ca parvatarājaiḥ /",
    "K12mahpratu:93": " varuṇena ca lokapālena sarvasamudraparivāreṇa /",
    "K12mahpratu:94": " virūḍhakena ca /",
    "K12mahpratu:95": " virūpākṣeṇa ca /",
    "K12mahpratu:96": " daṇḍapāṇinā ca /",
    "K12mahpratu:97": " nairṛtena ca /",
    "K12mahpratu:98": " jātavedasā ca /",
    "K12mahpratu:99": " saptabhiś ca mahāvāyubhiḥ /",
    "K12mahpratu:100": " īśānena ca sapatnīkena anekagaṇakoṭīniyutaśatasahasraparivāreṇa /",
    "K12mahpratu:101": " nārāyaṇena ca saparivāreṇa /",
    "K12mahpratu:102": " dattakena ca /",
    "K12mahpratu:103": " dāmakena ca /",
    "K12mahpratu:104": " lohakena ca /",
    "K12mahpratu:105": " mahāgaṇapatinā ca /",
    "K12mahpratu:106": " megholkena ca /",
    "K12mahpratu:107": " vināyakendreṇa /",
    "K12mahpratu:108": " anekavighnavināyakaparivāreṇa /",
    "K12mahpratu:109": " ṣaṣṭyā ca koṭarayā /",
    "K12mahpratu:110": " catasṛbhiś ca bhaginībhiḥ sabhrātṛkābhiḥ /",
    "K12mahpratu:111": " vajrasaṃkalayā ca /",
    "K12mahpratu:112": " catuḥṣaṣṭibhiś ca vajradūtībhiḥ /",
    "K12mahpratu:113": " vajrasenena ca /",
    "K12mahpratu:114": " subāhunā ca /",
    "K12mahpratu:115": " mūrdhaṭakena ca /",
    "K12mahpratu:116": " anekavajrakulaparivāreṇa /",
    "K12mahpratu:117": " tadanyaiś ca buddhadharmasaṃghābhiprasannair aparimitāprameyāsaṃkhyeyair devanāgayakṣagandharvāsuragaruḍakiṃnaramahoragabhūtapretapiśāconmādāpasmārasādhyamahallakaustārakaiḥ",
    "K12mahpratu:118": " sūryeṇa ca devaputreṇa /",
    "K12mahpratu:119": " candreṇa ca devaputreṇa /",
    "K12mahpratu:120": " saṃdhyayā ca devatayā /",
    "K12mahpratu:121": " uṣayā ca devatayā /",
    "K12mahpratu:122": " sarvaiś ca ṛtubhiḥ /",
    "K12mahpratu:123": " rodasinyā ca sārdham /",
    "K12mahpratu:124": " [11] ity api bhagavān supravartitadharmacakraḥ supariniṣṭhitabuddhakāryaḥ suparipūrṇapuṇyajñānasaṃbhāraḥ",
    "K12mahpratu:125": " suparigṛhītasarvajñatāmahābodhipāramitābhūmilābho jvalitadvātriṃśanmahāpuruṣalakṣaṇālaṃkṛtaśarīraś",
    "K12mahpratu:126": " caturaśītyanuvyañjanavirājitasarvāṅgāvayavaśobhaḥ sarvasattvānavalokitamūrdhānirjitaḥ",
    "K12mahpratu:127": " sarvamārakarmakovidaḥ sarvasattvajñānapañcavidhacakṣuḥ sarvākāravaropetasarvajñajñānasamanvāgataḥ",
    "K12mahpratu:128": " sarvabuddhadharmasamanvāgataḥ sarvamāraparapravādipramathana udgatakīrtiśabdaśloka",
    "K12mahpratu:129": " ārṣabhasiṃhanādanādī samucchinnāvidyāndhakāro 'saṃkhyeyāparimāṇakalpakoṭīniyutaśatasahasradānaśīlakṣāntivīryadhyānaprajñopāyabalapraṇidhānajñānapāramitāprāpto",
    "K12mahpratu:130": " duṣkaracaryāvinivartito dvātriṃśanmahāpuruṣalakṣaṇacaturaśītyanuvyañjanālaṃkṛtagātraśobhaḥ",
    "K12mahpratu:131": " mahāvajraratnapadmagarbhasiṃhāsane anekavajraratnamuktākiṅkiṇījālakalakalonnādite",
    "K12mahpratu:132": " anekavajraratnavedikāpādapīṭhasupratiṣṭhite anekavajraratnamakaramukhodgīrṇalohitamuktāvalīnibaddhagaṇḍūṣake",
    "K12mahpratu:133": " anekavajraratnapadmakarṇikāvilagnakarketanendranīlamahānīlapuṣparāgaraśmijvālāvabhāsite",
    "K12mahpratu:134": " samantaprāsādike anekavajraratnaśalākāvibhūṣitoddaṇḍātapatrakoṭīniyutaśatasahasrakṛtachāyāparikare",
    "K12mahpratu:135": " anekakalpadrumopaśobhitavistāre sumerumātre vajraratnapadmāsane niṣaṇṇaḥ /",
    "K12mahpratu:136": " kāñcanaparvatarāja iva śriyā jvalan sūryasahasrātirekaprabhāmaṇḍalavirājitabhūmibhāgaḥ",
    "K12mahpratu:137": " suparipūrṇacandra iva sarvalokapriyadarśano mahākalpavṛkṣa iva buddhadharmasaṃkusumito",
    "K12mahpratu:138": " dharmaṃ deśayati sma ādau kalyāṇaṃ madhye kalyāṇaṃ paryavasāne kalyāṇaṃ svarthaṃ",
    "K12mahpratu:139": " suvyañjanaṃ kevalaṃ paripūrṇaṃ pariśuddhaṃ paryavadātaṃ brahmacaryaṃ saṃprakāśayati sma /",
    "K12mahpratu:140": " [12] atha khalu bhagavān mūrdhnaḥ saṃdher ūrṇākośāt sarvabuddhasaṃdarśanaṃ nāma raśmijālaṃ pramuñcati sma /",
    "K12mahpratu:141": " tena ca raśmijālenāyaṃ trisāhasramahāsāhasro lokadhātur avabhāsitaḥ sphuṭīkṛto 'bhūt /",
    "K12mahpratu:142": " yāvanti ca gaṅgānadīvālikopamāni buddhakṣetrāṇi tāni sarvāṇi tenāvabhāsena sphuṭāny abhūvan /",
    "K12mahpratu:143": " ye ca teṣu buddhakṣetreṣu buddhā bhagavanto 'nekasiṃhāsanavyūhakūṭāgāravimāneṣu dharmaṃ",
    "K12mahpratu:144": " deśayanti sma sārdhaṃ mahāśrāvakair bodhisattvair mahāsattvair bhikṣubhikṣuṇyupāsakopāsikābhir",
    "K12mahpratu:145": " devanāgayakṣagandharvāsuragaruḍakiṃnaramahoragaiḥ /",
    "K12mahpratu:146": " atha khalu bhagavān vistīrṇāṃ parṣadam āmantrayate sma /",
    "K12mahpratu:147": " [13] pratisarāṃ pravakṣyāmi sarvasattvānukampayā /",
    "K12mahpratu:148": " dhāraṇī duṣkṛtasyaiṣā sarvaduṣṭapramardanī // 1 //",
    "K12mahpratu:149": " yasyāḥ śravaṇamātreṇa pāpā gacchanti saṃkṣayam /",
    "K12mahpratu:150": " sarvasattvasukhadā hy eṣā sarvavyādhipramocanī // 2 //",
    "K12mahpratu:151": " kāruṇyāt sarvasattvānāṃ lokanāthena bhāṣitā /",
    "K12mahpratu:152": " paritrāṇāya sarveṣāṃ dehināṃ durgatigāmiṇām // 3 //",
    "K12mahpratu:153": " anayā kṛtarakṣas tu praviśed asurālayam /",
    "K12mahpratu:154": " aḍakavatīṃ tathā gacched rākṣasāṇām ālayaṃ bhuvi // 4 //",
    "K12mahpratu:155": " bhūtanāgapiśācānāṃ yuddhe bhairavadāruṇe /",
    "K12mahpratu:156": " adhṛṣyaḥ sarvaśatrūṇāṃ sarvabhūtagaṇair api // 5 //",
    "K12mahpratu:157": " grahāḥ sarve vinaśyanti nāmagrahaṇakīrtanaiḥ /",
    "K12mahpratu:158": " skandonmādā apasmārāḥ piśācā ḍākinīs tathā // 6 //",
    "K12mahpratu:159": " ojobhakṣā mahātejā hiṃsante mānuṣīṃ prajām /",
    "K12mahpratu:160": " te sarve stambhitā bhonti pratisarasyaiva tejasā // 7 //",
    "K12mahpratu:161": " paracakrā vinaśyanti kākhordā ye ca dāruṇāḥ /",
    "K12mahpratu:162": " mantrakarmā na bādhante mūlakarmāc ca mucyate // 8 //",
    "K12mahpratu:163": " na viṣaṃ na garaṃ nāgni na śastraṃ naiva codakam /",
    "K12mahpratu:164": " aśanir vidyutaś caiva kālavāyur na bādhate // 9 //",
    "K12mahpratu:165": " sarvaśatrūn pramathnāti vidyārājñyā hi tejasā /",
    "K12mahpratu:166": " sarve 'rthās tasya sidhyanti jayaṃ prāpnoti nityaśaḥ // 10 //",
    "K12mahpratu:167": " yaḥ kaścid dhārayed vidyāṃ kaṇṭhe bāhau baddhāpi vā /",
    "K12mahpratu:168": " tasya sarvāṇi kāryāṇi sidhyante nātra saṃśayaḥ // 11 //",
    "K12mahpratu:169": " nityaṃ rakṣanti devendrā nāgarājās tathaiva ca /",
    "K12mahpratu:170": " bodhisattvā mahāvīryā buddhāḥ pratyekanāyakāḥ // 12 //",
    "K12mahpratu:171": " śrāvakāḥ sarvabuddhānāṃ vidyādevyo maharddhikāḥ /",
    "K12mahpratu:172": " rakṣāṃ kurvanti satataṃ pratisarādhārakasya vai // 13 //",
    "K12mahpratu:173": " vajrapāṇiś ca yakṣendro rājānaś caturas tathā /",
    "K12mahpratu:174": " tasya rakṣāṃ kariṣyanti divārātrau na saṃśayaḥ // 14 //",
    "K12mahpratu:175": " śakraś ca tridaśaiḥ sārdhaṃ brahmaviṣṇumaheśvarāḥ /",
    "K12mahpratu:176": " nandikeśo mahākālaḥ kārttikeyo gaṇeśvaraḥ // 15 //",
    "K12mahpratu:177": " sarve mātṛgaṇās tasya tathānye mārakāyikāḥ /",
    "K12mahpratu:178": " ṛṣayaś ca mahātejā devāś caiva maharddhikāḥ // 16 //",
    "K12mahpratu:179": " nityaṃ rakṣāṃ kariṣyanti pratisarādhārakasya vai /",
    "K12mahpratu:180": " buddhāś caiva mahātmāno vidyādevyo mahābalāḥ // 17 //",
    "K12mahpratu:181": " māmakī bhṛkuṭī caiva tārādevī tathāṅkuśī /",
    "K12mahpratu:182": " vajrasaṃkalayā śvetā mahāśvetā tathaiva ca // 18 //",
    "K12mahpratu:183": " mahākālī ca dūtyaś ca vajradūtyas tathā parāḥ /",
    "K12mahpratu:184": " supāśī vajrapāśī ca vajrapāṇir mahābalā // 19 //",
    "K12mahpratu:185": " vajramālā mahāvidyā tathaivāmṛtakuṇḍalī /",
    "K12mahpratu:186": " aparājitā mahādevī kālakarṇī mahābalā // 20 //",
    "K12mahpratu:187": " tathā dhanyā mahābhāgā padmakuṇḍalir eva ca /",
    "K12mahpratu:188": " puṣpadantī maṇicūḍā svarṇakeśī ca piṅgalā // 21 //",
    "K12mahpratu:189": " mahātejā tathā devī dhanyā ca vidyunmālinī /",
    "K12mahpratu:190": " rākṣasy ekajaṭā caiva buddhā kṣitikanāyakā // 22 //",
    "K12mahpratu:191": " kāpālinī mahābhāgā dhanyā laṅkeśvarī tathā /",
    "K12mahpratu:192": " anyāś ca bahavo vidyāḥ sattvānugrahakārikāḥ // 23 //",
    "K12mahpratu:193": " tasya rakṣāṃ kariṣyanti yasya vidyā kare sthitā /",
    "K12mahpratu:194": " hārītī pāñcikaś caiva śaṅkhinī kūṭadantinī // 24 //",
    "K12mahpratu:195": " śrīdevī sarasvatī caiva taṃ rakṣanti sadānugāḥ /",
    "K12mahpratu:196": " mahāpratisarām etāṃ yā strī dhārayate sadā // 25 //",
    "K12mahpratu:197": " sarvasiddhir bhavet tasyāḥ putragarbhā ca nityaśaḥ /",
    "K12mahpratu:198": " sukhaṃ garbhāṇi vardhante sukhaṃ prasūyati gurviṇī // 26 //",
    "K12mahpratu:199": " vyādhayaś cāpi naśyanti sarvapāpā na saṃśayaḥ /",
    "K12mahpratu:200": " puṇyavān balavān nityaṃ dhanadhānyaiḥ pravardhate // 27 //",
    "K12mahpratu:201": " ādeyavacanaś cāpi pūjanīyo bhaviṣyati /",
    "K12mahpratu:202": " śucir dhārayate yas tu striyo vā puruṣo 'pi vā // 28 //",
    "K12mahpratu:203": " sa bhavet sarvasattvānāṃ mokṣaṇārthaṃ samudyataḥ /",
    "K12mahpratu:204": " sukhitaś ca bhaven nityaṃ sarvavyādhivivarjitaḥ // 29 //",
    "K12mahpratu:205": " rājāno vaśagās tasya sāntaḥpuramahājanāḥ /",
    "K12mahpratu:206": " nityaṃ ca jvalate lakṣmyā puṇyarāśir vivardhate // 30 //",
    "K12mahpratu:207": " sidhyante sarvakalpāś ca praviṣṭaḥ sarvamaṇḍale /",
    "K12mahpratu:208": " sarvatra samayajño 'sau jinasya vacanaṃ yathā // 31 //",
    "K12mahpratu:209": " duḥsvapnā na prabādhante sarvapāpaharaṃ param /",
    "K12mahpratu:210": " kilbiṣāś caiva naśyanti pratyamitrās tathaiva ca // 32 //",
    "K12mahpratu:211": " sarvagrahavināśārthaṃ bhāṣitā jñānamaheśvaraiḥ /",
    "K12mahpratu:212": " sarvakāmaṃdadā hy eṣā bhāvayed yas tu nityaśaḥ // 33 //",
    "K12mahpratu:213": " tad idānīṃ saṃpravakṣyāmi bhūtasaṃghāḥ śṛṇotha me /",
    "K12mahpratu:214": " [14] namaḥ sarvatathāgatānām /",
    "K12mahpratu:215": " namo namaḥ sarvabuddhabodhisattvasaṃghebhyaḥ /",
    "K12mahpratu:216": " oṃ vipulagarbhe /",
    "K12mahpratu:217": " vipulavimale /",
    "K12mahpratu:218": " jayagarbhe /",
    "K12mahpratu:219": " vajrajvālāgarbhe /",
    "K12mahpratu:220": " gatigahane /",
    "K12mahpratu:221": " gaganaviśodhane /",
    "K12mahpratu:222": " sarvapāpaviśodhane /",
    "K12mahpratu:223": " oṃ guṇavati /",
    "K12mahpratu:224": " gaganavicāriṇi /",
    "K12mahpratu:225": " gagariṇi /",
    "K12mahpratu:226": " giri 2 /",
    "K12mahpratu:227": " gamari 2 /",
    "K12mahpratu:228": " gaha 2 /",
    "K12mahpratu:229": " gargāri 2 /",
    "K12mahpratu:230": " gagari 2 /",
    "K12mahpratu:231": " gambhari 2 /",
    "K12mahpratu:232": " gabhi 2 /",
    "K12mahpratu:233": " gahi 2 /",
    "K12mahpratu:234": " gamani /",
    "K12mahpratu:235": " gare /",
    "K12mahpratu:236": " guha 2 /",
    "K12mahpratu:237": " guhani 2 /",
    "K12mahpratu:238": " cale /",
    "K12mahpratu:239": " mucile /",
    "K12mahpratu:240": " jaye /",
    "K12mahpratu:241": " vijaye /",
    "K12mahpratu:242": " sarvabhayavigate /",
    "K12mahpratu:243": " garbhasaṃbharaṇi /",
    "K12mahpratu:244": " siri 2 miri 2 ghiri 2 /",
    "K12mahpratu:245": " samantākarṣaṇi /",
    "K12mahpratu:246": " sarvaśatrupramathani /",
    "K12mahpratu:247": " rakṣa 2 māṃ sarvasattvānāṃ ca /",
    "K12mahpratu:248": " ciri 2 /",
    "K12mahpratu:249": " vigatāvaraṇe /",
    "K12mahpratu:250": " āvaraṇavināśani /",
    "K12mahpratu:251": " suri 2 muri 2 cili 2 /",
    "K12mahpratu:252": " kamale /",
    "K12mahpratu:253": " vimale /",
    "K12mahpratu:254": " jaye /",
    "K12mahpratu:255": " jayāvahe /",
    "K12mahpratu:256": " jayavati /",
    "K12mahpratu:257": " bhagavati /",
    "K12mahpratu:258": " ratnamakuṭamālādhari /",
    "K12mahpratu:259": " bahuvividhavicitraveṣadhāriṇi /",
    "K12mahpratu:260": " bhagavati /",
    "K12mahpratu:261": " mahāvidyādevi /",
    "K12mahpratu:262": " rakṣa 2 māṃ sarvasattvānāṃ ca samantāt sarvatra /",
    "K12mahpratu:263": " sarvapāpaviśodhani /",
    "K12mahpratu:264": " huru 2 /",
    "K12mahpratu:265": " rakṣa 2 māṃ sarvasattvānāṃ cānāthān atrāṇān aparāyaṇān /",
    "K12mahpratu:266": " parimocaya māṃ sarvaduḥkhebhyaḥ /",
    "K12mahpratu:267": " caṇḍi 2 /",
    "K12mahpratu:268": " caṇḍini /",
    "K12mahpratu:269": " vegavati /",
    "K12mahpratu:270": " sarvaduṣṭanivāraṇi /",
    "K12mahpratu:271": " vijayavāhini /",
    "K12mahpratu:272": " huru 2 muru 2 curu 2 /",
    "K12mahpratu:273": " āyuḥpālani /",
    "K12mahpratu:274": " suravaramathani /",
    "K12mahpratu:275": " sarvadevagaṇapūjite /",
    "K12mahpratu:276": " dhiri 2 /",
    "K12mahpratu:277": " samantāvalokite /",
    "K12mahpratu:278": " prabhe 2 /",
    "K12mahpratu:279": " suprabhaviśuddhe /",
    "K12mahpratu:280": " sarvapāpaviśodhani /",
    "K12mahpratu:281": " dhara 2 /",
    "K12mahpratu:282": " dharaṇidhare /",
    "K12mahpratu:283": " sumu 2 /",
    "K12mahpratu:284": " musu 2 /",
    "K12mahpratu:285": " ruru cale /",
    "K12mahpratu:286": " cālaya duṣṭān /",
    "K12mahpratu:287": " pūraya āśām /",
    "K12mahpratu:288": " śrīvapurdhare /",
    "K12mahpratu:289": " jayakamale /",
    "K12mahpratu:290": " kṣiṇi 2 /",
    "K12mahpratu:291": " varadāṅkuśe /",
    "K12mahpratu:292": " oṃ padmaviśuddhe /",
    "K12mahpratu:293": " śodhaya 2 /",
    "K12mahpratu:294": " śuddhe /",
    "K12mahpratu:295": " bhara 2 bhiri 2 bhuru 2 /",
    "K12mahpratu:296": " maṅgalaviśuddhe /",
    "K12mahpratu:297": " pavitramukhi /",
    "K12mahpratu:298": " khaḍgini 2 /",
    "K12mahpratu:299": " khara 2 /",
    "K12mahpratu:300": " jvalitaśikhare /",
    "K12mahpratu:301": " samantaprasāritāvabhāsitaśuddhe /",
    "K12mahpratu:302": " jvala 2 /",
    "K12mahpratu:303": " sarvadevagaṇasamākarṣaṇi /",
    "K12mahpratu:304": " satyavrate /",
    "K12mahpratu:305": " tara 2 /",
    "K12mahpratu:306": " tāraya 2 māṃ sarvasattvāṃś ca /",
    "K12mahpratu:307": " nāgavilokite /",
    "K12mahpratu:308": " lahu 2 hulu 2 hutu 2 turu 2 kiṇi 2 kṣiṇi 2 /",
    "K12mahpratu:309": " sarvagrahabhakṣaṇi /",
    "K12mahpratu:310": " piṅgali 2 /",
    "K12mahpratu:311": " mucu 2 cumu 2 sumu 2 /",
    "K12mahpratu:312": " suvicare /",
    "K12mahpratu:313": " tara 2 /",
    "K12mahpratu:314": " nāgavilokini /",
    "K12mahpratu:315": " tāraya māṃ sarvasattvāṃś ca bhagavati aṣṭamahābhayebhyaḥ sarvatra samantena diśābandhena vajraprākāravajrapāśabandhena /",
    "K12mahpratu:316": " vajrajvālāviśuddhe /",
    "K12mahpratu:317": " bhuri 2 /",
    "K12mahpratu:318": " bhagavati /",
    "K12mahpratu:319": " garbhavati /",
    "K12mahpratu:320": " garbhaviśodhani /",
    "K12mahpratu:321": " kukṣisaṃpūraṇi /",
    "K12mahpratu:322": " jvala 2 /",
    "K12mahpratu:323": " cala 2 /",
    "K12mahpratu:324": " jvālini /",
    "K12mahpratu:325": " varṣatu devaḥ samantena divyodakena /",
    "K12mahpratu:326": " amṛtavarṣaṇi /",
    "K12mahpratu:327": " devatāvatāriṇi /",
    "K12mahpratu:328": " abhiṣiñcatu māṃ sarvasattvāṃś ca /",
    "K12mahpratu:329": " sugatavaravacanāmṛtavaravapuṣe /",
    "K12mahpratu:330": " rakṣa 2 mama sarvasattvāṃś ca sarvatra sarvadā sarvabhayebhyaḥ sarvopadravebhyaḥ sarvopasargebhyaḥ sarvavyādhibhyaḥ sarvaduṣṭabhayabhītasya",
    "K12mahpratu:331": " sarvakalikalahavigrahavivādaduḥsvapnadurnimittāmaṅgalyapāpaviśodhani /",
    "K12mahpratu:332": " sarvayakṣarākṣasanāgavidāriṇi /",
    "K12mahpratu:333": " bala 2 /",
    "K12mahpratu:334": " balavati /",
    "K12mahpratu:335": " jaya 2 /",
    "K12mahpratu:336": " jayatu māṃ sarvatra sarvakālaṃ /",
    "K12mahpratu:337": " sidhyatu me iyaṃ mahāvidyā /",
    "K12mahpratu:338": " sādhaya maṇḍalaṃ ghātaya vighnān /",
    "K12mahpratu:339": " jaya 2 /",
    "K12mahpratu:340": " siddhe /",
    "K12mahpratu:341": " sidhya 2 /",
    "K12mahpratu:342": " budhya 2 /",
    "K12mahpratu:343": " pūraya 2 /",
    "K12mahpratu:344": " pūraṇi 2 /",
    "K12mahpratu:345": " pūraya āśāṃ /",
    "K12mahpratu:346": " sarvavidyodgatamūrte /",
    "K12mahpratu:347": " jayottari /",
    "K12mahpratu:348": " jayavati /",
    "K12mahpratu:349": " tiṣṭha 2 /",
    "K12mahpratu:350": " samayam anupālaya /",
    "K12mahpratu:351": " tathāgatahṛdayaśuddhe /",
    "K12mahpratu:352": " vyavalokaya māṃ sarvasattvānāṃ cāṣṭamahādāruṇabhayeṣu /",
    "K12mahpratu:353": " sara 2 /",
    "K12mahpratu:354": " prasara 2 /",
    "K12mahpratu:355": " sarvāvaraṇaviśodhani/",
    "K12mahpratu:356": " samantākāramaṇḍalaviśuddhe /",
    "K12mahpratu:357": " vigate 2 /",
    "K12mahpratu:358": " vigatamale /",
    "K12mahpratu:359": " viśodhani /",
    "K12mahpratu:360": " kṣiṇi 2 /",
    "K12mahpratu:361": " sarvapāpaviśuddhe /",
    "K12mahpratu:362": " malavigate /",
    "K12mahpratu:363": " tejovati /",
    "K12mahpratu:364": " vajravati /",
    "K12mahpratu:365": " trailokyādhiṣṭhite svāhā /",
    "K12mahpratu:366": " sarvatathāgatamūrdhābhiṣikte svāhā /",
    "K12mahpratu:367": " sarvabodhisattvābhiṣikte svāhā /",
    "K12mahpratu:368": " sarvadevatābhiṣikte svāhā /",
    "K12mahpratu:369": " sarvatathāgatahṛdayādhiṣṭhitahṛdaye svāhā /",
    "K12mahpratu:370": " sarvatathāgatasamayasiddhe svāhā /",
    "K12mahpratu:371": " indre indravati indravyavalokite svāhā /",
    "K12mahpratu:372": " brahme brahmādhyuṣite svāhā /",
    "K12mahpratu:373": " viṣṇunamaskṛte svāhā /",
    "K12mahpratu:374": " maheśvaravanditapūjitāyai svāhā /",
    "K12mahpratu:375": " vajradharavajrapāṇibalavīryādhiṣṭhite svāhā /",
    "K12mahpratu:376": " dhṛtarāṣṭrāya svāhā /",
    "K12mahpratu:377": " virūḍhakāya svāhā /",
    "K12mahpratu:378": " virūpākṣāya svāhā /",
    "K12mahpratu:379": " vaiśravaṇāya svāhā /",
    "K12mahpratu:380": " caturmahārājanamaskṛtāya svāhā /",
    "K12mahpratu:381": " yamāya svāhā /",
    "K12mahpratu:382": " yamapūjitanamaskṛtāya svāhā /",
    "K12mahpratu:383": " varuṇāya svāhā /",
    "K12mahpratu:384": " mārutāya svāhā /",
    "K12mahpratu:385": " mahāmārutāya svāhā /",
    "K12mahpratu:386": " agnaye svāhā /",
    "K12mahpratu:387": " nāgavilokitāya svāhā /",
    "K12mahpratu:388": " devagaṇebhyaḥ svāhā /",
    "K12mahpratu:389": " nāgagaṇebhyaḥ svāhā /",
    "K12mahpratu:390": " yakṣagaṇebhyaḥ svāhā /",
    "K12mahpratu:391": " rākṣasagaṇebhyaḥ svāhā /",
    "K12mahpratu:392": " gandharvagaṇebhyaḥ svāhā /",
    "K12mahpratu:393": " asuragaṇebhyaḥ svāhā /",
    "K12mahpratu:394": " garuḍagaṇebhyaḥ svāhā /",
    "K12mahpratu:395": " kiṃnaragaṇebhyaḥ svāhā /",
    "K12mahpratu:396": " mahoragagaṇebhyaḥ svāhā /",
    "K12mahpratu:397": " manuṣyagaṇebhyaḥ svāhā /",
    "K12mahpratu:398": " amanuṣyagaṇebhyaḥ svāhā /",
    "K12mahpratu:399": " sarvagrahebhyaḥ svāhā /",
    "K12mahpratu:400": " sarvabhūtebhyaḥ svāhā /",
    "K12mahpratu:401": " sarvapretebhyaḥ svāhā /",
    "K12mahpratu:402": " piśācebhyaḥ svāhā /",
    "K12mahpratu:403": " apasmārebhyaḥ svāhā /",
    "K12mahpratu:404": " kumbhāṇḍebhyaḥ svāhā /",
    "K12mahpratu:405": " oṃ dhuru 2 svāhā /",
    "K12mahpratu:406": " turu 2 svāhā /",
    "K12mahpratu:407": " muru 2 svāhā /",
    "K12mahpratu:408": " hana 2 sarvaśatrūṇāṃ svāhā /",
    "K12mahpratu:409": " daha 2 sarvaduṣṭāṇāṃ svāhā /",
    "K12mahpratu:410": " paca 2 sarvapratyarthikapratyamitrāṇāṃ svāhā /",
    "K12mahpratu:411": " ye mama ahitaiṣiṇas teṣāṃ sarveṣāṃ śarīraṃ jvālaya sarvaduṣṭacittānāṃ svāhā /",
    "K12mahpratu:412": " jvalitāya svāhā /",
    "K12mahpratu:413": " prajvalitāya svāhā /",
    "K12mahpratu:414": " dīptajvālāya svāhā /",
    "K12mahpratu:415": " samantajvālāya svāhā /",
    "K12mahpratu:416": " māṇibhadrāya svāhā /",
    "K12mahpratu:417": " pūrṇabhadrāya svāhā /",
    "K12mahpratu:418": " mahākālāya svāhā /",
    "K12mahpratu:419": " mātṛgaṇāya svāhā /",
    "K12mahpratu:420": " yakṣiṇīnāṃ svāhā /",
    "K12mahpratu:421": " rākṣasīnāṃ svāhā /",
    "K12mahpratu:422": " ākāśamātṛrṇāṃ svāhā /",
    "K12mahpratu:423": " samudravāsinīnāṃ svāhā /",
    "K12mahpratu:424": " rātricarāṇāṃ svāhā /",
    "K12mahpratu:425": " divasacarāṇāṃ svāhā /",
    "K12mahpratu:426": " trisaṃdhyācarāṇāṃ svāhā /",
    "K12mahpratu:427": " velācarāṇāṃ svāhā /",
    "K12mahpratu:428": " avelācarāṇāṃ svāhā /",
    "K12mahpratu:429": " garbhaharebhyaḥ svāhā /",
    "K12mahpratu:430": " garbhasaṃdhāraṇi svāhā /",
    "K12mahpratu:431": " hulu 2 svāhā /",
    "K12mahpratu:432": " oṃ svāhā /",
    "K12mahpratu:433": " svaḥ svāhā /",
    "K12mahpratu:434": " bhūḥ svāhā /",
    "K12mahpratu:435": " bhuvaḥ svāhā /",
    "K12mahpratu:436": " bhūr bhuvaḥ svāhā /",
    "K12mahpratu:437": " ciṭi 2 svāhā /",
    "K12mahpratu:438": " viṭi 2 svāhā /",
    "K12mahpratu:439": " dharaṇi svāhā /",
    "K12mahpratu:440": " dhāraṇi svāhā /",
    "K12mahpratu:441": " agni svāhā /",
    "K12mahpratu:442": " tejovapu svāhā /",
    "K12mahpratu:443": " cili 2 svāhā /",
    "K12mahpratu:444": " sili 2 svāhā /",
    "K12mahpratu:445": " mili 2 svāhā /",
    "K12mahpratu:446": " budhya 2 svāhā /",
    "K12mahpratu:447": " sidhya 2 svāhā /",
    "K12mahpratu:448": " maṇḍalabandhe svāhā /",
    "K12mahpratu:449": " sīmābandhani svāhā /",
    "K12mahpratu:450": " sarvaśatrūṇāṃ bhañjaya 2 svāhā /",
    "K12mahpratu:451": " jambhaya 2 svāhā /",
    "K12mahpratu:452": " stambhaya 2 svāhā /",
    "K12mahpratu:453": " chinda 2 svāhā /",
    "K12mahpratu:454": " bhinda 2 svāhā /",
    "K12mahpratu:455": " bhañja 2 svāhā /",
    "K12mahpratu:456": " bandha 2 svāhā /",
    "K12mahpratu:457": " mohaya 2 svāhā /",
    "K12mahpratu:458": " maṇiviśuddhe svāhā /",
    "K12mahpratu:459": " sūrye sūryaviśuddhe svāhā /",
    "K12mahpratu:460": " viśodhani svāhā /",
    "K12mahpratu:461": " candre 2 pūrṇacandre svāhā /",
    "K12mahpratu:462": " grahebhyaḥ svāhā /",
    "K12mahpratu:463": " nakṣatrebhyaḥ svāhā /",
    "K12mahpratu:464": " śive svāhā /",
    "K12mahpratu:465": " śānti svāhā /",
    "K12mahpratu:466": " svastyayane svāhā /",
    "K12mahpratu:467": " śivaṃkari svāhā /",
    "K12mahpratu:468": " śāntikari svāhā /",
    "K12mahpratu:469": " puṣṭikari svāhā /",
    "K12mahpratu:470": " balavardhani svāhā /",
    "K12mahpratu:471": " śrīkari svāhā /",
    "K12mahpratu:472": " śrīvardhani svāhā/",
    "K12mahpratu:473": " śrījvālini svāhā /",
    "K12mahpratu:474": " namuci svāhā /",
    "K12mahpratu:475": " maruci svāhā /",
    "K12mahpratu:476": " vegavati svāhā /",
    "K12mahpratu:477": " oṃ sarvatathāgatamūrte /",
    "K12mahpratu:478": " pravaravigatabhaye /",
    "K12mahpratu:479": " śamayasva me bhagavati sarvapāpān /",
    "K12mahpratu:480": " svastir bhavatu mama sarvasattvānāṃ ca /",
    "K12mahpratu:481": " muni 2 /",
    "K12mahpratu:482": " vimuni /",
    "K12mahpratu:483": " cari /",
    "K12mahpratu:484": " calane /",
    "K12mahpratu:485": " bhayavigate /",
    "K12mahpratu:486": " bhayaharaṇi /",
    "K12mahpratu:487": " bodhi 2 /",
    "K12mahpratu:488": " bodhaya 2 /",
    "K12mahpratu:489": " buddhili 2 /",
    "K12mahpratu:490": " sarvatathāgatahṛdayajuṣṭe svāhā /",
    "K12mahpratu:491": " oṃ muni 2 /",
    "K12mahpratu:492": " munivare /",
    "K12mahpratu:493": " abhiṣiñcantu māṃ sarvasattvāṃś ca sarvatathāgatāḥ sarvavidyābhiṣekair mahāvajrakavacamudrāmudritaiḥ /",
    "K12mahpratu:494": " sarvatathāgatahṛdayādhiṣṭhitavajre svāhā /",
    "K12mahpratu:495": " samantajvālāmālāviśuddhisphuritacintāmaṇimudrāhṛdayāparājitā dhāraṇī asyā mahāpratisarāmahāvidyārājñyāḥ /",
    "K12mahpratu:496": " [15] sahaśravaṇamātreṇāyaṃ mahābrāhmaṇa tasya kulaputrasya vā kuladuhitur vā sarvapāpavinirmuktir bhavati /",
    "K12mahpratu:497": " yasya punar iyaṃ hṛdayagatā bhavati sa mahābrāhmaṇa vajrakāya iti veditavyaḥ /",
    "K12mahpratu:498": " nāgnis tasya kāye kramiṣyati /",
    "K12mahpratu:499": " kim iti saṃjñātam /",
    "K12mahpratu:500": " [16] yadā kapilavastuni mahānagaravare rāhulabhadraḥ kumāro mātuḥ kukṣigato 'bhūt tadā gopayā śākyakanyayā ātmānam agnikhadāyāṃ prakṣiptaḥ /",
    "K12mahpratu:501": " tatra padminī prādurbhūtā /",
    "K12mahpratu:502": " tadā rāhulabhadraḥ kumāraḥ kukṣigata imāṃ vidyāṃ manasy akārṣīt /",
    "K12mahpratu:503": " asyā vidyāyā anusmaraṇamātreṇa so 'gnis tasmin kṣaṇe śītībhāvam upagataḥ /",
    "K12mahpratu:504": " tato gopāyāḥ śākyakanyāyāḥ śarīram agninā na spṛṣṭam iti /",
    "K12mahpratu:505": " [17] tat kasya hetoḥ /",
    "K12mahpratu:506": " eṣā vidyā sarvatathāgatādhiṣṭhānādhiṣṭhitā /",
    "K12mahpratu:507": " tena hetunā mahābrāhmaṇāgnir na dahati /",
    "K12mahpratu:508": " na ca viṣeṇa śakyaṃ jīvitād vyaparopayitum /",
    "K12mahpratu:509": " tat katham iti /",
    "K12mahpratu:510": " [18] yadā mahābrāhmaṇa śūrpārake mahānagaravare kośabalikasya śreṣṭhinaḥ putro vidyāvādiko babhūva tena tadvidyābalena takṣako nāgarājā ākarṣitaḥ",
    "K12mahpratu:511": " ākarṣayitvā ca pramādavaśād baddho na dāntaḥ /",
    "K12mahpratu:512": " yāvat tenāsau krodhād daṣṭaḥ sa tīvrāṃ vedanāṃ vedayati /",
    "K12mahpratu:513": " jānāti ca yathā me jīvitaṃ niruddham iti /",
    "K12mahpratu:514": " tatra bahavo vādikā āhūtā na ca kaścic chaknoti viṣaṃ ceṣṭayitum /",
    "K12mahpratu:515": " atha tatraiva śūrpārake mahānagare vimalaśuddhir nāmopāsikā prativasati mahākaruṇāsamanvāgatā /",
    "K12mahpratu:516": " tasyā iyaṃ mahāvidyārājñī mukhāgre 'bhūt /",
    "K12mahpratu:517": " sā tasyāntikam upasaṃkrāntā upasaṃkramyemāṃ mahāvidyāṃ pravartayām āsa /",
    "K12mahpratu:518": " ekavelāyām anusmṛtamātreṇa nirviṣaṃ smṛtiṃ pratilabdhaṃ kṛtvā tato mahāvyasanāt parimocayitvā imām eva mahāvidyāṃ hṛdayagatāṃ kārayati sma yathā vidhivad anujñātam iti /",
    "K12mahpratu:519": " [19] api ca mahābrāhmaṇa kiṃ parijñātam iti /",
    "K12mahpratu:520": " vārāṇasyāṃ mahānagaryām anupūrveṇānuvicaramāṇo rājā brahmadatta iti saṃkhyāṃ gacchati /",
    "K12mahpratu:521": " tasya prātisīmiko balacakrarājā caturaṅgaṃ balakāyaṃ saṃnāhya vārāṇasīṃ mahānagarīṃ parivārya vināśayitum ārabdhaḥ /",
    "K12mahpratu:522": " tato rājño brahmadattasyāmātyair niveditam /",
    "K12mahpratu:523": " deva paracakreṇa nagaram apahṛtam /",
    "K12mahpratu:524": " kiṃ nu khalu vayam upāyaṃ kuryāmo yenaitat paracakraṃ vinaśyet /",
    "K12mahpratu:525": " ājñāṃ prayaccha /",
    "K12mahpratu:526": " rājā kathayati /",
    "K12mahpratu:527": " alpotsukā bhavanto bhavatha /",
    "K12mahpratu:528": " asti mama mahāpratisarā nāma mahāvidyārājñī yenāham imaṃ caturaṅgaṃ balakāyaṃ parājayiṣyāmi bhasmīkariṣyāmi ca /",
    "K12mahpratu:529": " amātyāḥ śirasā praṇipatyocuḥ /",
    "K12mahpratu:530": " kim idaṃ mahārāja /",
    "K12mahpratu:531": " nāsmābhiḥ kadācid api śrutam iti /",
    "K12mahpratu:532": " rājā prāha /",
    "K12mahpratu:533": " aham idānīṃ pratyakṣadarśanaṃ kariṣyāmi /",
    "K12mahpratu:534": " atha sa rājā brahmadatto nānāgandhodakena snātaśiraḥ śucivastraṃ prāvṛtya imaṃ mahāvidyārājaṃ",
    "K12mahpratu:535": " yathāvidhinālikhya śiraḥkośe sthāpya imām eva vidyārājñīkavacaṃ kṛtvā saṃgrāmamadhye",
    "K12mahpratu:536": " 'vatīrya ekākinaiva sarvo 'sau caturaṅgabalakāyaḥ parājitaḥ /",
    "K12mahpratu:537": " āmardya ca tāvad anayā śaraṇaṃ gata iti kṛtvāsau balacakrarājā mukta",
    "K12mahpratu:538": " [20] iti mahābrāhmaṇa pratyakṣamahānubhāveyaṃ mahāvidyārājñī sarvatathāgatahṛdayamudrādhiṣṭhitā pratyakṣa eveti dhārayitavyā /",
    "K12mahpratu:539": " sarvatathāgatasamaiṣā draṣṭavyā /",
    "K12mahpratu:540": " paścime kāle paścime samaye alpāyuṣkāṇāṃ mandapuṇyānāṃ parīttabhāgyānāṃ sattvānāṃ hitāya draṣṭavyā /",
    "K12mahpratu:541": " yaḥ kaścin mahābrāhmaṇa imāṃ mahāpratisarāṃ mahāvidyārājñīṃ yathāvidhinā likhitvā bāhau kaṇṭhe vā dhārayiṣyati sa sarvatathāgatādhiṣṭhito veditavyaḥ",
    "K12mahpratu:542": " sarvatathāgatakāya iti veditavyaḥ /",
    "K12mahpratu:543": " vajrakāya iti veditavyaḥ /",
    "K12mahpratu:544": " sarvatathāgatadhātugarbha iti veditavyaḥ /",
    "K12mahpratu:545": " sarvatathāgatanetra iti veditavyaḥ /",
    "K12mahpratu:546": " jvalitārciḥśarīra iti veditavyaḥ /",
    "K12mahpratu:547": " abhedyakavaca iti veditavyaḥ /",
    "K12mahpratu:548": " sarvaśatrūṇāṃ pramathana iti veditavyaḥ /",
    "K12mahpratu:549": " sarvapāpāvaraṇanirdahana iti veditavyaḥ /",
    "K12mahpratu:550": " narakagativiśodhaka iti veditavyaḥ /",
    "K12mahpratu:551": " kim iti pūrvaparijñātaṃ mahābrāhmaṇa /",
    "K12mahpratu:552": " [21] anyatamasmin pradeśe bhikṣur aśrāddhas tathāgatakulaśikṣākhaṇḍakaḥ adattādāyī /",
    "K12mahpratu:553": " sukhāyadvārahārikaḥ sāṃghikaṃ cāturdiśikaṃ gaṇaprāptaṃ ca yad dravyaṃ tat paudgalikaṃ sarvam adhiṣṭhāya bhakṣayati /",
    "K12mahpratu:554": " yāvad apareṇa samayena mahatā vyādhinā spṛṣṭaḥ mahatīṃ duḥkhāṃ vedanām anubhavati /",
    "K12mahpratu:555": " sa tapasvī atrāṇo 'pratisaraṇo mahāntam utkrośanaśabdaṃ karoti /",
    "K12mahpratu:556": " atha tasminn eva pradeśe upāsako brāhmaṇaḥ prativasati /",
    "K12mahpratu:557": " tena tacchabdaṃ śrutam /",
    "K12mahpratu:558": " śrutvā ca punar yena sa bhikṣus tenopasaṃkrānta upasaṃkramya tasya bhikṣor imāṃ mahāpratisarāṃ mahāvidyārājñīṃ likhitvā kaṇṭhe badhnāti sma",
    "K12mahpratu:559": " samanantarabaddhe ca mahāpratisare tasya bhikṣoḥ sarvā vedanāḥ praśāntāḥ sarvavyādhibhiḥ parimuktaḥ svasthaḥ saṃvṛtta iti /",
    "K12mahpratu:560": " sa tasyā eva rātryā atyayāt sūpasthitasmṛtiḥ kālagataḥ /",
    "K12mahpratu:561": " sa tasmin kaḍevare utsṛṣṭe 'vīcau mahānarake upapannaḥ /",
    "K12mahpratu:562": " tac ca tasya mṛtaśarīraṃ bhikṣubhiḥ kūṭe sthāpitam /",
    "K12mahpratu:563": " sā tasya mahāpratisarā mahāvidyārājñī kaṇṭhe baddhaivāvasthitā /",
    "K12mahpratu:564": " samanantaropapannasya tasya bhikṣos tasminn avīcau teṣāṃ nārakāṇāṃ sattvānāṃ sarvaduḥkhavedanāḥ praśāntāḥ /",
    "K12mahpratu:565": " te ca nārakāḥ sattvāḥ sarvasukhasamarpitā abhūvan /",
    "K12mahpratu:566": " ye ca te mahāntā āvīcikā agniskandhās te 'pi sarveṇa sarvam upaśāntā iti /",
    "K12mahpratu:567": " atha te yamapuruṣā vispandamānā yamasya dharmarājasyemaṃ niścayaṃ vistareṇārocayanti sma /",
    "K12mahpratu:568": " ativismayam idaṃ deva dṛśyate narakasaṃkaṭe /",
    "K12mahpratu:569": " praśāntā dāruṇā duḥkhāḥ sattvānāṃ karmajāś ca ye // 1 //",
    "K12mahpratu:570": " praśāntās te 'pi aṅgārā dehasthā dehināṃ sadā /",
    "K12mahpratu:571": " karapattrā na bādhante kṣuradhārā na sajjate // 2 //",
    "K12mahpratu:572": " astrāś ca bhagnāḥ sarve praśāntā lohakumbhayaḥ /",
    "K12mahpratu:573": " asipattravane pattrā na bādhante karmajāḥ punaḥ // 3 //",
    "K12mahpratu:574": " yamas tvaṃ dharmarājo 'si dharmeṇa śāsayase nṛṇām /",
    "K12mahpratu:575": " idaṃ tu kāraṇaṃ nālpaṃ tvam asmākaṃ vaktum arhasi // 4 //",
    "K12mahpratu:576": " tato 'sau dharmarājā dharmātmā dharmaniścayaḥ /",
    "K12mahpratu:577": " karuṇāśayanaṣṭānāṃ vacanaṃ śrutvedam īdṛśam // 5 //",
    "K12mahpratu:578": " kim etat kathyatāṃ śīghraṃ katham etat punar bruvan /",
    "K12mahpratu:579": " tatas te duṣṭasattvānāṃ yamapuruṣāḥ sudāruṇāḥ // 6 //",
    "K12mahpratu:580": " yamasya dharmarājasya idaṃ vacanam abruvan /",
    "K12mahpratu:581": " ayaṃ deva mahāsattva utpanno narakasaṃkaṭe // 7 //",
    "K12mahpratu:582": " avīcir yasya nāmedaṃ tenāsau saṃkaṭa ucyate /",
    "K12mahpratu:583": " karmaṇāṃ yasya vaicitryaṃ sattvā yena sukhīkṛtāḥ // 8 //",
    "K12mahpratu:584": " sukhito hy eṣa sarvatra punar yāsyati surālayam /",
    "K12mahpratu:585": " yamo 'pi dharmarājā vai dṛṣṭvā kathayati vismitaḥ // 9 //",
    "K12mahpratu:586": " maharddhiko 'yaṃ mahac cāsya śarīraṃ paurvajanmikam /",
    "K12mahpratu:587": " yathā dhātuśatair vṛndaiḥ stūpaṃ śobhati śāstunaḥ // 10 //",
    "K12mahpratu:588": " tathāsya śobhate kāyaḥ pratisarābaddhakaṇṭhakaḥ /",
    "K12mahpratu:589": " [22] atha te narakapālakā yakṣā yamasya dharmarājasyedaṃ vacanam abruvan /",
    "K12mahpratu:590": " katham idaṃ deva pratisarety ucyate /",
    "K12mahpratu:591": " dharmarāja uvāca /",
    "K12mahpratu:592": " pratipat smārayed yas tu sa na gacchati durgatim /",
    "K12mahpratu:593": " sugatiṃ gacchate hy asau pratisarābhāvabhāvitaḥ // 11 //",
    "K12mahpratu:594": " athavā narakapālā vai gacchatha puṣkalāvatīm /",
    "K12mahpratu:595": " tad drakṣyatha mahākūṭaṃ devataiḥ parivāritam // 12 //",
    "K12mahpratu:596": " tad dṛṣṭvā sarvasattveṣu maitracittā bhaviṣyatha /",
    "K12mahpratu:597": " [23] atha te yamapuruṣā tasyām eva rātryāṃ puṣkalāvatīṃ gatāḥ /",
    "K12mahpratu:598": " te paśyanti tadā tatra rājadhānīsamīpataḥ /",
    "K12mahpratu:599": " tac ca kūṭaṃ samantena ekajvālāsamākulam // 13 //",
    "K12mahpratu:600": " mṛtaśarīraṃ ca paśyanti pratisarābaddhakaṇṭhakam /",
    "K12mahpratu:601": " devā nāgāś ca gandharvā yakṣarākṣasakiṃnaraiḥ // 14 //",
    "K12mahpratu:602": " parivāritaṃ samantena pūjāṃ kurvanty anuttarām /",
    "K12mahpratu:603": " [24] yāvat tasya tair yakṣaiḥ pratisarakūṭo nāma sthāpitaḥ /",
    "K12mahpratu:604": " atha te yakṣāḥ punar āgatya yamasya dharmarājasya niścayaṃ vistareṇārocayanti sma /",
    "K12mahpratu:605": " evam etad deva yathā tvayābhihitam /",
    "K12mahpratu:606": " samanantarārocite 'smin vacanaparyavasāne sa mahāsattvas taṃ nārakaṃ śarīraṃ vijahya trayastriṃśeṣu deveṣūpapannaḥ /",
    "K12mahpratu:607": " tena hetunā pratisarapūrvī devaputra ity ucyate /",
    "K12mahpratu:608": " [25] tena hi mahābrāhmaṇa parijñātapūrvam /",
    "K12mahpratu:609": " tasmād avaśyam eveyaṃ mahāpratisareti dhārayitavyā vācayitavyā likhitavyā yathāvidhinā nityaṃ śarīragatāṃ kṛtvā dhārayitavyā /",
    "K12mahpratu:610": " sa nityaṃ sarvavyasanaduḥkhebhyaḥ parimucyate /",
    "K12mahpratu:611": " sarvadurgatibhayabhairavebhya uttarati /",
    "K12mahpratu:612": " na ca vidyutā śakyaṃ pātayitum /",
    "K12mahpratu:613": " kim iti vidyutā parijñātapūrvam /",
    "K12mahpratu:614": " [26] mahābrāhmaṇa hiṅgumardane mahānagaravare vimalaśaṅkho nāma śreṣṭhī mahādhanakanakasamṛddhaḥ paripūrṇakośakoṣṭhāgārasaṃpanno babhūva /",
    "K12mahpratu:615": " sārthavāha iti khyātavān /",
    "K12mahpratu:616": " atha sa mahāsārthavāho yānapātram āsādya mahāsamudre 'vatīrṇaḥ /",
    "K12mahpratu:617": " yāvat timiṅgilaiḥ so 'sya poto 'vaṣṭabdhaḥ /",
    "K12mahpratu:618": " vināśayitukāmā nāgāś ca saṃkṣubdhā mahāntaṃ garjanāsphoṭaṃ kurvanti vidyudulkām utsṛjanti vajrāśaniṃ pravarṣitum ārabdhāḥ /",
    "K12mahpratu:619": " tatas te vaṇijo mahatā duḥkhenābhyāhatacittās taṃ mahāntaṃ nāgasaṃkṣobhaṃ vidyudulkāṃ",
    "K12mahpratu:620": " vajrāśaniṃ cotsṛjantaṃ taiś ca timiṅgilaiḥ potam avaṣṭabdhaṃ dṛṣṭvā mahāntam utkrośanāśabdaṃ kartum ārabdhāḥ /",
    "K12mahpratu:621": " te devatāviśeṣān āyācayanti /",
    "K12mahpratu:622": " na ca kaścit teṣāṃ paritrāṇaṃ bhavati /",
    "K12mahpratu:623": " tatas te sārthavāhasyopagamya karuṇakaruṇam idaṃ vacanam abruvan /",
    "K12mahpratu:624": " paritrāyasva mahāsattva mocayāsmān mahābhayāt /",
    "K12mahpratu:625": " atha khalu mahāsārthavāho dṛḍhacitto mahāmatiḥ // 1 //",
    "K12mahpratu:626": " vaṇijo viklavībhūtān idaṃ vacanam abravīt /",
    "K12mahpratu:627": " mā bhair mā bhair vaṇijo bhavanto dhīratāṃ vrajata // 2 //",
    "K12mahpratu:628": " ahaṃ vo mocayiṣyāmi ato duḥkhamahārṇavāt /",
    "K12mahpratu:629": " tato dhīramanaso bhūtvā vaṇija idaṃ vacanam abruvan // 3 //",
    "K12mahpratu:630": " kim etan mahāsattva brūhi śīghram avighnataḥ /",
    "K12mahpratu:631": " yāvaj jīvitam asmākaṃ tvatprabhāvān mahāmate // 4 //",
    "K12mahpratu:632": " kathyatāṃ jñānamāhātmyaṃ paścāt tvaṃ kiṃ kariṣyasi /",
    "K12mahpratu:633": " tataḥ sārthapatis teṣām imāṃ vidyām udāharat // 5 //",
    "K12mahpratu:634": " asti me mahāvidyā pratisarānāmaviśrutā /",
    "K12mahpratu:635": " damanī sarvaduṣṭānāṃ mahābalaparākramā // 6 //",
    "K12mahpratu:636": " tenāhaṃ mocayiṣyāmi atiduḥkhamahābhayāt /",
    "K12mahpratu:637": " [27] tataḥ sa mahāsārthavāhas tasyāṃ velāyām imāṃ mahāpratisarāṃ mahāvidyārājñīṃ likhitvā dhvajāgrāvaropitāṃ kārayati sma /",
    "K12mahpratu:638": " samanantaradhvajāgrāvaropite 'smin mahāpratisare sarva eva te timiṅgilās tat potam ekajvālībhūtaṃ paśyanti /",
    "K12mahpratu:639": " tatas te nāgā maitramanasas teṣām antike 'vatīrya pūjāṃ kartum ārabdhāḥ /",
    "K12mahpratu:640": " te ca timiṅgilā asyā eva mahāpratisarāvidyārājñyā anubhāvena dahyamānā niṣpalāyitā vilayaṃ gatās te ca sārthikās tair mahānāgair mahati mahāratnadvīpe prāpitā iti /",
    "K12mahpratu:641": " [28] jñānavatī mahāvidyā mahāpratisarā sarvatathāgatādhiṣṭhitā /",
    "K12mahpratu:642": " tena hetuneyaṃ mahābrāhmaṇa mahāvidyeti khyātā /",
    "K12mahpratu:643": " avaśyam eveyaṃ dhvajāgrāvaropitāṃ kṛtvā dhārayitavyā /",
    "K12mahpratu:644": " sarvavātaśītākālameghavidyudaśaniṃ praśamayati /",
    "K12mahpratu:645": " sarvadevamanuṣyāmanuṣyavigrahavivādeṣu parimocayati /",
    "K12mahpratu:646": " sarvadaṃśamaśakaśalabhaprāṇakajātā vividharūpāḥ sasyavināśakā na prabhavanti /",
    "K12mahpratu:647": " praśamaṃ gacchanti /",
    "K12mahpratu:648": " sarve ca duṣṭacittā mṛgapakṣiṇo daṃṣṭriṇo vinaśyanti /",
    "K12mahpratu:649": " sarvāṇi ca puṣpaphalapattravanaspatyoṣadhisasyādīny abhivardhante /",
    "K12mahpratu:650": " surasāni svādūni mṛdūni ca bhaviṣyanti /",
    "K12mahpratu:651": " samyag eva paripācitāni bhaviṣyanti /",
    "K12mahpratu:652": " ativṛṣṭyanāvṛṣṭidoṣāḥ sarveṇa sarvaṃ na bhaviṣyanti /",
    "K12mahpratu:653": " kālavṛṣṭir bhaviṣyati nākālavṛṣṭiḥ /",
    "K12mahpratu:654": " ye ca tasmin viṣaye mahānāgās te ca samyag eva kālena kālaṃ varṣadhārā utsṛjanti /",
    "K12mahpratu:655": " yasmin viṣaye iyaṃ mahāvidyārājñī mahāpratisarā nāma pracariṣyati tatra taiḥ sattvair",
    "K12mahpratu:656": " jñātvā pūjāsatkāraṃ kṛtvā nānāgandhair nānādhūpair nānāpuṣpair nānāvastraiḥ pariveṣṭayitvā",
    "K12mahpratu:657": " caityasyopari dhvajāgrāvaropitāṃ kṛtvā nānāvādyatūryasaṃgītibhir vādyamānābhiḥ pradakṣiṇīkartavyā /",
    "K12mahpratu:658": " teṣāṃ mahāsattvānāṃ yathācintitam āśāṃ paripūrayiṣyanti devatāḥ śakrabrahmaprabhṛtayaḥ /",
    "K12mahpratu:659": " athavā yathā yathā vidhinā likhyate tathā tathā samṛdhyate /",
    "K12mahpratu:660": " putrārthī labhate putraṃ garbhasaṃdhāriṇī parā /",
    "K12mahpratu:661": " sukhena vardhate garbhaḥ sukhena ca prasūyate // 1 //",
    "K12mahpratu:662": " kālena vardhate garbhaḥ kālena parimucyate /",
    "K12mahpratu:663": " [29] kim iti mahābrāhmaṇa pūrvavac chrūyatām /",
    "K12mahpratu:664": " ihaiva magadhaviṣaye rājā prasāritapāṇir nāmnā /",
    "K12mahpratu:665": " sa cāputrako babhūva /",
    "K12mahpratu:666": " kim iti prasāritapāṇir iti khyātavān /",
    "K12mahpratu:667": " tena rājñā jātamātreṇa pāṇiṃ prasārya mātuḥ stanaṃ gṛhītvā yāvad āptaṃ kṣīraṃ pītam /",
    "K12mahpratu:668": " tau ca stanau sahasparśamātreṇa suvarṇavarṇau saṃvṛttau /",
    "K12mahpratu:669": " nityakālaṃ ca mahākṣīreṇa pravardhate /",
    "K12mahpratu:670": " tena kāraṇena rājñaḥ prasāritapāṇir iti nāma sthāpitam abhūt /",
    "K12mahpratu:671": " anyac ca tasya rājño yadā yācanakajanā āgacchanti tadā sa rājā dakṣiṇaṃ pāṇiṃ prasārayaty antarīkṣe /",
    "K12mahpratu:672": " bodhisattvaḥ sa rājā tena hetunā tasya buddhābhiprasannā devatā divyai ratnaviśeṣaiḥ suvarṇamaṇibhiś ca pāṇiṃ paripūrayanti /",
    "K12mahpratu:673": " sa rājā tebhyo yācanakajanapadebhyo 'nuprayacchati /",
    "K12mahpratu:674": " yathācintitamātreṇa sarvayācanakānāṃ sarvasukhasaṃpattikāmān dadāti /",
    "K12mahpratu:675": " devānāṃ ca mahānti mahāpūjāsatkārāṇi karoti putrahetor na ca putraṃ pratilabhate /",
    "K12mahpratu:676": " sa paurāṇāṃ tathāgatacaityānāṃ punaḥ punaḥ satkāraṃ kartum ārabdhaḥ /",
    "K12mahpratu:677": " mahānti pūjāsatkārāṇi karoti /",
    "K12mahpratu:678": " dānāni dadāti /",
    "K12mahpratu:679": " upavāsam upavasati /",
    "K12mahpratu:680": " mahānti puṇyāni karoti /",
    "K12mahpratu:681": " akṣīṇāny eva dānāni dadāti /",
    "K12mahpratu:682": " tat kasya hetoḥ /",
    "K12mahpratu:683": " [30] bhūtapūrvaṃ mahābrāhmaṇa asminn eva magadhaviṣaye mallā nāma janapade kuśinagare",
    "K12mahpratu:684": " mahāpattanavare bhagavataḥ prabhūtaratnasya śāsane samutpanno dharmacittakaḥ kaścin",
    "K12mahpratu:685": " mahāsattvo dharmamatir nāma śreṣṭhī prativasati /",
    "K12mahpratu:686": " sa sarvasattvānām antike mahākaruṇācittam upasthāpyemām eva mahāvidyāṃ mahāpratisarām ārabhya dharmaṃ deśayati /",
    "K12mahpratu:687": " atha kaścid eva daridrapuruṣas taṃ dharmaṃ śrutvā tasya mahāśreṣṭhina idaṃ vacanam abravīt /",
    "K12mahpratu:688": " aham āryasya niveśane bhṛtikarma kariṣyāmi dharmaṃ ca śroṣyāmi /",
    "K12mahpratu:689": " yadā mama kiṃcid bhaviṣyati tadāhaṃ dharmaṃ pūjayiṣyāmi /",
    "K12mahpratu:690": " tasya gṛhavyāpāraṃ kurvato dharmaṃ ca śṛṇvato apareṇa samayena tena śreṣṭhinā tasyaikaṃ dīnāraṃ dattam /",
    "K12mahpratu:691": " tena sarvasattvaparitrāṇārthaṃ bodhicittam utpādya sarvasattvasādhāraṇaṃ kṛtvā mahāpratisararatneti niryātitam /",
    "K12mahpratu:692": " evaṃ ca praṇidhānaṃ kṛtam /",
    "K12mahpratu:693": " anena dānamahāphalena mama sarvasattvānāṃ ca dāridryasamucchedaḥ syāt /",
    "K12mahpratu:694": " tena kāraṇena tad dānaṃ parikṣayaṃ na gacchati /",
    "K12mahpratu:695": " [31] evaṃ bahuvidhānekavidhaḥ puṇyābhisaṃskāraḥ kṛto devatāś ca pūjitā yāvanto buddhā",
    "K12mahpratu:696": " bhagavantaḥ pūjitās tadā śuddhāvāsakāyikābhir devatābhiḥ svapne darśanaṃ dattam evaṃ cābhihitam /",
    "K12mahpratu:697": " bho mahārāja samantajvālāmālāviśuddhisphuritacintāmaṇimudrāhṛdayāparājitā mahādhāraṇī vidyārājñī mahāpratisarā nāma /",
    "K12mahpratu:698": " yathāvidhinālikhya yathāvidhinā kalpo 'bhihita upavāsoṣitāyā yathāvidhinā agramahiṣyā devyāḥ śarīre baddhvā tatas te putrapratilābho bhaviṣyati",
    "K12mahpratu:699": " atha sa rājā prativibuddhas tasyā rātryā atyayena saṃkhyālipinakṣatragrahavipañcakān",
    "K12mahpratu:700": " kulabrāhmaṇān saṃnipātya yathāvidhinā kalpopadiṣṭe puṣyanakṣatrarāje pratipanne susnātagātrāyā",
    "K12mahpratu:701": " upavāsoṣitāyā agramahiṣyā devyā yathāvidhinālikhyemāṃ mahāpratisarāṃ vidyārājñīṃ kaṇṭhe baddhavān /",
    "K12mahpratu:702": " mahatīṃ mahābuddhacaityeṣu pūjām akārṣīt /",
    "K12mahpratu:703": " anekāni ca ratnaviśeṣāni sattvānāṃ dānāni dattāni /",
    "K12mahpratu:704": " tato navānāṃ māsānām atyayāt putro jātaḥ /",
    "K12mahpratu:705": " abhirūpaḥ prāsādiko darśanīyaḥ paramayā śubhavarṇapuṣkalatayā samanvāgataḥ /",
    "K12mahpratu:706": " [32] iti jñātvā mahābrāhmaṇa sarvakāmaṃgamāparājitā mahāpratisararatneti viśrutā mahāvidyārājñī sarvatathāgatapūjitā /",
    "K12mahpratu:707": " śakrasyāpīyaṃ cūḍāmaṇiḥ sarvathā /",
    "K12mahpratu:708": " [33] yadā śakro devendro mahāsaṃgrāmam asuraiḥ sārdhaṃ kartukāmas tadā imām eva kavacaṃ",
    "K12mahpratu:709": " kṛtvā cūḍāyām avasthāpya sarvāsurān nirjitya parājitya sukhaṃ svastinā kṣemena devapuraṃ praviśati /",
    "K12mahpratu:710": " sarvāsurair adhṛṣyo bhavati /",
    "K12mahpratu:711": " [34] evaṃ hi mahābrāhmaṇa prathamacittotpādam upādāya bodhisattvasyemāṃ mahāpratisarāṃ mahāvidyārājñīṃ dhārayataḥ sarvamārair anavamṛdyatā bhavati",
    "K12mahpratu:712": " yasyaiṣā kāyakaṇṭhagatā bhaviṣyati sa sarvatathāgatādhiṣṭhito bhaviṣyati /",
    "K12mahpratu:713": " sarvabodhisattvasaṃrakṣito bhaviṣyati /",
    "K12mahpratu:714": " sarvadevamanuṣyarājarājāmātyabrāhmaṇagṛhapatibhiś ca satatasamitaṃ vanditaḥ pūjitaḥ saṃmānito bhaviṣyati /",
    "K12mahpratu:715": " sarvadevāsuragaruḍakiṃnaramahoragābhyarcitaḥ pūjito bhaviṣyati /",
    "K12mahpratu:716": " sa mahāsattva ity uvāca bhagavān mārabalapramardakaḥ /",
    "K12mahpratu:717": " sarvavyādhivigato bhaviṣyati /",
    "K12mahpratu:718": " sarvetyupadravopasargāś cāsya praśāmyanti /",
    "K12mahpratu:719": " tasya mahāsattvasya sarvaśokavigamo bhaviṣyati /",
    "K12mahpratu:720": " sarvadevatāś cāsya satatasamitaṃ rakṣāvaraṇaguptiṃ saṃvidhāsyanti /",
    "K12mahpratu:721": " [35] imāni cānena catvāry aparājitāmahāmantrahṛdayāni satatasamitaṃ likhitvā kāyagatāni",
    "K12mahpratu:722": " kṛtvā dhārayitavyāni satatasamitaṃ manasikartavyāni svādhyāyitavyāni bhāvayitavyāni cādhyāśayena /",
    "K12mahpratu:723": " sarvaduḥsvapnadurnimittāmaṅgalyabhāvā vinaśyanti sarvasukhasaṃpattayaś ca prādurbhaviṣyanti /",
    "K12mahpratu:724": " atra mantrapadāḥ siddhāḥ sarvakarmakarāḥ śubhāḥ /",
    "K12mahpratu:725": " oṃ amṛtavare vara 2 pravaraviśuddhe hūṃ 2 phaṭ 2 svāhā /",
    "K12mahpratu:726": " oṃ amṛtavilokini garbhasaṃrakṣaṇi ākarṣaṇi hūṃ 2 phaṭ 2 svāhā /",
    "K12mahpratu:727": " aparājitāhṛdayam /",
    "K12mahpratu:728": " oṃ vimale jayavare amṛte hūṃ 2 phaṭ 2 svāhā /",
    "K12mahpratu:729": " oṃ bhara 2 saṃbhara indriyabalaviśodhani hūṃ 2 phaṭ 2 ruru cale svāhā /",
    "K12mahpratu:730": " upahṛdayavidyā /",
    "K12mahpratu:731": " [36] aśeṣaiḥ sarvabuddhabodhisattvaiś ca ekasaṃnipāte ekasvaranirghoṣeṇa imāni dhāraṇīmantrapadāni bhāṣitāni /",
    "K12mahpratu:732": " mahāpratisarāmahāvidyārājñīhṛdayakavacāny etāni mantrapadāni sarvatathāgatamudrayā mudritāni /",
    "K12mahpratu:733": " atidurlabham apy eṣāṃ śravaṇaṃ kiṃ punar likhanapaṭhanavācanadhāraṇaparadeśanā /",
    "K12mahpratu:734": " buddhakṛtyam etad iti jñātavyam /",
    "K12mahpratu:735": " iyaṃ hy atīva sarvatathāgataiḥ praśaṃsitānumoditā vyākṛtā /",
    "K12mahpratu:736": " paramadurlabheyaṃ mahādhāraṇī /",
    "K12mahpratu:737": " aparājitā mahāpratisarā /",
    "K12mahpratu:738": " nāmadheyam api paramadurlabhaṃ sarvapāpakṣayaṃkarī mahābalaparākramā mahātejā mahāprabhāvā",
    "K12mahpratu:739": " mahāguṇodbhāvanī sarvamārakāyikadevatāvidhvaṃsanakarī sarvavāsanānusaṃdhimārapāśacchedanakarī /",
    "K12mahpratu:740": " paramantramudrāviṣakākhordacūrṇakiraṇaprayogavidveṣaṇābhicārukāṇāṃ ca duṣṭacittānāṃ vidhvaṃsanakarī /",
    "K12mahpratu:741": " buddhabodhisattvāryagaṇavarapūjābhiratānāṃ paripālanakarī /",
    "K12mahpratu:742": " mahāyānodgrahaṇalikhanavācanapaṭhanasvādhyāyanaśravaṇadhāraṇābhiyuktānāṃ paripālikeyaṃ mahādhāraṇī /",
    "K12mahpratu:743": " yāvadbuddhabodhiparipūrayitrīyaṃ mahābrāhmaṇa mahāpratisarā vidyārājñī na kvacit pratihanyate /",
    "K12mahpratu:744": " sarvatra ca mahāpūjāṃ prāpnoti yathāhaṃ śāstā jitavidviṣaḥ /",
    "K12mahpratu:745": " [37] kim iti / pūrvaṃ parijñātavatīyaṃ mahāvidyā sarvavighnavināyakānāṃ vidhvaṃsayitrī /",
    "K12mahpratu:746": " yadā ca bhagavān vipulaprahasitavadanamaṇikanakaratnojjvalaraśmiprabhāsābhyudgatarājas",
    "K12mahpratu:747": " tathāgato 'rhan samyaksaṃbuddhaḥ prathamābhisaṃbuddho yena bodhimaṇḍas tenopasaṃkrāntaḥ",
    "K12mahpratu:748": " sarvabuddhapraśastaṃ dharmacakraṃ pravartayitukāmas tadā tasya bhagavataḥ sarvamāraiḥ",
    "K12mahpratu:749": " saparivārair anekamārakoṭīniyutaśatasahasraparivṛtair nānārūpavirūpabhayabhairavaśabdākulair",
    "K12mahpratu:750": " bahuvividhamāraviṣayavikurvaṇādhiṣṭhānair nānāpraharaṇavṛṣṭim abhinirmāyāgatya caturdiśaṃ",
    "K12mahpratu:751": " parivāryānantāparyantamārakoṭīniyutaśatasahasrātirekāḥ pāpīyāṃso antarāyaṃ kartum ārabdhāḥ /",
    "K12mahpratu:752": " tataḥ sa bhagavān vipulaprahasitavadanamaṇikanakaratnojjvalaraśmiprabhāsābhyudgatarājo muhūrtaṃ tūṣṇīm āsthāya imāṃ mahāpratisarāṃ mahāvidyāṃ manasā saptakṛtvaḥ pravartayām āsa /",
    "K12mahpratu:753": " samanantarapravartite 'smin mahāpratisare vidyārāje tatkṣaṇād eva sarve te mārāḥ",
    "K12mahpratu:754": " pāpīyāṃso dadṛśur bhagavata ekaikasmād romavivarād anekakoṭīniyutaśatasahasrāṇi saṃnaddhabaddhakavacānāṃ",
    "K12mahpratu:755": " jvalitakhaḍgaparaśupāśamudgarāsitriśūlahastānām evaṃ vācaṃ pravyāharamāṇāni nirgacchanti /",
    "K12mahpratu:756": " gṛhnata 2 bandhata 2 duṣṭamārāṃ vidhvaṃsayata duṣṭacittānāṃ vicūrṇayata jīvitaṃ sarvaduṣṭagrahavighnavināyakānāṃ ye bhagavato viheṭhāṃ kurvanti",
    "K12mahpratu:757": " tatas te sarvaduṣṭamārān maitrīkhaḍgenābhinirjitān kṛtvā kecic chikṣāpadāni grāhitāḥ kecid yāvad anuttarāyāṃ samyaksaṃbodhau vyākṛtās tatra mahānubhāvāḥ /",
    "K12mahpratu:758": " anye punas tāṃs tathāgataromavivaravinirgatān mahāpuruṣān dṛṣṭvā tasmin nagare vihvalībhūtā ṛddhiparihīnā pratibhānabalaparākramapranaṣṭā vidhvastāḥ samastāḥ prapalīnā iti /",
    "K12mahpratu:759": " tato bhagavatā dharmacakraṃ pravartitaṃ yathānyair buddhair iti /",
    "K12mahpratu:760": " sarvavighnavināyakān mārāṃś ca pāpīyāṃso vidhvaṃsayitvā uttīrṇaḥ pāraṃgataḥ /",
    "K12mahpratu:761": " [38] evaṃ hi mahābrāhmaṇa mahābalavegaṛddhipāramitāprāpteyaṃ mahāpratisarā mahāvidyārājñī",
    "K12mahpratu:762": " smaraṇamātreṇa sarvavyasanabhayabhairavebhyaḥ parimocayati āśayapariśuddhānāṃ sattvānāṃ",
    "K12mahpratu:763": " nānyeṣāṃ duṣṭacetasām /",
    "K12mahpratu:764": " tasmāt tarhi mahābrāhmaṇa nityam evānusmaraṇena manasikāreṇa manasikartavyā /",
    "K12mahpratu:765": " sarvakālaṃ ca likhitvā kāyagatāṃ kṛtvā dhārayitavyā /",
    "K12mahpratu:766": " [39] kim iti pūrvoktavatī vāk /",
    "K12mahpratu:767": " ujjayanyāṃ mahānagaryāṃ rājño brahmadattasya vijite kenacit puruṣeṇāparādhaḥ kṛtaḥ /",
    "K12mahpratu:768": " sa rājñā brahmadattena vadhakapuruṣebhya ājñaptaḥ /",
    "K12mahpratu:769": " bhavanto gacchatainaṃ puruṣaṃ jīvitād vyaparopayatha /",
    "K12mahpratu:770": " atha te vadhakapuruṣās taṃ rājñājñaptaṃ puruṣaṃ gṛhītvā parvatavivaraṃ gatvāsiṃ kośān niṣkāsya taṃ puruṣaṃ jīvitād vyavaropayitum ārabdhāḥ /",
    "K12mahpratu:771": " tadā sa puruṣa imāṃ mahāpratisarāṃ mahāvidyārājñīṃ manasā smṛtavān /",
    "K12mahpratu:772": " likhitāṃ ca dakṣine bāhau dhārayati sma /",
    "K12mahpratu:773": " tasya mahāsattvasyāsyā mahāvidyāyāḥ prabhāvenāsir ekajvālībhūtā khaṇḍakhaṇḍaṃ yathā pāṃsumayo vikīrṇa iti /",
    "K12mahpratu:774": " tatas te vadhakapuruṣā imam eva niścayaṃ rājño vistareṇārocayām āsuḥ /",
    "K12mahpratu:775": " tato rājā prakupitaḥ kathayati /",
    "K12mahpratu:776": " gacchatha bhoḥ puruṣā anyatamasmin pradeśe yakṣaguhāsti /",
    "K12mahpratu:777": " tatra bahūni yakṣaśatasahasrāṇi prativasanti piśitāśinaḥ /",
    "K12mahpratu:778": " tatra nītvā chorayata /",
    "K12mahpratu:779": " tataḥ sa puruṣas tair vadhakapuruṣais tasyāṃ yakṣaguhāyāṃ choritaḥ /",
    "K12mahpratu:780": " samanantarachorite tasmin yakṣaguhāyāṃ tatas te yakṣāḥ sarve tuṣṭamanasaḥ pradhāvitā",
    "K12mahpratu:781": " mānuṣaṃ bhakṣayiṣyāma iti te paśyanti asyā mahāpratisarāyā anubhāvena taṃ puruṣam",
    "K12mahpratu:782": " ekajvālāmālārciṣaṃ dedīpyamānaṃ dṛṣṭvā ca sarva eva saṃtrastā dahyamānaṃ śarīraṃ paśyanti /",
    "K12mahpratu:783": " atha te yakṣā vismayam āpannās taṃ puruṣaṃ gṛhītvā bahirdvāre 'vasthāpya pradakṣiṇaṃ kartum ārabdhāḥ /",
    "K12mahpratu:784": " yāvat tair vadhakapuruṣai rājño 'yaṃ niścayo vistareṇārocitaḥ /",
    "K12mahpratu:785": " tato bhūyo rājā kupitaś caṇḍībhūtaḥ kathayati /",
    "K12mahpratu:786": " yady evaṃ bhavanto gacchathainaṃ puruṣaṃ baddhvā nadyāṃ prakṣipatha /",
    "K12mahpratu:787": " sa taiḥ puruṣair baddhvā nadyāṃ prakṣiptaḥ /",
    "K12mahpratu:788": " samanantaraprakṣipte ca tasmin mahāpuruṣe sā nadī nirudakībhūtā yathā sa puruṣaḥ sthalagata eva tiṣṭhati /",
    "K12mahpratu:789": " te ca bandhanāḥ khaṇḍakhaṇḍaṃ vicūrṇitāḥ /",
    "K12mahpratu:790": " rājñā śrutam /",
    "K12mahpratu:791": " tato rājā vismayotphullitavadanaḥ kathayati /",
    "K12mahpratu:792": " aho vismayam idaṃ puruṣasya /",
    "K12mahpratu:793": " kim atra kāraṇaṃ syād iti me vitarkaḥ /",
    "K12mahpratu:794": " atha sa rājā taṃ puruṣaṃ āhūyaivam āha /",
    "K12mahpratu:795": " kiṃ tvaṃ bhoḥ puruṣa jānāsi /",
    "K12mahpratu:796": " puruṣa uvāca /",
    "K12mahpratu:797": " nāhaṃ mahārāja kiṃcid api jānāmi anyatra mahāpratisarāṃ mahāvidyāṃ dhārayāmi /",
    "K12mahpratu:798": " tasyā eva deva prabhāvaḥ /",
    "K12mahpratu:799": " rājā āha /",
    "K12mahpratu:800": " aho āścaryaṃ mahat /",
    "K12mahpratu:801": " mahāvidyā subhāṣitā /",
    "K12mahpratu:802": " mohanī mṛtyudaṇḍasya sarvabuddhair adhiṣṭhitā /",
    "K12mahpratu:803": " tāraṇī sarvasattvānāṃ rujāduḥkhapramocanī // 1 //",
    "K12mahpratu:804": " mahāvidyā mahātejākālamṛtyupramocanī /",
    "K12mahpratu:805": " bhāṣitā kāruṇikair nāthair mahāroganivāraṇī // 2 //",
    "K12mahpratu:806": " [40] tato rājñā prahṛṣṭamānasena mahāpratisarā mahāvidyārājñī pūjitābhinanditā /",
    "K12mahpratu:807": " tasya puruṣasya paṭṭabandhaṃ kṛtvā svakasya janapadasya purastān nagarajyeṣṭhatāyām abhiṣeko dattaḥ /",
    "K12mahpratu:808": " [41] evaṃ mahābrāhmaṇeyaṃ mahāpratisarā vidyārājñī sarvatra mahatīṃ pūjāṃ labhate /",
    "K12mahpratu:809": " anatikramaṇīyā sarvaduṣṭacittaiḥ sattvaiḥ /",
    "K12mahpratu:810": " pūrvam iyaṃ parijñātā mahāvidyārājñī na kvacit pratihanyate /",
    "K12mahpratu:811": " tasmād avaśyaṃ kāyagatāṃ kṛtvā dhārayitavyā /",
    "K12mahpratu:812": " api tu mahābrāhmaṇa sunakṣatreṇeyaṃ supraśastavidhānena likhitavyā /",
    "K12mahpratu:813": " atha sa mahābrāhmaṇo 'tīvaprahṛṣṭamanā bhagavantaṃ pañcamaṇḍalakenābhipraṇamya praṣṭum ārabdhaḥ /",
    "K12mahpratu:814": " kīdṛśena bhagavan vidhāneneyaṃ mahāvidyārājñī likhitavyā /",
    "K12mahpratu:815": " bhagavān āha /",
    "K12mahpratu:816": " śṛṇu mahābrāhmaṇa tvām ahaṃ vakṣye sarvasattvānukampayā /",
    "K12mahpratu:817": " [42] yena sattvāḥ sukhino bhonti mucyante karmasaṃkaṭāt /",
    "K12mahpratu:818": " vyādhitānāṃ ca mokṣārthaṃ strīnāṃ garbhasamudbhavam // 1 //",
    "K12mahpratu:819": " bhaviṣyati ca sattvānāṃ dāridryavraṇarohaṇam /",
    "K12mahpratu:820": " upavāsoṣito bhūtvā nakṣatre puṣyasaṃmate // 2 //",
    "K12mahpratu:821": " buddhapūjāparo bhūtvā cittam utpādya bodhaye /",
    "K12mahpratu:822": " karuṇāmreḍitacittena maitryā cāpi samanvitaḥ // 3 //",
    "K12mahpratu:823": " hitādhānaparaś cāpi sarvasattveṣu nityaśaḥ /",
    "K12mahpratu:824": " snātvā candanakarpūraiḥ sakastūryodakena ca // 4 //",
    "K12mahpratu:825": " śucivastrāṇi prāvṛtya dhūpitāni ca dhūpanaiḥ /",
    "K12mahpratu:826": " tato maṇḍalakaṃ kṛtvā mṛdgomayasamanvitam // 5 //",
    "K12mahpratu:827": " pūrṇakumbhāṃś ca catvāraḥ pañcamaṃ madhyamaṇḍale /",
    "K12mahpratu:828": " puṣpadhūpāś ca gandhāś ca dātavyātra mahārhāḥ // 6 //",
    "K12mahpratu:829": " dhūpanaṃ candanaṃ caiva spṛkkāgaru tathaiva ca /",
    "K12mahpratu:830": " pañcaśarkarās turuṣkāś ca dātavyāni vidhānataḥ // 7 //",
    "K12mahpratu:831": " nānāvidhāni puṣpāni yathākālaṃ yathāvidhi /",
    "K12mahpratu:832": " sarvapuṣpaphalair bījair gandhaiś cāpi sumaṇḍitān // 8 //",
    "K12mahpratu:833": " ghṛtamākṣikadugdhaiś ca pāvakaiḥ pāyasādibhiḥ /",
    "K12mahpratu:834": " pūrayed balikumbhāṃś ca lakṣaṇāḍhyān sumaṅgalān // 9 //",
    "K12mahpratu:835": " sthāpayec caturo dikṣu pañcamaṃ madhyamaṇḍale /",
    "K12mahpratu:836": " sthāpanīyāḥ śarāvāś ca koṇeṣu gandhapūritāḥ // 10 //",
    "K12mahpratu:837": " catvāraḥ kīlakāś cāpi khādirā dṛḍhaveṣṭitāḥ /",
    "K12mahpratu:838": " pañcaraṅgena sūtreṇa veṣṭayitvā vicakṣaṇaḥ // 11 //",
    "K12mahpratu:839": " samabhāgena māpyaitān nikhanyān maṇḍalād bahiḥ /",
    "K12mahpratu:840": " evaṃ kṛte likhed vipra yad icchet siddhim ātmanaḥ // 12 //",
    "K12mahpratu:841": " śuklabhojanabhuktena likhitavyaṃ sukhaiṣiṇā /",
    "K12mahpratu:842": " paṭe vā vastrabhūrje vānyatra vā yatra kutracit // 13 //",
    "K12mahpratu:843": " likhet strīṣu putrārthī samyag gorocanena vai /",
    "K12mahpratu:844": " madhye ca dārakaṃ kuryāt sarvālaṃkāravibhūṣitam // 14 //",
    "K12mahpratu:845": " ratnapūrṇaṃ tathā pātraṃ vāmahastena dhārayet /",
    "K12mahpratu:846": " kāryaḥ padme niṣaṇṇo 'sau praphullitavibhūṣite // 15 //",
    "K12mahpratu:847": " maṇihārasuvarṇaṃ ca nānāratnaṃ viśeṣataḥ /",
    "K12mahpratu:848": " durdharṣāś cāpi kartavyāś catuḥkoṇeṣu parvatāḥ // 16 //",
    "K12mahpratu:849": " evaṃ likhet prayatnena yad icchej jīvituṃ sukham /",
    "K12mahpratu:850": " kuṅkumena likhet vāpi puruṣānāṃ tu viśeṣataḥ // 17 //",
    "K12mahpratu:851": " tasyepsitāni kāryāṇi sidhyante nātra saṃśayaḥ /",
    "K12mahpratu:852": " nānārūpāś ca kartavyā mudrācihnāś ca padminī // 18 //",
    "K12mahpratu:853": " dve padme athavā trīṇi catvāri pañca vā likhet /",
    "K12mahpratu:854": " padmānāṃ ca tathā kuryāt kesarāṇi samantataḥ // 19 //",
    "K12mahpratu:855": " supuṣpitaṃ padmaṃ kurvīta sadaṇḍaṃ paṭṭabaddhakam /",
    "K12mahpratu:856": " triśūlaṃ padmaṃ kurvītāṣṭakoṇaṃ paṭṭabaddhakam // 20 //",
    "K12mahpratu:857": " saparaśuṃ tathā padmam aṣṭapattraṃ samantataḥ /",
    "K12mahpratu:858": " sakhaḍgaṃ padmaṃ kurvīta sa padmaṃ sitam eva ca // 21 //",
    "K12mahpratu:859": " śaṅkhaṃ padme tathā kuryāt sarvatra vidhivistaram iti /",
    "K12mahpratu:860": " sarvatra vidhicihnāni kārayed vicakṣaṇaḥ // 22 //",
    "K12mahpratu:861": " varjayed bālarūpāṇi yatra cittaṃ praduṣyati /",
    "K12mahpratu:862": " devarūpaṃ ca kartavyaṃ nānālaṃkārabhūṣitam // 23 //",
    "K12mahpratu:863": " bhikṣuṃ vajradharaṃ kuryād duṣṭatarjanatatparam /",
    "K12mahpratu:864": " caturaś ca mahārājñaś catuḥpārśveṣu saṃlikhet // 24 //",
    "K12mahpratu:865": " brāhmaṇe īśvaro lekhyaḥ kṣatriyeṣu maheśvaraḥ /",
    "K12mahpratu:866": " śūdreṣu sadā saumyaṃ cakrasvāminam ālikhet // 25 //",
    "K12mahpratu:867": " vaiśyeṣu vaiśravaṇam indraṃ caiva sureśvaram /",
    "K12mahpratu:868": " dārake sadā lekhyaḥ prajāpatir mahāmatiḥ // 26 //",
    "K12mahpratu:869": " śyāmavarṇā bhaved yā tu raudraṃ tasyāḥ samālikhet /",
    "K12mahpratu:870": " gaurāyā rūpasaṃpannaṃ likhen nityaṃ yaśasvinam // 27 //",
    "K12mahpratu:871": " sthūlāyāṃ māṇibhadraś ca likhitavyaḥ prayatnataḥ /",
    "K12mahpratu:872": " kṛṣāyāṃ pūrṇabhadras tu mayā hy uktaṃ svayambhuvā // 28 //",
    "K12mahpratu:873": " gurviṇyāś ca mahākālaṃ likhec ca brahmadevatām /",
    "K12mahpratu:874": " anyāṃś cāpi yathāpūrvaṃ vidhinoktān samālikhet // 29 //",
    "K12mahpratu:875": " likhitvaivaṃ prayatnena vidhidṛṣṭena karmaṇā /",
    "K12mahpratu:876": " dhārayet satataṃ kaṇṭhe bhadrakaṃ tasya bhaviṣyati // 30 //",
    "K12mahpratu:877": " jvālāgraṃ cintāmaṇiṃ kuryād vajrāgre padmasaṃsthitam /",
    "K12mahpratu:878": " padmasya kesare pāśaṃ cakraṃ cāpi tathā param // 31 //",
    "K12mahpratu:879": " vajraṃ padme samālikhya mudgaraṃ padmasaṃsthitam /",
    "K12mahpratu:880": " śaktiṃ likhet tathā padme yathā vidhiṣu dṛśyate // 32 //",
    "K12mahpratu:881": " jvālāgrā maṇayaḥ sarve visphuliṅgasamākulāḥ /",
    "K12mahpratu:882": " paṭṭabaddhāś ca kartavyā yathā vidhiṣu kīrtitāḥ // 33 //",
    "K12mahpratu:883": " nāgāś ca phaṇinaḥ kāryā maṇijvālā navaśīrṣāḥ /",
    "K12mahpratu:884": " te 'pi sarve prayatnena hṛdi vajrapratiṣṭhitāḥ // 34 //",
    "K12mahpratu:885": " pārthivānāṃ balaṃ nityaṃ sārthavāhaṃ likhed budhaḥ /",
    "K12mahpratu:886": " vidyādharāṇāṃ ca sarveṣāṃ vidyādevīṃ samālikhet // 35 //",
    "K12mahpratu:887": " candrasūryau sanakṣatrau rāhuketugrahāṣṭakam /",
    "K12mahpratu:888": " likhec ca ṣaṇḍapaṇḍānāṃ putralābho bhaviṣyati // 36 //",
    "K12mahpratu:889": " niścayād vidhinālikhya sarvasiddhir bhaviṣyati /",
    "K12mahpratu:890": " tasmāt sarvaprayatnena dhārayen matimān naraḥ // 37 //",
    "K12mahpratu:891": " [43] sarvasiddhikaraṃ hy etan maṅgalyaṃ pāpanāśanam /",
    "K12mahpratu:892": " prāpnoti paramaṃ sthānaṃ svayambhūvacanaṃ yathā // 38 //",
    "K12mahpratu:893": " loke 'smin paramaṃ saukhyaṃ paraloke sukhaṃ param /",
    "K12mahpratu:894": " trayastriṃśabhavanādau sthānaṃ tasya surālayam // 39 //",
    "K12mahpratu:895": " jambudvīpe śubhe ramye viśiṣṭe kulasaṃmate /",
    "K12mahpratu:896": " kṣatriyeṣu viśiṣṭeṣu brāhmaṇeṣu viśeṣataḥ // 40 //",
    "K12mahpratu:897": " janma tasya mahātmasya vidyā sukhaṃ ca nityaśaḥ /",
    "K12mahpratu:898": " sarvabuddhair na śakyaṃ hi puṇyaskandhaṃ prakīrtitum // 41 //",
    "K12mahpratu:899": " yat puṇyaṃ samavāpnoti pratisarādhārako naraḥ /",
    "K12mahpratu:900": " narakadvārāḥ pithitāḥ sarvasvargadvārā apāvṛtāḥ // 42 //",
    "K12mahpratu:901": " sukhasaṃpattisaṃpanno bhaviṣyati mahāmatiḥ /",
    "K12mahpratu:902": " buddhāś ca bodhisattvāś ca āśvāsayanti ca nityaśaḥ // 43 //",
    "K12mahpratu:903": " kāyena sukhasaṃpanno balena mahatā bhavet /",
    "K12mahpratu:904": " yathāpi tad vai jinendroktaṃ cakravartī bhaviṣyati // 44 //",
    "K12mahpratu:905": " āśvāsanaṃ nṛdevānāṃ trāsanaṃ duṣṭacetasām /",
    "K12mahpratu:906": " bhaviṣyaty acireṇāsau yasya vidyā subhāṣitā // 45 //",
    "K12mahpratu:907": " nāsau hanyati śastreṇa na viṣeṇa na cāgninā /",
    "K12mahpratu:908": " nākālamaraṇaṃ cāsya dūre gacchanti pāpakāḥ // 46 //",
    "K12mahpratu:909": " darśanāt sparśanāc caiva śravaṇād eva sarvataḥ /",
    "K12mahpratu:910": " bhūtagrahavivādāś ca udakāgnibhayaṃ tathā // 47 //",
    "K12mahpratu:911": " mṛgā vyāḍāhayo nāgā vyādhayaś ca sudāruṇāḥ /",
    "K12mahpratu:912": " te sarve na bhaviṣyanti yeṣāṃ vidyā subhāṣitā // 48 //",
    "K12mahpratu:913": " sarvathā sarvamārais tu śṛṇu vakṣyāmi tattvataḥ /",
    "K12mahpratu:914": " pūjanīyā bhaviṣyanti sarvasattvottamā hi te // 49 //",
    "K12mahpratu:915": " mahāvidyārājasyāyaṃ mahāpratisarasya kalpaḥ samāptaḥ /",
    "K12mahpratu:916": " [44] athāto vidyādharasya rakṣāvidhānakalpaṃ vyākhyāsyāmi sarvasattvānukampayā /",
    "K12mahpratu:917": " yena rakṣāvidhānena mahāsiddhir bhaviṣyati /",
    "K12mahpratu:918": " yatra tatra kṛtā rakṣā bhavaty avadhyo na saṃśayaḥ // 1 //",
    "K12mahpratu:919": " nirbhayaṃ nirjvaraṃ caiva sarvagrahanivāraṇam /",
    "K12mahpratu:920": " nakṣatrānukūlaṃ ca karmasaṃkalachedanam // 2 //",
    "K12mahpratu:921": " durbhuktaṃ durlaṅghitaṃ caiva sarvaśatrugaṇaiḥ kṛtam /",
    "K12mahpratu:922": " duḥprekṣitaṃ durlikhitaṃ kākhordā ye ca dāruṇāḥ // 3 //",
    "K12mahpratu:923": " cūrṇamantrakṛtaṃ caiva viṣabhuktaṃ tathā garam /",
    "K12mahpratu:924": " sarve tasya praśāmyanti rakṣāṃ dhārayate 'tra yaḥ // 4 //",
    "K12mahpratu:925": " pratyaṅgirā vipacyante yo vidyāṃ samatikramet /",
    "K12mahpratu:926": " paracakrā dāruṇā ye 'pi pratyamitrā mahābhayāḥ // 5 //",
    "K12mahpratu:927": " sarve te pralayaṃ yānti pratisarāśāpatarjitāḥ /",
    "K12mahpratu:928": " buddhā rakṣanti sarvajñā bodhisattvāś ca sūratāḥ // 6 //",
    "K12mahpratu:929": " rakṣanti pratyekabuddhāḥ śrāvakāś ca mahātapāḥ /",
    "K12mahpratu:930": " anye ca bahuvidhā bhūyo devā nāgā maharddhikāḥ // 7 //",
    "K12mahpratu:931": " rakṣāṃ kurvanti tasyeme asmin yuktasya nityaśaḥ /",
    "K12mahpratu:932": " asyāḥ śravaṇamātreṇa vidyārakṣā anuttarā // 8 //",
    "K12mahpratu:933": " nirbhayaṃ bhavati sarvatra ity evaṃ munir abravīt /",
    "K12mahpratu:934": " duḥsvapnā duṣkṛtā ye ca upasargā ye ca dāruṇāḥ // 9 //",
    "K12mahpratu:935": " vyādhispṛṣṭā mahārogair ye grastā rājayakṣmaṇā /",
    "K12mahpratu:936": " anye ca bahuvidhā rogā gaṇḍalūtā vicarcikāḥ // 10 //",
    "K12mahpratu:937": " ītayo dāruṇā ye ca grasante mānuṣīṃ prajām /",
    "K12mahpratu:938": " manuṣyāṇāṃ vināśārthaṃ hiṃsakāḥ paramadāruṇāḥ // 11 //",
    "K12mahpratu:939": " sarve te vinaśyanti rakṣā yatra mahābalā /",
    "K12mahpratu:940": " anena kṛtarakṣas tu vadhyaprāpto 'pi mucyate // 12 //",
    "K12mahpratu:941": " yadi grastaḥ kālapāśena nītaś cāpi yamālayam /",
    "K12mahpratu:942": " tasya āyur vivardheta pratisarālikhanād api // 13 //",
    "K12mahpratu:943": " parikṣīṇāyuṣo yas tu saptāhamṛta eva ca /",
    "K12mahpratu:944": " yāval likhitamātreṇa rakṣā eṣā anuttarā // 14 //",
    "K12mahpratu:945": " athavā śravaṇamātreṇa kṛtarakṣāvidhānataḥ /",
    "K12mahpratu:946": " sarvasvastiṃ avāpnoti sukhaṃ jīvati īpsayā // 15 //",
    "K12mahpratu:947": " aṣṭaṣaṣṭisahasrāṇi koṭīniyutaśatāni ca /",
    "K12mahpratu:948": " trāyastriṃśāś ca ye devāḥ sarve śakrapurogamāḥ // 16 //",
    "K12mahpratu:949": " rakṣārthaṃ tasya sattvasya pṛṣṭhataḥ samupasthitāḥ /",
    "K12mahpratu:950": " catvāro lokapālāś ca vajrapāṇir mahābalaḥ // 17 //",
    "K12mahpratu:951": " vidyākulaśataiḥ sārdhaṃ rakṣāṃ kurvanti nityaśaḥ /",
    "K12mahpratu:952": " somaḥ sumanāḥ sūryabrahmaviṣṇumaheśvarāḥ // 18 //",
    "K12mahpratu:953": " yamaś ca māṇibhadraś ca baladevo mahābalaḥ /",
    "K12mahpratu:954": " pūrṇabhadro mahāvīro hārītī ca saputrikā // 19 //",
    "K12mahpratu:955": " pañcālaḥ pāñcikaś caiva kārttikeyo gaṇeśvaraḥ /",
    "K12mahpratu:956": " śrīr api ca mahādevī vaiśravaṇaś ca sarasvatī // 20 //",
    "K12mahpratu:957": " śaṅkhinī puṣpadantī ca tathaivaikajaṭāpi ca /",
    "K12mahpratu:958": " dhanyā etā mahāyakṣā rakṣāṃ kurvanti nityaśaḥ // 21 //",
    "K12mahpratu:959": " ṣaṇḍānāṃ putrajananaṃ garbhasthānavivardhanam /",
    "K12mahpratu:960": " rakṣeyaṃ mahatī tasya yāvaj jīvaṃ bhaviṣyati // 22 //",
    "K12mahpratu:961": " puruṣāṇāṃ jayadā nityaṃ yuddhe saṃgrāmabhairave /",
    "K12mahpratu:962": " anena varadā bhonti devatā dharmaniścitāḥ // 23 //",
    "K12mahpratu:963": " athavā pāpavināśe tu likhanād eva mucyate /",
    "K12mahpratu:964": " tathāgatā vilokayanti bodhisattvās tathaiva ca // 24 //",
    "K12mahpratu:965": " yaśaś ca vardhate tasya puṇyam āyuś ca vardhate /",
    "K12mahpratu:966": " dhanadhānyasamṛddhiś ca bhaviṣyati na saṃśayaḥ // 25 //",
    "K12mahpratu:967": " sukhaṃ svapiti medhāvī sukhaṃ ca prativibudhyate /",
    "K12mahpratu:968": " adhṛṣyaḥ sarvaśtrūṇāṃ sarvabhūtagaṇair api // 26 //",
    "K12mahpratu:969": " saṃgrāme vartamānasya jayo bhavati nityaśaḥ /",
    "K12mahpratu:970": " vidyāyāṃ sādhyamānāyām iyaṃ rakṣā anuttarā // 27 //",
    "K12mahpratu:971": " sukhaṃ ca sādhayed vidyāṃ vighno 'sya na bhaviṣyati /",
    "K12mahpratu:972": " sidhyanti sarvakalpāś ca praviṣṭaḥ sarvamaṇḍale // 28 //",
    "K12mahpratu:973": " kṣipraṃ ca samayajño 'sau bhavet sarvatra jātiṣu /",
    "K12mahpratu:974": " vaiśvāsiko bhavet tatra jinānāṃ guhyadhāraṇe // 29 //",
    "K12mahpratu:975": " sarvamaṅgalasaṃpūrṇaḥ sarvasiddhimanorathaḥ /",
    "K12mahpratu:976": " anayā likhitamātreṇa sarvasaukhyaṃ samṛdhyati // 30 //",
    "K12mahpratu:977": " sukhaṃ kālakriyāṃ kṛtvā bhavet svargaparāyaṇaḥ /",
    "K12mahpratu:978": " vivāde kalahe caiva vigrahe paramadāruṇe // 31 //",
    "K12mahpratu:979": " sarvabhayavinirmukto jinoktaṃ vacanaṃ yathā /",
    "K12mahpratu:980": " sa nityaṃ jātismaro bhoti jātau jātau na saṃśayaḥ // 32 //",
    "K12mahpratu:981": " rājāno vaśagās tasya sāntaḥpuramahājanāḥ /",
    "K12mahpratu:982": " sa mānyaś ca bhaven nityaṃ sādhubhir lokasaṃmataiḥ // 33 //",
    "K12mahpratu:983": " sarveṣāṃ ca priyo bhavati ye devā ye ca mānuṣāḥ /",
    "K12mahpratu:984": " rakṣāṃ tasya kariṣyanti divārātrau na saṃśayaḥ // 34 //",
    "K12mahpratu:985": " [45] atra mantrapadāḥ siddhāḥ samyaksaṃbuddhabhāṣitāḥ /",
    "K12mahpratu:986": " namo buddhāya /",
    "K12mahpratu:987": " namo dharmāya /",
    "K12mahpratu:988": " namaḥ saṃghāya /",
    "K12mahpratu:989": " namo bhagavate śākyamunaye mahākāruṇikāya tathāgatāyārhate samyaksaṃbuddhāya /",
    "K12mahpratu:990": " namas tebhyaḥ samyaksaṃbuddhebhyaḥ /",
    "K12mahpratu:991": " bhāvenaitān namaskṛtya buddhaśāsanavṛddhaye /",
    "K12mahpratu:992": " aham idānīṃ saṃpravakṣyāmi sarvasattvānukampayā // 1 //",
    "K12mahpratu:993": " imāṃ vidyāṃ mahātejāṃ mahābalaparākramām /",
    "K12mahpratu:994": " yasyāṃ bhāṣitamātrāyāṃ munīnāṃ vajrāsane // 2 //",
    "K12mahpratu:995": " mārāś ca mārakāyāś ca grahāḥ sarvavināyakāḥ /",
    "K12mahpratu:996": " vighnāś ca santi ye kecit tatkṣaṇād vilayaṃ gatāḥ // 3 //",
    "K12mahpratu:997": " [46] tadyathā /",
    "K12mahpratu:998": " oṃ giri 2 / giriṇi /",
    "K12mahpratu:999": " girivati /",
    "K12mahpratu:1000": " guṇavati /",
    "K12mahpratu:1001": " ākāśavati /",
    "K12mahpratu:1002": " ākāśaśuddhe /",
    "K12mahpratu:1003": " pāpavigate /",
    "K12mahpratu:1004": " ākāśe /",
    "K12mahpratu:1005": " gaganatale /",
    "K12mahpratu:1006": " ākāśavicāriṇi /",
    "K12mahpratu:1007": " jvalitaśikhare /",
    "K12mahpratu:1008": " maṇimauktikakhacitamaulidhare /",
    "K12mahpratu:1009": " sukeśe /",
    "K12mahpratu:1010": " suvaktre /",
    "K12mahpratu:1011": " sunetre /",
    "K12mahpratu:1012": " suvarṇe /",
    "K12mahpratu:1013": " suvarṇagaure /",
    "K12mahpratu:1014": " atīte /",
    "K12mahpratu:1015": " anutpanne /",
    "K12mahpratu:1016": " anāgate /",
    "K12mahpratu:1017": " pratyutpanne /",
    "K12mahpratu:1018": " namaḥ sarveṣāṃ buddhānāṃ jvalitatejasām /",
    "K12mahpratu:1019": " buddhe /",
    "K12mahpratu:1020": " subuddhe /",
    "K12mahpratu:1021": " bhagavati /",
    "K12mahpratu:1022": " surakṣaṇi /",
    "K12mahpratu:1023": " sukṣame /",
    "K12mahpratu:1024": " suprabhe /",
    "K12mahpratu:1025": " sudame /",
    "K12mahpratu:1026": " sudānte /",
    "K12mahpratu:1027": " vare /",
    "K12mahpratu:1028": " bhagavati /",
    "K12mahpratu:1029": " bhadravati /",
    "K12mahpratu:1030": " bhadre /",
    "K12mahpratu:1031": " subhadre /",
    "K12mahpratu:1032": " vimale /",
    "K12mahpratu:1033": " jayabhadre /",
    "K12mahpratu:1034": " pracaṇḍe /",
    "K12mahpratu:1035": " caṇḍe /",
    "K12mahpratu:1036": " vajracaṇḍe /",
    "K12mahpratu:1037": " mahācaṇḍe /",
    "K12mahpratu:1038": " ghori /",
    "K12mahpratu:1039": " gandhāri /",
    "K12mahpratu:1040": " gauri /",
    "K12mahpratu:1041": " caṇḍāli /",
    "K12mahpratu:1042": " mātaṅgi /",
    "K12mahpratu:1043": " varcasi /",
    "K12mahpratu:1044": " sumati /",
    "K12mahpratu:1045": " pukkasi /",
    "K12mahpratu:1046": " śavari /",
    "K12mahpratu:1047": " śāvari /",
    "K12mahpratu:1048": " śaṅkari /",
    "K12mahpratu:1049": " dramiḍi /",
    "K12mahpratu:1050": " drāmiḍi /",
    "K12mahpratu:1051": " raudriṇi /",
    "K12mahpratu:1052": " sarvārthasādhani /",
    "K12mahpratu:1053": " hana 2 sarvaśatrūṇām /",
    "K12mahpratu:1054": " daha 2 sarvaduṣṭānāṃ pretapiśācaḍākinīnāṃ manuṣyāmanuṣyāṇām /",
    "K12mahpratu:1055": " paca 2 hṛdayaṃ vidhvaṃsaya jīvitaṃ sarvaduṣṭagrahāṇām /",
    "K12mahpratu:1056": " nāśaya 2 sarvapāpāni me bhagavati /",
    "K12mahpratu:1057": " rakṣa 2 māṃ sarvasattvānāṃ ca sarvatra sarvabhayopadravebhyaḥ /",
    "K12mahpratu:1058": " sarvaduṣṭānāṃ bandhanaṃ kuru /",
    "K12mahpratu:1059": " sarvakilbiṣanāśani /",
    "K12mahpratu:1060": " mārtaṇḍe /",
    "K12mahpratu:1061": " mṛtyudaṇḍanivāraṇi /",
    "K12mahpratu:1062": " mānadaṇḍe /",
    "K12mahpratu:1063": " mānini /",
    "K12mahpratu:1064": " mahāmānini /",
    "K12mahpratu:1065": " cale /",
    "K12mahpratu:1066": " ciṭi 2 /",
    "K12mahpratu:1067": " viṭi 2 /",
    "K12mahpratu:1068": " niṭi 2 /",
    "K12mahpratu:1069": " niṭini /",
    "K12mahpratu:1070": " tuṭe /",
    "K12mahpratu:1071": " ghoriṇi /",
    "K12mahpratu:1072": " vīriṇi /",
    "K12mahpratu:1073": " pravarasamare /",
    "K12mahpratu:1074": " caṇḍāli /",
    "K12mahpratu:1075": " mātaṅgi /",
    "K12mahpratu:1076": " rundhasi /",
    "K12mahpratu:1077": " sarasi /",
    "K12mahpratu:1078": " varcasi /",
    "K12mahpratu:1079": " sumati /",
    "K12mahpratu:1080": " pukkasi /",
    "K12mahpratu:1081": " śavari /",
    "K12mahpratu:1082": " śāvari /",
    "K12mahpratu:1083": " śaṅkari /",
    "K12mahpratu:1084": " dramiḍi /",
    "K12mahpratu:1085": " drāmiḍi /",
    "K12mahpratu:1086": " dahani /",
    "K12mahpratu:1087": " pacani /",
    "K12mahpratu:1088": " mardani /",
    "K12mahpratu:1089": " sarale 2 /",
    "K12mahpratu:1090": " saralambhe /",
    "K12mahpratu:1091": " hīnamadhyotkṛṣṭavidāriṇi /",
    "K12mahpratu:1092": " vidhāriṇi /",
    "K12mahpratu:1093": " mahile 2 /",
    "K12mahpratu:1094": " mahāmahile /",
    "K12mahpratu:1095": " nigaḍe /",
    "K12mahpratu:1096": " nigaḍabhañje /",
    "K12mahpratu:1097": " matte /",
    "K12mahpratu:1098": " mattini /",
    "K12mahpratu:1099": " dānte /",
    "K12mahpratu:1100": " cakre /",
    "K12mahpratu:1101": " cakravākini /",
    "K12mahpratu:1102": " jvale 2 /",
    "K12mahpratu:1103": " jvāle 2 /",
    "K12mahpratu:1104": " jvalini /",
    "K12mahpratu:1105": " śavari /",
    "K12mahpratu:1106": " śāvari /",
    "K12mahpratu:1107": " sarvavyādhiharaṇi /",
    "K12mahpratu:1108": " cūḍi 2 /",
    "K12mahpratu:1109": " cūḍini 2 /",
    "K12mahpratu:1110": " nimi 2 /",
    "K12mahpratu:1111": " nimindhari /",
    "K12mahpratu:1112": " trilokajanani /",
    "K12mahpratu:1113": " trilokālokakari /",
    "K12mahpratu:1114": " traidhātukavyavalokani /",
    "K12mahpratu:1115": " vajraparaśupāśamudgarakhaḍgaśaṅkhacakratriśūlacintāmaṇimahāvidyādhāriṇi /",
    "K12mahpratu:1116": " rakṣa 2 māṃ sarvasattvānāṃ ca sarvatra sarvasthānagataṃ sarvaduṣṭabhayebhyaḥ sarvamanuṣyāmanuṣyabhayebhyaḥ sarvavyādhibhyaḥ /",
    "K12mahpratu:1117": " vajre /",
    "K12mahpratu:1118": " vajravati /",
    "K12mahpratu:1119": " vajrapāṇidhare /",
    "K12mahpratu:1120": " hili 2 /",
    "K12mahpratu:1121": " mili 2 /",
    "K12mahpratu:1122": " kili 2 /",
    "K12mahpratu:1123": " cili 2 /",
    "K12mahpratu:1124": " sili 2 /",
    "K12mahpratu:1125": " vara 2 /",
    "K12mahpratu:1126": " varade /",
    "K12mahpratu:1127": " sarvatra jayalabdhe svāhā /",
    "K12mahpratu:1128": " pāpavidāriṇi svāhā /",
    "K12mahpratu:1129": " sarvavyādhiharaṇi svāhā /",
    "K12mahpratu:1130": " sarvatra bhayaharaṇi svāhā /",
    "K12mahpratu:1131": " svastir bhavatu mama sarvasattvānāṃ ca svāhā /",
    "K12mahpratu:1132": " śānti svāhā /",
    "K12mahpratu:1133": " puṣṭi svāhā /",
    "K12mahpratu:1134": " jayatu jaye /",
    "K12mahpratu:1135": " jayavati /",
    "K12mahpratu:1136": " jaya /",
    "K12mahpratu:1137": " vimale /",
    "K12mahpratu:1138": " vipule svāhā /",
    "K12mahpratu:1139": " sarvatathāgatamūrte svāhā /",
    "K12mahpratu:1140": " oṃ bhūri 2 /",
    "K12mahpratu:1141": " vajravati /",
    "K12mahpratu:1142": " tathāgatahṛdayapūraṇi /",
    "K12mahpratu:1143": " saṃdhāraṇi /",
    "K12mahpratu:1144": " bala 2 /",
    "K12mahpratu:1145": " jayavidye hūṃ 2 phaṭ 2 svāhā /",
    "K12mahpratu:1146": " [47] yasya kasyacin mahābrāhmaṇa anayā tathāgatamūrtyā vidyāmantrapadadhāraṇyā rakṣā",
    "K12mahpratu:1147": " kṛtā paritrāṇaṃ parigrahaḥ paripālanaṃ śāntiḥ svastyayanaṃ kṛtaṃ bhavet tasya parikṣīṇam",
    "K12mahpratu:1148": " āyuḥ punar eva vivardhate /",
    "K12mahpratu:1149": " suciraṃ sukhaṃ ca jīvati /",
    "K12mahpratu:1150": " smṛtisaṃpannaś ca bhavati /",
    "K12mahpratu:1151": " uccāraṇamātreṇa vā vajrāvamārjanena vākālamaraṇān mahāvyādhibhyaś ca parimucyate /",
    "K12mahpratu:1152": " sarvarogāś cāsya praśāmyanti /",
    "K12mahpratu:1153": " dairghyaglānyam avamārjanamātreṇa praśamaṃ gacchati /",
    "K12mahpratu:1154": " dine dine svādhyāyaṃ kuryān mahāprājño bhavati /",
    "K12mahpratu:1155": " tejobalavīryapratibhānasaṃpanno bhavati /",
    "K12mahpratu:1156": " sarvapāpakarmāvaraṇāni cāsya niyatavedanīyāni niravaśeṣaṃ parikṣayaṃ yāsyanti /",
    "K12mahpratu:1157": " sarvabuddhabodhisattvadevanāgayakṣādīni cāsya ojobalavīryaṃ kāye prakṣepsyanti /",
    "K12mahpratu:1158": " mahāprītibahulo bhaviṣyati /",
    "K12mahpratu:1159": " antaśo mahābrāhmaṇa iyaṃ mahāvidyāmantrapadarakṣā tiryagyonigatānām api mṛgapakṣiṇāṃ karṇapuṭe nipatiṣyati te sarve 'vaivartikā bhaviṣyanty anuttarāyāṃ samyaksaṃbodhau /",
    "K12mahpratu:1160": " kaḥ punar vādo ya imāṃ mahāpratisarāṃ dhāraṇīṃ śrāddhaḥ kulaputro vā kuladuhitā vā",
    "K12mahpratu:1161": " bhikṣur vā bhikṣuṇī vā upāsako vā upāsikā vā rājā vā rājaputro vā brāhmaṇo vā kṣatriyo",
    "K12mahpratu:1162": " vā tadanyo vā yaḥ kaścit sakṛc chroṣyati śrutvā ca mahatyā śraddhayā gauraveṇādhyāśayena",
    "K12mahpratu:1163": " likhiṣyati likhāpayiṣyati dhārayiṣyati vācayiṣyati tīvreṇa manasā bhāvayiṣyati parebhyaś",
    "K12mahpratu:1164": " ca vistareṇa saṃprakāśayiṣyati tasya mahābrāhmaṇa aṣṭāv akālamaraṇāni sarvathā na",
    "K12mahpratu:1165": " pratikāṅkṣitavyāni /",
    "K12mahpratu:1166": " na cāsya kāye mahāvyādhayo bhaviṣyanti /",
    "K12mahpratu:1167": " na cāsya śarīre 'gnir na viṣaṃ na śastraṃ na garaṃ na kākhordakiraṇaṃ na mantrakarma na cūrṇayogo na cāṅgaśūlaṃ na jvaro na śiro 'rtir vā /",
    "K12mahpratu:1168": " ekāhikadvaitīyakatraitīyakacāturthakasaptāhikā vā jvarāḥ kāye na kramiṣyanti /",
    "K12mahpratu:1169": " sa smṛta eva sukhaṃ svapiti /",
    "K12mahpratu:1170": " smṛta eva vibudhyate /",
    "K12mahpratu:1171": " mahāparinirvāṇalābhī bhaviṣyati /",
    "K12mahpratu:1172": " sakṛt sahadharmeṇa mahati mahaiśvaryaṃ cādhigacchati /",
    "K12mahpratu:1173": " yatra yatropapadyate tatra tatra jātau jātau jātismaro bhaviṣyati /",
    "K12mahpratu:1174": " sarvasattvānāṃ ca priyo bhaviṣyati /",
    "K12mahpratu:1175": " vandanīyaś ca bhaviṣyati /",
    "K12mahpratu:1176": " sarvanarakatiryagyonigatigahanapretopapattibhyaś ca parimukto bhaviṣyati /",
    "K12mahpratu:1177": " yathā cārkamaṇḍalaṃ sarvasattvānāṃ tathā raśmyeva bhāsakaro bhaviṣyati /",
    "K12mahpratu:1178": " yathā candramaṇḍalam amṛtena prabhavatāṃ sarvasattvānāṃ kāyaṃ prahlādayati tathā dharmāmṛtena sarvasattvānāṃ cittasaṃtānāni prahlādayiṣyati",
    "K12mahpratu:1179": " sarvaduṣṭayakṣarākṣasabhūtapretapiśācāpasmāraḍākinīgrahavighnavināyakādayaḥ sarve 'sya mahāpratisaravidyārājaprabhāvena na śaktā viheṭhanāṃ kartum /",
    "K12mahpratu:1180": " upasaṃkramatāṃ ca teṣām ayaṃ mahāvidyārājā smartavyā /",
    "K12mahpratu:1181": " tatas te sarvaduṣṭacittā vidyādharasya vaśyā ājñāśravaṇavidheyā bhavanti /",
    "K12mahpratu:1182": " asyā evānubhāvena yad uta mahāpratisarāvidyārājñyā na cāsya śatrubhayaṃ bhaviṣyati /",
    "K12mahpratu:1183": " anatikramaṇīyaś ca bhaviṣyati sarvaśatrugaṇai rājarājamahāmātyair brāhmaṇagṛhapatibhiś ca /",
    "K12mahpratu:1184": " antaśo 'pi ca vadhyārho vadhakapuruṣair ucchritāny api śastrāṇi khaṇḍakhaṇḍaṃ gacchanti pāṃsumayānīva viśīryante /",
    "K12mahpratu:1185": " tasmiṃś ca samaye sarvadharmā asyāmukhībhaviṣyanti /",
    "K12mahpratu:1186": " mahac cāsya smṛtibalaṃ bhaviṣyati /",
    "K12mahpratu:1187": " [48] rakṣoghnaṃ paramaṃ hy etat pavitraṃ pāpanāśanam /",
    "K12mahpratu:1188": " śrīkaraṃ dhīkaraṃ cāpi sarvaguṇavivardhanam // 1 //",
    "K12mahpratu:1189": " sarvamaṅgalakarī hy eṣā sarvāmaṅgalanāśanī /",
    "K12mahpratu:1190": " susvapnadarśanī cāpi duḥsvapnasya vināśanī // 2 //",
    "K12mahpratu:1191": " strīpuṃsayoḥ parā rakṣā vidyeyaṃ hi mahābalā /",
    "K12mahpratu:1192": " aṭavīkāntāradurgeṣu nityaṃ muñcati tatkṣaṇāt // 3 //",
    "K12mahpratu:1193": " sarvakāmāṃś ca labhate saṃbuddhavacanaṃ yathā /",
    "K12mahpratu:1194": " patha utpatham āpanna etāṃ vidyām anusmaret // 4 //",
    "K12mahpratu:1195": " panthānaṃ labhate śīghraṃ bhojanaṃ pānam uttamam /",
    "K12mahpratu:1196": " kāyena manasā vācā yat kṛtaṃ pūrvajanmasu // 5 //",
    "K12mahpratu:1197": " aśubhaṃ bahuvidhaṃ kiṃcit tat sarvaṃ kṣapayiṣyati /",
    "K12mahpratu:1198": " smaraṇād dhāraṇāc caiva udgrahāl lekhanād api // 6 //",
    "K12mahpratu:1199": " paṭhanād vācanāc caiva japanāt paradeśanāt /",
    "K12mahpratu:1200": " bhaviṣyaty acireṇāsau sarvadharmagatiṃgataḥ // 7 //",
    "K12mahpratu:1201": " evaṃ hi dharmarase prāpte pāpā gacchanti saṃkṣayam /",
    "K12mahpratu:1202": " sidhyante sarvakāryāṇi manasā yad yad īpsitam // 8 //",
    "K12mahpratu:1203": " sarvamṛtyubhayeṣv eṣā trāṇaṃ tasya bhaviṣyati /",
    "K12mahpratu:1204": " rājāgnir udakaṃ caiva vidyud vā taskaro 'pi vā // 9 //",
    "K12mahpratu:1205": " yuddhasaṃgrāmakalahā daṃṣṭriṇo ye ca dāruṇāḥ /",
    "K12mahpratu:1206": " te sarve pralayaṃ yānti vidyāyā lakṣajāpataḥ // 10 //",
    "K12mahpratu:1207": " vidyemāṃ paramāṃ siddhāṃ sarvabuddhehi deśitām /",
    "K12mahpratu:1208": " kīrtamānā na sīdanti bodhisaṃbhārapūraye // 11 //",
    "K12mahpratu:1209": " sarveṣu caiva sthāneṣu imāṃ vidyāṃ prayojayet /",
    "K12mahpratu:1210": " yāni cecchanti kāryāṇi svaparārthaprasiddhaye // 12 //",
    "K12mahpratu:1211": " sidhyanty ayatnatas tāni vidyāto nātra saṃśayaḥ /",
    "K12mahpratu:1212": " [49] idānīṃ sampravakṣyāmi āturāṇāṃ cikitsanam /",
    "K12mahpratu:1213": " caturaśraṃ maṇḍalaṃ kuryān mṛdgomayasamanvitam // 1 //",
    "K12mahpratu:1214": " pañcaraṅgikacūrṇena citrayen maṇḍalaṃ śubham /",
    "K12mahpratu:1215": " caturaḥ pūrṇakumbhāṃś ca sthāpayed vidhinā budhaḥ // 2 //",
    "K12mahpratu:1216": " puṣpāṇy avakiret tatra dhūpayed dhūpam uttamam /",
    "K12mahpratu:1217": " balikarma ca kurvīta mahāsāhasrapramardanam // 3 //",
    "K12mahpratu:1218": " pūrvavad gandhapuṣpāṃś ca dadyāc cātra vidhānavit /",
    "K12mahpratu:1219": " catasras tīrikāḥ sthāpyāḥ sarvāś ca paṭṭabaddhikāḥ // 4 //",
    "K12mahpratu:1220": " snāpayitvāturaṃ paścāc chucivastrasamāvṛtam /",
    "K12mahpratu:1221": " śubhagandhānuliptāṅgaṃ praveśayen madhyamaṇḍalam // 5 //",
    "K12mahpratu:1222": " pūrvāmukhaṃ niṣādyainaṃ vidyām etām udāharet /",
    "K12mahpratu:1223": " saptaśo japtayā cāsya rakṣāṃ kuryād vicakṣaṇaḥ // 6 //",
    "K12mahpratu:1224": " āturasya tato 'rthāya vārāṃś cāpy ekaviṃśati /",
    "K12mahpratu:1225": " udāhared imāṃ vidyāṃ sarvarogopaśāntaye // 7 //",
    "K12mahpratu:1226": " bhūyaś ca sapta vārān vai balikumbhasumantritam /",
    "K12mahpratu:1227": " paścān nivedayen mantrī balipuṣpān yathāvidhi // 8 //",
    "K12mahpratu:1228": " ity evaṃ dakṣiṇe pārśve kṣipeta sapta eva tu /",
    "K12mahpratu:1229": " paścimāyāṃ ca saptaiva uttarāyāṃ tathā diśi // 9 //",
    "K12mahpratu:1230": " adha ūrdhvaṃ tu saptaiva kṛtā rakṣā bhaviṣyati /",
    "K12mahpratu:1231": " evaṃ kṛte dvijaśreṣṭha sarvaduḥkhāt pramucyate // 10 //",
    "K12mahpratu:1232": " eṣā rakṣā samākhyātā śākyasiṃhena tāyinā /",
    "K12mahpratu:1233": " nāsty asyāḥ parā kācid rakṣāvidyā tridhātuke // 11 //",
    "K12mahpratu:1234": " [50] na tasya mṛtyur na jarā na rogo",
    "K12mahpratu:1235": " na cāpriyaṃ nāpi ca viprayogaḥ /",
    "K12mahpratu:1236": " yasyeyaṃ vidyā subhāṣitātmā",
    "K12mahpratu:1237": " bhaviṣyati mṛtyugaṇena pūjitaḥ // 1 //",
    "K12mahpratu:1238": " yamo 'pi tasya varadharmarājā",
    "K12mahpratu:1239": " kariṣyate pūjāṃ sagauraveṇa /",
    "K12mahpratu:1240": " kathayiṣyate devapuraṃ hi gaccha",
    "K12mahpratu:1241": " kṣaṇikaṃ mamedaṃ narakaṃ kariṣyasi // 2 //",
    "K12mahpratu:1242": " tato vimānaiś ca bahuprakārair",
    "K12mahpratu:1243": " maharddhiko yāti surālayaṃ śubham /",
    "K12mahpratu:1244": " evaṃ hy asau kiṃnarayakṣarākṣasaiḥ",
    "K12mahpratu:1245": " saṃpūjitas tatra sadā bhaviṣyati // 3 //",
    "K12mahpratu:1246": " [51] vajrapāṇiś ca yakṣendra indraś caiva śacīpatiḥ /",
    "K12mahpratu:1247": " hārītī pāñcikaś caiva lokapālā maharddhikāḥ // 1 //",
    "K12mahpratu:1248": " candrasūryau sanakṣatrau ye grahāḥ paramadāruṇāḥ /",
    "K12mahpratu:1249": " te ca sarve mahānāgā devatā ṛṣayas tathā // 2 //",
    "K12mahpratu:1250": " asurā garuḍā gandharvāḥ kiṃnarāś ca mahoragāḥ /",
    "K12mahpratu:1251": " nityānubaddhā rakṣārthaṃ yasya vidyā mahābalā // 3 //",
    "K12mahpratu:1252": " likhitāṃ dhārayet prājño bāhau baddhvā maharddhikām /",
    "K12mahpratu:1253": " mahatīṃ labhate pūjāṃ saṃpadaṃ cāpi nityaśaḥ // 4 //",
    "K12mahpratu:1254": " [52] idam avocad bhagavān āttamanās te ca bhikṣavas te ca bodhisattvāḥ sā ca sarvāvatī parṣat sadevamānuṣāsuragandharvaś ca loko bhagavato bhāṣitam abhyanandann iti /",
    "K12mahpratu:1255": " mahāpratisarāyā mahāvidyārājñyā rakṣāvidhānakalpo vidyādharasyāyaṃ samāptaḥ /"
}