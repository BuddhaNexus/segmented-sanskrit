{
    "K12grahmdhu:0": " Grahamātṛkānāmadhāraṇī",
    "K12grahmdhu:1": " (Gmdh 171)",
    "K12grahmdhu:2": " āryagrahamātṛkā nāma dhāraṇī",
    "K12grahmdhu:3": " oṃ namo bhagavatyai āryagrahamātṛkāyai /",
    "K12grahmdhu:4": " evaṃ mayā śrutam ekasmin samaye bhagavān aḍakavatyāṃ mahānagaryām anekadevanāgayakṣarākṣasagandharvāsuragaruḍakinnaramahoragāpasmārādityasomāṅgārabudhabṛhaspatiśukraśaniścararāhuketvādibhiś",
    "K12grahmdhu:5": " cāṣṭāviṃśatinakṣatrādibhiḥ stūyamāno mahāvajrasamayālaṅkāravyūhādhiṣṭhānādhiṣṭhite",
    "K12grahmdhu:6": " siṃhāsane viharati sma /",
    "K12grahmdhu:7": " anekair bodhisattvasahasraiḥ sārdham* /",
    "K12grahmdhu:8": " tadyathā - vajrapāṇinā ca nāma bodhisattvena mahāsattvena /",
    "K12grahmdhu:9": " vajracaṇḍena ca nāma bodhisattvena mahāsattvena /",
    "K12grahmdhu:10": " vajrasenena ca nāma bodhisattvena mahāsattvena /",
    "K12grahmdhu:11": " vajravināyakena ca nāma bodhisattvena mahāsattvena /",
    "K12grahmdhu:12": " vajracāpahastena ca nāma bodhisattvena mahāsattvena /",
    "K12grahmdhu:13": " vajravikurvitena ca nāma bodhisattvena mahāsattvena /",
    "K12grahmdhu:14": " vajrādhipatinā ca nāma bodhisattvena mahāsattvena /",
    "K12grahmdhu:15": " vajrālaṅkāreṇa ca nāma bodhisattvena mahāsattvena /",
    "K12grahmdhu:16": " vajravikrameṇa ca nāma bodhisattvena mahāsattvena /",
    "K12grahmdhu:17": " jyotivajreṇa ca nāma bodhisattvena mahāsattvena /",
    "K12grahmdhu:18": " avalokiteśvareṇa ca nāma bodhisattvena mahāsattvena /",
    "K12grahmdhu:19": " samantabhadreṇa ca nāma bodhisattvena mahāsattvena /",
    "K12grahmdhu:20": " samantāvalokiteśvareṇa ca nāma bodhisattvena mahāsattvena /",
    "K12grahmdhu:21": " lokaśriyā ca nāma bodhisattvena mahāsattvena /",
    "K12grahmdhu:22": " padmaketunā ca nāma bodhisattvena mahāsattvena /",
    "K12grahmdhu:23": " ratnaketunā ca nāma bodhisattvena mahāsattvena /",
    "K12grahmdhu:24": " vikasitavaktreṇa ca nāma bodhisattvena mahāsattvena /",
    "K12grahmdhu:25": " padmagarbheṇa ca nāma bodhisattvena mahāsattvena /",
    "K12grahmdhu:26": " padmanetreṇa ca nāma bodhisattvena mahāsattvena /",
    "K12grahmdhu:27": " mañjuśriyā ca nāma bodhisattvena mahāsattvena /",
    "K12grahmdhu:28": " maitreyeṇa ca nāma bodhisattvena mahāsattvena /",
    "K12grahmdhu:29": " evaṃ pramukhair bodhisattvair mahāsattvaiḥ śatasahasraiḥ sārdhaṃ parivṛtaḥ puraskṛto bhagavān dharmaṃ deśayati sma /",
    "K12grahmdhu:30": " ādau kalyāṇaṃ madhye kalyāṇaṃ paryavasāne kalyāṇaṃ svarthaṃ (Gmdh 172)",
    "K12grahmdhu:31": " suvyañjanaṃ kevalaṃ paripūrṇaṃ pariśuddhaparyavadātaṃ brahmacaryaṃ saṃprakāśayati sma /",
    "K12grahmdhu:32": " cintāmaṇimahāvyūhālaṅkāraṃ nāma dharmaparyāyaṃ deśayati sma /",
    "K12grahmdhu:33": " atha khalu vajrapāṇir bodhisattvo mahāsattvas tat parṣanmaṇḍalam avalokyāsanād utthāya",
    "K12grahmdhu:34": " svaṛddhyādhiṣṭhānena bhagavantam anekaśatasahasraṃ pradakṣiṇīkṛtya praṇamya purato",
    "K12grahmdhu:35": " niṣadya sagarveṇa paryaṅkam ābhujya līlayā tat parṣanmaṇḍalam avalokya vajrāñjalī",
    "K12grahmdhu:36": " svahṛdaye pratiṣṭhāpya bhagavantam etad avocat* /",
    "K12grahmdhu:37": " grahāś ca bhagavann ugrānugrarūpāś ca raudrāraudrarūpās ca krūrākrūrarūpāś ca sattvān viheṭhayanti /",
    "K12grahmdhu:38": " keṣāñcit prāṇam apaharanti keṣāñcid upadravāś ca kurvanti keṣāñcid ojohārāṃś ca kurvanti keṣāñcid dravyam apaharanti keṣāñcid dīrghāyuṣsattvānām alpāyuṣaṃ kurvanti /",
    "K12grahmdhu:39": " evaṃ sarvasattvānām upadraveṇa vāhayanti /",
    "K12grahmdhu:40": " tad deśayatu bhagavan dharmaparyāyaṃ yena sarvasattvānāṃ sarvopadravebhyo rakṣā bhaviṣyati /",
    "K12grahmdhu:41": " bhagavān āha - sādhu sādhu vajrapāṇe yas tvaṃ sarvasattvānām arthāya hitāya sukhāya kṛpācittam utpādya mahāguhyātiguhyataraṃ tathāgataṃ samyaksaṃbuddhaṃ paripṛcchasi /",
    "K12grahmdhu:42": " tac chṛṇu sādhu ca suṣṭhu ca manasi kuru bhāṣiṣye 'haṃ te /",
    "K12grahmdhu:43": " grahāṇām ugrarūpāṇāṃ krūrātibhīṣaṇamukhānāṃ mahāguhyātiguhyataraṃ divyapūjām arghaṃ ca jāpañ ca dhūpañ ca -",
    "K12grahmdhu:44": " yathānuvarṇabhedena yathā tuṣyanti te grahāḥ /",
    "K12grahmdhu:45": " pūjitāḥ pratipūjyante nirdahante yam ānitaḥ // 1 //",
    "K12grahmdhu:46": " devāś cāpy asurāś caiva kinnarāś ca mahoragāḥ /",
    "K12grahmdhu:47": " yakṣāś ca rākṣasāś caiva manuṣāś caivāmānuṣāḥ // 2 //",
    "K12grahmdhu:48": " śamayanti ca kruddhāś ca mahānugrāś ca tejasā /",
    "K12grahmdhu:49": " pūjāṃ teṣāṃ pravakṣāmi mantrāṃś cāpi yathākramam* // 3 //",
    "K12grahmdhu:50": " atha khalu bhagavāñ chākyamuniḥ samyaksaṃbuddhaḥ svahṛdayāt karuṇāvikrīḍitaṃ nāma raśmijvālaṃ niścārya grahāṇāṃ mūrdhni praveśayati sma /",
    "K12grahmdhu:51": " atha tatkṣaṇād eva te sarve ādityādayo grahā utthāya bhagavantaṃ śākyamuniṃ tathāgatam",
    "K12grahmdhu:52": " arhantaṃ samyaksaṃbuddhaṃ sarvābhir divyapūjābhiḥ pūjayitvā praṇamya jānubhir nipatya",
    "K12grahmdhu:53": " kṛtāñjalipuṭā bhūtvā bhagavantam etad avocan*",
    "K12grahmdhu:54": " (Gmdh 173)",
    "K12grahmdhu:55": " anugṛhītā vayaṃ bhagavatā tathāgatenārhato samyaksaṃbuddhena tad deśayatu bhagavan tādṛśaṃ dharmaparyāyaṃ yena vayaṃ sāmagrībhūtasya dharmabhāṇakasya rakṣāṃ kuryāmaḥ /",
    "K12grahmdhu:56": " guptiṃ paritrāṇaṃ parigrahaṃ paripālanaṃ śāntiṃ svastyayanaṃ daṇḍaparihāraṃ śastraparihāraṃ viṣadūṣaṇaṃ viṣanāśanaṃ sīmābandhanaṃ dharaṇībandhaṃ ca kuryāmaḥ /",
    "K12grahmdhu:57": " atha khalu bhagavāñ chākyamunis tathāgato 'rhan samyaksaṃbuddho grahāṇāṃ mantrapūjāñ ca bhāṣate sma /",
    "K12grahmdhu:58": " oṃ megholkāya svāhā /",
    "K12grahmdhu:59": " oṃ śītāṃśave svāhā /",
    "K12grahmdhu:60": " oṃ raktāṅgakumārāya svāhā /",
    "K12grahmdhu:61": " oṃ budhāya svāhā /",
    "K12grahmdhu:62": " oṃ bṛhaspataye svāhā /",
    "K12grahmdhu:63": " oṃ asurottamāya svāhā /",
    "K12grahmdhu:64": " oṃ kṛṣṇavarṇāya svāhā /",
    "K12grahmdhu:65": " oṃ rāhave svāhā /",
    "K12grahmdhu:66": " oṃ jyotiḥ ketave svāhā /",
    "K12grahmdhu:67": " yathānukramabhedena diśāś copadiśāś ca gandhamaṇḍalakaṃ padmamadhye dvādaśāṅgulapramāṇaṃ caturasraṃ caturdvāraṃ catustoraṇaśobhitaṃ kūṭāgāraṃ cakrasamanvitaṃ kartavyam* /",
    "K12grahmdhu:68": " tanmadhye sitakamalopari kuṅkumagandhamaṇḍalake cintayed devaṃ bhāskaraṃ tāpasarūpadharaṃ bhujābhyāṃ sitakamaladharaṃ raktavarṇaṃ sahasrasūryakoṭisamatejomālinaṃ vigraham* /",
    "K12grahmdhu:69": " asya deyaṃ kṣīrabhojanaṃ kundurudhūpam* /",
    "K12grahmdhu:70": " oṃ megholkāya svāhā /",
    "K12grahmdhu:71": " pūrvasyāṃ diśi raktakamalopari priyaṅgugandhamaṇḍalake somo brāhmaṇa iti jñeyaṃ sitavarṇaṃ jaṭāmukuṭapuṣpāvasaktaṃ bhojanaghṛtodanaṃ śrīvāsadhūpaḥ",
    "K12grahmdhu:72": " oṃ candrāmṛtavikramāya namaḥ /",
    "K12grahmdhu:73": " śītāṃśave svāhā /",
    "K12grahmdhu:74": " dakṣiṇasyāṃ diśi śuklakamalopari candanagandhamaṇḍalake bhikṣurūpo maṅgalo raktavarṇo",
    "K12grahmdhu:75": " ratnamakuṭo vāme śakti dakṣiṇe varadahasto bhojanam asya kṣīrabhojanaṃ bhāṣabhaktaṃ vā gugguladhūpaḥ /",
    "K12grahmdhu:76": " oṃ raktāṅgārasojjvalakumārāya namaḥ /",
    "K12grahmdhu:77": " aṅgārāya svāhā /",
    "K12grahmdhu:78": " paścimāyām diśi raktapadmopari kṛṣṇāgarugandhamaṇḍalake brahmacārī budhaḥ syāt pītavarṇo raktaśmaśruḥ akṣasūtrakamaṇḍaludharaḥ /",
    "K12grahmdhu:79": " bhojanaṃ mudrabhāṣakṛṣaraḥ /",
    "K12grahmdhu:80": " dhūpo gandharasaḥ /",
    "K12grahmdhu:81": " oṃ rājaputrapītavarṇāya namaḥ /",
    "K12grahmdhu:82": " budhāya svāhā /",
    "K12grahmdhu:83": " uttarasyāṃ diśi sitakamalopari devadārugandhamaṇḍalake parivrājako gurus taptakāñcanavarṇābho raktaśmaśruḥ akṣasūtrakamaṇḍaludharaḥ /",
    "K12grahmdhu:84": " asya deyaṃ dadhibhaktodanakṣīraṃ vā madhudhṛtadhūpaḥ /",
    "K12grahmdhu:85": " oṃ lohitavarṇanigamāya namaḥ bhogāspadāya svāhā /",
    "K12grahmdhu:86": " (Gmdh 174)",
    "K12grahmdhu:87": " āgneyāṃ diśi raktapadmopari candanagandhamaṇḍalake śukrapāśupatadhāri gokṣīravarṇadhavalāmbho jaṭāmukutākṣasūtrakamaṇḍaludharaḥ /",
    "K12grahmdhu:88": " asya deyaṃ kṣīrabhojanaṃ karpūradhūpaḥ /",
    "K12grahmdhu:89": " oṃ namaḥ śukrādhipataye asurottamāya śuddhavigrahe svāhā /",
    "K12grahmdhu:90": " nairṛtyāṃ diśi sitapaṅkajopari nīlacandanagandhamaṇḍalake śaniścaro kṛṣṇavarṇaphaṇabhṛtkṣapaṇako jñeyaḥ bījajaṭāmukuṭaśmaśruḥ /",
    "K12grahmdhu:91": " akṣasūtrakṣikṣirikādharo bhojanam asya bhāṣabhaktakṛṣaraḥ /",
    "K12grahmdhu:92": " dhūpo gandharasaḥ /",
    "K12grahmdhu:93": " oṃ nīlavarṇasannibhāya namaḥ /",
    "K12grahmdhu:94": " kṛṣṇaśaniścarāya svāhā /",
    "K12grahmdhu:95": " vāyavyāṃ diśi raktāmbhojopari tagarādigandhamaṇḍalake kāpāliko rāhu rājāvartanibho",
    "K12grahmdhu:96": " 'rdhadeho ravirathabhayānakalocanayugo daṃṣṭrākarālo bhṛkuṭīkṛtalalāṭapañcavarṇaḥ",
    "K12grahmdhu:97": " meghamadhyagato bhujābhyāṃ candrasūryakamalābhinayasthitaḥ /",
    "K12grahmdhu:98": " asya deyaṃ bhāṣāmiṣabhojanaṃ tilakṛṣaro vā vilvapatradhūpaḥ /",
    "K12grahmdhu:99": " oṃ vikṛtavadanarudhirāśin rāho bhṛṅgāñjanasannibhāya namaḥ /",
    "K12grahmdhu:100": " amṛtapriyāya svāhā /",
    "K12grahmdhu:101": " aiśānyāṃ diśi raktasaroruhopari spṛkkāgandhamaṇḍalake cāṇḍālaketur bhavet* /",
    "K12grahmdhu:102": " dhūmravarṇaḥ kṛtāñjalir nāgākṛtiḥ svapucchabhṛt* /",
    "K12grahmdhu:103": " asya deyaṃ bhojanaṃ dhṛtapūrakaṃ sajjaraso dhūpaḥ /",
    "K12grahmdhu:104": " oṃ dhūmravarṇasannibhāya jyotiṣketave namaḥ svāhā /",
    "K12grahmdhu:105": " maṇḍalasya pūrvadvāre buddho bhagavān dakṣiṇadvāre vajrapāṇiḥ paścimadvāre lokanāthaḥ uttaradvāre mañjuśrīkumāraḥ /",
    "K12grahmdhu:106": " pūrvottarakoṇe sarve grahāḥ pūrvadakṣiṇakoṇe sarve rāśinakṣatrāḥ dakṣiṇapaścimakoṇe sarvopadravāḥ paścimottarakoṇe bhaṭṭārikā mahāvidyā /",
    "K12grahmdhu:107": " śvetā nīlāruṇatrimukhā hastadvayena vyākhyānamudrā dakṣiṇe ratnachatrā vāme pāśaśaktidharā ratnamukuṭīvajraparyaṅkopaviṣṭā candāsanasamāsīnā ṣoḍaśavarṣākārā sarvālaṅkārabhūṣitā /",
    "K12grahmdhu:108": " bāhyapūrvadvāre dhṛtarāṣṭrasya dadhibhaktaṃ dakṣiṇe virūḍhakasya dadhimāṣabhaktaṃ paścime virūpākṣasya kṣīrabhatam uttare kuberasya dadhimāṣabhaktaṃ sindūramastakam* /",
    "K12grahmdhu:109": " yathānukramabhedena puṣpādipūjā kartavyā /",
    "K12grahmdhu:110": " pratyekam dīpo deyaḥ /",
    "K12grahmdhu:111": " dhṛtamadhubhyāṃ śaṃkhaṃ pūrayitvā pañcaratnaṃ prakṣipyārgho deyaḥ /",
    "K12grahmdhu:112": " sarveṣāṃ mukhapaṭo deyam iti /",
    "K12grahmdhu:113": " evaṃ varṇabhujāsanamudrācihnāni bhavanti /",
    "K12grahmdhu:114": " (Gmdh 175)",
    "K12grahmdhu:115": " oṃ namaḥ sarvatathāgatebhyaḥ sarvāśāparipūrakebhyaḥ sarvathā bhaktine svāhā /",
    "K12grahmdhu:116": " ratnatrayasya mantraṃ evaṃ pratyekaṃ japet saptasaptāṣṭaśataṃ mantram ekaikaśaḥ /",
    "K12grahmdhu:117": " evaṃ pūjitāḥ sarve grahā vividharūpiṇo dadati vipulān bhogān saubhāgyān* janayanty api /",
    "K12grahmdhu:118": " imāni vajrapāṇe navagrahāṇāṃ hṛdayāni paṭhitasiddhāni tathānukramabhedena gandhamaṇḍalakaṃ",
    "K12grahmdhu:119": " kṛtvā dvādaśāṅgulimadhye pūjayitavyāni tāmramṛṇmayarūpyādibhojanena arghaṃ datvāṣṭottaraśatavārān",
    "K12grahmdhu:120": " mantraṃ japet* ekaikaśaḥ /",
    "K12grahmdhu:121": " paścāt punar vajrapāṇe gṛhamātṛkānāma dhāraṇīmantrapadāni saptavārānuccārayitavyāni /",
    "K12grahmdhu:122": " tatas te ādityādayo rakṣāvaraṇaguptiṃ kariṣyanti /",
    "K12grahmdhu:123": " dāridryaṃ duḥkhaṃ mocayiṣyanti gatāyuṣaṃ dīrghāyuṣaṃ kariṣyanti /",
    "K12grahmdhu:124": " yaś ca khalu punar vajrapāṇe bhikṣubhikṣuṇyupāsakopāsikān ye vā sattvajātīyā yeṣāṃ karṇapuṭe śabdaṃ nipatiṣyanti na teṣām akālamṛtyunā kālaṃ kariṣyanti /",
    "K12grahmdhu:125": " yaś ca khalu punar vajrapāṇe grahān maṇḍalamadhye pūjayitvā dine dine saptavārānuccārayiṣyanti / tatra",
    "K12grahmdhu:126": " tasya dharmabhāṇakasya sarve grahāḥ sarveṇa sarvāśāṃ paripūrayiṣyanti /",
    "K12grahmdhu:127": " tatkulād api dāridryañ ca nāśāyiṣyanti /",
    "K12grahmdhu:128": " atha khalu bhagavāñ chākyamuni tathāgataḥ punar api gṛhamātṛkānāma dhāraṇīmantrapadāni bhāṣate sma /",
    "K12grahmdhu:129": " oṃ namo ratnatrayāya /",
    "K12grahmdhu:130": " oṃ namo buddhāya /",
    "K12grahmdhu:131": " oṃ namo dharmāya /",
    "K12grahmdhu:132": " oṃ namaḥ saṃghāya /",
    "K12grahmdhu:133": " oṃ namo vajradharāya /",
    "K12grahmdhu:134": " oṃ namaḥ padmadharāya /",
    "K12grahmdhu:135": " oṃ namaḥ kumārāya /",
    "K12grahmdhu:136": " oṃ namaḥ sarvagrahāṇāṃ sarvāśāparipūrakāṇām* /",
    "K12grahmdhu:137": " oṃ namaḥ nakṣatrāṇām* /",
    "K12grahmdhu:138": " oṃ namo dvādaśarāśīnām* /",
    "K12grahmdhu:139": " oṃ namaḥ sarvopadravāṇām* / tadyathā -",
    "K12grahmdhu:140": " oṃ buddhe 2 śuddhe 2 vajre 2 padme 2 sara 2 prasare 2 smara 2 krīḍa 2 krīḍaya 2 mara",
    "K12grahmdhu:141": " 2 māraya 2 mardaya 2 stambha 2 stambhaya 2 ghaṭa 2 ghāṭaya 2 mama sarvasattvānāñ",
    "K12grahmdhu:142": " ca vighnān* chinda chinda bhinda 2 sarvavighnān nāśanaṃ kuru 2 mama saparivārasya",
    "K12grahmdhu:143": " sarvasattvānāñ ca kāryaṃ kṣepaya 2 mama sarvasattvānāñ ca sarvanakṣatragrahapīḍān",
    "K12grahmdhu:144": " nivāraya 2 bhagavati śriyaṃ kuru mahāmāyā prasādhaya sarvaduṣṭān nāśaya sarvapāpāni",
    "K12grahmdhu:145": " mama saparivārasya sarvasattvānāñ ca rakṣa 2 vajre 2 caṇḍe 2 caṇḍini 2 nuru 2 musu",
    "K12grahmdhu:146": " 2 mumu 2 muñca 2 havā have ugre ugratare pūraya bhagavati manorathaṃ mama sarvaparivārasya",
    "K12grahmdhu:147": " sarvasattvānāñ ca sarvatathāgatādiṣṭhānādhiṣṭhite svāhā /",
    "K12grahmdhu:148": " oṃ svāhā /",
    "K12grahmdhu:149": " hūṃ svāhā /",
    "K12grahmdhu:150": " hrīḥ svāhā /",
    "K12grahmdhu:151": " dhūḥ svāhā /",
    "K12grahmdhu:152": " dhīḥ svāhā /",
    "K12grahmdhu:153": " oṃ ādityāya svāhā /",
    "K12grahmdhu:154": " oṃ somāya svāhā /",
    "K12grahmdhu:155": " oṃ dharaṇīsutāya svāhā /",
    "K12grahmdhu:156": " oṃ budhāya svāhā /",
    "K12grahmdhu:157": " oṃ bṛhaspataye svāhā /",
    "K12grahmdhu:158": " oṃ śukrāya svāhā /",
    "K12grahmdhu:159": " oṃ śaniścarāya svāhā /",
    "K12grahmdhu:160": " oṃ rāhave svāhā /",
    "K12grahmdhu:161": " oṃ ketave svāhā /",
    "K12grahmdhu:162": " oṃ buddhāya svāhā /",
    "K12grahmdhu:163": " oṃ vajrapāṇaye svāhā /",
    "K12grahmdhu:164": " oṃ padmadharāya svāhā /",
    "K12grahmdhu:165": " oṃ kumārāya svāhā /",
    "K12grahmdhu:166": " oṃ sarvagrahāṇāṃ svāhā /",
    "K12grahmdhu:167": " oṃ sarvanakṣatrāṇāṃ svāhā /",
    "K12grahmdhu:168": " sarvopadravāṇāṃ svāhā /",
    "K12grahmdhu:169": " oṃ dvādaśarāśīnāṃ svāhā /",
    "K12grahmdhu:170": " oṃ sarvavidye hūṃ 2 phaṭ* svāhā /",
    "K12grahmdhu:171": " imāni vajrapāṇe grahamātṛkānāma dhāraṇīmantrapadāni sarvasiddhikarāṇi ca /",
    "K12grahmdhu:172": " yac ca khalu punar vajrapāṇe imāni grahamātṛkānāma dhāraṇīmantrapadāni kārtikamāsaśuklapakṣasya",
    "K12grahmdhu:173": " saptamīm ārabhyopoṣadhiko bhūtvā yāvac caturdaśīgrahanakṣatrān madhye pūjayitvā dine",
    "K12grahmdhu:174": " dine saptavārānuccārayitavyāni /",
    "K12grahmdhu:175": " tataḥ pūrṇamāsyām ahorātraṃ vācayet* /",
    "K12grahmdhu:176": " tasya navanavativarṣāṇi mṛtyubhayaṃ na bhaviṣyati /",
    "K12grahmdhu:177": " ulkāpātagrahanakṣatrapīḍābhayaṃ na bhaviṣyati /",
    "K12grahmdhu:178": " jātau jātau jātismaro bhaviṣyati /",
    "K12grahmdhu:179": " sarve grahā īpsitaṃ varaṃ dāsyanti /",
    "K12grahmdhu:180": " atha te sarve grahāḥ sādhu bhagavann iti kṛtvā praṇamyāntarhitābhūvann iti /",
    "K12grahmdhu:181": " idam avocad bhagavān āttamanās te ca bhikṣavas te ca bodhisattvā mahāsattvāḥ sā ca sarvāvatīparṣat sadevamānuṣāsuragaruḍagandharvaś ca loko bhagavato bhāṣitam abhyanandann iti /",
    "K12grahmdhu:182": " āryagrahamātṛkānāma dhāraṇī samāptā //"
}