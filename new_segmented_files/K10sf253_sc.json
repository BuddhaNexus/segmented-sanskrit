{
  "K10sf253_sc:wala_0": "Saṅgītisūtra",
  "K10sf253_sc:wala_1": "evaṁ mayā śrutaṁ |",
  "K10sf253_sc:wala_2": "ekaṁ samayaṁ bhagavān malleṣu janapadeṣu caryāṁ caran pāpām anuprāptaḥ pāpāyāṁ viharati jalūkāvanaṣaṇḍe |",
  "K10sf253_sc:walb_0_0": "tena khalu samayena pāpīyakair mallair antarā ca … pūrvām antarā ca paścimāṁ pāpām",
  "K10sf253_sc:walb_0_1": "atrāntarodbhūtake caitye navasaṁsthāgāro ’cirakārito ’ciraniṣṭhito ’cirābhyuṣitaḥ",
  "K10sf253_sc:walb_0_2": "śramaṇena vā brāhmaṇena vā mallena vā mallakumāreṇa vā kenacid vā loke manuṣyabhūtena |",
  "K10sf253_sc:walc_0": "aśrauṣuḥ pāpīyakā mallā bhagavān malleṣu janapadeṣu caryāṁ caran pāpām anuprāptaḥ pāpāyāṁ viharati jalūkāvanaṣaṇḍe |",
  "K10sf253_sc:wald_0_0": "atha ca sāmīcīpratipannānāṁ mallānām etad abhavat | asmākam udbhūtake caitye navasaṁsthāgāro",
  "K10sf253_sc:wald_0_1": "’cirakārito ’ciraniṣṭhito ’cirabhyuṣitaḥ śramaṇena vā brāhmaṇena vā mallena vā mallakumāreṇa",
  "K10sf253_sc:wald_0_2": "vā kenacid vā loke manuṣyabhūtena | taṁ bhagavān prathamataḥ paribhuṁjīta bhikṣusaṁghaś",
  "K10sf253_sc:wald_0_3": "ca | sa bhagavatā prathamataḥ paribhukto bhikṣusaṁghena ca te vayaṁ kṛtāgrāḥ kṛtākuśalā",
  "K10sf253_sc:wald_0_4": "labdhodayā labdhalābhās tataḥ paścāt paribhokṣyāmahe | tad asmākam bhaviṣyati dīrgharātram",
  "K10sf253_sc:wald_0_5": "arthāya hitāya sukhāya |",
  "K10sf253_sc:wale_0_0": "atha pāpīyakā mallāḥ saṁghāt saṁghaṁ pūgāt pūgaṁ saṁgamya samāgamya pāpāyā niṣkramya",
  "K10sf253_sc:wale_0_1": "yena bhagavāṁs tenopajagmuḥ | upetya bhagavatpādau śirasā vanditvā tripradakṣiṇīkṛtvaikānte nyaṣīdan |",
  "K10sf253_sc:walf_0_0": "ekāntaniṣaṇṇān pāpīyakān mallān bhagavān dhārmyā kathayā sandarśayati samādāpayati",
  "K10sf253_sc:walf_0_1": "samuttejayati saṁpraharṣayati | atha bhagavān pāpīyakān mallān anekaparyāyeṇa dhārmyā",
  "K10sf253_sc:walf_0_2": "kathayā sandarśayitvā samādāpayitvā samuttejayitvā saṁpraharṣayitvā tūṣṇīm abhūt |",
  "K10sf253_sc:walg_0": "atha pāpīyakā mallā bhagavato bhāṣitam abhinandyānumodyotthāyāsanād ekāṁsam uttarāsaṅgaṁ kṛtvā yena bhagavāṁs tenāñjaliṁ praṇamya bhagavantam idam avocan |",
  "K10sf253_sc:walh_0_0": "asmākam antarā ca … pūrvām antarā ca paścimāṁ pāpām atrāntarodbhūtake caitye navasaṁsthāgāro",
  "K10sf253_sc:walh_0_1": "’cirakārito ’ciraniṣṭhito ’cirābhyuṣitaḥ śramaṇena vā brāhmaṇena vā mallena vā mallakumāreṇa",
  "K10sf253_sc:walh_0_2": "vā kenacid vā loke manuṣyabhūtena | taṁ bhagavān prathamataḥ paribhuṁjīta bhikṣusaṁghaś",
  "K10sf253_sc:walh_0_3": "ca | sa bhagavatā prathamataḥ paribhukto bhikṣusaṁghena ca te vayaṁ kṛtāgrāḥ kṛtakuśalā",
  "K10sf253_sc:walh_0_4": "labdhodayā labdhalābhās tataḥ paścāt paribhokṣyāmahe | tad asmākaṁ bhaviṣyati dīrgharātram",
  "K10sf253_sc:walh_0_5": "arthāya hitāya sukhāya |",
  "K10sf253_sc:wali_0": "adhivāsayati bhagavān pāpīyakānāṁ mallānāṁ tūṣṇīṁbhāvena |",
  "K10sf253_sc:walj_0": "atha pāpīyakā mallā bhagavatas tūṣṇīṁbhāvenādhivāsanāṁ viditvā bhagavatpādau śirasā vanditvā bhagavato ’ntikāt prakrāntāḥ |",
  "K10sf253_sc:walk_0_0": "atha pāpīyakā mallās tenaiva divasāvaśeṣeṇa śakaṭaiḥ … saṁsthāgāraṁ s …tailapradīpān",
  "K10sf253_sc:walk_0_1": "āropya tān ādīpya yena bhagavāṁs tenopajagmuḥ | upetya bhagavatpādau śirasā vanditvā",
  "K10sf253_sc:walk_0_2": "tripradakṣaṇīkṛtvā yena bhagavāṁs tenāñjaliṁ praṇamya bhagavantam idam avocan |",
  "K10sf253_sc:wall_0": "sarvākārasaṁskṛto bhadanta navasaṁsthāgāraudakamaṇayaḥ pratiṣṭhāpitās tailapradīpā āropitāḥ | yastyedānīṁ bhagavān kālaṁ manyate |",
  "K10sf253_sc:walm_0_0": "atha bhagavān bhikṣusaṁghaparivṛto bhikṣusaṁghapuraskṛto yena pāpīyakānāṁ mallānāṁ",
  "K10sf253_sc:walm_0_1": "saṁsthāgāraṁs tenopajagāma | upetya bahiḥ saṁsthāgārasya pādau prakṣālya saṁsthāgāraṁ",
  "K10sf253_sc:walm_0_2": "praviśya sarvaṁ saṁsthāgāraṁ vyavalokya madhyamaṁ staṁbhaṁ niśṛtya niṣaṇṇaḥ pūrvāṁmukhaḥ |",
  "K10sf253_sc:walm_1": "bhikṣusaṁgho ’pi bahiḥ saṁsthāgārasya pādau prakṣālya saṁsthāgāraṁ praviśya sarvaṁ saṁsthāgāraṁ vyavalokya paścimāṁ bhittiṁ niśṛtya niṣaṇṇaḥ pūrvāṁmukho bhagavantaṁ saṁpuraskṛtya |",
  "K10sf253_sc:walm_2_0": "pāpīyakā mallā bahiḥ saṁsthāgārasya pādau prakṣālya saṁsthāgāraṁ praviśya sarvaṁ",
  "K10sf253_sc:walm_2_1": "saṁsthāgāraṁ vyavalokya pūrvāṁ bhittiṁ niśṛtya niṣaṇṇāḥ paścānmukhā bhagavantaṁ puraskṛtya bhikṣusaṁghaṁ ca |",
  "K10sf253_sc:waln_0_0": "atha bhagavān pāpīyakān mallān dhārmyākathayā sandarśayati samādāpayati samuttejayati",
  "K10sf253_sc:waln_0_1": "saṁpraharṣayati | anekaparyāyeṇa dhārmyā kathayā saṁdarśayitvā samādāpayitvā samuttejayitvā",
  "K10sf253_sc:waln_0_2": "saṁpraharṣayitvodyojayati |",
  "K10sf253_sc:walo_0": "atikrānto rātryāḥ prathamo yāmaḥ | yasyedānīṁ kālaṁ manyadhve |",
  "K10sf253_sc:walp_0": "evaṁ bhadanteti pāpīyakā mallā bhagavataḥ pratiśrutyotthāyāsanād bhagavatpādau śirasā vanditvā bhagavato ’ntikāt prakrāntāḥ |",
  "K10sf253_sc:walq_0": "atha bhagavān aciraprakrāntān pāpīyakān mallān viditvāyuṣmantaṁ śāriputram āmantrayate |",
  "K10sf253_sc:walr_0": "pratibhātu te śāriputra bhikṣūṇāṁ dhārmī kathā | pṛṣṭhī ma āvilāyati tāṁ tāvad āyamayiṣye |",
  "K10sf253_sc:wals_0": "adhivāsayaty āyuṣmāñ śāriputras tūṣṇīṁbhāvena |",
  "K10sf253_sc:walt_0_0": "atha bhagavāṁś caturguṇaṁ uttarāsaṅgaṁ prajñapya gaṇaguṇāṁ saṁghāṭiṁ śirasy upadhāya",
  "K10sf253_sc:walt_0_1": "dakṣiṇena pārśvena śayyāṁ kalpayati pāde pādam ādhāyālokasaṁjñī smṛtaḥ saṁprajāna",
  "K10sf253_sc:walt_0_2": "utthānasaṁjñāṁ manasi kurvāṇaḥ |",
  "K10sf253_sc:walu_0": "tatrāyuṣmāṁś śāriputro bhikṣūn āmantrayate |",
  "K10sf253_sc:walv_0": "nirgrantho jñātiputraḥ kālakṛtaḥ pāpāyāṁ | tasya kālakriyayā nirgranthā jñātiputrikā bhinnāḥ kalahakārakā viharanti bhaṇḍanakārakā vigṛhītā vivādam āpannāḥ |",
  "K10sf253_sc:walw_0_0": "naitaṁ tvaṁ dharmavinayam ājānāsi | aham etaṁ dharmavinayam ājānāmi | kim etaṁ dharmavinayaṁ",
  "K10sf253_sc:walw_0_1": "tvam ājānāsi | … sahitaṁ mama | asahitaṁ tava | pūrvaṁ vacanīyaṁ paścād avocaḥ |",
  "K10sf253_sc:walw_0_2": "paścād vacanīyaṁ pūrvam avocaḥ | abhicīrṇaṁ te … apahara vādaṁ vāda vipramokṣāya …",
  "K10sf253_sc:walx_0": "ity anyo ’nyaṁ mukhaśaktikayā vitudanto viharanti | …",
  "K10sf253_sc:walx_1_0": "ye ’pi nirgranthasya jñātiputrasya śrāvakā gṛhiṇo ’vadātavasanā pāpāyāṁ prativasaṁti",
  "K10sf253_sc:walx_1_1": "te ’pi nirgrantheṣu jñātiputrikeṣu bhinneṣu vivādam āpanneṣu kalahajāteṣu bhaṇḍanajāteṣu",
  "K10sf253_sc:walx_1_2": "vigṛhīteṣu nirviṇṇarūpāḥ prativāṇirūpā asamānarūpā apakrāntā yathā dharmavinayād",
  "K10sf253_sc:walx_1_3": "durākhyātād duṣprativeditād aniryāṇikād asaṁbodhagāmino bhinnād asaṁstūpād apratiśaraṇāt |",
  "K10sf253_sc:waly_0_0": "ayaṁ khalu tathāgato ’rhan samyaksaṁbuddho ’smākaṁ śāstā | svākhyātaś cāyaṁ dharma",
  "K10sf253_sc:waly_0_1": "vinayaḥ supravedito niryāṇikaḥ saṁbodhagāmy abhinnaḥ saṁstūpaḥ sapratiśaraṇaḥ | śāstā",
  "K10sf253_sc:waly_0_2": "cāsya tathāgato ’rhan samyaksaṁbuddhaḥ |",
  "K10sf253_sc:walz_0_0": "te vayaṁ saṁhitāḥ samagrāḥ saṁmodamānā bhūtvā samśayāya na vivādāmahe yathedaṁ brahmacaryaṁ",
  "K10sf253_sc:walz_0_1": "cirasthitikaṁ syāt | tad bhaviṣyati bahujanahitāya bahujanasukhāya lokānukaṁpāyārthāya",
  "K10sf253_sc:walz_0_2": "hitāya sukhāya devamanuṣyāṇāṁ |",
  "K10sf253_sc:wal1.1_0": "eka āyuṣmanto dharmo bhagavatā svayam abhijñāyābhisaṁbudhyākhyāto",
  "K10sf253_sc:wal1.1_1_0": "yaduta sarvasatvā āhārasthitayaḥ | taṁ vayaṁ saṁhitāḥ samagrāḥ saṁmodamānā bhūtvā",
  "K10sf253_sc:wal1.1_1_1": "saṁśayāya na vivadāmahe | yathedaṁ brahmacaryaṁ cirasthitikaṁ syāt | tad bhaviṣyati",
  "K10sf253_sc:wal1.1_1_2": "bahujanahitāya bahujanasukhāya lokānukaṁpāyārthāya hitāya sukhāya devamanuṣyāṇām ||",
  "K10sf253_sc:wal1.2_0": "yaduta sarvasatvāḥ saṁskārasthāyinaḥ |",
  "K10sf253_sc:wal1.3_0": "apramādaḥ kuśaleṣu dharmeṣu |",
  "K10sf253_sc:wal1.3_1": "antaroddānam ||",
  "K10sf253_sc:wal1.3_2": "āhārasthitayaḥ satvāḥ atha saṁskārasthāyinaḥ |",
  "K10sf253_sc:wal1.3_3": "apramādaḥ kuśaleṣu dharmeṣv ekakāḥ punar udditāḥ ||",
  "K10sf253_sc:wal2.1_0": "dvāv āyuṣmanto dharmau bhagavatā svayam abhijñāyābhisaṁbudhyākhyātau",
  "K10sf253_sc:wal2.1_1": "yaduta nāmaṁ ca rūpaṁ ca | tau vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām ||",
  "K10sf253_sc:wal2.2_0": "yaduta avidyā ca bhavatṛṣṇā ca |",
  "K10sf253_sc:wal2.3_0": "bhavadṛṣṭiś ca vibhavadṛṣṭiś ca |",
  "K10sf253_sc:wal2.4_0": "āhrīkyam anavatrāpyaṁ ca |",
  "K10sf253_sc:wal2.5_0": "hrīś ca vyavatrāpyaṁ ca |",
  "K10sf253_sc:wal2.6_0": "daurvacasyaṁ ca pāpamitratā ca |",
  "K10sf253_sc:wal2.7_0": "sauvacasyaṁ ca kalyāṇamitratā ca |",
  "K10sf253_sc:wal2.8_0": "āpattikauśalyaṁ cāpattivyutthānakauśalyaṁ ca |",
  "K10sf253_sc:wal2.9_0": "samāpattikauśalyaṁ ca samāpattivyutthānakauśalyaṁ ca |",
  "K10sf253_sc:wal2.10_0": "dhātukauśalyaṁ ca manasikārakauśalyaṁ ca |",
  "K10sf253_sc:wal2.11_0": "smṛtiś ca saṁprajanyaṁ ca |",
  "K10sf253_sc:wal2.12_0": "pratisaṁkhyānabalaṁ ca bhāvanābalaṁ ca |",
  "K10sf253_sc:wal2.13_0": "ārjavaṁ ca mārdavaṁ ca |",
  "K10sf253_sc:wal2.14_0": "kṣāntiś ca sauratyaṁ ca |",
  "K10sf253_sc:wal2.15_0": "sākhilyaṁ ca pratisaṁstaraṁ ca |",
  "K10sf253_sc:wal2.16_0": "indriyeṣv aguptadvāratā ca bhojane amātrajñatā ca |",
  "K10sf253_sc:wal2.17_0": "indriyeṣu guptadvāratā ca bhojane mātrajñatā ca |",
  "K10sf253_sc:wal2.18_0": "śīlavyasanaṁ ca dṛṣṭivyasanaṁ ca |",
  "K10sf253_sc:wal2.19_0": "śīlavipattiś ca dṛṣṭivipattiś ca |",
  "K10sf253_sc:wal2.20_0": "śīlasaṁpattiś ca dṛṣṭisaṁpattiś ca |",
  "K10sf253_sc:wal2.21_0": "śīlaviśuddhiś ca dṛṣṭiviśuddhiś ca |",
  "K10sf253_sc:wal2.22_0": "dṛṣṭiviśuddhiś ca tathā dṛṣṭasya yoniśaḥ pradhānam |",
  "K10sf253_sc:wal2.23_0": "saṁvejanīyeṣu dharmeṣu saṁvegaḥ tathāsaṁvignasya ca yoniśaḥ pradhānam |",
  "K10sf253_sc:wal2.24_0": "asaṁtuṣṭitā ca kuśaleṣu dharmeṣv aprativāṇitā ca pradhāne |",
  "K10sf253_sc:wal2.25_0": "śamathaś ca vipaśyanā ca |",
  "K10sf253_sc:wal2.26_0": "vidyā ca vimuktiś ca |",
  "K10sf253_sc:wal2.27_0": "kṣayajñānaṁ cānutpādajñānaṁ ca |",
  "K10sf253_sc:wal2.27_1": "antaroddānam | … tiyaṁ padaṁ bhavatṛṣṇāhrīkye ca hrīś cā …",
  "K10sf253_sc:wal3.1_0": "traya āyuṣmanto dharmā bhagavatā svayam abhijñāyābhisaṁbudhyākhyātāḥ |",
  "K10sf253_sc:wal3.1_1": "yaduta trīṇi duścaritāni | kāyaduścaritaṁ vāgduścaritaṁ manoduścaritam |",
  "K10sf253_sc:wal3.1_2": "tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇāṁ ||",
  "K10sf253_sc:wal3.2_0": "yaduta trīṇi sucaritāni | kāyasucaritaṁ vāksucaritaṁ manaḥsucaritaṁ |",
  "K10sf253_sc:wal3.3_0": "trīṇy akuśalamūlāni | lobho ’kuśalamūlaṁ dveṣo moho ’kuśalamūlaṁ |",
  "K10sf253_sc:wal3.4_0": "trīṇi kuśalamūlāni | alobhaḥ kuśalamūlam adveṣo amohaḥ kuśalamūlam |",
  "K10sf253_sc:wal3.5_0": "trayaḥ akuśalavitarkāḥ | kāmavitarko vyāpādavitarko vihiṁsāvitarkaḥ |",
  "K10sf253_sc:wal3.6_0": "trayaḥ kuśalavitarkāḥ | naiṣkramyavitarkaḥ avyāpādavitarkaḥ avihiṁsāvitarkaḥ |",
  "K10sf253_sc:wal3.7_0": "trayo dhātavaḥ | kāmadhātur vyāpādadhātur vihiṁsadhātuḥ |",
  "K10sf253_sc:wal3.8_0": "trayo dhātavaḥ | naiṣkramyadhātur avyāpādadhātur avihiṁsādhātuḥ |",
  "K10sf253_sc:wal3.9_0": "trayo dhātavaḥ | kāmadhātur rūpadhātur ārūpyadhātuḥ |",
  "K10sf253_sc:wal3.10_0": "trayo dhātavaḥ | rūpadhātur ārūpyadhātur nirodhadhātuḥ |",
  "K10sf253_sc:wal3.10_1": "|| antaroddānam || …",
  "K10sf253_sc:wal3.11_0": "tisras tṛṣṇāḥ | kāmatṛṣṇā rūpatṛṣṇārūpyatṛṣṇā |",
  "K10sf253_sc:wal3.12_0": "tisras tṛṣṇāḥ | rūpatṛṣṇārūpyatṛṣṇā nirodhatṛṣṇā |",
  "K10sf253_sc:wal3.13_0": "traya āsravāḥ | kāmāsravo bhavāsravaḥ avidyāsravaḥ |",
  "K10sf253_sc:wal3.14_0": "tisraiṣaṇāḥ | kāmaiṣaṇā bhavaiṣaṇā brahmacaryaiṣaṇā |",
  "K10sf253_sc:wal3.15_0": "trayo bhavāḥ | kāmabhavo rūpabhavaḥ arūpyabhavaḥ |",
  "K10sf253_sc:wal3.16_0": "trayas tamaskāyāḥ | atītas tamaskāyaḥ anāgatas tamaskāyaḥ pratyutpannas tamaskāyaḥ |",
  "K10sf253_sc:wal3.17_0": "trīṇi bhayāni | vyādhibhayaṁ jarābhayaṁ maraṇabhayaṁ |",
  "K10sf253_sc:wal3.18_0": "tisro vedanāḥ | sukhā duḥkhāduḥkhāsukhā ca |",
  "K10sf253_sc:wal3.19_0": "tisro duḥkhatāḥ | duḥkhaduḥkhatā saṁskāraduḥkhatā vipariṇāmaduḥkhatā |",
  "K10sf253_sc:wal3.20.a_0": "tisro mānavidhāḥ | śreyo ’ham asmīti vidhā | sadṛśo ’ham asmīti vidhā | hīno ’ham asmīti vidhā |",
  "K10sf253_sc:wal3.20.b_0": "|| uddānam ||",
  "K10sf253_sc:wal3.20.b_1": "trayas tṛṣṇābhir āsravā eṣaṇāś cāpibhavāś ca |",
  "K10sf253_sc:wal3.20.b_2": "tamaskāyāḥ bhayāni ca vedanā duḥkhatā vidhāḥ ||",
  "K10sf253_sc:wal3.21_0": "trayo adhvānaḥ atītaḥ adhvā anāgataḥ adhvā pratyutpannaḥ adhvā |",
  "K10sf253_sc:wal3.22_0": "trīṇi kathāvastūni | atītakathāvastv anāgatakathāvastu pratyutpannakathāvastu |",
  "K10sf253_sc:wal3.23_0": "triṣu sthāneṣu rūpasya rūpasaṁgrahaḥ | sanidarśanaṁ sapratigham anidarśanaṁ sapratigham anidarśanam apratigham |",
  "K10sf253_sc:wal3.24_0": "trayaḥ saṁskārāḥ | kāyasaṁskāro vāksaṁskāro manaḥsaṁskāraḥ |",
  "K10sf253_sc:wal3.25_0": "trīṇi cittāni | arukopamacittaṁ vidyudupamacittaṁ vajropamacittam |",
  "K10sf253_sc:wal3.26_0": "trayaḥ pudgalāḥ | avakubjaprajñaḥ pudgala utsaṅgaprajñaḥ pudgalaḥ pṛthuprajñaḥ pudgalaḥ |",
  "K10sf253_sc:wal3.27_0": "trayaḥ sthavirāḥ | jātisthaviraḥ saṁvṛtisthaviro dharmasthaviraḥ |",
  "K10sf253_sc:wal3.28_0": "trayo rāśayaḥ | mithyatvaniyato rāśiḥ samyaktvaniyato rāśir aniyatorāśiḥ |",
  "K10sf253_sc:wal3.29_0": "tisraś codanāḥ | dṛṣṭena śrutena pariśaṁkayā |",
  "K10sf253_sc:wal3.30_0": "trīṇi tathāgatasyārakṣyāṇi | yāni tathāgato na praticchādayati kaccin me pare na vijānīyuḥ | katamāni trīṇi |",
  "K10sf253_sc:wal3.30.1_0": "pariśuddhakāyasamudācāras tathāgato nāsti tathāgatānām apariśuddhakāyasamudācāratā yāṁ tathāgataḥ praticchādayet kaccin me pare na vijānīyuḥ |",
  "K10sf253_sc:wal3.30.2_0": "pariśuddhavāksamudācāras tathāgato nāsti tathāgatānām apariśuddhavāksamudācāratā yāṁ tathāgataḥ praticchādayet kaccin me pare na vijānīyuḥ |",
  "K10sf253_sc:wal3.30.3.a_0": "pariśuddhamanaḥsamudācāras tathāgato nāsti tathāgatānām apariśuddhamanaḥsamudācāratā yāṁ tathāgataḥ praticchādayet kaccin me pare na vijānīyuḥ |",
  "K10sf253_sc:wal3.30.3.b_0": "|| uddānam ||",
  "K10sf253_sc:wal3.30.3.b_1": "adhvā kathā ca sthānaṁ ca saṁskārāś citta pudgalāḥ |",
  "K10sf253_sc:wal3.30.3.b_2": "sthaviratritayaṁ rāśiś codanā cāpy arakṣikāḥ ||",
  "K10sf253_sc:wal3.31_0": "trayo ’gnayaḥ | rāgāgnir dveṣāgnir mohāgniḥ |",
  "K10sf253_sc:wal3.32_0": "trayo ’gnayaḥ | āhvayanīyo ’gnir gārhapatyo ’gnir dakṣiṇāgniḥ |",
  "K10sf253_sc:wal3.33_0": "trīṇi puṇyakriyāvastūni | dānamayaṁ śīlamayaṁ bhāvanāmayaṁ |",
  "K10sf253_sc:wal3.34_0": "tisraḥ kāmopapattayaḥ | katamās tisraḥ |",
  "K10sf253_sc:wal3.34.1_0": "santi satvāḥ pratyupasthitakāmā ye pratyupasthitaiḥ kāmair aiśvaryaṁ vaśe vartayanti tadyathā manuṣyā ekatyaś ca devāḥ | iyaṁ prathamā kāmopapattiḥ |",
  "K10sf253_sc:wal3.34.2_0": "santi satvā nirmitakāmā ye nirmiya nirmiya kāmair aiśvaryaṁ vaśe vartayanti tadyathā devā nirmāṇaratayaḥ | iyaṁ dvitīyā kāmopapattiḥ |",
  "K10sf253_sc:wal3.34.3_0": "santi satvāḥ parinirmitakāmā ye parinirmitaiḥ kāmaiḥ aiśvaryaṁ vaśe vartayanti tadyathā devāḥ parinirmitavaśavartinaḥ | iyaṁ tṛtīyā kāmopapattiḥ |",
  "K10sf253_sc:wal3.35_0": "tisras sukhopapattayaḥ",
  "K10sf253_sc:wal3.35.1.a_0_0": "santi satvāḥ ya imam eva kāyaṁ vivekajena prītisukhenābhiṣyandayanti pariṣyandayanti",
  "K10sf253_sc:wal3.35.1.a_0_1": "pariprīṇayanti parispharanti | nāsty eṣāṁ kiñcit sarvataḥ kāyād asphuṭaṁ bhavati",
  "K10sf253_sc:wal3.35.1.a_0_2": "spharaṇīyaṁ yaduta vivekajena prītisukhena |",
  "K10sf253_sc:wal3.35.1.b_0": "te tena sukhena tena saumanasyena dīrghāyuṣo dīrgham adhvānaṁ tiṣṭhanti tadyathā devā brahmakāyikāḥ | iyaṁ prathamā sukhopapattiḥ |",
  "K10sf253_sc:wal3.35.2.a_0_0": "santi satvā ya imam eva kāyaṁ samādhijena prītisukhenābhiṣyandayanti pariṣyandayanti",
  "K10sf253_sc:wal3.35.2.a_0_1": "pariprīṇayanti parispharanti | nāsty eṣāṁ kiñcit sarvataḥ kāyād asphuṭaṁ bhavati",
  "K10sf253_sc:wal3.35.2.a_0_2": "spharaṇīyaṁ yaduta samādhijena prītisukhena |",
  "K10sf253_sc:wal3.35.2.b_0": "te tena sukhena tena saumanasyena dīrghāyuṣo dīrgham adhvānaṁ tiṣṭhanti tadyathā devā ābhāsvarāḥ | iyaṁ dvitiyā sukhopapattiḥ |",
  "K10sf253_sc:wal3.35.3.a_0_0": "santi satvā ya imam eva kāyaṁ niṣprītikena sukhenābhiṣyandayanti pariṣyandayanti",
  "K10sf253_sc:wal3.35.3.a_0_1": "pariprīṇayanti parispharanti | nāsty eṣāṁ kiñcit sarvataḥ kāyād asphuṭaṁ bhavati",
  "K10sf253_sc:wal3.35.3.a_0_2": "spharaṇīyaṁ yaduta niṣprītikena sukhena |",
  "K10sf253_sc:wal3.35.3.b_0": "te tena sukhena tena saumanasyena dīrghāyuṣo dīrgham adhvānaṁ tiṣṭhanti tadyathā devāḥ śubhakṛtsnāḥ | iyaṁ tṛitīyā sukhopapattiḥ |",
  "K10sf253_sc:wal3.36_0": "tisrāḥ prajñāḥ | śrutamayī prajñā cintāmayī prajñā bhāvanāmayī prajñā |",
  "K10sf253_sc:wal3.37_0": "tisraḥ prajñāḥ | śaikṣā prajñā aśaikṣā prajñā naivaśaikṣanāśaikṣā prajñā |",
  "K10sf253_sc:wal3.38_0": "trīṇīndriyāṇi | anājñātamājñāsyāmīndriyam ājñendriyam ājñātavendriyam |",
  "K10sf253_sc:wal3.39_0": "trīṇi cakṣūṁṣi | māṁsacakṣur divyacakṣuḥ prajñācakṣuḥ |",
  "K10sf253_sc:wal3.40_0": "trīṇy āyudhāni | śrutāyudhaṁ pravivekāyudhaṁ prajñāyudham |",
  "K10sf253_sc:wal3.41_0": "tisro śikṣāḥ | adhiśīlaṁ śikṣā | adhicittaṁ śikṣā | adhiprajñaṁ śikṣā |",
  "K10sf253_sc:wal3.42_0": "tisro bhāvanāḥ | śīlabhāvanā samādhibhāvanā prajñābhāvanā |",
  "K10sf253_sc:wal3.43_0": "trayo vihārāḥ | divyo vihāro brahmavihāra āryo vihāraḥ |",
  "K10sf253_sc:wal3.44_0": "trayaḥ samādhayaḥ | savitarkaḥ savicāraḥ samādhiḥ | avitarko vicāramātraḥ samādhiḥ | avitarko ’vicāraḥ samādhiḥ |",
  "K10sf253_sc:wal3.45_0": "trīṇi prātihāryāṇi | ṛddhiprātihāryam ādeśanāprātihāryam anuśāsanīprātihāryam |",
  "K10sf253_sc:wal3.46_0": "trīṇi śaucāni | kāyaśaucaṁ vākśaucaṁ manaḥśaucam |",
  "K10sf253_sc:wal3.47_0": "trīṇi mauneyāni | kāyamauneyaṁ vāgmauneyaṁ manomauneyaṁ |",
  "K10sf253_sc:wal3.48_0": "trīṇy ādhipatyāni | lokādhipatyaṁ ātmādhipatyaṁ dharmādhipatyaṁ |",
  "K10sf253_sc:wal3.49_0": "trīṇy ānuttaryāṇi | jñānānuttaryaṁ pratipadānuttaryaṁ vimuktyānuttaryam |",
  "K10sf253_sc:wal3.50_0": "tisro ’śaikṣyo vidyāḥ | katamās tisraḥ | aśaikṣī purvenivāsānusmṛtijñānasākṣīkriyā vidyā | aśaikṣī cyutyupapādajñānasākṣī kriyā vidyā | aśaikṣy āsravakṣayajñānasākṣīkriyā vidyā |",
  "K10sf253_sc:wal3.50_1": "3.50 || antaroddānaṁ ||",
  "K10sf253_sc:wal3.50_2": "śikṣā bhāvanā ca … …",
  "K10sf253_sc:wal3.50_5": "… ādhipatyāni ||",
  "K10sf253_sc:wal3.50_6": "trīṇy ānuttariyāṇi ca … …",
  "K10sf253_sc:wal3.50_9": "adhvā ca rāgāgniḥ śikṣā ||",
  "K10sf253_sc:wal4.1_0": "catvāra āyuṣmanto dharmā bhagavatā svayam abhijñāyābhisaṁ budhyākhyātāḥ |",
  "K10sf253_sc:wal4.1_1": "yaduta catvāri smṛtyupasthānāni | katamāni catvāri | kāye kāyānupaśyanāsmṛtyupasthānam | vedanāyāṁ citte dharmeṣu dharmānupaśyanā smṛtyupasthānam |",
  "K10sf253_sc:wal4.1_2": "tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇāṁ |",
  "K10sf253_sc:wal4.2.1_0": "catvāri samyakprahāṇāni | katamāni catvāri | utpannānāṁ pāpakānām akuśalānāṁ dharmāṇāṁ prahāṇāya cchandaṁ janayati vyāyacchate vīryam ārabhate cittaṁ pragṛhṇāti pradadhāti |",
  "K10sf253_sc:wal4.2.2_0": "anutpannānāṁ pāpakānām akuśalānāṁ dharmāṇāṁ anutpādāya cchandaṁ janayati vyāyacchate vīryam ārabhate cittaṁ pragṛhṇāti pradadhāti |",
  "K10sf253_sc:wal4.2.3_0": "anutpannānāṁkuśalānāṁdharmāṇām utpādāya cchandaṁ janayati vyāyacchate vīryam ārabhate cittaṁ pragṛhṇāti pradadhāti |",
  "K10sf253_sc:wal4.2.4_0_0": "utpannānāṁ kuśalānām dharmāṇāṁ sthitaye asaṁmoṣāyabhāvanāya paripūraye bhūyobhāvāya",
  "K10sf253_sc:wal4.2.4_0_1": "vṛddhivipulatājñānasākṣātkriyāyai chandaṁ janayati vyāyacchate vīryam ārabhate cittaṁ",
  "K10sf253_sc:wal4.2.4_0_2": "pragṛhṇāti pradadhāti |",
  "K10sf253_sc:wal4.3_0": "catvāri ṛddhipādāḥ | katamāni catvāri |",
  "K10sf253_sc:wal4.3.1_0": "chandasamādhiprahāṇasaṁskārasamanvāgata ṛddhipādaḥ |",
  "K10sf253_sc:wal4.3.2_0": "vīryasamādhiprahāṇasaṁskārasamanvāgata ṛddhipādaḥ |",
  "K10sf253_sc:wal4.3.3_0": "cittasamādhiprahāṇasaṁskārasamanvāgata ṛddhipādaḥ |",
  "K10sf253_sc:wal4.3.4_0": "mimāṁsāsamādhiprahāṇasaṁskārasamanvāgata ṛddhipādaḥ |",
  "K10sf253_sc:wal4.4_0": "catvāri dhyānāni | katamāni catvāri |",
  "K10sf253_sc:wal4.4.1_0": "ihāyuṣmanto bhikṣur viviktaṁ kāmair viviktaṁ pāpakair akuśaladharmaiḥ savitarkaṁ savicāraṁ vivekajaṁ prītisukhaṁ prathamaṁ dhyānam upasaṁpadya viharati |",
  "K10sf253_sc:wal4.4.2_0": "punar aparaṁ bhikṣur vitarkavicārāṇāṁ vyupaśamād adhyātmaṁ saṁprasādāc cetasa ekotībhāvād avitarkam avicāraṁ samādhijaṁ prītisukhaṁ dvitīyaṁ dhyānam upasaṁpadya viharati |",
  "K10sf253_sc:wal4.4.3_0_0": "punar aparaṁ bhikṣuḥ prīter virāgād upekṣako viharati smṛtaḥ saṁprajānaḥ sukhāṁ ca",
  "K10sf253_sc:wal4.4.3_0_1": "kāyena pratisaṁvedayati | yat tadāryā ācakṣate | upekṣakaḥ smṛtimān sukhaṁ viharatīti",
  "K10sf253_sc:wal4.4.3_0_2": "niṣprītikaṁ tṛtīyaṁ dhyānam upasaṁpadya viharati |",
  "K10sf253_sc:wal4.4.4_0_0": "punar aparaṁ bhikṣuḥ sukhasya ca prahāṇād duḥkhasya ca prahāṇāt pūrvam eva saumanasyadaurmanasyayor",
  "K10sf253_sc:wal4.4.4_0_1": "astaṅgamād aduḥkhāsukham upekṣāsmṛtipariśuddhaṁ caturthaṁ dhyānam upasaṁpadya viharati |",
  "K10sf253_sc:wal4.5_0": "catvāry āryasatyāni | katamāni catvāri | duḥkham āryasatyaṁ duḥkhasamudayo duḥkhanirodho duḥkhanirodhagāminī pratipad āryasatyam |",
  "K10sf253_sc:wal4.6_0": "catasraḥ saṁjñāḥ | katamāś catasraḥ | parittam eke saṁjānanti | mahadgatam eke saṁjānanti | apramāṇam eke saṁjānanti | nāsti kiñcid ity ākiñcanyāyatanam eke saṁjānanti |",
  "K10sf253_sc:wal4.7_0": "catvāry apramāṇāni | katamāni catvāri | maitry apramāṇaṁ karuṇā apramāṇaṁ muditā apramāṇaṁ upekṣā apramāṇaṁ |",
  "K10sf253_sc:wal4.8_0": "catvāry ārūpyāṇi | katamāni catvāri |",
  "K10sf253_sc:wal4.8.1_0_0": "ihāyuṣmanto bhikṣuḥ sarvaśo rūpasaṁjñānāṁ samatikramāt pratighasaṁjñānām astaṅgamān",
  "K10sf253_sc:wal4.8.1_0_1": "nānātvasaṁjñānām amanasikārād anantam ākāśam ākāśānantyāyatanam upasaṁpadya viharati",
  "K10sf253_sc:wal4.8.1_0_2": "tadyathā devā ākāśānantyāyatanopagāḥ |",
  "K10sf253_sc:wal4.8.2_0": "punar aparaṁ bhikṣuḥ sarvaśa ākāśānantyāyatanaṁ samatikramyānantaṁ vijñānaṁ vijñānānantyāyatanam upasaṁpadya viharati tadyathā devā vijñānāntyāyatanopagāḥ |",
  "K10sf253_sc:wal4.8.3_0": "punar aparaṁ bhikṣuḥ sarvaśo vijñānānantyāyatanaṁ samatikramya nāsti kiñcid ity ākiñcanyāyatanam upasaṁpadya viharati tadyathā devā ākiñcanyāyatanopagāḥ |",
  "K10sf253_sc:wal4.8.4_0": "punar aparaṁ bhikṣuḥ sarvaśa ākiñcanyāyatanaṁ samatikramya naivasaṁjñānāsaṁjñāyatanam upasaṁpadya viharati tadyathā devā naivasaṁjñānāsaṁjñāyatanopagāḥ |",
  "K10sf253_sc:wal4.9_0_0": "4 punar aparaṁ bhikṣuḥ prahāṇarataḥ prahāṇārāmatāyogam anuyukto bhāvanārato bhāvanārāmatāyogam",
  "K10sf253_sc:wal4.9_0_1": "anuyuktaḥ | tayā khalu prahāṇārāmatayābhāvanārāmatayā … yo hi tatra dakṣo ’nalasaḥ",
  "K10sf253_sc:wal4.9_0_2": "saṁprajānaḥ pratismṛto ’yam ucyate paurāṇa āryavaṁśe sthitaḥ |",
  "K10sf253_sc:wal4.10.a_0": "catvāri śrāmaṇyaphalāni | katamāni catvāri | srotaāpattiphalaṁ sakṛdāgāmiphalam anāgāmiphalam agraphalam arhatvam |",
  "K10sf253_sc:wal4.10.a_1": "4.10.b || uddānaṁ ||",
  "K10sf253_sc:wal4.10.a_2": "… ārūpyāṇy āryavaṁśāḥ phalāni ca |",
  "K10sf253_sc:wal4.11_0": "catvāri srotaāpattyaṅgāni | katamāni catvāri | satpuruṣasaṁsevaḥ saddharmaśravaṇaṁ yoniśo manasikāro dharmānudharmapratipattiḥ |",
  "K10sf253_sc:wal4.12_0": "caturbhir aṅgaiḥ samanvāgataḥ srotaāpannaḥ | buddhe ’vetyaprasādena saṁpannaḥ | dharme ’vetyaprasādena saṁghe ’vetyaprasādenāryakāntaiḥ śīlaiḥ saṁpannaḥ |",
  "K10sf253_sc:wal4.13_0": "catvāri jñānāni | katamāni catvāri | dharmajñānam anvayajñānaṁ paracittajñānaṁ saṁvṛtijñānaṁ |",
  "K10sf253_sc:wal4.14_0": "catvāri jñānāni | katamāni catvāri | duḥkhājñānaṁ samudayajñānaṁ nirodhajñānaṁ mārgajñānaṁ |",
  "K10sf253_sc:wal4.15_0": "catvāri balāni | katamāni catvāri | śraddhābalaṁ vīryabalaṁ samādhibalaṁ prajñābalam |",
  "K10sf253_sc:wal4.16_0": "catvāry adhiṣṭhānāni | katamāni catvāri | prajñādhiṣṭhānaṁ satyādhiṣṭhānaṁ tyāgādhiṣṭhānam upaśamādhiṣṭhānam |",
  "K10sf253_sc:wal4.17_0": "catvāro dharmaskandhāḥ | katame catvāraḥ | śīlaskandhaḥ samādhiskandhaḥ prajñāskandho vimuktiskandhaḥ |",
  "K10sf253_sc:wal4.18_0_0": "catvāro ’pāśrayāḥ | katame catvāraḥ | saṁkhyāyaikān dharmān pratisevate | saṁkhyāyaikān",
  "K10sf253_sc:wal4.18_0_1": "dharmān adhivāsayati | saṁkhyāyaikān dharmān parivarjayati | saṁkhyāyaikān dharmān vinodayati |",
  "K10sf253_sc:wal4.19_0": "catvāri dharmapadāni | katamāni catvāri | anabhidyā dharmapadam avyāpādaḥ samyaksmṛtiḥ samyaksamādhir dharmapadam |",
  "K10sf253_sc:wal4.20_0": "catvāraḥ sākṣīkaraṇīyā dharmāḥ | santi dharmāḥ kāyena sākṣīkartavyāḥ | santi smṛtyā santi cakṣuṣā santi prajñayā sākṣīkartavyā dharmāḥ |",
  "K10sf253_sc:wal4.20_1": "|| uddānam ||",
  "K10sf253_sc:wal4.20_2": "srotaāpannasyāṅgāni",
  "K10sf253_sc:wal4.20_3": "aṅgāni srotagatasya |",
  "K10sf253_sc:wal4.20_4": "… jñānam",
  "K10sf253_sc:wal4.20_5": "… tathā ||",
  "K10sf253_sc:wal4.20_6": "adhiṣṭhānāni skandhāś cāpāśrayāś ca padāni ca |",
  "K10sf253_sc:wal4.20_7": "catvāraḥ sākṣīkaraṇīyā",
  "K10sf253_sc:wal4.20_8": "vargo bhavati samudditaḥ ||",
  "K10sf253_sc:wal4.21_0": "catvāro dhātavaḥ | katame catvāraḥ | pṛthivīdhātur abdhātus tejodhātur vāyudhātuḥ |",
  "K10sf253_sc:wal4.22_0": "catvāra āhārāḥ | katame catvāraḥ | kabaḍiṁkāra āhāraḥ audārikaḥ sūkṣmaś ca | sparśo dvitīyo manaḥsañcetanā tṛtīyā vijñānaṁ caturthaṁ |",
  "K10sf253_sc:wal4.23_0": "catasro vijñānasthitayaḥ | rūpopagā vijñānasthitiḥ vedanopagā saṁjñopagā saṁskāropagā vijñānasthitiḥ |",
  "K10sf253_sc:wal4.24_0_0": "catvāras tṛṣṇotpādāḥ | cīvarahetor bhikṣor vā bhikṣuṇyā vā tṛṣṇā utpadyamānā utpadyate |",
  "K10sf253_sc:wal4.24_0_1": "… tṛṣṇā abhiniviśyamānā abhiniviśyati | evaṁ piṇḍapātahetor iti śayanāsanahetor iti",
  "K10sf253_sc:wal4.24_0_2": "bhavavibhavahetos tṛṣṇā utpadyamānā utpadyate … tṛṣṇā abhiniviśyamānā abhiniviśyati |",
  "K10sf253_sc:wal4.25_0": "catvāry agatigamanāni | katamāni catvāri | cchandād agatiṁ gacchati | dveṣān mohād bhayād agatiṁ gacchati |",
  "K10sf253_sc:wal4.26_0": "catvāri praśnavyākaraṇāni | ekāṁśavyākaraṇīyaḥ praśnaḥ | vibhajyavyākaraṇīyaaḥ paripṛcchāvyākaraṇīyaḥ | sthāpanīyaḥ praśnaḥ |",
  "K10sf253_sc:wal4.27_0_0": "catvāri dakṣiṇāviśodhanāni | asti dakṣiṇā dāyakato viśudhyate na pratigrāhakena |",
  "K10sf253_sc:wal4.27_0_1": "asti pratigrāhakena viśudhyate na dāyakataḥ | asti naiva dāyakato viśudhyate na pratigrāhakena |",
  "K10sf253_sc:wal4.27_0_2": "asti dakṣiṇā dāyakataś ca viśudhyate pratigrāhakena ca |",
  "K10sf253_sc:wal4.28_0": "catvāri saṁgrahavastūni | dānam | priyavāditā | arthacaryā | samānārthatā |",
  "K10sf253_sc:wal4.29_0": "catasro yonayaḥ | katamāś catasraḥ | aṇḍajā yonir jarāyujā yoniḥ saṁsvedajā yonir aupapādukā yoniḥ |",
  "K10sf253_sc:wal4.30_0_0": "catvāra ātmabhāvapratilaṁbhāḥ | asty ātmabhāvapratilaṁbho yasmin ātmasañcetanā krāmati",
  "K10sf253_sc:wal4.30_0_1": "na parasañcetanā | asty ātmabhāvapratilaṁbho yasmin parasañcetanā krāmati nātmasañcetanā |",
  "K10sf253_sc:wal4.30_0_2": "asty ātmabhāvapratilaṁbho yasmin ātmasañcetanā krāmati na parasañcetanā ca | asty",
  "K10sf253_sc:wal4.30_0_3": "ātmabhāvapratilaṁbho yasmin naivātmasañcetanā krāmati na parasañcetanā |",
  "K10sf253_sc:wal4.30_1": "|| uddānam || …",
  "K10sf253_sc:wal4.30_3": "ātmabhāvena te daśa ||",
  "K10sf253_sc:wal4.31_0": "catasraḥ pratipadaḥ | katamāś catasraḥ | duḥkhā pratipad dhandhābhijñā | duḥkhā pratipad kṣiprābhijñā | sukhā pratipad dhandhābhijñā | sukhā pratipad kṣiprābhijñā |",
  "K10sf253_sc:wal4.32_0": "catasraḥ pratipadaḥ | akṣamā pratipad dāma pratipat kṣamā pratipac chamā pratipat |",
  "K10sf253_sc:wal4.33_0_0": "catasraḥ samādhibhāvanāḥ | asti samādhibhāvanāsevitā bhāvitā bahulīkṛtā dṛṣṭadharmasukhavihārāya",
  "K10sf253_sc:wal4.33_0_1": "saṁvartate | asti samādhibhāvanāsevitā bhāvitā bahulīkṛtā jñānadarśana pratilābhāya",
  "K10sf253_sc:wal4.33_0_2": "saṁvartate | asti samādhibhāvanāsevitā bhāvitā bahulīkṛtā prajñāprabhedāya saṁvartate |",
  "K10sf253_sc:wal4.33_0_3": "asti samādhibhāvanāsevitā bhāvitā bahulīkṛtāsravakṣayāya saṁvartate |",
  "K10sf253_sc:wal4.34_0_0": "catvāri karmāṇi | asti karma kṛṣṇaṁ kṛṣṇavipākam | asti karma śuklaṁ śuklavipākaṁ |",
  "K10sf253_sc:wal4.34_0_1": "asti karma kṛṣṇaśuklaṁ kṛṣṇaśuklavipākaṁ | asti karmākṛṣṇam aśuklam akṛṣṇāśuklavipākaṁ",
  "K10sf253_sc:wal4.34_0_2": "karmakṣayāya saṁvartate |",
  "K10sf253_sc:wal4.35_0_0": "catvāri dharmasamādānāni | asti dharmasamādānaṁ pratyutpannasukham āyatyāṁ duḥkhavipākam |",
  "K10sf253_sc:wal4.35_0_1": "asti dharmasamādānaṁ pratyutpannasukham āyatyāṁ sukhavipākam | asti dharmasamādānaṁ",
  "K10sf253_sc:wal4.35_0_2": "pratyutpannaduḥkham āyatyāṁ duḥkhavipākam | asti dharmasamādānaṁ pratyutpannasukham",
  "K10sf253_sc:wal4.35_0_3": "āyatyāṁ sukhavipākaṁ |",
  "K10sf253_sc:wal4.36_0": "catvāro yogāḥ | kāmayogo bhavayogo dṛṣṭiyogaḥ avidyāyogaḥ |",
  "K10sf253_sc:wal4.37_0": "catvāro visaṁyogāḥ | kāmayogavisaṁyogaḥ | bhavayogavisaṁyogaḥ | dṛṣṭiyogavisaṁyogaḥ | avidyāyogavisaṁyogaḥ |",
  "K10sf253_sc:wal4.38_0": "catvāra oghāḥ | kāmaugho bhavaugho dṛṣṭyoghaḥ avidyaughaḥ |",
  "K10sf253_sc:wal4.39_0": "catvāry upādānāni | kāmopādānaṁ dṛṣṭyupādānaṁ śīlavratopādānam ātmavādopādānam |",
  "K10sf253_sc:wal4.40_0": "catvāro kāyagranthāḥ | abhidhyākāyagrantho vyāpādaḥ śīlavrataparāmarśa idaṁsatyābhiniveśaparāmarśaḥ kāyagranthaḥ ||",
  "K10sf253_sc:wal4.40_1": "|| uddānaṁ ||",
  "K10sf253_sc:wal4.40_2": "… pratipat",
  "K10sf253_sc:wal4.40_3": "samādher api bhāvana ||",
  "K10sf253_sc:wal4.40_4": "karma dharmasamādānaṁ",
  "K10sf253_sc:wal4.40_5": "tathā yogaḥ visaṁyogaḥ ||",
  "K10sf253_sc:wal4.40_6": "oghopādānaṁ granthaś ca |",
  "K10sf253_sc:wal4.40_7": "vargo bhavati samudditaḥ | |",
  "K10sf253_sc:wal4.41_0": "catvāraḥ pudgalāḥ | anusrotagāmī pudgalaḥ pratisrotogāmī pudgalaḥ sthitātmā pudgalas tīrṇaḥ pāragataḥ sthale tiṣṭhati pudgalaḥ |",
  "K10sf253_sc:wal4.42_0_0": "catvāraḥ pudgalāḥ | asti pudgala ātmahitāya pratipanno na parahitāya asti pudgalaḥ",
  "K10sf253_sc:wal4.42_0_1": "parahitāya pratipanna nātmahitāya | asti pudgalo naivātmahitāya pratipanno na parahitāya |",
  "K10sf253_sc:wal4.42_0_2": "asti pudgala ātmahitāya pratipanno parahitāya ca |",
  "K10sf253_sc:wal4.43_0": "catvāraḥ pudgalāḥ | asti pudgalas tamas tamaḥparāyaṇaḥ | asti pudgalas tamo jyotiḥparāyaṇaḥ | asti pudgalo jyotis tamaḥparāyaṇaḥ | asti pudgalo jyotir jyotiḥparāyaṇaḥ |",
  "K10sf253_sc:wal4.44_0_0": "catvāraḥ pudgalāḥ | asti pudgala ātmantapa ātmaparitāpanāyogam anuyuktaḥ | asti pudgalaḥ",
  "K10sf253_sc:wal4.44_0_1": "paraṁtapaḥ paraparitāpanāyogam anuyuktaḥ | asti pudgalo na paraṁtapo na paraparitāpanāyogam",
  "K10sf253_sc:wal4.44_0_2": "anuyukto nātmantapo nātmaparitāpanāyogam anuyuktaḥ | asti pudgala ātmantapa ātmaparitāpanāyogam",
  "K10sf253_sc:wal4.44_0_3": "anuyuktaḥ paraṁtapaḥ paraparitāpanāyogam anuyuktaḥ |",
  "K10sf253_sc:wal4.44_1": "sa nātmantapo nātmaparitāpanāyogam anuyuktaḥ na paraṁtapo na paraparitāpanāyogam anuyuktaḥ …",
  "K10sf253_sc:wal4.45_0": "catvāri vāgduścaritāni | mṛṣāvādaḥ paiśunyaṁ pāruṣyaṁ saṁbhinnapralāpaḥ |",
  "K10sf253_sc:wal4.46_0": "catvāri vāksucaritāni | mṛṣāvādād viratiḥ paiśunyāt pāruṣyāt saṁbhinnapralāpād virataḥ |",
  "K10sf253_sc:wal4.47_0": "catvāro ’nāryavyavahārāḥ | adṛṣṭe dṛṣṭavāditānāryavyavahāraḥ | aśrute śrutavāditā | amate matavāditā | avijñāte vijñātavāditānāryavyavahāraḥ |",
  "K10sf253_sc:wal4.48_0": "catvāra āryavyavahārāḥ | adṛṣṭe ’dṛṣṭavāditāryavyavahāraḥ | aśrute ’śrutavāditā amate ’matavāditā | avijñāte ’vijñātavāditāryavyavahāraḥ |",
  "K10sf253_sc:wal4.49_0": "catvāro ’nāryavyavahārāḥ | dṛṣṭe ’dṛṣṭavāditānāryavyavahāraḥ | śrute ’śrutavāditā | mate ’matavāditā | vijñāte ’vijñātavāditānāryavyavahāraḥ |",
  "K10sf253_sc:wal4.50_0": "catvāra āryavyavahārāḥ | dṛṣṭe dṛṣṭavāditāryavyavahāraḥ | śrute śrutavāditā | mate matavāditā | vijñāte vijñātavāditāryavyavahāraḥ |",
  "K10sf253_sc:wal5.1_0": "pañca āyuṣmanto dharmā bhagavatā svayaṁ abhijñāyābhisaṁbudhyākhyātāḥ |",
  "K10sf253_sc:wal5.1_1": "yaduta pañca skandhāḥ | rūpaskandho vedanāskandhaḥ saṁjñāskandhaḥ saṁskāraskandho vijñānaskandhaḥ |",
  "K10sf253_sc:wal5.1_2": "tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām |",
  "K10sf253_sc:wal5.2_0": "pañcopādānaskandhāḥ | katame pañca | rūpopādānaskandho vedanā saṁjñā saṁskārā vijñānam |",
  "K10sf253_sc:wal5.3_0_0": "pañca kāmaguṇāḥ | cakṣurvijñeyāni rūpāṇīṣṭāni kāntāni manāpāni priyarūpāṇi kāmopasaṁhitāni",
  "K10sf253_sc:wal5.3_0_1": "rañjanīyāni | śrotravijñeyāḥ śabdā iṣṭāḥ kāntā manāpāḥ priyarūpāḥ kāmopasaṁhitā rañjanīyāḥ |",
  "K10sf253_sc:wal5.3_0_2": "ghrānavijñeyā gandhā iṣṭāḥ kāntā manāpāḥ priyarūpāḥ kāmopasaṁhitā rañjanīyāḥ | jihvāvijñeyā",
  "K10sf253_sc:wal5.3_0_3": "rasā iṣṭā kāntā manāpāḥ priyarūpāḥ kāmopasaṁhitā rañjanīyāḥ | kāyavijñeyāni spraṣṭavyānīṣṭāni",
  "K10sf253_sc:wal5.3_0_4": "kāntāni manāpāni priyarūpāṇi kāmopasaṁhitāni rañjanīyāni |",
  "K10sf253_sc:wal5.4_0": "pañca mātsaryāṇi | āvāsamātsaryaṁ kulamātsaryaṁ varṇamātsaryaṁ lābhamātsaryaṁ dharmamātsaryaṁ |",
  "K10sf253_sc:wal5.5_0": "pañca gatayaḥ | narakagatis tiryagyonigatiḥ pretagatir manuṣyagatir devagatiḥ |",
  "K10sf253_sc:wal5.6_0": "pañca nīvaraṇāni | katamāni pañca | kāmacchandanīvaraṇam | vyāpādaḥ styānamiddham auddhatyakaukṛtyaṁ vicikitsā |",
  "K10sf253_sc:wal5.7_0": "pañca cetaḥkhilāḥ | katame pañca | ihāyuṣmanto bhikṣuḥ śāstari kāṅkṣati vicikitsati na praskandati nādhimucyate na saṁprasīdati",
  "K10sf253_sc:wal5.7_1": "ca vijñaiḥ sabrahmacāribhis tān vākpratodakair vi",
  "K10sf253_sc:wal5.7_2": "kāṅksāti vicikitsati na praskandati nādhimucyate na saṁprasīdati |",
  "K10sf253_sc:wal5.8.1.a_0": "pañca cetovinibandhāḥ | katame pañca | ihāyuṣmanto bhikṣuḥ kāye avigatarāgo avigatacchando avigatapremo ’vigatapipāso avigatatṛṣṇaḥ |",
  "K10sf253_sc:wal5.8.1.b_0": "yo ’sau bhikṣuḥ kāye avigatarāgaḥ pūrvavat tasya cittaṁ na praskandati na prasīdati na santiṣṭhate nādhimucyata ātāptāyānuyogāya prahāṇāya prati … uttamārthasya prāptaye |",
  "K10sf253_sc:wal5.8.1.c_0": "tasya cittaṁ na praskandati pūrvavad uttamārthasya prāptaye | evam asya prathamaś cetovinibandhaḥ |",
  "K10sf253_sc:wal5.8.2.a_0": "punar aparaṁ bhikṣuḥ kāme avigatarāgo avigatacchando avigatapremo avigatapipāso avigatatṛṣṇaḥ |",
  "K10sf253_sc:wal5.8.2.b_0": "yo ’sau bhikṣuḥ kāme ’vigatarāgaḥ pūrvavat tasya cittaṁ na praskandati na prasīdati na santiṣṭhate nādhimucyata ātaptāyānuyogāya prahāṇāya prati … uttamārthasya prāptaye |",
  "K10sf253_sc:wal5.8.2.c_0": "tasya cittaṁ na praskandati pūrvavad uttamārthasya prāptaye | evam asya dvitīyaś cetovinibandhaḥ |",
  "K10sf253_sc:wal5.8.3.a_0": "punar aparaṁ bhikṣuḥ saṁsṛṣṭo viharati … nanditaiḥ śucitaiḥ sahanandī sahaśokī | sukhiteṣu sukhito duḥkhiteṣu duḥkhitaḥ | utpanneṣu kṛtyakaraṇīyeṣv ātmanā teṣu yogam āpadya ti |",
  "K10sf253_sc:wal5.8.3.b_0": "yo ’sau bhikṣuḥ saṁsṛṣṭo viharati pūrvavat | tasya cittaṁ na praskandati na prasīdati na santiṣṭhate nādhimucyata ātaptāyānuyogāya prahāṇāya prati … uttamārthasya prāptaye |",
  "K10sf253_sc:wal5.8.3.c_0": "tasya cittaṁ na praskandati pūrvavad uttarmārthasya prāptaye | evam asya tṛtīyaś cetovinibandho …",
  "K10sf253_sc:wal5.8.4.a_0_0": "punar aparaṁ bhikṣur yeyaṁ kathābhisaṁlekhikā cetovinīvaraṇasāṁpreyagāminī tadyathā",
  "K10sf253_sc:wal5.8.4.a_0_1": "śīlakathā samādhikathā prajñākathā vimuktikathā vimuktijñānadarśanakathā alpecchākathā",
  "K10sf253_sc:wal5.8.4.a_0_2": "saṁtuṣṭikathā pravivekakathāsaṁsargakathā prahāṇakathā .ī … na śuśrūṣati na śrotram",
  "K10sf253_sc:wal5.8.4.a_0_3": "avadadhāti nājñācittam upasthāpayati dharmasyānudharmaṁ vyatikramya vartate śāstuḥ śāsanaṁ …",
  "K10sf253_sc:wal5.8.4.b_0_0": "yo ’sau bhikṣur yeyaṁ kathābhisaṁlekhikā pūrvavad yāvad ity evaṁrūpāyāṁ kathāyāṁ",
  "K10sf253_sc:wal5.8.4.b_0_1": "na śuśrūṣati na śrotram avadadhāti nājñācittam upasthāpayati dharmasyānudharmaṁ vyatikramya",
  "K10sf253_sc:wal5.8.4.b_0_2": "vartate śāstuḥ śāsanaṁ …",
  "K10sf253_sc:wal5.8.4.c_0": "tasya cittaṁ na praskandati pūrvavad yāvad uttamārthasya prāptaye | evam asya caturthaś cetovinibandho …",
  "K10sf253_sc:wal5.8.5.a_0": "punar aparaṁ bhikṣur alpamātrakenāvaramātrakena viśeṣādhigamena …",
  "K10sf253_sc:wal5.8.5.b_0": "alpamātrakenāvaramātrakena viśeṣādhigame nāntarapramādam āpadyate ātaptāyānuyogāya prahāṇāya prati … uttamārthasya prāptaye |",
  "K10sf253_sc:wal5.8.5.c_0": "tasya cittaṁ na praskandati pūrvavad uttamārthasya prāptaye | evam asya pañcamaḥ cetovinibandhaḥ |",
  "K10sf253_sc:wal5.9_0": "pañcāvarabhāgīyāni saṁyojanāni | kāmacchando vyāpādaḥ satkāyadṛṣṭiḥ śīlavrataparāmarśo vicikitsā |",
  "K10sf253_sc:wal5.10_0": "pañcordhvabhāgīyāni saṁyojanāni | rūparāga ārūpyarāga auddhatyaṁ mānaḥ avidyā |",
  "K10sf253_sc:wal5.13_0": "pañca vyasanāni | jñātivyasanaṁ bhogavyasanaṁ ārogyavyasanaṁ śīlavyasanaṁ dṛṣṭivyasanaṁ |",
  "K10sf253_sc:wal5.14_0": "pañca saṁpadaḥ | jñātisaṁpad bhogasaṁpad ārogyasaṁpac chīlasaṁpad dṛṣṭisaṁpad |",
  "K10sf253_sc:wal5.15_0": "pañca vacanaṁ | atha kālebhavā akālebhavā bhūtebhavā abhūtebhavā arthopasaṁhitānarthopasaṁhitā …",
  "K10sf253_sc:wal5.16_0_0": "pañcābhavyasthānāni | abhavyo ’rhad bhikṣuḥ kṣīnāsravaḥ saṁcintya prāṇinaṁ jīvitād",
  "K10sf253_sc:wal5.16_0_1": "vyaparopitum | abhavyo ’dattaṁ steyasaṁkhyātam ādātum | abhavyo maithunaṁ dharmaṁ",
  "K10sf253_sc:wal5.16_0_2": "pratisevitum | abhavyaḥ saṁprajānan mṛṣā vaditum | …",
  "K10sf253_sc:wal5.17_0": "pañca prādhānikasyāṅgāni |",
  "K10sf253_sc:wal5.17.1_0": "iha bhikṣos tathāgatasyāntike śraddhābhinirviṣṭā bhavati mūlajātā pratiṣṭhitā … dharmataḥ | idaṁ prathamaṁ pradhānikasyāṅgam |",
  "K10sf253_sc:wal5.17.2_0": "punar aparaṁ bhikṣuḥ … sabrahmacārīṇāṁ | idaṁ dvitīyaṁ prādhānikasyāṅgam |",
  "K10sf253_sc:wal5.17.3_0_0": "punar aparaṁ bhikṣur alpābādho bhavaty arogajātīyaḥ samavipacanayā grahaṇyā samanvāgato",
  "K10sf253_sc:wal5.17.3_0_1": "nātyuṣṇayā nātiśītayāvyābādhayartusukhayā yayāsyāśitapītakhāditāni samyaksukhena",
  "K10sf253_sc:wal5.17.3_0_2": "paripākaṁ gacchanti | idaṁ tṛtīyaṁ prādhānikasyāṅgam |",
  "K10sf253_sc:wal5.17.4_0": "punar aparaṁ bhikṣuḥ … sthāmavān … dṛdhaparākramo ’nikṣiptadhuraḥ kuśaleṣu dharmeṣu |",
  "K10sf253_sc:wal5.17.4_1_0": "kāmaṁ tvak snāyu ca asthi cāvatiṣṭhatu pariśuṣyatu śarīrāṁ māṁsaśoṇitam | atha ca",
  "K10sf253_sc:wal5.17.4_1_1": "punar yat tad ārabdhavīryeṇa prāptavyaṁ sthāmavatā vīryavatā utsāhinā dṛḍhaparākrameṇa",
  "K10sf253_sc:wal5.17.4_1_2": "anikṣiptadhureṇa kuśaleṣu dharmeṣu tad bata nānuprāpyāntarā vīryasya sraṁsanaṁ bhaviṣyati |",
  "K10sf253_sc:wal5.17.4_1_3": "idaṁ caturthaṁ prādhānikasyāṅgam |",
  "K10sf253_sc:wal5.18_0": "pañca vimuktiparipācanāḥ saṁjñāḥ | anityasaṁjñā anitye duḥkhasaṁjñā duḥkhe anātmasaṁjñā āhāre pratikūlasaṁjñā maraṇasaṁjñā |",
  "K10sf253_sc:wal5.19_0": "pañca vimuktyāyatanāni | katamāni pañca |",
  "K10sf253_sc:wal5.19.1.a_0": "iha bhikṣo śāstā dharmaṁ deśayati | anyatarānyataro vā vijño gurusthānīyaḥ sabrahmacārī |",
  "K10sf253_sc:wal5.19.1.b_0": "yathā yathāsya śāstā anyatarānyataro vā vijño gurusthānīyaḥ sabrahmacārī dharmaṁ deśayati tathā tathā teṣu dharmeṣv arthapratisaṁvedī bhavati dharmapratisaṁvedī ca |",
  "K10sf253_sc:wal5.19.1.c_0_0": "tasyārthapratisaṁvedino dharmapratisaṁvedinaś cotpadyate prāmodyaṁ pramuditasya prītir",
  "K10sf253_sc:wal5.19.1.c_0_1": "jāyate prītimanasaḥ kāyaḥ praśrabhyate praśrabdhakāyaḥ sukhaṁ vedayate sukhitasya",
  "K10sf253_sc:wal5.19.1.c_0_2": "cittaṁ samādhīyate samāhitacitto yathābhūtaṁ prajānāti yathābhūtaṁ paśyati yathābhūtaṁ",
  "K10sf253_sc:wal5.19.1.c_0_3": "prajānan yathābhūtaṁ paśyan nirvidyate nirviṇṇo virajyate virakto vimucyate | idaṁ",
  "K10sf253_sc:wal5.19.1.c_0_4": "prathamaṁ vimuktyāyatanaṁ |",
  "K10sf253_sc:wal5.19.1.d_0_0": "yatra sthitasya bhikṣor vā bhikṣuṇyā vā anupasthitā smṛtir upatiṣṭhate asamāhitaṁ",
  "K10sf253_sc:wal5.19.1.d_0_1": "cittaṁ samādhīyate aparikṣīṇāś cāsravāḥ parikṣīyante ananuprāptaṁ cānuttaraṁ yogakṣemaṁ",
  "K10sf253_sc:wal5.19.1.d_0_2": "nirvāṇam anuprāpnoti |",
  "K10sf253_sc:wal5.19.2.a_0_0": "punar aparaṁ na haiva bhikṣo śāstā dharmaṁ deśayaty anyatarānyataro vā vijño gurusthānīyaḥ",
  "K10sf253_sc:wal5.19.2.a_0_1": "sabrahmacārī | api tu yathāśrutān dharmān yathopadiṣṭān yathāparyavāptān vistareṇa",
  "K10sf253_sc:wal5.19.2.a_0_2": "svareṇa svādhyāyaṁ karoti |",
  "K10sf253_sc:wal5.19.2.b_0_0": "yathā yathā tān yathāśrutān yathopadiṣṭān yathāparyavāptāṁ vistareṇa svareṇa svādhyāyaṁ",
  "K10sf253_sc:wal5.19.2.b_0_1": "karoti tathā tathā teṣv arthapratisaṁvedī bhavati pūrvavat | idaṁ dvitīyaṁ vimuktyāyatanam |",
  "K10sf253_sc:wal5.19.2.b_0_2": "yatra sthitasyeti pūrvavat |",
  "K10sf253_sc:wal5.19.3.a_0_0": "punar aparaṁ na haiva bhikṣo śāstā dharmaṁ deśayaty anyatarānyataro vā vijño gurusthānīyaḥ",
  "K10sf253_sc:wal5.19.3.a_0_1": "sabrahmacārī | nāpi tu yathāśrutān dharmān yathopadiṣṭān yathāparyavāptān vistareṇa",
  "K10sf253_sc:wal5.19.3.a_0_2": "svādhyāyaṁ karoti | api tu yathāśrutān dharmān yathopadiṣṭān yathāparyavāptān vistareṇa",
  "K10sf253_sc:wal5.19.3.a_0_3": "parebhyaḥ saṁprakāśayati",
  "K10sf253_sc:wal5.19.3.b_0_0": "yathā yathā yathāśrutān dharmān yathopadiṣṭān yathāparyavāptān vistareṇa parebhyaḥ",
  "K10sf253_sc:wal5.19.3.b_0_1": "saṁprakāśayati tathā tathā teṣu dharmeṣv arthapratisaṁvedī bhavatīti pūrvavat | idaṁ",
  "K10sf253_sc:wal5.19.3.b_0_2": "tṛtīyaṁ vimuktyāyatanaṁ | yatra sthitasyeti pūrvavat |",
  "K10sf253_sc:wal5.19.4.a_0": "punar aparaṁ na haiva bhikṣo śāstā pūrvavat nāpi svādhyāyaṁ nāpi parebhyaḥ saṁprakāśayati | api tu yathāśrutān yāvad yathāparyavāptān cintayati tulayati upaparīkṣate |",
  "K10sf253_sc:wal5.19.4.b_0_0": "yathā yathā yathāśrutān yāvad yathāparyavāptān cintayati yāvad upaparīkṣate tathā",
  "K10sf253_sc:wal5.19.4.b_0_1": "tathā teṣu dharmeṣv arthapratisaṁvedī pūrvavat | idaṁ caturthaṁ vimuktyāyatanaṁ |",
  "K10sf253_sc:wal5.19.4.b_0_2": "yatra sthitasyeti pūrvavat |",
  "K10sf253_sc:wal5.19.5.a_0_0": "punar aparaṁ na haiva bhikṣo śāsteti pūrvavat | nāpi svādhyāyaṁ nāpi parebhyaḥ saṁprakāśayati",
  "K10sf253_sc:wal5.19.5.a_0_1": "nāpi cintayati | api tu anenānyatamaṁ bhadrakaṁ samādhinimittaṁ sādhu ca suṣṭhu ca",
  "K10sf253_sc:wal5.19.5.a_0_2": "sūdgṛhītaṁ bhavati sumanasikṛtaṁ subhāvitaṁ sujuṣṭaṁ supratividdhaṁ | tadyathā vinīlakaṁ",
  "K10sf253_sc:wal5.19.5.a_0_3": "vā vipūyakaṁ vā vyādhmātakaṁ vā vipaṭumakaṁ vā vilohitakaṁ vā vikhāditakaṁ vā vikṣiptakaṁ",
  "K10sf253_sc:wal5.19.5.a_0_4": "vā asthi vā asthisaṁkalikā vā |",
  "K10sf253_sc:wal5.19.5.b_0_0": "yathā yathā khalv anenāanyatamānyatamaṁ bhadrakaṁ samādhinimittaṁ pūrvavad yāvat",
  "K10sf253_sc:wal5.19.5.b_0_1": "supratividdhaṁ | tathā tathā teṣu dharmeṣv arthapratisaṁvedī bhavati pūrvavat | idaṁ",
  "K10sf253_sc:wal5.19.5.b_0_2": "pañcamaṁ vimuktyāyatanaṁ | yatra sthitasyeti pūrvavat |",
  "K10sf253_sc:wal5.20_0": "pañcendriyāṇi | katamāni pañca | śraddhendriyaṁ vīryendriyaṁ smṛtīndriyaṁ samādhīndriyaṁ prajñendriyam |",
  "K10sf253_sc:wal5.20.a_0": "pañcendriyāṇi | katamāni pañca | sukhendriyaṁ duḥkhendriyaṁ saumanasyendriyaṁ daurmanasyendriyam upekṣendriyam |",
  "K10sf253_sc:wal5.21_0": "pañca balāni | katamāni pañca | śraddhābalaṁ vīryabalaṁ smṛtibalaṁ samādhibalaṁ prajñābalam |",
  "K10sf253_sc:wal5.22_0": "pañcānāgāminaḥ | katame pañca | antarāparinirvāyī | upapadyaparinirvāyī | sābhisaṁskāraparinirvāyī | anabhisaṁskāraparinirvāyī | ūrdhvasrotaḥ |",
  "K10sf253_sc:wal5.23_0": "pañca śuddhāvāsāḥ | avṛhā a tapāḥ sudṛśāḥ sudarśanā akaniṣṭhāḥ |",
  "K10sf253_sc:wal5.24_0_0": "pañca niḥsaraṇīyā dhātavaḥ | tasya khalv āyuṣmantaḥ śrutavata āryaśrāvakasya … kāmān",
  "K10sf253_sc:wal5.24_0_1": "anusmarataḥ kāmeṣu cittaṁ na praskandati na prasīdati na santiṣṭhate na vimucyate",
  "K10sf253_sc:wal5.24_0_2": "pratilīyate … snāyugardulakaṁ vāgnāv upasaṁhṛtaṁ pratilīyate n pra …",
  "K10sf253_sc:wal5.24_1": "… kāmān anusmarataḥ kāmeṣu cittaṁ na praskandati na prasīdati na santiṣṭhate na vimucyate pratilīyate",
  "K10sf253_sc:wal5.24_2": "na sa tadvedanāṁ vedayati | idaṁ niḥsaraṇaṁ |",
  "K10sf253_sc:wal5.24_3": "yathā kāmānām evam vyāpādo ’vyāpādo vihiṁsāvihiṁsā rūpam ārūpyaṁ satkāyaḥ satkāyanirodho ’sti niḥsaraṇam |",
  "K10sf253_sc:wal5.24_4": "|| uddānam || …",
  "K10sf253_sc:wal5.24_6": "ās tathā | …",
  "K10sf253_sc:wal5.24_7": "khilāś ca vinibandhāś ca || …",
  "K10sf253_sc:wal5.24_9": "… | … vimuktiparipācanā || …",
  "K10sf253_sc:wal5.24_11": "indriyaṁ dvitīyaṁ tathā | pañca balāny anāgāmī śuddhāvāsāś ca dhātavaḥ ||",
  "K10sf253_sc:wal6.1_0": "ṣaḍ āyuṣmanto dharmā bhagavatā svayam abhijñāyābhisaṁbudhyākhyātāḥ |",
  "K10sf253_sc:wal6.1_1": "yaduta ṣaḍ ādhyātmikāyatanāni | katamāni ṣaṭ | cakṣur ādhyātmikam āyatanaṁ | śrotraṁ ghrāṇaṁ jihvā kāyo mana ādhyātmikam āyatanam |",
  "K10sf253_sc:wal6.1_2": "tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇāṁ |",
  "K10sf253_sc:wal6.2_0": "ṣaḍ bāhyāyatanāni | katamāni ṣaṭ | rūpaṁ bāhyāyatanaṁ | śabdo gandho rasaḥ spraṣṭavyaṁ dharmo bāhyāyatanaṁ |",
  "K10sf253_sc:wal6.3_0": "ṣaḍ vijñānakāyāḥ | katame ṣaṭ | cakṣurvijñānaṁ śrotraghrānajihvākāyamanovijñānaṁ |",
  "K10sf253_sc:wal6.4_0": "ṣaṭ sparśakāyāḥ | katame ṣaṭ | cakṣuḥsaṁsparśaḥ | śrotraghrāṇajihvākāyamanaḥsaṁsparśaḥ |",
  "K10sf253_sc:wal6.5_0": "ṣaḍ vedanākāyāḥ | katame ṣaṭ | cakṣuḥsaṁsparśajā vedanā | śrotraghrāṇajihvākāyamanaḥsaṁsparśajā vedanā |",
  "K10sf253_sc:wal6.6_0": "ṣaṭ saṁjñākāyāḥ | cakṣuḥsaṁsparśajā saṁjñā | śrotraghrāṇajihvākāyamanaḥsaṁsparśajā saṁjñā |",
  "K10sf253_sc:wal6.7_0": "ṣaṭ cetanākāyāḥ | katame ṣaṭ | cakṣuḥsaṁsparśajā cetanā | śrotraghrāṇajihvākāyamanaḥsaṁsparśajā cetanā |",
  "K10sf253_sc:wal6.8_0": "ṣaṭ tṛṣṇākāyāḥ | katame ṣaṭ | cakṣuḥsaṁsparśajā tṛṣṇā | śrotraghrāṇajihvākāyamanaḥsaṁsparśajā tṛṣṇā |",
  "K10sf253_sc:wal6.9_0_0": "ṣaḍ dharmā hānabhāgīyāḥ | katame ṣaṭ | buddhe agauravo viharati | dharme agauravo",
  "K10sf253_sc:wal6.9_0_1": "viharati | saṁghe agauravo viharati | śikṣāyāṁ agauravo viharati | daurvacasyaś ca",
  "K10sf253_sc:wal6.9_0_2": "pāpamitraś ca bhavati |",
  "K10sf253_sc:wal6.10_0_0": "ṣaḍ dharmā viśeṣabhāgīyāḥ | katame ṣaṭ | buddhe gauravo viharati | dharme gauravo",
  "K10sf253_sc:wal6.10_0_1": "viharati | saṁghe gauravo viharati | śikṣāyāṁ gauravo viharati | sauvacasyaś ca kalyāṇamitraś ca bhavati |",
  "K10sf253_sc:wal6.11_0_0": "ṣaṭ saumanasyopavicārāḥ | katame ṣaṭ | cakṣuṣā rūpāṇi dṛṣṭvā saumanasyasthānīyāni",
  "K10sf253_sc:wal6.11_0_1": "rūpāṇy upavicarati | śrotreṇa śabdān śrutvā saumanasyasthānīyān śabdān upavicarati |",
  "K10sf253_sc:wal6.11_0_2": "ghrāṇena gandhān jighritvā saumanasyasthānīyān gandhān upavicarati | jihvayā rasān",
  "K10sf253_sc:wal6.11_0_3": "svāditvā saumanasyasthānīyān rasān upavicarati | kāyena spraṣṭavyāni spṛṣṭvā saumanasyasthānīyāni",
  "K10sf253_sc:wal6.11_0_4": "spraṣṭavyāny upavicarati | manasā dharmān vijñāya saumanasyasthānīyān dharmān upavicarati |",
  "K10sf253_sc:wal6.12_0_0": "ṣaḍ daurmanasyopavicārāḥ | katame ṣaṭ | cakṣuṣā rūpāṇi dṛṣṭvā daurmanasyasthānīyāni",
  "K10sf253_sc:wal6.12_0_1": "rūpāṇy upavicarati | śrotreṇa śabdān śrutvā daurmanasyasthānīyān śabdān upavicarati |",
  "K10sf253_sc:wal6.12_0_2": "ghrāṇena gandhān jighritvā daurmanasyasthānīyān gandhān upavicarati | jihvayā rasān",
  "K10sf253_sc:wal6.12_0_3": "svāditvā daurmanasyasthānīyān rasān upavicarati | kāyena spraṣṭavyāni spṛṣṭvā daurmanasyasthānīyāni",
  "K10sf253_sc:wal6.12_0_4": "spraṣṭavyāny upavicarati | manasā dharmān vijñāya daurmanasyasthānīyān dharmān upavicarati |",
  "K10sf253_sc:wal6.13_0_0": "ṣaḍ upekṣopavicārāḥ | katame ṣaṭ | cakṣuṣā rūpāṇi dṛṣṭvā upekṣāsthānīyāni rūpāṇy",
  "K10sf253_sc:wal6.13_0_1": "upavicarati | śrotreṇa śabdān śrutvā upekṣāsthānīyān śabdān upavicarati | ghrāṇena",
  "K10sf253_sc:wal6.13_0_2": "gandhān jighritvopekṣāsthānīyān gandhān upavicarati | jihvayā rasān svāditvopekṣāsthānīyān",
  "K10sf253_sc:wal6.13_0_3": "rasān upavicarati | kāyena spraṣṭavyāni spṛṣṭvopakṣāsthānīyāni spraṣṭavyāny upavicarati |",
  "K10sf253_sc:wal6.13_0_4": "manasā dharmān vijñāyopekṣāsthānīyān dharmān upavicarati |",
  "K10sf253_sc:wal6.14.1_0": "ṣaṭ sātatavihārāḥ || katame ṣaṭ | iha bhikṣuś cakṣuṣā rūpāṇi dṛṣṭvā naiva sumanā bhavati na durmanā upekṣako viharati smṛtaḥ saṁprajānan |",
  "K10sf253_sc:wal6.14.2_0": "śrotreṇa śabdān ghrāṇena gandhāñ jihvayā rasān kāyena spraṣṭavyān manasā dharmān vijñāya naiva sumanā bhavati na durmanā upekṣako viharati smṛtaḥ saṁprajānan |",
  "K10sf253_sc:wal6.15_0": "ṣaḍ dhātavaḥ | katame ṣaṭ | pṛthivīdhātur abdhātus tejodhātur vāyudhātur ākāśadhātur vijñānandhātuḥ |",
  "K10sf253_sc:wal6.16_0_0": "ṣaṇ niḥsaraṇīyā dhātavaḥ | katame ṣaṭ | ihāyuṣmanto bhikṣur evaṁ vaden maitro me",
  "K10sf253_sc:wal6.16_0_1": "cetaḥ samādhir āsevito bhāvito bahulīkṛto ’tha ca punar me vyāpādaś cittaṁ paryādāya",
  "K10sf253_sc:wal6.16_0_2": "tiṣṭhati pūrvavad yathā daśottare |",
  "K10sf253_sc:wal6.17_0": "ṣaḍ vivādamūlāni | katamāni ṣaṭ |",
  "K10sf253_sc:wal6.17.1.a_0_0": "ihaikatyaḥ krodhano bhavaty upanāhī | yo ’sau krodhano bhavaty upanāhī sa śāstāraṁ",
  "K10sf253_sc:wal6.17.1.a_0_1": "na satkaroti na gurukaroti na mānayati na pūjayati | sa śāstāram asatkurvan agurukurvan",
  "K10sf253_sc:wal6.17.1.a_0_2": "amānayan apūjayan dharmaṁ na paśyati | dharmam apaśyan śrāmaṇye anavekṣo bhavati |",
  "K10sf253_sc:wal6.17.1.a_0_3": "yo śrāmaṇye anavekṣo sa saṁghe tadrūpaṁ … janayati kalahabhaṇḍanavigrahavivādaṁ |",
  "K10sf253_sc:wal6.17.1.a_0_4": "yo bhavati kalahakārī sa bhaviṣyati bahujanānarthāya bahujanāhitāya bahujanaduḥkhāyānarthāyāhitāya",
  "K10sf253_sc:wal6.17.1.a_0_5": "duḥkhāya devamanuṣyāṇām |",
  "K10sf253_sc:wal6.17.1.b_0_0": "ata evaṁrūpaṁ yūyaṁ vivādamūlaṁ saty adhyātmaṁ vā bahirdhā vā aprahīyaṁ samanupaśyata",
  "K10sf253_sc:wal6.17.1.b_0_1": "tatas saṁhitaiḥ samagraiḥ saṁmodamānair avivadamānās tīvraś cotsāhanī cotsuḍhiś cāprativāṇiś",
  "K10sf253_sc:wal6.17.1.b_0_2": "ca smṛtyā saṁprajanyena ca yogaḥ karaṇīyaḥ | evaṁ tad vivādamūlam utpannaṁ prahāṇam |",
  "K10sf253_sc:wal6.17.1.c_0_0": "ata evaṁrūpaṁ yūyaṁ vivādamūlaṁ saty adhyātmaṁ vā bahirdhā vā prahīyaṁ samanupaśyata",
  "K10sf253_sc:wal6.17.1.c_0_1": "tatas saṁhitaiḥ samagraiḥ saṁmodamānair avivadamānās tīvraś cetasa ārakṣasmṛtir apramādena",
  "K10sf253_sc:wal6.17.1.c_0_2": "ca yogaḥ karaṇīyaḥ | … mahatīm āyatyāṁ notpatsyate |",
  "K10sf253_sc:wal6.17.2-6.17.6_0_0": "yathā krodhano bhavaty upanāhī | evaṁ mrakṣī pradāśī | īrṣyako matsarī | śaṭho māyāvī |",
  "K10sf253_sc:wal6.17.2-6.17.6_0_1": "mithyādṛṣti … svayaṁdṛṣṭiparāmarśy asamañjasagrāhī duṣpratiniḥsargam … yo bhikṣur",
  "K10sf253_sc:wal6.17.2-6.17.6_0_2": "bhavati svayaṁdṛṣṭiparāmarśy asamañjasagrāhī duṣpratiniḥsargaṁ … sa śāstāraṁ na satkaroti",
  "K10sf253_sc:wal6.17.2-6.17.6_0_3": "pūrvavad yāvad āyatyāṁ notpatsyate |",
  "K10sf253_sc:wal6.18_0_0": "ṣaṭ saṁraṁjanīyā dharmāḥ | katame ṣaṭ | maitraṁ me kāyakarma pratyupasthitaṁ bhaviṣyati",
  "K10sf253_sc:wal6.18_0_1": "śāstur antike vijñānāñ ca sabrahmacāriṇāṁ | ayaṁ dharmaḥ saṁraṁjanīyaḥ pūrvavad yathā daśotare |",
  "K10sf253_sc:wal6.19_0": "ṣaḍ abhijñāḥ | katamāḥ ṣaṭ | ṛddhiviṣayā divyaṁ śrotraṁ cetaḥparyāyaḥ pūrvanivāsa cyutyupapāda āsravakṣayaḥ |",
  "K10sf253_sc:wal6.20_0": "ṣaḍ vidyābhāgīyāḥ saṁjñāḥ | katamāḥ ṣaṭ | anityasaṁjñānitye duḥkhasaṁjñā duḥkhe ’nātmasaṁjñā āhāre pratikūlasaṁjñā sarvaloke ’nabhiratasaṁjñā maraṇasaṁjñā |",
  "K10sf253_sc:wal6.21_0": "ṣaḍ anusmṛtayaḥ | buddhānusmṛtir dharmānusmṛtiḥ saṁghānusmṛtiḥ śīlānusmṛtiḥ tyāgānusmṛtir devatānusmṛtiḥ |",
  "K10sf253_sc:wal6.22_0": "ṣaḍ ānuttaryāṇi | darśanānuttaryaṁ śravaṇānuttaryaṁ lābhānuttaryaṁ śikṣānuttaryaṁ paricaryānuttaryam anusmṛtyānuttaryam |",
  "K10sf253_sc:wal6.23_0": "ṣaḍ avekṣāḥ | rūpāvekṣā śabdāvekṣā gandhavekṣā rasāvekṣā sparṣṭavyāvekṣā dharmāvekṣā |",
  "K10sf253_sc:wal6.24_0_0": "ṣaḍ abhijātayaḥ | katamāḥ ṣaṭ | kṛṣṇābhijātīyaḥ pudgalaḥ kṛṣṇān dharmān abhijāyate |",
  "K10sf253_sc:wal6.24_0_1": "kṛṣṇābhijātīyaḥ pudgalaḥ śuklān dharmān abhijāyate | kṛṣṇābhijātīyaḥ pudgalaḥ akṛṣṇam",
  "K10sf253_sc:wal6.24_0_2": "aśuklaṁ nirvāṇam abhijāyate | śuklābhijātīyaḥ pudgalaḥ kṛṣṇān dharmān abhijāyate |",
  "K10sf253_sc:wal6.24_0_3": "śuklābhijātīyaḥ pudgalaḥ śuklān dharmān abhijāyate | śuklābhijātīyaḥ pudgalo ’kṛṣṇam",
  "K10sf253_sc:wal6.24_0_4": "aśuklaṁ nirvāṇam abhijāyate |",
  "K10sf253_sc:wal6.24_1": "|| uddānaṁ ||",
  "K10sf253_sc:wal6.24_2": "ādhyātmikāś ca bāhyāś ca vijñānaṁ sparśavedanāḥ | saṁjñātha cetanā … rahāṇi … ||",
  "K10sf253_sc:wal6.24_4": "… … | … vivadanāni ca ||",
  "K10sf253_sc:wal6.24_5": "ṣaṭ saṁraṁjanīyā uktāḥ ṣaḍ abhijñāḥ prakāśitāḥ | saṁjñāsmṛtir ānuttaryam avekṣā abhijātayaḥ ||||",
  "K10sf253_sc:wal7.1_0": "saptāyuṣmanto dharmā bhagavatā svayam abhijñāyābhisaṁbudhyākhyātā",
  "K10sf253_sc:wal7.1_1": "yaduta sapta bodhyaṅgāni | katamāni sapta | smṛtisaṁbodhyaṅgaṁ dharmapravicayo vīryaṁ prītiḥ praśrabdhiḥ samādhy upekṣā |",
  "K10sf253_sc:wal7.1_2": "tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām |",
  "K10sf253_sc:wal7.2_0": "yaduta sapta pudgalāḥ | śraddhānusārī dharmānusārī śraddhādhimukto dṛṣṭiprāptaḥ kāyasākṣī prajñāvimukta ubhayatobhāgavimuktaḥ |",
  "K10sf253_sc:wal7.3_0": "sapta samādhipariṣkārāḥ | katame sapta | tadyathā samyagdṛṣṭiḥ samyaksaṁkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ |",
  "K10sf253_sc:wal7.4_0": "sapta dhanāni | śraddhādhanaṁ śīladhanaṁ hrīdhanam avatrāpyadhanaṁ śrutadhanaṁ tyāgadhanaṁ prajñādhanam |",
  "K10sf253_sc:wal7.5_0": "sapta balāni | śraddhābalaṁ vīryabalaṁ hrībalaṁ vyavatrāpyabalaṁ smṛtibalaṁ samādhibalaṁ prajñābalam |",
  "K10sf253_sc:wal7.6_0": "saptāsaddharmāḥ | aśraddho bhavaty āhrīkyo ’navatrāpī kusīdo muṣitasmṛtir asamāhito duṣprajñaḥ |",
  "K10sf253_sc:wal7.7_0": "sapta saddharmāḥ | śraddho bhavati hrīmān avatrāpy ārabdhavīrya upasthitasmṛtiḥ samāhitaḥ prajñāvān |",
  "K10sf253_sc:wal7.8_0": "saptāsaddharmāḥ | na dharmajño bhavati nārthajño na kālajño na mātrajño nātmajño na pariṣajjño na pudgalaparāvarajñaḥ |",
  "K10sf253_sc:wal7.9_0": "sapta saddharmāḥ | na dharmajño bhavaty arthajñaḥ kālajño mātrajño ātmajñaḥ pariṣajjñaḥ pudgalaparāvarajñaḥ |",
  "K10sf253_sc:wal7.10_0": "sapta vijñānasthitayaḥ | rūpinaḥ santi satvā nānātvakāyā nānātvasaṁjñinas tadyathā manuṣyā ekatyāś ca devāḥ | iyaṁ prathamā vijñānasthitiḥ pūrvavad yathā daśottare |",
  "K10sf253_sc:wal7.11_0": "saptānuśayāḥ | kāmarāgānuśayaḥ pratighānuśayo bhavarāgānuśayo mānānuśayaḥ avidyānuśayo dṛṣṭyanuśayo vicikitsānuśayaḥ |",
  "K10sf253_sc:wal7.12_0": "sapta nirdoṣavastūni pūrvavad yathā daśottare |",
  "K10sf253_sc:wal7.13_0": "saptādhikaraṇaśamathāḥ | saṁmukhavinayaḥ smṛtivinayaḥ amūḍhavinayas tatsvabhāvaiṣīyo yadbhūyasikīyaḥ pratijñākārakas tṛṇaprastārakaḥ |",
  "K10sf253_sc:wal7.13_1": "uddānam ||",
  "K10sf253_sc:wal7.13_2": "… sapta pudgalāḥ sapta … saddharmāḥ sapta …",
  "K10sf253_sc:wal7.13_3": "sapta vijñānasthitayaḥ sapta … nirdoṣavastūni sapta śamathanaprak …",
  "K10sf253_sc:wal8.1_0": "aṣṭāv āyuṣmanto dharmā bhagavatā svayam abhijñāyābhisaṁbudhyākhyātā",
  "K10sf253_sc:wal8.1_1": "yadutāṣṭāv āryamārāṅgāni | samyagdṛṣṭiḥ samyaksaṁkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ |",
  "K10sf253_sc:wal8.1_2": "tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām ||",
  "K10sf253_sc:wal8.2_0_0": "aṣṭau pudgalāḥ | srotaāpannaḥ srotaāpattiphalasākṣātkriyāyai pratipannakaḥ | sakṛdāgāmī",
  "K10sf253_sc:wal8.2_0_1": "sakṛdāgāmiphalasākṣātkriyāyai pratipannakaḥ | anāgāmī anāgāmiphalasākṣātkriyāyai",
  "K10sf253_sc:wal8.2_0_2": "pratipannakaḥ | arhan arhatvaphalasākṣātkriyāyai pratipannakaḥ |",
  "K10sf253_sc:wal8.3_0_0": "aṣṭau dānāni | āsadya dānaṁ dadāti | bhayād dānaṁ dadāti | adān me dānaṁ dadāti |",
  "K10sf253_sc:wal8.3_0_1": "dāsyati me dānaṁ dadāti | dattaṁ pūrvaṁ me pitṛbhiḥ pitāmahair iti dānaṁ dadāti |",
  "K10sf253_sc:wal8.3_0_2": "svargārthaṁ dānaṁ dadāti | kīrtyarthaṁ dānaṁ dadāti | cittālaṁkārārthaṁ cittapariṣkārārthaṁ",
  "K10sf253_sc:wal8.3_0_3": "yogasaṁbhārārtham uttamārthasya prāptaye dānaṁ dadāti |",
  "K10sf253_sc:wal8.4_0": "aṣṭau kausīdyavastūni |",
  "K10sf253_sc:wal8.6_0": "aṣṭau puṇyakriyāvastūni | dānamayaṁ puṇyakriyāvastu ekatyena parīttaṁ dānaṁ dīyate …",
  "K10sf253_sc:wal8.7_0": "aṣṭau parṣadaḥ | kṣatriyaparṣat brāhmaṇaparṣat gṛhapatiparṣat śramaṇaparṣat cāturmahārājikaparṣat trayastriṁśaparsat māraparṣat brahmaparṣat |",
  "K10sf253_sc:wal8.8_0": "aṣṭau lokadharmāḥ | katame ’ṣṭau | lābhaḥ alābho nindā praśaṁsā yaśaḥ ayaśaḥ duḥkhaṁ sukham |",
  "K10sf253_sc:wal8.9_0": "aṣṭau vimokṣāḥ |",
  "K10sf253_sc:wal8.9.1_0": "rūpī rūpāṇi paśyaty ayaṁ prathamo vimokṣaḥ |",
  "K10sf253_sc:wal8.9.2_0": "adhyātmam arūpasaṁjñī bahirdhā rūpāṇi paśyaty ayaṁ dvitīyo vimokṣaḥ |",
  "K10sf253_sc:wal8.9.3_0": "śubhaṁ vimokṣaṁ kāyena sākṣātkṛtvopasaṁpadya viharaty ayaṁ tṛtīyo vimokṣaḥ |",
  "K10sf253_sc:wal8.9.4_0_0": "punar aparaṁ bhikṣuḥ sarvaśo rūpasaṁjñānāṁ samatikramāt pratighasaṁjñānām astaṅgamān",
  "K10sf253_sc:wal8.9.4_0_1": "nānātvasaṁjñānām amanasikārād anantam ākāśam ākāśānantyāyatanam upasaṁpadya viharati |",
  "K10sf253_sc:wal8.9.4_0_2": "ayaṁ caturtho vimokṣaḥ |",
  "K10sf253_sc:wal8.9.5_0": "punar aparaṁ bhikṣuḥ sarvaśa ākāśānantyāyatanaṁ samatikramyānantaṁ vijñānaṁ vijñānānantyāyatanam upasampadya viharati | ayaṁ pañcamo vimokṣaḥ |",
  "K10sf253_sc:wal8.9.6_0": "punar aparaṁ bhikṣuḥ sarvaśo vijñānānantyāyatanaṁ samatikramya nāsti kiñcid ity ākiñcanyāyatanam upasampadya viharati | ayaṁ ṣaṣṭho vimokṣaḥ |",
  "K10sf253_sc:wal8.9.7_0": "punar aparaṁ bhikṣuḥ sarvaśa ākiñca nyāyatanaṁ samatikramya naivasaṁjñānāsa ṁjñāyatanam upasaṁpadya viharati | ayaṁ saptamo vimokṣaḥ |",
  "K10sf253_sc:wal8.9.8_0": "punar aparaṁ bhikṣuḥ sarvaśo naivasaṁjñānāsaṁjñāyatanaṁ samatikramya saṁjñāvedayitanirodhaṁ kāyena sākṣīkṛtvopasaṁpadya viharaty ayam aṣṭamo vimokṣaḥ |",
  "K10sf253_sc:wal8.10_0": "aṣṭāv abhibhvāyatanāni |",
  "K10sf253_sc:wal8.10.1_0_0": "adhyātmaṁ rūpasaṁjñī bahirdhā rūpāṇi paśyati parittāni suvarṇadurvarṇā ni tāni khalu",
  "K10sf253_sc:wal8.10.1_0_1": "rūpāṇy abhibhūya jānāty abhibhūya paśyati | evaṁsaṁjñī ca bhavati | idaṁ prathamam abhibhvāyatanam |",
  "K10sf253_sc:wal8.10.2_0_0": "adhyātmaṁ rūpasaṁjñī bahirdhā rūpāṇi paśyaty apramāṇāni suvarṇadurvarṇāni tāni khalu",
  "K10sf253_sc:wal8.10.2_0_1": "rūpāṇy abhibhūya jānāty abhibhūya paśyati | evaṁsaṁjñī ca bhavati | idaṁ dvitīyaṁ abhibhvāyatanam |",
  "K10sf253_sc:wal8.10.3_0_0": "adhyātmam arūpasaṁjñī bahirdhā rūpāṇi paśyati parittāni suvarṇadurvarṇāni tāni khalu",
  "K10sf253_sc:wal8.10.3_0_1": "rūpāṇy abhibhūya jānāty abhibhūya paśyati | evaṁsaṁjñī ca bhavati | idaṁ tṛtīyam abhibhvāyātanam |",
  "K10sf253_sc:wal8.10.4_0_0": "adhyātmam arūpasaṁjñī bahirdhā rūpaṇi paśyaty apramāṇāni suvarṇadurvarṇāni tāni khalu",
  "K10sf253_sc:wal8.10.4_0_1": "rūpāṇy abhibhūya jānāty abhibhūya paśyati | evaṁsaṁjñī ca bhavati | idaṁ caturtham abhibhvāyatanam |",
  "K10sf253_sc:wal8.10.5_0": "adhyātmam arūpasaṁjñī bahirdhā rūpāṇi paśyati nīlāni nīlavarṇāni nīlanidarśanāni nīlanirbhāsāni tadyathā umakapuṣpaṁ saṁpannaṁ vā vārāṇasīyakaṁ vastram |",
  "K10sf253_sc:wal8.10.5_1_0": "evam evādhyātmam arūpasaṁjñī bahirdhā rūpāṇi paśyati nīlāni nīlavarṇāni nīlanidarśanāni",
  "K10sf253_sc:wal8.10.5_1_1": "nīlanirbhāsāni | tāni khalu rūpāṇy abhibhūya jānite abhibhūya paśyati | evaṁsaṁjñī",
  "K10sf253_sc:wal8.10.5_1_2": "ca bhavati | idaṁ pañcamam abhibhvāyatanam |",
  "K10sf253_sc:wal8.10.6_0": "adhyātmam arūpasaṁjñī bahirdhā rūpāṇi paśyati pītāni pītavarṇāni pītanidarśanāni pītanirbhāsāni tadyathā karṇikārapuṣpaṁ saṁpannaṁ vā vārāṇasīyakaṁ vastram |",
  "K10sf253_sc:wal8.10.6_1_0": "evam evādhyātmam arūpasaṁjñī bahirdhā rūpāṇi paśyati pītāni pītavarṇāni pītanidarśanāni",
  "K10sf253_sc:wal8.10.6_1_1": "pītanirbhāsāni | tāni khalu rūpāṇy abhibhūya paśyati | evaṁsaṁjñī ca bhavati | idaṁ",
  "K10sf253_sc:wal8.10.6_1_2": "ṣaṣṭham abhibhvāyatanam |",
  "K10sf253_sc:wal8.10.7_0": "adhyātmam arūpasaṁjñī bahirdhā rūpāṇi paśyati lohitāni lohitavarṇāni lohitanidarśanāni lohitanirbhāsāni tadyathā bhandūkapuṣpaṁ saṁpannaṁ vā vārāṇasīyakaṁ vastram |",
  "K10sf253_sc:wal8.10.7_1_0": "evam evādhyātmam arūpasaṁjñī bahirdhā rūpāṇi paśyati lohitāni lohitavarṇāni lohitanidarśanāni",
  "K10sf253_sc:wal8.10.7_1_1": "lohitanirbhāsāni | tāni khalu rūpāṇy abhibhūya paśyati | evaṁsaṁjñī ca bhavati |",
  "K10sf253_sc:wal8.10.7_1_2": "idaṁ saptamaṁ abhibhvāyatanam |",
  "K10sf253_sc:wal8.10.8_0": "adhyātmam arūpasaṁjñī bahirdhā rūpāṇy paśyaty avadātāny avadātavarṇāny avadātanidarśanāny avadātanirbhāsāni tadyathā uśanastārakā saṁpannaṁ vā vārāṇasīyakaṁ vastram |",
  "K10sf253_sc:wal8.10.8_1_0": "evam evādhyātmam arūpasaṁjñī bahirdhā rūpāṇi paśyaty avadatāny avadātavarṇāny avadātanidarśanāny",
  "K10sf253_sc:wal8.10.8_1_1": "avadātanirbhāsāni | tāni khalu rūpāṇy abhibhūya paśyati | evaṁsaṁjñī ca bhavati |",
  "K10sf253_sc:wal8.10.8_1_2": "idam aṣṭhamam abhibhvāyatanam |",
  "K10sf253_sc:wal9.1_0": "navāyuṣmanto dharmā bhagavatā svayam abhijñāyābhisaṁbudhyākhyātāḥ |",
  "K10sf253_sc:wal9.1_1_0": "yaduta nava saṁyojanāni | anunayasaṁyojanaṁ pratighasaṁyojanaṁ mānasaṁyojanaṁ avidyāsaṁyojanaṁ",
  "K10sf253_sc:wal9.1_1_1": "dṛṣṭisaṁyojanaṁ parāmarśasaṁyojanaṁ vicikitsāsaṁyojanam īrṣyāsaṁyojanaṁ mātsaryasaṁyojanam |",
  "K10sf253_sc:wal9.1_2": "tān vayaṁ saṁhitāḥ samagrāḥ saṁmodamānā bhūtvā pūrvavad yāvad devamanuṣyāṇām |",
  "K10sf253_sc:wal9.2_0": "nava satvāvāsāḥ | katame nava |",
  "K10sf253_sc:wal9.2.1_0": "rūpiṇaḥ santi satvā nānātvakāyā nānātvasaṁjñinas tadyathā manuṣyā ekatyāś ca devāḥ | ayaṁ prathamaḥ satvāvāsaḥ |",
  "K10sf253_sc:wal9.2.2_0": "rūpiṇaḥ santi satvā nānātvakāyā ekatvasaṁjñinas tadyathā devā brahmakāyikā ye etat prathamābhinirvṛttāḥ | ayaṁ dvitīyaḥ satvāvāsaḥ |",
  "K10sf253_sc:wal9.2.3_0": "rūpiṇaḥ santi satvā ekatvakāyā nānātvasaṁjñinas tadyathā devā ābhāsvarāḥ | ayaṁ tṛtīyaḥ satvāvāsaḥ |",
  "K10sf253_sc:wal9.2.4_0": "rūpiṇaḥ santi satvā ekatvakāyā ekatvasaṁjñinas tadyathā devāḥ śubhakṛtsnāḥ | ayaṁ caturthaḥ satvāvāsaḥ |",
  "K10sf253_sc:wal9.2.5_0": "rūpiṇaḥ santi satvā asaṁjñino ’pratisaṁjñinaḥ | tadyathā devā asaṁjñisatvāḥ | ayaṁ pañcamaḥ satvāvāsaḥ |",
  "K10sf253_sc:wal9.2.6_0_0": "arūpiṇaḥ santi satvāḥ sarvaśo rūpasaṁjñānāṁ samatikramāt pratighasaṁjñānām astaṅgamān",
  "K10sf253_sc:wal9.2.6_0_1": "nānātvasaṁjñānām amanasikārād anantam ākāśam ākāśānantyāyatanam upasaṁpadya viharanti",
  "K10sf253_sc:wal9.2.6_0_2": "tadyathā devā ākāśānantyāyatanopagāḥ | ayaṁ ṣaṣṭhaḥ satvāvāsaḥ |",
  "K10sf253_sc:wal9.2.7_0_0": "arūpiṇaḥ santi satvāḥ sarvaśa ākāśānantyāyatanaṁ samatikramyānantaṁ vijñānāṁ vijñānānantyāyatanam",
  "K10sf253_sc:wal9.2.7_0_1": "upasaṁpadya viharanti tadyathā devā vijñānānantyāyatanopagāḥ | ayaṁ saptamaḥ satvāvāsaḥ |",
  "K10sf253_sc:wal9.2.8_0_0": "arūpiṇaḥ santi satvāḥ sarvaśo vijñānānantyāyatanaṁ samatikramya nāsti kiñcid ity",
  "K10sf253_sc:wal9.2.8_0_1": "ākiñcanyāyatanaṁ upasaṁpadya viharanti tadyathā devā ākiñcanyāyatanopagāḥ | ayaṁ",
  "K10sf253_sc:wal9.2.8_0_2": "aṣṭamaḥ satvāvāsaḥ |",
  "K10sf253_sc:wal9.2.9_0_0": "arūpiṇaḥ santi satvā ye sarvaśa ākiñcanyāyatanaṁ samatikramya naivasaṁjñānāsaṁjñāyatanam",
  "K10sf253_sc:wal9.2.9_0_1": "upasaṁpadya viharanti tadyathā devā naivasaṁjñānāsaṁjñāyatanopagāḥ | ayaṁ navamaḥ satvāvāsaḥ |",
  "K10sf253_sc:wal10.1_0": "daśāyuṣmanto dharmā bhagavatā svayam abhijñāyābhisaṁbudhyākhyātāḥ |",
  "K10sf253_sc:wal10.1_1_0": "yaduta daśa kṛtsnāyatanāni | pṛthivīkṛtsnam eke saṁjānaṁti ity ūrdhvam adhas tiryag",
  "K10sf253_sc:wal10.1_1_1": "advayam apramāṇaṁ | āpkṛtsnaṁ tejaḥkṛtsnaṁ vāyukṛtsnaṁ nīlakṛtsnaṁ pītakṛtsnaṁ lohitakṛtsnam",
  "K10sf253_sc:wal10.1_1_2": "avadātakṛtsnam ākāśānaṁtyāyatanakṛtsnaṁ vijñānānaṁtyāyatanakṛtsnam eke saṁjānanti",
  "K10sf253_sc:wal10.1_1_3": "ity ūrdhvam adhas tiryag advayam apramāṇam |",
  "K10sf253_sc:wal10.1_2": "tān vayaṁ saṁhitāḥ samagrāḥ pūrvavad yāvad devamanuṣyāṇām |",
  "K10sf253_sc:wal10.2_0_0": "daśāśaikṣā dharmāḥ | katame daśa | aśaikṣī samyagdṛṣṭiḥ samyaksaṁkalpaḥ samyagvāk",
  "K10sf253_sc:wal10.2_0_1": "samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ samyagvimuktiḥ samyagjñānam |",
  "K10sf253_sc:wal10.2.1_0": "atha bhagavān āyuṣmataḥ śāriputrasya kathāparyavasānaṁ ājñāya nyaṣīdat paryaṅkam ābhujya ṛjuṁ kāyaṁ praṇidhāya pratimukhaṁ smṛtim upasthāpya nivasya |",
  "K10sf253_sc:wal10.2.2_0": "bhagavān āyuṣmantaṁ śāriputram āmantrayate | sādhu sādhu śāriputra sādhu khalu tvaṁ śāriputra … yasi | punar api tvam abhīkṣṇam api bhikṣūṇāṁ saṁgītaṁ dharmaparyāyaṁ deśaya |",
  "K10sf253_sc:wal10.2.3_0": "tad bhavatu dīrgharātram devamanuṣyāṇām arthāya hitāya sukhāya | udgṛhṇīdhvaṁ bhikṣavaḥ saṁgītaṁ dharmaparyāyaṁ tathātathā dhārayata grāhayata vācayata |",
  "K10sf253_sc:wal10.2.4_0_0": "… brahmacaryopasaṁhitaḥ abhijñāyai saṁbodhaye nirvāṇāya saṁvartate yāvac ca satpuruṣeṇa",
  "K10sf253_sc:wal10.2.4_0_1": "pravrajitena śraddhayā saṁgīto dharmaparyāya udgṛhya paryavāpya tathā dhārayitavyo",
  "K10sf253_sc:wal10.2.4_0_2": "grāhayitavyo vācayitavyaḥ || ||"
}