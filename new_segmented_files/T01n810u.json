{
    "T01n810u_001:0": " maṅgalāṣṭakam",
    "T01n810u_001:1": " mañjuśrīrlokanātho jinavaramakuṭo jambhalo vajrasattvaḥ",
    "T01n810u_001:2": " maitreyo vajrapāṇiḥ sukhakarakamalo rāhulo bhadrapālaḥ |",
    "T01n810u_001:3": " buddho vairocanādyastribhuvananamitaḥ kṣīṇaniḥśeṣadoṣa-",
    "T01n810u_001:4": " stuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 1 ||",
    "T01n810u_001:5": " hṛṣṭo hūkāravajraḥ paśupatidamako vajraghaṇṭā ca hṛṣṭā",
    "T01n810u_001:6": " pīto hālāhalāsyo ripugaṇamathano ṭakkirājo mahātmā |",
    "T01n810u_001:7": " akṣobhyo ratnaketuḥ pratidinamacalo gaṇḍahastiryamāri-",
    "T01n810u_001:8": " stuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 2 ||",
    "T01n810u_001:9": " saṃghastrailokyabandhurguṇagaṇanilayo bodhicittaḥ sucittaḥ",
    "T01n810u_001:10": " bodhiścānandasiddho vijitakalimalo heruko nīladaṇḍaḥ |",
    "T01n810u_001:11": " buddhaḥ sāraṅgarājo vijitajinaguṇo sarvasattvānukampī",
    "T01n810u_001:12": " tuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 3 ||",
    "T01n810u_001:13": " prajñā candrāvatārā tadanujabhṛkuṭī jñānasaṃbhārabhārā",
    "T01n810u_001:14": " mārīcī māramārā sakalabhayaharā pītavarṇā trivaktrā |",
    "T01n810u_001:15": " māyūrī māmakī ca kṣapitaripugaṇā pāṇḍarā rocanādyā-",
    "T01n810u_001:16": " stuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 4 ||",
    "T01n810u_001:17": " gāndhārī jāṅgulī ca bhujagahṛtaphaṇā khaḍgapāśāṅkuśogrā",
    "T01n810u_001:18": " vārāhī vajrahastā asiparaśudharā dharmadhātvīśvarī ca |",
    "T01n810u_001:19": " keyūrī jñānasārā dhvajanihitakarā ṣaṭkarā śābarī ca",
    "T01n810u_001:20": " tuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 5 ||",
    "T01n810u_001:21": " vaiṇyā mālyā sugītā prathitajinavare śābarī dhūpavajrā",
    "T01n810u_001:22": " vaitālī gandhavajrā prahasitavadanā svargatirāryatārā |",
    "T01n810u_001:23": " lakṣmīrbuddhasya bodhiḥ sakalabhayaharā śāradā dīpavajrā",
    "T01n810u_001:24": " tuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 6 ||",
    "T01n810u_001:25": " vaiśālyāṃ dharmacakre prathitanijabale parvate gṛdhrakūṭe",
    "T01n810u_001:26": " śrāvastyāṃ lumbinīke kṣitinihitakarā koṃkaṇe bodhivṛkṣā |",
    "T01n810u_001:27": " śrīvatsāśvatthapatraṃ suravaranamitaṃ śrīphalaṃ śaṅkhacakraṃ",
    "T01n810u_001:28": " tuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 7 ||",
    "T01n810u_001:29": " chatraṃ dūrvā ca padmaṃ dhvajamapi nihitaṃ lo(ro)",
    "T01n810u_001:30": " canā matsyakūrmau",
    "T01n810u_001:31": " vārāhaḥ pūrṇakumbho munivaravacanaṃ vajraghaṇṭāninādaḥ |",
    "T01n810u_001:32": " buddhānāṃ prātihāryaṃ suravaranamitaṃ hāsyalāsye vilāsā-",
    "T01n810u_001:33": " stuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 8 ||",
    "T01n810u_001:34": " maṅgalāṣṭakaṃ samāptam |"
}