{
    "T11bsa064_u:0": " (Vn 3)",
    "T11bsa064_u:1": " Vādanyāyaḥ",
    "T11bsa064_u:2": " nigrahasthānalakṣaṇam",
    "T11bsa064_u:3": " 1. nyāyavādinamapi vādeṣu asadvyavasthopanyāsaiḥ śaṭhā nigṛhṇanti,",
    "T11bsa064_u:4": " tanniṣedhārthamidamārabhyate /",
    "T11bsa064_u:5": " asādhanāṅga gavacanamadoṣodbhāvanaṃ dvayoḥ /",
    "T11bsa064_u:6": " nigrahasthānam,",
    "T11bsa064_u:7": " anyatu na yuktamiti neṣyate //",
    "T11bsa064_u:8": " iṣṭasyārthasya siddhiḥ sādhanam. tasya nirvartakam aṅgam. tasya avacanaṃ tasyāṅgasyānuccāraṇaṃ vādino nigrahādhikaraṇam:",
    "T11bsa064_u:9": " tadabhyupagamya apratibhayā tūṣṇīmbhāvāt /",
    "T11bsa064_u:10": " sādhanāṅgasyāsamarthanād vā //",
    "T11bsa064_u:11": " (Vn 4)",
    "T11bsa064_u:12": " 2. [svabhāvahetau sādhanāṅgasamarthanam]",
    "T11bsa064_u:13": " trividhameva hi liṅgamapratyakṣasya siddheraṅgam - svabhāvaḥ,",
    "T11bsa064_u:14": " kāryam,",
    "T11bsa064_u:15": " anupalambhaśca /",
    "T11bsa064_u:16": " tasya samarthanaṃ sādhyena vyāptiṃ prasādhya dharmiṇi bhāvasādhanam /",
    "T11bsa064_u:17": " yathā 'yat sat kṛtakaṃ vā,",
    "T11bsa064_u:18": " tat sarvamanityam,",
    "T11bsa064_u:19": " yathā ghaṭādiḥ,",
    "T11bsa064_u:20": " san kṛtako vā śabdaḥ'; iti /",
    "T11bsa064_u:21": " 3. atrāpi na kaścit kramaniyamaḥ,",
    "T11bsa064_u:22": " iṣṭārthasiddherubhayatrāviśeṣāt /",
    "T11bsa064_u:23": " yasmād dharmiṇi prāk sattvaṃ prasādhya paścādapi vyāptiḥ prasādhyata eva /",
    "T11bsa064_u:24": " yathā - ''san śabdaḥ kṛtako vā,",
    "T11bsa064_u:25": " yaścaivaṃ sa sarvo 'nityaḥ,",
    "T11bsa064_u:26": " yathā - ghaṭādiḥ'; iti /",
    "T11bsa064_u:27": " (Vn 5)",
    "T11bsa064_u:28": " 4. atra vyāptisādhanaṃ viparyaye bādhakapramāṇopadarśanam /",
    "T11bsa064_u:29": " yadi na sarvaṃ sat kṛtakaṃ vā pratikṣaṇavināśi syād,",
    "T11bsa064_u:30": " akṣaṇikasya kramayaugapadyābhyāmarthakriyāyogād arthakriyāsāmarthyalakṣaṇamato vyāvṛttam - ityasadeva syāt /",
    "T11bsa064_u:31": " sarvasāmarthyopākhyāvirahalakṣaṇaṃ hi nirupākhyamiti /",
    "T11bsa064_u:32": " evaṃ sādhanasya sādhyaviparyaye bādhakapramāṇānupadarśane virodhābhāvādasya viparyayavṛtteradarśane san kṛtako vā syāt,",
    "T11bsa064_u:33": " nityaśca ityanivṛttireva śaṅkāyāḥ /",
    "T11bsa064_u:34": " (Vn 6)",
    "T11bsa064_u:35": " 5. na ca sarvānupalabdhirbhāvasya bādhikā,",
    "T11bsa064_u:36": " tatra sāmarthyaṃ kramākramayogena vyāptaṃ siddham;",
    "T11bsa064_u:37": " prakārāntarābhāvāt /",
    "T11bsa064_u:38": " tena vyāpakadharmānupalabdhirakṣaṇike sāmarthyaṃ bādhate /",
    "T11bsa064_u:39": " kramayaugapadyāyogasya sāmarthyābhāvena vyāptisiddhernānavasthāprasaṅgaḥ /",
    "T11bsa064_u:40": " 6. atrāpyadarśanamapramāṇam,",
    "T11bsa064_u:41": " yataḥkramayaugapdyāyogasyaivāsāmarthyena vyāptyasiddheḥ pūrvakasyāpi hetoravyāptiḥ /",
    "T11bsa064_u:42": " ihāpi punaḥ sādhanopagame 'navasthāprasaṅga iti cet /",
    "T11bsa064_u:43": " na; abhāvasādhanasyādarśanasyāpratiṣedhāt /",
    "T11bsa064_u:44": " yadadarśanaṃ viparyayaṃ sādhayati hetoḥ sādhyaviparyaye,",
    "T11bsa064_u:45": " tadasya viruddhapratyupasthānād bādhakaṃ pramāṇamucyate /",
    "T11bsa064_u:46": " (Vn 7)",
    "T11bsa064_u:47": " evaṃ hi sa hetuḥ sādhyābhāve 'san sidhyet,",
    "T11bsa064_u:48": " yadi tatra pramāṇavatā svaviruddhena bādhyeta /",
    "T11bsa064_u:49": " anyathā tatrāsya bādhakāsiddhau saṃśayo durnivāraḥ /",
    "T11bsa064_u:50": " tato vyatirekasya sandehādanaikāntikaḥ syāddhetvābhāsaḥ /",
    "T11bsa064_u:51": " nāpyadarśanamātrād vyāvṛttiḥ;",
    "T11bsa064_u:52": " viprakṛṣṭeṣvasarvadarśino 'darśanasyābhāvāsādhanād,",
    "T11bsa064_u:53": " arvāgdarśanena satāmapi keṣāñcidarthānāmadarśanāt /",
    "T11bsa064_u:54": " (Vn 8)",
    "T11bsa064_u:55": " 7. bādhakaṃ punaḥ pramāṇam /",
    "T11bsa064_u:56": " yatra kramayaugapadyāyogo na tasya kvacit sāmarthyam /",
    "T11bsa064_u:57": " asti cākṣaṇike sa iti pravartamānamasāmarthyamasallakṣaṇamākarṣati /",
    "T11bsa064_u:58": " teha 'yat sat kṛtakaṃ vā tadanityameva';",
    "T11bsa064_u:59": " iti sidhyati /",
    "T11bsa064_u:60": " tāvatā sādhanadharmamātrānvayaḥ sādhyadharmasya svabhāvahetulakṣaṇaṃ ca siddhaṃ bhavati /",
    "T11bsa064_u:61": " evaṃ svabhāvahetuprayogeṣu samarthitaṃ sādhanāṅgaṃ bhavati /",
    "T11bsa064_u:62": " tasyāsamarthanaṃ sādhanāṅgāvacanam /",
    "T11bsa064_u:63": " tad vādinaḥ parājayasthānam;",
    "T11bsa064_u:64": " prārabdhārthāsādhanāt /",
    "T11bsa064_u:65": " vastutaḥ samarthasya hetorupādāne 'pi sāmarthyāpratipādanāt /",
    "T11bsa064_u:66": " (Vn 9)",
    "T11bsa064_u:67": " 8. [kāryahetau sādhanāṅgasamarthanam]",
    "T11bsa064_u:68": " kāryahetāvapi sādhanāṅgasya samarthanam /",
    "T11bsa064_u:69": " yat kāryaṃ liṅgaṃ kāraṇasya sādhanāyopādīyate,",
    "T11bsa064_u:70": " tasya tena saha kāryakāraṇabhāvaprasādhanaṃ bhāvābhāvaprasādhanapramāṇābhyām /",
    "T11bsa064_u:71": " yathā - 'idamasmin sati bhavati',",
    "T11bsa064_u:72": " 'satsvapi tadanyeṣu samartheṣu taddhetuṣu tadabhāve na bhavati'; iti /",
    "T11bsa064_u:73": " evaṃ hyasyāsandigdhaṃ tatkāryatvaṃ samarthitaṃ bhavati /",
    "T11bsa064_u:74": " anyathā kevalaṃ 'tadabhāve na bhavati';",
    "T11bsa064_u:75": " ityupadarśane anyasyāpi tatrābhāve sandigdhamasya sāmarthyam /",
    "T11bsa064_u:76": " anyat /",
    "T11bsa064_u:77": " tatra samarthaṃ,",
    "T11bsa064_u:78": " tadabhāvāt tanna bhūtam /",
    "T11bsa064_u:79": " etannivṛttau punarnivṛttiryadṛcchāsaṃvādaḥ /",
    "T11bsa064_u:80": " mātṛvivāho hi tddeśajanmanaḥ piṇḍakharjūrasya deśāntareṣu mātṛvivāhābhāve 'bhāvavat /",
    "T11bsa064_u:81": " evaṃ hi samarthitaṃ tat kāryaṃ sidhyati /",
    "T11bsa064_u:82": " siddhiṃ tat svasambhavena tatsambhavaṃ sādhyati,",
    "T11bsa064_u:83": " kāryasya kāraṇāvyabhicārāt /",
    "T11bsa064_u:84": " avyabhicāre ca svakāraṇaiḥ sarvakāryāṇāṃ sadṛśo nyāyaḥ /",
    "T11bsa064_u:85": " (Vn 10)",
    "T11bsa064_u:86": " evamasamarthanaṃ kāryahetāvapi sādhanāṅgāvacanaṃ tad vādinaḥ parājayasthānam /",
    "T11bsa064_u:87": " asamarthite tasmin kāryatvāsiddherarthāntarasya tadbhāvāpratibaddhasvabhāvasya bhāve tadbhāvaniyamābhāvāt,",
    "T11bsa064_u:88": " ārabdhārthāsiddhesarvastutaḥ kāryasyāpyupādāne tadapradipādanāt /",
    "T11bsa064_u:89": " (Vn 11)",
    "T11bsa064_u:90": " 9. [anupalabdhāvapi sādhanāṅgasamarthanam]",
    "T11bsa064_u:91": " anupalabdhāvapi pratipatturupalabdhilakṣaṇaprāptasyānupalabdhisādhanaṃ samarthanam;",
    "T11bsa064_u:92": " tādṛśyā evānupalabdhe rasadvyavahārasiddheḥ /",
    "T11bsa064_u:93": " anupalabdhilakṣaṇaprāptasya pratipattṛpratyakṣopalabdhinivṛttāvapyabhāvāsiddheḥ /",
    "T11bsa064_u:94": " tatropalabdhilakṣaṇaprāptiḥ svabhāvaviśeṣaḥ kāraṇāntarasākalyaṃ ca /",
    "T11bsa064_u:95": " svabhāvaviśeṣo yanna tribidhena viprakarṣeṇa viprakṛṣṭam /",
    "T11bsa064_u:96": " yadanātmarūpapritibhāsavivekena pratipattṛpratyakṣapratibhāsarūpam /",
    "T11bsa064_u:97": " tādṛśaḥ satsvanyeṣūpalambhapratyayeṣu tathānupalabdho 'sadvyavahāraviṣayaḥ,",
    "T11bsa064_u:98": " anyathā sati liṅge saṃśayaḥ /",
    "T11bsa064_u:99": " (Vn 12)",
    "T11bsa064_u:100": " 10. atrāpi sarvamevaṃvidhamasadvyavahāraviṣaya iti vyāptiḥ,",
    "T11bsa064_u:101": " kasyacidasato 'bhyupagame tallakṣaṇāviśeṣāt /",
    "T11bsa064_u:102": " na hyevaṃvidhasyāsattvānabhyupagame 'nyatra tasya yogaḥ /",
    "T11bsa064_u:103": " na hyevaṃvidhasya sataḥ satsvanyeṣūpalambhakāraṇeṣvanupalabdhiḥ /",
    "T11bsa064_u:104": " anupalabhyamānaṃ tvīdṛśaṃ nāstītyetā - vanmātranimitto 'yamasadvyavahāraḥ,",
    "T11bsa064_u:105": " anyasya tannimittasyābhāvāt /",
    "T11bsa064_u:106": " (Vn 13)",
    "T11bsa064_u:107": " 11. sarvasāmarthyaviveko nimittamiti cet /",
    "T11bsa064_u:108": " evametat, tasyaiva sarvasāmarthyavivekina evaṃ pratītiḥ,",
    "T11bsa064_u:109": " anyasya tatpratipattyupāyasyābhāvāt /",
    "T11bsa064_u:110": " tatpratipattau ca satyāmasadvyavahāra itīdaṃ tannimittamucyate /",
    "T11bsa064_u:111": " (Vn 14)",
    "T11bsa064_u:112": " 12. buddhivyapadeśārthakriyābhyaḥ sadvyavahāro viparyaye cāsadvyavahāra iti cet /",
    "T11bsa064_u:113": " bhavati buddheryathoktapratibhāsāyāḥ sadvyavahāraḥ,",
    "T11bsa064_u:114": " viparyaye 'sadvyavahāraḥ /",
    "T11bsa064_u:115": " pratyakṣāviṣaye tu syālliṅgajāyā api kutaścit sadvyavahāraḥ /",
    "T11bsa064_u:116": " asadvyavahārastu tadviparyaye 'naikāntikaḥ,",
    "T11bsa064_u:117": " viprakṛṣṭe 'rthe pratipattṛpratyakṣasya anyasya vā pramāṇasya nivṛttāvapi saṃśayāt /",
    "T11bsa064_u:118": " 13. na ca sarve buddhivyapadeśāstadbhedābhedau vā vastusattāṃ vastubhedābhedasattāṃ vā sādhayanti,",
    "T11bsa064_u:119": " astsvapi kathañcidatītānāgatādiṣu nānaikārthakriyākāriṣu vārtheṣu tadbhāvakhyāpanāya nānaikātmatābhāve 'pinānaikarūpāṇāṃ vṛtteḥ - rājā mahāsammataḥ (Vn 15)",
    "T11bsa064_u:120": " prabhavo rājavaṃśasya,",
    "T11bsa064_u:121": " saṅkhaścakravartī mahāsammatanirmitasya yūpasyotthāpayitā,",
    "T11bsa064_u:122": " śaśaviṣāṇaṃ,",
    "T11bsa064_u:123": " rūpaṃ sanidarśanaṃ sapratighaṃ ghaṭaśceti /",
    "T11bsa064_u:124": " 14. nahi sanidarśanādiśabdā nānāvastuviṣayāḥ,",
    "T11bsa064_u:125": " ekatropasaṃhārāt /",
    "T11bsa064_u:126": " nānāviṣayatve 'pyekatropasaṃhārastannimittānāṃ tattatsamavāyāditi cet /",
    "T11bsa064_u:127": " āyāse batāyaṃ tapasvī padārthe [padarthaḥ?",
    "T11bsa064_u:128": " ] patito 'nekasambandhinamupakṛtyānekaṃśabdamātmani tebhyaḥ samāśaṃsan /",
    "T11bsa064_u:129": " sa yaiḥ śaktibhedairanekasambandhina mupakaroti tairevānekaṃ śabdaṃ kiṃ notthāpayati /",
    "T11bsa064_u:130": " evaṃ hyanena pramparānusārapariśramaḥ parihṛto bhavati /",
    "T11bsa064_u:131": " (Vn 16)",
    "T11bsa064_u:132": " nānāśabdotthāpanāsāmarthye nānāsambandhyupakāro 'pi mā bhūt,",
    "T11bsa064_u:133": " anupakāre hi teṣāṃ tatsambandhitāpi na sidhyati /",
    "T11bsa064_u:134": " ghaṭa ityapi ca rūpādaya eva bahava ekārthakriyākāriṇa ekaśabdavācyā bhavantu,",
    "T11bsa064_u:135": " kimarthāntarakalpanayā?",
    "T11bsa064_u:136": " bahavo 'pi hi ekārthakāriṇo bhaveyuḥ,",
    "T11bsa064_u:137": " cakṣurādivat /",
    "T11bsa064_u:138": " tatsāmarthyakhyāpanāya tatraikaśabdaniyogo 'pi syāditi yuktaṃ paśyāmaḥ /",
    "T11bsa064_u:139": " (Vn 17)",
    "T11bsa064_u:140": " 15. na ca niṣprayojanā lokasyārtheṣu śabdayojanā /",
    "T11bsa064_u:141": " tatra ye 'rthāḥ saha pṛthagvā ekaprayojanāḥ teṣāṃ tadbhāvakhyāpanāya hi ekśabdo niyujyeta yadi, kiṃ syāt?",
    "T11bsa064_u:142": " tadarthakriyāśaktikhyāpanāya niyuktasya samudāyaśabdasyaikavacanavirodho 'pi nāstyeva;",
    "T11bsa064_u:143": " sahitānāṃ sā śaktirekā,",
    "T11bsa064_u:144": " na pratyekamiti /",
    "T11bsa064_u:145": " samudāyaśabda ekasmin samudāye vācye ekavacanaṃ ghaṭa iti /",
    "T11bsa064_u:146": " jātiśabdeṣvarthānāṃ pratyekaṃ sahitānāṃ ca śaktirnānaikā ca śaktiriti,",
    "T11bsa064_u:147": " nānaikaśaktivivakṣāyāṃ bahuvacanamekavacanaṃ cecchātaḥ,",
    "T11bsa064_u:148": " vṛkṣā vṛkṣamiti [?",
    "T11bsa064_u:149": " vṛkṣa iti] syāt /",
    "T11bsa064_u:150": " yadyeṣa niyamo bahuṣveva bahuvacanam ekasminnekavacanamiti /",
    "T11bsa064_u:151": " asmākaṃ tu sāṅketikeṣvartheṣu saṅketavaśāt tāvitya bhiniveśa eva /",
    "T11bsa064_u:152": " (Vn 18)",
    "T11bsa064_u:153": " 16. nāneko rūpādirekaśabdotthāpane samartha iti cet /",
    "T11bsa064_u:154": " kiṃ vai puruṣavṛtteranapekṣāḥ śabdānarthaḥ svayamutthyāpayanti,",
    "T11bsa064_u:155": " āhosvit puruṣaiḥ śabdā vyavahārārthamartheṣu niyujyante?",
    "T11bsa064_u:156": " svayamutthāpane hi bhāvaśaktiḥ,",
    "T11bsa064_u:157": " āśaktirvā cintyeta /",
    "T11bsa064_u:158": " na ca tadyuktam,",
    "T11bsa064_u:159": " puruṣaisteṣāṃ niyoge yatheṣṭaṃ niyuñjīranniti kastatropānambhaḥ?",
    "T11bsa064_u:160": " nimittaṃ ca niyogasyoktameva /",
    "T11bsa064_u:161": " api ca - yadi na rūpādīnāmekena śabdena sambandhaḥ,",
    "T11bsa064_u:162": " kathamekenaiṣā - māśrayābhimatena dravyeṇa sambandha iti kevalamayamasadbhūtābhiniveśa eva /",
    "T11bsa064_u:163": " (Vn 19)",
    "T11bsa064_u:164": " na vayamekasambandhavirodhādekaṃ śabdaṃ necchāmaḥ,",
    "T11bsa064_u:165": " api tvabhinnānāṃ rūpādīnāṃ ghaṭakambalādiṣu nānārthakriyāśabdavirodhāt te ekarūpāḥ samudāyāntarā - sambhāvinīmarthakriyāmeva na kuryuḥ,",
    "T11bsa064_u:166": " tena tatprakāśanāyaikenāpi śabdenocyeran /",
    "T11bsa064_u:167": " bhavatu nāma kasyacidiyaṃ vāñchā - bhaveyurekarūpā rūpādayaḥ sarvasamudāyeṣu iti /",
    "T11bsa064_u:168": " kimidaṃ parasparaviviktarūpapratibhāsādhyakṣadarśanamenāmupekṣate?",
    "T11bsa064_u:169": " aniṣṭaṃ cedaṃ rūpādīnā /",
    "T11bsa064_u:170": " pratisamudāyaṃ svabhāvabhedopagamāt /",
    "T11bsa064_u:171": " (Vn 20)",
    "T11bsa064_u:172": " 17. yadyanya eva rūpādibhyo ghaṭaḥ syāt kiṃ syāt?",
    "T11bsa064_u:173": " astu, tasya pratyakṣasya sato 'rūpādirūpasya tadvivekena buddhau svarūpeṇa pratibhāsane kimāvaraṇam?",
    "T11bsa064_u:174": " pratibhāsamānāśca vivekena pratyakṣārthā dṛśyante 'pṛthagdeśatve 'pigandharasādayaḥ. vātātapasparśādayaścaikendriyagrāhyatve 'pi /",
    "T11bsa064_u:175": " (Vn 21)",
    "T11bsa064_u:176": " idameva ca pratyakṣasya pratyakṣatvaṃ yadanātmarūpādivivekena svarūpasya buddhau samarpaṇam /",
    "T11bsa064_u:177": " ayaṃ punarghaṭādiramūlyadānakrayī yaḥ svarūpaṃ ca nopadarśayati,",
    "T11bsa064_u:178": " pratyakṣatāṃ ca svīkartumicchati /",
    "T11bsa064_u:179": " 18. etena buddhiśabdādayo 'pi vyākhyātāḥ,",
    "T11bsa064_u:180": " yadi taistatsādhanamiṣyate /",
    "T11bsa064_u:181": " na ca pratyakṣasyānabhibhave rūpānupalakṣaṇam;",
    "T11bsa064_u:182": " yena tatsādhanāya liṅgamucyate /",
    "T11bsa064_u:183": " apratyakṣatve 'pyapramāṇasya sattopagamo na yuktaḥ /",
    "T11bsa064_u:184": " tanna rūpādibhyo 'nyo ghaṭaḥ evaṃ tāvanna buddhivyapadeśābhyāṃ sattāvyavahāraḥ,",
    "T11bsa064_u:185": " sattābhedābhedavyavahāro vā /",
    "T11bsa064_u:186": " (Vn 22) ata eva na tadviparyayād viparyayaḥ /",
    "T11bsa064_u:187": " 19. arthakriyātastu sattāvyavahāraḥ syāt,",
    "T11bsa064_u:188": " na sattābhedābhedavyavahāraḥ,",
    "T11bsa064_u:189": " ekasyāpyanekārthakriyādarśanāt /",
    "T11bsa064_u:190": " yathā pradīpasya vijñānavartivikārajvālāntarotpādanāni /",
    "T11bsa064_u:191": " anekasyāpi cakṣurāderekavijñānakriyādarśanāt /",
    "T11bsa064_u:192": " na brūmaḥ - arthakriyābhedamātreṇa sattābheda iti /",
    "T11bsa064_u:193": " kiṃ tarhi? adṛṣṭārthakriyābhedena /",
    "T11bsa064_u:194": " yā arthakriyā yasminnadṛṣṭā punardṛśyate sā sattābhedaṃ sādhayati /",
    "T11bsa064_u:195": " yathā mṛdyadṛṣṭā satyudakadhāraṇādyarthakriyā ghaṭe dṛśyamānā /",
    "T11bsa064_u:196": " adṛṣṭā ca tantuṣu prāvaraṇādyarthakriyā paṭe dṛsyate iti sattābhedaḥ /",
    "T11bsa064_u:197": " (Vn 23)",
    "T11bsa064_u:198": " sidhyatyevamarthāntaraṃ,",
    "T11bsa064_u:199": " tathāpyavayavī na sidhyati /",
    "T11bsa064_u:200": " yathāpratyayaṃ saṃskārasantatau svabhāvabhedo tpatterarthakriyābhedaḥ /",
    "T11bsa064_u:201": " araṇinirmathanāvasthādāvivāgneḥ sthūlakarīṣatṛṇakāṣṭhadahanaśaktibhedaḥ,",
    "T11bsa064_u:202": " tathā yathāpratyayaṃ svabhāvabhedotpattestantvādiṣvarthakriyābhedaḥ /",
    "T11bsa064_u:203": " etena buddhivyapadeśabhedābhedau vyākhyātau /",
    "T11bsa064_u:204": " (Vn 24)",
    "T11bsa064_u:205": " 20. tatrayaduktam - 'arthakriyātaḥ sattāvyavahārasiddhiḥ,",
    "T11bsa064_u:206": " viparyayād viparyayaḥ'; iti;",
    "T11bsa064_u:207": " satyametat /",
    "T11bsa064_u:208": " sa eva tu viparyayo 'nupalabdhilakṣaṇaprāpteṣu na sidhyati /",
    "T11bsa064_u:209": " tatra punaridamanicchato 'pyāyātam - 'yasyedaṃ sāmarthyamupalabdhilakṣaṇaprāptaṃ sannopalabhyate,",
    "T11bsa064_u:210": " so 'sadvyavahāraviṣayaḥ,",
    "T11bsa064_u:211": " sāmarthyalakṣaṇatvāt sattvasya'; iti /",
    "T11bsa064_u:212": " tathāpi ko 'tiśayaḥ pūrvakādasya?",
    "T11bsa064_u:213": " na hi svabhāvādarthāntaraṃ sāmarthyam /",
    "T11bsa064_u:214": " tasyopalabdhilakṣaṇaprāptasya yo 'nupalambhaḥ sa svabhāvasyaiveti pūrvakaiveyamanupalabdhiḥ /",
    "T11bsa064_u:215": " tasmādanena kvacit keṣāñcidasadvyavahāramabhyupagacchatā ato 'nupalambhādabhyupagantavyaḥ /",
    "T11bsa064_u:216": " so 'nyatrāpi tathāvidhe 'viśiṣṭa iti so 'pi tathāstu iti /",
    "T11bsa064_u:217": " na vā kvacid,",
    "T11bsa064_u:218": " viśeṣābhāvāt /",
    "T11bsa064_u:219": " vyāptiḥ - sarva evaṃvidho 'nupalabdho 'sadvyavahāraviṣaya iti /",
    "T11bsa064_u:220": " (Vn 26)",
    "T11bsa064_u:221": " 21. naiva kaścit kvacit kathañcidanupalabdho 'pyasadvyavahāraviṣaya iti cet /",
    "T11bsa064_u:222": " sarvasya sarvarūpāṇāṃ sarvadānivṛtteḥ sarvaṃ sarvatra sarvadā samupayujyeta /",
    "T11bsa064_u:223": " idaṃ ca na syāt - 'idamataḥ',",
    "T11bsa064_u:224": " 'nāta idam',",
    "T11bsa064_u:225": " 'ihedam',",
    "T11bsa064_u:226": " 'iha nedam',",
    "T11bsa064_u:227": " 'idānīmidam',",
    "T11bsa064_u:228": " 'idānīṃ nedam',",
    "T11bsa064_u:229": " 'idamevam'; 'idaṃ naivam'; iti;",
    "T11bsa064_u:230": " kasyacidapi rūpasya kathañcit kvacit kadācid viviktahetorabhāvāt /",
    "T11bsa064_u:231": " ananvayavyatirekaṃ viśvaṃ syāt,",
    "T11bsa064_u:232": " bhedābhāvāt /",
    "T11bsa064_u:233": " avasthānivṛttipravṛttibhedebhyo vyavastheti cet /",
    "T11bsa064_u:234": " nanvata eva sarvaviṣayasyāsadvyavahārasyābhāvānna te sambhavanti,",
    "T11bsa064_u:235": " yatastebhyo vyavasthā syāt /",
    "T11bsa064_u:236": " kvacid viṣaye 'sadvyavahāropagame sa kuta iti vaktavyam /",
    "T11bsa064_u:237": " na hyanupalambhādanyo vyavacchedaheturasti;",
    "T11bsa064_u:238": " vidhipratiṣedhābhyaṃ vyavacchede sarvadānupalambhasyaiva sādhanatvāt /",
    "T11bsa064_u:239": " anupalambhādeva tadabhyupagame,",
    "T11bsa064_u:240": " sa yatraivāsti sarvo 'sadvyavahāraviṣaya iti vaktavyam,",
    "T11bsa064_u:241": " viśeṣābhāvāt /",
    "T11bsa064_u:242": " (Vn 28)",
    "T11bsa064_u:243": " 22. sarvapramāṇanivṛttiranupalabdhiḥ /",
    "T11bsa064_u:244": " sā yatra so 'sadviṣaya [?",
    "T11bsa064_u:245": " so 'sadvyavahāra- viṣaya] iṣṭa iti cet /",
    "T11bsa064_u:246": " sukumāraprajño devānāmpriyo na sahate pramāṇacintā - parikleśaṃ,",
    "T11bsa064_u:247": " yena nātrādaraṃ kṛtavān /",
    "T11bsa064_u:248": " na hyanumānādinivṛttirabhāvaṃ gamayati,",
    "T11bsa064_u:249": " vyabhicārāt /",
    "T11bsa064_u:250": " na sarvapratyakṣanivṛttiḥ, asiddheḥ /",
    "T11bsa064_u:251": " nātmapratyakṣāviśeṣanivṛttirapi viprakṛṣṭeṣu /",
    "T11bsa064_u:252": " tasmāt svabhāvaviśeṣo yataḥ pramāṇānniyamen sadvyavahāraṃ pratipadyate,",
    "T11bsa064_u:253": " tannivṛttistasyāsadvyavahāraṃ sādhayati,",
    "T11bsa064_u:254": " tatsvabhāvasattāyāḥ tatpramāṇāsattayā iṣṭeḥ /",
    "T11bsa064_u:255": " na copalabdhilakṣaṇaprāptasyārthasyāpraptyakṣādanyopalabdhiḥ,",
    "T11bsa064_u:256": " yenānumānādasyopalabdhiḥ syāt /",
    "T11bsa064_u:257": " na ca tadrūpānyathābhāvamantareṇāpratyakṣatā,",
    "T11bsa064_u:258": " anyathābhāve ca tadeva na syāt /",
    "T11bsa064_u:259": " api ca - kuta idamamantrauṣadhamindrajānaṃ bhāvena śikṣitam,",
    "T11bsa064_u:260": " yadayamajātānaṣṭarūpātiśayo 'vyavadhānadūrasthānastasyaiva tadavasthendriyādereva puruṣasya kadācit pratyakṣaḥ,",
    "T11bsa064_u:261": " apratyakṣaśca;",
    "T11bsa064_u:262": " yena kadācidasyānumānamupalabdhiḥ,",
    "T11bsa064_u:263": " kadācit pratyakṣaṃ,",
    "T11bsa064_u:264": " kadācidāgamaḥ /",
    "T11bsa064_u:265": " ekasminnevānatiśaye amīṣāṃ prakārāṇāṃ virodhāt /",
    "T11bsa064_u:266": " (Vn 30)",
    "T11bsa064_u:267": " 23. nānatiśayanivṛttyā,",
    "T11bsa064_u:268": " [naikātiśayanivṛtyā?",
    "T11bsa064_u:269": " ] aparātiśayotpattyā ca tairvyavahārabhedopagamāt /",
    "T11bsa064_u:270": " so 'tiśayastasyātmabhūto 'nanvaye [... nanvayaḥ?",
    "T11bsa064_u:271": " ] nivartamānaḥ pravartamānaśca kathaṃ na svabhāvanānātvamākarṣayati,",
    "T11bsa064_u:272": " sukhaduḥkhavat /",
    "T11bsa064_u:273": " sānvayatve ca kā kasya pravṛttirnivṛttirvā iti yatkiñcidetat /",
    "T11bsa064_u:274": " athavā yadi ca kasyacitsvabhāvasya pravṛttirnivṛttirveti svayamapyabhyanujñāyate,",
    "T11bsa064_u:275": " tadetadeva paro bruvāṇāḥ kimiti nānumanyate?",
    "T11bsa064_u:276": " tasya niranvayopajananavināśopagamāditi cet /",
    "T11bsa064_u:277": " ko 'yamanvayo nāma?",
    "T11bsa064_u:278": " bhāvasya janmavināśayoḥ śaktiḥ;",
    "T11bsa064_u:279": " sāstyeva prāgapi janmano nirodhādapyūrdhvam /",
    "T11bsa064_u:280": " tenāyaṃ nāpūrvaḥ sarvathā jāyate,",
    "T11bsa064_u:281": " na pūrvo vinaśyatīti /",
    "T11bsa064_u:282": " yadi sā sarvadānatiśayā,",
    "T11bsa064_u:283": " kimidānīmatiśayavad yatkṛto 'yaṃ vyavahāravibhāgaḥ?",
    "T11bsa064_u:284": " (Vn 31)",
    "T11bsa064_u:285": " tā avasthā atiśayavatya iti cet,",
    "T11bsa064_u:286": " tā avasthāḥ sā ca śaktiḥ kimeko bhavaḥ?",
    "T11bsa064_u:287": " āhosvit nānā?",
    "T11bsa064_u:288": " ekaścet kathamidānīmidamekatrāvibhaktātmani niṣparyāyaṃ parasparavyāhataṃ yokṣyate - janmājanma,",
    "T11bsa064_u:289": " nivṛttiranivṛttiḥ,",
    "T11bsa064_u:290": " ekatvaṃ nānātvaṃ,",
    "T11bsa064_u:291": " pratyakṣatāpratyakṣatā,",
    "T11bsa064_u:292": " arthakriyopayogaḥ anupayogaścetyādi /",
    "T11bsa064_u:293": " (Vn 32)",
    "T11bsa064_u:294": " 24. asti paryāyo 'vasthā śaktiriti,",
    "T11bsa064_u:295": " tenāvirodha iti cet /",
    "T11bsa064_u:296": " vismaraṇaśīlo devānāmpriyaḥ prakaraṇaṃ na lakṣayati /",
    "T11bsa064_u:297": " śaktiravasthetyeko bhāvo 'vibhāga iti yat ko 'yaṃ virodha uktaḥ?",
    "T11bsa064_u:298": " athāpyanayorvibhāgaḥ,",
    "T11bsa064_u:299": " nakaścid virodhaḥ,",
    "T11bsa064_u:300": " kevalaṃ sānvayau bhāvasya janmavināśau iti na syāt /",
    "T11bsa064_u:301": " tasmād yasyānvayo na tasya janmavināsau,",
    "T11bsa064_u:302": " yasya ca tau na tasyānvayaḥ /",
    "T11bsa064_u:303": " (Vn 33)",
    "T11bsa064_u:304": " tayorabhedādadoṣa iti ced,",
    "T11bsa064_u:305": " anuttaraṃ bata doṣasaṅkaṭamatrabhavān dṛṣṭirāgeṇa pravesyamāno 'pi nātmānaṃ /",
    "T11bsa064_u:306": " cetayati /",
    "T11bsa064_u:307": " abhedo hi nāmaikyam,",
    "T11bsa064_u:308": " 'tau'; ityayaṃ ca bhedādhiṣṭhāno bhāviko vyavahāraḥ /",
    "T11bsa064_u:309": " nivṛttiprādurbhāvayoḥ anivṛttiprādurbhāvau,",
    "T11bsa064_u:310": " sthitāvasthitiḥ ityādikaṃ nānātvalakṣaṇaṃ ca kathaṃ yotsyate?",
    "T11bsa064_u:311": " atha hi bhāvānāṃ bheda etadvirahaścābhedaḥ,",
    "T11bsa064_u:312": " yathā - sukhādiṣu śaktyavasthayoccaikātmani /",
    "T11bsa064_u:313": " anyathā bhedābhedalakṣaṇābhāvād bhedābhedayoravyavasthā syātsarvatra /",
    "T11bsa064_u:314": " tadātmani prādurbhāvo 'bhedaḥ,",
    "T11bsa064_u:315": " viparyaye bhedaḥ,",
    "T11bsa064_u:316": " yathā - mṛdātmani prādurbhavato ghaṭasya tasmādabhedaḥ,",
    "T11bsa064_u:317": " bhedaśca viparyaye sukhaduḥkhayoriti idaṃ bhedābhedalakṣaṇaṃ,",
    "T11bsa064_u:318": " tenāvirodha iti cet /",
    "T11bsa064_u:319": " na vai mṛdātmani ghaṭasya prādurbhāvaḥ /",
    "T11bsa064_u:320": " kiṃ tarhi? mṛdātmaiva kaścid ghaṭaḥ,",
    "T11bsa064_u:321": " na hyekastrailokye mṛdātmā /",
    "T11bsa064_u:322": " prativijñaptipratibhāsabhedaśca dravyasvabhāvabhedāt /",
    "T11bsa064_u:323": " evaṃ hyasyāpi sukhādiṣu caitanyeṣu bhedāvagamaḥ samartho bhavati /",
    "T11bsa064_u:324": " yadyeva, bhedaḥ syāt /",
    "T11bsa064_u:325": " satyapyetasmin kasyacidātmano 'nvayā devamiti cet /",
    "T11bsa064_u:326": " sukhādiṣvapyayaṃ prasaṅgaḥ caitanyeṣu ca /",
    "T11bsa064_u:327": " na ca ghaṭādiṣvapi sarvātmanānvayaḥ,",
    "T11bsa064_u:328": " avaiśvarūpyasahotpattyādiprasaṅgāt /",
    "T11bsa064_u:329": " na ca ghaṭaṃ mṛdātmānaṃ ca kaścid vivekenopalakṣayati,",
    "T11bsa064_u:330": " yenaivaṃ syādidamiha prādurbhūtamiti /",
    "T11bsa064_u:331": " na hyadhiṣṭhānādhiṣṭhāninorvivekenānupalakṣaṇe evaṃ bhavati /",
    "T11bsa064_u:332": " na ca śakteḥ śaktyātmani prādurbhāvaḥ iti tasyāḥ svātmano 'bhedo na syāt /",
    "T11bsa064_u:333": " (Vn 36)",
    "T11bsa064_u:334": " 25. etenaiva pariṇāmaḥ pratyuktaḥ /",
    "T11bsa064_u:335": " yo 'pi hi kalpayed - 'yo yasya pariṇāmaḥ sa tasmādabhinnaḥ'; iti /",
    "T11bsa064_u:336": " na hi śaktirātmanaḥ pariṇāma iti /",
    "T11bsa064_u:337": " kiñcedamuktaṃ bhavati - pariṇāma ityavasthitasya dravyasya dharmāntaranivṛttiḥ,",
    "T11bsa064_u:338": " dharmāntaraprādurbhavaśca pariṇāmaḥ /",
    "T11bsa064_u:339": " yattaddharmāntaraṃ nivartate prādurbhavati ca,",
    "T11bsa064_u:340": " kiṃ tat tadevāvasthitaṃ dravyaṃ syāt,",
    "T11bsa064_u:341": " tato 'rthāntaraṃ vā,",
    "T11bsa064_u:342": " anyavikalpābhāvat?",
    "T11bsa064_u:343": " yadi tattadeva,",
    "T11bsa064_u:344": " tasyāvasthānānna nivṛttiprādurbhāvāviti kasya tāviti vaktavyam /",
    "T11bsa064_u:345": " avasthitasya dharmāntaramiti ca na sidhyati /",
    "T11bsa064_u:346": " na hi tadeva tasyānapāśritavyapekṣābhedaṃ dharmāntaraṃ bhavati /",
    "T11bsa064_u:347": " (Vn 37)",
    "T11bsa064_u:348": " atha dravyādarthāntaraṃ dharmaḥ,",
    "T11bsa064_u:349": " tadā tasya nivṛttiprādurbhāvābhyaṃ na dravyasya pariṇatiḥ /",
    "T11bsa064_u:350": " na hyarthāntaragatābhyāṃ syāt nivṛttiprādurbhāvābhyāmarthāntarasya pariṇatiḥ,",
    "T11bsa064_u:351": " caitanye 'pi prasaṅgāt /",
    "T11bsa064_u:352": " dravyasya dharma iti ca vyapadeśo na sidhyati,",
    "T11bsa064_u:353": " sambandhābhāvāt /",
    "T11bsa064_u:354": " na hi kāryakāraṇabhāvādanyo vastusambandho 'sti /",
    "T11bsa064_u:355": " na cānayoḥ kāryakāraṇabhāvaḥ,",
    "T11bsa064_u:356": " svayamatadātmano 'tatkāraṇatvāt,",
    "T11bsa064_u:357": " dharmasya dravyādarthāntarabhūtatvāt /",
    "T11bsa064_u:358": " arthāntaratve 'pi dharmakāraṇatve,",
    "T11bsa064_u:359": " arthāntarasya kāryasyotpādanāt dravyasya pariṇāmaḥ itīṣṭaṃ syāt /",
    "T11bsa064_u:360": " tadviruddhasyāpi hetuphalasantāne mṛddravyākhye,",
    "T11bsa064_u:361": " pūrvakānmṛtpiṇḍadravyāt kāraṇāduttarasya ghaṭadravyasya kāryasyotpattau 'mṛd dravyaṃ pariṇatam';",
    "T11bsa064_u:362": " iti vyavahārasyopagamāt /",
    "T11bsa064_u:363": " na ca dharmasya dravyāt tattvānyatvābhyāmanyo vikalpaḥ sambhavati,",
    "T11bsa064_u:364": " ubhayathā yena pariṇāmaḥ /",
    "T11bsa064_u:365": " (Vn 39)",
    "T11bsa064_u:366": " 26. na nirvivekandravyameva dharmaḥ,",
    "T11bsa064_u:367": " nāpi dravyādarthāntaram, kiṃ tarhi?",
    "T11bsa064_u:368": " dravyasya sanniveśo 'vasthāntaram,",
    "T11bsa064_u:369": " yathā aṅgulīnāṃ muṣṭiḥ /",
    "T11bsa064_u:370": " na hyaṅulya eva nirvivekā muṣṭiḥ,",
    "T11bsa064_u:371": " prasāritānāmamuṣṭitvāt /",
    "T11bsa064_u:372": " nāpyarthāntaraṃ,",
    "T11bsa064_u:373": " pṛthaksvabhāvānnopalabdhiriti cet /",
    "T11bsa064_u:374": " na, muṣṭeraṅguliviśeṣatvāt /",
    "T11bsa064_u:375": " aṅgulya eva hi kāścana muṣṭiḥ,",
    "T11bsa064_u:376": " na tu sarvāḥ /",
    "T11bsa064_u:377": " na hi prasāritā aṅgulyo nirvivekasvabhāvāḥ muṣṭyaṅgulyaḥ,",
    "T11bsa064_u:378": " avasthādvaye 'pi ubhayapratipattiprasaṅgāt /",
    "T11bsa064_u:379": " yatra cahi khalu vivekaḥ svabhābhūtaḥ,",
    "T11bsa064_u:380": " sa eava vastubhedalakṣaṇaṃ sukhuduḥkhavat /",
    "T11bsa064_u:381": " parabhūte ca vivekotpāde 'ṅgulyaḥ prasāritā evopalabhyeran /",
    "T11bsa064_u:382": " na hi svayaṃ svabhāvādapracyutasyārthāntarotpāde 'nyathopalabdhi ratiprasaṅgāt /",
    "T11bsa064_u:383": " nanūktaṃ, 'dravyameva nirvivekamavasthā,",
    "T11bsa064_u:384": " nāpi dravyādarthāntaram'; iti /",
    "T11bsa064_u:385": " uktamidaṃ, na punaryuktam /",
    "T11bsa064_u:386": " na hi sato vastunastattvānyatve muktvā anyaḥ prakāraḥ sambhavati,",
    "T11bsa064_u:387": " tayorvastuni paraspara parihārasthitilakṣaṇatvenaikatyāgasyāparopādānanāntarīyakatvāt /",
    "T11bsa064_u:388": " aṅgulīṣu punaḥ pratikṣaṇavināśinīṣvanyā eva prasaritaḥ anyā muṣṭiḥ /",
    "T11bsa064_u:389": " tatra muṣṭyādiśabdā viśeṣaviṣayāḥ,",
    "T11bsa064_u:390": " aṅgulīśabdaḥ sāmānyaviṣayaḥ,",
    "T11bsa064_u:391": " bījāṅkurādiśabdavat,",
    "T11bsa064_u:392": " vrīhyādiśabdavacca /",
    "T11bsa064_u:393": " tenāṅgulyaḥ prasāritā na muṣṭiḥ /",
    "T11bsa064_u:394": " (Vn 41)",
    "T11bsa064_u:395": " 27. tadyadi prāgasadeva kāraṇe kāryaṃ bhavet,",
    "T11bsa064_u:396": " kiṃ na sarvaḥ sarvasmāt bhabvati,",
    "T11bsa064_u:397": " na hyasattve kaścid viśeṣa iti?",
    "T11bsa064_u:398": " nanu sarvatra sattve 'pyayaṃ tulyo doṣaḥ - na hi sattve kaścid viśeṣaḥ,",
    "T11bsa064_u:399": " viśeṣe vā sa viśeṣa straigunyād bhinnaḥ syāt,",
    "T11bsa064_u:400": " tadbhāve viśeṣasyānanvayāt /",
    "T11bsa064_u:401": " sataśca sarvātmanā niḥsvabhāvāvasthāyāmiva kiṃ jāyate?",
    "T11bsa064_u:402": " sādhanavaiphalyaṃ ca,",
    "T11bsa064_u:403": " sādhyasya kasyacidabhāvāt /",
    "T11bsa064_u:404": " yasya kasyacidatiśayasya tatra kathañcidasata utpattau so 'tiśayastatra asan kathaṃ jāyeta?",
    "T11bsa064_u:405": " jāto vā sarvaḥ sarvasmājjāyeta iti tulyaḥ paryanuyogaḥ /",
    "T11bsa064_u:406": " nātiśayastatra sarvathā nāsti,",
    "T11bsa064_u:407": " kathañcitsata eva bhāvāditi cet /",
    "T11bsa064_u:408": " yathā nāsti sa prakāraḥ,",
    "T11bsa064_u:409": " tatra asan kathaṃ jāyeta?",
    "T11bsa064_u:410": " (Vn 43)",
    "T11bsa064_u:411": " 28. na ca sarvathā sataḥ kaścijjanmārtha ityuktam /",
    "T11bsa064_u:412": " asato 'pi kāryasya kāraṇādutpāde yo yajjananasvabhāvastata eava tasya janma,",
    "T11bsa064_u:413": " nānyasmāditi niyamaḥ /",
    "T11bsa064_u:414": " tasyāpi sa svabhāvaniyamaḥ svahetorityanādisvabhāvaniyamaḥ /",
    "T11bsa064_u:415": " api ca - yadi mṛtpiṇḍe ghaṭo 'sti,",
    "T11bsa064_u:416": " kathaṃ tadavasthāyāṃ na paścādvadupalabdhiḥ,",
    "T11bsa064_u:417": " tadarthakriyā vā?",
    "T11bsa064_u:418": " vyakteraprādurbhāvāditi cet /",
    "T11bsa064_u:419": " tasyā eva tadarthakriyādibhāve ghatvāt tadrūpasya ca prāgasattvāt kathaṃ ghaṭo 'sti?",
    "T11bsa064_u:420": " na hi rūpāntarasya sattve rūpāntaramasti /",
    "T11bsa064_u:421": " na ca rūpapratibhāsavede vastvabhedo yuktaḥ,",
    "T11bsa064_u:422": " atiprasaṅgāt /",
    "T11bsa064_u:423": " (Vn 44)",
    "T11bsa064_u:424": " 29. tasmād yaḥ upalabdhilakṣaṇaprāptasvabhāvānupalabdhiḥ sa nāstyeva /",
    "T11bsa064_u:425": " na hi tasyatatsvabhāvasthitāvanupalabdhitaḥ,",
    "T11bsa064_u:426": " asthitiścātattvam,",
    "T11bsa064_u:427": " parasparaṃtathāsthitayoreva [tathāsthitayoriva?",
    "T11bsa064_u:428": " ] sukhaduḥkhayoriti vyāptiḥ,",
    "T11bsa064_u:429": " asadvyavahāraniścayena anupalabdhiviśeṣasya /",
    "T11bsa064_u:430": " tenānupalabdhyā kasyacid vyavacchedaṃ prasādhayatā tasya yathoktopalabdhilakṣaṇaprāptirūpatā darśanīyā /",
    "T11bsa064_u:431": " upadarśyānupalabdhinirdeśāsamarthanaṃ svabhāvānupalabdhau,",
    "T11bsa064_u:432": " vyāpakānupalabdhāvapi dharmayorvyāpyavyāpakabhāvaṃ prasādhya vyāpakasya nivṛttiprasādhanaṃ samarthanam /",
    "T11bsa064_u:433": " kāraṇānupalabdhāvapi kāryakāraṇabhāvaṃ prasādhya kāraṇasya nivṛtti prasādhanaṃ samarthanam /",
    "T11bsa064_u:434": " tadviruddhopalabdhiṣvapi dvayorviruddhayorekasya viruddhasyopararśanaṃ samarthanam /",
    "T11bsa064_u:435": " (Vn 45)",
    "T11bsa064_u:436": " evamanupalabdhau sādhanāṅgasyāsamarthanaṃ sādhanāṅgāvacanam /",
    "T11bsa064_u:437": " tad vādino nigrahasthānasamarthane [?",
    "T11bsa064_u:438": " nigrahasthānam,",
    "T11bsa064_u:439": " asamarthane] tasmin vyāpyāsiddheḥ /",
    "T11bsa064_u:440": " (Vn 46)",
    "T11bsa064_u:441": " 30. athavā - sādhyate yena pareṣāmapratīto 'rtha iti sādhanaṃ,",
    "T11bsa064_u:442": " trirūpahetu- vacanasamudāyaḥ /",
    "T11bsa064_u:443": " tasyāṅgaṃ pakṣadharmādivacanam /",
    "T11bsa064_u:444": " tasyaika- syāpyavacanamasādhanāṅga- vacanaṃ,",
    "T11bsa064_u:445": " tadapi vādino nigrahasthānam /",
    "T11bsa064_u:446": " tadavacane heturūpasyaivāvacanam,",
    "T11bsa064_u:447": " avacane siddherabhāvāt /",
    "T11bsa064_u:448": " 31. [pratijñādīnāmasādhanāṅgatvam]",
    "T11bsa064_u:449": " athavā - tasyaiva sādhanasya yannāṅgaṃ pratijñopanayanigamanādi tasyāsādhanāṅgasya sādhanavākye upādānaṃ vādino nigrahasthānaṃ,",
    "T11bsa064_u:450": " vyarthāmidhānāt /",
    "T11bsa064_u:451": " anvayavyatirekavacanayorvā sādharmyavati vaidharmyavati ca sādhanaprayoga ekasyaivābhidhānena siddherbhāvād dvitīyasyāsāmarthyamiti tasyāpyasādhanāṅgasyābhidhānaṃ",
    "T11bsa064_u:452": " vyarthābhidhānādeva /",
    "T11bsa064_u:453": " (Vn 47)",
    "T11bsa064_u:454": " nanu ca viṣayopadarśanāya pratijñāvacanamasādhanāṅgamapyupādeyameva /",
    "T11bsa064_u:455": " na, vaiyarthyāt /",
    "T11bsa064_u:456": " asatyapi pratijñāvacane yathoktāt sādhanavākyād bhavatyeveṣṭārthasiddhirityapārthakaṃ tasyopādānam /",
    "T11bsa064_u:457": " yadi ca viṣayopadarśanamantareṇa pratīterutpattiḥ,",
    "T11bsa064_u:458": " kathaṃ na pratijñā sādhanādayaḥ [sadhanāvayavaḥ? ]?",
    "T11bsa064_u:459": " na hi pakṣadharmavacanasyāpi pratītihetubhāvādanyaḥ sādhanārthaḥ,",
    "T11bsa064_u:460": " sa pratijñāvacane 'pi tulya iti kathaṃ na sādhanam?",
    "T11bsa064_u:461": " kevalasyāsāmarthyādasādhanatvamiti cet /",
    "T11bsa064_u:462": " tattulyaṃ pakṣadharmavacanasyāpīti tadapi na sādhanāvayavaḥ syāt /",
    "T11bsa064_u:463": " na hi pakṣadharmavacanāt kevalā [kevalāt?",
    "T11bsa064_u:464": " ] pratipatterutpattiḥ /",
    "T11bsa064_u:465": " etena saṃśayotpattiḥ pratyuktā,",
    "T11bsa064_u:466": " pakṣadharmavacanādapi kevalādapradarśite sambandhe saṃśayotpatteḥ /",
    "T11bsa064_u:467": " tasmād vyarthameva sādhanavākye pratijñāvacanopādānaṃ vādino nigrasthānam /",
    "T11bsa064_u:468": " (Vn 49)",
    "T11bsa064_u:469": " 32. athavā sādhanasya siddheryannāṅgam - asiddhaḥ,",
    "T11bsa064_u:470": " viruddhaḥ anaikāntiko vā hetvābhāsaḥ tasyāpi vacanaṃ vādino nigrahasthānam,",
    "T11bsa064_u:471": " asamarthopādānāt /",
    "T11bsa064_u:472": " tathā sādhyādivikalasya anvayāpradarśitānvayā tairapi [?",
    "T11bsa064_u:473": " ananvayāpradarśitānvayāderapi] dṛṣṭāntābhāsasya sādhanāṅgasya [?",
    "T11bsa064_u:474": " asādhanāṅgasya] vacanamapi vādino nigrahasthānam asamarthopādānādeva /",
    "T11bsa064_u:475": " na hi tairhetoḥ sambandhaḥ śakyate pradarśayitum /",
    "T11bsa064_u:476": " apradarśanādasāmarthyam /",
    "T11bsa064_u:477": " (Vn 50)",
    "T11bsa064_u:478": " 33. athavā - siddhiḥ sādhanaṃ,",
    "T11bsa064_u:479": " tadaṅgaṃ dharmo yasyārthasya vivādāśrayasya vādaprastāvahetoḥ sa sādhanāṅgaḥ /",
    "T11bsa064_u:480": " tadvayatirekeṇāparasyāpyajijñāsitasya viśeṣasyāśāstrāśrayavyājādibhiḥ prakṣepo moṣaṇaṃ [ghoṣaṇaṃ?",
    "T11bsa064_u:481": " ] ca paravyāmohanānubhāṣaṇaśaktivighātādihetoḥ,",
    "T11bsa064_u:482": " tadapyasādhanāṅgavacanaṃ vādino nigrahasthānam,",
    "T11bsa064_u:483": " aprastutābhidhānāt /",
    "T11bsa064_u:484": " ebhiḥ kathāviccheda eva;",
    "T11bsa064_u:485": " tathā viśeṣasahitasyārthasya prativādino 'jijñāsitatvāt /",
    "T11bsa064_u:486": " jijñāsāyāmadoṣḥ /",
    "T11bsa064_u:487": " jijñāsitaṃ punararthasyānyasya prasaṅgaparaṃparayā ye ṣa pannādinā (?)",
    "T11bsa064_u:488": " bahiḥ prativādinaḥ,",
    "T11bsa064_u:489": " prāśnikānāṃ ca nyāyadarśināmiti /",
    "T11bsa064_u:490": " ebhiḥ kathāviccheda eva karaṇīyaḥ /",
    "T11bsa064_u:491": " na hi kaścidarthaḥ kvacit kriyamāṇaprasaṅge na prayujyate,",
    "T11bsa064_u:492": " nairātmyavādinastu tatsādhane nṛtyagītyāderapi tatra prasaṅgāt /",
    "T11bsa064_u:493": " yathā - pratijñābhidhānapūrvakaṃ kaścit kuryāt - 'nāstyātmā';",
    "T11bsa064_u:494": " iti vayaṃ bauddhā brūmaḥ /",
    "T11bsa064_u:495": " ke bauddhāḥ?",
    "T11bsa064_u:496": " ye buddhasya bhagavataḥ śāsanamabhyupagatāḥ /",
    "T11bsa064_u:497": " ko buddho bhagavān?",
    "T11bsa064_u:498": " yasya śāsane bhadantāśvaghoṣaḥ pravrajitaḥ /",
    "T11bsa064_u:499": " ka ḥ punarbhadantāśvaghoṣaḥ?",
    "T11bsa064_u:500": " yasya rāṣṭrapālaṃ nāma nāṭakam /",
    "T11bsa064_u:501": " kīdṛśaṃ rāṣṭrapālaṃ nāma nāṭakam?",
    "T11bsa064_u:502": " iti prasaṅgaṃ kṛtvā 'nāndyante tataḥ praviśati sūtradhāraḥ'; iti paṭhet,",
    "T11bsa064_u:503": " nṛtyed, gāyecca /",
    "T11bsa064_u:504": " prativādī taṃ ca sarvaprasaṅgaṃ nānukartuṃ samartha iti parājitaḥ syāt /",
    "T11bsa064_u:505": " iti sabhyaḥ sādhusammatānāṃ viduṣāṃ tattvacintāprakāraḥ /",
    "T11bsa064_u:506": " (Vn 52)",
    "T11bsa064_u:507": " 34. na caivaṃ prastutasya paryavasānaṃ sa bhavati [?",
    "T11bsa064_u:508": " sambhavati],",
    "T11bsa064_u:509": " 'aniścaya phalatvādanārambha eva vādasya /",
    "T11bsa064_u:510": " kathaṃ caiva jayaparājayau?",
    "T11bsa064_u:511": " prativādino 'pyananubhāṣaṇasyaivamprakārasya prasaṅgasya vistareṇānubhāṣaṇavyājena sambhavād,",
    "T11bsa064_u:512": " aniścitatvācca /",
    "T11bsa064_u:513": " tasmāt pratijñāvacanameva tāvanna nyāyyam /",
    "T11bsa064_u:514": " kutaḥ punastatrājijñāsitaviśeṣaprasaṅgopanyāsaḥ,",
    "T11bsa064_u:515": " tadvyākhyāprasaṅgavitathapralāpaśca?",
    "T11bsa064_u:516": " sarvaścāyaṃprakāro durmatibhiḥ śaṭhairnyāyasāmarthyenārthapratipādane 'samarthaiḥ pravartitaḥ /",
    "T11bsa064_u:517": " yathā - 'puruṣātiśayapūrvakāṇi tanubhuvanakaraṇādīni';",
    "T11bsa064_u:518": " iti pratijñāya tanukaraṇabhuvanavyākhyāvyājena sakalavaiśeṣikaśāstrārthaghoṣaṇam /",
    "T11bsa064_u:519": " 'nityaḥ śabdo 'nityo vā';",
    "T11bsa064_u:520": " iti vāde dvādaśalakṣaṇaprapañcaprakāśanaśāstra praṇetṛ- jaiminipratijñātatattvanityatādhikaraṇaśabdaghaṭānyatarasadvitīyo",
    "T11bsa064_u:521": " ghaḥṭa iti pratijñāmuparacayya dvādaśalakṣaṇādivyākhyānam /",
    "T11bsa064_u:522": " sarvo 'yaṃ durmatīnāmasāmarthyapracchādanopāyaḥ,",
    "T11bsa064_u:523": " na tu satyairastyupetaḥ,",
    "T11bsa064_u:524": " tattvaparīkṣāyāṃ phalādipratisaraṇadaṇḍaprayogādīnāmayuktatvāt /",
    "T11bsa064_u:525": " (Vn 53)",
    "T11bsa064_u:526": " 35. bhavatyeva nāṭakādighoṣaṇe 'rthāntaragamanāt parājaya iti cet,",
    "T11bsa064_u:527": " anyasyāpyajijñāsitasya kiṃ na bhavati?",
    "T11bsa064_u:528": " na hi tasyāpi kācid vivakṣitasādhyadharmasiddhau nāntarīyakatā /",
    "T11bsa064_u:529": " yathā hetupratyayapāratantryalakṣaṇasaṃskāraduḥkhatādisiddhimantareṇa nānityatāsiddhiḥ /",
    "T11bsa064_u:530": " (Vn 54)",
    "T11bsa064_u:531": " tathāvidhastu dharmaḥ pṛthaganukto 'pi sādhyadharme 'ntarbhāvāt pakṣīkṛta eveti na pṛthagasyopanyāsaḥ,",
    "T11bsa064_u:532": " vyākhyānaṃ vā /",
    "T11bsa064_u:533": " tasmādevaṃvidhasyāpi tadānīṃ prativādino jijñāsitasyārthasya pratijñāyāmanyatraivopanyāso vyākhyānaṃ vā arthāntaragamanānnigrahasthānameva /",
    "T11bsa064_u:534": " tena jijñāsitadharmamātrameva sādhanāṅgaṃ vācyaṃ,",
    "T11bsa064_u:535": " na prasaṅga upakṣeptavyaḥ,",
    "T11bsa064_u:536": " tadupakṣepe 'tiprasaṅgāt /",
    "T11bsa064_u:537": " evamasādhanāṅgavacanaṃ vādino nigrahasthānaṃ prativādinā tathābhāve pratipādite,",
    "T11bsa064_u:538": " anyathā dvayorekasyāpi na jayaparājayāviti /",
    "T11bsa064_u:539": " (Vn 55)",
    "T11bsa064_u:540": " 36. [adoṣodbhāvanaṃ nigrahasthānam]",
    "T11bsa064_u:541": " adoṣodbhāvanaṃ prativādino nigrahasthānam /",
    "T11bsa064_u:542": " vādinā sādhane pratyukte 'bhyupagatottarapakṣo yatra viṣaye prativādī yadā na doṣamudbhāvayati,",
    "T11bsa064_u:543": " tadā parājito vaktavyaḥ /",
    "T11bsa064_u:544": " sādhanadoṣāḥ punaḥ - nyūnatvam,",
    "T11bsa064_u:545": " asiddhiḥ,",
    "T11bsa064_u:546": " anaikāntikatā,",
    "T11bsa064_u:547": " vādinaḥ sādhayitumiṣṭasyārthasya viparyayasādhanam,",
    "T11bsa064_u:548": " aṣṭādaśa dṛṣṭāntābhāsāśca /",
    "T11bsa064_u:549": " teṣāmanudbhāvanamapratipādanaṃ prativādinaḥ parājayādhikaraṇam /",
    "T11bsa064_u:550": " (Vn 56)",
    "T11bsa064_u:551": " tat punaḥ sādhanasya nirdoṣatvāt,",
    "T11bsa064_u:552": " sadoṣatve 'pi prativādino 'jñānāt,",
    "T11bsa064_u:553": " pratipādanāsāmarthyād vā /",
    "T11bsa064_u:554": " na hi duṣṭa sādhanābhidhāne 'pi vādinaḥ prativādino 'pratipādite doṣe parājayavyavasthāpanā yuktā,",
    "T11bsa064_u:555": " tayoreva parasparasāmarthyopaghātāpekṣayā jayaparājayavyavasthāpanāt /",
    "T11bsa064_u:556": " kevalaṃ hetvābhāsād bhūtapratipatterabhāvāda pratipādakasya jayo 'pi nāstyeva /",
    "T11bsa064_u:557": " na hi tattvacintāyāṃ kaścicchalavyavahāraḥ /",
    "T11bsa064_u:558": " yadyevaṃ, kiṃnu parājayaḥ,",
    "T11bsa064_u:559": " tattvasiddhibhraṃśāt?",
    "T11bsa064_u:560": " na anirākaraṇāt /",
    "T11bsa064_u:561": " nirākaraṇaṃ hi tasyānyena parājayaḥ,",
    "T11bsa064_u:562": " na siddhyabhāvaḥ,",
    "T11bsa064_u:563": " pratiyogyapekṣaṇāt /",
    "T11bsa064_u:564": " siddhyabhāvasya sādhanābhāve 'satyapi pratiyogini bhāvāt /",
    "T11bsa064_u:565": " pratiyoginaśca tannirākaraṇe 'sāmarthyāt parājayasyānutpatteraparājayaḥ /",
    "T11bsa064_u:566": " tasmādayamasamarthasādhanābhidhāyyapi pareṇa tathābhāve 'pratipādite 'parājito vaktavyaḥ /",
    "T11bsa064_u:567": " (Vn 58)",
    "T11bsa064_u:568": " 37. [vāde chalavyavahāraniṣedhaḥ]",
    "T11bsa064_u:569": " chalavyavahāro 'pi vijigīṣuṇaṃ vāda iti cet /",
    "T11bsa064_u:570": " na, durjanavipratipattyadhikāre satāṃ śāstrāpravṛtteḥ /",
    "T11bsa064_u:571": " na hi parānugrahapravṛttā mithyāpralāpārambhāt sotkarṣaparapaṃsanādīn [svotkarṣaparapaṃsanādīn?",
    "T11bsa064_u:572": " ] asadvyavahārān upadiśanti /",
    "T11bsa064_u:573": " na ca paravipaṃsanena lābhasatkāraślokopārjanaṃ satāmācāraḥ /",
    "T11bsa064_u:574": " nāpi tathāpravṛttebhyaḥ svahastadānena prāṇināmupatāpanaṃ satsammatānāṃ śāstrakāra sabhāsadāṃ yuktam /",
    "T11bsa064_u:575": " na ca nyāyaśāstrāṇi sadbhirlābhādyupārjanāya praṇīyante /",
    "T11bsa064_u:576": " tasmānna yogavihitaḥ kaścid vijigīṣuvādo nāma /",
    "T11bsa064_u:577": " parānugrahapravṛttāstu santo vipratipannaṃ pratipādayanto nyāyamanusareyuḥ satsādhanābhidhānena,",
    "T11bsa064_u:578": " bhūtadoṣodbhāvanena vā /",
    "T11bsa064_u:579": " sākṣipratyakṣaṃ tasyaivānuprabodhāya /",
    "T11bsa064_u:580": " tadeva nyāyānusaraṇaṃ satāṃ /",
    "T11bsa064_u:581": " vādaḥ - uktanyāye tattvārthī cet pratipadyeta,",
    "T11bsa064_u:582": " tadapratipattāvapyanyo na vipratipadyeteti /",
    "T11bsa064_u:583": " tattvarakṣaṇārthaṃ sadbhirupahartavyameva chalādi vijigīṣubhiriti cet /",
    "T11bsa064_u:584": " nakhacapeṭaśastraprahārādīpanādibhirapīti vaktavyam/",
    "T11bsa064_u:585": " tasmānna jyāyānayaṃ tattvarakṣaṇopāyaḥ /",
    "T11bsa064_u:586": " sādhanaprakhyāpanaṃ satāṃ tattvarakṣaṇopāyaḥ,",
    "T11bsa064_u:587": " sādhanābhāsadūṣaṇaṃ ca /",
    "T11bsa064_u:588": " tadabhāve mithyāpralāpādatra paropatāpavidhāne 'pi tattvāpratiṣṭāpanāt /",
    "T11bsa064_u:589": " anyathāpi nyāyopavarṇane vidvatpratiṣṭhānāt /",
    "T11bsa064_u:590": " (Vn 59)",
    "T11bsa064_u:591": " tasmāt parānugrahāya tattvakhyāpanaṃ vādino vijayaḥ,",
    "T11bsa064_u:592": " bhūtadoṣadarśanena mithyāpratipattinivartanaṃ prativādinaḥ /",
    "T11bsa064_u:593": " (Vn 61)",
    "T11bsa064_u:594": " 38. athavā - yo na doṣaḥ sādhanasya,",
    "T11bsa064_u:595": " tadbhāve 'pi vādinā tadasādhayitum [tadā sādhayitum?",
    "T11bsa064_u:596": " ] iṣṭasyārthasya siddhervighātābhāvāt,",
    "T11bsa064_u:597": " tasyodbhāvanaṃ prativādino nigrahādhikaraṇaṃ,",
    "T11bsa064_u:598": " mithyottarābhidhānāt /",
    "T11bsa064_u:599": " yathā sādhyatayāniṣṭo 'pi vādino dharmaḥ śāstropagamāt sādhya iti tadviparyāsena na virodhodbhāvanam /",
    "T11bsa064_u:600": " 'nāstyātmā'; iti tava pratijñāpadayorvirodha iti pratijñādoṣodbhāvanaṃ,",
    "T11bsa064_u:601": " 'prayatnāntarīyakaḥ śabdo 'nityaḥ,",
    "T11bsa064_u:602": " prayatnāntarīyakatvād';",
    "T11bsa064_u:603": " iti hetordharmaviśeṣatvāt pratijñārthaikadeśa ityasiddhodbhāvanaṃ,",
    "T11bsa064_u:604": " sarvāṇi sādharmyavaidharmyasamādīni jātyuttarāṇi ityevamāderdoṣasyodbhāvanamadoṣodbhāvanam /",
    "T11bsa064_u:605": " tasya vādinā doṣābhāsatve prakhyāpite prativādī parājito vaktavyaḥ,",
    "T11bsa064_u:606": " pūrvapakṣe sādhanasya nirdoṣatvāt /",
    "T11bsa064_u:607": " doṣavati punaḥ sādhane na dvayorekasyāpi jayaparājayau,",
    "T11bsa064_u:608": " tattvāprakhyāpanāt,",
    "T11bsa064_u:609": " adoṣodbhāvanaṃ ca /",
    "T11bsa064_u:610": " apratipakṣāyāṃ ca pakṣasiddhau kṛtāyāṃ jetā bhavati /",
    "T11bsa064_u:611": " tasmājjigīṣatā svapakṣaśca sthāpanīyaḥ,",
    "T11bsa064_u:612": " parapakṣaśca nirākartavyaḥ /",
    "T11bsa064_u:613": " nirdoṣe sādhanābhidhāne 'pi vādinaḥ prativādinā doṣābhāsa udbhāvite dūṣaṇābhāvatvakhyāpane eva jayaparājayau,",
    "T11bsa064_u:614": " nānyathā,",
    "T11bsa064_u:615": " bhāvatastattvābhidhāne 'pi pratipakṣanirākaraṇena tattvasya prakhyāpanāsāmarthyāt,",
    "T11bsa064_u:616": " na prativādinno 'pyatra,",
    "T11bsa064_u:617": " bhāvato mithyāpratipatteriti /",
    "T11bsa064_u:618": " idaṃ nyāyyaṃ nigrahasthānalakṣaṇamuktamasmābhiḥ /",
    "T11bsa064_u:619": " nyāyamatakhaṇḍanam",
    "T11bsa064_u:620": " (Vn 65)",
    "T11bsa064_u:621": " 39. anyatu na yuktamiti neṣyate /",
    "T11bsa064_u:622": " yatredaṃ yathoktaṃ nigrahasthānalakṣaṇaṃ nāsti,",
    "T11bsa064_u:623": " tasya nigrahasthānatvamayuktamiti noktamasmābhiḥ /",
    "T11bsa064_u:624": " [1] 'pratidṛṣṭāntadharmābhyanujñā svadṛṣṭānte pratijñāhāniḥ nigrahasthānam';",
    "T11bsa064_u:625": " [nyā.sū. 5.2..2] ityatra bhāṣyakāramataṃ dūṣayitvā vārtikakāro yaṃ sthitapakṣamāha,",
    "T11bsa064_u:626": " tatraivaṃ brūmaḥ - pratidṛṣṭāntasya yo dharmastaṃ yadā svadṛṣṭānte 'bhyanujānāti nigṛhīto veditavyaḥ /",
    "T11bsa064_u:627": " tatra dṛṣṭaścāsāvante ca vyavasthita iti dṛṣṭāntaḥ /",
    "T11bsa064_u:628": " svadṛṣṭāntaḥsvapakṣaḥ /",
    "T11bsa064_u:629": " pratidṛṣṭāntaḥ pratipakṣaḥ /",
    "T11bsa064_u:630": " pratipakṣasya dharmaṃ svapakṣe 'bhyanujānan parājitaḥ /",
    "T11bsa064_u:631": " yathā 'anityaḥ śabda aindriyakatvād';",
    "T11bsa064_u:632": " iti bruvan pratipakṣavādini sāmānyena pratyavasthite āha - 'yadi sāmānyamaindriyakaṃ nityaṃ śabdo 'pyevamastu';",
    "T11bsa064_u:633": " ityeṣā pratijñāhāniḥ,",
    "T11bsa064_u:634": " prākpratijñātasya śabdānityatvasya tyāgāditi /",
    "T11bsa064_u:635": " (Vn 66)",
    "T11bsa064_u:636": " 40. atropagatapratijñātyāgāt pratijñāhānau viśeṣapratiniyamaḥ kiṃkṛto 'nena prakāreṇa pratijñāṃ tyajataḥ pratijñāhāniriti /",
    "T11bsa064_u:637": " sambhavati hyanenāpi prakāreṇa hetudoṣodbhāvanādinā pratipakṣasādhanābhidhānena ca svapakṣaparityāgaḥ,",
    "T11bsa064_u:638": " parapakṣopagamaśca /",
    "T11bsa064_u:639": " (Vn 67)",
    "T11bsa064_u:640": " idameva ca pratijñāhāneḥ pradhānaṃ nimittam /",
    "T11bsa064_u:641": " evaṃ pratipāditena pratijñā hātavyā,",
    "T11bsa064_u:642": " hānau ca parājaya iti /",
    "T11bsa064_u:643": " 41. idaṃ punarasambhaddhameva - 'sāmānyaṃ nityamaindriyakam';",
    "T11bsa064_u:644": " ityukte 'śabdo 'pyevamastu;",
    "T11bsa064_u:645": " iti kaḥ svasthātmāsvayamaindriyakatvādanityaḥ śabdo ghatavaditi bruvan sāmānyenopadarśanamātreṇa nityaṃ śabdaṃ pratipadyeta?",
    "T11bsa064_u:646": " sāmānyasyāpi nityasyaindriyakatve tasyānitye ghaṭe darśanāt saṃśayitaḥ syāt /",
    "T11bsa064_u:647": " jātyā pratipadyetāpīti cet /",
    "T11bsa064_u:648": " tathapi kiṃ sāmānyopadarśanena?",
    "T11bsa064_u:649": " evameva nityaḥ śabdaḥ iti vaktavyam,",
    "T11bsa064_u:650": " jaḍasya pratipattau vicārābhāvāt /",
    "T11bsa064_u:651": " na ca nityasāmānyopadarśanena taddharmaṃ śabde pratipadyamānena pratipakṣadharmo 'bhyanujñāto bhavati /",
    "T11bsa064_u:652": " 'anityaḥ śabdaḥ';",
    "T11bsa064_u:653": " iti ca vadato nityaśabda ityāñjasaḥ pratipakṣaḥ syāt, (Vn 68)",
    "T11bsa064_u:654": " na nityaṃ sāmānyamiti /",
    "T11bsa064_u:655": " tasmādaindriyakatvasya nityānityapakṣavṛttervyabhicārādasādhanāṅgasyopādānānnigrahārhaḥ,",
    "T11bsa064_u:656": " na pratipakṣadharmānujñyānena prakāreṇa pratijñāhāneḥ /",
    "T11bsa064_u:657": " (Vn 69)",
    "T11bsa064_u:658": " 42. [2] 'pratijñātārthapratiṣedhe dharmavikalpāt tadarthanirdeśaḥ pratijñāntaram /",
    "T11bsa064_u:659": " '; [nyā. sū. 5.2.3] pratijñāto 'rtho 'nityaḥ śabda aindriyakatvādityeva,",
    "T11bsa064_u:660": " tasya hetuvyabhicāropadarśanena pratiṣedhe kṛte dharmabhedavikalpāt sāmānyaghaṭayo",
    "T11bsa064_u:661": " sarvagatatvāsarvagatatvadharmavikalpena pratijñāntaraṃ karoti - yathā ghaṭo 'sarvagato",
    "T11bsa064_u:662": " 'nityaḥ evaṃ śabdo 'pyasarvagato 'nitya iti /",
    "T11bsa064_u:663": " etatpratijñāntaraṃ nāma nigrahasthānaṃ sādhanasāmarthye 'pyaparijñānāt /",
    "T11bsa064_u:664": " sa hi pūrvasyāḥ 'anityaḥ śabda';",
    "T11bsa064_u:665": " iti pratijñāyāḥ sādhanāttadā yām 'asarvagataḥ śabda';",
    "T11bsa064_u:666": " iti pratijñāmāha,",
    "T11bsa064_u:667": " taddarśanāya taddarthanirdeśa ityāha /",
    "T11bsa064_u:668": " tadarthaḥ pūrvoktasādhyasiddhyarthaḥ /",
    "T11bsa064_u:669": " uttarapratijñānirdeśastadarthanirdeśaḥ /",
    "T11bsa064_u:670": " na ca pratijñā pratijñāntarasādhane samarthā,",
    "T11bsa064_u:671": " iti nigrahasthānam",
    "T11bsa064_u:672": " (Vn 70)",
    "T11bsa064_u:673": " 43. atrāpi naivaṃ bruvatā pratijñāntaraṃ pūrvapratijñāsādhanāyoktaṃ bhavati /",
    "T11bsa064_u:674": " kiṃ tarhi? viśeṣaṇam /",
    "T11bsa064_u:675": " aindriyakatvasya hetoḥ sāmānye vṛttyā vyabhicāra udbhāvite 'sarvagatatve satyaindriyakatvasyahetorviśeṣaṇopādāne vyābhicāraṃ pariharati,",
    "T11bsa064_u:676": " na punaḥ pratijñāntaramāha;",
    "T11bsa064_u:677": " asarvagatatvasya śabde siddhatvāt,",
    "T11bsa064_u:678": " pratijñāyāśca sādhyanirdeśalakṣaṇatvāt /",
    "T11bsa064_u:679": " yadapyuktaṃ - 'pūrva pratijñāsādhanāyottarāṃ pratijñāmāha'; iti,",
    "T11bsa064_u:680": " tadapyuktam /",
    "T11bsa064_u:681": " na hi pratijñā pratijñāsādhanāyocyamānā pratijñāntaraṃ bhavati /",
    "T11bsa064_u:682": " kiṃ tarhi? hetvāderanyatamaḥ sādhyasādhanāyopādānāt /",
    "T11bsa064_u:683": " sādhananirdeśaḥ sa syāt,",
    "T11bsa064_u:684": " na sādhyanirdeśaḥ /",
    "T11bsa064_u:685": " udāharaṇasādharmyādeśca hetulakṣaṇasyāsarvagatatve bhāvāt,",
    "T11bsa064_u:686": " pratijñālakṣṇasya cābhāvāt /",
    "T11bsa064_u:687": " hetutvamasarvagatatve prayuktaṃ na pratijñāntaram /",
    "T11bsa064_u:688": " (Vn 72)",
    "T11bsa064_u:689": " 44. atyantāsambaddhaṃ cedaṃ - pratijñāṃ pratijñāsādhanāyāheti /",
    "T11bsa064_u:690": " yo hi prāk pratijñāmuktvā hetūdāharaṇādikaṃ vaktuṃ jānāti,",
    "T11bsa064_u:691": " sa kiñcidanukramaṃ [kañcidanukramaṃ?",
    "T11bsa064_u:692": " ] sādhanasya jānātyeva hi /",
    "T11bsa064_u:693": " jānan kathamavikalāntaḥkaraṇaḥ pratijñāmeva pratijñāsādhanāyopādadīta?",
    "T11bsa064_u:694": " upādadatā cānena pratijñāmātreṇa siddhiriṣṭā bhavati /",
    "T11bsa064_u:695": " tataśca na prāgapi hetuṃ brūyāt /",
    "T11bsa064_u:696": " evaṃprakārāṇāmasambaddhānāṃ parisaṃkhyātumaśakyatvāt lakṣaṇaniyamo 'pyasambadaddha eva - pratijñāntarābhidhāne pratijñāntaraṃ nāma nigrahasthānamiti",
    "T11bsa064_u:697": " evamprakārāṇāmekameva lakṣaṇaṃ vācyaṃ syāt /",
    "T11bsa064_u:698": " na caivaṃvidhaḥ kaścid vivādeṣu dṛṣṭapūrvo vyavahāro yena tadarthaṃ yatnaḥ kriyate /",
    "T11bsa064_u:699": " na ca bālapralāpānuddiśya śāstraṃ pravartate /",
    "T11bsa064_u:700": " pravṛttau ca kā niṣṭā,",
    "T11bsa064_u:701": " teṣāmaniṣṭhānāt?",
    "T11bsa064_u:702": " (Vn 73)",
    "T11bsa064_u:703": " 45. dṛśyate ca viduṣāmapi nātinirūpaṇādasiddhābhidhānamiti vyavahāradarśanāt tādṛśaṃ parājayādhikaraṇaṃ vyavasthāpyate /",
    "T11bsa064_u:704": " tasmādihāpi yadi nivṛttākaṃkṣe vādini paro 'naikāntikatāmudbhāvayed,",
    "T11bsa064_u:705": " asādhanāṅgasyānaikāntikasyābhidhānānnigrahasthānaṃ vādinaḥ /",
    "T11bsa064_u:706": " evaṃ yadi prativādī satsāmānyamaindriyakaṃ nityaṃ ca pramāṇena pratipādayituṃ śaknuyāt anuddiśyāpramāṇakaṃ śāstropagamaṃ,",
    "T11bsa064_u:707": " pramāṇenaiṣāmarthānāmapratipādanena bhūtadoṣodbhāvanametat /",
    "T11bsa064_u:708": " na kaścitparājayaḥ,",
    "T11bsa064_u:709": " abhyupagamamātreṇa vastusiddherabhāvāt,",
    "T11bsa064_u:710": " prativādinā doṣasyāpratipāditatvāt /",
    "T11bsa064_u:711": " pramāṇairasamarthitasādhanābhidhānāt tu jetāpi na bhavatīti /",
    "T11bsa064_u:712": " anityākāṃkṣe [?",
    "T11bsa064_u:713": " anivṛttākāṃkṣe] punarvādini na kaścad doṣoḥ,",
    "T11bsa064_u:714": " viśeṣaṇābhidhānena hetoḥ samarthanopakramāt /",
    "T11bsa064_u:715": " (Vn 74)",
    "T11bsa064_u:716": " 46. [3.] “pratijñāhetvorvirodhaḥ pratijñāvirodhaḥ /",
    "T11bsa064_u:717": " ” [nyā.sū.5 2. 4.] yathā 'guṇavyatiriktiṃ dravyam;",
    "T11bsa064_u:718": " iti pratijñā,",
    "T11bsa064_u:719": " 'rūpādibhyo 'rthāntarasyānupalabdheḥ iti hetuḥ,",
    "T11bsa064_u:720": " so 'yaṃ pratijñāhetvorvirodhaḥ /",
    "T11bsa064_u:721": " etenaiva pratijñāvirodho 'lapyuktaḥ,",
    "T11bsa064_u:722": " yatra pratijñā vacanena [svavacanena?",
    "T11bsa064_u:723": " virudhyate /",
    "T11bsa064_u:724": " yathā - śramaṇā garbhiṇī,",
    "T11bsa064_u:725": " nāstyātmeti vā /",
    "T11bsa064_u:726": " hetuvirodho 'pi,",
    "T11bsa064_u:727": " yatra pratijñayā heturvirudhyate /",
    "T11bsa064_u:728": " yathā - 'sarvaṃ pṛthak,",
    "T11bsa064_u:729": " samūhe bhāvaśabdaprayogād'; iti /",
    "T11bsa064_u:730": " etena pratijñayā dṛṣṭāntavirodho vyākhyātaḥ /",
    "T11bsa064_u:731": " (Vn 75)",
    "T11bsa064_u:732": " 47. hetośca dṛṣṭāntādibhirvirodhaḥ,",
    "T11bsa064_u:733": " pramāṇavirodhaśca pratijñāhetvorvaktavyaḥ /",
    "T11bsa064_u:734": " yaḥ parapakṣaṃ svasiddhena gotvādinā vyabhicārayati,",
    "T11bsa064_u:735": " tad viruddhamuttaraṃ veditavyam /",
    "T11bsa064_u:736": " svapakṣānapekṣaṃ ca /",
    "T11bsa064_u:737": " yaṃ ca svapakṣānapekṣaṃ hetuṃ prayuṅkte - 'anityaḥ śabdaḥ aindriyakatvād'; iti,",
    "T11bsa064_u:738": " tasya svasiddhasya gotvāderanityavirodhād viruddhaḥ /",
    "T11bsa064_u:739": " iti parapakṣeṣvasiddhena gotvādinānaikāntikacodanāviruddhaḥ /",
    "T11bsa064_u:740": " ubhapakṣasampratipannastvanaikāntikaḥ /",
    "T11bsa064_u:741": " yadubhayapakṣaṃ [yadubhayapakṣa- ?",
    "T11bsa064_u:742": " ] pratipannaṃ vastu tenānaikāntikacodanā iti /",
    "T11bsa064_u:743": " (Vn 76)",
    "T11bsa064_u:744": " 48. atrāpi pratijñārthaḥ,",
    "T11bsa064_u:745": " sādhanavākye prayogapratiṣedhāt /",
    "T11bsa064_u:746": " tadāśrayastatkṛto vā hetudṛśṭāntayorna virodha iti na pratijñāvirodho nāma kiñcinnigrahasthānam /",
    "T11bsa064_u:747": " syādetat / asatyapi pratijñāprayoge gamyamāno 'pi pratijñāhetvorvirodho bhavati /",
    "T11bsa064_u:748": " yathā - rūpādibhyo 'rthāntarasyānupalabdhistad guṇavyatiriktam,",
    "T11bsa064_u:749": " nopalabhyate ca rūpādibhyo 'rthāntaraṃ dravyam /",
    "T11bsa064_u:750": " ityukte 'pi gamyata eva sādhyasādhanayorvirodhaḥ - kathaṃ tato 'rthāntarasyānupalabdhiḥ,",
    "T11bsa064_u:751": " tadvyatirekaśceti /",
    "T11bsa064_u:752": " satyaṃ, syādayaṃ virodhaḥ,",
    "T11bsa064_u:753": " yadi hetuḥ sādhyadharmaviparyayaṃ sādhayet /",
    "T11bsa064_u:754": " yadi hyupalabdhilakṣaṇavyāptatvena [hyupalabdhilakṣaṇaprāptatveva?",
    "T11bsa064_u:755": " ] upagatasya sato (Vn 77)",
    "T11bsa064_u:756": " dravyarūpādipratibhāsavivekena svapratibhāsānupalabdhistasya tadvyatireke nāsti [tadvyatirekeṇāsti?",
    "T11bsa064_u:757": " ] iti iṣṭavyatirekaviparyayasādhanād viruddho heturasmābhirukta eveti /",
    "T11bsa064_u:758": " bhavatyevedaṃ nigrahādhikaraṇaṃ,",
    "T11bsa064_u:759": " yadyevaṃvidhaḥ pratijñāhetoḥ [?",
    "T11bsa064_u:760": " pratijñāhetvoḥ] virodha iṣṭaḥ /",
    "T11bsa064_u:761": " atha punarasyopalabdhilakṣaṇaprāptirlupyate,",
    "T11bsa064_u:762": " tadā na kaścit pratijñāhetoḥ [?",
    "T11bsa064_u:763": " pratijñāhetvoḥ] virodhaḥ,",
    "T11bsa064_u:764": " vyatiriktānāmapi bhāvānāṃ kutaścid viprakarṣiṇāṃ tadvyatirekeṇānupalabdhāvapi vyatirekasya bhāvāt /",
    "T11bsa064_u:765": " (Vn 78)",
    "T11bsa064_u:766": " 49. yaduktaṃ - 'svavacanapratijñāyāḥ [?",
    "T11bsa064_u:767": " pratijñāyāḥ] svavacanavirodhe pratijñāvirodhaḥ';",
    "T11bsa064_u:768": " iti tatredameva nigrahādhikaraṇam,",
    "T11bsa064_u:769": " asādhanāṅgabhūtāyāḥ pratijñāyāḥ sādhanavākye prayogaḥ,",
    "T11bsa064_u:770": " na virodhaḥ,",
    "T11bsa064_u:771": " tadadhikaraṇatvāt /",
    "T11bsa064_u:772": " yadi pratijñānapekṣoḥ virodhaḥ syāt,",
    "T11bsa064_u:773": " syāt parājayāśrayaḥ /",
    "T11bsa064_u:774": " pratijñādhikaraṇatve punastatprayogakṛta eva parājayaḥ,",
    "T11bsa064_u:775": " asya prastāvopasaṃhārāvasānatvād vyarthaṃ virodhodbhāvanam,",
    "T11bsa064_u:776": " parājitaparājayābhāvād bhasmīkṛtānalavat /",
    "T11bsa064_u:777": " ye tu kecid vicāraprasaṅgeṣu ekatra sādhye bahavo hetava ucyante, teṣa /",
    "T11bsa064_u:778": " vikalpena tatsādhyasādhanāya vṛtteḥ sāmarthyam,",
    "T11bsa064_u:779": " anyathā dvitīyasya vaiyarthyāt /",
    "T11bsa064_u:780": " yadi hi tatrāpyekaprayogamantareṇāparasya prayogo na sambhavet,",
    "T11bsa064_u:781": " na tadā dvitīyasya kaścit sādhanārthaḥ,",
    "T11bsa064_u:782": " pratītapratipādanābhāvāt /",
    "T11bsa064_u:783": " (Vn 79)",
    "T11bsa064_u:784": " tasmānna pratijñāyāḥ svavacanavirodho nāma kiñcinnigrahasthānam /",
    "T11bsa064_u:785": " na ca 'nāstyātmā';",
    "T11bsa064_u:786": " ityatra kaścit pratijñāvirodhaḥ nāstyātmaśabdārthasya bhāvopādānatvaniṣedhāt /",
    "T11bsa064_u:787": " sabdārthaniṣedhe hi virodhaḥ syāt /",
    "T11bsa064_u:788": " na ca svalakṣaṇaṃ śabdārtha iti /",
    "T11bsa064_u:789": " (Vn 80)",
    "T11bsa064_u:790": " 50. yaḥ punaḥ pratijñāyā bādhanāddhetuvirodha uktaḥ,",
    "T11bsa064_u:791": " yathā - 'sarvaṃ pṛthak samūhe bhāvaśabdaprayogāt'; iti /",
    "T11bsa064_u:792": " nātra pratijñāprayogaḥ,",
    "T11bsa064_u:793": " nāpi hetoḥ,",
    "T11bsa064_u:794": " yena virodhaḥ syāt /",
    "T11bsa064_u:795": " kiṃ tarhi? pratipāditārthopadarśanenopasaṃhāravacanametasmāt [... vacanametatsyāt?] /",
    "T11bsa064_u:796": " anyaireva hetubhiḥ śabdasyaikaviśeṣānabhidhānam,",
    "T11bsa064_u:797": " anekārthasāmānyābhidhānaṃ ca pratipādya sarvasya śabdārthasya nānārtharūpatayaikavastuviśeṣasvabhāvatābhāvamupadarśayan śabdārthamadhikṛtya sarvaṃ pṛthagiti brūyāt /",
    "T11bsa064_u:798": " etena tadvirodhaḥ pratyuktaḥ /",
    "T11bsa064_u:799": " (Vn 81)",
    "T11bsa064_u:800": " 51. dṛṣṭāntopadarśanaṃ caitad - 'anityaḥ śabdaḥ kṛtakānityatvād'; /",
    "T11bsa064_u:801": " yathā kvacid arthe vipratipattau prasiddhamanekārthasāmānye śabdaprayogamupadarśya pratipāditavipratipattisthānaḥ sāmānyenopasaṃharati - sarvaṃ pṛthagiti /",
    "T11bsa064_u:802": " yadi dṛṣṭāntaprayogaḥ,",
    "T11bsa064_u:803": " kimṛjunaivatatprayogakrameṇa na prayuktaḥ,",
    "T11bsa064_u:804": " vipratipattiviṣayaśca kiṃ na darśita iti cet /",
    "T11bsa064_u:805": " na, samāsanirdeśāt /",
    "T11bsa064_u:806": " evamapi prayogadarśanād,",
    "T11bsa064_u:807": " asādhanavākyatvācca /",
    "T11bsa064_u:808": " ata eva na pratijñayā hetorbādhanam /",
    "T11bsa064_u:809": " na caikameva kiñcinnāstīti bruvāṇaḥ kaścit tatsamuccayarūpamekaṃ ca samūhamicchati,",
    "T11bsa064_u:810": " yena virodhaḥ syāt /",
    "T11bsa064_u:811": " yo 'pi 'yugapat kaṅkena yogād';",
    "T11bsa064_u:812": " ityādinā paramāṇorbhedamāha,",
    "T11bsa064_u:813": " na tasyāpyekaḥ samuccayarūpaḥ sādhayitumiṣṭaḥ /",
    "T11bsa064_u:814": " kiṃ tarhi? abhāva eva,",
    "T11bsa064_u:815": " ekānekapratiṣedhāt /",
    "T11bsa064_u:816": " ataḥ so 'pi na samūhastasyeṣṭo na tatra śabda iti na virodhaḥ /",
    "T11bsa064_u:817": " (Vn 82)",
    "T11bsa064_u:818": " 52. na viruddho 'yaṃ pūrvakāt pratijñāhetuvirodhāt bhidyate,",
    "T11bsa064_u:819": " yena pṛthagucyeta /",
    "T11bsa064_u:820": " tatra hetupratijñayorbādhanam,",
    "T11bsa064_u:821": " iha pritijñayā hetorityasti bheda iti cet /",
    "T11bsa064_u:822": " arthavirodhe hi hetupratijñayorbādhyabādhakabhāvaḥ syāt /",
    "T11bsa064_u:823": " 'sarvārthavirodho dviṣu';",
    "T11bsa064_u:824": " iti yamapi (Vn 83)",
    "T11bsa064_u:825": " [yadapi?] parasparaṃ bbādhakam,",
    "T11bsa064_u:826": " ekārthasannidhāvaparārthāsambhavāt,",
    "T11bsa064_u:827": " tatra hetupratijñayoḥ sahapṛthagvā bādhodāharaṇayorna kaścidarthabhedaḥ /",
    "T11bsa064_u:828": " 53. api cāyaṃ viruddho vā sati hetuprayoge vyadhikaraṇatvādasiddha ityasiddhatā hetornigrahasthānam /",
    "T11bsa064_u:829": " sa khalūcyamāna evātaddharmatayā pratīto vaktuḥ parājayamānayati /",
    "T11bsa064_u:830": " parājite tasmiṃstadarthavirodhacintayā na kiñcit /",
    "T11bsa064_u:831": " api ca - sarvatrāyaṃ pratijñāhetvorvirodhaḥ sambhavan dvayīṃ doṣajātimabhipatati viruddhatāmasiddhatāṃ ceti /",
    "T11bsa064_u:832": " (Vn 84)",
    "T11bsa064_u:833": " viruddhatā siddhe hetordharmiṇi bhāve sādhyadharmaviparyaya eva,",
    "T11bsa064_u:834": " bhāva pratijñāvirodhāt /",
    "T11bsa064_u:835": " asiddhatāpunardharrmiṇi pratijñātārthasiddhau,",
    "T11bsa064_u:836": " viruddhayoḥ svabhāvayoḥ ekatrāsambhavāt,",
    "T11bsa064_u:837": " na cānyathā virodhaḥ /",
    "T11bsa064_u:838": " asiddhe dharmasvabhāve 'bhihitayorhetupratijñātārthayorvirodhād virodhasambhava iti cet /",
    "T11bsa064_u:839": " apramāṇayoge tūbhayordharmiṇi saṃśayaḥ /",
    "T11bsa064_u:840": " tathā sati hetordharmiṇi bhāvasaṃśaye 'siddhataiva hetudoṣa ityasiddhaviruddhābhyāmanyo na pratijñayā virodho nāma parājayahetuḥ /",
    "T11bsa064_u:841": " asiddhaviruddhe ca hetvābhāsavacanādevokte iti na pṛthak pratijñāvirodho vaktavya iti /",
    "T11bsa064_u:842": " (Vn 85)",
    "T11bsa064_u:843": " 54. ubhayāśrayatvād virodhasya vivakṣāto 'nyataranirdeśa iti cet /",
    "T11bsa064_u:844": " syādetat /",
    "T11bsa064_u:845": " pratijñāhetvorvirodha iti pratijñāhetū āśrityobhayāśrayo bhavati /",
    "T11bsa064_u:846": " tatra yadā (Vn 86)",
    "T11bsa064_u:847": " pratijñāvirodho vivakṣitastadā pratijñāvirodha ityucyate,",
    "T11bsa064_u:848": " yadā pratijñāyā hetorvā virodhastadā viruddho heturiti /",
    "T11bsa064_u:849": " ataḥ pratijñāvirodhaḥ,",
    "T11bsa064_u:850": " hetuvirodho vā ityadoṣoḥ /",
    "T11bsa064_u:851": " tatra hetorudāharaṇam - nityaḥ śabdaḥ utpattidharmakatvāditi /",
    "T11bsa064_u:852": " pratijñāvirodhasya - nāstyātmeti /",
    "T11bsa064_u:853": " pratijñāhetvoḥ parasparaviruddhodāharaṇam - guṇavyatiriktamityādi /",
    "T11bsa064_u:854": " pratijñayā hetuvirodhodāharaṇam 'nāstyeko bhava';",
    "T11bsa064_u:855": " ityādikam iti /",
    "T11bsa064_u:856": " na, sarvahetvapekṣasya virodhahetvābhāsānatikramāt,",
    "T11bsa064_u:857": " yathoktaṃ prāk /",
    "T11bsa064_u:858": " anapekṣe ca kevale svataḥ prativirodhe [pratijñāvirodhe?",
    "T11bsa064_u:859": " ] vivakṣite pratijñāhetvorvirodha iti hetugrahaṇamasambaddham /",
    "T11bsa064_u:860": " na cotpattidharmatvānnityamityatrāpi hetuvirodho yuktaḥ /",
    "T11bsa064_u:861": " pratijñayā hi hetorbādhane hetuvirodhaḥ,",
    "T11bsa064_u:862": " iha tu hetunā pratijñā bādhyate iti pratijñāvirodho yuktaḥ /",
    "T11bsa064_u:863": " ubhayāśraye 'pi virodhe bādhyamānavivakṣayā tadvirodhavyavasthāpanāt /",
    "T11bsa064_u:864": " (Vn 87)",
    "T11bsa064_u:865": " 55. yadapyuktam - etena pratijñayā dṛṣṭāntavirodhādayo 'pi vaktavyā bhaṇḍālekhyanyāyeneti,",
    "T11bsa064_u:866": " tatrāpi pakṣīkṛtadharmaviparyavati dṛṣṭānte virodhaḥ syāt /",
    "T11bsa064_u:867": " viruddhe ca dṛṣṭānte yadi pakṣadharmasya vṛttirananyasādhāraṇā prasādhyate viruddhastadā hetvābhāsaḥ /",
    "T11bsa064_u:868": " (Vn 88)",
    "T11bsa064_u:869": " sādhāraṇāyāmaprasādhite vā tadvṛttiniyame 'naikāntikaḥ /",
    "T11bsa064_u:870": " avṛttau vāsādhāraṇaḥ /",
    "T11bsa064_u:871": " viruddhadṛṣṭāntāvṛttau viparyayavṛttau ca na kaścid hetudoṣaḥ,",
    "T11bsa064_u:872": " dṛṣṭāntavirodhaśca pratijñāyā iti cet /",
    "T11bsa064_u:873": " na, tadāpi saṃśayahetutvānativṛtteḥ /",
    "T11bsa064_u:874": " dṛṣṭāntavirodho hi pratijñāyāḥ sādharmye doṣo na vaidharmye,",
    "T11bsa064_u:875": " abhimatatvāt /",
    "T11bsa064_u:876": " sādharmyadṛṣṭānte ca viparītadharmavati vastutaḥ sādhyāvyabhicāre 'pi hetornāvyabhicāradharmatā śakyā darśayitumiti nāpradarśitāvinābhāvasambandhāt hetorniścayaḥ /",
    "T11bsa064_u:877": " tanna pratijñayā dṛṣṭāntavirodho hetvābhāsānativartate /",
    "T11bsa064_u:878": " (Vn 89)",
    "T11bsa064_u:879": " 56. ubhayathāpi doṣo 'stviti cet / na /",
    "T11bsa064_u:880": " na hetudoṣasya prāk prasaṅgena parājitasya doṣāntarānpekṣaṇāt /",
    "T11bsa064_u:881": " viśeṣeṇa sādhanāvayavānukramaniyamavādinaḥ /",
    "T11bsa064_u:882": " udāharaṇasādharnyaṃ hetulakṣaṇaṃ viruddhe dṛṣṭānte na sambhavatīti prākprayuktasya hetordoṣeṇa parājaya iti nottaradṛṣṭāntāpekṣayā virodhaścintāmarhati",
    "T11bsa064_u:883": " hetorapi dṛṣṭāntavirodhe 'sādhāraṇatvaṃ viruddhatvaṃ vā,",
    "T11bsa064_u:884": " vaidharmye yadi vṛttiḥ syāt /",
    "T11bsa064_u:885": " (Vn 90)",
    "T11bsa064_u:886": " pramāṇavirodhe tu hetoryathā - 'na dahano 'gniḥ saityāt';",
    "T11bsa064_u:887": " ityādi hyasiddho hetvābhāsaḥ /",
    "T11bsa064_u:888": " pratijñāyā pramāṇavirodhaḥ svavacanavirodhena vyākhyātaḥ iti sarve evaite sādhanavirodhe hetvābhāseṣvantarbhavantīti hetvābhāsavacanenaivoktāḥ",
    "T11bsa064_u:889": " (Vn 91)",
    "T11bsa064_u:890": " 57. yattu viruddhamuttaraṃ parapakṣe svasiddhena gotvādinānaikāntikacodaneti,",
    "T11bsa064_u:891": " tadasambaddhameva /",
    "T11bsa064_u:892": " yadi hi svasiddhena gotvādinā parasya vyabhicārasiddhimākāṅkṣeta,",
    "T11bsa064_u:893": " tasya tatsvapakṣaviruddhaṃ nābhimatamiti virodho yujyeta /",
    "T11bsa064_u:894": " sa hi svayaṃ pratipanne gotve hetuvṛtteḥ saṃśayāno 'pratipattimātmanastathā khyāpayati /",
    "T11bsa064_u:895": " sa ca hetuḥ satyasati gotve 'prasādhitasādhanasāmarthyaḥ saṃśaye hetutvādanaikāntika eva /",
    "T11bsa064_u:896": " prasādhite tu sāmarthye gotve 'vṛttyā hetau na saṃśaya eva,",
    "T11bsa064_u:897": " sarvasaṃśayaprakārāṇāṃ parihāreṇa samarthanāt /",
    "T11bsa064_u:898": " etena svapakṣānapekṣahetuprayogasyānaikāntikatā vyākhyātā /",
    "T11bsa064_u:899": " so 'pi svābhimatanityagotvavṛttihetumanityatve bruvāṇo 'samarthatayāsādhanāṅgatayā saṃśayahetumevāheti /",
    "T11bsa064_u:900": " yatpunaruktam - ubhayapakṣasampratipannena vastunānaikāntikacodaneti,",
    "T11bsa064_u:901": " tatrāpyavaśyaṃ saṃśayahetutvamukhenaivānaikāntiko vaktavyaḥ /",
    "T11bsa064_u:902": " tadasamarthite 'nyatrāpi tulyamiti nobhayasiddhetarayoranaikāntikatvaviśeṣaḥ /",
    "T11bsa064_u:903": " (Vn 93)",
    "T11bsa064_u:904": " 58. yadapyuktaṃ - 'dṛṣṭāntābhāsā hetvābhāsapūrvakatvāt tadabhidhānenaivoktā iti na pṛthag nigrahasthāneṣūktāḥ';",
    "T11bsa064_u:905": " iti tadapyavayavāntaravādino 'yuktam /",
    "T11bsa064_u:906": " yo 'vayavāntaraṃ dṛṣṭāntahetoḥ [dṛṣṭāntaṃ hetoḥ?",
    "T11bsa064_u:907": " ] āha tasya na hetvābhāsoktyā dṛṣṭāntābhāsoktirvyāpyā,",
    "T11bsa064_u:908": " tadvacanena gamyamānsya tasmāt sādhanāntarābhāvaprasaṅgāt /",
    "T11bsa064_u:909": " dṛṣṭāntābhāsānāṃ hetvābhāse 'pyantarbhāvād dṛṣṭāntasyāpi hetāvantarbhāva iṣṭo bhavati /",
    "T11bsa064_u:910": " tathā ca na dṛṣṭāntaḥ pṛthaksādhanāvayavaḥ syād,",
    "T11bsa064_u:911": " apṛthagvṛtteḥ /",
    "T11bsa064_u:912": " yo dṛṣṭāntasādhyo 'rthastasya hetāvantarbhāvāddhetunaiva sādhita iti na dṛṣṭāntasya pṛthak kiñcitsāmarthyam /",
    "T11bsa064_u:913": " api ca - na kiñcit pūrvapakṣavādino hetvābhāsāsaṃsparśe nyāyyaṃ nigrahasthānamastīti tatsambhandhīni sarvāṇyeva hetvābhāsatāvacanenaiva uktānīti na pṛthagvācyāni syuḥ /",
    "T11bsa064_u:914": " arthāntaragamanāderapi hetoraśāmarthye eva sambhavāt /",
    "T11bsa064_u:915": " na hi samarthe hetau sādhye ca siddhe 'rthāntaragamanaṃ kañcidārabhate,",
    "T11bsa064_u:916": " asamarthasya mithyāpravṛtteriti /",
    "T11bsa064_u:917": " (Vn 94)",
    "T11bsa064_u:918": " 59. [4] “pakṣapratiṣedhe pratijñātārthāpanayanaṃ pratijñāsaṃnyāsaḥ /",
    "T11bsa064_u:919": " ” [nyā. sū.5.2.5] yaṃ pratijñātamartham 'anityaḥ śabdaḥ eindriyakatvād';",
    "T11bsa064_u:920": " iti sāmānyavṛttyā hetorvyabhicārapradarśanena saḥ pratiṣedhe kṛte,",
    "T11bsa064_u:921": " 'ka evamāha- anityaḥ śabdaḥ';",
    "T11bsa064_u:922": " iti parityajati,",
    "T11bsa064_u:923": " tasya pratijñāsaṃnyāso nāma nigrahasthānamiti /",
    "T11bsa064_u:924": " atrāpi yadyudbhāvite 'pi hetorvyabhicāre na sapakṣaṃ [svapakṣaṃ parityajati?",
    "T11bsa064_u:925": " [, kiṃ na gṛhyeta?",
    "T11bsa064_u:926": " anigṛha ta [?",
    "T11bsa064_u:927": " anigṛhīta] eva hetvābhāsābhidhānāditi cet /",
    "T11bsa064_u:928": " kimidānīmuttarapratijñāsaṃnyāsāpekṣayā tasya tadevādyaṃ nigrahasthānamiti kimanyairaśaktaparicchedaiḥ klībapralāpapraceṣṭitairupanyastaiḥ?",
    "T11bsa064_u:929": " evaṃ hi atiprasaṅgaḥ (Vn 95) syāt /",
    "T11bsa064_u:930": " pakṣapratiṣedhe tūṣṇīmbhavatastūṣṇīmbhāvo nāma nigrahasthānam,",
    "T11bsa064_u:931": " prapalāyamānasya prapalāyitaṃ nāmeti evamādyapi vācyaṃ syāt /",
    "T11bsa064_u:932": " tasmādetadapi asambaddhamiti /",
    "T11bsa064_u:933": " (Vn 96)",
    "T11bsa064_u:934": " 60. [5.] 'aviśeṣokte hetau pratiṣiddhe viśeṣamicchato hetvantaram /",
    "T11bsa064_u:935": " “[nya.sū.5.2.6.] nidarśanam - 'ekaprakṛtīdaṃ vyaktaṃ,",
    "T11bsa064_u:936": " parimāṇāt,",
    "T11bsa064_u:937": " mṛtpūrvakāṇāṃ śarāvaprabhṛtīnaṃ dṛṣṭaṃ parimāṇam'; iti /",
    "T11bsa064_u:938": " asya vyabhicāreṇa pratyavasthānam - nānāprakṛtīnāmekaprakṛtīnāṃ ca dṛṣṭaṃ parimāṇamiti /",
    "T11bsa064_u:939": " evaṃ pratyavasthita āha - ekaprakṛtisamanvayaprakārāṇāṃ pariṇāmadarśanāt [parimāṇadarśanāt?",
    "T11bsa064_u:940": " ] sukhaḥduḥkhamohasamanvitaṃ hīdaṃ sarvaṃ vyaktaṃ parigṛhyate [parimitaṃ gṛhyate?] /",
    "T11bsa064_u:941": " tasya prakṛtyantararūpasamanvayābhāvo 'sati [?",
    "T11bsa064_u:942": " prakṛtyantararūpasamanvayābhāve sati] ekaprakṛtikatvamiti tadaviśeṣokte hetau pratiṣedhaṃ bruvato hetvantaraṃ bhavati /",
    "T11bsa064_u:943": " sati hetvantarabhāve pūrvasya hetorasādhakatvānnigrahasthānam /",
    "T11bsa064_u:944": " atrāpi pūrvasyaiva hetoranaikāntikasyābhidhānānnigṛhīte hetvantaracintā kvopayujyate?",
    "T11bsa064_u:945": " yadi prāksādhanavādī hetumanaikāntikamuktvā dattottarāvasaraḥ tenaiva nigṛhyate /",
    "T11bsa064_u:946": " adattottarāvasaro hetvantarābhidhāne 'pi na nigrahamarhati, avirāmāt /",
    "T11bsa064_u:947": " (Vn 97)",
    "T11bsa064_u:948": " 61. [6.] “prakṛtādarthādapratibaddhārthamarthāntaram” [nyā.sū. 5.2.7.] yathoktalakṣaṇe",
    "T11bsa064_u:949": " pakṣapratipakṣaparigrahe hetutaḥ sādhyasiddhau prakṛtāyāṃ kuryāt- nityaḥ śabdo 'sparśatvāditi hetuḥ /",
    "T11bsa064_u:950": " hetuśca nāma hinoterdhātostuśabde pratyaye kṛdantaṃ padam /",
    "T11bsa064_u:951": " padaṃ ca nāmākhyhātopasarganipātā iti prastutya nāmādīni vyācaṣṭe /",
    "T11bsa064_u:952": " idamarthānantaraṃ nāma nigrahasthānam,",
    "T11bsa064_u:953": " abhyupagatārthāsaṅgatatvāditi /",
    "T11bsa064_u:954": " nyāyyametannigrahasthānaṃ,",
    "T11bsa064_u:955": " pūrvottarapakṣavādinoḥ pratipādite doṣa prakṛtaṃ parityajyāsādhanāṅgavacanamadoṣodbhāvanaṃ ca /",
    "T11bsa064_u:956": " sādhanavādinā hyupanyastasādhanasya samarthane (Vn 98)",
    "T11bsa064_u:957": " kartavye tadakṛtvā parasya prasaṅgenāprasaṅgena vātannāntarīyakasyābhidhānamuttaravādino 'pi doṣodbhāvanamātrādaparasyopakṣepa iti /",
    "T11bsa064_u:958": " (Vn 99)",
    "T11bsa064_u:959": " 62. [7.] “varṇakramanirdeśavannirarthakam /",
    "T11bsa064_u:960": " “[nyā. sū.5.2.8] yathā 'nityaḥśabdo jabagaḍatvāt jhabhaghaḍhavad'; iti /",
    "T11bsa064_u:961": " sādhanānupādānāt nigṛhyate iti /",
    "T11bsa064_u:962": " idamapyasambaddham /",
    "T11bsa064_u:963": " na hi varṇakramanirdeśasiddhāvānarthakyaṃ yadeva kiñcidasādhanāṅgasya vacanaṃ tadevānarthakaṃ;",
    "T11bsa064_u:964": " sādhyasiddhyupayogino 'bhidheyasyābhāvāt,",
    "T11bsa064_u:965": " niṣprayojanatvācveti /",
    "T11bsa064_u:966": " prakāraviśeṣopādānamasambaddham /",
    "T11bsa064_u:967": " vaterupādānādadoṣa iti cet /",
    "T11bsa064_u:968": " syādetat varṇakramanirdeśavaditi vatiratropāttaḥ so 'nyadāpi [so 'nyadapi?",
    "T11bsa064_u:969": " ] ananurūpaṃ gṛṇhāti ityadoṣaḥ iti /",
    "T11bsa064_u:970": " na / arthāntārādernigrahasthānasyāvacanaprasaṅgāt /",
    "T11bsa064_u:971": " evaṃ hi tā nirarthakā vācyā nirarthakenaivābhidhānāhitam [nirarthakenaivābhidhānāt?] /",
    "T11bsa064_u:972": " na sādhyasiddhau anarthakaṃ nirarthakaṃ,",
    "T11bsa064_u:973": " yasya naiva kaścidarthastannirarthakamiṣṭamiti cet /",
    "T11bsa064_u:974": " yasya kasyacidavādino 'pi hi nirarthakābhidhāne kiṃ na nigrahaḥ?",
    "T11bsa064_u:975": " nigrahanimittāviśeṣāt /",
    "T11bsa064_u:976": " na; tasyehāprastāvāditi cet /",
    "T11bsa064_u:977": " āyātamiha - yo nirarthakaṃ bravīti,",
    "T11bsa064_u:978": " tasya tenaiva nigraha iti /",
    "T11bsa064_u:979": " tattunyaṃ sarvasyāsādhanāṅgavādina iti /",
    "T11bsa064_u:980": " sa sarvo nirarthakābhidhāno 'pyanenaiva nigrahasthānena nigrahārhaḥ /",
    "T11bsa064_u:981": " na ca varṇakramanirdeśaḥ sarvatra nirarthakaḥ;",
    "T11bsa064_u:982": " kvacitprakaraṇe tasyāpyarthavattvāt /",
    "T11bsa064_u:983": " tasmādatraivāsyānarthakyāt nigrahasthānatvam /",
    "T11bsa064_u:984": " api cānyadidamucyate - 'varṇakramanirdeśo nigrahasthānam'; iti;",
    "T11bsa064_u:985": " kapolavāditakaṃkṣyaghaṭṭitakamityevamādīnāmapi vācyatvāt /",
    "T11bsa064_u:986": " (Vn 101)",
    "T11bsa064_u:987": " 63. [8.] “parṣatprativādibhyāṃ trirabhihitamapyavijñātārtham /",
    "T11bsa064_u:988": " “[nya. sū. 5.2.9] yadvākyaṃ parṣadā prativādinā ca trirabhihitaṃ na vijñāyate kliṣṭaśabdamapratīta",
    "T11bsa064_u:989": " - prayogamatidrutoccāritamityevamādinā kāraṇena tadavijñātārthamasāmarthyasaṃvaraṇāya",
    "T11bsa064_u:990": " prayuktaṃ nigrahasthānamiti /",
    "T11bsa064_u:991": " nedaṃ nirarthakād bhidyate;",
    "T11bsa064_u:992": " sapadiprakṛtārthasambaddhaṃ gamakamevakuryāt,",
    "T11bsa064_u:993": " nāsyāsāmarthyaṃ,",
    "T11bsa064_u:994": " na ca jāḍyāt parṣadādayo na pratipadyante iti na vidvānnigrahamarhati /",
    "T11bsa064_u:995": " (Vn 102)",
    "T11bsa064_u:996": " parṣatpratibhāsaparikalpyārhavacanāt nigrahārha eveti cet /",
    "T11bsa064_u:997": " nyāyavādino jāḍyāduktamajānan kiṃ na prativādī nigṛhyate?",
    "T11bsa064_u:998": " jāḍyāt parṣadādeḥ avijñātapratipādanasāmarthya iti vijetā na syānna nigrahārhaḥ /",
    "T11bsa064_u:999": " asambaddhābhidhāne nirarthakameveti na pṛthak vivakṣitārthaṃ [vivakṣitam avijñātārthaṃ?",
    "T11bsa064_u:1000": " ] nāma nigrahasthānamiti /",
    "T11bsa064_u:1001": " (Vn 103)",
    "T11bsa064_u:1002": " 64. [9.] “paurvāparyāyogādapratibaddhārthamapārthakam /",
    "T11bsa064_u:1003": " ” [nyā. sū. 5.2.10] yatrānekasya padasya vākyasya vā paurvāparyeṇa yogo nāstītyasambaddhārthatā gṛhyate,",
    "T11bsa064_u:1004": " tatsamudāyārthāpāyād apārthakaṃ daśadāḍimādivākyavat /",
    "T11bsa064_u:1005": " idaṃ kila padānām asambaddhāt [asambandhāt?",
    "T11bsa064_u:1006": " ] asambaddhavarṇāt nirarthakāt pṛthaguktam /",
    "T11bsa064_u:1007": " nanvevamasambaddhavākyamapi pṛthag vācyam;",
    "T11bsa064_u:1008": " nobhayasaṅgrahādapārthakaṃ yuktam;",
    "T11bsa064_u:1009": " nirarthakasya saṃgrahaprasaṅgāt /",
    "T11bsa064_u:1010": " evaṃvidhācca viśeṣasamāśrayāt pṛthag nigrahasthānalakṣaṇapralapane 'tiprasaṅgo 'pyuktaḥ /",
    "T11bsa064_u:1011": " na ca saṅgrahanirdeśe kañciddoṣaṃ paśyāmaḥ /",
    "T11bsa064_u:1012": " prabhede vā guṇāntaramiti yatkiñcidetat /",
    "T11bsa064_u:1013": " (Vn 104)",
    "T11bsa064_u:1014": " 65. [10] “avayavaviparyāsavacanamaprāptakālam /",
    "T11bsa064_u:1015": " ” [nyā.sū. 5.2.11] pratijñādīnāṃ yathālakṣaṇamarthavaśāt kramaḥ,",
    "T11bsa064_u:1016": " tatrāvayavānāṃ viparyayeṇābhidhānaṃ nigrahasthānam /",
    "T11bsa064_u:1017": " na; evamapi siddheriti cet /",
    "T11bsa064_u:1018": " na; prayogāpetaśabdatulyatvāt /",
    "T11bsa064_u:1019": " yathā- gaurityasya padasyārthe goṇīti prayujyamānaṃ padaṃ kakudādimantamarthaṃ pratipādayatīti na śabdārthākhyānaṃ vyartham /",
    "T11bsa064_u:1020": " anena ca padena gośabdameva pratipadyate, gośabdat (Vn 105)",
    "T11bsa064_u:1021": " kakudādimantamartham,",
    "T11bsa064_u:1022": " tathā pratijñādyavayavaviparyayeṇānupūrvīṃ pratipadyate,",
    "T11bsa064_u:1023": " ānupūrvyā cārthamiti /",
    "T11bsa064_u:1024": " tathā hi pūrvaṃ karmopādīyate mṛtpiṇḍādikaṃ loke,",
    "T11bsa064_u:1025": " tataḥ karaṇam iti /",
    "T11bsa064_u:1026": " (Vn 106)",
    "T11bsa064_u:1027": " 66. tadetadunmattakasyonmattakasaṃvarṇanamiva prayogāpetaśabdavadetaditi /",
    "T11bsa064_u:1028": " yadi goṇīśabdāt kakudādimatyarthe pratītiśabdānvākhyānaprayatnena [?",
    "T11bsa064_u:1029": " pratītiḥ, śabdānvākhyānaprayatne na] arthaṃ paśyāmaḥ /",
    "T11bsa064_u:1030": " goṇīśabdasyārthapratipādane 'sāmarthyāt /",
    "T11bsa064_u:1031": " satyaṃ dṛṣṭā,",
    "T11bsa064_u:1032": " na tu sākṣādityuktam /",
    "T11bsa064_u:1033": " nanu goṇīśabdādapi loke pratītirdṛṣṭā /",
    "T11bsa064_u:1034": " satyaṃ dṛṣṭā,",
    "T11bsa064_u:1035": " na tu sakṣādityuktam /",
    "T11bsa064_u:1036": " uktametanna punaryuktaṃ;",
    "T11bsa064_u:1037": " strīśūdrāṇāmubhayapratīterabhāvāt /",
    "T11bsa064_u:1038": " yaḥ khalu ubhayaṃ vetti,",
    "T11bsa064_u:1039": " śabdamapaśabdaṃ ca,",
    "T11bsa064_u:1040": " sa eva pratipadyate /",
    "T11bsa064_u:1041": " yastu nakkaśabdaṃ mukkaśabdameva vā vetti,",
    "T11bsa064_u:1042": " na nāsāśabdaṃ,",
    "T11bsa064_u:1043": " sa kathamapaśabdācchabdaṃ pratipadetat,",
    "T11bsa064_u:1044": " tato 'rthaṃ pratipadyeta?",
    "T11bsa064_u:1045": " dṛṣṭā cānubhayavedino 'pi pratītiriti /",
    "T11bsa064_u:1046": " na paramparayā pratītiḥ,",
    "T11bsa064_u:1047": " arthe 'samarthasya śabdo 'pi pratītijananāsāmarthyācca /",
    "T11bsa064_u:1048": " na hyarthe 'pi vācakatvaṃ nāmānyadeva,",
    "T11bsa064_u:1049": " anyatra tadviṣayapratītijananāt /",
    "T11bsa064_u:1050": " apaśabdaścecchabde pratītiṃ janayed,",
    "T11bsa064_u:1051": " artha eva kiṃ na janayati?",
    "T11bsa064_u:1052": " na hyetasyārthāt kañcid bhedaṃ paśyāmaḥ,",
    "T11bsa064_u:1053": " yena taṃ pariharet /",
    "T11bsa064_u:1054": " akṛtasamayasya śabde 'pyapratītijananācca /",
    "T11bsa064_u:1055": " na hyayamapaśabdaḥ śabde 'pi svabhāvataḥ pratītiṃ janayati,",
    "T11bsa064_u:1056": " adarśanāt samaya eva tu janayet /",
    "T11bsa064_u:1057": " samayavaśāt pravartate /",
    "T11bsa064_u:1058": " evaṃ hi pratipattiparamparāpariśramaḥ parihṛto bhavati /",
    "T11bsa064_u:1059": " (Vn 108)",
    "T11bsa064_u:1060": " 67. viparyayadarśanācca /",
    "T11bsa064_u:1061": " śabdādarthamapratipadyamānā apaśabdaireva jñānaṃ vyutpadyamānā loke dṛsyante iti vyarthaṃ śabdānuśāsanam /",
    "T11bsa064_u:1062": " na vyarthaṃ,",
    "T11bsa064_u:1063": " saṃskṛtaśabdavyutpattyarthamiti cet /",
    "T11bsa064_u:1064": " ko 'yaṃ śabdānāṃ saṃskāraḥ?",
    "T11bsa064_u:1065": " na hyeṣāṃ prajñābāhuśrutyādikaṃ saṃskāraṃ pasyāmaḥ /",
    "T11bsa064_u:1066": " nāpyeṣāmekāntena śravyatā /",
    "T11bsa064_u:1067": " nāpyarthapratyāyane kaścidatiśayaḥ /",
    "T11bsa064_u:1068": " na dharmasādhanatā,",
    "T11bsa064_u:1069": " mithyāvṛtticodanebhyaḥ saṃskṛtebhyo 'pyadharmotpatteḥ /",
    "T11bsa064_u:1070": " anyebhyo 'pi viparyayeṇa dharmotpatteḥ /",
    "T11bsa064_u:1071": " śabddsya suprayogādeva svargamodanaghoṣaṇā vacanamātram /",
    "T11bsa064_u:1072": " na caivaṃvidhānāgamānādriyante yuktijñāḥ /",
    "T11bsa064_u:1073": " na ca dānādidharmasādhanacodanāśūnyakevalaśabdasuprayogāt nagapātam iti bruvāṇasya kasyacinmukhaṃ vakrī bhavati /",
    "T11bsa064_u:1074": " tasmānna saṃskṛto nāma kaścicchabdaḥ /",
    "T11bsa064_u:1075": " (Vn 109)",
    "T11bsa064_u:1076": " śiṣṭaprayogaḥ saṃskāra iti cet /",
    "T11bsa064_u:1077": " ke śiṣṭāḥ? ye viditavedyādiguṇayuktāḥ /",
    "T11bsa064_u:1078": " kaḥ punareṣāṃ guṇotkarṣānapekṣo 'līkanirbandho yatte 'mūneva śabdān prayuñjate nāparān?",
    "T11bsa064_u:1079": " na cātra kaścicchabde 'parokṣaḥ sākṣī,",
    "T11bsa064_u:1080": " yata idameva prayuñjate nāparān śiṣṭā iti niścinumaḥ /",
    "T11bsa064_u:1081": " nanvevaṃ [na tvevaṃ?",
    "T11bsa064_u:1082": " ] vayaṃ guṇātiśayamapasyantaḥ saṃskāraṃ keṣāñcicchabdānāmanumanyāmahe,",
    "T11bsa064_u:1083": " tadanvākhyānaṃ [tadanvākhyāne?",
    "T11bsa064_u:1084": " ] yatnaṃ vā; guṇātiśayābhāvāt /",
    "T11bsa064_u:1085": " vedarakṣādikaṃ cāprayojanameva atatsamayasthāyinaḥ /",
    "T11bsa064_u:1086": " satyapi guṇātiśaye na karaṇīya evānvākhyāne yatnaḥ,",
    "T11bsa064_u:1087": " tatsvabhāvasyānyato 'pi siddheḥ /",
    "T11bsa064_u:1088": " prākṛtāpabhraṃśadramiḍāndhrādibhāṣāvat /",
    "T11bsa064_u:1089": " na hi pratideśaṃ bhāṣāṇāṃ kiñcillakṣaṇamasti /",
    "T11bsa064_u:1090": " atha ca sampradāyasāmyāllokastathaiva pratipadyate,",
    "T11bsa064_u:1091": " tāsāṃ ca prayogabhraṃśaṃ,",
    "T11bsa064_u:1092": " tathā saṃskṛtānāṃ śabdānāṃ pratītirbhaviṣyati /",
    "T11bsa064_u:1093": " iti jaḍapratipattirevaiṣā,",
    "T11bsa064_u:1094": " yā śabdānāṃ lakṣaṇe pravṛttiḥ /",
    "T11bsa064_u:1095": " (Vn 111)",
    "T11bsa064_u:1096": " 68. avayavaviparyaye 'pi yadi teṣāṃ vacanānāṃ sambandhapratītiḥ,",
    "T11bsa064_u:1097": " na viparyayaḥ nāpi arthāpratītiḥ;",
    "T11bsa064_u:1098": " sāmarthyāt /",
    "T11bsa064_u:1099": " na hyatra kaścit samayaḥ pratyāyānāviśeṣe 'pi evameva avayavāḥ prayoktavyā iti /",
    "T11bsa064_u:1100": " sa eva teṣāṃ kramo yathāvastitebhyo 'rthapratītirbhavati /",
    "T11bsa064_u:1101": " iti na viparyayāt pratītiḥ,",
    "T11bsa064_u:1102": " tata ānupūrvīpratipattyā pratītiriti cet /",
    "T11bsa064_u:1103": " nāpratīyamānasambandhebhyaḥ ānupūrvīpratipattiḥ /",
    "T11bsa064_u:1104": " yeṣāṃ śabdānāṃ kaścit sambandho jāyate [jñāyate?",
    "T11bsa064_u:1105": " ] 'idamiha sambadhyate'; iti,",
    "T11bsa064_u:1106": " teṣu viditasambandheṣu kaḥ kasya pūrvo 'paro vā kramaḥ,",
    "T11bsa064_u:1107": " yo yathāvasthitānāṃ sambandhaḥ pratīyate /",
    "T11bsa064_u:1108": " na hi vākyeṣu padānāṃ kramaniyamaḥ kaścit,",
    "T11bsa064_u:1109": " yathā rājñaḥ puruṣaḥ,",
    "T11bsa064_u:1110": " puruṣo rajña iti /",
    "T11bsa064_u:1111": " yāvadbhiḥ padairarthaparisamāptistadekaṃ vākyaṃ,",
    "T11bsa064_u:1112": " yathā- 'devadatta gāmānaya kṛṣṇām'; iti /",
    "T11bsa064_u:1113": " atra padānāṃ yathākāmaṃ prayoge 'pi nārthapratītau viśeṣa iti kaścit kramābhiniveśaḥ /",
    "T11bsa064_u:1114": " (Vn 112)",
    "T11bsa064_u:1115": " pratipāditaṃ ca pratijñāvacanāntareṇāpi yathā pratītirbhaviṣyatīti /",
    "T11bsa064_u:1116": " pratīyamānārthasya śabdasya prayoge 'tiprasaṅgaḥ /",
    "T11bsa064_u:1117": " pariśiṣṭeṣu ca sambandhaṃ pradarśya dharmiṇi bhāvaḥ pradarśyeta,",
    "T11bsa064_u:1118": " dharmiṇi bhāvaṃ pradarśya sambandhaḥ pradarśyeta iti na niyamaḥ kaścid;",
    "T11bsa064_u:1119": " ubhayathāpi pratītyutpatteḥ ityuktam /",
    "T11bsa064_u:1120": " apratīyamānasambandheṣu ca padeṣu na tebhya ānupūrvyā api pratīteriti nedamapārthakād bhidyate iti nāprāptakālaṃ pṛthag vācyaṃ syāditi /",
    "T11bsa064_u:1121": " (Vn 114)",
    "T11bsa064_u:1122": " 69. [11.] “hīnamanyatamenāpyavayavena nyūnam /",
    "T11bsa064_u:1123": " ” [nyā.sū. 5.2.12.] yasmin vākye pratijñādīnāmanyatamo 'vayavo na bhavati,",
    "T11bsa064_u:1124": " tadvākyaṃ hīnaṃ;",
    "T11bsa064_u:1125": " sādhanābhāve sādhyāsiddheḥ /",
    "T11bsa064_u:1126": " na pratijñānyūnaṃ hīnaṃ;",
    "T11bsa064_u:1127": " tadabhāve pratītibhāvāditi pratipāditam /",
    "T11bsa064_u:1128": " hīnameva tat;",
    "T11bsa064_u:1129": " nyūnatāyāmapi nigrahādityaparaḥ /",
    "T11bsa064_u:1130": " yaḥ pratīyamānārthamanarthakaṃ śabdaṃ prayuṅkte,",
    "T11bsa064_u:1131": " sa nigrahamarhet,",
    "T11bsa064_u:1132": " nārthopasaṃhitasyābhidhāteti asamīkṣitābhidānametat /",
    "T11bsa064_u:1133": " ata eva pratijñāyā na sādhanāṅgabhāva iti /",
    "T11bsa064_u:1134": " (Vn 115)",
    "T11bsa064_u:1135": " 70. [12] “hetūdāharaṇādhikamadhikam /",
    "T11bsa064_u:1136": " ” [nyā.sū.5.2.13.] ekena kṛtakatvād itarasya ānarthakyamiti tadetanniyamābhyupagame veditavyam /",
    "T11bsa064_u:1137": " yatraikasādhanavākyaprayogapūrvako vicārastatrādhikābhidhānamanarthakamiti nigrahasthānam /",
    "T11bsa064_u:1138": " prapañcakathāyāṃ tu na kaścidoṣaḥ,",
    "T11bsa064_u:1139": " niyamābhāvāditi /",
    "T11bsa064_u:1140": " (Vn 116)",
    "T11bsa064_u:1141": " 71. [13.] “śabdārthayoḥ punarvacanaṃ punaruktamanyatrānuvādāt /",
    "T11bsa064_u:1142": " ” [nyā.sū. 5.2.14] śabdapunaruktam - anityaḥ śabdo 'nityaḥ śabda iti /",
    "T11bsa064_u:1143": " arthapunaruktam anityaḥ śabdo nirodhadharmako dhvāna iti /",
    "T11bsa064_u:1144": " atra na śabdapunaruktaṃ pṛthagvācyam:",
    "T11bsa064_u:1145": " arthapunaruktavacanenaiva gatatvāt /",
    "T11bsa064_u:1146": " na hyarthabhede śabdasāmye 'pi kaścid doṣaḥ / yathā-",
    "T11bsa064_u:1147": " hasati hasati svāminyuccai rudatyabhiroditi /",
    "T11bsa064_u:1148": " kṛtiparikaraṃ svedo 'ṅgāraṃ [svedodgāraṃ?",
    "T11bsa064_u:1149": " ] pūrdhāvati [pradhāvati?] dhāvati //",
    "T11bsa064_u:1150": " guṇasamuditaṃ doṣāpetaṃ praṇindati nindati /",
    "T11bsa064_u:1151": " dhanalavaparikrītaṃ yantraṃ pranṛtyati nṛtyati //",
    "T11bsa064_u:1152": " yathā vā- yadyasmin sati bhavati bhavati,",
    "T11bsa064_u:1153": " na bhavati na bhavati tattasya kāryamitarat kāraṇamiti /",
    "T11bsa064_u:1154": " (Vn 117)",
    "T11bsa064_u:1155": " 72. gamyamānārthaṃ punarvacanamapi punaruktam;",
    "T11bsa064_u:1156": " niyatapradaprayoge sādhanavākye yathā pratijñāvacanamiti arthapunaruktenaiva gatārthatvānna pṛthagvācyam /",
    "T11bsa064_u:1157": " ayamapi niyatasādhanavākye eva doṣo vaktavyaḥ;",
    "T11bsa064_u:1158": " na vistarakathāyām /",
    "T11bsa064_u:1159": " vyācakṣāṇo hi kadācidasamyak śravaṇapratipattiśaṅkayā sākṣiprabhṛtīnāṃ punaḥ punarbrūyāditi na tatra kiñcicchalam /",
    "T11bsa064_u:1160": " nāviṣayatvāditi cet;",
    "T11bsa064_u:1161": " nāyaṃ gururna śiṣya iti na yatnataḥ pratipādanīyaḥ,",
    "T11bsa064_u:1162": " yena punaḥ punarucyate,",
    "T11bsa064_u:1163": " iti punarvacane nigraha eveti cet /",
    "T11bsa064_u:1164": " na; sākṣiṇāṃ yatnena pratipādyatvāt,",
    "T11bsa064_u:1165": " tadpratipādane doṣābhidhānāt,",
    "T11bsa064_u:1166": " pratipādyasya śiṣyatvāt,",
    "T11bsa064_u:1167": " vijigīśuvādapratiṣedhatvāt,",
    "T11bsa064_u:1168": " trirabhidhānavacanāt,",
    "T11bsa064_u:1169": " punarvacanaprasaṅge samayaniyamābhāvācca /",
    "T11bsa064_u:1170": " (Vn 118)",
    "T11bsa064_u:1171": " 73. na cedamadhikād bhidyate iti na pṛthagvācyam /",
    "T11bsa064_u:1172": " viniyatapradaprayoge hi sādhanavākye ādhikyadoṣa iti punarvacane 'pi gatārthasyādhikyameva padasyeti /",
    "T11bsa064_u:1173": " prapañcakathāyām anirūpitai kārthasādhanādhikaraṇāyāṃ nānārthasādhanepsāyāṃ nānāsādhanepsāyāṃ vā śrotuḥ hetvādi bāhulyasya punarvacanasya doṣatvāt",
    "T11bsa064_u:1174": " pratītapratyayābhāvād hetvādibāhulyaṃ vacanabāhulyaṃ ca sādhanadoṣa iti /",
    "T11bsa064_u:1175": " (Vn 119)",
    "T11bsa064_u:1176": " ādhikyapunarvacanayostulyadoṣa iti saṃgrahavacanaṃ nyāyyam;",
    "T11bsa064_u:1177": " doṣābhāvādeva guṇābhāvāt,",
    "T11bsa064_u:1178": " evamprakārāṇāṃ bhedānāṃ vacane cātiprasaṅgādityuktam /",
    "T11bsa064_u:1179": " paryāyaśabdakalpo hyaparo hetuḥ pratipādite viṣaye pravartamānaḥ ';",
    "T11bsa064_u:1180": " pratipādyasya viśeṣābhāvāt /",
    "T11bsa064_u:1181": " arthaḥ punaḥ pratipādanānna bhidyate /",
    "T11bsa064_u:1182": " (Vn 120)",
    "T11bsa064_u:1183": " 74. yatpunaruktam- “anuvāde tvapunaruktaṃ;",
    "T11bsa064_u:1184": " śabdābhyāsādarthaviśeṣopapatteḥ” /",
    "T11bsa064_u:1185": " yathā “hetvapadeśāt pratijñāyāḥ punarvacanaṃ nigamanam” [nya. sū. 1.1.39] iti /",
    "T11bsa064_u:1186": " pratijñāyā evaṃ [eva?",
    "T11bsa064_u:1187": " ] gamyamānārthāyā vacanaṃ punarvacanaṃ. kiṃ punarasyāḥ punarvacanam ityuyuktaṃ nigamanam /",
    "T11bsa064_u:1188": " 75. [14.] “vijñātasya parṣadā trirabhihitasyāpratyuccāraṇamananubhāṣaṇam /",
    "T11bsa064_u:1189": " ” [nyā.sū. 5.2.17] vijñātavākyārthasya parṣadā trirabhihitasya yadapratyuccāraṇaṃ tadananubhāṣaṇaṃ nāma nigrahasthānamapratyuccārayan kimāśrayaṃ parapakṣapratiṣedha kuryāditi /",
    "T11bsa064_u:1190": " (Vn 121)",
    "T11bsa064_u:1191": " uttareṇāvasānānnedaṃ nigrahasthānamiti cet /",
    "T11bsa064_u:1192": " syādetat /",
    "T11bsa064_u:1193": " uttareṇa guṇadoṣavatā mūḍhāmūḍhatvaṃ gamyate iti kimuccāritena?",
    "T11bsa064_u:1194": " asti hi kaścid uttareṇa samartho na pratyuccāraṇena,",
    "T11bsa064_u:1195": " nāsau tāvatā nigrahamarhediti /",
    "T11bsa064_u:1196": " na: uttaraviṣayāparijñānāt /",
    "T11bsa064_u:1197": " yadyayaṃ na pratyuccārayati,",
    "T11bsa064_u:1198": " nirviṣayamuttaraṃ prasajyeta /",
    "T11bsa064_u:1199": " athottaraṃ bravīti,",
    "T11bsa064_u:1200": " kathaṃ noccārayati?",
    "T11bsa064_u:1201": " tadidaṃ vyāhatamucyate- 'noccārayati,",
    "T11bsa064_u:1202": " uttaraṃ ca bravīti'; iti /",
    "T11bsa064_u:1203": " apratijñānācca /",
    "T11bsa064_u:1204": " na cedaṃ na [? na cedaṃ] parijñāyate- pūrvaṃ sarvamuccārayitavyaṃ paścāduttaramabhidhātavyamiti /",
    "T11bsa064_u:1205": " apitu yathākathañciduttaraṃ vācyam uttaraṃ cāśrayābhāve 'yuktamiti yuktamapratyuccāraṇaṃ nigrahasthānamiti /",
    "T11bsa064_u:1206": " (Vn 122)",
    "T11bsa064_u:1207": " 76. yadi nāma vādī svas ādhanārthavivaraṇavyājena prasaṅgādaparaṃ ghoṣayed,",
    "T11bsa064_u:1208": " vivādāspadaṃ ca jijñāsitamarthamātramukttvā pratijñādiṣvarthaviśeṣaparamparayā aparānarthānupakṣipya kathāṃ vistārayet,",
    "T11bsa064_u:1209": " tacca sarvaṃ yadā nānuvaktuṃ śaknuyāt,",
    "T11bsa064_u:1210": " kastasya vivādāśrayārthamātrottaravacane sāmarthyavighātaḥ yena vādivacanānubhāṣaṇaṃ nigrahasthānamucyate /",
    "T11bsa064_u:1211": " tasmānna sarvaṃ vādikathāmananubhāṣamāṇo nottare samarthaḥ /",
    "T11bsa064_u:1212": " yadvacanāntarīyakā jijñāsitārthasiddhiḥ,",
    "T11bsa064_u:1213": " yathā pakṣadharmatāvyāptiprasādhanamātraṃ,",
    "T11bsa064_u:1214": " na tatrāpi prasaṅgāntaropakṣepaḥ,",
    "T11bsa064_u:1215": " tadavaśyaṃ sādhanāṅgaviṣayatvād dūṣaṇasya upadarśyata eva /",
    "T11bsa064_u:1216": " tatrāpi na sarvaṃ prāganukrameṇoccārayitavyaṃ,",
    "T11bsa064_u:1217": " paścād dūṣaṇaṃ vācyaṃ;",
    "T11bsa064_u:1218": " dviruccāraṇaprasaṅgāt /",
    "T11bsa064_u:1219": " dūṣaṇaviṣayopadarśanārthe 'nubhāṣaṇe vādivacanānukramaghoṣaṇaṃ vyarthamiti na kāryameva dūṣayatā /",
    "T11bsa064_u:1220": " 'asyāyaṃ doṣoḥ';",
    "T11bsa064_u:1221": " iti nāntarīyatvāt pratidoṣavacanaṃ viṣayopadarśanaṃ kriyate eva /",
    "T11bsa064_u:1222": " (Vn 123)",
    "T11bsa064_u:1223": " 77. na hi sarvaviṣayopadarśanaṃ kṛtvā yugapad doṣaḥ śakyate 'bhidhātum;",
    "T11bsa064_u:1224": " pratyarthaṃ doṣabhedāt /",
    "T11bsa064_u:1225": " tasmād yaṃ padārthaṃ dūṣayati,",
    "T11bsa064_u:1226": " sa eva taddūṣaṇaviṣayastadā pradarśanīyaḥ /",
    "T11bsa064_u:1227": " (Vn 124) nāparastuḥ;",
    "T11bsa064_u:1228": " dūṣṇe 'paropadarśanasyāsambhavāt /",
    "T11bsa064_u:1229": " tasmin dūṣite punaranyo 'rtho 'paradoṣaviṣaya ityayamanubhāṣaṇe dūṣaṇe ca nyāyaḥ /",
    "T11bsa064_u:1230": " sakṛt sarvānubhāṣaṇe 'pi doṣavacanakāle punarviṣayaḥ pradarśanīya eva;",
    "T11bsa064_u:1231": " apradarśite doṣasya vaktumaśakyatvāt /",
    "T11bsa064_u:1232": " tathā ca dviranubhāṣaṇaṃ kṛtaṃ syāt /",
    "T11bsa064_u:1233": " tatra prathamaṃ sarvānukramānubhāṣaṇaṃ niṣprayojanam /",
    "T11bsa064_u:1234": " dūṣaṇavādinā dūṣaṇe vaktavye yanna tatropayujyate tasyābhidānamadoṣodbhāvanam /",
    "T11bsa064_u:1235": " dviruktiśca /",
    "T11bsa064_u:1236": " iti sakṛt sarvānubhāṣaṇaṃ parājayādhikaraṇaṃ vācyam /",
    "T11bsa064_u:1237": " tathāstviti cet /",
    "T11bsa064_u:1238": " syādetat /",
    "T11bsa064_u:1239": " uktametadarthāntaraṃ nigrahasthānamiti /",
    "T11bsa064_u:1240": " tatra sādhane yataḥ kutaścit prasaṅgādinā nāntarīyakābhidhāna /",
    "T11bsa064_u:1241": " ['nāntarīyakābhidhānaṃ?",
    "T11bsa064_u:1242": " ] vādino 'rthāntaragamanameveti sa nigrahārhaḥ /",
    "T11bsa064_u:1243": " na kaścit kvacit kriyamāṇaprasaṅgo na prayujyate,",
    "T11bsa064_u:1244": " nāpi tat tasyānubhāṣaṇīyam /",
    "T11bsa064_u:1245": " na cedamapyasmābhiranujñāyate- sarvaṃ prāk sakṛdvaktavyaṃ,",
    "T11bsa064_u:1246": " paścāddūṣaṇamiti /",
    "T11bsa064_u:1247": " kintu dūṣayatāvaśyaṃ viṣayo darśanīyaḥ,",
    "T11bsa064_u:1248": " anyathā dūṣaṇāvṛtteriti /",
    "T11bsa064_u:1249": " (Vn 125)",
    "T11bsa064_u:1250": " 78. evaṃ tarhi nānanubhāṣaṇaṃ pṛthag nigrahasthānaṃ vācyam,",
    "T11bsa064_u:1251": " apratibhayā gatatvāt /",
    "T11bsa064_u:1252": " uttarasya hyapratipattirapratibhā [nyā.sū. 5.2.18] /",
    "T11bsa064_u:1253": " na cottaraviṣayamapradarśayan uttaraṃ pratipattuṃ sararthaḥ /",
    "T11bsa064_u:1254": " na hyanākṣiptānuttarapratipattikamananubhāṣaṇam /",
    "T11bsa064_u:1255": " tenānanubhāṣaṇasya vyāpikāyāmapratibhāyāṃ vihitaṃ nigrahasthānatvam ananubhāṣaṇam [ananubhāṣaṇe?] /",
    "T11bsa064_u:1256": " gavyaparāmṛṣṭatadbhedāyāṃ vihitamiva sāsnādimattvaṃ bāhuleye 'pi /",
    "T11bsa064_u:1257": " tasmādpratibhaiva nigrahādhikaraṇatvena vā [vācyā?",
    "T11bsa064_u:1258": " ] nānanubhāṣaṇam /",
    "T11bsa064_u:1259": " (Vn 126)",
    "T11bsa064_u:1260": " kaścāyaṃsamayaniyamastrirabhihitasyānanubhāṣaṇamiti?",
    "T11bsa064_u:1261": " yadi tāvat parapratyāyanārthā pravṛttiḥ,",
    "T11bsa064_u:1262": " kiṃ trirabhidhīyeta?",
    "T11bsa064_u:1263": " tathā tathā sa grāhaṇīyo yathāsya pratipattirbhavati /",
    "T11bsa064_u:1264": " atha paropatāpanārthā tadāpi kiṃ trirabhidhīyate?",
    "T11bsa064_u:1265": " sākṣiṇāṃ karṇe nivedya prativādī kaṣṭāpratītadrutasaṃkṣisādibhirupadrotavyaḥ,",
    "T11bsa064_u:1266": " yathottarapratipattivimūḍhastūṣṇīmbhavati /",
    "T11bsa064_u:1267": " na hi paropatāpanakrame kaścinnyāyaḥ,",
    "T11bsa064_u:1268": " yena kaṣṭāpratītaprayogadrutoccāritā nivāryante,",
    "T11bsa064_u:1269": " trirabhidhānaṃ vā vidhīyate /",
    "T11bsa064_u:1270": " na ca paropatāpāya santaḥ pravartante,",
    "T11bsa064_u:1271": " śāstrāṇi vā praṇīyante ityado vakttavyam /",
    "T11bsa064_u:1272": " tasmāttāvadvaktavyaṃ,",
    "T11bsa064_u:1273": " yāvadanena na gṛhītam / na trireva /",
    "T11bsa064_u:1274": " agrahaṇasāmarthye prāgeva vā paricchinnasāmarthye parihartavyaḥ punaranupratibodhyeti /",
    "T11bsa064_u:1275": " (Vn 127)",
    "T11bsa064_u:1276": " 79. [15.] “avijñātamajñānam /",
    "T11bsa064_u:1277": " ” [nyā.sū. 5.2.17] vijñātaṃ parṣadā prativādinā yadavijñātaṃ tadajñānaṃ nāma nigrahasthānam /",
    "T11bsa064_u:1278": " arthe khalvavijñāte na tasya pratiṣedhaṃ brūyāditi /",
    "T11bsa064_u:1279": " etadapyananubhāṣaṇavadatreti tatraiva gamyatvādavācyam /",
    "T11bsa064_u:1280": " yathānanubhāṣaṇe 'pradarśitaviṣayatvāduttarapratipattiraśakyeti anuttarapratipattyaiva nigrahasthānatvam;",
    "T11bsa064_u:1281": " uttaraviṣayapradarśanaprasaṅgamantareṇānubhāṣaṇasya vaiyarthyāt /",
    "T11bsa064_u:1282": " tathājñāne 'pyuttarāpratipattyaiva nigrahasthānatvam /",
    "T11bsa064_u:1283": " ajānānaḥ kathamuttaram uttaraviṣayaṃ ca brūyāt?",
    "T11bsa064_u:1284": " iti viṣayājñānamuttarājñānaṃ ca nigrahasthānam /",
    "T11bsa064_u:1285": " anyathā evaṃ sati apratibhayā [?",
    "T11bsa064_u:1286": " apratibhāyā] nirviṣayatvāt /",
    "T11bsa064_u:1287": " (Vn 128)",
    "T11bsa064_u:1288": " anavadhāritārtho hi nānubhāṣate,",
    "T11bsa064_u:1289": " ananubhāṣamāṇo viṣayamupadarśyottaraṃ pratipattuṃ na śaknuyādityuttaraṃ na pratipadyeta;",
    "T11bsa064_u:1290": " jñātottaratadviṣayasyottarāpratipatterasambhavāt /",
    "T11bsa064_u:1291": " ubhayametaduttarāpratipatteḥ kāraṇamiti /",
    "T11bsa064_u:1292": " tadabhāve pratipattirbhavatyeveti tayoḥ pṛthagvacane 'pratibhāyāḥ ko viṣaya iti vaktavyam /",
    "T11bsa064_u:1293": " nirviṣayatvādavācyaiva syāt /",
    "T11bsa064_u:1294": " (Vn 129)",
    "T11bsa064_u:1295": " 80. nottarajñānam [?",
    "T11bsa064_u:1296": " nottarājñānam] ajñānam /",
    "T11bsa064_u:1297": " kiṃ tarhi? viṣayājñānam /",
    "T11bsa064_u:1298": " jñāte hi viṣaye uttarājñānāt tanna pratipadyeteti asti viṣayo 'pratibhāyā iti cet /",
    "T11bsa064_u:1299": " evaṃ tarhi ananubhāṣaṇaṃ nirviṣayam;",
    "T11bsa064_u:1300": " ajñānenākṣepāt /",
    "T11bsa064_u:1301": " na hi viṣayaṃ samyak pratipadyamānaḥ kaścinnānubhāṣeteti nānanubhāṣaṇaṃ pṛthag vācyam /",
    "T11bsa064_u:1302": " uttarājñānasya cākṣepāt /",
    "T11bsa064_u:1303": " viṣayājñānenottarājñānamapyākṣiptameva na hi viṣayamajānannuttaraṃ jānātīti naivāpratibhāyā viṣayo 'sti /",
    "T11bsa064_u:1304": " jñāte 'pi viṣaye punaruttarājñānamapratibhāyā viṣaya iti cet /",
    "T11bsa064_u:1305": " evaṃ tarhi viṣayottarājñānayorapi prabhedāt nigrahasthānāntarālavācyāni [nigrahasthānāntarāṇi vācyāni?] /",
    "T11bsa064_u:1306": " yathājñānasya viṣayo jñānam [?",
    "T11bsa064_u:1307": " viṣayājñānam] uttarājñānamiti prabhedādasatyapi guṇātiśaye nigrahasthānāntaravyavasthā kriyate,",
    "T11bsa064_u:1308": " tathājñānayorapi sarvottarājñānamityādi prabhedānnigrahasthānāntarāṇi kiṃ nocyante?",
    "T11bsa064_u:1309": " na cobhayasyāpyajñānasya (Vn 130)",
    "T11bsa064_u:1310": " saṃgrahavacane doṣaḥ,",
    "T11bsa064_u:1311": " guṇastu lāghavasaṃjñaḥ syāditi saṃgrahavacanaṃ nyāyyam /",
    "T11bsa064_u:1312": " tasmādananubhāṣaṇājñānayorapratibhāviṣayatvānna pṛthagvacanam /",
    "T11bsa064_u:1313": " api ca - na pūrvottarapakṣavādino hetvābhāsāpratibhābhyāmanyat nigrahasthānaṃ nyāyyamasti,",
    "T11bsa064_u:1314": " tadubhayavacanenaiva sarvamuktamiti /",
    "T11bsa064_u:1315": " tadubhayākṣiseṣu prabhedeṣu guṇātiśayamantareṇa vacanādare 'tiprasaṅgāt vyarthaḥ prapañca iti /",
    "T11bsa064_u:1316": " (Vn 131)",
    "T11bsa064_u:1317": " 81. [16.] “uttarasyāpratipattirapratibhā /",
    "T11bsa064_u:1318": " ” [nyā.sū. 5.2.18] parapakṣapratiṣedhe uttaraṃ yadā na pratipadyate,",
    "T11bsa064_u:1319": " tadā nigṛhīto vaktavyaḥ /",
    "T11bsa064_u:1320": " (Vn 132)",
    "T11bsa064_u:1321": " sādhanavacanānantaraṃ prativiṣayamuttare vyarthaṃ tadajñānakramaghoṣaṇaślokapāṭhādinā kālaṃ gamayan kartavyāpratipattyā nigrahārha iti nyāyyaṃ nigrahasthānamiti /",
    "T11bsa064_u:1322": " 82. [17.] “kāryavyāsaṅgāt kathāvicchedo vikṣepaḥ /",
    "T11bsa064_u:1323": " ” [nyā. sū. 5.2.20] yatkiñcit kartavyaṃ vyāsajya kathāṃ vicchinatti /",
    "T11bsa064_u:1324": " 'idaṃ me karaṇīyaṃ prahīyate,",
    "T11bsa064_u:1325": " asminnavasite paścāt kariṣyāmi /",
    "T11bsa064_u:1326": " pratiśyākalāme kaṇṭhaṃ kṣiṇoti';",
    "T11bsa064_u:1327": " - ityevamādinā kathāṃ vicchinatti /",
    "T11bsa064_u:1328": " sa vikṣepo nāma nigrahasthānamekataranigrahāntāyāṃ kathāyāṃ svayameva kathāntaṃ pratipadyate iti /",
    "T11bsa064_u:1329": " idamapi yadi pūrvapakṣavādī kuryād vyājopakṣepamātreṇa,",
    "T11bsa064_u:1330": " na punarbhūtasya tathāvidhakathoparodhinaḥ karyasya bhāve,",
    "T11bsa064_u:1331": " tasya svasādhanāsāmarthyaparicchedādeva vikṣepaḥ syāt /",
    "T11bsa064_u:1332": " tathā cedamarthāntaragamane evāntarbhavet;",
    "T11bsa064_u:1333": " asamarthasādhanābhidhānāt (Vn 133)",
    "T11bsa064_u:1334": " hetvābhāseṣu vā /",
    "T11bsa064_u:1335": " prakṛtasādhanāsambaddhapratipatteśca nirarthakāpārthakābhyāṃ ca na bhidyate /",
    "T11bsa064_u:1336": " atiprasaṅgaścaivamprakārāṇāmasambaddhasādhanavākyapratipattibhedānāṃ pṛthag nigrahasthānavyavasthāpane proktaḥ /",
    "T11bsa064_u:1337": " athottaravādī evaṃ vikṣipet,",
    "T11bsa064_u:1338": " sādhanānantaram uttare pratipattavye tadapratipattyā vikṣepapratipattirapratibhāyāmarthāntare vāntarbhavati /",
    "T11bsa064_u:1339": " (Vn 134)",
    "T11bsa064_u:1340": " 83. nanu nāvaśyaṃ sādhanadūṣaṇābhyāmeva sarvasya pratipattiḥ,",
    "T11bsa064_u:1341": " yena sarvā vādiprativādinorna samyak pratipatterhetvābhāse 'rthe pratibhāyāṃ vāntarbhavāt /",
    "T11bsa064_u:1342": " bhavati hi anibaddhenāpi kathāprapañcena vivāda iti /",
    "T11bsa064_u:1343": " na; asambhavāt /",
    "T11bsa064_u:1344": " ekatrādhikaraṇe viruddhābhyupagamayorvivādaḥ syāt;",
    "T11bsa064_u:1345": " aviruddhābhyupagamayoranabhyupagamayorvā virodhābhāvāt /",
    "T11bsa064_u:1346": " tatrāvaśyamekasya vāgvacanapravṛttiḥ;",
    "T11bsa064_u:1347": " yugapatpravṛttau parasparavacanagrahaṇāvadhāraṇottarāṇāmasambhavena pravṛttivaiphalyāt svasthātmanāmapravṛtteḥ /",
    "T11bsa064_u:1348": " tena ca svopagamopanyāse 'vaśyaṃ sādhanaṃ vaktavyaṃ;",
    "T11bsa064_u:1349": " anyathā pareṣāmaprattipatteḥ /",
    "T11bsa064_u:1350": " apareṇa ca tatsambandhi dūṣaṇam /",
    "T11bsa064_u:1351": " ubhayorasamyakpratipattau hetvābhāsāpratibhayoḥ prasaṅga iti sarvo nyāyapravṛttaḥ pūrvottarapakṣopanyāso dvayaṃ nātipatati /",
    "T11bsa064_u:1352": " etenaiva vitaṇḍā pratyuktā;",
    "T11bsa064_u:1353": " abhyupagamābhāve vivādābhāvāt /",
    "T11bsa064_u:1354": " (Vn 136)",
    "T11bsa064_u:1355": " 84. yadā tarhyabhyupagamya vādaṃ viphalatayā na kiñcid vakti,",
    "T11bsa064_u:1356": " anyadvā yatkiñcit pralapati,",
    "T11bsa064_u:1357": " tadā kathaṃ hetvābhāsāntarbhāvaḥ?",
    "T11bsa064_u:1358": " asamarthitasādhanābhidhāne evamuktam /",
    "T11bsa064_u:1359": " anabhidhānānyābhidhānayorapi parājaya evetyuktam;",
    "T11bsa064_u:1360": " abhyupagamya vādamasādhanāṅgavacanāt /",
    "T11bsa064_u:1361": " etenādhikasya punaruktasya ca pratijñādervacanasya na nigrahasthānatvaṃ vyākhyātam /",
    "T11bsa064_u:1362": " tadapi hi pratipāditārthaviparyayatvātsādhanasāmarthyavidhānamapratītapratyayatayā na lakṣaṇāt sādhanasya /",
    "T11bsa064_u:1363": " asādhanāṅgavacanamiti nigrahasthānamiti /",
    "T11bsa064_u:1364": " (Vn 137)",
    "T11bsa064_u:1365": " 85 [18.] : “svapakṣadoṣābhyupagamāt parapakṣe doṣaprasaṅgo matānujñā /",
    "T11bsa064_u:1366": " ” [nyā. sū. 5.2.21] yaḥ pareṇa coditaṃ doṣamanuddhṛtya bhavato 'pyayaṃ doṣa iti bravīti,",
    "T11bsa064_u:1367": " yathā - 'bhavāṃścauraḥ puruṣatvāt';",
    "T11bsa064_u:1368": " ityukte sa taṃ prati brūyād- bhavānapīti /",
    "T11bsa064_u:1369": " sa svapakṣe doṣābhyupagamāt parapakṣe taṃ doṣaṃ prasañjayan paramatamanujānātīti matānujñā nigrahasthānamiti /",
    "T11bsa064_u:1370": " atrāpi yadi puruṣatvāccauro bhavānapi syāt,",
    "T11bsa064_u:1371": " na ca bhavatātmaivamiṣṭaḥ,",
    "T11bsa064_u:1372": " tasmānnāyaṃ cauryaheturiti yadyayamabhiprāyaḥ,",
    "T11bsa064_u:1373": " tadā na kaściddoṣaḥ,",
    "T11bsa064_u:1374": " anabhimate tadātmani cauratvena hetudarśane dūṣaṇāt /",
    "T11bsa064_u:1375": " prasaṅgamantareṇaivamṛjunaiva krameṇa kiṃ na vyabhicārita iti cet /",
    "T11bsa064_u:1376": " yatkiñcidetat /",
    "T11bsa064_u:1377": " santi hyevamprakārā api vyavahārā loka iti /",
    "T11bsa064_u:1378": " atha tadupakṣepamabhyupagacchati,",
    "T11bsa064_u:1379": " etadapi uttarāpratipattyaiva tatsādhane nigrahārhaḥ /",
    "T11bsa064_u:1380": " nāparatra; svadoṣopakṣepāt /",
    "T11bsa064_u:1381": " tatsādhananirdoṣatāyāṃ hi tadabhyupagama evottarāpratipattiriti tāvataiva pūrvamāpannanigrahasya paradoṣopakṣepasyānapekṣaṇīyatvāditi /",
    "T11bsa064_u:1382": " (Vn 139)",
    "T11bsa064_u:1383": " 86. [19.] “nigrahaprāptasyānigrahaḥ paryanuyojyopakṣaṇam /",
    "T11bsa064_u:1384": " ” [nyā.sū. 5.2.22]paryanuyojyo gāma nigrahopapattyā codanīyaḥ /",
    "T11bsa064_u:1385": " tasyopekṣaṇaṃ nigrahaprāptau satyananuyogaḥ /",
    "T11bsa064_u:1386": " etacca 'kasya parājayaḥ';",
    "T11bsa064_u:1387": " ityanuyuktayā parṣadā vaktavyaṃ,",
    "T11bsa064_u:1388": " na khalu nigrahaprāptaḥ svakaupīnaṃ vivṛṇuyāditi /",
    "T11bsa064_u:1389": " atrāpi yadi sādhanavādinaṃ nigrahaprāptamuttaravādī na paryanuyuṅkte,",
    "T11bsa064_u:1390": " aprati- bhaivāsyottarāpratipatteriti na paryanuyojyopekṣaṇaṃ pṛthag nigrahasthānam /",
    "T11bsa064_u:1391": " nyāyacintāyāṃ punarna dvayorekasyāpyatra jayaparajājayau;",
    "T11bsa064_u:1392": " sādhanābhāsenārthāpratipādanāt,",
    "T11bsa064_u:1393": " bhūtadoṣānabhidhānācca /",
    "T11bsa064_u:1394": " (Vn 140)",
    "T11bsa064_u:1395": " 87. atha kañciddoṣamudbhāvayati,",
    "T11bsa064_u:1396": " kañcinna,",
    "T11bsa064_u:1397": " na tadā nigrahamarhati;",
    "T11bsa064_u:1398": " uttarapratipatteḥ /",
    "T11bsa064_u:1399": " arhatyeva, sato doṣasyānudbhāvanāditi cet /",
    "T11bsa064_u:1400": " na santa iti kṛtvā sarve doṣā avaśyaṃ vaktavyāḥ /",
    "T11bsa064_u:1401": " avacane vā nigrahaḥ;",
    "T11bsa064_u:1402": " ekenāpi tatsādhanavighātādekasādhanavacanavat /",
    "T11bsa064_u:1403": " yathaikasyārthasyānekasādhanasadbhāve 'pyekenaiva sādhanena tatsiddherna sarvopādānam iti na doṣamudbhāvayannevāparasyānudbhāvanānnigrahārhaḥ pūrvavat /",
    "T11bsa064_u:1404": " atha pūrvapakṣavādī uttarapakṣavādinaṃ nigrahaprāptaṃ na nigṛṇhāti,",
    "T11bsa064_u:1405": " tadā tayornyāye naikasyāpi pūrvavat jayaparājayau;",
    "T11bsa064_u:1406": " doṣābhāsaṃ bruvāṇamuttaravādinaṃ svasādhanādanutsārayato 'samarthitasādhanatvānna jayo vādinaḥ;",
    "T11bsa064_u:1407": " sarvadoṣāsambhavapradarśanena sādhanāṅgāsamarthanāt /",
    "T11bsa064_u:1408": " nāpyuttaravādinaḥ,",
    "T11bsa064_u:1409": " ubhayadoṣāpratipādanāt /",
    "T11bsa064_u:1410": " tasmādevamapi na paryanuyojyopekṣaṇaṃ nāma parājayādhikaraṇamiti /",
    "T11bsa064_u:1411": " (Vn 141)",
    "T11bsa064_u:1412": " 88. [20.] “anigrahasthāne nigrahasthānānuyogo niranuyojyānuyogaḥ /",
    "T11bsa064_u:1413": " ” [nyā. sū. 5.2.23] nigrahasthānalakṣaṇasya mithyāvyavasāyādanigrahasthāne nigṛhīto 'sīti paraṃ bruvan niranuyojyānuyogānnigṛhīto vaktavyaḥ",
    "T11bsa064_u:1414": " (Vn 142)",
    "T11bsa064_u:1415": " atrāpi yadi tatsādhanavādinamabhūtaistaddoṣairuttaravādyabhiyuñjīta,",
    "T11bsa064_u:1416": " so 'sthāne nirdoṣe nigrahasthānasya niyoktodbhāvayitā na bhavati tathā /",
    "T11bsa064_u:1417": " bhūtadoṣodbhāvanalakṣaṇasyottarasyā- pratipatteritareṇottarābhāsatve pratipādite 'pratibhayaiva nigṛhīta iti nedamato nigrahasthānāntaram /",
    "T11bsa064_u:1418": " athottaravādinaṃ sādhanadoṣamudbhāvayantamaparo doṣābhāsavacanenābhiyuñjīta,",
    "T11bsa064_u:1419": " tasya tena bhūtadoṣatve pratipādite sādhanābhāsavacanenaiva nigṛhīta iti /",
    "T11bsa064_u:1420": " evamapi nedaṃ hetvābhāsebhyo bhidyate /",
    "T11bsa064_u:1421": " avaśyaṃ hi viṣayāntaraprāptyarthaṃ hetvābhāsā nigrahasthānatvena vaktavyāḥ,",
    "T11bsa064_u:1422": " taduktāvaparoktiranarthiketi /",
    "T11bsa064_u:1423": " (Vn 143)",
    "T11bsa064_u:1424": " 89. [21.] “siddhāntamabhyupetyāniyamāt kathāprasaṅgo 'pasiddhāntaḥ /",
    "T11bsa064_u:1425": " ” [nyā. sū. 5.2.24] kasyacidarthasya tathābhāvaṃ pratijñāya pratijñātārthaviparyayāt kathāprasaṅgaṃ kurvato 'pasiddhānto vijñeyaḥ /",
    "T11bsa064_u:1426": " tathā 'na sato vināśaḥ,",
    "T11bsa064_u:1427": " nāsadutpadyate';",
    "T11bsa064_u:1428": " iti siddhāntamabhyupetya pakṣamavasthāpayati - 'ekāntā prakṛtiḥ vyaktasya avyaktalakṣaṇā;",
    "T11bsa064_u:1429": " vikārāṇām anvayadarśanāt /",
    "T11bsa064_u:1430": " mṛdanvayānāṃ śarāvādīnāṃ dṛṣṭamekaprakṛtikatvam /",
    "T11bsa064_u:1431": " tathā cāyaṃ vyaktabhedaḥ sukhaduḥkhamohasamanvito gṛhyate,",
    "T11bsa064_u:1432": " tatsukhādibhirekaprakṛtiḥ'; iti /",
    "T11bsa064_u:1433": " sa evamuktavān paryanuyujyate - atha prakṛtirvikāra iti kathaṃ lakṣayitavyam?",
    "T11bsa064_u:1434": " yasyāvasthitasya dharmāntaranivṛttau dharmāntaraṃ pravartate sā prakṛtiḥ,",
    "T11bsa064_u:1435": " yat tad dharmāntaraṃ sa vikāra iti /",
    "T11bsa064_u:1436": " so 'yaṃ prakṛtārthaviparyayādaniyamāt kathāṃ prasañjayati /",
    "T11bsa064_u:1437": " pratijñātaṃ cānena - 'nāsadāvirbhavati,",
    "T11bsa064_u:1438": " na sat tirobhavati'; iti /",
    "T11bsa064_u:1439": " (Vn 145)",
    "T11bsa064_u:1440": " 90. sadasatośca tirobhāvāvirbhāvāvantaraṇa na kasyacit pravṛttyuparamaḥ,",
    "T11bsa064_u:1441": " pravṛttirvā- ityevaṃ pratyavasthite yadi sa sata ātmahānamasataścātmalābhamabhyupaiti,",
    "T11bsa064_u:1442": " apasiddhānto bhavati /",
    "T11bsa064_u:1443": " atha nābhyupaiti,",
    "T11bsa064_u:1444": " pakṣo 'sya na sidhyatīti /",
    "T11bsa064_u:1445": " ito 'pi na kaścidaniyamāt kathāprasaṅgo yattenopagataṃ nāsadutpadyate na sadvinaśyati';",
    "T11bsa064_u:1446": " iti tasya samarthanāyedamuktam 'ekaprakṛtikamidaṃ vyaktamanvayadarśanād'; iti /",
    "T11bsa064_u:1447": " tatraikā prakṛtiḥ sukhaduḥkhamohāstadavibhaktayonikam idaṃ vyaktaṃ,",
    "T11bsa064_u:1448": " tadanvayadarśanāt /",
    "T11bsa064_u:1449": " vyaktasya tatsvabhāvatābhedopalabdheriti /",
    "T11bsa064_u:1450": " sukhādīnāmutpattivināśābhyupagamābhāvāt sarvasya tadātmakasya notpatti- vināśāviti siddhaṃ bhavati /",
    "T11bsa064_u:1451": " (Vn 146)",
    "T11bsa064_u:1452": " 91. atra taduktasya hetordoṣamanudbhāvya vikāraprakṛtilakṣaṇaṃ pṛcchan svayamayaṃ prakṛtāsambandhena aniyamāt kathāṃ pravartayati /",
    "T11bsa064_u:1453": " tatredaṃ syād vācyaṃ - vyaktaṃ nāma pravṛttinivṛttidharmakaṃ,",
    "T11bsa064_u:1454": " na tathā sukhādayaḥ,",
    "T11bsa064_u:1455": " vyaktasya sukhādyanvaye sukhādisvabhāvatā pravṛttinivṛttidharmatālakṣaṇamavahīyata iti /",
    "T11bsa064_u:1456": " na tadrahitasukhādisvabhāvatā,",
    "T11bsa064_u:1457": " vyaktalakṣaṇavirodhāditi,",
    "T11bsa064_u:1458": " sukhādyanvayadarśanādityasiddho heturiti /",
    "T11bsa064_u:1459": " evaṃ hi tasya sādhanadoṣodbhāvanena pakṣo dūṣito bhavati /",
    "T11bsa064_u:1460": " so 'nupasaṃhṛtya sādhanadoṣaṃ,",
    "T11bsa064_u:1461": " kathāṃ pratānayan svadoṣaṃ paratropakṣipati /",
    "T11bsa064_u:1462": " ayameva doṣo 'nena prakāreṇocyate iti cet /",
    "T11bsa064_u:1463": " eṣa naimittikānāṃ viṣayaḥ,",
    "T11bsa064_u:1464": " na lokaḥ śabdairapratipāditamarthaṃ pratipattuṃ samartha iti,",
    "T11bsa064_u:1465": " sa evāyaṃ bhaṇḍālekhyanyāyo 'trāpi /",
    "T11bsa064_u:1466": " yathoktena nyāyena pūrvakasyāsādhanāṅgasyāsiddhasya hetorabhidhānādeva nigrahaḥ,",
    "T11bsa064_u:1467": " nāpi niyamāt [aniyamāt?",
    "T11bsa064_u:1468": " ] kathāprasaṅgāt iti idamapi hetvābhāseṣvantarbhāvāt na pṛthagvācyam /",
    "T11bsa064_u:1469": " (Vn 148)",
    "T11bsa064_u:1470": " 92. [22.] “hetvābhāsāścayathoktāḥ /",
    "T11bsa064_u:1471": " ” [nyā.sū. 5.2.25] hetvābhāsāśca nitrahasthānāni /",
    "T11bsa064_u:1472": " kiṃ punarlakṣaṇāntarayogād hetvābhāsā nigrahasthānatvamāpadyante,",
    "T11bsa064_u:1473": " yathā pramāṇāni prameyatvam?",
    "T11bsa064_u:1474": " ityata āha yathoktahetvābhāsalakṣaṇenaiva nigrahasthānabhāva iti /",
    "T11bsa064_u:1475": " atrāpi yathoktatvāccintyemeva - kiṃ te yathā lakṣitaprabhedāstathaiva,",
    "T11bsa064_u:1476": " āhosvidanyathaiveti?",
    "T11bsa064_u:1477": " tattu cintyamānamihātiprasajyate iti na pratanyate /",
    "T11bsa064_u:1478": " hetvābhāsāśca yathānyāyaṃ nigrahasthānamiti,",
    "T11bsa064_u:1479": " etāvanmātramiṣṭamiti /",
    "T11bsa064_u:1480": " (Vn 149)",
    "T11bsa064_u:1481": " 93. loke 'vidyātimirapaṭalollekhanastattvadṛṣṭer",
    "T11bsa064_u:1482": " vādanyāyaḥ parahitarataireṣa sadbhiḥ praṇītaḥ /",
    "T11bsa064_u:1483": " tattvālokaṃ timirayati taṃ durvidagdho jano 'yaṃ,",
    "T11bsa064_u:1484": " tasmādyatnaḥ kṛta iha mayā tatsamujjvālanāya //",
    "T11bsa064_u:1485": " vādanyāyo nāma prakaraṇaṃ samāptam /",
    "T11bsa064_u:1486": " [kṛtiriyamācāryadharmakīrticaraṇānām]"
}