{
    "T11bsa0551u:0": " Apohasiddhiḥ /",
    "T11bsa0551u:1": " namaḥ śrīlokanāthāya //",
    "T11bsa0551u:2": " apohaḥ śabdārtho nirucyate /",
    "T11bsa0551u:3": " nanu ko 'yaṃ apoho nāma?",
    "T11bsa0551u:4": " kimidaṃ anyasmādapohyate;",
    "T11bsa0551u:5": " asmādvā anyadapohyate;",
    "T11bsa0551u:6": " asmin vānyadapohyata iti vyutpattyā vijātivyāvṛttaṃ vāhya meva vivakṣitaṃ;",
    "T11bsa0551u:7": " buddhyākāro vā;",
    "T11bsa0551u:8": " yadi vā apohanaṃ apoha ityanya vyāvṛttimātraṃ iti trayaḥ pakṣāḥ /",
    "T11bsa0551u:9": " na tāvadādimau pakṣau,",
    "T11bsa0551u:10": " apohanāmnā vidhereva vivakṣitatvāt;",
    "T11bsa0551u:11": " antimo 'pyasaṅgataḥ prati tivādhitatvāt;",
    "T11bsa0551u:12": " tathāhi parvvatoddeśe vanhirastīti śābdau pratītirvvidhirūpamevollikhantī lakṣyate;",
    "T11bsa0551u:13": " nānagnirnabhavatīti nivṛttimātramāmukhayantī /",
    "T11bsa0551u:14": " yacca pratyakṣavādhitaṃ na tatra sādhanāntarāvakāśa ityatiprasiddham /",
    "T11bsa0551u:15": " atha yadyapi nivṛttimahaṃ pratyemīti na vikalpaḥ /",
    "T11bsa0551u:16": " tathāpi nivṛttapadārthollekha eva nivṛttyullekhaḥ /",
    "T11bsa0551u:17": " na hyanantarbhāvitaviśeṣaṇapratīti vviśiṣṭapratītiḥ /",
    "T11bsa0551u:18": " tato yathā sāmānyamahaṃ pratyemīti vikalpābhāve 'pi sādhāraṇākāraparisphuraṇāt vikalpabuddhiḥ sāmānyabuddhiḥ pareṣām;",
    "T11bsa0551u:19": " tathā nivṛttapratyayā kṣiptā nivṛttibuddhirapohapratītivyavahāramātanotīti cet?",
    "T11bsa0551u:20": " nanu sādhāraṇākāraparisphuraṇe vidhirūpatayā yadi sāmānyabodhavyavasthā;",
    "T11bsa0551u:21": " tat kimāyātamasphu radabhāvākāre cetasi nivṛttipratītivyavasthāyāḥ /",
    "T11bsa0551u:22": " tato nivṛttimahaṃ pratyemītyevamākārābhāve 'pi nivṛttyākārasphuraṇaṃ yadi syāt,",
    "T11bsa0551u:23": " ko nāma nivṛttipratītisthitimapalapet /",
    "T11bsa0551u:24": " anyathāsati pratibhāse tatpratītivyavahṛtiriti gavākārepi cetasi turagabodha ityastu /",
    "T11bsa0551u:25": " atha viśeṣaṇatayā antarbhūtā nivṛttipratītirityuktaṃ,",
    "T11bsa0551u:26": " tathāpi yadyagavāpoḍha itīdṛśā kārovikalpastadā viśeṣaṇatayā tadanupraveśo bhavatu,",
    "T11bsa0551u:27": " kintu gauriti pratītiḥ /",
    "T11bsa0551u:28": " tadā ca satopi nivṛttilakṣaṇasya viśeṣaṇasya tatrānutkalanāt;",
    "T11bsa0551u:29": " kathaṃ tat pratītivyavasthā /",
    "T11bsa0551u:30": " athaivaṃ matiḥ /",
    "T11bsa0551u:31": " yadvidhirūpaṃ sphuritaṃ tasya parāpoho 'pyastīti tatpratītirucyate /",
    "T11bsa0551u:32": " tathāpi sambandhamātramapohasya vidhireva sākṣānnirbhāsī /",
    "T11bsa0551u:33": " api caivamadhyakṣasyā pyapohaviṣayatvamanivāryam /",
    "T11bsa0551u:34": " viśeṣato vikalpādekavyāvṛttollekhino 'khilānyavyāvṛttamīkṣamāṇasya /",
    "T11bsa0551u:35": " tasmādvidhyākārāvagrahādadhyakṣavadvikalpasyāpi vidhiviṣayatvameva nānyāpohaviṣayatvamiti kathamapohaḥ śabdārtho ghuṣyate //",
    "T11bsa0551u:36": " atrābhidhīyate //",
    "T11bsa0551u:37": " nāsmābhirapohaśabdena vidhireva kevalo 'bhipretaḥ /",
    "T11bsa0551u:38": " nāpyanyavyāvṛttimātraṃ,",
    "T11bsa0551u:39": " kintvanyāpohaviśiṣṭo vidhiḥ śabdānāmarthaḥ /",
    "T11bsa0551u:40": " tataśca na pratyekapakṣopanipātidoṣāvakāśaḥ /",
    "T11bsa0551u:41": " yattu goḥ pratītau na tadātmāparātmeti sāmarthyādapohaḥ paścānniścīyata iti vidhivādināṃ matam;",
    "T11bsa0551u:42": " anyāpohapratītau vā sāmarthyāt anyāpoḍhovadhāryyate iti pratiṣedhavādināṃ matam /",
    "T11bsa0551u:43": " tadasundaram /",
    "T11bsa0551u:44": " prāthamikasyāpi pratipattikramādarśanāt /",
    "T11bsa0551u:45": " na hi vidhiṃ pratīpadya kaścidarthāpattitaḥ paścādapohamavagacchati;",
    "T11bsa0551u:46": " apohaṃ vā pratipadyānyāpodam;",
    "T11bsa0551u:47": " tasmād goḥ pratipattiriti anyāpoḍhapratipattirucyate /",
    "T11bsa0551u:48": " yadyapi cānyāpoḍhaśabdānullekha uktaḥ /",
    "T11bsa0551u:49": " tathāpi nāpratipattireva,",
    "T11bsa0551u:50": " viśeṣaṇabhūtasyānyāpohasya agavāpoḍha eva gośabdasya niveśitatvāt /",
    "T11bsa0551u:51": " yathā nīlotpale niveśitādindīvaraśabdānnīlotpala pratītau tatkāla eva nīlimasphuraṇamanivāryyam;",
    "T11bsa0551u:52": " tathā gośabdādapyagavāpoḍhe niveśitāt gopratītau tulyakālameva viśeṣaṇatvāt ago[']pohasphuraṇamanivāryyam /",
    "T11bsa0551u:53": " yathā pratyakṣasya prasahya rūpābhāvagrahaṇamabhāvavikalpotpādana śaktireva /",
    "T11bsa0551u:54": " tathā vidhivikalpānāmapi tadanurūpānuṣṭhānadānaśaktirevābhāvagrahaṇamabhidhīyate /",
    "T11bsa0551u:55": " paryyudāsarūpābhāvagrahaṇantu niyata svarūpasambedanamubhayoraviśiṣṭaṃ;",
    "T11bsa0551u:56": " anyathā yadi śabdādarthapratipattikāle kalito na parāpohaḥ;",
    "T11bsa0551u:57": " kathamanyaparihāreṇa pravṛttiḥ /",
    "T11bsa0551u:58": " tato gāṃ vadhāneti codito 'śvādīnapi vadhnīyāt /",
    "T11bsa0551u:59": " yadapyavocadvācaspatiḥ;",
    "T11bsa0551u:60": " jātimatyo vyaktavyaḥ;",
    "T11bsa0551u:61": " vikalpānāṃ śabdānāñca gocaraḥ;",
    "T11bsa0551u:62": " tāsāñca tadvatīnāṃ rūpamatajjātīyaparāvṛttamityarthatastadavagaterna gāmbadhāneti co dito 'śvādīn badhnāti /",
    "T11bsa0551u:63": " tadapyanenaiva nirastaṃ yato jāteradhikāyāḥ prakṣepe 'pi vyaktīnāṃ rūpamatajjātīyavyāvṛttameva cet,",
    "T11bsa0551u:64": " tadā tenaiva rūpeṇa śabdavikalpayorviṣayībhavantīnāṃ kathamatadyāvṛttiparihāraḥ?",
    "T11bsa0551u:65": " atha na vijātīyavyāvṛttaṃ vyaktirūpaṃ,",
    "T11bsa0551u:66": " tathāpratītaṃ,",
    "T11bsa0551u:67": " vā tadā jātiprasāda eṣa iti kathamarthatopi tadavagatirityuktaprāyam /",
    "T11bsa0551u:68": " atha jātivalādevānyato vyāvṛttam /",
    "T11bsa0551u:69": " bhavatu jātivalāt svahetuparamparāvalādvānyavyāvṛttam /",
    "T11bsa0551u:70": " ubhayathāpi vyāvṛttapratipattau vyāvṛttipratipattirastyeva /",
    "T11bsa0551u:71": " nacāgo[']poḍhe gośabdasaṅketavidhāvanyonyāśrayadoṣaḥ /",
    "T11bsa0551u:72": " sāmānye tadvati vā saṅkete 'pi taddoṣāvakāśāt /",
    "T11bsa0551u:73": " na hi sāmānyaṃ nāma sāmānyamātramabhipretam turagepi gośabdasaṅketaprasaṅgāt /",
    "T11bsa0551u:74": " kintu gotvam /",
    "T11bsa0551u:75": " tāvatā ca sa eva doṣaḥ /",
    "T11bsa0551u:76": " gavāparijñāne gotvasāmānyāparijñānāt /",
    "T11bsa0551u:77": " gotvasāmānyāparijñane gośabdavācyāparijñānāt /",
    "T11bsa0551u:78": " tasmāt ekapiṇḍadarśanapūrvvako yaḥ sarvvavyaktisādhāraṇa iva bahiradhya sto vikalpabudhyākāraḥ,",
    "T11bsa0551u:79": " tatrāyaṃ gauriti saṅketakaraṇe netaretarāśrayadoṣaḥ /",
    "T11bsa0551u:80": " abhimate ca gośabdapravṛttāvagośabdena śeṣasyāpyabhidhāna mucitam /",
    "T11bsa0551u:81": " na cānyāpoḍhā nyāpohayorvvirodhoviśeṣyaviśeṣaṇakṣatirvvā;",
    "T11bsa0551u:82": " parasparavyavacchedābhāvāt,",
    "T11bsa0551u:83": " sāmānādhikaraṇyasadbhāvāt,",
    "T11bsa0551u:84": " bhūtalaghaṭābhāvavat /",
    "T11bsa0551u:85": " svābhāvena hi virodho na parābhāvenetyābālaprasiddhaṃ /",
    "T11bsa0551u:86": " eṣa panthāḥ śrughnamupatiṣṭhata ityatrāpyapoho gamyata eva;",
    "T11bsa0551u:87": " aprakṛta pathāntarāpekṣayā eṣa eva /",
    "T11bsa0551u:88": " śrughnapratyanīkāniṣṭasthānāpekṣayā śrughnameva /",
    "T11bsa0551u:89": " araṇyamārgavadvicchedābhāvādupatiṣṭhata eva /",
    "T11bsa0551u:90": " sārthadūtādivyavacchedena panthāeveti pratipadaṃ vyavacchedasya sulabhatvāt tasmādapohadharmmaṇo vidhirūpasya śabdādavagatiḥ;",
    "T11bsa0551u:91": " puṇḍarīkaśabdādiva śvetimaviśiṣṭasya padmasya /",
    "T11bsa0551u:92": " yadyevaṃ vidhireva śabdārthovaktumucitaḥ /",
    "T11bsa0551u:93": " kathamapoho gīyata iti cet?",
    "T11bsa0551u:94": " uktamatrāpohaśabdenānyāpohaviśiṣṭo vidhirucyate;",
    "T11bsa0551u:95": " tatra vidhau pratīyamāne viśeṣaṇatayā tulyakālamanyāpohapratītiriti /",
    "T11bsa0551u:96": " na caivaṃ pratyakṣasyāpyapohaviṣayatvavyavasthā karttumucitā;",
    "T11bsa0551u:97": " tasya śābdapratyayasyeva vastuviṣayatve vivādābhāvāt /",
    "T11bsa0551u:98": " vidhiśabdena ca yathādhyavasāyamatadrūpa parāvṛtto bāhyorthobhimataḥ /",
    "T11bsa0551u:99": " yathāpratibhāsaṃ buḍdhyākāraśca;",
    "T11bsa0551u:100": " tatra vāhyorthodhyavasāyādeva śabdavācyo vyavasthāpyate /",
    "T11bsa0551u:101": " na svalakṣaṇaparisphūrttyā pratyakṣavaddeśakālāvasthāniyatapravyakta svalakṣaṇāsphuraṇāt /",
    "T11bsa0551u:102": " yacchāstraṃ //",
    "T11bsa0551u:103": " śabdenāvyāpṛtākhyasya buddhvāvapratibhāsanāt /",
    "T11bsa0551u:104": " arthasya dṛṣṭāviveti,",
    "T11bsa0551u:105": " indriyaśabdasvabhāvopāyabhedāt ekasyaiva pratibhāsa bheda iti cet?",
    "T11bsa0551u:106": " atrāpyuktam /",
    "T11bsa0551u:107": " jāto nāmāśrayonyānyaḥ cetasāntasya vastunaḥ /",
    "T11bsa0551u:108": " ekasyaiva kuto rūpaṃ bhinnākārāvabhāsi tat //",
    "T11bsa0551u:109": " na hi spaṣṭāspaṣṭe dve rūpe parasparaviruḍdhe ekasya vastunaḥ staḥ;",
    "T11bsa0551u:110": " yata ekenendriyabuḍdhau pratibhāsetānyena vikalpe,",
    "T11bsa0551u:111": " tathā sati vastuna eva bhedaprāpteḥ;",
    "T11bsa0551u:112": " na hi svarūpabhedādaparo vastubhedaḥ /",
    "T11bsa0551u:113": " na ca pratibhāsabhedādapara svarūpabhedaḥ;",
    "T11bsa0551u:114": " anyathā trailokyamekameva vastu syāt /",
    "T11bsa0551u:115": " dūrāsannadeśavarttinoḥ puruṣayoḥ ekatra śākhini spaṣṭāspaṣṭapratibhāsabhedepi na śākhibheda iti cet?",
    "T11bsa0551u:116": " na brūmaḥ pratibhāsabhedobhinnavastu niyataḥ /",
    "T11bsa0551u:117": " kintu , ekaviṣayatvābhāvaniyata iti /",
    "T11bsa0551u:118": " tato yatrārthakriyābhedādisacivaḥ pratibhāsabhedaḥ tatra vastubhedaḥ, ghaṭavat /",
    "T11bsa0551u:119": " anyatra punarnniyame naikaviṣayatāṃ pariharatītyekapratibhāso bhrāntaḥ /",
    "T11bsa0551u:120": " etena yadāha vācaspatiḥ;",
    "T11bsa0551u:121": " na ca śabdapratyakṣayovvastugocaratve pratyayābhedaḥ kāraṇabhedena pārokṣyāpārokṣyabhedopapatteriti /",
    "T11bsa0551u:122": " tannopayogi /",
    "T11bsa0551u:123": " parokṣapratyayasya vastugocaratvāsamarthanāt /",
    "T11bsa0551u:124": " parokṣatāśrayastu kāraṇabheda indriyagocaragrahaṇaviraheṇaiva kṛtārthaḥ /",
    "T11bsa0551u:125": " tanna śābde pratyaye svalakṣaṇam parisphurati kiñca svalakṣaṇātmani vastuni vācye sarvvātmanā pratipatteḥ,",
    "T11bsa0551u:126": " vidhiniṣedhayorayogaḥ /",
    "T11bsa0551u:127": " tasya hi sadbhāvestīti vyartha,",
    "T11bsa0551u:128": " nāstītyasamartham;",
    "T11bsa0551u:129": " asadbhāve nāstīti vyarthamastī tyasamartham /",
    "T11bsa0551u:130": " asti cāstyādipadaprayogaḥ /",
    "T11bsa0551u:131": " tasmāt śabdapratibhāsasya vāhyārthabhāvābhāvasādhāraṇyaṃ na tadviṣayatāṃ kṣamate /",
    "T11bsa0551u:132": " yacca vācaspatinā jātimabdyaktivācyatāṃ svavācaiva prastu tyānanantarameva na ca śabdārthasya jāterbhāvābhāvasādhāraṇyaṃ nopapadyate;",
    "T11bsa0551u:133": " sā hi svarūpato nityāpi deśakālaviprakīrṇānekavyaktyāśrayatayā bhāvābhāvasādhāraṇībhavannastinā stisambandhayogyā;",
    "T11bsa0551u:134": " varttamānavyaktisambandhitā hi jāterastitā;",
    "T11bsa0551u:135": " atītānāgatavyaktisambandhitā ca nāstiteti sandigdhavyatirekitvādanaikāntikambhāvābhāvasādhāraṇyamanyathāsiḍvaṃ veti vilapitaṃ /",
    "T11bsa0551u:136": " tāvanna prakṛtakṣatiḥ /",
    "T11bsa0551u:137": " jātau bharaṃ nyasyatā svalakṣaṇāvācyatvasya svayaṃ svīkārāt /",
    "T11bsa0551u:138": " kiñca sarvvatra padārthasya svalakṣaṇasvarūpeṇaivāstitvādikaṃ cintyate /",
    "T11bsa0551u:139": " jātestu varttamānādivyaktisambandho stitvādikamiti tu bālapratāraṇam /",
    "T11bsa0551u:140": " evaṃ jātimavdhyaktivacane 'pi doṣaḥ;",
    "T11bsa0551u:141": " vyakteścet pratītisiddhiḥ,",
    "T11bsa0551u:142": " jātiradhikā pratīyatām,",
    "T11bsa0551u:143": " mā vā,",
    "T11bsa0551u:144": " na tu vyaktipratītidoṣanmuktiḥ /",
    "T11bsa0551u:145": " ete na yaducyate kaumārilaiḥ /",
    "T11bsa0551u:146": " sabhāgatvādeva vastuno na sādhāraṇyadoṣaḥ /",
    "T11bsa0551u:147": " vṛkṣatvaṃ hyanirdvāritabhāvābhāvaṃ śabdādavagamyate /",
    "T11bsa0551u:148": " tayoranyatareṇa śabdāntarāvagatena sambadhyata iti /",
    "T11bsa0551u:149": " tadapyasaṅgatam;",
    "T11bsa0551u:150": " sāmānyasya nityasya pratipattāvanirdvāritabhāvābhāvatvāyogāt /",
    "T11bsa0551u:151": " yacceḍhaṃ na ca pratyakṣasyeva śabdānāṃ arthapratyāyanaprakāro yena taddṛṣṭa ivāstyādiśabdāpekṣā na syāt;",
    "T11bsa0551u:152": " vicitraśaktitvāt pramāṇānāmiti tadapyaindriyakaśābdapratibhāsayorekasvarūpagrāhitve",
    "T11bsa0551u:153": " bhinnāvabhāsadūṣaṇena dūṣitam vicitraśaktitvañca pramāṇānāṃ sākṣātkārādhyavasāyābhyāmapi caritārtham /",
    "T11bsa0551u:154": " tato yadi pratyakṣārthapratipādanaṃ śābdena tadvadevāvabhāsaḥ syāt;",
    "T11bsa0551u:155": " abhavaṃśca na tadviṣayakhyāpanaṃ kṣamate /",
    "T11bsa0551u:156": " nanu vṛkṣaśabdena vṛkṣatvāṃśe codite sattvādyaṃśaniścayanārthamastyādipadaprayoga iti cet?",
    "T11bsa0551u:157": " niraṃśatvena pratyakṣasamadhigatasya svalakṣaṇasya ko 'vakāśaḥ padāntareṇa;",
    "T11bsa0551u:158": " dharmmāntaravidhiniṣedhayoḥ pramāṇāntareṇa vā /",
    "T11bsa0551u:159": " pratyakṣe 'pi pramāṇāntarāpekṣā dṛṣṭe ti cet?",
    "T11bsa0551u:160": " bhavatu tasyāniścayātmatvāt anabhyastasvarūpaviṣaye;",
    "T11bsa0551u:161": " vikalpastu svayanniścayātmako yatra grāhī tatra kimapareṇa?",
    "T11bsa0551u:162": " asti ca śabdaliṅgāntarāpekṣā tato na vastu svarūpagrahaḥ /",
    "T11bsa0551u:163": " nanu bhinnā jātyādayo dharmmāḥ parasparaṃ dharmmiṇaśceti jātilakṣaṇaikadharmmadvāreṇa",
    "T11bsa0551u:164": " pratītepi śākhini dharmmāntaravattayā na pratītiriti kinna bhinnā bhidhānādhī no",
    "T11bsa0551u:165": " dharmāntarasya nīlacaloccaistaratvāderavavodhaḥ /",
    "T11bsa0551u:166": " tadetadasaṅgatam;",
    "T11bsa0551u:167": " akhaṇḍātmanaḥ svalakṣaṇasya pratyakṣe pratibhāsāt /",
    "T11bsa0551u:168": " dṛśyasya dharmmadharmmibhedasya pratyakṣapratikṣiptatvā danyathā sarvvaṃ sarvvatra syādityatiprasaṅgaḥ /",
    "T11bsa0551u:169": " kālpanikabhedāśrayastu dharmmadharmmivyavahāra iti prasādhitam śāstre;",
    "T11bsa0551u:170": " bhavatu vā paramārthiko dharmmadharmmibhedaḥ /",
    "T11bsa0551u:171": " tathāpyanayoḥ samavāyāde rdūṣitatvādupakāralakṣaṇaiva pratyāsattireṣitavyā /",
    "T11bsa0551u:172": " evañca yathendriyapratyāsattyā pratyakṣeṇa dharmmipratipattau sakalataddvarmmapratipattiḥ /",
    "T11bsa0551u:173": " tathā śabdaliṅgābhyāmapi vācyavācakādi sambandhapratibaddhābhyāṃ dharmmipratipattau niravaśeṣataḍvarmmapratipatti rbhavet;",
    "T11bsa0551u:174": " pratyāsattimātrasyāviśeṣāt /",
    "T11bsa0551u:175": " yacca vācaspatiḥ;",
    "T11bsa0551u:176": " nacaikopādhinā sattve viśiṣṭe tasmin gṛhīte;",
    "T11bsa0551u:177": " upādhyanta raviśiṣṭatabgdrahaḥ /",
    "T11bsa0551u:178": " svabhāvoṃ hi dravyasya upādhibhirvviśiṣyate /",
    "T11bsa0551u:179": " natūpādhayo vā viśeṣyatvaṃ vā tasya svabhāva iti /",
    "T11bsa0551u:180": " tadapi plavata eva /",
    "T11bsa0551u:181": " nahyabhedādupādhyantaragrahaṇañcamāsañji tam /",
    "T11bsa0551u:182": " bhedaṃ puraskṛtyaivopakārakagrahaṇe upakāryyagrahaṇaprasañjanāt /",
    "T11bsa0551u:183": " na cāgnidhūmayoḥ kāryyakāraṇabhāva iva svabhāvata eva dharmmadharmmiṇoḥ pratiniyamakalpanamucitam /",
    "T11bsa0551u:184": " tayorapi pramāṇāsiddha tvāt /",
    "T11bsa0551u:185": " pramāṇasiddhe ca svabhāvopavarṇanamiti nyāyaḥ //",
    "T11bsa0551u:186": " yaccātra nyāyabhūṣaṇena sūryyādigrahaṇe tadupakāryyāśeṣa vasturāśigrahaṇaprasañjanamuktam;",
    "T11bsa0551u:187": " tadabhiprāyānavagāhana phalam tathā hi tvanmate dharmmadharmmiṇorbhedaḥ upakāralakṣaṇaiva ca pratyāsattiḥ /",
    "T11bsa0551u:188": " tadopakārakagrahaṇe samānadeśasyaiva dharmmarūpasyaiva copakāryyasya grahaṇamāsañjitam /",
    "T11bsa0551u:189": " tat kathaṃ sūryyo pakāryyasya bhinnadeśasya dravyāntarasya vā dṛṣṭavyabhicārasya grahaṇaprasaṅgaḥ saṅgataḥ /",
    "T11bsa0551u:190": " tasmāt ekadharmmadvāreṇāpi vastusvarūpapratipattau sarvvātmapratīteḥ;",
    "T11bsa0551u:191": " kva śabdāntareṇa vidhiniṣedhāvakāśaḥ /",
    "T11bsa0551u:192": " asti ca, tasmānna svalakṣaṇasya śabdavikalpaliṅgapratibhāsitvamiti sthitam //",
    "T11bsa0551u:193": " nāpi sāmānyam śābdapratyayapratibhāsi /",
    "T11bsa0551u:194": " saritaḥ pāre gāvaścarantīti gavādiśabdāt sāsrāśṛṅgalāṅgūlādayo 'kṣarākāraparikaritāḥ sajātīyabhedāparāmarśanāt sampiṇḍitaprāyāḥ pratibhāsante",
    "T11bsa0551u:195": " na ca tadeva sāmānyam /",
    "T11bsa0551u:196": " varṇākṛtyakṣarākāraśrūnyaṅgotvaṃ hi kathyate /",
    "T11bsa0551u:197": " tadeva ca sāsrāśṛṅgādimātramakhilavyaktāvatyantavilakṣaṇamapi svalakṣaṇenaikīkriyamāṇam sāmānyamityucyate /",
    "T11bsa0551u:198": " tādṛśasya vāhyasyāprāpte rbhrāntirevāsau keśapratibhāsavat /",
    "T11bsa0551u:199": " tasmādvāsanāvaśādduḍvereva tadātmanā vivarttoyamastu,",
    "T11bsa0551u:200": " asadeva vā tadrūpaṃ khyātu;",
    "T11bsa0551u:201": " vyaktaya eva vā sajātīyabhedatiraskāreṇānyathā bhāsantā manubhavavyavadhānāt;",
    "T11bsa0551u:202": " smṛtipramoṣo vabhidhīyatām;",
    "T11bsa0551u:203": " sarvvathā nirvviṣayaḥ khalvayaṃ sāmānyapratyayaḥ;",
    "T11bsa0551u:204": " kva sāmānyavārttā?",
    "T11bsa0551u:205": " yat punaḥ sāmānyābhāve sāmānyapratyayasyākasmikatvamuktaṃ tadayuktam /",
    "T11bsa0551u:206": " yataḥ pūrvvapiṇḍadaṇḍadarśanasmaraṇasahakāriṇātiricyamānāviśeṣapratyayajanikā sāmagrī nirvviṣayaṃ sāmānyavikalpamutpādayati /",
    "T11bsa0551u:207": " tadevanna śābdapratyaye jātiḥ pratibhāti;",
    "T11bsa0551u:208": " nāpi pratyakṣe na cānumānato 'pi siddhiḥ;",
    "T11bsa0551u:209": " adṛśyatve pratibaddhaliṅgādarśanāt /",
    "T11bsa0551u:210": " nāpīndriyavadasyāḥ siddhiḥ /",
    "T11bsa0551u:211": " jñānakāryyataḥ kādācitkasyaiva nimittāntarasya siddheḥ /",
    "T11bsa0551u:212": " yadāpi piṇḍāntare antarāle vā gobuddherabhāvaṃ darśayet;",
    "T11bsa0551u:213": " tadā śāvaleyādisakalagopiṇḍānāmevābhāvādabhāvo go buddherūpapadyamānaḥ kathamarthāntaramākṣipet?",
    "T11bsa0551u:214": " gotvādeva gopiṇḍaḥ,",
    "T11bsa0551u:215": " anyathā turagopi gopiṇḍaḥ syāt /",
    "T11bsa0551u:216": " yadyevaṃ gopiṇḍādeva gotvamanyathā turagatvamapi gotvam syāt /",
    "T11bsa0551u:217": " tasmāt kāraṇaparamparāta eva gopiṇḍo gotvaṃ tu bhavatu mā vā /",
    "T11bsa0551u:218": " nanu sāmānyapratyayajananasāmarthyaṃ yadyekasmāt piṇḍādabhinnam;",
    "T11bsa0551u:219": " tadā vijātīyavyāvṛttaṃ piṇḍāntaramasamarthaṃ /",
    "T11bsa0551u:220": " atha bhinnaṃ tadā tadeva sāmānyam nāmni paraṃ vivāda iti cet?",
    "T11bsa0551u:221": " abhinnaiva sā śaktiḥ prati vastu;",
    "T11bsa0551u:222": " yathātvekaḥ śaktasvabhāvo bhāvaḥ tatha anyopi bhavan kīdṛśandoṣamāvahati?",
    "T11bsa0551u:223": " yathā bhavatāṃ jātirekāpi samānadhvaniprasavaheturanyāpi svarūpeṇaiva jātyantaranirapekṣā /",
    "T11bsa0551u:224": " tathāsmākaṃ vyaktirapi jātinirapekṣā svarūpeṇaiva bhinnā hetuḥ /",
    "T11bsa0551u:225": " yattu trilocanaḥ /",
    "T11bsa0551u:226": " aśvatvagotvā dīnāṃ sāmānya viśeṣāṇāṃ svāśraye samavāyaḥ sāmānyam;",
    "T11bsa0551u:227": " sāmānya mityabhidhānapratyayayornimittamiti /",
    "T11bsa0551u:228": " yadyevaṃ vyaktiṣvapyayameva tathābhidhānapratyayaheturastu /",
    "T11bsa0551u:229": " kiṃ sāmānyasvīkāra pramādena /",
    "T11bsa0551u:230": " na ca samavāyaḥ sambhavī //",
    "T11bsa0551u:231": " iheti buddheḥ samavāyasiddhiriheti dhīśca dvayadarśane syāt /",
    "T11bsa0551u:232": " na ca kvacittadviṣaye tvapekṣā svakalpanāmātramatobhyupāyaḥ //",
    "T11bsa0551u:233": " etena yeyaṃ pratyayānuvṛttiranuvṛttavastvanuyāyinī kathamatyantabhedinīsu vyaktiṣu vyāvṛttaviṣayapratyayabhāvānupātinīṣu bhavitumarhatītyuhāpravarttanamasya pratyākhyātam /",
    "T11bsa0551u:234": " jāṭiṣveva parasparavyāvṛttatayā vyaktīyamānāsvanuvṛttapratyayena vyabhicārāt /",
    "T11bsa0551u:235": " yat punaranena viparyyaye vādhakamuktam,",
    "T11bsa0551u:236": " abhidhānapratyayānuvṛttiḥ kutaścinnivṛttya kvacideva bhavantī nimittavatī /",
    "T11bsa0551u:237": " na cānyannimittamityādi //",
    "T11bsa0551u:238": " tanna samyak /",
    "T11bsa0551u:239": " anuvṛttamantareṇāpi abhidhānapratyayānuvṛtteratadrūpaparāvṛttasvarūpaviśeṣāt avaśyaṃ svīkārasya sādhitatvāt /",
    "T11bsa0551u:240": " tasmāt, tulya bhede yayā jā tiḥ pratyāsattyā prasarpati /",
    "T11bsa0551u:241": " kvacinnānyatra saivāstu śabdajñānanibandhanam /",
    "T11bsa0551u:242": " yat punaratra nyāyabhūṣaṇenoktaṃ nahyevaṃ bhavati /",
    "T11bsa0551u:243": " yayā pratyāsattyā daṇḍasūtrādikaṃ prasarpati kvacinnānyatra saiva pratyāsattiḥ puruṣasphaṭikādiṣu daṇḍisūtritvādivyavahāranibandhanamastu kiṃ daṇḍasūtrādineti /",
    "T11bsa0551u:244": " tadasaṅgatam /",
    "T11bsa0551u:245": " daṇḍasūtrayohi puruṣasphaṭikapratyāsannayoḥ dṛṣṭayoḥ daṇḍisūtripratyayahetutvaṃ nāpalapyate /",
    "T11bsa0551u:246": " sāmānyantu svapne 'pi na dṛṣṭam /",
    "T11bsa0551u:247": " tadyadīdaṃ parikalpanīyam tadā varam pratyāsattireva sāmānyapratyayahetuḥ parikalpyatām,",
    "T11bsa0551u:248": " kiṃ gurvyāparikalpanayetyabhiprāyā parijñānāt /",
    "T11bsa0551u:249": " athedaṃ jātiprasādhakamanumānamabhidhīyate /",
    "T11bsa0551u:250": " yadviśiṣṭajñānaṃ tadviśeṣaṇagrahaṇanāntarīyakam /",
    "T11bsa0551u:251": " yathā daṇḍijñānam /",
    "T11bsa0551u:252": " viśiṣṭajñānañcedaṃ gaurayamityarthataḥ kāryyahetuḥ /",
    "T11bsa0551u:253": " viśeṣaṇānubhavakāryyaṃ hi dṛṣṭānte viśiṣṭabuddhiḥ siḍveti /",
    "T11bsa0551u:254": " atrānuyogaḥ,",
    "T11bsa0551u:255": " viśiṣṭabuddherbhinnaviśeṣaṇagrahaṇanāntarīyakatvaṃ vā sādhyam;",
    "T11bsa0551u:256": " viśeṣaṇa mātrānubhavanāntarīyakatvaṃ vā /",
    "T11bsa0551u:257": " prathamapakṣe pakṣasya pratyakṣavādhāsādhanāvadhānamanavakāśayati /",
    "T11bsa0551u:258": " vastugrāhiṇaḥ pratyakṣasyo bhayapratibhāsābhāvāt /",
    "T11bsa0551u:259": " viśiṣṭabuddhitvañca sāmānyam /",
    "T11bsa0551u:260": " hetura naikāntikaḥ /",
    "T11bsa0551u:261": " bhinnaviśeṣaṇagrahaṇamantareṇāpi darśanāt /",
    "T11bsa0551u:262": " yathā svarūpavān ghaṭaḥ /",
    "T11bsa0551u:263": " gotvaṃ sāmānyamiti vā /",
    "T11bsa0551u:264": " dvitīyapakṣe tu siddhasādhanam /",
    "T11bsa0551u:265": " svarūpavān ghaṭa ityādivat gotvajātimā n piṇḍa iti parikalpitam bhedamupādāya viśeṣaṇaviśeṣyabhāvasyeṣṭatvādgovyāvṛttānubhavabhāvitvād gaurayamiti vyavahārasya /",
    "T11bsa0551u:266": " tadeva na sāmānyabuddhiḥ /",
    "T11bsa0551u:267": " vādhakaṃ ca sāmānyaguṇakarmmādyupā dhicakrasya,",
    "T11bsa0551u:268": " kevalavyaktigrāhakaṃ paṭupratyakṣam /",
    "T11bsa0551u:269": " dṛśyānupalambho vā prasiddhaḥ /",
    "T11bsa0551u:270": " tadevaṃ vidhireva śabdārthaḥ /",
    "T11bsa0551u:271": " sa ca vāhyortho budhyākāraśca vivakṣitaḥ,",
    "T11bsa0551u:272": " tatra na budhyākārasya tattvataḥ sambṛttyā vā vidhiniṣedhau /",
    "T11bsa0551u:273": " svasambedanapratyakṣagamyatvāt /",
    "T11bsa0551u:274": " anadhyavasāyācca /",
    "T11bsa0551u:275": " nāpi tattvato vāhyasyāpi vidhiniṣedhau tasya śābde pratyaye 'pratibhāsanāt /",
    "T11bsa0551u:276": " ataeva sarvvadharmmāṇāntattvato 'nabhilāpyatvaṃ pratibhāsādhyavasāyābhāvāt tasmāt vāhyasyaiva sāmbṛtau vidhiniṣedhau /",
    "T11bsa0551u:277": " anyathā samvyavahārahāniprasaṅgāt / tadevaṃ /",
    "T11bsa0551u:278": " nākārasya na vāhyasya tattvatovidhisādhanam /",
    "T11bsa0551u:279": " vahireva hi saṃvṛttyā saṃvṛtyāpi tu nākṛteḥ //",
    "T11bsa0551u:280": " etena yaḍvarmmottaraḥ //",
    "T11bsa0551u:281": " āropitasya vāhyatvasya vidhiniṣedhāvityalaukikamanāgamamatārkikīyaṃ kathayati /",
    "T11bsa0551u:282": " tadapahastitam /",
    "T11bsa0551u:283": " nanvadhyavasāye yadyadhyavaseyaṃ vastu na sphurati tadā tadadhyavasitamiti ko 'rthaḥ?",
    "T11bsa0551u:284": " apratibhāse 'pi pravṛttiviṣayīkṛtamiti yo 'rthaḥ /",
    "T11bsa0551u:285": " apratibhāsāviśeṣe viṣayāntaraparihāreṇa kathanniyataviṣayā pravṛttiriti cet?",
    "T11bsa0551u:286": " ucyate; yadyapi viśvamagṛhītaṃ tathāpi vikalpasya niyatasāmagrīprasūtatvena niyatākāratayā niyataśaktitvāt niyatā eva jalādau pravṛttiḥ /",
    "T11bsa0551u:287": " dhūmasya parokṣāgnijñānajananavat /",
    "T11bsa0551u:288": " niyataviṣayā hibhāvāḥ pramāṇapariniṣṭhitasvabhāvā na śaktisāṅkaryyaparyyanuyogabhājaḥ /",
    "T11bsa0551u:289": " tasmāt tadadhyavasāyitvamākāraviśeṣayogāt tatpravṛttijanakatvam /",
    "T11bsa0551u:290": " na ca sādṛśyādāropeṇa pravṛttiṃ brūmaḥ /",
    "T11bsa0551u:291": " yenākāre vāhyasya vāhye vā ākārasyāropadvāreṇa dūṣaṇāvakāśaḥ /",
    "T11bsa0551u:292": " kintarhi svavāsanāvipākavaśādupajāyamānaiva buḍvirapaśyantyapi vāhyaṃ vāhye vṛttimātano tīti viplutaiva /",
    "T11bsa0551u:293": " tadevamanyābhāvaviśiṣṭo vijātivyāvṛttortho vidhiḥ /",
    "T11bsa0551u:294": " sa eva cāpohaśabdavācyaḥ śabdānāmarthaḥ pravṛttinivṛttiviṣayaśceti sthitam //",
    "T11bsa0551u:295": " atra prayogaḥ /",
    "T11bsa0551u:296": " yadvācakaṃ tatsarvvamadhyavasitātadrūpaparāvṛttavastumātragocaram /",
    "T11bsa0551u:297": " yatheha kūpe jalamiti vacanam /",
    "T11bsa0551u:298": " vācakañcedaṃ gavādiśabdarūpamiti svabhāvahetuḥ /",
    "T11bsa0551u:299": " nāyamasiḍvaḥ,",
    "T11bsa0551u:300": " pūrvoktena nyāyena pāramārthikavācyavācakabhāvasyābhāve 'pi;",
    "T11bsa0551u:301": " adhyavasāyakṛtasya sarvvavyavahāribhiravaśyasvīkarttavyatvāt /",
    "T11bsa0551u:302": " anyathā sarvvavyavahārocchedaprasaṅgāt /",
    "T11bsa0551u:303": " nāpi viruddhaḥ sapakṣe bhāvāt /",
    "T11bsa0551u:304": " na cānaikāntikaḥ;",
    "T11bsa0551u:305": " tathāhi śabdānāmadhyavasitavijātivyāvṛttava stumātraviṣayatvamanicchadbhiḥ paraiḥ paramārthato",
    "T11bsa0551u:306": " vācyaṃ svalakṣaṇamupādhirupādhiyogaḥ",
    "T11bsa0551u:307": " sopādhirastu yadi vā kṛtirastu buddheḥ,",
    "T11bsa0551u:308": " gatyantarābhāvāt /",
    "T11bsa0551u:309": " aviṣayatve ca vācakatvāyogāt / tatra /",
    "T11bsa0551u:310": " ādyantayornna samayaḥ phalaśaktihānermadhyepyupādhivirahāttitayena yuktaḥ //",
    "T11bsa0551u:311": " tadevaṃ vācyāntarasyābhāvāt /",
    "T11bsa0551u:312": " viṣayavattvalakṣaṇasya vyāpakasya nivṛttau vipakṣato nivarttamānam vācakatvamadhyavasitavāhyaviṣayatvena vyāpyata iti vyāptisiddhiḥ /",
    "T11bsa0551u:313": " śabdaistāvanmukhyamākhyāyate 'rtha statrāpohastadguṇatvena gamyaḥ /",
    "T11bsa0551u:314": " arthaścaiko 'dhyāsato bhāsato 'nyaḥ sthāpyo vācyastattvato naiva kaścit //",
    "T11bsa0551u:315": " apohasiddhiḥ samāptā //",
    "T11bsa0551u:316": " kṛtiriyammahāpaṇḍitaratnakīrttipādānām //",
    "T11bsa0551u:317": " bhavatvapohe kṛtināmprapañco [va]stusvarūpāsphuraṇantu marmma /",
    "T11bsa0551u:318": " tatrādṛḍhe sarvvamayatnaśīrṇaṃ dṛḍhe tu sausthyannanu tāvataiva //",
    "T11bsa0551u:319": " sampūrṇarātripraharadvayena kīrtterapoho likhitaḥ sukhena /",
    "T11bsa0551u:320": " trailokyadattena parātmahetoḥ [ya]tnādato 'yaṃ parirakṣaṇīyaḥ //"
}