{
  "K10sf89_sc:sc1": "Śroṇa (1st)",
  "K10sf89_sc:sc2": "śaripūtra idam avocat |",
  "K10sf89_sc:sc3_0": "ye ke cic chroṇa śramaṇā vā brāhamaṇā vā anityena rūpeṇādhruveṇānāśvāsikena vipariṇāmadharmaṇā",
  "K10sf89_sc:sc3_1": "śreyaṁsaḥ sma iti manyante sadṛśās sma iti manyante hīnāḥ sma iti manyante nānyatra",
  "K10sf89_sc:sc3_2": "te śroṇa śramaṇā vā brāhmaṇā vā evaṁ yathābhūtasyādarśanāt |",
  "K10sf89_sc:sc4_0": "ye ke cic chroṇa śramaṇā vā brāhmaṇā vā anityayā vedanayā saṁjñayā saṁskārair anityena",
  "K10sf89_sc:sc4_1": "vijñānenādhruveṇānāśvasikena vipariṇāmadharmaṇā vijñānena śreyāṁsaḥ sma iti manyante",
  "K10sf89_sc:sc4_2": "sadṛśāḥ sma iti manyante hīnāḥ sma iti manyante nānyatra te śroṇaśramaṇā vā brāhmaṇā",
  "K10sf89_sc:sc4_3": "vā evaṁ yathābhūtasyādarśanād |",
  "K10sf89_sc:sc5_0": "ye tu kecit śroṇa śramaṇā vā brāhmaṇā vā anityena rūpeṇādhruveṇānāśvāsikena vipariṇāmadharmaṇā",
  "K10sf89_sc:sc5_1": "rūpeṇa na śreyāmsaḥ sma iti manyante na sadṛśāḥ sma iti manyante na hīnāḥ sma iti",
  "K10sf89_sc:sc5_2": "manyante nānyatra te śroṇa śramaṇā vā brāhmaṇā vā anityayā vedanayā saṁjñayā saṁskārair",
  "K10sf89_sc:sc5_3": "anityena vijñānenādhruveṇānāśvāsikena vipariṇāmadharmaṇā vijñānena na śreyāṁsaḥ sma",
  "K10sf89_sc:sc5_4": "iti manyante na sadṛśaḥ sma iti manyante na hīnāḥ sma iti manyante nānyatra te śroṇa",
  "K10sf89_sc:sc5_5": "śramaṇā vā brāhmaṇā vā evaṁ yathābhūtasya darśanāt |",
  "K10sf89_sc:sc6": "tat kim manyase śroṇa rūpaṁ nityaṁ vā anityaṁ vā |",
  "K10sf89_sc:sc7": "anityam idaṁ bhoḥ śāriputra |",
  "K10sf89_sc:sc8": "yat punar anityaṁ duḥkhaṁ vā tan na vā duḥkhaṁ vipariṇāmadharma api nu tac chrutavān āryaśrāvaka ātmata upagacched | etan mama eṣo ’ham asmy eṣa me ātmeti |",
  "K10sf89_sc:sc9": "no bhoḥ śāriputra |",
  "K10sf89_sc:sc10": "kiṁ manyase śroṇa vedanā saṁjñā saṁskārā vijñānaṁ nityaṁ vā anityaṁ vā |",
  "K10sf89_sc:sc11": "anityam idaṁ bhoḥ śāriputra |",
  "K10sf89_sc:sc12": "yat punar anityaṁ duḥkhaṁ vipariṇāmadharma api nu tac chrutavān āryaśrāvaka ātmata upagacched | etan mama eṣo ’ham asmi eṣa me ātmeti |",
  "K10sf89_sc:sc13": "no bhadanta śāriputra |",
  "K10sf89_sc:sc14_0": "tasmāt tarhi śroṇa yat kiṁ cid rūpam atītānāgatapratyutpannam ādhyātmikaṁ vā bāhyaṁ",
  "K10sf89_sc:sc14_1": "vā audārikaṁ vā sūkṣmaṁ vā hīnaṁ vā praṇītaṁ vā yad vā dūre yad vā antike tat sarvaṁ |",
  "K10sf89_sc:sc14_2": "naitan mama naiṣo ’ham asmi naiṣa me ātmety evam etad yathābhūtaṁ samyakprajñayā draṣṭavyaṁ |",
  "K10sf89_sc:sc15_0": "tasmāt tarhi śroṇa yā kā cid vedanā saṁjñā saṁskārā yat kiṁ cid vijñānam atītānāgatapratyutpannam",
  "K10sf89_sc:sc15_1": "ādhyātmikaṁ vā bāhyaṁ vā audārikaṁ vā sūkṣmaṁ vā pūrvavad yāvat sa … vān āryaśrāvako",
  "K10sf89_sc:sc15_2": "rūpād api nirvidyate vedanāyāḥ saṁjñāyāḥ saṁskārebhyo vijñānād api nirvidyate nirviṇṇo",
  "K10sf89_sc:sc15_3": "virajyate virakto vimucyate vimuktasya vimuktam iti jñānaṁ bhavati kṣīṇā jātir uṣitaṁ",
  "K10sf89_sc:sc15_4": "brahmacaryaṁ kṛtaṁ karaṇīyaṁ nāparam asmād bhavaṁ prajānāmīty asmin khalu dharmaparyāye",
  "K10sf89_sc:sc15_5": "bhāṣyamāṇe śroṇasya gṛhapatiputrasya virajo vigatamalaṁ dharmeṣu dharmacakṣur utpannam |",
  "K10sf89_sc:sc16_0": "atha śroṇo gṛhapatiputro dṛṣṭadharmā prāptadharmā viditadharmā paryavagāḍhadharmā",
  "K10sf89_sc:sc16_1": "tīrṇṇa kāṁkṣas tīrṇavicikitso … ṣu vaiśāradyaprāpta utthāyāsanād ekāṁsam uttarāsaṅghaṁ",
  "K10sf89_sc:sc16_2": "kṛtvā yenāyusmāṁc chāriputras tenāñjaliṁ pranamayya āyusmantaṁ śāriputra idam avocat |",
  "K10sf89_sc:sc17_0": "abhikrānto ’haṁ bhadanta śāriputrābhikrāntaḥ yathāhaṁ bhagavantaṁ śaraṇaṁ gacchāmi",
  "K10sf89_sc:sc17_1": "dharmaṁ ca bhikṣusaṁghaṁ copāsakaṁ ca māṁ dhārayādyāgreṇa yāvaj jīv … śroṇo gṛhapatiputra",
  "K10sf89_sc:sc17_2": "āyuṣmanaḥ śāriputrasya bhāṣitam abhinandyānumodyāyuṣmanaḥ śāriputrasya pādau śirasā",
  "K10sf89_sc:sc17_3": "vanditvā āyuṣmanaḥ śāriputrasyāntikāt prakrāntaḥ ||"
}