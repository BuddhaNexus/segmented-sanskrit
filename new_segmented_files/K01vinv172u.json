{
    "K01vinv172u:0": " fol. 513ff. first ed. in MSV IV 213ff.",
    "K01vinv172u:1": " (SBV II 1)",
    "K01vinv172u:2": " uddānam:",
    "K01vinv172u:3": " kauṇḍinyo nandīpālaś ca modakā udakaṃ pibet /",
    "K01vinv172u:4": " pūpako madhuvāsiṣṭho vinayāgraṃ gaṇitena ca //",
    "K01vinv172u:5": " karakaḥ kalabhuś caiva viśvabhug vanarathena ca /",
    "K01vinv172u:6": " chatraṃ kītaśirāmaitrī tathā ghaṇṭena ghoṣitā //",
    "K01vinv172u:7": " yadā āyuṣmatā kauṇḍinyena sarvakleśaprahāṇād arhatvaṃ sākṣātkṛtam ( iti)",
    "K01vinv172u:8": " bhagavatā saṅghāṭīdhvajadhāriṇām agro nirdiṣṭaḥ,",
    "K01vinv172u:9": " tadā bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:10": " kiṃ bhadanta āyuṣmatā kauṇḍinyena karma kṛtam yena bhagavatā saṅghāṭīdhvajadhāriṇām agro nirdiṣṭaḥ?",
    "K01vinv172u:11": " bhagavān āha:",
    "K01vinv172u:12": " kauṇḍinyena bhikṣuṇā karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāny avaśyabhāvīni;",
    "K01vinv172u:13": " kauṇḍinyenaiva karmāṇi kṛtāny upacitāni ko 'nyaḥ pratyanubhaviṣyati?",
    "K01vinv172u:14": " na bhikṣavaḥ karmāṇi kṛtāny upacitāni bāhye pṛthivīdhātau vipacyante,",
    "K01vinv172u:15": " nābdhātau,",
    "K01vinv172u:16": " na tejodhātau,",
    "K01vinv172u:17": " na vāyudhātau; (SBV II 2)",
    "K01vinv172u:18": " api tūpātteṣv eva skandhadhātvāyataneṣu karmāṇi kṛtāni vipacyante śubhāny aśubhāni ca;",
    "K01vinv172u:19": " na praṇaśyanti karmāṇy api kalpaśatair api /",
    "K01vinv172u:20": " sāmagrīm prāpya kālaṃ ca phalanti khalu dehinām //",
    "K01vinv172u:21": " Story of Kauṇḍinya",
    "K01vinv172u:22": " bhūtapūrvaṃ bhikṣavaḥ asminn eva bhadrake kalpe varṣasahasrāyuṣi prajāyāṃ kāśyapo nāma samyaksaṃbuddho loka udapādi,",
    "K01vinv172u:23": " vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā devamanuṣyāṇāṃ buddho bhagavān;",
    "K01vinv172u:24": " *sa vārāṇasīṃ nagarīm upaniśritya viharati karakacchedake parvate;",
    "K01vinv172u:25": " yāvad apareṇa samayena kāśyapaḥ samyaksaṃbuddhaḥ pūrvāhṇe nivāsya,",
    "K01vinv172u:26": " pātracīvaram ādāya vārāṇasīṃ praviśati;",
    "K01vinv172u:27": " pañcamātrāṇi ca goṣṭhikaśatāni nirgacchanti;",
    "K01vinv172u:28": " adrākśus te goṣṭhikās taṃ buddhaṃ bhagavantaṃ dvātriṃśatā mahāpuruṣalakṣaṇaiḥ samalaṅkṛtam,",
    "K01vinv172u:29": " aśityā cānuvyañjanair virājitagatram,",
    "K01vinv172u:30": " vyāmaprabhālaṅkṛtaṃ,",
    "K01vinv172u:31": " sūryasahasrātirekaprabham,",
    "K01vinv172u:32": " jaṅgamam iva ratnaparvataṃ samantato bhadrakam;",
    "K01vinv172u:33": " sahadarśanāc ca prasādajātāḥ sañjalpaṃ kartum ārabdhāḥ:",
    "K01vinv172u:34": " bhavanto 'smābhir asya sakāśe pravrajitavyam iti;",
    "K01vinv172u:35": " teṣām evaṃ kṛtasaṅketānāṃ kecin mahāsamudram avatīrṇāh;",
    "K01vinv172u:36": " kecid deśāntaraṃ gatāḥ;",
    "K01vinv172u:37": " kecit kāladharmeṇa saṃyuktāḥ;",
    "K01vinv172u:38": " ṣodaśajanāḥ pariśiṣṭāḥ;",
    "K01vinv172u:39": " te kara( ka)",
    "K01vinv172u:40": " cchedakaṃ parvataṃ gatvā kāśyapasya samyaksaṃbuddhasya sakāśe pravrajitāḥ;",
    "K01vinv172u:41": " te tatra dhyānādhyayanayogenāvasthitāḥ;",
    "K01vinv172u:42": " yāvad apareṇa samayena kāśyapaḥ samyaksaṃbuddhaḥ sakalaṃ buddhakāryaṃ kṛtvā indhanakṣayād ivāgniḥ ṛṣivadane mṛgadāve nirupadhiśeṣe nirvāṇadhātau",
    "K01vinv172u:43": " teṣāṃ devatābhir ārocitam:",
    "K01vinv172u:44": " bhavantaḥ kāśyapaḥ parinirvṛtaḥ;",
    "K01vinv172u:45": " saptāhaparinirvṛtasya cāsya śāsanam antarhitam;",
    "K01vinv172u:46": " kiṃ yūyam aphalakaṃbukā puratastiṣṭhata iti;",
    "K01vinv172u:47": " te śrutvā akṛtakāryatvān mahatā duḥkhenābhyāhatāh;",
    "K01vinv172u:48": " pañca sahaśravaṇād eva karakacchedakāt parvatād avatīrya vārāṇasīṃ praviṣṭāḥ;",
    "K01vinv172u:49": " ṣaḍbhis tenaiva saṃvegena vīryam avalambya pratyekabodhiḥ sākṣātkṛtā;",
    "K01vinv172u:50": " pañca paścād avatīrya vārāṇasīṃ praveṣṭum (SBV II 3)",
    "K01vinv172u:51": " ārabdhāḥ; yāvac chakaṭasārtho nirgacchati;",
    "K01vinv172u:52": " ekasya śākaṭikasya balīvardā durbalāḥ;",
    "K01vinv172u:53": " sa tān pratodayaṣṭyā bhūyo tāḍayati;",
    "K01vinv172u:54": " durbalaprāṇatvān na śaknuvanti gantum;",
    "K01vinv172u:55": " sa ca śākaṭikas tasya śakaṭasārthasyāgrato yāyī;",
    "K01vinv172u:56": " sa tair bhikṣubhir uktaḥ:",
    "K01vinv172u:57": " bhoḥ śākaṭika taveme balīvardā durbalāḥ;",
    "K01vinv172u:58": " kim etān pratodayaṣṭyā bhūyobhūyas tāḍayasi?",
    "K01vinv172u:59": " yadi na śaknuvanti gantum,",
    "K01vinv172u:60": " visrabdhagatipracāratayā pṛṣṭhato 'nugaccheti;",
    "K01vinv172u:61": " sa kathayati:",
    "K01vinv172u:62": " mamāgrato gacchato na śakyam anena śakaṭasārthena sārdhaṃ gantum;",
    "K01vinv172u:63": " yady ahaṃ pṛṣṭhato 'nugacchāmi,",
    "K01vinv172u:64": " nūnam ayaṃ śakaṭasārtho chorayitvā gacchatīti;",
    "K01vinv172u:65": " te śākaṭikasyāntike asadvikalpasaṃjñanitavaimukhyāḥ parasparaṃ kathayanti:",
    "K01vinv172u:66": " bhavantaḥ kāśyape samyaksaṃbuddhe parinirvṛte vayaṃ vilambitā ity anenāsmākam eṣā codanā kṛtā;",
    "K01vinv172u:67": " yan nu vayaṃ vīryam ārabhemahi;",
    "K01vinv172u:68": " iti viditvā gāthāṃ bhāṣante:",
    "K01vinv172u:69": " yady apy antarhito dharmaḥ kāśyapasya mahāmuneḥ /",
    "K01vinv172u:70": " vīryaṃ na sraṃsayiṣyāmaḥ samyaksaṃbuddhadeśitam //",
    "K01vinv172u:71": " parikṣayaṃ na yāsyanti yady apy asmākam āsrāvāḥ /",
    "K01vinv172u:72": " śrāvakāgrā bhaviṣyāmaḥ śākyasiṃhasya tāyinaḥ // iti;",
    "K01vinv172u:73": " te vārāṇasīṃ praviśya piṇḍapātaṃ caritvā punar api karakacchedakaṃ parvataṃ gatvā dhyānādhyayanayogenāvasthitāḥ;",
    "K01vinv172u:74": " teṣāṃ catvāraḥ kālagatāḥ;",
    "K01vinv172u:75": " eko 'vasthitaḥ;",
    "K01vinv172u:76": " sa utsuka udānam udānayati:",
    "K01vinv172u:77": " ayam eva sa karakacchedakaḥ parvato yatra mayā kāśyapaḥ samyaksaṃbuddhaḥ paryupāsitaḥ;",
    "K01vinv172u:78": " dṛṣṭaś ca tasya viṃśatibhikṣusaharāṇām ekaḥ (A 425b)",
    "K01vinv172u:79": " sakalajambūdvīpe 'pi saṅghāṭīdhvajadhārīti;",
    "K01vinv172u:80": " sa praṇidhānaṃ kartum ārabdhaḥ:",
    "K01vinv172u:81": " yan mayā bhagavati kāśyape samyaksaṃbuddhe yāvadāyur brahmacaryaṃ caritam;",
    "K01vinv172u:82": " na kaścid guṇagaṇo 'dhigataḥ;",
    "K01vinv172u:83": " anenāhaṃ kuśalamūlena yo 'sau bhagavatā kāśyapena samyaksaṃbuddhena uttaro nāma māṇavo vyākṛtaḥ,",
    "K01vinv172u:84": " bhaviṣyasi tvaṃ māṇava varṣaśatāyuṣi prajāyāṃ śākyamunir nāma tathāgataḥ arhan samyaksaṃbuddhaḥ iti;",
    "K01vinv172u:85": " tasyāhaṃ śāsane pravrajya tatprathamataḥ sarvakleśaprahāṇād arhatvaṃ sākṣātkuryām;",
    "K01vinv172u:86": " māṃ ca bhagavān śākyamuniḥ saṅghāṭīdhvajadhāriṇām agraṃ nirdiśed iti.",
    "K01vinv172u:87": " kiṃ manyadhve bhikṣavaḥ?",
    "K01vinv172u:88": " yo 'sau tena kālena samayena bhagavataḥ kāśyapasya samyaksaṃbuddhasya parinirvṛtasya viṃśatibhikṣusaharāṇām (SBV II 4)",
    "K01vinv172u:89": " sakalajambūdvīpe eko bhikṣur avaśiṣṭaḥ saṅghāṭīdhvajadhārī,",
    "K01vinv172u:90": " yena tatkarakacchedake parvate praṇidhānaṃ kṛtam,",
    "K01vinv172u:91": " eṣa evāsau kauṇḍinyo bhikṣuḥ;",
    "K01vinv172u:92": " tatpraṇidhānvaśād etarhi bhagavatā saṅghāṭīdhvajadhāriṇām agratāyāṃ nirdiṣṭaḥ;",
    "K01vinv172u:93": " iti hi bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ,",
    "K01vinv172u:94": " ekāntaśuklānām ekāntaśuklaḥ,",
    "K01vinv172u:95": " vyatimiśrāṇāṃ vyatimiśraḥ;",
    "K01vinv172u:96": " tasmāt tarhi bhikṣavaḥ ekāntakṛṣṇāni karmāṇy apāsya vyatimiśrāṇi ca,",
    "K01vinv172u:97": " ekāntaśukleṣv eva karmasv ābhogaḥ karaṇīyaḥ;",
    "K01vinv172u:98": " ity evaṃ vo bhikṣavaḥ śikṣitavyam.",
    "K01vinv172u:99": " yadā bhagavatā āyuṣmataḥ kauṇḍinyasya ākāryākārya dharmo deśitaḥ,",
    "K01vinv172u:100": " ājñātas te kauṇḍinya dharmaḥ?",
    "K01vinv172u:101": " ājñato bhagavan;",
    "K01vinv172u:102": " ājñatas te kauṇḍinya dharmaḥ?",
    "K01vinv172u:103": " ājñatas sugata, iti,",
    "K01vinv172u:104": " tadā bhikṣavaḥ saṃśayajātaḥ sarvasaṃśayachettāraṃ buddhaṃ bhagavantaṃ papracchuḥ:",
    "K01vinv172u:105": " kiṃ bhadanta ājñātakauṇḍinyena karma kṛtaṃ yenāsya bhagavatā ākāryākārya dharmo deśitaḥ,",
    "K01vinv172u:106": " ājñātas te kauṇḍinya dharmaḥ?",
    "K01vinv172u:107": " ājñato bhagavan;",
    "K01vinv172u:108": " ājñatas te kauṇḍinya dharmaḥ?",
    "K01vinv172u:109": " ājñatas sugata iti;",
    "K01vinv172u:110": " bhagavān āha:",
    "K01vinv172u:111": " kauṇḍinyenaiva bhikṣavo bhikṣuṇā karmāṇi kṛtāny upacitāni labdhasaṃbhārāṇi pūrvavad yāvat phalanti khalu dehinām.",
    "K01vinv172u:112": " Story of Kāśisundaraka (Kṣāntivādin)",
    "K01vinv172u:113": " (concerning a previous birth of Kauṇḍinya)",
    "K01vinv172u:114": " bhūtapūrvaṃ bhikṣavo vārāṇasyāṃ nagaryāṃ brahmadatto nāma rājā rājyaṃ kārayati,",
    "K01vinv172u:115": " ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca;",
    "K01vinv172u:116": " so 'pareṇa samayena devyā sārdhaṃ krīḍati ramate paricārayati;",
    "K01vinv172u:117": " tasya krīḍato ramamāṇasya paricārayataḥ devī āpannasatvā saṃvṛttā;",
    "K01vinv172u:118": " aṣṭānāṃ vā navānāṃ vā māsānām atyayāt prasūtā;",
    "K01vinv172u:119": " dārako jātaḥ,",
    "K01vinv172u:120": " abhirūpo darśanīyaḥ prāsādikaḥ sarvāṅgapratyaṅgopetaḥ;",
    "K01vinv172u:121": " tasya jātau jātimahaṃ kṛtvā nāmadheyaṃ vyavasthāpyate,",
    "K01vinv172u:122": " kiṃ bhavatu dārakasya nāmeti;",
    "K01vinv172u:123": " amātyāḥ ūcuḥ:",
    "K01vinv172u:124": " deva ācaritaṃ madhyadeśe yo 'bhirūpo bhavati prāsādikaḥ sa sundara ity ucyate;",
    "K01vinv172u:125": " ayaṃ ca dārakaḥ abhirūpo darśanīyaḥ prāsādikaḥ,",
    "K01vinv172u:126": " kāśirājasya ca putraḥ;",
    "K01vinv172u:127": " bhavatu dārakasya kāśisundara iti nāmeti;",
    "K01vinv172u:128": " tasya kāśisundara iti nāmadheyaṃ vyavasthāpitam;",
    "K01vinv172u:129": " kāśisundaro dārakaḥ aṣṭābhyo dhātrībhyo dattaḥ;",
    "K01vinv172u:130": " dvābhyām aṅgadhātrībhyāṃ dvābhyāṃ kṣīradhātrībhyāṃ dvābhyāṃ (A 426a)",
    "K01vinv172u:131": " maladhātrībhyāṃ dvābhyāṃ krīḍanikābhyāṃ dhātrībhyām;",
    "K01vinv172u:132": " aṣṭābhir dhātrībhir unnīyate kṣīreṇa (SBV II 5)",
    "K01vinv172u:133": " dadhnā navanītena sarpiṣā sarpirmaṇḍena anyaiś cottaptottaptair upakaraṇaviśeṣair āśu vardhate hradastham iva paṅkajam.",
    "K01vinv172u:134": " bhūyo 'pi rājñaḥ krīḍato ramamāṇasya paricārayataḥ devī āpannasatvā saṃvṛttā;",
    "K01vinv172u:135": " sā aṣṭānāṃ vā navānāṃ vā māsānām atyayāt prasūtā;",
    "K01vinv172u:136": " dārako jātaḥ;",
    "K01vinv172u:137": " yasminn eva divase vārāṇasyāṃ paurajānapadānāṃ mahān kalir utpannaḥ;",
    "K01vinv172u:138": " tasyāpi jātimahaṃ kṛtvā nāmadheyaṃ vyavasthāpyate,",
    "K01vinv172u:139": " kiṃ bhavatu dārakasya nāmeti;",
    "K01vinv172u:140": " antaḥpurajanaḥ kathayati:",
    "K01vinv172u:141": " deva asya janmani vārāṇasyāṃ paurajānapadānāṃ mahān kalir abhūt;",
    "K01vinv172u:142": " tasmād bhavatu dārakasya kalibhūr iti nāmeti;",
    "K01vinv172u:143": " rājā brahmadattaḥ dharmādharmeṇa rājyaṃ kārayati;",
    "K01vinv172u:144": " kāśisundaraḥ kumāraḥ paśyati pitaraṃ dharmādharmeṇa rājyaṃ kārayantam;",
    "K01vinv172u:145": " dṛṣṭvā ca punar asyaitad abhavat:",
    "K01vinv172u:146": " aham api pitur atyayād rājā bhaviṣyāmi;",
    "K01vinv172u:147": " aham api dharmādharmeṇa rājyaṃ kārayitvā narakaparāyaṇo bhaviṣyāmi;",
    "K01vinv172u:148": " yannv aham agārād anagārikāṃ pravrajeyam iti;",
    "K01vinv172u:149": " sa pitus sakāśam upasaṃkrāntaḥ;",
    "K01vinv172u:150": " pādayor nipatya kathayati:",
    "K01vinv172u:151": " tāta anujāniṣva,",
    "K01vinv172u:152": " pravrajāmy agārād anagārikām iti;",
    "K01vinv172u:153": " sa kathayati:",
    "K01vinv172u:154": " putra yasyārthe yajñā ijyante,",
    "K01vinv172u:155": " homā hūyante,",
    "K01vinv172u:156": " tapāṃsi tapyante,",
    "K01vinv172u:157": " tat tava karatalagataṃ rājyam;",
    "K01vinv172u:158": " kasyārthe apāsya pravrajasīti;",
    "K01vinv172u:159": " sa gāthāṃ bhāṣate:",
    "K01vinv172u:160": " varaṃ vane valkalacīravāsasā phalāśinā vyāḍamṛgaiḥ sahoṣitam /",
    "K01vinv172u:161": " na rājyahetor vadhabandhatāḍanaṃ budhena kartuṃ paralokabhīruṇā // iti;",
    "K01vinv172u:162": " rāja kathayati;",
    "K01vinv172u:163": " yat khalu kumāra jānīyās tvam asmākam ekaputraḥ priyo manāpaḥ kṣānto 'pratikūlaḥ;",
    "K01vinv172u:164": " maraṇena te vayam akāmakā viyujyema;",
    "K01vinv172u:165": " na tu jīvantaṃ parityakṣyāmaḥ;",
    "K01vinv172u:166": " kāśisundaraḥ kumāraḥ kathayati;",
    "K01vinv172u:167": " tāta saced anujñāsyasīty evaṃ kuśalam;",
    "K01vinv172u:168": " no ced anujñāsyasi,",
    "K01vinv172u:169": " adya na bhokṣye,",
    "K01vinv172u:170": " na pāsyāmīti;",
    "K01vinv172u:171": " tatra kāśisundaraḥ kumāraḥ ekam api bhaktacchedam akārṣīd,",
    "K01vinv172u:172": " dvau,",
    "K01vinv172u:173": " trīn,",
    "K01vinv172u:174": " yāvad ṣaḍ bhaktacchedān akārṣīt;",
    "K01vinv172u:175": " atha rāja brahmadattaḥ kāśisundaraṃ kumāram idam avocat: (SBV II 6)",
    "K01vinv172u:176": " yat khalu tāta kumāra jānīyā duścaraṃ brahmacaryam,",
    "K01vinv172u:177": " duṣkaraṃ prāvivekyaṃ,",
    "K01vinv172u:178": " durabhiramam ekatve,",
    "K01vinv172u:179": " durabhisaṃbudhāny araṇyavanaprasthāni,",
    "K01vinv172u:180": " prāntāni śayanāsanāny adhyāvastum,",
    "K01vinv172u:181": " duḥkham ekākino 'raṇye vāsaḥ;",
    "K01vinv172u:182": " yāvajjīvaṃ te vyāḍamṛgaiḥ saha vastavyam;",
    "K01vinv172u:183": " yāvajjīvaṃ te paradattabhojino bhavitavyam;",
    "K01vinv172u:184": " yāvajjīvaṃ te mānuṣakebhyaḥ kāmebhyaḥ āvaraṇaṃ kartavyam;",
    "K01vinv172u:185": " yāvajjīvaṃ te mānuṣikābhyo ratikrīḍābhya āvaraṇaṃ kartavyam;",
    "K01vinv172u:186": " ehi tvaṃ tāta kumāra ihaiva sthito yauvarājyaṃ kāraya;",
    "K01vinv172u:187": " kāmāṃś ca paribhuṃkṣva;",
    "K01vinv172u:188": " dānāni ca dehi puṇyāni ca kuru;",
    "K01vinv172u:189": " evam ukta kāśisundaraḥ kumāras tūṣṇīm.",
    "K01vinv172u:190": " atha rājā brahmadattaḥ antaḥpuram amātyān paurohitāṃś codyojayati;",
    "K01vinv172u:191": " aṅga tāvad bhavantaḥ kumāram utthāpayata;",
    "K01vinv172u:192": " evaṃ devety antaḥpurāmātyapaurohitā yena kāśisundaraḥ kumāras tenopasaṃkrāntāḥ;",
    "K01vinv172u:193": " upasaṃkramya kāśisundaraṃ kumāraṃ idam avocan: yat khalu (A 426b)",
    "K01vinv172u:194": " tāta kumāra jānīyās,",
    "K01vinv172u:195": " tvaṃ hi sukumāraḥ sukhaiṣī;",
    "K01vinv172u:196": " na tvaṃ jñātā duḥkhasya;",
    "K01vinv172u:197": " duścaraṃ brahmacaryam;",
    "K01vinv172u:198": " duṣkaraṃ prāvivekyaṃ,",
    "K01vinv172u:199": " durabhiramam ekatve,",
    "K01vinv172u:200": " durabhisaṃbudhāny araṇyavanaprasthāni,",
    "K01vinv172u:201": " prāntāni śayanāsanāny adhyāvastum,",
    "K01vinv172u:202": " duḥkham ekākino 'raṇye vāsaḥ;",
    "K01vinv172u:203": " yāvajjīvaṃ te vyāḍamṛgaiḥ saha vastavyam;",
    "K01vinv172u:204": " yāvajjīvaṃ te paradattabhojino bhavitavyam;",
    "K01vinv172u:205": " yāvajjīvaṃ te mānuṣakebhyaḥ kāmebhyaḥ āvaraṇaṃ kartavyam;",
    "K01vinv172u:206": " yāvajjīvaṃ te mānuṣikābhyo ratikrīḍābhya āvaraṇaṃ kartavyam;",
    "K01vinv172u:207": " ehi tvaṃ tāta kumāra ihaiva sthito yauvarājyaṃ kāraya;",
    "K01vinv172u:208": " kāmāṃś ca paribhuṃkṣva;",
    "K01vinv172u:209": " dānāni ca (",
    "K01vinv172u:210": " dehi puṇyāni ca)",
    "K01vinv172u:211": " kuru;",
    "K01vinv172u:212": " evam ukta kāśisundaraḥ kumāras tūṣṇīm.",
    "K01vinv172u:213": " atha rājā brahmadattaḥ kāśisunadrasya kumārasya pāṃsukrīḍanakāmātyaputrān paurohitaputrān anyāṃś ca kumārāṇ udyojayati;",
    "K01vinv172u:214": " aṅga tāvad kumārakāḥ kāśisundaraṃ kumāram utthāpayata;",
    "K01vinv172u:215": " athāmātyaputrāḥ purohitaputrāḥ kumārāś ca rājño brahmadattasya pratiśrutya,",
    "K01vinv172u:216": " yena kāśisundaraḥ kumāras tenopasaṃkrāntāḥ;",
    "K01vinv172u:217": " upasaṃkramya kāśisundaraṃ kumāraṃ idam avocan:",
    "K01vinv172u:218": " yat khalu somya kumāra jānīyās tvaṃ hi sukumāraḥ sukhaiṣī;",
    "K01vinv172u:219": " na tvaṃ jñātā duḥkhasya;",
    "K01vinv172u:220": " duścaraṃ brahmacaryam;",
    "K01vinv172u:221": " duṣkaraṃ prāvivekyaṃ,",
    "K01vinv172u:222": " durabhiramam ekatve;",
    "K01vinv172u:223": " durabhisaṃbudhāny araṇyavanaprasthāni,",
    "K01vinv172u:224": " prāntāni śayanāsanāny adhyāvastum,",
    "K01vinv172u:225": " duḥkham ekākino 'raṇye vāsaḥ;",
    "K01vinv172u:226": " yāvajjīvaṃ te vyāḍamṛgaiḥ (SBV II 7)",
    "K01vinv172u:227": " saha vastavyam;",
    "K01vinv172u:228": " yāvajjīvaṃ te paradattabhojino bhavitavyam;",
    "K01vinv172u:229": " yāvajjīvaṃ te mānuṣakebhyaḥ kāmebhyaḥ āvaraṇaṃ kartavyam;",
    "K01vinv172u:230": " yāvajjīvaṃ te mānuṣikābhyo ratikrīḍābhyaḥ āvaraṇaṃ kartavyam;",
    "K01vinv172u:231": " ehi tvaṃ somya kumāra ihaiva sthito yauvarājyaṃ kāraya;",
    "K01vinv172u:232": " kāmāṃś ca paribhuṃkṣva;",
    "K01vinv172u:233": " dānāni ( ca)",
    "K01vinv172u:234": " dehi;",
    "K01vinv172u:235": " puṇyāni ca kuru;",
    "K01vinv172u:236": " evam ukta kāśisundaraḥ kumāras tūṣṇīm.",
    "K01vinv172u:237": " athāmātyaputrāḥ purohitaputrāḥ ca yena rājā brahmadattas tenopasaṃkrāntāḥ;",
    "K01vinv172u:238": " upasaṃkramya rājānaṃ brahmadattam idam avocan:",
    "K01vinv172u:239": " anujānīhi deva somyaṃ kāśisundaraṃ kumāram;",
    "K01vinv172u:240": " kiṃ hi mṛtena kariṣyasi?",
    "K01vinv172u:241": " vijñapraśastā hi pravrajyā;",
    "K01vinv172u:242": " saced abhiraṃsyase,",
    "K01vinv172u:243": " jīvantam enaṃ drakṣyasi;",
    "K01vinv172u:244": " no ced abhiraṃsyase,",
    "K01vinv172u:245": " punar āvartikā hi ṛṣayo bhavanti;",
    "K01vinv172u:246": " kānyā putrasya gatir,",
    "K01vinv172u:247": " anyatra mātāpitṛbhyām.",
    "K01vinv172u:248": " rājā brahmadattaḥ kathayati:",
    "K01vinv172u:249": " kumārakā yady evam,",
    "K01vinv172u:250": " anujñato bhavatu;",
    "K01vinv172u:251": " athāmātyaputrāḥ purohitaputrāḥ kumārāś ca yena kāśisundaraḥ kumāras tenopasaṃkrāntāḥ;",
    "K01vinv172u:252": " upasaṃkramya kāśisundaraṃ kumāraṃ idam avocan:",
    "K01vinv172u:253": " yat khalu somya kumāra jānīyāḥ,",
    "K01vinv172u:254": " anujñato 'si rājñā pravrajyāyai,",
    "K01vinv172u:255": " yasyedānīṃ kālaṃ manyase:",
    "K01vinv172u:256": " atha kāśisundaraḥ kumāraḥ maṇḍānupūrvīṃ kṛtvā kāyasya sthāma ca balaṃ ca vīryaṃ ca sañjanya vārāṇasyāḥ ca niṣkramya ṛṣīṇāṃ madhye pravrajitaḥ;",
    "K01vinv172u:257": " tenodyacchamānena,",
    "K01vinv172u:258": " vyāyacchamānena,",
    "K01vinv172u:259": " kāmeṣu vairagyaṃ kṛtvā maitrī samadhigatā;",
    "K01vinv172u:260": " so 'tyantaṃ satveṣu dayāvān saṃvṛttaḥ;",
    "K01vinv172u:261": " tasyaitayā matryā vyāḍamṛgā apy āśramapade viśvāsam āpadyante;",
    "K01vinv172u:262": " nāparādhyante;",
    "K01vinv172u:263": " tasya kṣāntivādī kṣāntīvādīti saṃjñāsaṃvṛttā;",
    "K01vinv172u:264": " yāvad apareṇa samayena (A 427a)",
    "K01vinv172u:265": " rājā brahmadattaḥ kālagataḥ;",
    "K01vinv172u:266": " kalabhū rājye pratiṣṭhāpitaḥ;",
    "K01vinv172u:267": " sa dharmādharmeṇa (",
    "K01vinv172u:268": " rājyaṃ)",
    "K01vinv172u:269": " kārayati;",
    "K01vinv172u:270": " kṣāntivādī ṛṣiḥ kathayati:",
    "K01vinv172u:271": " upādhyāya mamānnapānābhivarjitam;",
    "K01vinv172u:272": " na śaknomy āraṇyakābhir oṣadhībhir yāpayitum;",
    "K01vinv172u:273": " grāmāntaṃ samavasarāmīti; kathayati:",
    "K01vinv172u:274": " vatsa grāme vāraṇye ( vā)",
    "K01vinv172u:275": " vasato ṛṣiṇo rakṣitavyāṇy evendriyāṇi;",
    "K01vinv172u:276": " gaccha vārāṇasīsāmantakam;",
    "K01vinv172u:277": " gatvā śākhāparṇakuṭīrakāṇi kṛtvā vāsaṃ kalpayeti;",
    "K01vinv172u:278": " sa upādhyāyāl labdhānujño vārāṇasīṃ (SBV II 8)",
    "K01vinv172u:279": " gatvā śāntavihārasamanveṣaṇayā itaś cāmutaś ca paribhramann anupūrveṇa pituḥ santakam udyānaṃ gataḥ;",
    "K01vinv172u:280": " tena tasmin paryaṭatā śāntaḥ pradeśo dṛṣṭaḥ;",
    "K01vinv172u:281": " sa tatrāvasthitaḥ.",
    "K01vinv172u:282": " yāvad apareṇa samayena kalabhū rājā saṃprāpte vasantakālasamaye saṃpuṣpiteṣu pādapeṣu",
    "K01vinv172u:283": " haṃsakrauñcamayūraśukaśārikākokilajīvañjīvakonnādite vanaṣaṇḍe antaḥpurasahīyaḥ udyānabhūmiṃ nirgataḥ;",
    "K01vinv172u:284": " sa tatrodyāne sukham anubhūya khedam āpanno middham avakrāntaḥ;",
    "K01vinv172u:285": " puṣpaphalalolupo mātṛgrāmas tasminn udyāne itaś ca amutaś ca paribhramitum ārabdhaḥ;",
    "K01vinv172u:286": " yāvat paśyanti kṣāntivādinam ṛṣim ekānte śānteryāpathe niṣaṇṇam;",
    "K01vinv172u:287": " dṛṣṭvā ca punar gauravāpyāyitacittasantatyaḥ tasya ṛṣeḥ praṇāmaṃ kṛtvā parivāryāvasthitāḥ;",
    "K01vinv172u:288": " kṣāntivādī ṛṣis tās striyo śāntatareṇeryāpathena dharmaṃ deśayitum ārabdhaḥ;",
    "K01vinv172u:289": " yāvat kalabhū rājā nidrāklamaṃ prativinodya prabuddho na paśyaty antaḥpurajanam;",
    "K01vinv172u:290": " sa khaḍgam ādāya yuvatijanaṃ samanveṣitum ārabdhaḥ;",
    "K01vinv172u:291": " yāvat paśyati kṣāntivādinaṃ riṣiṃ parivārya avasthitāḥ;",
    "K01vinv172u:292": " dṛṣṭvā ca punar īrṣyājanitakrodhaparyākulīkṛtātmabhāvaḥ tasya riṣeḥ sakāśam upasaṃkrāntaḥ;",
    "K01vinv172u:293": " mātṛgrāmo rājñaḥ sakāśam avasthānaṃ dṛṣṭvā santrasto vidrutaḥ;",
    "K01vinv172u:294": " rājā sāvaṣṭambhaṃ kṣāntivādinam uvāca:",
    "K01vinv172u:295": " bhoḥ puruṣa, kas tvaṃ?",
    "K01vinv172u:296": " sa kathayati:",
    "K01vinv172u:297": " kṣāntivādī;",
    "K01vinv172u:298": " kalabhū rājā kathayati:",
    "K01vinv172u:299": " mayi vikupite kṣāntivādinam ātmānaṃ pratijānīṣe?",
    "K01vinv172u:300": " idānīṃ kṣāntivādī vā bhavān na veti tena tasya hastau chinnau;",
    "K01vinv172u:301": " bhūyaḥ pṛcchati;",
    "K01vinv172u:302": " ko bhavān iti;",
    "K01vinv172u:303": " sa kathayati,",
    "K01vinv172u:304": " kṣāntivādī;",
    "K01vinv172u:305": " tena tasya pādau chinnau;",
    "K01vinv172u:306": " sa chidyamāneṣv aṅgapratyaṅgeṣu gāthāṃ bhāṣate:",
    "K01vinv172u:307": " yadi tilaśatam api kṛtvā kṣepsyase kāyam urvyām",
    "K01vinv172u:308": " na tyajāmi kṣāntiṃ tilaśato 'pi cūrṇitagātraḥ /",
    "K01vinv172u:309": " yasya mama śubhā maitrī cetasi paribhāvitā sadā kṣāntim",
    "K01vinv172u:310": " tāṃ notsahe vihantuṃ sutam iva sutavatsalā jananī //",
    "K01vinv172u:311": " sa evaṃ gāthābhir gītena rujaṃ vinodya praṇidhānaṃ kartum ārabdhaḥ:",
    "K01vinv172u:312": " yathaiṣa rājā kleśābhiniviṣṭabuddhir mamākāryākārya aṅgapratyaṅgāni chinatti;",
    "K01vinv172u:313": " tathāhaṃ kṣāntisauratyasamanvāgatena (SBV II 9)",
    "K01vinv172u:314": " kuśalamūlena kleśagaṇam ātmīyam abhinirjitya anuttarāyāṃ samyaksaṃbodhau abhisaṃbuddhaḥ syām;",
    "K01vinv172u:315": " tataḥ prajñāśastreṇasya ākāryākārya tatprathamataḥ kleśān pramlāyeyam iti.",
    "K01vinv172u:316": " atha yā devatā kṣāntivādiny abhiprasannā sā saṃlakṣayati:",
    "K01vinv172u:317": " anena kalirājena ayam ṛṣir adūṣy anapakārī karacaraṇaśūnyo vyavasthāpitaḥ;",
    "K01vinv172u:318": " yanv aham asya vairaṃ niryātayeyam;",
    "K01vinv172u:319": " iti viditvā tīvreṇa (A 427b)",
    "K01vinv172u:320": " paryavasthānena kṣāntivādinaḥ purastād gāthāṃ bhāṣate:",
    "K01vinv172u:321": " kalabhūṃ saputradāraṃ sabandhuvargaṃ sapaurajānapadam /",
    "K01vinv172u:322": " kṛtsnaṃ ca jīvalokam ājñāpaya nāśayiṣyāmi // iti;",
    "K01vinv172u:323": " so 'pi gāthāṃ bhāṣate:",
    "K01vinv172u:324": " karacaraṇanāśavikalaṃ kṛtaṃ mama śarīram ākulaṃ yena /",
    "K01vinv172u:325": " tasyāpi pāpam aṇv api necchāmi kutaḥ punar adūṣino jagataḥ //",
    "K01vinv172u:326": " tasyāpi yā devatā vārāṇasyām ītis tata itaḥ sṛṣṭā;",
    "K01vinv172u:327": " mūṣikāḥ śalabhāḥ",
    "K01vinv172u:328": " śukāḥ prabalāḥ saṃvṛttāḥ;",
    "K01vinv172u:329": " devo na varṣati;",
    "K01vinv172u:330": " janakāyo mriyate;",
    "K01vinv172u:331": " rājñā naimittikā āhūya pṛṣṭāḥ:",
    "K01vinv172u:332": " bhavantaḥ kimarthaṃ devo na varṣati?",
    "K01vinv172u:333": " muṣikāḥ śalabhāḥ śukāḥ prabalāḥ saṃvṛttāḥ;",
    "K01vinv172u:334": " janakāyaś ca mriyate iti;",
    "K01vinv172u:335": " te kathayanti:",
    "K01vinv172u:336": " deva devatāprakopa iti;",
    "K01vinv172u:337": " yā devatā kṣāntivādino ṛṣer abhiprasannā sā kupitā;",
    "K01vinv172u:338": " tayā eṣā ītiḥ sṛṣṭā iti;",
    "K01vinv172u:339": " rājā kathayati:",
    "K01vinv172u:340": " bhavantaḥ katham atra pratipattavyam iti;",
    "K01vinv172u:341": " naimittikāḥ kathayanti:",
    "K01vinv172u:342": " deva balimālyopahāreṇa devatāḥ prakupitā ārādhyante;",
    "K01vinv172u:343": " balimālyopahāraṃ kṛtvā kṣamāpayitavyā sa ca ṛṣir iti;",
    "K01vinv172u:344": " tato rājñā vārāṇasyāṃ ghaṇṭāvaghoṣaṇaṃ kāritam:",
    "K01vinv172u:345": " śṛṇvantu bhavanto vārāṇasīnivāsinaḥ paurāḥ,",
    "K01vinv172u:346": " udyānanivāsinī devatā kṣāntivādino ṛṣer abhiprasannā;",
    "K01vinv172u:347": " tayā ītir utsṛṣṭā;",
    "K01vinv172u:348": " yena devo na varṣati;",
    "K01vinv172u:349": " mūṣikāḥ śalabhāḥ śukāḥ prabalāḥ saṃvṛttāḥ;",
    "K01vinv172u:350": " janakāyaś ca mriyate;",
    "K01vinv172u:351": " tad yuṣmābhir ītivyupaśamārthaṃ śvo balimālyopahārasametair udyānaṃ gatvā tasyāḥ pūjā saṃvidhātavyā iti. (SBV II 10)",
    "K01vinv172u:352": " janakāyas tām eva rātriṃ balimālyopahāraṃ samudānīya tad udyānaṃ gataḥ;",
    "K01vinv172u:353": " rājā cāntaḥpurasahīyaḥ;",
    "K01vinv172u:354": " tato janakāyena śramaṇabrāhmaṇakṛpaṇavanīpakebhyo dānāni datvā devatāsthāne ca mahatīṃ pūjāṃ kṛtvā sā devatā kṣamitā;",
    "K01vinv172u:355": " tato rājā ṛṣeḥ kṣāntivādinaḥ sakāśaṃ gatvā pādayor nipatya kṣamayitum ārabdhaḥ:",
    "K01vinv172u:356": " kṣamasva me maharṣe yan mayā viṣayādhyavasitena krodhaparyākulīkṛtamatinā tavāparāddham iti;",
    "K01vinv172u:357": " kṣāntivādī kathayati:",
    "K01vinv172u:358": " kṣāntaṃ mahārāja;",
    "K01vinv172u:359": " yathākathaṃ jñāyate?",
    "K01vinv172u:360": " sa gāthāṃ bhāṣate:",
    "K01vinv172u:361": " gātreṣu vahasi śastraṃ maitrī me sarvasatveṣu /",
    "K01vinv172u:362": " yadi saṃśayo 'tra bhavatāṃ paśyata rudhiraṃ prasannaṃ me // iti;",
    "K01vinv172u:363": " tasya tad rudhiraṃ parāvṛtam;",
    "K01vinv172u:364": " pāpakarmakārī sa rājā prātihāryasandarśanenāpi na śraddhatte;",
    "K01vinv172u:365": " sa bhūyaḥ kathayati,",
    "K01vinv172u:366": " kṣamasva maharṣe;",
    "K01vinv172u:367": " kṣāntaṃ mahārāja;",
    "K01vinv172u:368": " yathākathaṃ jñāyate?",
    "K01vinv172u:369": " tato bodhisatvaḥ chinnāny aṅgapratyaṅgāni yathāsve sthāne sthāpayitvā satyopayācanayā gāthāṃ bhāṣate:",
    "K01vinv172u:370": " chidyamāneṣu gātreṣu tvayā rājan yathā na me /",
    "K01vinv172u:371": " āghāto 'sti susūkṣmo 'pi syān me kāyas tathā purā // iti;",
    "K01vinv172u:372": " tasya satyopayācanayā śarīraṃ yathāpuraṃ saṃvṛttam;",
    "K01vinv172u:373": " tato rājā vismayotphullalocano gāthāṃ bhāṣate:",
    "K01vinv172u:374": " aho vratam idaṃ siddham aho dharmas svanuṣṭhitaḥ /",
    "K01vinv172u:375": " chidyamāneṣu gātreṣu yasya te nāsti vikriyā //",
    "K01vinv172u:376": " rājā kalabhūḥ sāntaḥpurāmātyapauranajānapadaḥ tasya ṛṣeḥ pādau śirasā vanditvā prakrāntaḥ.",
    "K01vinv172u:377": " kiṃ manyadhve bhikṣavo yo 'sau (",
    "K01vinv172u:378": " tena kālena samayena) (A 429a)",
    "K01vinv172u:379": " kṣāntivādī ṛṣir aham eva sa;",
    "K01vinv172u:380": " yo 'sau kalibhū rājā eṣa evāsau kauṇḍinyabhikṣuḥ;",
    "K01vinv172u:381": " yan mayā tasyāntike maitracittam utpādya praṇidhānaṃ kṛtam,",
    "K01vinv172u:382": " anenāhaṃ kuśalamūlenāsya ākāryākārya kleśān chedayeyam iti; (SBV II 11)",
    "K01vinv172u:383": " tatpraṇidhānavaśād etarhi tathāgatena asya ākāryākārya dharmo deśitaḥ;",
    "K01vinv172u:384": " ekāntakṛṣṇānāṃ ekāntakṛṣṇo vipākaḥ,",
    "K01vinv172u:385": " pūrvavad yāvad evaṃ vo bhikṣavaḥ śikṣitavyam.",
    "K01vinv172u:386": " yadā bhagavatā aśītir devatāsahasrāṇi dharmarasena saṃgṛhya satyeṣu pratiṣṭhāpitāni tadā bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:387": " paśya bhadanta bhagavatā aśītir devatāsahasrāṇi dharmarasena saṃgṛhya satyeṣu pratiṣṭhāpitāni;",
    "K01vinv172u:388": " bhagavān āha:",
    "K01vinv172u:389": " na bhikṣava etarhi yathātīte 'py adhvani mayaitāni aśītir vaṇiksahasrāṇi āmiṣeṇa saṃgṛhya paṃcasu vratapadeṣu pratiṣṭhāpitāni;",
    "K01vinv172u:390": " tac chrūyatām.",
    "K01vinv172u:391": " The story of the two merchants",
    "K01vinv172u:392": " bhūtapūrvaṃ bhikṣavo dvau sārthavāhau abhūvatāṃ viśvabhuk suyātraś ca;",
    "K01vinv172u:393": " ekaikaś ca catvāriṃśadvaṇiksahasraparivāraḥ;",
    "K01vinv172u:394": " tatra suyātro naiṣkramyābhinandī;",
    "K01vinv172u:395": " sa riṣīnāṃ madhye pravrajitaḥ;",
    "K01vinv172u:396": " tenaikākinā vīryam āsthāya anācāryeṇānupādhyāyakena saptatriṃśadbodhipakṣyān dharmān saṃmukhīkṛtya pratyekabodhiḥ sākṣākṛtā;",
    "K01vinv172u:397": " tasya te sārthikā sārthavāham apaśyantaḥ itaś cāmutaḥ ca samanveṣitum ārabdhāḥ;",
    "K01vinv172u:398": " yadā sarvathā nārāgayantas tadānīṃ viśvabhujaḥ sārthavāho 'navalokya prakrāntaḥ;",
    "K01vinv172u:399": " samanviṣṭo 'smābhir nārāgitaḥ;",
    "K01vinv172u:400": " katham atra pratipattavyam?",
    "K01vinv172u:401": " iti; sa kathayati: tiṣṭhata,",
    "K01vinv172u:402": " mā kāhalībhavata;",
    "K01vinv172u:403": " samanveṣāmaḥ sārthavāham iti;",
    "K01vinv172u:404": " tato viśvabhuk sārthavāha aśītyā vaṇiksahasraiḥ parivṛtaḥ suyātraṃ sārthavāhaṃ samanveṣitum ārabdhaḥ udyānāvasathatapovaneṣu;",
    "K01vinv172u:405": " sa tena dṛṣṭaḥ pṛṣṭaś ca:",
    "K01vinv172u:406": " kasmāt tvaṃ sārtham apahāya pravrajita iti;",
    "K01vinv172u:407": " kāyikī teṣāṃ mahātmanāṃ dharmadeśanā na vācikī;",
    "K01vinv172u:408": " tenāsau sārthavāhaḥ saparivāro jvalanatapanavarṣanavidyotanaprātihāryair āvarjitaḥ;",
    "K01vinv172u:409": " tena tāny aśītir vaṇiksahasrāṇi āmiṣopasaṃhāropasaṃhṛtāny uktāni:",
    "K01vinv172u:410": " asmai kārān kuruta;",
    "K01vinv172u:411": " asmai kārāḥ kṛtā niyataṃ phaladāyakā bhavanti;",
    "K01vinv172u:412": " taiḥ tasminn anekāḥ kārāḥ kṛtāḥ.",
    "K01vinv172u:413": " kiṃ manyadhve bhikṣavo yo' sāv viśvabhuk sārthavāha aham eva (SBV II 12)",
    "K01vinv172u:414": " sa tena kālena tena samayena;",
    "K01vinv172u:415": " yāni vaṇiksahasrāṇy etāny eva tāny aśītir devatāsahasrāṇi;",
    "K01vinv172u:416": " tadāpy etāni mayāmiṣeṇopasaṃhṛtya paṃcasu vratapadeṣu pratiṣṭhāpitāni;",
    "K01vinv172u:417": " etarhy apy etāni mayā saddharmarasenopasaṃhṛtya satyeṣu pratiṣṭhāpitāni;",
    "K01vinv172u:418": " iti hi bhikṣavaḥ ekāntakṛṣṇānāṃ karmāṇāṃ vyatimiśraḥ yāvad evaṃ vo bhikṣavaḥ śikṣitavyam.",
    "K01vinv172u:419": " yadā bhagavatā paṃcakā bhikṣavaḥ saṃsārakāntārād uttārya indriyabalabodhyaṅgaratnaiḥ saṃvibhaktāḥ saddharmarasena saṃtarpitāḥ,",
    "K01vinv172u:420": " tadā bhikṣavaḥ (A 429b)",
    "K01vinv172u:421": " saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:422": " paśya bhadanta bhagavatā paṃcakā bhikṣavaḥ saṃsārakāntārād uttārya saddharmarasena saṃtarpitā iti;",
    "K01vinv172u:423": " bhagavān āha: kim atra,",
    "K01vinv172u:424": " bhikṣava,",
    "K01vinv172u:425": " āścaryaṃ yad idānīṃ mayā vigatarāgeṇa vigatadveṣeṇa vigatamohena parimuktena jātijarāvyādhimaraṇaśokaparidevaduḥkhadaurmanasyopāyāsaiḥ",
    "K01vinv172u:426": " sarvajñena sarvākārajñena sarvajñānajñeyavaśiprāptena paṃcakā bhikṣavaḥ saṃsārakāntārād",
    "K01vinv172u:427": " uttarya saddharmarasena saṃtarpitāḥ;",
    "K01vinv172u:428": " yat tu mayāpi atīte 'dhvani sarāgeṇa sadveṣeṇa samohenāparimuktena jātijārāvyadhimaraṇaśokaparidevaduḥkhadaurmanasyopāyāsaiḥ",
    "K01vinv172u:429": " sārthavāhabhūtena paṃcakaiḥ kāntāramārge kṛcchrasaṃkaṭasaṃbādhaprāptāḥ salilaṃ vinā",
    "K01vinv172u:430": " prāṇair viyujyamānā devatāyācanaṃ kṛtvā māhendrā salilavarṣeṇa saṃtarpitāḥ;",
    "K01vinv172u:431": " tac chrūyatām.",
    "K01vinv172u:432": " The story of the thirsty caravan",
    "K01vinv172u:433": " bhūtapūrvaṃ bhikṣavaḥ viśvabhuṅ nāma sārthavāhaḥ paṃcavaṇikśataiḥ sārdhaṃ saṃvyavaharann alpasalilakāntāramārgaṃ pratipannaḥ anupūrveṇa vindhyāṭavīṃ",
    "K01vinv172u:434": " teṣāṃ tatra sarvaṃ salilaṃ parikṣīṇam;",
    "K01vinv172u:435": " vaṇiksārthaḥ salilavirahāt pratisaṃkhyāne saṃprasthitaḥ;",
    "K01vinv172u:436": " paṃca tu vaṇijaḥ salilam alabhamānā atyarthaṃ kāhalībhūtāḥ;",
    "K01vinv172u:437": " viśvabhuk sārthavāhas tān tathāvidhān dṛṣṭvā kāruṇyād ākaṃpitahṛdayo ūrdhvamukho devatāyācanaṃ kartum ārabdhaḥ:",
    "K01vinv172u:438": " śṛṇvantu bhavantaḥ śivavaruṇakuberavāsavādyā devā yena satyena satyavacanena mama sarveṣu samapravṛttā dayā anena satyena satyavacanena māhendro devo varṣatu;",
    "K01vinv172u:439": " bodhisatvānubhāvena māhendraṃ bhavanam ākampitam;",
    "K01vinv172u:440": " śakrasya devendrasyādhastāj jñānadarśanaṃ pravartate;",
    "K01vinv172u:441": " sa saṃlakṣayati:",
    "K01vinv172u:442": " kena māhendraṃ bhavanam ākampitam?",
    "K01vinv172u:443": " paśyati bodhisatvenānubhāvāt;",
    "K01vinv172u:444": " tena tathāvidhaṃ māhendraṃ varṣam utsṛṣṭaṃ enāsau vaṇiksārthaḥ saṃtarpitaḥ kāntāramārgaṃ samatikrāntaḥ. (SBV II 13)",
    "K01vinv172u:445": " kiṃ manyadhve bhikṣavaḥ,",
    "K01vinv172u:446": " yo 'sau viśvabhuk sārthavāhaḥ aham eva sa tena kālena tena samayena;",
    "K01vinv172u:447": " ye te paṃca vaṇijaḥ salilavirahād atyarthaṃ kāhalībhūtā eta eva te paṃcakā bhikṣavaḥ;",
    "K01vinv172u:448": " tadāpy ete mayā salilena saṃtarpya kāntāramārgād uttāritāḥ;",
    "K01vinv172u:449": " etarhy api mayā ete saddharmarasena saṃtarpya saṃsārakāntārād uttāritāḥ.",
    "K01vinv172u:450": " yadā bhagavatā paṃcakā bhikṣavaḥ saṃsārakāntārād uttārya indriyabalabodhyaṅgaiḥ saṃvibhaktāḥ,",
    "K01vinv172u:451": " tadā bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:452": " paśya bhadanta bhagavatā paṃcakā bhikṣavaḥ saṃsārakāntārād uttārya indriyabalabodhyaṅgaratnaiḥ saṃvibhaktāḥ;",
    "K01vinv172u:453": " bhagavān āha: kim atra,",
    "K01vinv172u:454": " bhikṣava,",
    "K01vinv172u:455": " āścaryaṃ yad idānīṃ mayā vigatarāgeṇa vigatadveṣeṇa vigatamohena parimuktena jātijarāvyādhimaraṇaśokaparidevaduḥkhadaurmanasyopāyāsaiḥ",
    "K01vinv172u:456": " sarvajñena sarvākārajñena sarvajñānajñeyavaśiprāptena paṃcakā bhikṣavaḥ saṃsārakāntārād",
    "K01vinv172u:457": " uttarya indriyabalabodhyaṅgaratnaiḥ (A 430a)",
    "K01vinv172u:458": " saṃvibhaktāḥ;",
    "K01vinv172u:459": " yat tu mayāpi atīte 'dhvani sarāgeṇa sadveṣeṇa samohenāparimuktena jātijārāvyadhimaraṇaśokaparidevaduḥkhadaurmanasyopāyāsaiḥ",
    "K01vinv172u:460": " sārthavāhabhūtena ete svajīvitaparityāgena mahāsamudrād uttārya ratnaiḥ saṃvibhaktāḥ;",
    "K01vinv172u:461": " tac chrūyatām.",
    "K01vinv172u:462": " The story of the merchant Dhanaratha",
    "K01vinv172u:463": " bhūtapūrvaṃ,",
    "K01vinv172u:464": " bhikṣavo,",
    "K01vinv172u:465": " dhanaratho nāma mahāsārthavāho babhūva;",
    "K01vinv172u:466": " paṃcabhiḥ sārthavāhaiḥ sārdhaṃ mahāsamudraṃ saṃprasthitaḥ;",
    "K01vinv172u:467": " te tasya sārthavāhasya anyonyakathālāpasaumukhyā anyonyakṛtapraṇayā saṃvṛttāḥ;",
    "K01vinv172u:468": " yāvad anupūrveṇa samudratīram anuprāptaiḥ pratyekaṃ vahanāni sajjīkṛtāni;",
    "K01vinv172u:469": " avataraṇakāle tair dhanarathaḥ sārthavāho 'bhihitaḥ;",
    "K01vinv172u:470": " sārthavāha vayaṃ tvayā vinā dhṛtiṃ na labhāmahe;",
    "K01vinv172u:471": " sa kathayati:",
    "K01vinv172u:472": " yady evam ihaivābhiruhataḥ vahanāni mucyantām iti;",
    "K01vinv172u:473": " te tatrābhirūḍhāḥ,",
    "K01vinv172u:474": " vātaś cotthitḥ;",
    "K01vinv172u:475": " saṃtrastānāṃ dhanarathaḥ kathayati:",
    "K01vinv172u:476": " bhavanto mā bibhīta;",
    "K01vinv172u:477": " yadā vahanaṃ vināśam upaiti tadā mama kaṇṭhe lageta,",
    "K01vinv172u:478": " ahaṃ vo uttārayiṣyāmi iti;",
    "K01vinv172u:479": " kuśalā bhavanti (SBV II 14)",
    "K01vinv172u:480": " bodhisatvās teṣu teṣu śilpasthānakarmasthāneṣu;",
    "K01vinv172u:481": " tena mahārhāni ratnāni kakṣāyām upanibaddhāni;",
    "K01vinv172u:482": " yānapātraṃ vipannam;",
    "K01vinv172u:483": " te sārthavāhasy lagnāḥ;",
    "K01vinv172u:484": " te tena śrāntakāyena īṣajjīvitāvaśeṣeṇa samudratīrasaṃprāptitāḥ;",
    "K01vinv172u:485": " taiś cāsau sthalaprāptaiḥ pratimuktaḥ;",
    "K01vinv172u:486": " so 'tyantanirutsāhaḥ kālagataḥ;",
    "K01vinv172u:487": " tair asau jalāt sthalam uttāritaḥ;",
    "K01vinv172u:488": " yāvat paśyanti kakṣopanibaddhāni mahārhāni ratnāni;",
    "K01vinv172u:489": " te tāny ādāya prakrāntāḥ.",
    "K01vinv172u:490": " kiṃ manyadhve bhikṣavaḥ?",
    "K01vinv172u:491": " yo 'sau dhanaratho nāma sārthavāha aham eva sa tena kālena tena samayena;",
    "K01vinv172u:492": " ye te paṃcakā bhikṣavaḥ tadāpy ete mayā mahāsamudrād uttārya ratnaiḥ saṃvibhaktāḥ;",
    "K01vinv172u:493": " etarhy apy mayā saṃsārakāntārād uttārya indriyabalabodhyaṅgaratnaiḥ saṃvibhaktāḥ.",
    "K01vinv172u:494": " yadāyuṣmān ājñātakauṇḍinyo vṛddhānte niṣīdati,",
    "K01vinv172u:495": " tadā parṣadaṃ chatrīkṛtya niṣīdati;",
    "K01vinv172u:496": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:497": " kiṃ bhadanta āyuṣmatā ājñātakauṇḍinyena karma kṛtaṃ yasya karmaṇo vipākena chatrīkṛtya parṣadaṃ niṣīdati?",
    "K01vinv172u:498": " bhagavān āha:",
    "K01vinv172u:499": " kauṇḍinyena bhikṣavo bhikṣuṇā karmāṇi kṛtāny upacitāni labdhasaṃbhārāni pūrvavad yāvat phalanti khalu dehinām.",
    "K01vinv172u:500": " The story of Saṃdhāna,",
    "K01vinv172u:501": " the householder",
    "K01vinv172u:502": " (concerning a previous birth of Kauṇḍinya)",
    "K01vinv172u:503": " bhūtapūrvaṃ bhikṣavo vārāṇasyāṃ nagaryāṃ saṃdhano nāma gṛhapatiḥ prativasaty āḍhyo mahādhano mahābhogo vistīrṇaviśālaparigraho vaiśravaṇadhanasamudito",
    "K01vinv172u:504": " tena khalu samayena vārāṇasyāṃ brahmadatto nāma rājā rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca;",
    "K01vinv172u:505": " yāvan naimittikair dvādaśavārṣikā anāvṛṣṭir adiṣṭā;",
    "K01vinv172u:506": " brahmadattena rājñā svaviṣaye ghaṇṭāvaghoṣaṇaṃ kāritam:",
    "K01vinv172u:507": " śṛṇvantu bhavanto madviṣayanivāsinaḥ paurāḥ;",
    "K01vinv172u:508": " naimittikair dvādaśavārṣikā anāvṛṣṭir ādiṣṭā;",
    "K01vinv172u:509": " tad yeṣāṃ yuṣmākaṃ dvādaśavarṣikam annapānam asti tair madviṣaye vastavyam;",
    "K01vinv172u:510": " anyair nānādikṣu viprakramitavyam;",
    "K01vinv172u:511": " dvādaśavarṣasamatikrame punar āgantavyam iti;",
    "K01vinv172u:512": " tataḥ saṃdhāno gṛhapatiḥ (A 430b)",
    "K01vinv172u:513": " koṣṭhāgārikapuruṣam āmantrayate:",
    "K01vinv172u:514": " bhoḥ puruṣa asti koṣṭhāgāre dvādaśavārṣikam annapānam iti;",
    "K01vinv172u:515": " sa kathayati: ārya (SBV II 15)",
    "K01vinv172u:516": " bhaviṣyati iti; (",
    "K01vinv172u:517": " tataḥ saṃdhāno gṛhapatiḥ saparivāro niṣaṇṇaḥ)",
    "K01vinv172u:518": " janakāyaḥ samantād vidrutaḥ;",
    "K01vinv172u:519": " mahad durbhikṣaṃ prādurbhūtaṃ kṛcchraḥ kāntāraḥ durlabhaḥ piṇḍako yācanakena;",
    "K01vinv172u:520": " asati buddhānām utpāde pratyekabuddhā loke utpadyante hīnadīnānukampakā prāntāśayanāsanabhaktā ekadakṣiṇīyā lokasya;",
    "K01vinv172u:521": " tena khalu samayena vārāṇasyāṃ nātidūre anyatamasminn āśramapade paṃca pratyekabuddhaśatāni prativasanti;",
    "K01vinv172u:522": " yadā durbhikṣakālamṛtyubhayabhīto janakāyaḥ samantād vidrutaḥ tadā teṣāṃ piṇḍakā samucchinnāḥ;",
    "K01vinv172u:523": " te sarva eva saṃbhūya saṃdhanasya gṛhapates sakāśam upasaṃkrāntāḥ kathayanti: gṛhapate,",
    "K01vinv172u:524": " asmākaṃ paṃcānāṃ pravrajitaśatānām piṇḍakena yogodvahanaṃ kuruṣva iti;",
    "K01vinv172u:525": " sa kathayati:",
    "K01vinv172u:526": " koṣṭhāgārkaṃ tāvad avalokayāmi iti;",
    "K01vinv172u:527": " sa koṣṭhāgārikam āmantrayate:",
    "K01vinv172u:528": " asti bhoḥ puruṣa asmākaṃ koṣṭhāgāre annapānam yad asmākaṃ syād eṣāṃ ca paṃcānāṃ pravrajitaśatānāṃ dvādaśavarṣāṇi iti;",
    "K01vinv172u:529": " sa kathayati ārya bhaviṣyati iti;",
    "K01vinv172u:530": " saṃdhānena gṛhapatinā paṃcānāṃ pravrajitaśatānāṃ piṇḍaka upanibaddha iti;",
    "K01vinv172u:531": " śrutvā aparāṇi paṃca pratyekabuddhaśatāni saṃdhānasya gṛhapateḥ sakāśam upasaṃkrāntāni;",
    "K01vinv172u:532": " upasaṃkramya saṃdhānaṃ gṛhapatim idam avocan:",
    "K01vinv172u:533": " gṛhapate asmākaṃ paṃcānāṃ pravrajitaśatānāṃ piṇḍakena yogodvahanaṃ kuruṣva iti;",
    "K01vinv172u:534": " sa kathayati:",
    "K01vinv172u:535": " āryakā dattam eva yuṣmākaṃ kiṃ bhūyaḥ prārthayata iti;",
    "K01vinv172u:536": " te kathayanti gṛhapate anye te vayam anye iti;",
    "K01vinv172u:537": " sa kathayati: āryakā,",
    "K01vinv172u:538": " yady evaṃ koṣṭhāgārikaṃ tāvad avalokayāmi iti;",
    "K01vinv172u:539": " sa koṣṭhāgārikaṃ puruṣam āmantrayate:",
    "K01vinv172u:540": " bhoḥ puruṣa asti asmākaṃ koṣṭhāgāre annapānaṃ yad asmākaṃ syād asya ca pravrajitasahasrasya dvādaśavarṣāṇi iti;",
    "K01vinv172u:541": " sa kathayati:",
    "K01vinv172u:542": " bhaviṣyati iti;",
    "K01vinv172u:543": " tena te pratyekabuddhā uktā:",
    "K01vinv172u:544": " āryakā tiṣṭhata;",
    "K01vinv172u:545": " ko yuṣmākaṃ bhaktakāla iti;",
    "K01vinv172u:546": " te kathayanti:",
    "K01vinv172u:547": " gṛhapate apariṇato madhyāhnaḥ;",
    "K01vinv172u:548": " tataḥ saṃdhānena gṛhapatinā dānaśālā māpitā dānādhisthāyikaḥ puruṣaḥ sthāpitaḥ kālārocakaś ca;",
    "K01vinv172u:549": " te pratidinam āgamya bhaktakṛtyaṃ kurvanti;",
    "K01vinv172u:550": " tasya pratyekabuddhasahasrasya yaḥ saṃghasthaviraḥ so 'tīva prāsādikaḥ chatrākāraśirās tāṃ parṣadaṃ chatrīkṛtyāvatiṣṭhate;",
    "K01vinv172u:551": " saṃdhānasya gṛhapater duhitā tasya saṃghasthavirasya (SBV II 16)",
    "K01vinv172u:552": " chatrākāraśiraskatāṃ varṇapuṣkalatāṃ dṛṣṭvātīvābhiprasannā;",
    "K01vinv172u:553": " yāvad apareṇa samayena bhaktakāle devo varṣitum ārabdhaḥ;",
    "K01vinv172u:554": " tataḥ tayā dārikayā saṃghasthavirasya mūrdhni chatraṃ dhāritam;",
    "K01vinv172u:555": " bhuktasya ca pādayor nipatya praṇidhānaṃ kṛtam:",
    "K01vinv172u:556": " anenāhaṃ kuśalamūlena evaṃvidhānāṃ guṇānāṃ lābhī syāṃ yādṛśo 'yam āryaḥ yathā cāyaṃ chatrīkṛtya parṣadi niṣaṇṇaḥ evam aham api chatrīkṛtya parṣadaṃ niṣīdeyam iti.",
    "K01vinv172u:557": " kiṃ manyadhve bhikṣavaḥ?",
    "K01vinv172u:558": " yāsau saṃdhānasdya gṛhapater duhitā eṣa evāsau (A 431a)",
    "K01vinv172u:559": " kauṇḍinyo bhikṣuḥ;",
    "K01vinv172u:560": " yad anena kumārikābhūtena pratyekabuddhasaṃghasthavirasya chatraṃ vidhārya praṇidhānaṃ kṛtaṃ evaṃvidhānāṃ guṇānāṃ lābhī syāṃ chatrīkṛtya ca parṣadaṃ niṣīdeyam iti,",
    "K01vinv172u:561": " tad etarhi sarvakleśaprahāṇād arhatvaṃ sākṣātkṛtaṃ chatrīkṛtya ca parṣadam avasthitaḥ;",
    "K01vinv172u:562": " iti hi bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ pūrvavad yāvad evaṃ vo bhikṣavaḥ śikṣitavyam.",
    "K01vinv172u:563": " yadā bhagavatā ājñātakauṇḍinyam āgamya aśītir devatāsahasrāṇi saddharmarasena saṃtarpitāni tadā bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:564": " paśya bhadanta bhagavatā āyuṣmantam ājñātakauṇḍinyam āgamya aśītir devatāsahasrāṇi saddharmarasena saṃtarpitāni;",
    "K01vinv172u:565": " bhagavān āha:",
    "K01vinv172u:566": " kim atra bhikṣava āścaryaṃ yad idānīṃ mayā vigatarāgeṇa vigatadveṣeṇa vigatamohena",
    "K01vinv172u:567": " parimuktena jātijarāvyādhimaraṇaśokaparidevaduḥkhadaurmanasyopāyāsaiḥ sarvajñena",
    "K01vinv172u:568": " sarvākārajñena sarvajñānajñeyavaśiprāptena ājñātakauṇḍinyam āgamya aśītir devatāsahasrāṇi",
    "K01vinv172u:569": " dharmarasena saṃtarpitāni?",
    "K01vinv172u:570": " yat tu mayātīte 'dhvani sarāgeṇa sadveṣeṇa samohenāparimuktena jātijārāvyadhimaraṇaśokaparidevaduḥkhadaurmanasyopāyāsaiḥ",
    "K01vinv172u:571": " vinipatitaśarīreṇa tiryagyonāv upapannena aśitikīṭasahasrāṇi kauṇḍinyaṃ kīṭikībhūtam",
    "K01vinv172u:572": " āgamya svarudhireṇa saṃtarpitāni;",
    "K01vinv172u:573": " tac chrūyatām.",
    "K01vinv172u:574": " The story of the tortoise",
    "K01vinv172u:575": " (concerning a previous birth of Kauṇḍinya)",
    "K01vinv172u:576": " bhūtapūrvaṃ,",
    "K01vinv172u:577": " bhikṣava,",
    "K01vinv172u:578": " aniyatarāśyavasthito bodhisatvo mahāsamudre kacchapeṣūpapannas teṣām adhipatir babhūva;",
    "K01vinv172u:579": " yāvat paṃcavaṇikśatāni mahāsamudrayānapātraṃ pratipadya mahāsamudram (SBV II 17)",
    "K01vinv172u:580": " avatīrṇāni;",
    "K01vinv172u:581": " tato nānāratnasaṃgrahaṃ kṛtvā pratinirvṛttāni;",
    "K01vinv172u:582": " yāvad vahanaṃ makareṇa matsyajātenānayena vyasanam āpāditam;",
    "K01vinv172u:583": " tatra mahān kolāhalo jātaḥ;",
    "K01vinv172u:584": " tacchabdaśravaṇāt kacchapo mahāsamudrād utthitaḥ;",
    "K01vinv172u:585": " sa teṣāṃ sakāśam upasaṃkramya kathayati:",
    "K01vinv172u:586": " alaṃ bhavatāṃ viṣādena mama pṛṣṭham abhiruheta ahaṃ vas tārayiṣyāmi iti;",
    "K01vinv172u:587": " te naṣṭopalabdhaprāṇāḥ sarve kūrmapṛṣṭham abhirūḍhāḥ;",
    "K01vinv172u:588": " sa tān ādāya samudratīrābhimukhaḥ saṃprasthitaḥ;",
    "K01vinv172u:589": " atyantabhārāvaṣṭabdho 'pi vīryam āsthāya viṣādaṃ nāpadyate;",
    "K01vinv172u:590": " sa śrāntakāyaḥ teṣu saṃkīrṇeṣu grīvām abhiprasārya suptaḥ;",
    "K01vinv172u:591": " tasya nātidūre kīṭikānāṃ nagaram;",
    "K01vinv172u:592": " tasmād ekā kīṭikā paribhramantī gandhaṃ ghrātvā tasya sakāśam upasaṃkrāntā;",
    "K01vinv172u:593": " tatas taṃ mahatpramāṇākāravikāraṃ dṛṣṭvā tvaritagatipracārikī kīṭikānagaram abhigatā;",
    "K01vinv172u:594": " svasvasaṃjñayā kīṭikāḥ prabodhya aśītiḥ kīṭikāsahasrāṇy ādāya kacchapasakāśaṃ gatā;",
    "K01vinv172u:595": " tataḥ taṃ suotaṃ mṛtam iva niśceṣṭaprāṇaṃ bhakṣayitum ārabdhāḥ;",
    "K01vinv172u:596": " yadāsya sthūlaṃ māṃsaṃ bhakṣayanti śramanaparikhinno gāḍhamiddhāvaṣṭabdho na cetayate;",
    "K01vinv172u:597": " yadā tu marmasthāneṣu māṃsaṃ bhakṣayanti tadā prabuddhaḥ paśyati kīṭikābhiḥ sarvaṃ śarīram ākīrṇam;",
    "K01vinv172u:598": " sa saṃlakṣayati:",
    "K01vinv172u:599": " yadi kāyaṃ calayiṣye (A 431b)",
    "K01vinv172u:600": " vā saṃparivartayiṣye vā niyatam etāḥ praghātayiṣyāmi;",
    "K01vinv172u:601": " kāmaṃ prāṇaviyogo na tu prāṇoparodhaḥ;",
    "K01vinv172u:602": " iti viditvā chidyamāneṣu marmasu mucyamāneṣu saṃdhiṣu praṇidhānaṃ kartum ārabdhaḥ:",
    "K01vinv172u:603": " yathā mayā etāni aśītir kīṭikāsahasrāṇi māṃsarudhireṇa saṃtarpitāni,",
    "K01vinv172u:604": " tāny evam aham anāgate 'dhvani anuttarāṃ samyaksaṃbodhim abhisaṃbuddhya saddharmarasena saṃtarpayeyam iti.",
    "K01vinv172u:605": " kiṃ manyadhve bhikṣavaḥ?",
    "K01vinv172u:606": " yo 'sau kīṭikānāṃ mārgoddeśika eṣa evāsau kauṇḍinyo bhikṣuḥ;",
    "K01vinv172u:607": " yāni tāni aśītir kīṭikāsahasrāṇi tam āgamya māṃsarudhireṇa saṃtarpitāni,",
    "K01vinv172u:608": " tāny aśītir devatāsahasrāṇi;",
    "K01vinv172u:609": " tadāpy etānimayā svarudhireṇa saṃtarpitāni;",
    "K01vinv172u:610": " etarhy apy etāni mayā saddharmarasena saṃtarpitāni;",
    "K01vinv172u:611": " iti hi bhikṣavaḥ ekāntakṛṣṇānām iti yāvad evaṃ vo bhikṣavaḥ śikṣitavyam.",
    "K01vinv172u:612": " yadā bhagavatā paṃcakā bhikṣavaḥ saddharmarasena saṃtarpya saṃsārakāntārād uttāryātyantaniṣṭhe yogakṣeme nirvāṇe pratiṣṭhāpitā (SBV II 18)",
    "K01vinv172u:613": " tadā bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:614": " paśya bhadanta bhagavatā bhikṣavaḥ saddharmarasena saṃtarpya saṃsārakāntārād uttāryātyantaniṣṭhe yogakṣeme nirvāṇe pratiṣṭhāpitāḥ iti;",
    "K01vinv172u:615": " bhagavān āha:",
    "K01vinv172u:616": " kim atra bhikṣava āścaryaṃ yad idānīṃ mayā vigatarāgeṇa vigatadveṣeṇa vigatamohena",
    "K01vinv172u:617": " parimuktena jātijarāvyādhimaraṇaśokaparidevaduḥkhadaurmanasyopāyāsaiḥ sarvajñena",
    "K01vinv172u:618": " sarvākārajñena sarvajñānajñeyavaśiprāptena paṃcakā bhikṣavaḥ saddharmarasena saṃtarpya",
    "K01vinv172u:619": " saṃsārakāntārād uttāryātyantaniṣṭhe yogakṣeme nirvāṇe pratiṣṭhāpitāḥ?",
    "K01vinv172u:620": " yat tu mayātīte 'dhvani sarāgeṇa sadveṣeṇa samohenāparimuktena jātijārāvyadhimaraṇaśokaparidevaduḥkhadaurmanasyopāyāsair",
    "K01vinv172u:621": " ete svarudhireṇa saṃtarpya paṃcasu vratapadeṣu pratiṣṭhāpitāḥ;",
    "K01vinv172u:622": " tac chrūyatām.",
    "K01vinv172u:623": " The story of the king Vajrabāhu",
    "K01vinv172u:624": " bhūtapūrvaṃ bhikṣavo vārāṇasyāṃ nagaryāṃ vajrabāhur nāma rājā rājyaṃ kārayati ṛddhaṃ ca yāvad ākīrṇabahujanamanuṣyaṃ ca;",
    "K01vinv172u:625": " sa rājā śrāddho bhadraḥ kalyāṇāśayaḥ ātmahitaparahitapratipannaḥ kāruṇiko mahātmā dharmakāmaḥ prajāvatsalaḥ sarvapradaḥ sarvaparityāgī niḥsaṅgaparityāgī ca mahati tyāge vartate;",
    "K01vinv172u:626": " tenātyantaṃ maitrī svabhyastā;",
    "K01vinv172u:627": " trir divasasya maitrīṃ samāpadyate;",
    "K01vinv172u:628": " tasya maitrīṃ samāpadyamānasya yācanakajano vihanyate;",
    "K01vinv172u:629": " tenāmātyānām ājñā dattā;",
    "K01vinv172u:630": " bhavanto vārāṇasyāṃ caturṣu nagaradvāreṣu dānaśālā māpayitvā śramaṇabrāhmaṇakṛpaṇavaṇīpakādhvagayācanakebhyo yo yenārthī tasmai tad anuprayacchata",
    "K01vinv172u:631": " evaṃ deva ity amātyā rajño vajrabāhor pratiśutya vārāṇasyāṃ caturṣu nagaradvāreṣu",
    "K01vinv172u:632": " dānaśālā māpayitvā annapānavastraśayanāsanahiraṇyasuvarṇamuktāvaiḍūryaśaṃkhaśilāpravāḍajātarūparajatāśmagarbhamusāragalbalohitikādakṣiṇāvartādidravyasaṃbhārenāvasthitāḥ",
    "K01vinv172u:633": " yācanakajanaṃ saṃtarpanāya;",
    "K01vinv172u:634": " yāvad apareṇa (A 432a)",
    "K01vinv172u:635": " samayena vaiśravaṇena rājñā aḍakavattāyāṃ rājadhānyāṃ paṃca yakṣā ojohārā nirvāsitāḥ;",
    "K01vinv172u:636": " itaś cāmutaś ca paribhramanto vārāṇasīm anuprāptāḥ;",
    "K01vinv172u:637": " te gopālakān paśupālakān tṛṇahārakān kāṣṭhahārakān pathājīvān utpathājīvāṃś ca manuṣyān dṛṣṭvā kathayanti:",
    "K01vinv172u:638": " bhavanto na yūyam asmān bibhīta? (SBV II 19)",
    "K01vinv172u:639": " iti; bhavantaḥ kimarthaṃ bibhīmaḥ yeṣām asmākaṃ rājā maitryātmakaḥ kāruṇikaḥ sarvasatvahitādhyāśayena trir divasasya maitrīṃ samāpadyate?",
    "K01vinv172u:640": " iti; tataḥ te brāhmaṇaveṣam ātmānam abhinirmāya vārāṇasyām caturṣu dvāreṣu dānaśālāṃ",
    "K01vinv172u:641": " pratyavekṣya vajrabāhuṃ rājānaṃ maitryā vyutthitaṃ jñātvā vinītaveṣadhāriṇo rajñaḥ",
    "K01vinv172u:642": " sakāśam upasaṃkrāntāḥ;",
    "K01vinv172u:643": " upasaṃkramya jayenāyuṣā ca rājānaṃ vardhayitvā ūcuḥ:",
    "K01vinv172u:644": " deva bubhukṣitāḥ smāhāreṇa anugrahaṃ kuruṣva iti;",
    "K01vinv172u:645": " rājñā amātyān āhūyoktāḥ:",
    "K01vinv172u:646": " bhavanta etān brāhmaṇān praṇītenāhāreṇa saṃtarpayata iti;",
    "K01vinv172u:647": " te kathayanti:",
    "K01vinv172u:648": " māṃsarudhirabhakṣā vayamiti;",
    "K01vinv172u:649": " rājñā amātyā abhihitā:",
    "K01vinv172u:650": " bhavanto yadi māṃsasya ( na)",
    "K01vinv172u:651": " saṃbhavo 'sti rudhirasya vā vīthyā dharmanyāyalabdhaṃ rudhiraṃ prayacchata iti;",
    "K01vinv172u:652": " te kathayanti:",
    "K01vinv172u:653": " sadyohatarudhiramāṃsabhakṣakā vayam;",
    "K01vinv172u:654": " sadyohatena māṃsarudhireṇānugrahaṃ kuruṣva iti;",
    "K01vinv172u:655": " rājā saṃlakṣayati:",
    "K01vinv172u:656": " kutaḥ sadyohatasya māṃsarudhirasya saṃbhavaḥ parasya pīḍām akṛtvā?",
    "K01vinv172u:657": " yanv aham ebhyaḥ svarudhiram anuprayaccheyam iti;",
    "K01vinv172u:658": " tato vaidyān āhūya kathayati:",
    "K01vinv172u:659": " bhavanto mama sarvāṅgikaṃ śirāvedhaṃ kuruta;",
    "K01vinv172u:660": " yācanakajanaṃ saṃtarpayiṣyāmi iti;",
    "K01vinv172u:661": " vaidyāḥ kathayanti:",
    "K01vinv172u:662": " na vayaṃ prākṛtapuruṣāṇām arthāya devasya śarīre śastraṃ nipātayāmaḥ;",
    "K01vinv172u:663": " kuśalāḥ bhavanti bodhisatvās teṣu teṣu śilpasthānakarmasthāneṣu;",
    "K01vinv172u:664": " tena svayam eva paṃcasu gātreṣu śastranipātaḥ kṛtaḥ;",
    "K01vinv172u:665": " tataḥ svarudhireṇa saṃtarpya teṣāṃ tādṛśī dharmadeśanā kṛtvā yāṃ śrutvā te yakṣāḥ paṃcasu vratapadeṣu pratiṣṭhāpitāḥ.",
    "K01vinv172u:666": " (kiṃ manyadhve bhikṣavaḥ?",
    "K01vinv172u:667": " yo 'sau vajrabāhur nāma rājā aham eva sa tena kālena tena samayena;",
    "K01vinv172u:668": " ye amī paṃca yakṣā ojohārās te evāmī paṃca bhikṣavaḥ;",
    "K01vinv172u:669": " tadāpy ete svarudhireṇa saṃtarpya paṃcasu vratapadeṣu pratiṣṭhāpitāḥ) ;",
    "K01vinv172u:670": " etarhy apy ete mayā saddharmarasena saṃtarpya saṃsārakāntārād uttāryātyantaniṣṭhe yogakṣeme nirvāṇe pratiṣṭhāpitā.",
    "K01vinv172u:671": " yadā bhagavatā paṃcakā bhikṣavaḥ saddharmarasena saṃtarpya saṃsārakāntārād uttāryātyantaniṣṭhe",
    "K01vinv172u:672": " yogakṣeme nirvāṇe pratiṣṭhāpitās tadā bhikṣavaḥ saṃśayajātāḥ sarvasaṃśayacchettāraṃ",
    "K01vinv172u:673": " buddhaṃ bhagavantaṃ papracchuḥ:",
    "K01vinv172u:674": " paśya bhadanta bhagavatā paṃcakā bhikṣavaḥ saddharmarasena (SBV II 20)",
    "K01vinv172u:675": " saṃtarpya saṃsārakāntārād uttāryātyantaniṣṭhe yogakṣeme nirvāṇe pratiṣṭhāpitāḥ iti;",
    "K01vinv172u:676": " bhagavān āha:",
    "K01vinv172u:677": " kim atra bhikṣava āścaryaṃ yad idānīṃ mayā vigatarāgeṇa yāvat sarvajñānajñeyavaśiprāptena",
    "K01vinv172u:678": " paṃcakā bhikṣavaḥ saddharmarasena saṃtarpya saṃsārakāntārād uttāryātyantaniṣṭhe yogakṣeme",
    "K01vinv172u:679": " nirvāṇe pratiṣṭhāpitāḥ;",
    "K01vinv172u:680": " yat tu mayātīte 'dhvani sarāgeṇa pūrvavat duḥkhadaurmanasyopāyāsaiḥ ete svarudhireṇa saṃtarpya paṃcasu vratapadeṣu pratiṣṭhāpitāḥ;",
    "K01vinv172u:681": " tac chrūyatām.",
    "K01vinv172u:682": " The story of Maitrabala",
    "K01vinv172u:683": " bhūtapūrvaṃ bhikṣavo vārāṇasyāṃ nagaryāṃ maitrabalo nāma rājā rājyaṃ kārayati ṛddhaṃ ca yāvad bahujanamanuṣyaṃ ca;",
    "K01vinv172u:684": " maitryātmakaḥ kāruṇiko mahātmā sarvasatveṣu dayāvān; (A 432b)",
    "K01vinv172u:685": " yāvad apareṇa samayena vaiśravaṇena rājñā aḍakavattāyāṃ rājadhānyāṃ paṃca ojohārā yakṣāḥ kasmiṇcid eva aparādhe pravāsitāḥ;",
    "K01vinv172u:686": " te taṃ janapadam anvāhiṇḍya vārāṇasīm anuprāptāḥ;",
    "K01vinv172u:687": " teṣāṃ na kaścid balimālyopahāraṃ kurute;",
    "K01vinv172u:688": " taiḥ prakopam āpannair ītir utsṛṣṭā;",
    "K01vinv172u:689": " vārāṇasyāṃ janakāyo mriyate;",
    "K01vinv172u:690": " amātyai rājñe maitrabalāya niveditam:",
    "K01vinv172u:691": " deva vārāṇasyām atīva janakāyo mṛta iti;",
    "K01vinv172u:692": " rājñā teṣām ājñā dattā:",
    "K01vinv172u:693": " gacchata vārāṇasyām evaṃ ghaṇṭāvaghoṣaṇaṃ kārayata:",
    "K01vinv172u:694": " bhadanto rājā maitrabalaḥ samājñāpayati,",
    "K01vinv172u:695": " ahaṃ sarvasatvahitādhyāśayatatpareṇa manasā rātrindivam atinamayāmi;",
    "K01vinv172u:696": " tad yuṣmābhir api sarvasatvānugatā maitrī manasi kartavyā;",
    "K01vinv172u:697": " evaṃ vaḥ śāntir bhaviṣyatīti;",
    "K01vinv172u:698": " te sarvasatvānugatāṃ maitrīṃ manasi kartum ārabdhā;",
    "K01vinv172u:699": " ojohārā yakṣā vārāṇasīsāmantakena paribhramitum ārabdhāḥ;",
    "K01vinv172u:700": " praveśaṃ na labhante;",
    "K01vinv172u:701": " te praveśam alabhamānā gopālakāṃ paśupālakān tṛṇahārakāṃ kāṣṭhahārakāṃ pathājīvān utpathājīvāṃś ca manuṣyān dṛṣṭvā kathayanti:",
    "K01vinv172u:702": " bhavanto na yūyam asmad bibhīta?",
    "K01vinv172u:703": " iti; te kathayanti:",
    "K01vinv172u:704": " na bibhīmaḥ;",
    "K01vinv172u:705": " kiṃ kāraṇaṃ?",
    "K01vinv172u:706": " vayaṃ hi yad rājā maitrabalaś cintayati tac cintayāmaḥ;",
    "K01vinv172u:707": " kiṃ maitrabalo rājā cintayati?",
    "K01vinv172u:708": " sarvasatvānugatāṃ maitrīṃ;",
    "K01vinv172u:709": " te saṃlakṣayanti:",
    "K01vinv172u:710": " idam atra kāraṇaṃ yena vayam idānīm avatāraṃ na labhāmaha iti;",
    "K01vinv172u:711": " te vārāṇasyāṃ dvāreṇa (SBV II 21)",
    "K01vinv172u:712": " dvāraṃ paribhramanti:",
    "K01vinv172u:713": " kadācid rājānaṃ maitrabalaṃ drakṣyāmaḥ iti;",
    "K01vinv172u:714": " yāvad apareṇa samayena maitrabalo rājā bahir udyānāya saṃprasthitaḥ;",
    "K01vinv172u:715": " tatas te brāhmaṇaveṣam ātmānam abhinirmāya śānteryāpathena rājānam upasaṃkramya jayenāyuṣā ca vardhayitvocuḥ:",
    "K01vinv172u:716": " deva bubhukṣitā sma;",
    "K01vinv172u:717": " āhāreṇānugrahaṃ kuruṣva iti;",
    "K01vinv172u:718": " rājñā amātyā āhūyoktāḥ:",
    "K01vinv172u:719": " bhavanta etān brāhmaṇān praṇītenāhāreṇa saṃtarpayata;",
    "K01vinv172u:720": " te kathayanti:",
    "K01vinv172u:721": " deva māṃsarudhirabhakṣā vayam iti;",
    "K01vinv172u:722": " rājñā amātyā abhihitāḥ:",
    "K01vinv172u:723": " bhavanta yadi māṃsasya ( na)",
    "K01vinv172u:724": " saṃbhavo 'sti rudhirasya vā vithyā dharmanyāyalabdhaṃ māṃsaṃ rudhiraṃ ca prayacchata iti;",
    "K01vinv172u:725": " deva sadyohatarudhiramāṃsabhakṣā vayaṃ sadyohatena māṃsenānugrahaṃ kuruṣva iti;",
    "K01vinv172u:726": " rājā saṃlakṣayati:",
    "K01vinv172u:727": " kutas sadyohatasya māṃsarudhirasya saṃbhavaḥ parasyapīḍām akṛtvā;",
    "K01vinv172u:728": " yanv aham ebhyaḥ svarudhiram anuprayaccheyam iti;",
    "K01vinv172u:729": " tato vaidyān āhūya kathayati:",
    "K01vinv172u:730": " bhavanto mama sarvāṅgikaṃ śirāvedhaṃ kuruta iti yācanakajanaṃ saṃtarpayiṣyāmi iti;",
    "K01vinv172u:731": " vaidyāḥ kathayanti:",
    "K01vinv172u:732": " deva na vayaṃ prākṛtapuruṣāṇām arthāya devasya śarīre śastraṃ nipātayāmaḥ;",
    "K01vinv172u:733": " kuśalā bhavanti bodhisatvās teṣu teṣu śilpasthānakarmasthāneṣu;",
    "K01vinv172u:734": " tena svayam eva paṃcasu gātreṣu śāstranipātaḥ kṛtaḥ;",
    "K01vinv172u:735": " tataḥ svarudhireṇa saṃtarpya teṣāṃ tādṛśī dharmadeśanā kṛtā yāṃ śrutvā te yakṣā paṃcasu vratapadeṣu pratiṣṭhāpitāḥ.",
    "K01vinv172u:736": " kiṃ manyadhve bhikṣavaḥ?",
    "K01vinv172u:737": " yo 'sau maitrabalo nāma rājā 'bhūd aham eva sa tena kālena tena samayena;",
    "K01vinv172u:738": " ye te paṃca ojohārās yakṣā (A 433a)",
    "K01vinv172u:739": " ete eva te paṃcakā bhikṣavaḥ;",
    "K01vinv172u:740": " tadāpy ete mayā svarudhireṇa saṃtarpya paṃcasu vratapadeṣu pratiṣṭhāpitāḥ;",
    "K01vinv172u:741": " etarhy apy ete mayā saddharmarasena saṃtarpitāḥ saṃsārakāntārād uttāryātyantaniṣṭhe yogakṣeme nirvāṇe pratiṣṭhāpitā.",
    "K01vinv172u:742": " yadā bhagavatā ṣaḍvarṣāṇi duṣkaraṃ caritam;",
    "K01vinv172u:743": " anuttarā samyaksaṃbodhir abhisaṃbuddhā,",
    "K01vinv172u:744": " vārāṇasyāṃ gatvā dharmacakraṃ pravartitaṃ,",
    "K01vinv172u:745": " paṃcakā vinīta upapaṃcakāḥ ṣaṣṭibhadravargīyāḥ pūgāḥ,",
    "K01vinv172u:746": " bhikṣubahutvaṃ jātam,",
    "K01vinv172u:747": " tadā bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:748": " paśya bhadanta bhagavatā karma kṛtaṃ yasya karmaṇo vipākena ṣaḍvarṣāṇi duṣkaraṃ caritam;",
    "K01vinv172u:749": " bhagavān āha:",
    "K01vinv172u:750": " tathāgatenaivaitāni bhikṣavaḥ pūrvam anyāsu jātiṣu karmāṇi kṛtāny upacitāni labdhasaṃbhārāni pūrvavad yāvat phalanti khalu dehinām. (SBV II",
    "K01vinv172u:751": " The story of Nandapāla the Potter (= Ghaṭīkarasutta, MN 81, cf. MV I 319ff.)",
    "K01vinv172u:752": " bhūtapūrvaṃ bhikṣavo vaibhiḍiṅgī nāma grāmanigamo 'bhūd ṛddhaś ca sphītaś ca bahujanamanuṣyaś ca;",
    "K01vinv172u:753": " vaibhiḍiṅgyāṃ bhikṣavo grāmanigame nyagrodho nāma brāhmaṇamahāśālaḥ prativasati,",
    "K01vinv172u:754": " āḍhyo mahādhano mahābhogaḥ sphītaḥ,",
    "K01vinv172u:755": " vaibhiḍiṅgīṃ paribhuṃkte sotsadāṃ satṛṇakāṣṭhodakāṃ kṛkinā rājñā brahmadeyāṃ dattām;",
    "K01vinv172u:756": " nyagrodhasya khalu bhikṣavo brāhmaṇamahaśālasya uttaro nāmo māṇavo 'ntevāsī upeto",
    "K01vinv172u:757": " mātṛtaḥ pitṛtaḥ saṃśuddho gṛhiṇyām anākṣipto jātivādena gotravādena ca yāvad āsaptamaṃ",
    "K01vinv172u:758": " mātāmahapaitāmahaṃ yugam upādāya;",
    "K01vinv172u:759": " adhyāpako mantradharo trayāṇāṃ vedānāṃ pāraṃgataḥ sanighaṇṭukaiṭabhānāṃ sākṣaraprabhedānām itihāsapaṃcamānāṃ sādṛśo vyākarakaḥ,",
    "K01vinv172u:760": " abhirūpo darśanīyaḥ prāsādikaḥ;",
    "K01vinv172u:761": " nyagrodhasya brāhmaṇamahaśālasya paṃcamātrāṇi māṇavakaśatāni brāhmaṇakān mantrān vācayanti;",
    "K01vinv172u:762": " vaibhiḍiṅgyāṃ bhikṣavo grāmanigame nandīpālo ghaṭīkaraḥ prativasati;",
    "K01vinv172u:763": " buddhe 'bhiprasanno dharme saṃghe 'bhiprasannaḥ;",
    "K01vinv172u:764": " buddhaṃ śaraṇaṃ gato dhammaṃ saṃghaṃ śaraṇaṃ gataḥ;",
    "K01vinv172u:765": " buddhe ekāntiko dharme saṃghe ekāntikaḥ;",
    "K01vinv172u:766": " buddhe niṣkāṃkṣo nirvicikitso dharme saṃghe niṣkāṃkṣo nirvicitaḥ;",
    "K01vinv172u:767": " duḥkhe samudaye nirodhe mārge niṣkāṃkṣo nirvicikitso dṛṣṭasatya āgataphalābhisamitavāṃ nikṣiptaparṇamusalo na svahastaṃ pṛthivīṃ khanati na khānayati; nānyatra,",
    "K01vinv172u:768": " yat tad bhavati dakaprarugnaṃ vā mūṣikotkirā vā tataḥ kāyena mṛttikāṃ saṃhṛtya niṣprāṇakenodakena tīmayitvā bhājanāni kṛtvā ekāntam upanikṣipya evam āha:",
    "K01vinv172u:769": " eta āryā eta bhadramukhā tilān vā taṇḍulān vā mudgaprabhṛtīn vā māṣaprabhṛtīn vā ekānta upanikṣipya yo vā yena bhājanenārthī sa tad ādāya prakrāmatu",
    "K01vinv172u:770": " sa tasmād andhau mātāpitarau bibharti;",
    "K01vinv172u:771": " kāśyapaṃ samyaksaṃbuddhaṃ kālena (SBV II 23)",
    "K01vinv172u:772": " kālaṃ piṇḍakena pratipādayati;",
    "K01vinv172u:773": " uttarasya māṇavasya mitraṃ suhṛd vayasyako ca nandīpālo ghaṭīkaro yena kāśyapaḥ samyaksaṃbuddhaḥ tenopasaṃkrāntaḥ;",
    "K01vinv172u:774": " upasaṃkramya kāśyapasya samyaksaṃbuddhasya pādau śirasā vanditvā ekāntaniṣaṇṇaḥ;",
    "K01vinv172u:775": " ekāntaniṣaṇṇaṃ (A 433b)",
    "K01vinv172u:776": " nandīpālaṃ ghaṭīkaraṃ kāśyapaḥ samyaksaṃbuddhaḥ dharmyayā kathayā saṃdarśayati samādāpayati samuttejayati saṃpraharṣayati;",
    "K01vinv172u:777": " anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm;",
    "K01vinv172u:778": " atha nandīpālo ghaṭīkaraḥ kāśyapasya samyaksaṃbuddhasya pādau śirasā vanditvā utthāyāsanāt prakrāntaḥ;",
    "K01vinv172u:779": " tena khalu samayena uttaro māṇavaḥ sarvaśvetaṃ vaḍavāratham abhiruhya sauvarṇena daṇḍakamaṇḍalunā dhāryamānena māṇavakagaṇaparivṛto māṇavakagaṇapuraskṛto vaibhiḍiṅgyān niryāti;",
    "K01vinv172u:780": " bahir vaibhiḍiṅgyāḥ brāhmaṇakān mantrān vācayitukāmaḥ adrākṣīd uttaro māṇavo nandīpālaṃ ghaṭīkaraṃ dūrād eva;",
    "K01vinv172u:781": " dṛṣṭvā ca punar evam āha:",
    "K01vinv172u:782": " kutas tvaṃ somya nandīpāla etarhy āgacchasi?",
    "K01vinv172u:783": " ito 'haṃ somya uttara etarhy āgacchāmi kāśyapaṃ samyaksaṃbuddhaṃ paryupāsya;",
    "K01vinv172u:784": " ehy āvāṃ somya uttara gamiṣyāvāḥ;",
    "K01vinv172u:785": " kāśyapaṃ samyaksaṃbuddhaṃ paryupāsiṣyāvahe;",
    "K01vinv172u:786": " alaṃ somya nandīpāla kāśyapena samyaksaṃbuddhena dṛṣṭenālaṃ paryupāsitena;",
    "K01vinv172u:787": " tat kasya hetoḥ;",
    "K01vinv172u:788": " kutas tasmin muṇḍake śramaṇake bodhiḥ;",
    "K01vinv172u:789": " bodhir hi paramaduṣkarā;",
    "K01vinv172u:790": " mā tvaṃ somya uttara evaṃ vada:",
    "K01vinv172u:791": " kutas tasmin śramaṇake bodhiḥ;",
    "K01vinv172u:792": " bodhir hi paramaduṣkarā;",
    "K01vinv172u:793": " api tu buddhaḥ sa bhagavān,",
    "K01vinv172u:794": " buddhāś cānena sarvadharmā iti;",
    "K01vinv172u:795": " dvir api trir api nandīpālo ghaṭīkaraḥ uttaraṃ māṇavakam idam avocat:",
    "K01vinv172u:796": " ehy āvāṃ somya uttara gamiṣyāvaḥ;",
    "K01vinv172u:797": " kāśyapaṃ samyaksaṃbuddhaṃ paryupāsiṣyāvahe iti;",
    "K01vinv172u:798": " dvir api trir api uttaro māṇavo nandīpālaṃ ghaṭīkaram idam avoat:",
    "K01vinv172u:799": " alaṃ somya nandīpāla kāśyapena samyaksaṃbuddhena dṛṣṭena alaṃ paryupāsitena;",
    "K01vinv172u:800": " tat kasya hetoḥ?",
    "K01vinv172u:801": " kutas tasmin muṇḍale śramaṇake bodhiḥ;",
    "K01vinv172u:802": " bodhir hi paramaduṣkarā;",
    "K01vinv172u:803": " mā tvaṃ somyottara evaṃ vada kutas tasmin muṇḍake śramaṇake bodhiḥ;",
    "K01vinv172u:804": " bodhir hi paramaduṣkarā;",
    "K01vinv172u:805": " api tu buddhaḥ sa bhagavān,",
    "K01vinv172u:806": " buddhāś cānena sarvadharmā iti;",
    "K01vinv172u:807": " atha nandīpālo ghaṭīkara uttarasya māṇavasya ratham abhiruhya uttaraṃ māṇavam idam avocat:",
    "K01vinv172u:808": " ehy āvāṃ somya uttara gamiṣyāvaḥ;",
    "K01vinv172u:809": " kāśyapaṃ samyaksaṃbuddhaṃ paryupāsiṣyāvahe iti;",
    "K01vinv172u:810": " athottarasya māṇavasyaitad abhavat:",
    "K01vinv172u:811": " na batāvaro buddho bhaviṣyati; (SBV II 24)",
    "K01vinv172u:812": " nāvaraṃ dharmākhyānaṃ;",
    "K01vinv172u:813": " yatredaṇīṃ nandīpālo ghaṭīkaro dīrgharātram acaṇḍo 'rabhaso 'karkaśa 'sāhasikaḥ keśagrahaṇam apy agamad iti viditvā nandīpālaṃ ghaṭīkaram idam",
    "K01vinv172u:814": " somya nandīpāla ato 'pi yāvat;",
    "K01vinv172u:815": " somya uttara,",
    "K01vinv172u:816": " ato 'pi yāvat;",
    "K01vinv172u:817": " ato 'pi yāvat somya nandīpāla;",
    "K01vinv172u:818": " ato 'pi yāvat,",
    "K01vinv172u:819": " somya uttara;",
    "K01vinv172u:820": " tena hi somya nandīpāla muṃca,",
    "K01vinv172u:821": " gamiṣyāvaḥ,",
    "K01vinv172u:822": " kāśyapaṃ samyaksaṃbuddhaṃ paryupāsiṣyāvahe;",
    "K01vinv172u:823": " athottaro māṇavo nandīpālaś ca ghaṭīkaraḥ ratham abhiruhya yena kāśyapaḥ samyaksaṃbuddhas tenopasaṃkrāntau;",
    "K01vinv172u:824": " tayor yāvatī yānasya bhūmis tāvad yānena gatvā yānād avatīrya yena kāśyapaḥ samyaksaṃbuddhas tenopasaṃkrāntau;",
    "K01vinv172u:825": " upasaṃkramya kāśyapasya samyaksaṃbuddhasya pādau śirasā vanditvā ekānte niṣaṇṇau;",
    "K01vinv172u:826": " ekāntaniṣaṇṇo nandīpālo ghaṭīkaraḥ kāśyapaṃ samyaksaṃbuddham idam avocat:",
    "K01vinv172u:827": " ayaṃ bhadanta uttaro (A 434a)",
    "K01vinv172u:828": " māṇavo na buddhe 'bhiprasanno na dharme na saṃghe 'bhiprasannaḥ;",
    "K01vinv172u:829": " sādhv asya bhagavān tathā dharmaṃ deśayed yathā uttaro māṇavo buddhe 'bhiprasīded dharme saṃghe 'bhiprasīded iti;",
    "K01vinv172u:830": " adhivāsayati kāśyapaḥ samyaksaṃbuddha uttaraṃ māṇavaṃ dharmyayā kathayā saṃdarśayati samādāpayati samuttejayati saṃpraharṣayati;",
    "K01vinv172u:831": " anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm;",
    "K01vinv172u:832": " athottaro māṇavo nandīpālaṃ ghaṭīkaram idam avocat:",
    "K01vinv172u:833": " kasmāt tvaṃ,",
    "K01vinv172u:834": " somya nandīpāla,",
    "K01vinv172u:835": " svākhyātaṃ dharmavinayaṃ śrutvā na pravrajasi samyag eva śraddhayā agārād anāgārikām?",
    "K01vinv172u:836": " na tvaṃ, somya kumāra,",
    "K01vinv172u:837": " jānīṣe yathāham andhaṃ mātāpitaraṃ bibharmi,",
    "K01vinv172u:838": " kāśyapaṃ samyaksaṃbuddhaṃ kālena ca kālaṃ piṇḍakena pratipādayāmi;",
    "K01vinv172u:839": " pravraja tvaṃ somya nandīpāla mā vā;",
    "K01vinv172u:840": " ahaṃ tāvat pravrajiṣye iti;",
    "K01vinv172u:841": " atha nandīpālo ghaṭīkaraḥ kāśyapaṃ samyaksaṃbuddham idam avocat:",
    "K01vinv172u:842": " ayaṃ bhadanta uttaro māṇava ākāṃkṣati svākhyāte dharmavinaye pravrajyām upasaṃpadaṃ bhikṣubhāvam;",
    "K01vinv172u:843": " taṃ bhagavān pravrājayatūpasaṃpādayatu anukaṃpām upādāya iti;",
    "K01vinv172u:844": " adhivāsayati kāśyapaḥ (SBV II 25)",
    "K01vinv172u:845": " samyaksaṃbuddho nandīpālasya ghaṭīkarasya tūṣṇīṃbhāvena;",
    "K01vinv172u:846": " atha nandīpālo ghaṭīkaraḥ kāśyapasya samyaksaṃbuddhasya tūṣṇīṃbhāvenādhivāsanāṃ viditvā kāśyapasya samyaksaṃbuddhasya pādau śirasā vanditvotthāyāsanāt",
    "K01vinv172u:847": " atha kāśyapaḥ samyaksaṃbuddhaś aciraprakrāntaṃ nandīpālaṃ ghaṭīkaraṃ viditvā uttaraṃ",
    "K01vinv172u:848": " māṇavaṃ pravrājya upasaṃpādya yathābhiramyaṃ vaibhiḍiṃgyāṃ vihṛtya yena vārāṇasī",
    "K01vinv172u:849": " kāśīnāṃ nigamas tena cārikāṃ prakrāntaḥ;",
    "K01vinv172u:850": " anupūrveṇa cārikāṃ caran vārāṇasīm anuprāptaḥ;",
    "K01vinv172u:851": " vārāṇasyāṃ viharati ṛṣivadane mṛgadāve.",
    "K01vinv172u:852": " aśrauṣīt kṛkī rājā kāśyapaḥ samyaksaṃbuddhaḥ kāśiṣu janapade cārikāṃ caran vārāṇasīm anuprāpto vārāṇasyāṃ viharati ṛṣivadane mṛgadāve iti;",
    "K01vinv172u:853": " śrutvā ca punar vārāṇasyāḥ niṣkramya yena kāśyapaḥ samyaksaṃbuddhas tenopasaṃkrāntaḥ;",
    "K01vinv172u:854": " upasaṃkramya upasaṃkramya kāśyapasya samyaksaṃbuddhasya pādau śirasā vanditvā ekānte niṣaṇṇau;",
    "K01vinv172u:855": " ekāntaniṣaṇṇaṃ kṛkiṃ rājānaṃ kāśyapaḥ samyaksaṃbuddho dharmyayā kathayā saṃdarśayati samādāpayati samuttejayati saṃpraharṣayati;",
    "K01vinv172u:856": " anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm;",
    "K01vinv172u:857": " atha kṛkī rājā utthāyāsanād ekāṃsam uttarāsaṃgaṃ kṛtvā yena kāśyapaḥ samyaksaṃbuddhaḥ tenāñjaliṃ praṇamya kāśyapam idam avocat:",
    "K01vinv172u:858": " adhivāsayatu me bhagavān śvo 'ntargṛhe bhaktena sārdhaṃ bhikṣusaṃghena iti;",
    "K01vinv172u:859": " adhivāsayati kāśyapaḥ samyaksaṃbuddhaḥ kṛkino rājñas tūṣṇīṃbhāvena;",
    "K01vinv172u:860": " atha kṛkī rājā kāśyapasya samyaksaṃbuddhasya tūṣṇīṃbhāvenādhivāsanāṃ viditvā kāsyapasya samyaksaṃbuddhasya pādau śirasā vanditvotthāyāsanāt",
    "K01vinv172u:861": " atha kṛkī rājā tām eva rātriṃ śuci praṇītaṃ khādanīyabhojanīyaṃ samudānīya kālyam evotthāyāsanakāni prajñapya udakamaṇiṃ pratiṣṭhāpya (A 434b)",
    "K01vinv172u:862": " kāśyapasya samyaksaṃbuddhasya dūtena kālam ārocayati:",
    "K01vinv172u:863": " samayo bhadanta sajjaṃ bhaktaṃ yasyedānīṃ bhagavān kālaṃ manyate iti;",
    "K01vinv172u:864": " atha kāsyapaḥ samyaksaṃbuddhaḥ pūrvāhṇe nivāsya pātracīvaram ādāya bhikṣugaṇaparivṛto bhikṣusaṃghapuraskṛto yena kṛkeḥ rājño bhaktābhisāras",
    "K01vinv172u:865": " upasaṃkramya purastād bhikṣusaṃghasya prajñapta evāsane niṣaṇṇaḥ;",
    "K01vinv172u:866": " atha kṛkī rājā sukhopaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyabhojanīyena svahastaṃ saṃtarpayati saṃpravārayati;",
    "K01vinv172u:867": " anekaparyāyeṇa śucinā praṇītena khādanīyabhojanīyena svahastaṃ saṃtarpya saṃpravārya",
    "K01vinv172u:868": " kāśyapaṃ samyaksaṃbuddhaṃ bhuktavantaṃ viditvā dhautahastam apanītapātraṃ sauvarṇaṃ",
    "K01vinv172u:869": " bhṛṅgāram ādāya kāśyapasya samyaksaṃbuddhasya (SBV II 26)",
    "K01vinv172u:870": " purato 'sthād āyācamānaḥ:",
    "K01vinv172u:871": " adhivāsayatu me bhagavān traimāsīṃ cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṃghena;",
    "K01vinv172u:872": " ahaṃ bhagavato 'rthāya paṃca vihāraśatāni māpayiṣyāmi;",
    "K01vinv172u:873": " paṃca maṃcapīṭhavṛṣikocavabimbopadhānacaturaśrakaśatāni kārayiṣyāmi;",
    "K01vinv172u:874": " anena caivaṃrūpena parṇopagūḍhena śālinā bhagavantaṃ upasthāsyāmi bhikṣusaṃghaṃ ca;",
    "K01vinv172u:875": " alaṃ mahārājā kṛtam etāvad yāvad eva cittam abhiprasannam;",
    "K01vinv172u:876": " dvir api trir api kṛkī rājā kāśyapaṃ samyaksaṃbuddham idam avocat:",
    "K01vinv172u:877": " adhivāsayatu me bhagavān traimāsīṃ cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṃghena;",
    "K01vinv172u:878": " ahaṃ bhagavato 'rthāya paṃca vihāraśatāni māpayiṣyāmi;",
    "K01vinv172u:879": " paṃca maṃcapīṭhavṛṣikocavabimbopadhānacaturaśrakaśatāni kārayiṣyāmi;",
    "K01vinv172u:880": " anena caivaṃrūpena parṇopagūḍhena śālinā bhagavantaṃ upasthāsyāmi bhikṣusaṃghaṃ ca;",
    "K01vinv172u:881": " dvir api trir api kāśyapaḥ samyaksaṃbuddhāḥ kṛkiṃ rājānam idam avocat:",
    "K01vinv172u:882": " alaṃ mahārājā kṛtam etāvad yāvad eva cittam abhiprasannam;",
    "K01vinv172u:883": " atha kṛkī rājā kāśyapaṃ saṃyaksaṃbuddham idam avocat:",
    "K01vinv172u:884": " asti kaścid bhagavan yo 'py evaṃrūpa upasthāyakaḥ tadyathā aham etarhy?",
    "K01vinv172u:885": " asti mahārāja tavaiva vijite vaibhiḍiṃgī nāma grāmanigamaḥ;",
    "K01vinv172u:886": " tatra nandīpālo nāma ghaṭīkara prativasati;",
    "K01vinv172u:887": " sa buddhe 'bhiprasanno dharme saṃghe 'bhiprasannaḥ;",
    "K01vinv172u:888": " buddhaṃ śaraṇaṃ gato dhammaṃ saṃghaṃ śaraṇaṃ gataḥ;",
    "K01vinv172u:889": " buddhe ekāntiko dharme saṃghe ekāntikaḥ;",
    "K01vinv172u:890": " buddhe niṣkāṃkṣo nirvicikitso dharme saṃghe duḥkhe samudaye nirodhe mārge niṣkāṃkṣo",
    "K01vinv172u:891": " nirvicikitso dṛṣṭasatye āgataphalo 'bhisamitavāṃ nikṣiptaparṇamusalaḥ sa na svahastaṃ",
    "K01vinv172u:892": " pṛthivīṃ khanati na khānayati; nānyatra,",
    "K01vinv172u:893": " yat tad bhavati dakaprarugnaṃ vā mūṣikotkirā vā tataḥ kāyena mṛttikāṃ saṃhṛtya niṣprāṇakenodakena tīmayitvā bhājanāni kṛtvaikāntam upanikṣipyaivam",
    "K01vinv172u:894": " eta āryā eta bhadramukhā tilān vā taṇḍulān vā mudgaprabhṛtīn vā māṣaprabhṛtīn vā ekānta upanikṣipya yo vā yena bhājanenārthī bhavati sa tad ādāya prakrāmatu;",
    "K01vinv172u:895": " sa tasmād andhaṃ mātāpitarau bibharti;",
    "K01vinv172u:896": " māṃ ca kālena kālaṃ piṇḍakena pratipādayati; (SBV II 27)",
    "K01vinv172u:897": " ekam ahaṃ mahārāja samayaṃ vaibhiḍiṃgīṃ grāmanigamam upaniśritya viharāmi;",
    "K01vinv172u:898": " so 'haṃ pūrvāhṇe nivāsya pātracīvaram ādāya vaibhiḍiṃgīṃ grāmanigamaṃ piṇḍāya prāvikṣam; (A 435a)",
    "K01vinv172u:899": " sāvādānaṃ vaibhiḍaṃgīṃ piṇḍāya caran yena ghaṭīkarasya niveśanaṃ tenopasaṃkrāntaḥ;",
    "K01vinv172u:900": " upasaṃkramya śanair mandamandam argaḍam ākoṭayāmi;",
    "K01vinv172u:901": " tena khalu samayena nandīpālo ghaṭīkaraḥ bahir nirgato 'bhūt kenacid eva karaṇīyena;",
    "K01vinv172u:902": " aśrauṣṭāṃ nandīpālasya ghaṭīkarasyāndhau mātāpitarāv argaḍasyākoṭanaśabdam;",
    "K01vinv172u:903": " śrutvā ca punar evam āhatuḥ;",
    "K01vinv172u:904": " ka eṣa āryaḥ ka eṣa bhadramukhaḥ śanair mandamandam argaḍam ākoṭayati?",
    "K01vinv172u:905": " tāv aham evaṃ vadāmi:",
    "K01vinv172u:906": " ahaṃ kāśyapaḥ samyaksaṃbuddhaḥ piṇḍakenārthī;",
    "K01vinv172u:907": " tāv evam āhatuḥ:",
    "K01vinv172u:908": " praviśatu āryaḥ praviśatu bhadramukha ete kuṇḍālikāyāṃ kulmāṣāḥ piṭhirikāyāṃ ca sūpikam;",
    "K01vinv172u:909": " saced ākāṃkṣasy ātmanā gṛhītvā paribhuṃkṣva;",
    "K01vinv172u:910": " bahirgata te upasthāyaka iti;",
    "K01vinv172u:911": " so 'haṃ mahārāja uttarakauravaṃ samayam adhiṣṭhāya svayam eva kuṇḍalikāyāḥ kulmāṣān piṭhirikāyāś ca sūpikaṃ gṛhītvā bhuktavān;",
    "K01vinv172u:912": " tataḥ paścād āgato nandīpālo ghaṭīkaraḥ;",
    "K01vinv172u:913": " adrākṣīn nandīpālo ghaṭīkaraḥ kuṇḍalikāyāṃ kulmāṣān piṭhirikāyāṃ ca sūpikaṃ paribhuktam;",
    "K01vinv172u:914": " dṛṣṭvā ca punar andhau mātāpitarāv idam avocat:",
    "K01vinv172u:915": " amba tāta kenaite kuṇḍalikāyāṃ kulmāṣāḥ piṭhirikāyāṃ",
    "K01vinv172u:916": " ca sūpikaṃ paribhuktam;",
    "K01vinv172u:917": " tāv evam āhatuḥ:",
    "K01vinv172u:918": " iha te somya nandīpāla aciranirgatasyāśrauṣva argaḍakasyākoṭanaśabdam;",
    "K01vinv172u:919": " śrutvā ca punar evaṃ vadāvaḥ:",
    "K01vinv172u:920": " ka eṣa āryaḥ ka eṣa bhadramukhaḥ śanair mandamandam argaḍam ākoṭayati?",
    "K01vinv172u:921": " sa evam āha: ahaṃ kāśyapaḥ samyaksaṃbuddhaḥ piṇḍakenārthī;",
    "K01vinv172u:922": " tam enam evaṃ vadāvaḥ:",
    "K01vinv172u:923": " praviśatu ārya praviśatu bhadramukha;",
    "K01vinv172u:924": " ete kuṇḍalikāyāṃ kulmāṣāḥ piṭhirikāyāṃ sūpikam;",
    "K01vinv172u:925": " saced ākāṃkṣasy ātmanā gṛhītvā paribhuṃkṣva;",
    "K01vinv172u:926": " bahirgatas te upasthāyakaḥ;",
    "K01vinv172u:927": " tena te kuṇḍālikāyāṃ kulmāṣāḥ piṭhirikāyāṃ ca sūpikaṃ paribhuktaṃ bhaviṣyati;",
    "K01vinv172u:928": " atha nandīpālasya ghaṭīkarasyaitad abhavat:",
    "K01vinv172u:929": " lābhā me sulabdhā yasya me kāśyapaḥ samyaksaṃbuddhaḥ kule 'tyarthaṃ viśvasto viśvāsam",
    "K01vinv172u:930": " āpannaḥ iti viditvā tenaiva prītiprāmodyena saptāham ekaparyaṃkenātināmayati ardhamāsaṃ",
    "K01vinv172u:931": " cāsya satatasahagatā smṛtiḥ kāyaṃ na vijahāti;",
    "K01vinv172u:932": " sāvyucchinnā kāye vartate;",
    "K01vinv172u:933": " saptāhaṃ mātāpitroḥ yathā kuṇḍālikāyāḥ kulmāṣam. piṭhirikāyaś ca sūpikam evaṃ kuṇḍikāyā odanaṃ piṭhirikāyāś ca sūpikam;",
    "K01vinv172u:934": " ekam imaṃ mahārāja (SBV II 28)",
    "K01vinv172u:935": " samayaṃ vaibhiḍiṃgīṃ grāmanigamam upaniśritya ahaṃ varṣā upagataḥ;",
    "K01vinv172u:936": " tasya mama tatprathamavarṣiṇā devena vihāro 'bhivṛṣyate;",
    "K01vinv172u:937": " tena khalu samayena nandīpālasya ghaṭīkārasyāveśanaśālā navatṛṇapraticchannā 'bhūt;",
    "K01vinv172u:938": " so 'ham upasthāyakān bhikṣūn āmantrayāmi:",
    "K01vinv172u:939": " gacchata yūyaṃ bhikṣavo nandīpālasya ghaṭīkārasyāveśanaśālāṃ navatṛṇapraticchannām avacchādya mama vihāraṃ chādayata;",
    "K01vinv172u:940": " te mama om iti pratiśrutya nandīpālasya ghaṭīkārasya navatṛṇapraticchannām āveśanaśālām avacchādayanti;",
    "K01vinv172u:941": " tena khalu samayena nandīpālo ghaṭīkaro bahirnirgato 'bhūt kenacid eva karaṇīyena;",
    "K01vinv172u:942": " aśrauṣṭāṃ nandīpālasya (A 435b)",
    "K01vinv172u:943": " ghaṭīkarasyāndhau mātāpitarāv āveśanaśālāyām avacchādanaśabdaṃ;",
    "K01vinv172u:944": " śrutvā ca punar evam āhatuḥ:",
    "K01vinv172u:945": " ka eṣa āryaḥ ka eṣa bhadramukho nandīpālasya ghaṭīkarasya navatṛṇapraticchannām āveśanaśālām avacchādayati?",
    "K01vinv172u:946": " te evam āhur vayaṃ bhikṣavaḥ kāśyapasya samyaksaṃbuddhasyopasthāyikāḥ;",
    "K01vinv172u:947": " kāśyapasya samyaksaṃbuddhasya tatprathamavarṣiṇā devena vihāro vṛṣyate;",
    "K01vinv172u:948": " te vayaṃ nandīpālasya ghaṭīkārasya navatṛṇapraticchannām āveśanaśālām avacchādya kāśyapasya samyaksaṃbuddhasya vihāraṃ praticchādayāmaḥ;",
    "K01vinv172u:949": " tāv evam āhatuḥ harata āryā harata bhadramukhā bahirnirgato vaḥ upasthāyakaḥ;",
    "K01vinv172u:950": " tais tām avacchādya mama vihāraḥ praticchāditaḥ;",
    "K01vinv172u:951": " paścād āgato nandīpālo ghaṭīkaro 'drākṣīn navatṛṇapraticchannām āveśanaśālām avacchāditāṃ;",
    "K01vinv172u:952": " dṛṣṭvā ca punar andhau mātāpitarāv idam avocat:",
    "K01vinv172u:953": " amba tāta kenaiṣā navatṛṇapraticchannā āveśanaśālā avacchāditā;",
    "K01vinv172u:954": " tāv evam āhatuḥ:",
    "K01vinv172u:955": " iha te somya nandīpāla aciranirgatasya aśrauṣva navatṛṇapraticchannāyā āveśanaśālāyā avacchādanaśabdam;",
    "K01vinv172u:956": " śrutvā ca punar evaṃ vadāvaḥ ka eṣa āryaḥ ka eṣa bhadramukho navatṛṇapraticchannām āveśanaśālām avacchādayati?",
    "K01vinv172u:957": " te evam āhur vayaṃ bhikṣavaḥ kāśyapasya samyaksaṃbuddhasyopasthāyikāḥ;",
    "K01vinv172u:958": " kāśyapasya samyaksaṃbuddhasya tatprathamavarṣiṇā devena vihāro vṛṣyate;",
    "K01vinv172u:959": " te vayaṃ nandīpālasya ghaṭīkarasya navatṛṇapraticchannām āveśanaśālām avacchādya kāśyapasya samyaksaṃbuddhasya vihāraṃ praticchādayāmaḥ;",
    "K01vinv172u:960": " tān āvām evaṃ vadāvaḥ harata āryā harata bhadramukhā bahirnirgato vaḥ upasthāyakaḥ;",
    "K01vinv172u:961": " tair eṣā āveśanaśālā avacchāditā bhaviṣyati.",
    "K01vinv172u:962": " atha nandīpālasya ghaṭīkarasyaitad abhavat:",
    "K01vinv172u:963": " lābhā me sulabdhā yasya me kāśyapaḥ samyaksaṃbuddhaḥ kule 'tyarthaṃ viśvasto viśvāsam (SBV II 29)",
    "K01vinv172u:964": " āpannaḥ iti viditvā tenaiva prītiprāmodyena saptāham ekaparyaṃkenātināmayati ardhamāsaṃ cāsya satatasamitā smṛtiḥ kāyaṃ na jahāti;",
    "K01vinv172u:965": " sā cāvyucchinnā kāye vartate;",
    "K01vinv172u:966": " saptāhaṃ mātāpitroḥ taṃ khalu varṣāvāsaṃ nandīpālasya ghaṭīkarasyāveśanaśālā ekavāribindunāpi nābhivṛṣṭā;",
    "K01vinv172u:967": " yathāpitad buddhasya buddhānubhāvena devatānāṃ ca devatānubhāvena.",
    "K01vinv172u:968": " syāt khalu te mahārāja cetaso 'nyathātvam nādhivāsayati me kāśyapaḥ samyaksaṃbuddhas traimāsīṃ cīvarapiṇḍapātaśayanāsanaglānapratyayabhaiṣajyapariṣkārān?",
    "K01vinv172u:969": " na tv eva nandīpālasya ghaṭīkarasya navatṛṇapraticchannāyām āveśanaśālāyām avacchāditāyāṃ cetaso 'nyathātvaṃ;",
    "K01vinv172u:970": " lābhā bhadanta nandīpālena ghaṭīkareṇa sulabdhā yasyāsya bhagavān kule 'tyarthaṃ viśvasto viśvāsam āpannaḥ.",
    "K01vinv172u:971": " atha kāsyapaḥ samyaksaṃbuddhaḥ kṛkeḥ rājñas taddānam anayābhyanumodanayābhyanumodate;",
    "K01vinv172u:972": " agnihotramukhā yajñāḥ gāyatrī chandasāṃ mukham /",
    "K01vinv172u:973": " rājā mukhaṃ manuṣyāṇāṃ nadīnāṃ sāgaro mukham //",
    "K01vinv172u:974": " nakṣatrāṇāṃ mukhaṃ candra ādityas tapatāṃ mukham /",
    "K01vinv172u:975": " ūrdhvaṃ tiryag adhaś cāpi yāvatī jagato gatiḥ /",
    "K01vinv172u:976": " sadevakeṣu lokeṣu saṃbuddho hījyatāṃ varaḥ //",
    "K01vinv172u:977": " atha kāśyapaḥ samyaksaṃbuddhaḥ kṛkiṇaṃ rājānaṃ dharmyayā kathayā (A 436a)",
    "K01vinv172u:978": " saṃdarśya samādāpya samuttejya saṃpraharṣyotthāyāsanāt prakrāntaḥ;",
    "K01vinv172u:979": " atha kṛkī rājā aciraprakrāntaṃ kāśyapaṃ samyaksaṃbuddhaṃ yatrotsadanadharmakaṃ tat sarvaṃ visarjanadharmakam iti kṛtvā kāśyapaṃ samyaksaṃbuddhaṃ pṛṣṭhataḥ pṛṣṭhataḥ samanubaddhaḥ;",
    "K01vinv172u:980": " atha kṛkī rājā kāsyapaṃ samyaksaṃbuddhaṃ yāvat tāvat pṛṣṭhataḥ pṛṣṭhataḥ samanubaddhya",
    "K01vinv172u:981": " kāśyapasya pādau śirasā vanditvā kāśyapaṃ samyaksaṃbuddhaṃ trir pradakṣiṇīkṛtya tata eva pratinivṛttaḥ;",
    "K01vinv172u:982": " atha kṛkī rājā aciraprakrāntaṃ kāśyapaṃ samyaksaṃbuddhaṃ viditvā anyatamaṃ puruṣam āmantrayate:",
    "K01vinv172u:983": " ehi tvaṃ bhoḥ puruṣa parṇopagūḍhasya śāleḥ paṃcamātrāṇi śakaṭaśatāni pūrayitvā yena nandīpālo ghaṭīkaras tenopasaṃkrāma;",
    "K01vinv172u:984": " upasaṃkramya nandīpālaṃ (SBV II 30)",
    "K01vinv172u:985": " ghaṭīkaram idam avocaḥ:",
    "K01vinv172u:986": " imāni te somya nandīpāla kṛkiṇā rājñā paṃcamātrāṇi śakaṭaśatāni parṇopagūḍhasya śāler anupreṣitāni;",
    "K01vinv172u:987": " atas tvam ātmānaṃ samyak sukhena prīṇaya andhaṃ ca mātāpitaram;",
    "K01vinv172u:988": " kāśyapaṃ ca samyaksaṃbuddhaṃ kālena kālaṃ piṇḍakena pratipādaya;",
    "K01vinv172u:989": " evaṃ deva iti sa puruṣaḥ kṛke rajñaḥ pratiśrutya parṇopagūḍhasya śāleḥ paṃcamātrāṇi śakaṭaśatāni pūrayitvā yena nandīpālp ghaṭīkaras tenopasaṃkrāntaḥ;",
    "K01vinv172u:990": " upasaṃkramya nandīpālaṃ ghaṭīkaram idam avocat:",
    "K01vinv172u:991": " imāni te somya nandīpāla kṛkiṇā rājñā parṇopagūḍhasya śāleḥ paṃcamātrāṇi śakaṭaśatāny anupreṣitāni;",
    "K01vinv172u:992": " atas tvam ātmānaṃ samyak sukhena prīṇaya andhaṃ ca mātāpitaram;",
    "K01vinv172u:993": " kāśyapaṃ ca samyaksaṃbuddhaṃ kālena kālaṃ piṇḍakena pratipādaya;",
    "K01vinv172u:994": " bhoḥ puruṣa rājā bahukṛtyo bahukaraṇīya ity uktvā nādhivāsayati.",
    "K01vinv172u:995": " kiṃ manyadhve bhikṣavaḥ?",
    "K01vinv172u:996": " yo 'sau uttaro māṇavaḥ aham eva sa tena kālena tena samayena;",
    "K01vinv172u:997": " yan mayā kāśyape samyaksaṃbuddhe kharaṃ vākkarma niścaritaṃ:",
    "K01vinv172u:998": " kutaḥ tasmin muṇḍake śramaṇake bodhiḥ;",
    "K01vinv172u:999": " bodhir hi paramaduṣkarā;",
    "K01vinv172u:1000": " tasya karmaṇo vipākena etarhi mayā ṣaḍvarṣāṇi duṣkaraṃ caritaṃ;",
    "K01vinv172u:1001": " yadi punar bodhir apavaditābhaviṣyat punar api mayā triṇi kalpāsaṃkhyeyāni ātmabodhinimittaṃ parikhedito 'bhaviṣyam;",
    "K01vinv172u:1002": " iti hi bhikṣava ekāntakṛṣṇānāṃ karmaṇām ekāntakṛṣṇo vipākaḥ pūrvavad yāvad ekāntaśukleṣv eva karmasv ābhogaḥ karaṇīyaḥ;",
    "K01vinv172u:1003": " ity evaṃ vo bhikṣavaḥ śikṣitavyam.",
    "K01vinv172u:1004": " Yaśodharā brings forth a son",
    "K01vinv172u:1005": " yam eva divasaṃ bodhisatvo nirgatas tam eva divasaṃ yaśodharā āpannasatvā saṃvṛttā;",
    "K01vinv172u:1006": " yadā bodhisatvo duṣkarāṇi carati tadāntaḥpuram api duṣkaraṃ caritum ārabdhaṃ;",
    "K01vinv172u:1007": " yaśodharāyāḥ sa garbho layaṃ gataḥ;",
    "K01vinv172u:1008": " yadā bhagavān niṣkiṃcanaṃ duṣkaram iti viditvā yathāsukham āśvasiti;",
    "K01vinv172u:1009": " yathāsukhaṃ praśvasiti;",
    "K01vinv172u:1010": " odārikam āhāram āharaty odanakulmāṣaṃ,",
    "K01vinv172u:1011": " sarpistailābhyāṃ gātrāṇi mrakṣayati sukhodakena ca kāyaṃ pariṣiṃcati;",
    "K01vinv172u:1012": " antaḥpuram api tadā yathāsukham āśvasiti,",
    "K01vinv172u:1013": " yathāsukhaṃ praśvasiti,",
    "K01vinv172u:1014": " odārikam āhāram āharaty odanakulmāṣān,",
    "K01vinv172u:1015": " sarpistailābhyāṃ gātrāṇi mrakṣayati,",
    "K01vinv172u:1016": " sukhodakena ca kāyaṃ pariṣiṃcati;",
    "K01vinv172u:1017": " tadāsau garbhaḥ punar api puṣṭiṃ gataḥ tasyā (SBV II 31)",
    "K01vinv172u:1018": " garbhanimittāni prādurbhūtāni;",
    "K01vinv172u:1019": " sā śākyaiḥ saparihāsam ucyate:",
    "K01vinv172u:1020": " tvaṃ bodhisatve tapovanaṃ gate vyabhicaritā iti;",
    "K01vinv172u:1021": " sā kathayati:",
    "K01vinv172u:1022": " śāntaṃ pāpaṃ,",
    "K01vinv172u:1023": " nāhaṃ vyabhicarāmi;",
    "K01vinv172u:1024": " kathaṃ jñāyate?",
    "K01vinv172u:1025": " yuṣmākaṃ pratyāyayiṣyāmi;",
    "K01vinv172u:1026": " yāvad asau prasūtā,",
    "K01vinv172u:1027": " dārako jātaḥ;",
    "K01vinv172u:1028": " yam eva divasaṃ jātaḥ,",
    "K01vinv172u:1029": " tam eva divasaṃ rāhuṇā candro gṛhītaḥ;",
    "K01vinv172u:1030": " tasya jātau jātimahaṃ kṛtvā nāmadheyaṃ (A 436b)",
    "K01vinv172u:1031": " vyavasthāpyate;",
    "K01vinv172u:1032": " kiṃ bhavatu dārakasya nāma iti;",
    "K01vinv172u:1033": " tasya jñātayaḥ kathayanti:",
    "K01vinv172u:1034": " asya janmani rāhuṇā candro gṛhītaḥ tad bhavatu dārakasya rāhula iti nāma iti;",
    "K01vinv172u:1035": " jāte kumāre bhūyasyā mātrayā śākyā vibruvate eva;",
    "K01vinv172u:1036": " tayāsau satyopayācanaṃ kṛtvā rāhulabhadro bodhisatvasya vyāyāmaśilāyāṃ sthāpayitvā krīḍāpuṣkariṇyām āplāvitaḥ:",
    "K01vinv172u:1037": " yady ayaṃ bodhisatvena jātaḥ plavatām iti;",
    "K01vinv172u:1038": " plavitum ārabdhaḥ;",
    "K01vinv172u:1039": " sā kathayati:",
    "K01vinv172u:1040": " pārād apāram āgacchatu iti;",
    "K01vinv172u:1041": " sa pārād apāram āgataḥ;",
    "K01vinv172u:1042": " te vismayam āpannāḥ;",
    "K01vinv172u:1043": " yaśodharā kathayati:",
    "K01vinv172u:1044": " bhūyo 'pi bhavatāṃ pratyakṣīkariṣyāmi yathāyaṃ bodhisatvena jātaḥ,",
    "K01vinv172u:1045": " nāhaṃ vyabhicaritā iti.",
    "K01vinv172u:1046": " yadā bhagavān atikrāntaḥ ṣaḍvarṣāṇy abhisaṃbuddhaḥ kapilavastv anuprāptaḥ ekaṃ divasaṃ rājakule bhuṃkte,",
    "K01vinv172u:1047": " ekam antaḥpure;",
    "K01vinv172u:1048": " tadā yaśodharāyā etad abhavat:",
    "K01vinv172u:1049": " ko 'sāv upāyaḥ syād yenāhaṃ bhagavantam anvāvarteyam it;",
    "K01vinv172u:1050": " kapilavastuni cānyatamā parivrājikā vaśīkaraṇādikarmasv atyarthaṃ pravīṇā;",
    "K01vinv172u:1051": " yaśodharayā tasyāḥ paṃcakārṣāpaṇaśatāni dattāni:",
    "K01vinv172u:1052": " ārye kārṣāpaṇair vaśīkaraṇaṃ kṛtvā preṣaya iti;",
    "K01vinv172u:1053": " tayā vaśīkaraṇamodako yaśodharāyāḥ preṣitaḥ;",
    "K01vinv172u:1054": " yaśodharayā rāhulasya haste datta uktaś ca:",
    "K01vinv172u:1055": " putra yas tava pitā tasmai anuprayaccha iti;",
    "K01vinv172u:1056": " atrāntare nāsti kiṃcid buddhānāṃ bhagavatām ajñātam adṛṣṭam aviditam avijñātaṃ;",
    "K01vinv172u:1057": " bhagavān saṃlakṣayati:",
    "K01vinv172u:1058": " yaśodharāyā asacchabdo nirgataḥ;",
    "K01vinv172u:1059": " tasyāpannayāḥ kartavya iti;",
    "K01vinv172u:1060": " bhagavatā paṃcabuddhaśatāni nirmitāni;",
    "K01vinv172u:1061": " rāhulena sarvān buddhān pratyavekṣya bhagavato vṛddhānte sthitasya dattaḥ;",
    "K01vinv172u:1062": " bhagavatā gṛhītvā punas tasyaiva dattaḥ;",
    "K01vinv172u:1063": " rāhulena bhakṣitaḥ;",
    "K01vinv172u:1064": " bhagavān dakṣiṇādeśanāṃ kṛtvā prakrāntaḥ;",
    "K01vinv172u:1065": " rāhulabhadraḥ kumāro bhagavataḥ pṛṣṭhataḥ pṛṣṭhato 'nubaddhaḥ nirvartyamāno 'pi na nirvartate:",
    "K01vinv172u:1066": " arodīt iti; bhagavān saṃlakṣayati:",
    "K01vinv172u:1067": " caramabhaviko 'yaṃ satvaḥ,",
    "K01vinv172u:1068": " na śakyam anena gṛhavāse vastum (SBV II 32)",
    "K01vinv172u:1069": " iti; rāhulena bhagavataḥ pratyabhijñātena kṛtena rājā śuddhodanaḥ sāntaḥpurajanaḥ śākyāś ca paraṃ vismayam upagatāḥ yaśodharāyāṃ cātyartham",
    "K01vinv172u:1070": " tato yaśodharābhyākhyānaṃ sarveṇa sarvaṃ prativugataṃ;",
    "K01vinv172u:1071": " bhagavān rāhulaṃ kumāraṃ pravrājayitum ārabdhaḥ;",
    "K01vinv172u:1072": " rājñā śuddhodanena śrutaṃ;",
    "K01vinv172u:1073": " sa bhagavatsakāśam upasaṃkrāntaḥ;",
    "K01vinv172u:1074": " upasaṃkramya bhagavantam idam avocat: bhagavan,",
    "K01vinv172u:1075": " yadi rāhulabhadraḥ kumāro 'vaśyaṃ pravrājyate adyaikaṃ divasaṃ tiṣṭhatu yāvad aham asya pūjāṃ karomi iti;",
    "K01vinv172u:1076": " rājñā śuddhodanena rāhulasya mahān utsavaḥ kṛtaḥ;",
    "K01vinv172u:1077": " tatra bhagavatā āyuṣmān śāriputro 'bhihitaḥ;",
    "K01vinv172u:1078": " pravrājaya,",
    "K01vinv172u:1079": " śāriputra,",
    "K01vinv172u:1080": " rāhulaṃ kumāram iti;",
    "K01vinv172u:1081": " evaṃ bhadanta ity āyuṣmatā śāriputreṇa bhagavataḥ pratiśrutya rāhulabhadraḥ kumāraḥ pravrājitaḥ.",
    "K01vinv172u:1082": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:1083": " paśya bhadantāyuṣmatā rāhulena bhagavān modakena mahājanakāyasya madhye vijñāta iti;",
    "K01vinv172u:1084": " bhagavān āha:",
    "K01vinv172u:1085": " na bhikṣava etarhyi yathātīte 'py adhvani aham anena rāhulena mālayā vijñātaḥ;",
    "K01vinv172u:1086": " tac chrūyatām.",
    "K01vinv172u:1087": " The story of the great thief",
    "K01vinv172u:1088": " bhūtapūrvaṃ bhikṣavo anyatarasmin karvaṭake gṛhapatiḥ prativasati;",
    "K01vinv172u:1089": " tena sadṛśāt kulāt kalatram ānītaṃ;",
    "K01vinv172u:1090": " sa tayā sārdhaṃ krīḍati ramate paricārayati;",
    "K01vinv172u:1091": " tasya krīḍato ramamāṇasya paricārayataḥ (A 437a)",
    "K01vinv172u:1092": " putro jātaḥ;",
    "K01vinv172u:1093": " sa patnīm āmantrayate:",
    "K01vinv172u:1094": " bhadre jāto 'smākaṃ dhanaharo ṛṇaharaḥ;",
    "K01vinv172u:1095": " gacchāmi paṇyam ādāya mahāsamudram avatarāmi iti;",
    "K01vinv172u:1096": " sā kathayati:",
    "K01vinv172u:1097": " āryaputra evaṃ kuruṣva iti;",
    "K01vinv172u:1098": " sa paṇyam ādāya mahāsamudram avatīrṇaḥ;",
    "K01vinv172u:1099": " sa tatraiva ca nidhanam upayātaḥ;",
    "K01vinv172u:1100": " tatas tasya patnyā śokavinodanaṃ kṛtvā sa dārako hastabalena jñātibalena cāpyāyitaḥ poṣitaḥ saṃvardhitaḥ;",
    "K01vinv172u:1101": " tasya nātidūre kuvindaḥ prativasati svaśilpakṛtāvī;",
    "K01vinv172u:1102": " tasya svaśilpāt sarvaṃ saṃpadyate;",
    "K01vinv172u:1103": " sā tasya svaśilpād bhogasaṃpattiṃ dṛṣṭvā kathayati:",
    "K01vinv172u:1104": " varaṃ kuvindakarma na samudrāvataraṇaṃ;",
    "K01vinv172u:1105": " tasmin gate anayena vyasanam āpadyante iti;",
    "K01vinv172u:1106": " tayāsau kuvindo 'bhihitaḥ:",
    "K01vinv172u:1107": " bhrāta imam api bhāgineyaṃ kuvindakarma śikṣayeti;",
    "K01vinv172u:1108": " sa kathayati:",
    "K01vinv172u:1109": " śobhanam evaṃ (SBV II 33)",
    "K01vinv172u:1110": " bhavatu iti;",
    "K01vinv172u:1111": " sa taṃ śikṣayitum ārabdhaḥ;",
    "K01vinv172u:1112": " paṭupracāro 'sau;",
    "K01vinv172u:1113": " tenālpīyasā kālena kuvindakarma śikṣitaṃ;",
    "K01vinv172u:1114": " sa kuvindaḥ susnātaḥ suprāvṛtaḥ praṇītam āhāraṃ bhuṃkte;",
    "K01vinv172u:1115": " sā dārakaḥ kathayati:",
    "K01vinv172u:1116": " mātula tvam api tad eva karma karoṣi;",
    "K01vinv172u:1117": " aham api tad eva;",
    "K01vinv172u:1118": " atha kasmāt tvaṃ susnātaḥ suprāvṛtaḥ praṇītam āhāraṃ bhuṃkṣe;",
    "K01vinv172u:1119": " mama tu na saṃpadyate iti;",
    "K01vinv172u:1120": " sa kathayati:",
    "K01vinv172u:1121": " bhāgineya ahaṃ karmadvayaṃ karomi,",
    "K01vinv172u:1122": " divā kuvindatvaṃ rātrau cauryam iti;",
    "K01vinv172u:1123": " sa kathayati:",
    "K01vinv172u:1124": " mātula yady evam aham api cauryaṃ karomi;",
    "K01vinv172u:1125": " bhāgineya śakṣyasi tvaṃ cauryaṃ kartuṃ?",
    "K01vinv172u:1126": " mātula śakṣyāmi;",
    "K01vinv172u:1127": " sa saṃlakṣayati:",
    "K01vinv172u:1128": " jijñāsayāmi tāvad enam iti;",
    "K01vinv172u:1129": " sa tam ādāya vīthiṃ gataḥ;",
    "K01vinv172u:1130": " tena tatra śaśakaḥ krītvā tasya dattaḥ bhāgineya sādhaya tāvad yad ahaṃ snātvāgacchāmi;",
    "K01vinv172u:1131": " sa snātvā āgataḥ;",
    "K01vinv172u:1132": " tena taṃ laghu laghv eva sādhayitvā ekapādo bhakṣitaḥ;",
    "K01vinv172u:1133": " sa kuvindaḥ snātvā āgataḥ;",
    "K01vinv172u:1134": " bhāgineya sādhitaḥ śaśakaḥ?",
    "K01vinv172u:1135": " mātula sādhitaḥ;",
    "K01vinv172u:1136": " paśyāmi tāvat;",
    "K01vinv172u:1137": " tena samarpitaḥ;",
    "K01vinv172u:1138": " paśyati pādatrayaṃ;",
    "K01vinv172u:1139": " sa kathayati bhāgineyāsya caturthaḥ pādaḥ kva gataḥ?",
    "K01vinv172u:1140": " sa kathayati:",
    "K01vinv172u:1141": " mātula śaśakasya caturthaḥ pādo nāsti;",
    "K01vinv172u:1142": " kva gamiṣyati?",
    "K01vinv172u:1143": " iti; sa saṃlakṣayati:",
    "K01vinv172u:1144": " ahaṃ tāvac coraḥ,",
    "K01vinv172u:1145": " ayaṃ tu mahācora iti;",
    "K01vinv172u:1146": " sa tam ādāya tripādakaṃ ca śaśakaṃ pānāgāraṃ praviṣṭaḥ:",
    "K01vinv172u:1147": " bhāgineya madyaṃ pibāmaḥ;",
    "K01vinv172u:1148": " pibāmaḥ;",
    "K01vinv172u:1149": " tābhyāṃ pītaṃ;",
    "K01vinv172u:1150": " kuvindaḥ kathayati:",
    "K01vinv172u:1151": " bhāgineya madyamūlyam apalapāmaḥ;",
    "K01vinv172u:1152": " sa kathayati:",
    "K01vinv172u:1153": " mātula yena pītaṃ so 'palapatu;",
    "K01vinv172u:1154": " ahaṃ naiva pibāmi;",
    "K01vinv172u:1155": " kim apalapāmi iti;",
    "K01vinv172u:1156": " sa kuvindaḥ saṃlakṣayati:",
    "K01vinv172u:1157": " mahācoro 'yaṃ;",
    "K01vinv172u:1158": " śakyam anena sārdhaṃ cauryaṃ kartum iti;",
    "K01vinv172u:1159": " sa tena sārdhaṃ cauryaṃ kartum ārabdhaḥ;",
    "K01vinv172u:1160": " sa kuvindaḥ sandhau śiraḥ prakṣipati; tenocyate:",
    "K01vinv172u:1161": " mātula cauryam api na jñāyate tvayā kartuṃ;",
    "K01vinv172u:1162": " pādau pūrvaṃ prakṣeptavyaṃ na śiraḥ;",
    "K01vinv172u:1163": " yadi śiraḥ chidyate pratyabhijñāyate,",
    "K01vinv172u:1164": " kulaṃ sarvaṃ vināśam upaiti;",
    "K01vinv172u:1165": " pādau prakṣipa iti;",
    "K01vinv172u:1166": " tena pādau prakṣiptau;",
    "K01vinv172u:1167": " tataś coraś cora iti kolāhalo jāta iti padbhyāṃ gṛhītaḥ;",
    "K01vinv172u:1168": " mahājanakāyo lagnaḥ;",
    "K01vinv172u:1169": " sa eko na śaknoty ākarṣṭuṃ;",
    "K01vinv172u:1170": " sa śiraś chitvā tad ādāya prakrāntaḥ;",
    "K01vinv172u:1171": " amātyai rājño nivedita:",
    "K01vinv172u:1172": " deva ekaś coraḥ sandhiṃ praviṣṭo gṛhītaḥ;",
    "K01vinv172u:1173": " tasya ko 'pi śiraś chitvā tad ādāya prakrāntaḥ;",
    "K01vinv172u:1174": " rāja kathayati:",
    "K01vinv172u:1175": " bhavantaḥ yaḥ śiraś (SBV II 34)",
    "K01vinv172u:1176": " chitvā prakrāntaḥ sa mahācoraḥ;",
    "K01vinv172u:1177": " gacchata taṃ kabandhaṃ caturmahāpathe sthāpayitvā pratigupte pradeśe tiṣṭhata;",
    "K01vinv172u:1178": " yas taṃ gṛhītvā roditi tenaikacoreṇa bhavitavyaṃ,",
    "K01vinv172u:1179": " gṛhṇīta iti;",
    "K01vinv172u:1180": " tatas te rājapuruṣāḥ taṃ kabandhaṃ caturmahāpathe sthāpayitvā pratigupte pradeśe sthitāḥ;",
    "K01vinv172u:1181": " sa ekacoraḥ saṃlakṣayati:",
    "K01vinv172u:1182": " na nāma mayā mātulaṃ kaṇṭhe gṛhītvā roditavyaṃ;",
    "K01vinv172u:1183": " sa unmattakaveṣam (A 437b)",
    "K01vinv172u:1184": " ātmānaṃ kṛtvā striyam api kaṇṭhe gṛhṇāti;",
    "K01vinv172u:1185": " puruṣam api vṛkṣam api aśvam api vṛṣabham api mahiṣam api chāgam api kukkuram api grahītum ārabdhaḥ;",
    "K01vinv172u:1186": " yadā lokena vijñāta unmattako 'yam iti tadā taṃ kabandhaṃ kaṇṭhe gṛhītvā yāvadāptaṃ ruditvā prakrāntaḥ;",
    "K01vinv172u:1187": " rājapuruṣai rājño niveditaṃ:",
    "K01vinv172u:1188": " deva unmattakas taṃ kabandhaṃ kaṇṭhe gṛhītvā yāvadāptaṃ ruditvā prakrānta iti;",
    "K01vinv172u:1189": " rāja kathayati:",
    "K01vinv172u:1190": " bhavantaḥ sa evāsāv ekacorakaḥ;",
    "K01vinv172u:1191": " na śobhanaṃ kṛtaṃ yan na gṛhītaḥ;",
    "K01vinv172u:1192": " idānīṃ gṛhṇīta iti;",
    "K01vinv172u:1193": " ekacorakaḥ saṃlakṣayati:",
    "K01vinv172u:1194": " na nāma mayā mātulaḥ satkārayitavyaḥ?",
    "K01vinv172u:1195": " iti; sa śākaṭikaveṣaṃ kṛtvā kāṣṭhasya śakaṭaṃ pūrayitvā taṃ pradeśaṃ gataḥ;",
    "K01vinv172u:1196": " tasyopari śakaṭaṃ kāṣṭhapūrṇaṃ sthāpayitvā balīvardān utsṛjya śakaṭe agniṃ datvā prakrāntaḥ;",
    "K01vinv172u:1197": " tena dahyamānena sa kabandho dagdhaḥ;",
    "K01vinv172u:1198": " rājapuruṣai rājña niveditaṃ:",
    "K01vinv172u:1199": " deva sa ekacorako dagdhaḥ;",
    "K01vinv172u:1200": " rājā kathayati,",
    "K01vinv172u:1201": " kena; tair yathāvṛttaṃ samākhyātaṃ;",
    "K01vinv172u:1202": " rājā kathayati:",
    "K01vinv172u:1203": " bhavanto yo 'sau śākaṭikaḥ sa evāsāv ekacorikaḥ;",
    "K01vinv172u:1204": " na śobhanaṃ kṛtaṃ yan na gṛhītaḥ;",
    "K01vinv172u:1205": " gṛhṇīta iti;",
    "K01vinv172u:1206": " sa ekacorikaḥ saṃlakṣayati:",
    "K01vinv172u:1207": " na nāma mayā mātulasya śmaśāne pitṛkāryaṃ kṛtam iti;",
    "K01vinv172u:1208": " sa brahmaṇaveṣaṃ kṛtvā adhiṣṭhāne bhikṣām aṭitvā taya tāṃ bhikṣāṃ śmaśāne paktvā piṇḍān datvā prakrāntaḥ;",
    "K01vinv172u:1209": " rājapuruṣai rājño niveditaṃ:",
    "K01vinv172u:1210": " deva brāhmaṇenādhiṣṭhāne bhikṣām aṭitvā yasmin pradeśe sa kabandho dagdhaḥ tatra paṃca piṇḍān datvā prakrānta iti;",
    "K01vinv172u:1211": " rājā kathayati:",
    "K01vinv172u:1212": " bhavantaḥ sa evāsāv ekacorikaḥ;",
    "K01vinv172u:1213": " na śobhanaṃ kṛtaṃ yan na gṛhīta iti;",
    "K01vinv172u:1214": " ekacorikaḥ saṃlakṣayati:",
    "K01vinv172u:1215": " na nāma mayā mātulasyāsthīni gaṃgāyāṃ prakṣeptavyāni?",
    "K01vinv172u:1216": " iti; sa kāpālikaveṣaṃ kṛtvā taṃ pradeśaṃ gataḥ;",
    "K01vinv172u:1217": " sa tatra gātraṃ bhasmanā uddhūlayitvā asthīnāṃ bhasmanāṃ ca karparakaṃ pūrayitvā gaṃgāyāṃ prakṣipya prakrāntaḥ;",
    "K01vinv172u:1218": " rājapuruṣai rājño yathāvṛttam ārocitaṃ;",
    "K01vinv172u:1219": " rājā kathayati:",
    "K01vinv172u:1220": " bhavantaḥ sa evāsāv ekacorikaḥ; (SBV II 35)",
    "K01vinv172u:1221": " na śobhanaṃ kṛtaṃ yan na gṛhītaḥ;",
    "K01vinv172u:1222": " sarvathā tiṣṭhata yūyaṃ;",
    "K01vinv172u:1223": " aham evainaṃ gṛhṇāmi iti;",
    "K01vinv172u:1224": " rājñā gaṃgāyāṃ naubhir udyānaṃ kāritaṃ;",
    "K01vinv172u:1225": " ubhayakūle ārakṣakāḥ puruṣāḥ sthāpitāḥ;",
    "K01vinv172u:1226": " rājño duhitā abhirūpā darśanīyā prāsādikā tasmin jalodyāne sthāpitā;",
    "K01vinv172u:1227": " uktā ca yadi tvāṃ kaścid gṛhṇāti rāvayiṣyasi iti:",
    "K01vinv172u:1228": " ārakṣakapuruṣāṇāṃ cājñā dattā:",
    "K01vinv172u:1229": " yadaiṣā rāvayati tadā yuṣmābhir jalodyānaṃ gantavyaṃ;",
    "K01vinv172u:1230": " yadi kaścit tatra puruṣo bhavati sa gṛhītvā māṃ neyaḥ iti;",
    "K01vinv172u:1231": " ekacorakaḥ saṃlakṣayati:",
    "K01vinv172u:1232": " na nāma mayā rājaduhitryā sārdhaṃ paricārayitavyam iti;",
    "K01vinv172u:1233": " sa tatra gaṃgāyām anusroto 'vasthitaḥ;",
    "K01vinv172u:1234": " sa tatra riktapiṭharikān kṣeptum ārabdhaḥ;",
    "K01vinv172u:1235": " ekaḥ kṣiptaḥ;",
    "K01vinv172u:1236": " ārakṣakapuruṣāḥ cora iti kṛtvā dhāvitāḥ;",
    "K01vinv172u:1237": " tair asau prahāreṇa bhagnaḥ;",
    "K01vinv172u:1238": " dvitīyaḥ kṣiptaḥ;",
    "K01vinv172u:1239": " so 'pi bhagnaḥ;",
    "K01vinv172u:1240": " tṛtīyaḥ kṣiptaḥ;",
    "K01vinv172u:1241": " so 'pi bhagnaḥ;",
    "K01vinv172u:1242": " ārakṣakā riktapiṭharikā eta uhyante ity apy upekṣitā vyavasthitāḥ;",
    "K01vinv172u:1243": " tato 'sāv ekacorikaḥ riktapiṭharikāyāṃ śiraḥ prakṣipya śrotasā uhyamānas taṃ pradeśam āgataḥ;",
    "K01vinv172u:1244": " tato nāvam abhirūḍho dārikāyāḥ kathayati:",
    "K01vinv172u:1245": " mā śabdaṃ kariṣyasi;",
    "K01vinv172u:1246": " na tvāṃ praghātayiṣyāmi iti;",
    "K01vinv172u:1247": " sā saṃtrastā tūṣṇīm avsthitā;",
    "K01vinv172u:1248": " tayā sārdhaṃ paricārya prakrāntaḥ;",
    "K01vinv172u:1249": " sā pralapitum ārabdhā:",
    "K01vinv172u:1250": " eṣa coro māṃ paricārya gacchati iti;",
    "K01vinv172u:1251": " ārakṣakāḥ kathayanti:",
    "K01vinv172u:1252": " yadā paricārayati tadā tūṣṇīṃ tiṣṭhasi;",
    "K01vinv172u:1253": " yadā paricārayitvā prakrāntas tadā rodiṣi;",
    "K01vinv172u:1254": " idānīṃ kutra samanveṣāma iti;",
    "K01vinv172u:1255": " ārakṣakai rājño yathāvṛttam ārocitaṃ;",
    "K01vinv172u:1256": " rājā kathayati:",
    "K01vinv172u:1257": " na śobhanaṃ kṛtaṃ yan na gṛhītaḥ iti;",
    "K01vinv172u:1258": " dārikā coreṇa sārdhaṃ paricārayitvā āpannasatvā saṃvṛttā;",
    "K01vinv172u:1259": " sā aṣṭānāṃ vā navānāṃ vā māsānām (A 438a)",
    "K01vinv172u:1260": " atyayāt prasūtā;",
    "K01vinv172u:1261": " dārako jātaḥ;",
    "K01vinv172u:1262": " ekacorakena śrutaṃ;",
    "K01vinv172u:1263": " sa saṃlakṣayati:",
    "K01vinv172u:1264": " na mayā putrasya janmani pramodaḥ kṛtaḥ iti;",
    "K01vinv172u:1265": " sa kāṃcukīyam ātmānaṃ kṛtvā rājakulān nirgamya pauruṣeyān āmantrayate:",
    "K01vinv172u:1266": " bhavanto deva ājñāpayati pattanaṃ luṇṭhayata iti;",
    "K01vinv172u:1267": " te saṃlakṣayanti:",
    "K01vinv172u:1268": " rājño naptā jātaḥ;",
    "K01vinv172u:1269": " tenāsmābhir ājñā dattā;",
    "K01vinv172u:1270": " luṇṭhayāmaḥ;",
    "K01vinv172u:1271": " te luṇṭhayitum ārabdhāḥ;",
    "K01vinv172u:1272": " uccaśabdamahāśabdo jātaḥ;",
    "K01vinv172u:1273": " rājā pṛcchati kim etad iti;",
    "K01vinv172u:1274": " amātyair vistareṇa samākhyātaṃ;",
    "K01vinv172u:1275": " sa kathayati:",
    "K01vinv172u:1276": " evam apy ahaṃ tena khalīkṛtaḥ;",
    "K01vinv172u:1277": " rājyaṃ vā parityajāmi tasya vā nigrahaṃ karomi iti;",
    "K01vinv172u:1278": " tena viditvā maṇḍalavāṭaḥ kāritaḥ;",
    "K01vinv172u:1279": " kaṃcit kālaṃ vinodya amātyānām (SBV II 36)",
    "K01vinv172u:1280": " ājñā dattā: bhavanta adhiṣṭhāne evaṃvidhaṃ ghaṇṭāvaghoṣaṇaṃ kārayata;",
    "K01vinv172u:1281": " yāvanto puruṣāḥ prativasanti taiḥ sarvair niṣparihārair bhūtvā maṇḍalavāṭaṃ praveṣṭavyaṃ;",
    "K01vinv172u:1282": " yo na praviśati tasya vadho daṇḍa iti;",
    "K01vinv172u:1283": " āmatyair ghaṇṭāvaghoṣaṇā kāritā;",
    "K01vinv172u:1284": " sarve 'dhiṣṭhānanivāsinaḥ puruṣā praviṣṭāḥ;",
    "K01vinv172u:1285": " tato rājñā tasmai dārakāya mālāṃ datvā uktaṃ:",
    "K01vinv172u:1286": " yas tava pitā tasmai tāṃ mālām anuprayaccha iti;",
    "K01vinv172u:1287": " ārakṣakāś ca puruṣā uktāḥ:",
    "K01vinv172u:1288": " yasyāyaṃ dārako mālāṃ dadāti yuṣmābhir gṛhītvā matsakāśam upaneyaḥ iti;",
    "K01vinv172u:1289": " tatas tāṃ puṣpamālāṃ gṛhītvā paribhramitum ārabdho janakāyān nirīkṣamāṇaḥ;",
    "K01vinv172u:1290": " tenāsau coro dṛṣṭaḥ;",
    "K01vinv172u:1291": " acintyaḥ satvānāṃ karmavipākaḥ;",
    "K01vinv172u:1292": " tena tasmai mālā dattā;",
    "K01vinv172u:1293": " rājapuruṣai ekacoro gṛhītvā rājña upanāmitaḥ;",
    "K01vinv172u:1294": " rājā amātyān āmantrayate:",
    "K01vinv172u:1295": " bhavantaḥ katham atra pratipattavyaṃ?",
    "K01vinv172u:1296": " iti; te kathayanti;",
    "K01vinv172u:1297": " deva praghātyatām iti;",
    "K01vinv172u:1298": " rājā kathayati:",
    "K01vinv172u:1299": " bhavantaḥ katham īdṛśo vīrapuruṣaḥ praghātyaḥ;",
    "K01vinv172u:1300": " upasaṃgraho 'sya kartavyaḥ iti;",
    "K01vinv172u:1301": " tena tasmai sā duhitā sarvālaṃkāravibhūṣitā bhāryārthaṃ dattā;",
    "K01vinv172u:1302": " upārdharājyena saṃvibhaktaḥ.",
    "K01vinv172u:1303": " kiṃ manyadhve bhikṣavaḥ?",
    "K01vinv172u:1304": " yo 'sāv ekacorika aham eva sa tena kālena tena samayena;",
    "K01vinv172u:1305": " yo 'sau tasya putraḥ eṣa evāsau rāhulas tena kālena tena samayena;",
    "K01vinv172u:1306": " tadāpy anena mālayā vijñātaḥ;",
    "K01vinv172u:1307": " etarhy apy aham anena modakena vijñātaḥ;",
    "K01vinv172u:1308": " evaṃ hi vo bhikṣavo 'cintyaḥ satvānāṃ karmavipākaḥ iti karmaparāyaṇair bhavitavyaṃ.",
    "K01vinv172u:1309": " Yaśodharā seeks to bring the Buddha back to her",
    "K01vinv172u:1310": " yaśodharā saṃlakṣayati:",
    "K01vinv172u:1311": " yadi rāhulasya pitā antaḥpuraṃ praviśati tathāivānucaritavyo yathā na bhūyo nirgacchati iti;",
    "K01vinv172u:1312": " tata ātmānam ādau kṛtvā gopikāmṛgajāpramukhāni ṣaṣṭistrīsahasrāṇi nānāvidhālaṃkārair alaṃkṛtāni surabhimālyadhūpavastrair vibhūṣitāni;",
    "K01vinv172u:1313": " atha bhagavān pūrvāhṇe nivāsya pātracīvaram ādāya bhikṣugaṇaparivṛto bhikṣusaṃghapuraskṛto vineyajanāpekṣā antaḥpuraṃ praviṣṭaḥ;",
    "K01vinv172u:1314": " tato yaśodharāmṛgajāgopikāpramukhāni ṣaṣṭistrīsahasrāṇi rūpayauvanavibhramāśākhedākulavilasitacalitaśithilamekhalākalāpanisvanair (A 438b)",
    "K01vinv172u:1315": " hasitamadhuragītamadhunetrabhrūvikārotkaṃpanapayodharodaradarśanāṃgavispaṣṭaceṣṭitair bhāvaṃ darśayām āsuḥ;",
    "K01vinv172u:1316": " atha bhagavata etad abhavat:",
    "K01vinv172u:1317": " saced bhokṣye vaineyajanakālātikramo bhaviṣyati;",
    "K01vinv172u:1318": " etāḥ striyāḥ kāmarāgābhibhūtāḥ satyānām abhājanabhūtā (SBV II 37)",
    "K01vinv172u:1319": " bhaviṣyanti;",
    "K01vinv172u:1320": " asty āśu pṛthagjanasya riddhir āvarjanakarī;",
    "K01vinv172u:1321": " yannv aham antaḥpuram ṛddhiprātihāryeṇāvarjayeyam iti;",
    "K01vinv172u:1322": " viditvā pūrvasyāṃ diśy upari vihāyasam abhyudgamya caturvidham īryāpathaṃ kalpayati;",
    "K01vinv172u:1323": " tadyathā caṃkramyate tiṣṭhati niṣīdati śayyāṃ kalpayati;",
    "K01vinv172u:1324": " tejodhātum api samāpadyate;",
    "K01vinv172u:1325": " tejodhātusamāpannasya buddhasya bhagavato vividhāny arcīṃṣi kāyān niścaranti;",
    "K01vinv172u:1326": " tadyathā nīlāni pītāni lohitāny avadātāni maṃjiṣṭhāni sphaṭikavarṇāni;",
    "K01vinv172u:1327": " yamakāny api prātihāryāṇi vidarśayati;",
    "K01vinv172u:1328": " adhaḥkāyaḥ prajvalati,",
    "K01vinv172u:1329": " uparimāt kāyāc chitalā vāridhārāḥ syandante,",
    "K01vinv172u:1330": " uparimaḥ prajvalati,",
    "K01vinv172u:1331": " adhaḥkāyāc chitalā vāridhārā syandante;",
    "K01vinv172u:1332": " yathā pūrvasyāṃ diśy avaṃ dakṣiṇāyāṃ paścimāyām uttarasyāṃ diśi iti caturdiśaṃ caturvidham",
    "K01vinv172u:1333": " ṛddhiprātihāryaṃ vidarśayan ṛddhyabhisaṃskārān pratiprasrabhya purastād bhikṣusaṃghasya",
    "K01vinv172u:1334": " prajñapta evāsane niṣaṇṇaḥ;",
    "K01vinv172u:1335": " atha tāḥ striyo bhagavata ṛddhiprātihāryaṃ dṛṣṭvā āvarjitā mūlanikṛntā iva drumā bhagavataḥ pādayor nipatya purastān niṣaṇṇāḥ dharmaśravaṇāya;",
    "K01vinv172u:1336": " tato bhagavatā tāsām āśayānuśayaṃ dhātuṃ prakṛtiṃ ca jñātvā tādṛśī caturāryasatyasaṃprativedhikī",
    "K01vinv172u:1337": " dharmadeśanā kṛtā yāṃ śrutvā gopikāmṛgajāpramukhaiḥ ṣaṣṭistrīsahasraiḥ srotaāpattiphalaṃ sākṣātkṛtaṃ;",
    "K01vinv172u:1338": " yaśodharāyā atyarthaṃ kāmarāgābhibhūtāyā satyadarśanaṃ na kṛtaṃ;",
    "K01vinv172u:1339": " tasyā etad abhavat:",
    "K01vinv172u:1340": " yannv ahaṃ bhagavantaṃ rasatṛṣṇayā anvāvarteyam iti;",
    "K01vinv172u:1341": " viditvā svayam eva bhagavato 'rthāya annapānaṃ sādhayitvā kathayati:",
    "K01vinv172u:1342": " adyāhaṃ svahastaṃ bhagavantaṃ saṃtarpayāmi iti;",
    "K01vinv172u:1343": " śrutvā bhikṣubhir bhagavata ārocayanti:",
    "K01vinv172u:1344": " yaśodharā bhadanta bhagavantaṃ svahastaṃ rasatṛṣṇayā anvāvartayitukāma iti;",
    "K01vinv172u:1345": " bhagavān āha:",
    "K01vinv172u:1346": " pūrvam ahaṃ bhikṣavaḥ sarāgaḥ sadveṣaḥ samohaḥ rasapratisaṃvedī rasarāgapratisaṃvedī ca;",
    "K01vinv172u:1347": " etarhy ahaṃ vigatarāgo vigatadveṣo vigatamoho rasapratisaṃvedī no tu rasarāgapratisaṃvedī;",
    "K01vinv172u:1348": " tat katham idānīṃ yaśodharā rasatṛṣṇayā anvāvartayati iti.",
    "K01vinv172u:1349": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:1350": " paśya bhadanta yaśodharā bhagavantaṃ vaśīkaraṇamodakenānvāvartayitukāmārabdhā;",
    "K01vinv172u:1351": " bhagavān āha:",
    "K01vinv172u:1352": " na bhikṣava etarhi yathātīte 'py adhvani aham anayā modakenānvāvartitaḥ;",
    "K01vinv172u:1353": " tac chrūyatām (SBV II 38)",
    "K01vinv172u:1354": " The story of Ṛṣyaśṛṅga",
    "K01vinv172u:1355": " bhūtapūrvaṃ bhikṣavo anyatamasmin grāmake 'raṇyāyatane puṣpaphalasalilakandasaṃpanne riṣiḥ (A 439a)",
    "K01vinv172u:1356": " prativasati;",
    "K01vinv172u:1357": " sa kaṣṭatapā mūlaphalāmbubhakṣo 'jinavalkalavāsā;",
    "K01vinv172u:1358": " anena paṃcābhijñāḥ sākṣātkṛtā;",
    "K01vinv172u:1359": " tasya vyāḍamṛgā apy āśramapade viśvastavihāriṇo viharanti;",
    "K01vinv172u:1360": " so 'nyatamaṃ pradeśaṃ prasrāvaṃ kartum abhisaṃprasthitaḥ;",
    "K01vinv172u:1361": " mṛgī pṛṣṭhataḥ samanubaddhā;",
    "K01vinv172u:1362": " tena saśukaḥ prasrāvaḥ kṛtaḥ;",
    "K01vinv172u:1363": " sa tayā mṛgyā pītaḥ;",
    "K01vinv172u:1364": " strīndriyaṃ jihvayā nirlīḍham;",
    "K01vinv172u:1365": " acintyaḥ satvānāṃ karmavipākaḥ;",
    "K01vinv172u:1366": " āpannasatvā saṃvṛttā;",
    "K01vinv172u:1367": " prasavanakāle tam eva deśam āgamya prasūtā;",
    "K01vinv172u:1368": " dārako jātaḥ;",
    "K01vinv172u:1369": " sā gandhaṃ ghrātvā visabhāgaḥ satvaḥ iti saṃtrastā mūtrapurīṣam utsṛjantī chorayitvā prakrāntā;",
    "K01vinv172u:1370": " yāvad asau riṣis taṃ pradeśam anuprāptaḥ;",
    "K01vinv172u:1371": " tena sa dārako dṛṣṭaḥ;",
    "K01vinv172u:1372": " sa samanvāhartuṃ pravṛttaḥ kasyāyaṃ putraḥ iti;",
    "K01vinv172u:1373": " paśyati atmanaḥ;",
    "K01vinv172u:1374": " tena svāśramapadaṃ nītvā āpāyitaḥ poṣitaḥ saṃvardhitaḥ;",
    "K01vinv172u:1375": " tasyāpi vṛddhiṃ gacchataḥ śirasi mṛgaḍṛṅge prādurbhūte;",
    "K01vinv172u:1376": " tasya mṛgasya yādṛśe śṛṅge iti riṣyaśṛṇga iti saṃjñā saṃvṛttā;",
    "K01vinv172u:1377": " yāvad asau riṣir mlānaḥ saṃvṛttaḥ;",
    "K01vinv172u:1378": " sa ṛṣiḥ pratirūpair bhaiṣajyair upasthīyate;",
    "K01vinv172u:1379": " na cāsau vyādhir upaśamaṃ gacchati;",
    "K01vinv172u:1380": " yadā tasya maraṇāntikī vedanā prādurbhūtā na cireṇa kālaṃ kariṣyāmi iti;",
    "K01vinv172u:1381": " tadā tenāsau putro 'bhihitaḥ;",
    "K01vinv172u:1382": " putra asminn āśramapade nānādeśanivāsinaḥ riṣayaḥ kālena kālam upasaṃkrāmanti;",
    "K01vinv172u:1383": " te tvayā matpriyatayā svāgatavādasamudācāreṇa saṃmodya āsanenopanimantrayitavyā yathāśaktitaś ca phalamūlaiḥ pratipādyāḥ ity uktvā",
    "K01vinv172u:1384": " sarve kṣayāntā nicayāḥ patanāntāḥ samucchrayāḥ /",
    "K01vinv172u:1385": " saṃyogā viprayogāntā maraṇāntaṃ hi jīvitam* //",
    "K01vinv172u:1386": " iti kāladharmeṇa saṃyuktaḥ;",
    "K01vinv172u:1387": " sa tena ṛṣidharmasamudācāreṇa dhyāpitaḥ;",
    "K01vinv172u:1388": " tena pitṛśokābhibhūtena saṃvegāt paṃcābhijñāḥ sākṣātkṛtāḥ;",
    "K01vinv172u:1389": " so 'pareṇa samayena salilārthī ghaṭam ādāya saṃprasthitaḥ;",
    "K01vinv172u:1390": " devaś ca varṣitum ārabdhaḥ;",
    "K01vinv172u:1391": " sa pānīyaghaṭaṃ pūrayitvā āgantum ārabdhaḥ;",
    "K01vinv172u:1392": " skhalitaḥ patitaḥ;",
    "K01vinv172u:1393": " āśuprakopino riṣayaḥ;",
    "K01vinv172u:1394": " tena pānīyastokaṃ gṛhītvā kṣipatā śāpo dattaḥ;",
    "K01vinv172u:1395": " durācāra tvayā pānīyaghaṭaḥ pūrṇo bhagnaḥ;",
    "K01vinv172u:1396": " tasmāt tvayā idaṃ divasam upādāya dvādaśavarṣāṇi na varṣitavyam (SBV II 39)",
    "K01vinv172u:1397": " iti; devo na varṣitum ārabdhaḥ;",
    "K01vinv172u:1398": " vārāṇasyāṃ mahādurbhikṣaṃ prādurbhūtaṃ;",
    "K01vinv172u:1399": " janakāyaḥ samantād vidrutaḥ;",
    "K01vinv172u:1400": " rajñā naimittikā āhūya pṛṣṭāḥ:",
    "K01vinv172u:1401": " bhavantaḥ kasyānubhāvād devo na varṣati iti;",
    "K01vinv172u:1402": " te kathayanti:",
    "K01vinv172u:1403": " deva riṣiprakopād yady ayaṃ riṣis tasmāt tapasaḥ cālayituṃ śakyeta,",
    "K01vinv172u:1404": " evaṃ devo varṣati,",
    "K01vinv172u:1405": " anyathā na iti;",
    "K01vinv172u:1406": " rājā cintāparo vyavasthitaḥ;",
    "K01vinv172u:1407": " antaḥpurāmātyakumārair ucyate:",
    "K01vinv172u:1408": " deva kimarthaṃ cintāparaḥ?",
    "K01vinv172u:1409": " sa kathayati:",
    "K01vinv172u:1410": " riṣiprakopād devo na varṣayati;",
    "K01vinv172u:1411": " naimittikāś caivaṃ kathayanti,",
    "K01vinv172u:1412": " yady asau riṣis tasmāt tapasaś cālyate evaṃ devo varṣayati;",
    "K01vinv172u:1413": " anyathā na;",
    "K01vinv172u:1414": " tan na vijñāyate:",
    "K01vinv172u:1415": " kas taṃ śaknoti tasmāt tapaśaś cālayitum (A 439b)",
    "K01vinv172u:1416": " iti; tasya rājño duhitā śāntā nāma;",
    "K01vinv172u:1417": " sā kathayati:",
    "K01vinv172u:1418": " deva yady evam alpotsuko bhava;",
    "K01vinv172u:1419": " ahaṃ tathā kariṣyāmi yathāsau riṣis tasmāt tapasaḥ calati iti;",
    "K01vinv172u:1420": " sa kathayati kenopāyena?",
    "K01vinv172u:1421": " sā kathayati:",
    "K01vinv172u:1422": " māṃ brāhmaṇakān mantrān pāṭhaya anyāṃś ca kanyāḥ;",
    "K01vinv172u:1423": " nausaṃkrame ca āśramapadaṃ kāraya puṣpaphalasalilasaṃpannam iti;",
    "K01vinv172u:1424": " tena brāhamṇakān mantrān pāṭhitā anyāś ca kanyāḥ,",
    "K01vinv172u:1425": " nausaṃkrame ca tādṛśam āśramapadaṃ kāritaṃ,",
    "K01vinv172u:1426": " tataḥ tayā tāni phalāni vaśīkaraṇadravyaiḥ madyena ca samāpūritāni;",
    "K01vinv172u:1427": " aparāṇi ca nānāvicitrāṇi ca phalāni kāritāni;",
    "K01vinv172u:1428": " riṣiveṣaḥ kṛtaḥ;",
    "K01vinv172u:1429": " sā cīvaravalkalaprāvṛtā;",
    "K01vinv172u:1430": " sā tābhiḥ kanyābhiḥ brāhmaṇakān mantrān pāṭhayantī āśramapadaṃ gatā;",
    "K01vinv172u:1431": " riṣeḥ śiṣyair niveditam upādhyāya bahavas tavāśramapadaṃ riṣaya āgatāḥ;",
    "K01vinv172u:1432": " svāgataṃ riṣīṇāṃ praviśantu iti;",
    "K01vinv172u:1433": " te praviṣṭāḥ;",
    "K01vinv172u:1434": " sa dṛṣṭvā gāthāṃ bhāṣate:",
    "K01vinv172u:1435": " vyāyāmahīnā ca gatiḥ salīlā mukhāni ca śmaśruvivarjitāni /",
    "K01vinv172u:1436": " urāṃsi caiṣāṃ viṣamonnatāni veṣo hy apūrvo 'yaṃ mahāriṣīnām* //",
    "K01vinv172u:1437": " iti; tena tā vicikitsāparyākulīkṛtamatināpi mūlaphalaiḥ pravāritāḥ;",
    "K01vinv172u:1438": " tābhis tāni phalāni paribhujya sa riṣir abhihito:",
    "K01vinv172u:1439": " yuṣmākam etāni phalāni kaṭukatiktakaṣayāni;",
    "K01vinv172u:1440": " asmākaṃ tv āśramo jalamadhye yatra phalāny amṛtaprakhyāni;",
    "K01vinv172u:1441": " api tu tvam asmābhir āśramapade upanimantrito bhava;",
    "K01vinv172u:1442": " tenādhivāsitaṃ;",
    "K01vinv172u:1443": " sa tābhiḥ nausaṃkramodyānam (SBV II 40)",
    "K01vinv172u:1444": " abhirohitaḥ;",
    "K01vinv172u:1445": " tasya tatra madyapūrṇāni vaśīkaraṇadravyasaṃyuktāni nārikelaphalāni ca dattāni;",
    "K01vinv172u:1446": " sa madyamadākṣipto vaśīkaraṇadravyayogāt tayā sārdhaṃ vipratipannaḥ riddhiparihīṇaḥ;",
    "K01vinv172u:1447": " meghāḥ samantād unnatāḥ;",
    "K01vinv172u:1448": " varṣābhiprāyā devateti ṛṣiṇā santarjitā;",
    "K01vinv172u:1449": " śāntā kathayati:",
    "K01vinv172u:1450": " adyāpi tvam ātmānaṃ na jānīṣe ko 'ham iti;",
    "K01vinv172u:1451": " sa tayā rāgapāśapāśito rājñaḥ sakāsam unnītaḥ deva ayaṃ sa riṣiḥ iti;",
    "K01vinv172u:1452": " tato devo varṣitum ārabdhaḥ;",
    "K01vinv172u:1453": " subhikṣaṃ prādurbhūtaṃ;",
    "K01vinv172u:1454": " rājñā sā tasyaiva riṣer bhāryārthaṃ saparivārā dattā;",
    "K01vinv172u:1455": " sa śāntāṃ pratyākhyāya tābhir anyābhiḥ sārdhaṃ paricārayitum ārabdhaḥ;",
    "K01vinv172u:1456": " tatra śāntā īrṣyākulīkṛtahṛdayā tasyāsatkāraṃ kartum ārabdhā;",
    "K01vinv172u:1457": " tata uttarād uttaraṃ;",
    "K01vinv172u:1458": " sa tayā sopānatkena pādena śirasi parāhataḥ;",
    "K01vinv172u:1459": " sa saṃlakṣayati:",
    "K01vinv172u:1460": " yo 'haṃ meghasyāpi garjitaṃ na sahe sa idānīṃ rāgapāśitaḥ strīmātreṇaivaṃ khalīkṛtaḥ iti;",
    "K01vinv172u:1461": " tena vīryam āsthāya punar api paṃcābhijñāḥ sākṣātkṛtāḥ.",
    "K01vinv172u:1462": " kiṃ manyadhve bhikṣavaḥ?",
    "K01vinv172u:1463": " yo 'sāv ṛṣir aham eva sa tena kālena tena samayena;",
    "K01vinv172u:1464": " yāsau śāntā eṣaiva sā yaśodharā;",
    "K01vinv172u:1465": " tadāpy aham anayā rasatṛṣṇayā anvāvartitaḥ;",
    "K01vinv172u:1466": " etarhy apy eṣā māṃ modakenānvāvartituṃ pravṛttā.",
    "K01vinv172u:1467": " Yaśodharā attempts to commit suicide",
    "K01vinv172u:1468": " yadā bhagavān antaḥpurān bhuktvā niṣkrāmati tadā yaśodharayā nairāśyam āpannayā bhartuḥ snehavaimukhyāc charaṇapṛṣṭham abhiruhya ātmā muktaḥ; (A 440a)",
    "K01vinv172u:1469": " asaṃmoṣadharmāṇo buddhā bhagavataḥ;",
    "K01vinv172u:1470": " sā bhagavatā ṛddhyā pratigṛhītā.",
    "K01vinv172u:1471": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:1472": " paśya bhadanta yaśodharayā bhagavanto 'rthāya śaraṇapṛṣṭhād ātmā muktaḥ iti;",
    "K01vinv172u:1473": " bhagavān āha:",
    "K01vinv172u:1474": " na bhikṣava etarhi yathātīte 'py adhvany anayā mamārthāyātmā parityaktaḥ;",
    "K01vinv172u:1475": " tac chrūyatām (SBV II 41)",
    "K01vinv172u:1476": " The story of the Kinnara and the Kinnarī",
    "K01vinv172u:1477": " bhūtapūrvaṃ bhikṣavo vārāṇasyāṃ nagaryāṃ brahmadatto nāma rājā babhūva;",
    "K01vinv172u:1478": " so 'pareṇa samayena mṛgavadhāya nirgataḥ;",
    "K01vinv172u:1479": " anupūrveṇa parvatakandaraṃ praviṣṭaḥ;",
    "K01vinv172u:1480": " tena tatra kinnaraḥ kinnarī ca dṛṣṭā;",
    "K01vinv172u:1481": " kinnaraḥ suptaḥ,",
    "K01vinv172u:1482": " kinnarī jāgarti;",
    "K01vinv172u:1483": " rajñā ākarṇaṃ dhanuḥ pūrayitvā kinnaraḥ śareṇa marmani tāḍitaḥ;",
    "K01vinv172u:1484": " prāṇair viyuktaḥ;",
    "K01vinv172u:1485": " rājñā kinnarī gṛhitā bhāryāṛthāya;",
    "K01vinv172u:1486": " rājā tām ādāya saṃprasthitaḥ;",
    "K01vinv172u:1487": " sā kathayati:",
    "K01vinv172u:1488": " deva tiṣṭhatu tāvat,",
    "K01vinv172u:1489": " anujānīhi māṃ yāvad asya kinnarasya śarīrapūjāṃ kariṣyāmi iti;",
    "K01vinv172u:1490": " rājā saṃlakṣayati:",
    "K01vinv172u:1491": " kva gamiṣyati;",
    "K01vinv172u:1492": " paśyāmi tāvat katham asya śarīrapūjāṃ karoti iti;",
    "K01vinv172u:1493": " sā tena samanujñātā;",
    "K01vinv172u:1494": " tatas tayā taṃ kinnaraṃ kāṣṭhair avaṣṭabhya citāṃ prajvālyātmā prakṣiptaḥ;",
    "K01vinv172u:1495": " devatā gāthāṃ bhāṣate",
    "K01vinv172u:1496": " anyathā cintito py artha anyathā parivartitaḥ /",
    "K01vinv172u:1497": " kinnarīṃ ramayāmīti kṛtaṃ prāṇivadhadvayam // iti",
    "K01vinv172u:1498": " kiṃ manyadhve bhikṣavaḥ?",
    "K01vinv172u:1499": " yo 'sau kinnara aham eva sa tena kālena tena samayena;",
    "K01vinv172u:1500": " yāsau kinnarī eṣaiva sā yaśodharā;",
    "K01vinv172u:1501": " tadāpy anayā mamārthāyātmā citāyāṃ muktaḥ;",
    "K01vinv172u:1502": " etarhy apy anayā mamārthāyātmā śaraṇapṛṣṭhān muktaḥ iti.",
    "K01vinv172u:1503": " Conversion of Yaśodharā",
    "K01vinv172u:1504": " bhagavān saṃlakṣayati:",
    "K01vinv172u:1505": " idānīṃ yaśodharāyā prāpto vinayakālaḥ;",
    "K01vinv172u:1506": " yad aham enāṃ saṃsārakāntārād uttārayeyam iti viditvā tasya tādṛśī caturāryasatyasaṃprativedhikī",
    "K01vinv172u:1507": " dharmadeśanā kṛtā yāṃ śrutvā yaśodharayā viṃśatiśikharasamudgataṃ satkāyadṛṣṭiśailaṃ",
    "K01vinv172u:1508": " jñānavajreṇa bhitvā srotaāpattiphalaṃ sākṣātkṛtaṃ;",
    "K01vinv172u:1509": " sā samyag eva śraddhayā agārād anagārikāṃ pravrajitā;",
    "K01vinv172u:1510": " yāvad arhantinī saṃvṛttā;",
    "K01vinv172u:1511": " svakulasaṃśānurūpatayā āryamārgapratilambhāc ca bhikṣuṇīnāṃ madhye samutpanneṣu kāryeṣv atyarthaṃ jihreti;",
    "K01vinv172u:1512": " tatra bhagavān bhikṣūn āmantrayati:",
    "K01vinv172u:1513": " eṣāgrā me bhikṣavo bhikṣuṇīnāṃ mama śrāvikānāṃ hrīmatīnāṃ yaduta yaśodharā rāhulamātā iti.",
    "K01vinv172u:1514": " punar api bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:1515": " kiṃ bhadanta yaśodharayā karma (SBV II 42)",
    "K01vinv172u:1516": " kṛtaṃ yasya karmaṇo vipākena ṣaḍvarṣāṇi kukṣiṇā garbho dhāritaḥ iti;",
    "K01vinv172u:1517": " bhagavān āha:",
    "K01vinv172u:1518": " yaśodharayaiva bhikṣavaḥ pūrvam anyāsu jātīṣu karmāṇi kṛtāny upacitāni pūrvavad yāvad phalanti khalu dehinām.",
    "K01vinv172u:1519": " The story of the two Ābhīrīs",
    "K01vinv172u:1520": " bhūtapūrvaṃ bhikṣavo 'nyatamasmin gokule dvau ābhīryau prativasataḥ;",
    "K01vinv172u:1521": " mātā ca duhtā ca;",
    "K01vinv172u:1522": " te abhikṣṇaṃ mathitaghaṭam ādāya grāmāntaṃ gacchataḥ;",
    "K01vinv172u:1523": " tayor duhitā śāṭhyasamudācārajātā mātā ṛjukā;",
    "K01vinv172u:1524": " duhitā kathayati:",
    "K01vinv172u:1525": " amba gṛhāṇa (A 440b)",
    "K01vinv172u:1526": " tāvan mathitaghaṭaṃ prasrāvaṃ karomi iti;",
    "K01vinv172u:1527": " sāgṛhītvā saṃprasthitā;",
    "K01vinv172u:1528": " sā śāṭhyasamudācāreṇa pṛṣṭhato lambata eva,",
    "K01vinv172u:1529": " na tām anugacchati;",
    "K01vinv172u:1530": " evaṃ tayāsau mātā ṣaṭkroṣān mathitaghaṭaṃ vāhitā.",
    "K01vinv172u:1531": " kiṃ manyadhve bhikṣavaḥ?",
    "K01vinv172u:1532": " yāsāv ābhīrīduhitā eṣā eva sā yaśodharā tena kālena tena samayena;",
    "K01vinv172u:1533": " yad anayā mātā śāṭhyasamudācāreṇa ṣaṭkroṣān mathitaghaṭaṃ vāhitā,",
    "K01vinv172u:1534": " tasya karmaṇo vipākenānayā rāhulaḥ ṣaḍvarṣāṇi kukṣiṇā ūḍhaḥ iti hi bhikṣava ekāntakṛṣṇānām karmaṇām ekāntakṛṣṇo vipākaḥ pūrvavad yāvad evaṃ vo bhikṣavaḥ śikṣitavyam.",
    "K01vinv172u:1535": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:1536": " kiṃ bhadanta āyuṣmatā rāhulena karma kṛtaṃ yasya karmaṇo vipākena mātuḥ kukṣau ṣaḍvarṣāṇy avasthitaḥ iti;",
    "K01vinv172u:1537": " bhagavān āha:",
    "K01vinv172u:1538": " rāhulenaiva bhikṣavaḥ karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāny avaśyabhāvīni;",
    "K01vinv172u:1539": " rāhulena karmāṇi kṛtāny upacitāni ko 'nyaḥ pratyanubhaviṣyati;",
    "K01vinv172u:1540": " na bhikṣavaḥ karmāṇi kṛtāny upacitāni na bāhye pṛthivīdhātau vipacyante,",
    "K01vinv172u:1541": " nābdhātau,",
    "K01vinv172u:1542": " na tejodhātau,",
    "K01vinv172u:1543": " na vāyudhātau,",
    "K01vinv172u:1544": " api tūpātteṣv eva skandhadhātvāyataneṣu karmāṇi kṛtāni vipacyante śubhāny aśubhāni ca;",
    "K01vinv172u:1545": " na praṇaśyanti karmāṇy api kalpaśatair api /",
    "K01vinv172u:1546": " sāmagrīm prāpya kālaṃ ca phalanti khalu dehinām // (SBV II 43)",
    "K01vinv172u:1547": " Story of Śaṅkha and Likhita",
    "K01vinv172u:1548": " bhūtapūrvaṃ bhikṣavaḥ vārāṇasyāṃ nātidūre puṣpaphalasaṃpannam āśramapadaṃ nānāvihaganikūjitaṃ viśvastamṛgapakṣiniṣevitam;",
    "K01vinv172u:1549": " tatra dvāv ṛṣī bhrātarau prativasataḥ phalamūlāmbubhakṣāv ajinavalkaladhāriṇau śaṅkhaś ca likhitaś ca;",
    "K01vinv172u:1550": " śaṅkha upādhyāya likhitaś ca śiṣyaḥ;",
    "K01vinv172u:1551": " tau vārāṇasyāṃ sarvalokaprakhyātau;",
    "K01vinv172u:1552": " rājñāpi brahmadatte(",
    "K01vinv172u:1553": " na) viditau:",
    "K01vinv172u:1554": " amuṣminn udyāne dvāv ṛṣī bhrātarau prativasataḥ śaṅkhaś ca likhitaś ca;",
    "K01vinv172u:1555": " tatra śaṅkha upādhyāyo likhitaś ca śiṣyaḥ iti;",
    "K01vinv172u:1556": " yāvad apareṇa samayena śaṅkha udakasya kuṇḍikāṃ pūrayitvā mūlaphalānām arthe vanaṃ gataḥ;",
    "K01vinv172u:1557": " likhitas tu sarātram evotthāya pūrvataraṃ gataḥ;",
    "K01vinv172u:1558": " sa puṣpaphalāny ādāya tvaritam āgataḥ;",
    "K01vinv172u:1559": " ātmīyām āṭikāṃ pratyavekṣate;",
    "K01vinv172u:1560": " svalpaṃ pānīyaṃ;",
    "K01vinv172u:1561": " sa tṛṣṇārtaḥ saṃlakṣayati upādhyāyasantakaṃ pānīyaṃ pibāmi iti;",
    "K01vinv172u:1562": " tena pītaṃ;",
    "K01vinv172u:1563": " yāvat śaṅkha riṣir mūlaphalāny ādāya tṛṣāparyākulīkṛtamukhaḥ āśramaṃ praviṣṭaḥ;",
    "K01vinv172u:1564": " kuṇḍikāṃ pratyavekṣate;",
    "K01vinv172u:1565": " paśyati riltikāṃ;",
    "K01vinv172u:1566": " sa saṃjātāmarṣaḥ kathayati,",
    "K01vinv172u:1567": " kena coreṇa pānīyam apahṛtaṃ?",
    "K01vinv172u:1568": " iti; likhitaḥ kathayati:",
    "K01vinv172u:1569": " upādhyāya ahaṃ coraḥ;",
    "K01vinv172u:1570": " mayā pītaṃ;",
    "K01vinv172u:1571": " daṇḍaṃ prayaccha iti;",
    "K01vinv172u:1572": " sa kathayati:",
    "K01vinv172u:1573": " tvaṃ mama bhrātā śiṣyaś ca;",
    "K01vinv172u:1574": " yadi pītaṃ supītaṃ yathāsukham iti;",
    "K01vinv172u:1575": " sa kathayati:",
    "K01vinv172u:1576": " upādhyāya na śaknomy aham etat kaukṛtyaṃ prativinodayituṃ;",
    "K01vinv172u:1577": " prayaccha me gurukaṃ daṇḍaṃ yaś corasya pradīyate iti;",
    "K01vinv172u:1578": " evam uktaḥ śaṅkha ṛṣiḥ (A 441a)",
    "K01vinv172u:1579": " prakupitaḥ kathayati:",
    "K01vinv172u:1580": " nāhaṃ daṇḍam anuprayacchāmi:",
    "K01vinv172u:1581": " yadi tvaṃ daṇḍenārthī rājñaḥ sakāśaṃ gaccha iti;",
    "K01vinv172u:1582": " sa rājñaḥ sakāśaṃ gataḥ;",
    "K01vinv172u:1583": " tasmiṃś ca samaye rājā mṛgavadhāya saṃprasthitaḥ;",
    "K01vinv172u:1584": " tenāsau jayenāyuṣā vardhayitvā gāthayā vijñaptaḥ:",
    "K01vinv172u:1585": " ahaṃ coro mahārāja yo 'syādattaṃ jalaṃ pibet /",
    "K01vinv172u:1586": " prayaccha me guruṃ daṇḍaṃ yaś corasya pradīyate //",
    "K01vinv172u:1587": " rājā kathayati:",
    "K01vinv172u:1588": " nāsti pānīyasyādattādānam iti;",
    "K01vinv172u:1589": " api tu kasya santakaṃ tvayā jalam apahṛtaṃ?",
    "K01vinv172u:1590": " (iti);",
    "K01vinv172u:1591": " tena yathāvṛttaṃ samākhyātaṃ;",
    "K01vinv172u:1592": " rājā kathayati:",
    "K01vinv172u:1593": " sa tava bhrātā upādhyāyaś ca;",
    "K01vinv172u:1594": " gaccha na tvaṃ daṇḍārhaḥ iti;",
    "K01vinv172u:1595": " sa kathayati deva na śaknomy ahaṃ kaukṛtyaṃ (SBV II 44)",
    "K01vinv172u:1596": " prativinodayituṃ;",
    "K01vinv172u:1597": " prayaccha me guruṃ daṇḍaṃ yaś corasya pradīyate iti;",
    "K01vinv172u:1598": " evam ukte rājā prakupitaḥ tīvreṇa paryavasthānena paryavasthitaḥ;",
    "K01vinv172u:1599": " sa kathayati:",
    "K01vinv172u:1600": " yady evam atraiva tiṣṭha na tāvat prayātavyaṃ yāvad ahaṃ pratinirvṛttaḥ iti;",
    "K01vinv172u:1601": " sa rājā mṛgavadhaṃ kṛtvā saṃcintyānyena dvāreṇa praviṣṭaḥ na bhūyo nirgacchati;",
    "K01vinv172u:1602": " amātyai ṣaṣṭe divase rājño niveditaṃ:",
    "K01vinv172u:1603": " deva tasya riṣer adya ṣaḍdivasā( n)",
    "K01vinv172u:1604": " tasminn eva pradeśe tiṣṭhataḥ ājñāṃ dātum arhasi iti;",
    "K01vinv172u:1605": " rājā kathayati:",
    "K01vinv172u:1606": " uddhṛtadaṇḍo bhavatu; gacchatu,",
    "K01vinv172u:1607": " eṣaivāsya daṇḍaḥ iti;",
    "K01vinv172u:1608": " amātyais tasya riṣer ākhyātaṃ:",
    "K01vinv172u:1609": " ṛṣe deva kathayati uddhṛtadaṇḍo 'sau gacchatv eṣa evāsya daṇḍaḥ iti;",
    "K01vinv172u:1610": " sa vigatakaukṛtyaḥ prakrāntaḥ.",
    "K01vinv172u:1611": " kiṃ manyadhve bhikṣavaḥ?",
    "K01vinv172u:1612": " yo 'sau rājā brahmadatta eṣa eva sa rāhulaḥ tena kālena tena samayena;",
    "K01vinv172u:1613": " yad anena cittaṃ pradūṣya riṣir abhihitaḥ;",
    "K01vinv172u:1614": " tasmin pradeśa tiṣṭha;",
    "K01vinv172u:1615": " na te gantavyam iti;",
    "K01vinv172u:1616": " tasya karmaṇo vipākena mātuḥ kukṣau ṣaḍvarṣāṇy uṣitaḥ;",
    "K01vinv172u:1617": " iti hi bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ pūrvavad yāvad evaṃ vo bhikṣavaḥ śikṣitavyam.",
    "K01vinv172u:1618": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:1619": " kiṃ bhadanta āyuṣmatā bhadrikeṇa karma kṛtaṃ yasya karmaṇo vipākena pradhānapuruṣāṇāṃ rājā saṃvṛttaḥ?",
    "K01vinv172u:1620": " bhagavān āha:",
    "K01vinv172u:1621": " bhadrikeṇaiva bhikṣavaḥ karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāny avaśyabhāvīni;",
    "K01vinv172u:1622": " bhadrikeṇaiva karmāṇy upacitāni ko 'nyaḥ pratyanubhaviṣyati;",
    "K01vinv172u:1623": " na bhikṣavaḥ karmāṇi kṛtāny upacitāni ( na)",
    "K01vinv172u:1624": " bāhye pṛthivīdhātau vipacyante,",
    "K01vinv172u:1625": " nābdhātau,",
    "K01vinv172u:1626": " na tejodhātau,",
    "K01vinv172u:1627": " na vāyudhātau,",
    "K01vinv172u:1628": " api tūpātteṣv eva skandhadhātvāyataneṣu karmāṇi kṛtāni vipacyante śubhāny aśubhāni ca;",
    "K01vinv172u:1629": " na praṇaśyanti karmāṇy api kalpaśatair api /",
    "K01vinv172u:1630": " sāmagrīm prāpya kālaṃ ca phalanti khalu dehinām //",
    "K01vinv172u:1631": " Story of the beggar (concerning a previous birth of King Bhadrika)",
    "K01vinv172u:1632": " bhūtapūrvaṃ bhikṣavaḥ anyatamaḥ koṭṭamallakaḥ janapadād vārāṇasīm āgataḥ;",
    "K01vinv172u:1633": " sa tannivāsibhiḥ koṭṭamallakaiḥ īrṣyā(",
    "K01vinv172u:1634": " svabhāvaiḥ) (SBV II 45)",
    "K01vinv172u:1635": " pratyākhacapeṭāprahārādibhiḥ pratāḍitaṃ kṛtvā niṣkāsitaḥ;",
    "K01vinv172u:1636": " sa bahir vārāṇasyāṃ rājakīya udyāne 'vasthitaḥ;",
    "K01vinv172u:1637": " yāvad rājā brahmadattaḥ samprāpte vasantakālasamaye saṃpuṣpiteṣu pādapeṣu haṃsakrauñcamayūraśukaśārikākokilajīvañjīvakonnādite vanaṣaṇḍe (A",
    "K01vinv172u:1638": " 'ntaḥpurasahīyaḥ udyānabhūmiṃ nirgataḥ;",
    "K01vinv172u:1639": " sa tatrāntaḥpureṇa sārdham udyāne sukham anubhūya middham avakrāntaḥ;",
    "K01vinv172u:1640": " puṣpaphalalolupo mātṛgrāmaḥ puṣpaphalāni samanveṣamāṇaḥ paribhramitum ārabdhaḥ;",
    "K01vinv172u:1641": " yāvad rājā brahmadattaḥ nidrālasyaṃ prativinodya laghu laghv eva vārāṇasīṃ praviṣṭaḥ;",
    "K01vinv172u:1642": " antaḥpurajano 'pi tvaritatvaritaṃ saṃprasthitaḥ;",
    "K01vinv172u:1643": " yāvad anyatamā strī saṃbhrāntā muktāhāraṃ chorayitvā prakrāntā;",
    "K01vinv172u:1644": " yāvad asau koṭṭamallakas tasminn udyāne paribhramitum ārabdhaḥ;",
    "K01vinv172u:1645": " tenāsau muktāhāro dṛṣṭaḥ;",
    "K01vinv172u:1646": " sa saṃlakṣayati:",
    "K01vinv172u:1647": " kiṃ mamānena prayojanaṃ;",
    "K01vinv172u:1648": " sthānam etad vidyate yad arthāyānarthaṃ prāpayāmi iti;",
    "K01vinv172u:1649": " tenāsau latāyāṃ baddhvā udyāne 'vasthitaḥ;",
    "K01vinv172u:1650": " yasya santako bhaviṣyati sa grahīṣyati iti;",
    "K01vinv172u:1651": " yāvad antaḥpurikābhiḥ rājā vijñaptaḥ;",
    "K01vinv172u:1652": " deva amukayā udyāne muktāhāro vismṛtaḥ iti;",
    "K01vinv172u:1653": " rājñāmātyānām ājñā dattā:",
    "K01vinv172u:1654": " bhavanta udyāne uktāhāro vismṛtaḥ,",
    "K01vinv172u:1655": " samanveṣata iti;",
    "K01vinv172u:1656": " te udyānaṃ gatvā samanveṣayitum ārabdhāḥ;",
    "K01vinv172u:1657": " yāvat paśyati latāyām upanibaddhaṃ;",
    "K01vinv172u:1658": " te saṃlakṣayanti:",
    "K01vinv172u:1659": " vicārayāmas tāvat kenaiṣa baddha iti;",
    "K01vinv172u:1660": " te udyānaṃ paribhramitum ārabdhāḥ;",
    "K01vinv172u:1661": " yāvat paśyanti koṭṭamallakaṃ;",
    "K01vinv172u:1662": " sa tair uktaḥ:",
    "K01vinv172u:1663": " bhoḥ puruṣa kenaiṣa muktāhāro latāyāṃ baddhvāvasthāpitaḥ;",
    "K01vinv172u:1664": " tena yathāvṛttaṃ teṣāṃ samākhyātam;",
    "K01vinv172u:1665": " amātyai rajño muktāhāro dattaḥ;",
    "K01vinv172u:1666": " yathāvṛttam ārocitaṃ;",
    "K01vinv172u:1667": " rājā kathayati bhavantas taṃ koṭṭamallakaṃ śabdāpayata;",
    "K01vinv172u:1668": " paśyāmi iti;",
    "K01vinv172u:1669": " taiḥ śabditaḥ;",
    "K01vinv172u:1670": " rājñā pṛṣṭaḥ bhoḥ puruṣa kasmāt tvayā muktāhāro latāyāṃ baddhvāvasthapitaḥ,",
    "K01vinv172u:1671": " na svīkṛtaḥ iti;",
    "K01vinv172u:1672": " sa kathayati:",
    "K01vinv172u:1673": " deva nāham asya bhāgī devasyaivārhati iti;",
    "K01vinv172u:1674": " rājā abhiprasannaḥ kathayati:",
    "K01vinv172u:1675": " bhoḥ puruṣa varārhas tvaṃ;",
    "K01vinv172u:1676": " vada kaṃ te varam anuprayacchāmi iti;",
    "K01vinv172u:1677": " sa kathayati:",
    "K01vinv172u:1678": " yadi devaḥ parituṣṭaḥ koṭṭamallakān bhojayitvā teṣāṃ pratyekam ekaikaṃ vastrayugenācchādya mām (SBV II 46)",
    "K01vinv172u:1679": " adhipatiṃ sthāpayatu iti;",
    "K01vinv172u:1680": " rājñāmātyānām ājñā dattā:",
    "K01vinv172u:1681": " bhavanto yuṣmābhiḥ koṭṭamallakān bhojayitvā pratyekam ekaikaṃ vastrayugenācchādya etaṃ puruṣaṃ teṣām adhipatiṃ sthāpayata;",
    "K01vinv172u:1682": " taiḥ vārāṇasyāṃ ghaṇṭāvaghoṣaṇaṃ kāritaṃ:",
    "K01vinv172u:1683": " devasamājñāpayati yāvantaḥ koṭṭamallakāḥ vārāṇasyāṃ sarvair amuṣminn udyāne saṃnipatitavyam;",
    "K01vinv172u:1684": " ahaṃ koṭṭamallakān bhojayāmi ekaikaṃ vastrayugenācchādayāmi iti;",
    "K01vinv172u:1685": " te sarve saṃnipatitāḥ āmatyaiḥ praṇītenāhāreṇa saṃtarpitāḥ;",
    "K01vinv172u:1686": " pratyekaṃ vastrayugenācchāditāḥ; uktāś ca:",
    "K01vinv172u:1687": " deva samājñāpayati,",
    "K01vinv172u:1688": " adyāgreṇa yuṣmākam eṣa koṭṭamallako rājā;",
    "K01vinv172u:1689": " yuṣmābhir asyājñā kartavyā iti;",
    "K01vinv172u:1690": " te praṇītenāhāreṇa saṃtarpitāḥ vastrayugenācchāditāḥ prītamanasaḥ kathayanti yathā devaḥ samājñāpayati iti;",
    "K01vinv172u:1691": " so koṭṭamallako 'dhipatiḥ saṃvṛttaḥ;",
    "K01vinv172u:1692": " prakṛtyaiva koṭṭamallakāḥ kṣutpipāsābhibhūtāḥ vīthyām annapānam ācchindanti;",
    "K01vinv172u:1693": " te rājñā satkṛtā iti bhūyasyā mātrayā ācchettum ārabdhāḥ;",
    "K01vinv172u:1694": " pattanopajīvi janakāyaḥ kṣubdhaḥ;",
    "K01vinv172u:1695": " rājño niveditaṃ;",
    "K01vinv172u:1696": " rājā kathayati (A 442a)",
    "K01vinv172u:1697": " apramattair bhavadbhir ārakṣā kartavyā,",
    "K01vinv172u:1698": " na tu te tāḍayitavyāḥ iti;",
    "K01vinv172u:1699": " yāvad anyatamaḥ puruṣaḥ pūpakān ādāya vīthīmadhyena gacchati;",
    "K01vinv172u:1700": " tena koṭṭamallakādhipatinā tasya sakāśāt pūpikā ācchinnāḥ;",
    "K01vinv172u:1701": " sa tān ādāya pratiguptaṃ pradeśaṃ gataḥ;",
    "K01vinv172u:1702": " koṭṭamallakair anubaddhaḥ;",
    "K01vinv172u:1703": " sa tair upadrūyamāno nadīṃ vārakām uttīrya anyatamasmin vṛkṣamūle 'vasthitaḥ;",
    "K01vinv172u:1704": " asati buddhānām utpāde pratyekabuddhā loka utpadyante hīnadīnānukampāḥ prāntaśayanāsanabhaktā ekadakṣiṇīyā lokasya;",
    "K01vinv172u:1705": " yāvad anyatamaḥ pratyekabuddho daivāt taṃ pradeśam āgataḥ;",
    "K01vinv172u:1706": " tenāsau dṛṣṭaḥ kāyaprāsādikaḥ śānteryāpathaś ca;",
    "K01vinv172u:1707": " sa saṃlakṣayati:",
    "K01vinv172u:1708": " nūnaṃ mayā evaṃvidhe sadbhūtadakṣiṇīye kārā na kṛtā yenāhaṃ mānuṣyam āsādya koṭṭamallako jātaḥ;",
    "K01vinv172u:1709": " yady ayaṃ mahātmā mamāntikāt pūpān pratigṛhṇīyād aham asmai dadyām iti;",
    "K01vinv172u:1710": " tatas tena pratyekabuddhena tasya cetasā cittam ājñāya parānugrahakāraṇāt pātram upanāmitaṃ;",
    "K01vinv172u:1711": " tena tasmai satkṛtya pūpikā dattāḥ;",
    "K01vinv172u:1712": " kāyikī teṣāṃ mahātmanāṃ dharmadeśanā na vācikī;",
    "K01vinv172u:1713": " sa upari vihāyasam abhyudgamya jvalanatapanavarṣaṇavidyotanaprātihāryāṇi kartum ārabdhaḥ;",
    "K01vinv172u:1714": " asty āśu pṛthagjanasya riddhir āvarjanakarī;",
    "K01vinv172u:1715": " sa mūlanikṛnta iva (SBV II 47)",
    "K01vinv172u:1716": " drumaḥ pratyekabuddhasya pādayor nipatya praṇidhānaṃ kartum ārabdhaḥ:",
    "K01vinv172u:1717": " yan mayaivaṃvidhe sadbhūtadakṣiṇīye kārāḥ kṛtāḥ,",
    "K01vinv172u:1718": " anenāhaṃ kuśalamūlena pradhānapuruṣāṇāṃ rājā syām*;",
    "K01vinv172u:1719": " prativiśiṣṭataraṃ cātaḥ śāstāram ārāgayeyam eva na virāgayeyam iti;",
    "K01vinv172u:1720": " tataḥ te koṭṭamallakāḥ saṃprāptāḥ kathayanti:",
    "K01vinv172u:1721": " asmākam api pūpikāṃ prayaccha iti;",
    "K01vinv172u:1722": " sa kathayati:",
    "K01vinv172u:1723": " ayaṃ mahātmā riṣiḥ;",
    "K01vinv172u:1724": " asmai mayā pratipaditā iti;",
    "K01vinv172u:1725": " te kathayanti:",
    "K01vinv172u:1726": " pratipādya kiṃ tvayā praṇidhānaṃ kṛtam iti;",
    "K01vinv172u:1727": " sa kathayati:",
    "K01vinv172u:1728": " pradhānapuruṣāṇāṃ rājā syām iti;",
    "K01vinv172u:1729": " te kathayanti:",
    "K01vinv172u:1730": " vayam eva te pradhānapuruṣāḥ syāma yeṣāṃ tvaṃ rājā bhaviṣyasi iti;",
    "K01vinv172u:1731": " sa kathayati:",
    "K01vinv172u:1732": " śobhanam evaṃ bhavatu;",
    "K01vinv172u:1733": " kiṃ tv asya riṣeḥ pādayor nipatya praṇidhānaṃ kuruta iti;",
    "K01vinv172u:1734": " tais tasya pratyekabuddhasya pādayor nipatya praṇidhānaṃ kṛtaṃ vayaṃ te pradhānapuruṣāḥ syāma yeṣām ayaṃ rājā bhaviṣyati iti.",
    "K01vinv172u:1735": " kiṃ manyadhve bhikṣavaḥ?",
    "K01vinv172u:1736": " yo 'sau koṭṭamallakādhipatir eṣa eva sa bhadrikaḥ śākyarājaḥ iti tena kālena tena samayena;",
    "K01vinv172u:1737": " ye te koṭṭamallakā etāny eva tāni pañcaśākyaśatāni;",
    "K01vinv172u:1738": " bhadrikeṇa koṭṭamallakabhūtena pratyekabuddhe praṇidhānaṃ kṛtaṃ;",
    "K01vinv172u:1739": " tasya karmaṇo vipākena eṣāṃ pañcānāṃ śākyaśatānāṃ rājā saṃvṛttaḥ;",
    "K01vinv172u:1740": " iti hi bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ pūrvavad yāvad evaṃ vo bhikṣavaḥ śikṣitavyam.",
    "K01vinv172u:1741": " The story of Madhuvāsiṣṭha",
    "K01vinv172u:1742": " buddho bhagavān nādikāyāṃ viharati guñjikāvasathe;",
    "K01vinv172u:1743": " tena khalu samayena saṃbahulāni pātrāṇy abhyavakāśa upari kṣiptāni;",
    "K01vinv172u:1744": " bhagavataś ca pātram;",
    "K01vinv172u:1745": " athānyatamo markataḥ śālavṛkṣād avatīrya yena pātrāṇi (A 442b)",
    "K01vinv172u:1746": " tenopasaṃkramati;",
    "K01vinv172u:1747": " bhikṣavas taṃ vārayanti,",
    "K01vinv172u:1748": " mā bhetsyati pātrāṇi iti;",
    "K01vinv172u:1749": " tatra bhagavān bhikṣūṇām āmantrayate sma:",
    "K01vinv172u:1750": " mā bhikṣavaḥ etaṃ markaṭaṃ vārayata;",
    "K01vinv172u:1751": " tat kasya hetoḥ;",
    "K01vinv172u:1752": " naiṣa bhetsyate pātrāṇi;",
    "K01vinv172u:1753": " atha sa markaṭo yena bhagavataḥ pātraṃ tenopasaṃkrāntaḥ;",
    "K01vinv172u:1754": " upasaṃkramya bhagavataḥ pātram ādāya taṃ śālāvṛkṣam abhiruhya kṣaudrasya madhuno 'neḍakasya pūrayitvā śanair mandamandaṃ śālavṛkṣād avatīrya bhagavata upanāmayati;",
    "K01vinv172u:1755": " tasya bhagavān na pratigṛhṇāti saprāṇakam iti kṛtvā;",
    "K01vinv172u:1756": " atha sa markaṭa ekānte prakramya (SBV II 48)",
    "K01vinv172u:1757": " niṣprāṇakaṃ kṛtvā bhagavata upanāmayati;",
    "K01vinv172u:1758": " tasya bhagavān na pratigṛhṇāti akalpikam iti kṛtvā;",
    "K01vinv172u:1759": " atha sa markaṭa ekānte prakramya śītalena vāriṇā pariṣicya bhagavata upanāmayati;",
    "K01vinv172u:1760": " tasya bhagavān pratigṛhṇāti kṛtakalpikam iti;",
    "K01vinv172u:1761": " atha sa markaṭa pratigṛhītaṃ me bhagavatā madhupātram iti viditvā hṛṣṭatuṣṭapramuditaḥ",
    "K01vinv172u:1762": " udagraprītisaumanasyajātaḥ prāñjalīkṛtaḥ pratipuṭakaṃ pratyavasṛto nartamānaḥ bhagavantaṃ",
    "K01vinv172u:1763": " namasyamānaḥ bhagavati prasādajāto bhagavantaṃ nirīkṣamāṇaḥ pṛṣṭhato nāvalokayati;",
    "K01vinv172u:1764": " kūpe patitaḥ;",
    "K01vinv172u:1765": " kālagataḥ;",
    "K01vinv172u:1766": " nādikāyām eva ṣaṭkarmanirate brāhmaṇakule upapannaḥ;",
    "K01vinv172u:1767": " yam eva divasaṃ pratisandhir gṛhītas tam eva divasaṃ madhuvarṣaṃ patitaṃ;",
    "K01vinv172u:1768": " pitrā cāsya naimittikā āhūya pṛṣṭāḥ;",
    "K01vinv172u:1769": " te kathayanti:",
    "K01vinv172u:1770": " asya satvasyānubhāva iti;",
    "K01vinv172u:1771": " yāvad asau brāhmaṇī aṣṭānāṃ va nāvānāṃ vā māsānām atyayāt prasūtā;",
    "K01vinv172u:1772": " dārako jātaḥ;",
    "K01vinv172u:1773": " yam eva divasaṃ jātas tam api divasaṃ madhuvarṣaṃ patitaṃ;",
    "K01vinv172u:1774": " tasya jñātayaḥ saṃgamya samāgamya trīṇi saptakāny ekaviṃṣatidivasān vistareṇa jātasya jātimahaṃ kṛtvā nāmadheyaṃ vyavasthāpyate,",
    "K01vinv172u:1775": " kiṃ bhavatu dārakasya nāma iti;",
    "K01vinv172u:1776": " jñātaya ūcuḥ:",
    "K01vinv172u:1777": " ayaṃ dārako yam eva divasaṃ mātuḥ kukṣim avakrāntas tam eva divasaṃ madhuvarṣaṃ patitaṃ;",
    "K01vinv172u:1778": " yam api divasaṃ jātaḥ tam api divasaṃ madhuvarṣaṃ patitaṃ;",
    "K01vinv172u:1779": " vāsiṣṭhasagotraś ca;",
    "K01vinv172u:1780": " tasmād bhavatu dārakasya madhuvāsiṣṭha iti nāmadheyaṃ vyavasthāpitaṃ;",
    "K01vinv172u:1781": " sa unnīto vardhito mahān saṃvṛttaḥ;",
    "K01vinv172u:1782": " yadā mahān saṃvṛttaḥ tadā svyākhyāte dharmavinaye pravrajitaḥ;",
    "K01vinv172u:1783": " tasya pravrajitasyāpi sataḥ dine dine trīṇi madhupātrāṇi saṃpadyante;",
    "K01vinv172u:1784": " sa teṣām ekaṃ bhagavato 'nuprayacchati;",
    "K01vinv172u:1785": " dvitīyaṃ saṃghāya;",
    "K01vinv172u:1786": " tritīyaṃ sapremakaiḥ sārdhaṃ paribhuṅkte.",
    "K01vinv172u:1787": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:1788": " kiṃ bhadantāyuṣmatā madhuvāsiṣṭhena karma kṛtaṃ yasya karmaṇo vipākenāsya dine dine trīṇi pātrāṇi saṃpadyante iti;",
    "K01vinv172u:1789": " bhagavān āha:",
    "K01vinv172u:1790": " madhuvāsiṣṭhenaiva bhikṣavaḥ (SBV II 49)",
    "K01vinv172u:1791": " karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāni pūrvavad yāvad phalanti khalu dehināṃ;",
    "K01vinv172u:1792": " dṛṣṭo yuṣmābhir bhikṣavaḥ sa markaṭaḥ yena tathāgatasya madhupātram upanāmitaṃ? (A 443a)",
    "K01vinv172u:1793": " dṛṣṭo bhadanta;",
    "K01vinv172u:1794": " yo 'sau markaṭa eṣa evāsau madhuvāsiṣṭhaḥ tena kālena tena samayena;",
    "K01vinv172u:1795": " tena tathāgatasya madhupātram upanāmitaṃ;",
    "K01vinv172u:1796": " tasya karmaṇo vipākena ṣaṭkarmanirate brāhmaṇakule upapannaḥ pratisandhau cāsya jātau ca madhuvarṣaṃ patitaṃ;",
    "K01vinv172u:1797": " yāvad etarhy api divase divase trīṇi madhupātrāṇi saṃpadyante;",
    "K01vinv172u:1798": " iti hi bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ pūrvavad yāvad ekāntaśukleṣv eva karmasv ābhogaḥ karaṇīyaḥ;",
    "K01vinv172u:1799": " tat kasya hetoḥ;",
    "K01vinv172u:1800": " yadi madhuvāsiṣṭho bhikṣuḥ pūrvaṃ mahāsamudraṃ madhv adhimucyate;",
    "K01vinv172u:1801": " tad api madhu syāt;",
    "K01vinv172u:1802": " evaṃ hi bhikṣavaḥ aprameyā tathāgatadakṣiṇā iti.",
    "K01vinv172u:1803": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:1804": " kiṃ bhadantāyuṣmatā upālinā karma kṛtaṃ yasya karmaṇo vipākena rājenāpitaḥ saṃvṛttaḥ;",
    "K01vinv172u:1805": " bhagavān āha:",
    "K01vinv172u:1806": " upālinaiva bhikṣavaḥ aprameyā tathāgatadakṣiṇā iti pūrvam anyāsu jātiṣu karmāṇi kṛtāny upacitāni labdhasaṃbhārāṇi pūrvavad yāvad phalanti khalu",
    "K01vinv172u:1807": " The story of the royal barber",
    "K01vinv172u:1808": " (concerning a previous birth of Upālin)",
    "K01vinv172u:1809": " bhūtapūrvaṃ bhikṣavo 'nyatamasya rājanāpitasya pratyekabuddhaḥ upasaṃkrāntaḥ:",
    "K01vinv172u:1810": " bhadramukha keśān me 'vatārya,",
    "K01vinv172u:1811": " puṇyaṃ bhaviṣyati iti;",
    "K01vinv172u:1812": " sa ca rājakulaṃ saṃprasthitaḥ;",
    "K01vinv172u:1813": " tena bhāgineya uktaḥ:",
    "K01vinv172u:1814": " bhāgineya asya pravrajitasya keśān avatāraya;",
    "K01vinv172u:1815": " ahaṃ rājakulaṃ saṃprasthitaḥ;",
    "K01vinv172u:1816": " tathā cāvatāraya yathā rājñaḥ iti;",
    "K01vinv172u:1817": " sa saṃlakṣayati:",
    "K01vinv172u:1818": " yathā mātulaḥ kathayati;",
    "K01vinv172u:1819": " nūnam atra puṇyena bhavitavyam iti;",
    "K01vinv172u:1820": " tenādaraṃ kṛtvā keśaśmaśrv avatāritaṃ;",
    "K01vinv172u:1821": " pratyekabuddhaḥ saṃlakṣayati:",
    "K01vinv172u:1822": " bahv anena satvena puṇyaṃ prasutaṃ;",
    "K01vinv172u:1823": " kuśalamūlāvaropaṇam asya kartavyam iti viditvā tasyānukampārtham upari vihāyasam (SBV II 50)",
    "K01vinv172u:1824": " abhyudgamya jvalanatapanavarṣaṇavidyotanaprātihāryāṇi kartum ārabdhaḥ;",
    "K01vinv172u:1825": " asty āśu pṛthagjanasya ṛddhir āvarjanakarī;",
    "K01vinv172u:1826": " sa mūlanikṛnta iva drumaḥ pādayor nipatya praṇidhānaṃ kartum ārabdhaḥ:",
    "K01vinv172u:1827": " anenāhaṃ kuśalamūlena yathā me mātulo rājanāpitaḥ evam aham api rājanāpitaḥ syām iti.",
    "K01vinv172u:1828": " kiṃ manyadhve bhikṣavaḥ?",
    "K01vinv172u:1829": " yo' sau rājanāpitasya bhāgineya eṣa evāsāv upālir bhikṣuḥ;",
    "K01vinv172u:1830": " yad anena pratyekabuddhasya keśaśmaśrūṇy avatārya praṇidhānaṃ kṛtaṃ tasya karmaṇo vipākena rajanāpitaḥ saṃvṛttaḥ;",
    "K01vinv172u:1831": " bhūyo 'pi yad anena praṇidhānaṃ kṛtaṃ tac chrūyatām.",
    "K01vinv172u:1832": " Another story of a barber",
    "K01vinv172u:1833": " bhūtapūrvaṃ bhikṣavo 'nyatarasmin karvaṭake gṛhapatiḥ prativasati;",
    "K01vinv172u:1834": " tena sadṛśāt kulāt kalatram ānītaṃ;",
    "K01vinv172u:1835": " sa tayā sārdhaṃ krīḍati ramate paricārayati;",
    "K01vinv172u:1836": " tasya krīḍato ramamāṇasya paricārayataḥ putro jātaḥ;",
    "K01vinv172u:1837": " bhūyo 'pi krīḍato ramamāṇasya paricārayataḥ putro jātaḥ;",
    "K01vinv172u:1838": " bhūyo 'pi krīḍato ramamāṇasya paricārayataḥ putro jātaḥ;",
    "K01vinv172u:1839": " yāvat krameṇa sapta putrāḥ jātāḥ;",
    "K01vinv172u:1840": " tasya rājanāpito vayasyaḥ;",
    "K01vinv172u:1841": " so 'putraḥ;",
    "K01vinv172u:1842": " kare kapolaṃ kṛtvā cintāparo 'vasthitaḥ;",
    "K01vinv172u:1843": " na me putro na duhitā;",
    "K01vinv172u:1844": " mamātyayāt sarvaṃ svāpateyam aputrakam iti kṛtvā rājavidheyaṃ bhaviṣyati iti;",
    "K01vinv172u:1845": " sa tena gṛhapatinā dṛṣṭa uktaś ca:",
    "K01vinv172u:1846": " vayasya kim asi cintāparaḥ? sa (A 443b)",
    "K01vinv172u:1847": " kathayati: vayasya kathaṃ na cintāparo bhaviṣyāmi yasya me iyat dhanajātaṃ na putro na duhitā,",
    "K01vinv172u:1848": " mamātyayāt sarvam etad rājavidheyaṃ bhaviṣyati iti;",
    "K01vinv172u:1849": " sa kathayati:",
    "K01vinv172u:1850": " yady evam eṣa mama sarvakanīyān putraḥ:",
    "K01vinv172u:1851": " sa mayā tava dattaḥ iti;",
    "K01vinv172u:1852": " tenāsau pratigṛhītaḥ;",
    "K01vinv172u:1853": " yāvad gṛhapatiḥ kālagataḥ;",
    "K01vinv172u:1854": " te tasya putrāḥ yadā kenacit sārdhaṃ kaliṃ kurvanti tadā tena paribhāṣyante:",
    "K01vinv172u:1855": " yūyam api kaliṃ kurutha yeṣāṃ bhrātā nāpitaḥ iti;",
    "K01vinv172u:1856": " te daurmanasyajātāḥ saṃlakṣayanti:",
    "K01vinv172u:1857": " yat kiṃcid vayaṃ paribhūtāḥ sarvaṃ tad asya bhrātur doṣāt;",
    "K01vinv172u:1858": " sarvathā ācchettavya iti;",
    "K01vinv172u:1859": " sa tair ācchinno nāpitaḥ;",
    "K01vinv172u:1860": " tena sarvanāpitāḥ kriyākāraṃ kāritāḥ,",
    "K01vinv172u:1861": " amukasya gṛhapateḥ putrāṇāṃ na kenacit śmaśrukarma kartavyam iti;",
    "K01vinv172u:1862": " te dīrghaśmaśrunakhā jātāḥ;",
    "K01vinv172u:1863": " te rājñā dṛṣṭā uktāś ca:",
    "K01vinv172u:1864": " bhavantaḥ kimarthaṃ yūyaṃ dīrghaśmaśrunakhās tiṣṭhatha?",
    "K01vinv172u:1865": " iti te kathayanti (SBV II 51)",
    "K01vinv172u:1866": " anena nāpitena sarvanāpitā nivāritāḥ;",
    "K01vinv172u:1867": " na kenacid eṣāṃ śmaśrukarma kartavyam iti;",
    "K01vinv172u:1868": " kiṃ kāraṇāt;",
    "K01vinv172u:1869": " tair yathāvṛttaṃ samākhyātaṃ;",
    "K01vinv172u:1870": " rājā kathayati:",
    "K01vinv172u:1871": " arhati pitā putraṃ dātuṃ;",
    "K01vinv172u:1872": " kim iti yuṣmābhir ācchinnaḥ?",
    "K01vinv172u:1873": " tasyaiva prayacchata iti;",
    "K01vinv172u:1874": " tair akāmakaiḥ pratimuktaḥ;",
    "K01vinv172u:1875": " te daurmanasyajātāḥ lokāpavādabhayāt taṃ ghātayitum icchanti;",
    "K01vinv172u:1876": " mitrāmitramadhyamo lokaḥ;",
    "K01vinv172u:1877": " tasyāparaiḥ samākhyātaṃ;",
    "K01vinv172u:1878": " tenāsau nāpita uktaḥ:",
    "K01vinv172u:1879": " te māṃ praghātayitum icchanti;",
    "K01vinv172u:1880": " anujānīhi pravrajāmi iti;",
    "K01vinv172u:1881": " sa saṃlakṣayati:",
    "K01vinv172u:1882": " kāmam eva pravrajatu mā taiḥ prāṇān viyokṣyata iti viditvā uktaḥ:",
    "K01vinv172u:1883": " putra yady evaṃ gaccha pravraja;",
    "K01vinv172u:1884": " yat kiṃcid guṇagaṇam adhigacchethās tadā mamārocayiṣyasi iti;",
    "K01vinv172u:1885": " sa labdhānujño riṣīṇāṃ madhye pravrajitaḥ;",
    "K01vinv172u:1886": " tenānupacāryakenānupādhyāyakena pratyekabodhiḥ sākṣātkṛtā;",
    "K01vinv172u:1887": " sa saṃlakṣayati:",
    "K01vinv172u:1888": " mayā tasya pituḥ pratijñātam upadarśayiṣyāmi iti; gacchāmi,",
    "K01vinv172u:1889": " tām imāṃ pūrvikāṃ pratijñāṃ niryātayāmi iti;",
    "K01vinv172u:1890": " sa tasya sakāśaṃ gatvā jvalanatapanavarṣaṇavidyotanaprātihāryaṃ yāvat mūlanikṛnta iva drumaḥ sa pādayor nipatya praṇidhānaṃ kartum ārabdhaḥ:",
    "K01vinv172u:1891": " yan mayā evaṃvidhe sadbhūtadakṣiṇīye kārāḥ kṛtāḥ anenāhaṃ kuśalamūlena rājanāpitaḥ syām iti;",
    "K01vinv172u:1892": " bhūyo 'pi anena pañcasu pratyekabuddhaśateṣu kārān kṛtvā praṇidhānaṃ kṛtam:",
    "K01vinv172u:1893": " anenāhaṃ kuśalamūlena rājanāpitaḥ syām iti;",
    "K01vinv172u:1894": " punar api caturṣu samyaksaṃbuddheṣu kārān kṛtvā praṇidhānaṃ kṛtam anenāhaṃ kuśalamūlena rājanāpitaḥ syām iti;",
    "K01vinv172u:1895": " tasya karmaṇo vipākena bahūn vārān rājanāpitaḥ saṃvṛttaḥ.",
    "K01vinv172u:1896": " bhūyo 'pi bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:1897": " kiṃ bhadanta upālinā karma kṛtaṃ yena vinayadhārāṇām agro nirdiṣṭaḥ iti;",
    "K01vinv172u:1898": " bhagavān āha:",
    "K01vinv172u:1899": " kutra praṇidhānaṃ kṛtaṃ?",
    "K01vinv172u:1900": " Upāli is the foremost among those who master and know the Vinaya",
    "K01vinv172u:1901": " bhūtapūrvaṃ bhikṣavo 'sminn eva bhadrake kalpe viṃśativarṣasahasrāyuṣi prajāyāṃ kāśyapo nāma samyaksaṃbuddho loka udapādi pūrvavad yāvat sa vārāṇasīṃ nagarīm (A 444a)",
    "K01vinv172u:1902": " upaniśritya viharati ṛṣivadane mṛgadāve;",
    "K01vinv172u:1903": " tasyāyaṃ pravacane pravrajitaḥ;",
    "K01vinv172u:1904": " yaḥ pravrajito (SBV II 52)",
    "K01vinv172u:1905": " bhikṣuḥ sa punaḥ kāśyapena samyaksaṃbuddhena vinayadharāṇām agro nirdiṣṭaḥ;",
    "K01vinv172u:1906": " tatrānena yāvadāyur brahmacaryaṃ caritaṃ;",
    "K01vinv172u:1907": " na kaścid guṇagaṇo 'dhigataḥ;",
    "K01vinv172u:1908": " tad anena maraṇakālasamaye praṇidhānaṃ kartum ārabdhaṃ:",
    "K01vinv172u:1909": " yad mayā kāśyape bhagavati samyaksaṃbuddhe yāvadāyur brahmacaryaṃ caritaṃ,",
    "K01vinv172u:1910": " na kaścid guṇagaṇo 'dhigataḥ;",
    "K01vinv172u:1911": " anenāhaṃ kuśalamūlena yo 'sau bhagavatā kāśyapena samyaksaṃbuddhena uttaro nāma māṇavo",
    "K01vinv172u:1912": " vyākṛto bhaviṣyasi tvaṃ māṇava varṣaśatāyuṣi prajāyāṃ śākyamunir nāma tathāgato 'rhan",
    "K01vinv172u:1913": " samyaksaṃbuddha iti;",
    "K01vinv172u:1914": " tasyāhaṃ pravacane pravrajya sarvakleśaprahāṇād arhatvaṃ sākṣātkuryām;",
    "K01vinv172u:1915": " yathā ca me upādhyāyena bhagavatā kāśyapena samyaksaṃbuddhena vinayadhārāṇām agro nirdiṣṭaḥ;",
    "K01vinv172u:1916": " evaṃ mām api sa bhagavāṃs śākyamunir vinayadharāṇām agraṃ nirdiṣed iti tatpraṇidhānavaśāt tathāgatena vinayadharāṇām agro nirdiṣṭaḥ;",
    "K01vinv172u:1917": " iti hi bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ pūrvavad yāvad ābhogaḥ karaṇīyaḥ;",
    "K01vinv172u:1918": " ity evaṃ vo bhikṣavaḥ śikṣitavyam.",
    "K01vinv172u:1919": " Untrue announcement of the death of the Buddha and the birth of Ānanda",
    "K01vinv172u:1920": " yadā bhagavatā ṣaṭtriṃśadbhūtakoṭiparivāraṃ māraṃ papīyaṃsam abhinirjitya anuttaraṃ jñānam adhigataṃ,",
    "K01vinv172u:1921": " tadā sāntaḥpurāmātyapaurajanapadasyārocitam:",
    "K01vinv172u:1922": " adya śramaṇo gautamaḥ kālagataḥ iti;",
    "K01vinv172u:1923": " rājā śuddhodanaḥ sāntaḥpurakumārāmātyapaurajanapadaḥ śocitum ārabdhaḥ;",
    "K01vinv172u:1924": " devatānāṃ darśanam adhastāt pravartate;",
    "K01vinv172u:1925": " śuddhāvāsakāyikābhir devatābhir Arocitaṃ:",
    "K01vinv172u:1926": " na bhagavān kālagato 'pi tu bhagavatānuttaraṃ jñānam adhigatam iti;",
    "K01vinv172u:1927": " tato rājā śuddhodanaḥ param ānandam upāgataḥ;",
    "K01vinv172u:1928": " ten asamayenāmṛtodanasya dārako jātaḥ;",
    "K01vinv172u:1929": " tasya jātau jātimahaṃ vistareṇa kṛtvā nāmadheyaṃ vyavasthāpyate,",
    "K01vinv172u:1930": " kiṃ bhavatu dārakasya nāma iti;",
    "K01vinv172u:1931": " jñātasya kathayaṃti:",
    "K01vinv172u:1932": " ayaṃ dārakaḥ ānande vartamāne jātaḥ;",
    "K01vinv172u:1933": " tad bhavatu dārakasyānanda iti nāmadheyaṃ vyavasthāpitam;",
    "K01vinv172u:1934": " ānando dārako 'ṣṭābhyo dhātrībhyo 'nupradattaḥ;",
    "K01vinv172u:1935": " dvābhyām aṃśadhātrībhyāṃ dvābhyāṃ krīḍanikābhyāṃ dhātrībhyāṃ dvābhyāṃ kṣīradhātrībhyāṃ dvābhyāṃ maladhātrībhyāṃ;",
    "K01vinv172u:1936": " sa dhātryaṃśagato naimittikair vyākṛto 'nena dārakeṇa bhagavataḥ śākyamuner upasthānaṃ kartavyam iti;",
    "K01vinv172u:1937": " dārako naimittikair vyākṛta iti śrutvā amṛtodanaḥ saṃlakṣayati:",
    "K01vinv172u:1938": " yady evaṃ bhagavān pravrājayiṣyati,",
    "K01vinv172u:1939": " na tatpurastād avatāro 'py anena kartavya iti;",
    "K01vinv172u:1940": " sa yadā bhagavān kapilavastv āgacchati tadā (SBV II 53)",
    "K01vinv172u:1941": " vaiśālīn nīyate;",
    "K01vinv172u:1942": " yadā bhagavān vaiśālīṃ gacchati tadā punaḥ kapilavastu nīyate;",
    "K01vinv172u:1943": " atrāntare nāsti kiṃcid buddhānāṃ bhagavatām ajñātam adṛṣṭam aviditam avijñātaṃ;",
    "K01vinv172u:1944": " dharmatā khalu buddhānāṃ bhagavatāṃ mahākāruṇikānāṃ lokānugrahapravṛttānām ekārakṣāṇāṃ",
    "K01vinv172u:1945": " śamathavipaśyanāvihāriṇāṃ tridamathavastukuśalānāṃ caturoghottīrṇānāṃ caturṛddhipādacaraṇatalasupratiṣṭhitamatīnāṃ",
    "K01vinv172u:1946": " caturṣu saṃgrahavastuṣu dīrgharātrakṛtaparicayānāṃ pañcāṅgaviprahīnānāṃ pañcagatisamatikrāntānāṃ",
    "K01vinv172u:1947": " ṣaḍaṅgasamanvāgatānāṃ ṣaṭpāramitāparipūrṇānāṃ saptabodhyaṅgakusumāḍhyānām aṣṭāṅgamārgadeśikānāṃ",
    "K01vinv172u:1948": " navānupūrvavihārasamāpattikuśalānāṃ daśabalināṃ daśadiksamāpūrṇayaśasāṃ daśaśatavaśavartiprativiśiṣṭānāṃ",
    "K01vinv172u:1949": " trī rātres trir divasasya ca buddhacakṣuṣā lokaṃ vyavalokya jñānadarśanaṃ pravartate:",
    "K01vinv172u:1950": " ko hīyate ko vardhate kaḥ kṛcchraprāptaḥ kaḥ saṃkataprāptaḥ kaḥ saṃbādhaprāptaḥ ko",
    "K01vinv172u:1951": " 'pāyanimnaḥ ko 'pāyapravaṇaḥ ko 'pāyaprāgbhāraḥ kam aham apāyād uddhṛtya svarge mokṣe",
    "K01vinv172u:1952": " ca pratiṣṭhāpayeyaṃ;",
    "K01vinv172u:1953": " kasya anavaropitāni kuśalamulāny avaropayeyaṃ?",
    "K01vinv172u:1954": " kasyāvaropitāni paripācayeyaṃ?",
    "K01vinv172u:1955": " kasya pakvāni vimocayeyam? āha ca:",
    "K01vinv172u:1956": " apy evātikramed velāṃ sāgaro makarālayaḥ /",
    "K01vinv172u:1957": " na tu vaineyavatsānāṃ buddho velām atikramet //",
    "K01vinv172u:1958": " Ānanda's conversion",
    "K01vinv172u:1959": " bhagavān saṃlakṣayati:",
    "K01vinv172u:1960": " caramabhaviko ānando dārakaḥ;",
    "K01vinv172u:1961": " sa mama śāsane pravrajiṣyati,",
    "K01vinv172u:1962": " pravrajya cānena mamopasthānaṃ kartavyaṃ vacanaṃ ca dhārayitavyaṃ mayi ca parinirvṛte amṛtam adhigantavyaṃ yan nv aham ānandaṃ kumāraṃ śāsane 'vatārayeyam iti;",
    "K01vinv172u:1963": " apravidita eva kapilavastunagaraṃ praviśyāmṛtodanasya bhavanam āgamya prajñapta evāsane niṣaṇṇaḥ;",
    "K01vinv172u:1964": " amṛtodanenānandaḥ kumāro 'vavarakaṃ praviśya sthāpitaḥ;",
    "K01vinv172u:1965": " bhagavatā tathādhiṣṭhito yena svayam eva dvāram apāvṛtaṃ;",
    "K01vinv172u:1966": " prathamata eva ca bhagavato pādau śirasā (SBV II 54)",
    "K01vinv172u:1967": " vanditvā bhagavataḥ pṛṣṭhataḥ sthito 'bhūd vyajanaṃ gṛhītvā ca bhagavantaṃ vījayamānaḥ;",
    "K01vinv172u:1968": " tato 'mṛtodano bhagavataḥ pādau śirasā vanditvaikānte niṣaṇṇaḥ;",
    "K01vinv172u:1969": " ekānte niṣaṇṇaṃm amṛtodanaṃ bhagavān dharmyayā kathayā saṃdarśya samādāpya samuttejya saṃpraharṣya āsanād utthāya prakrāntaḥ;",
    "K01vinv172u:1970": " mahad api hetubalaṃ pratyayabalam apekṣate;",
    "K01vinv172u:1971": " ity ānandaś caramabhavikaḥ satvo bhagavantaḥ pṛṣṭhataḥ pṛṣṭhataḥ samanubaddhaḥ;",
    "K01vinv172u:1972": " amṛtodanena sāntaḥpuraparivāreṇa na śakyate nivartayituṃ;",
    "K01vinv172u:1973": " bhagavān āha:",
    "K01vinv172u:1974": " ayaṃ caramabhavikaḥ satvaḥ na tvayā śakyate nivartayituṃ,",
    "K01vinv172u:1975": " mā nivarteta iti;",
    "K01vinv172u:1976": " amṛtodanaḥ kathayati;",
    "K01vinv172u:1977": " bhagavan yady evam ānupūrvīm asya kurmaḥ;",
    "K01vinv172u:1978": " bhagavān āha:",
    "K01vinv172u:1979": " evaṃ kuru; tato 'mṛtodanena śramaṇabrāhmaṇakṛpaṇavaṇīpakaparivrājakayācanakebhyo dānāni dīyante;",
    "K01vinv172u:1980": " puṇyāni kriyante;",
    "K01vinv172u:1981": " svabandhujanaṃ ca kṣamāpayitvā sarvālaṃkāravibhūṣito hastiskandham abhiruhya anekajanaparivṛto nyagrodhārāmābhimukho bhagavatsakāśaṃ preṣitaḥ; (A 445a)",
    "K01vinv172u:1982": " tataś ca tasya vīthīmadhyena gacchato hastinā utpalahastako nigīrṇaḥ;",
    "K01vinv172u:1983": " naimittikair dṛṣṭaḥ;",
    "K01vinv172u:1984": " te kathayanti:",
    "K01vinv172u:1985": " anena kumāreṇa śrutidharāṇām agreṇa bhavitavyam iti;",
    "K01vinv172u:1986": " tasya yānasya yāvatī bhūmis tāvad yānena gatvā yānād avatīrya padbhyām eva nyagrodhārāmaṃ praviśya yena bhagavāṃs tenopasaṃkrāntaḥ;",
    "K01vinv172u:1987": " upasaṃkramya bhagavataḥ pādau śirasā vanditvaikānte niṣaṇṇaḥ;",
    "K01vinv172u:1988": " bhagavatā daśabalakāśyapasya samarpitaḥ kāśyapa pravrājaya kumāram iti;",
    "K01vinv172u:1989": " tena pravrājita upasaṃpāditaḥ;",
    "K01vinv172u:1990": " atha bhagavān yathābhiramyaṃ kapilavastuni vihṛtya yena rājagṛhaṃ tena cārikāṃ prakrāntaḥ;",
    "K01vinv172u:1991": " anupūrveṇa cārikāṃ caran rājagṛham anuprāptaḥ;",
    "K01vinv172u:1992": " rājagṛhe viharati veṇuvane kalandakanivāpe.",
    "K01vinv172u:1993": " āyuṣmataḥ ānandasya mūrdhni piṭako jātaḥ;",
    "K01vinv172u:1994": " bhagavatā jīvikasyājñā dattā ānandasya bhikṣoś cikitsāṃ kuruṣva iti;",
    "K01vinv172u:1995": " evaṃ bhadanta iti jīvikaḥ kumārabhṛto bhagavataḥ pratyaśauṣīd;",
    "K01vinv172u:1996": " atha bhagavān purastād bhikṣusaṃghasya prajñapta evāsane niṣaṇṇaḥ dharmaṃ deśayati;",
    "K01vinv172u:1997": " āyuṣmān apy ānandas tatraiva niṣaṇṇaḥ dharmaśravaṇāya;",
    "K01vinv172u:1998": " jīvikaḥ kumārabhṛtaḥ saṃlakṣayati:",
    "K01vinv172u:1999": " ayam asya kalaś cikitsāyāḥ; (SBV II 55)",
    "K01vinv172u:2000": " dharmavegaprāpto 'yaṃ na cetayiṣyati iti;",
    "K01vinv172u:2001": " tena tasya piṭake pācanaṃ dattaṃ;",
    "K01vinv172u:2002": " tatraiva ca pāṭitaḥ;",
    "K01vinv172u:2003": " tatra paryavasite dharme jīvakaḥ kathayati:",
    "K01vinv172u:2004": " bhagavan mayā aryānandasyātraiva niṣaṇṇasya piṭakaḥ pācitaḥ pāṭito rohitaś ca;",
    "K01vinv172u:2005": " āyuṣmān ānandaḥ kathayati:",
    "K01vinv172u:2006": " yadi mama śarīraṃ tilaśaś chinnam abhaviṣyat tathāpi mayā na parijñātam abhaviṣyad bhagavato dharmaṃ deśayato dharmānvayaprasādāvarjitasantatinā;",
    "K01vinv172u:2007": " jīvakaḥ paraṃ vismayam āpannaḥ.",
    "K01vinv172u:2008": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:2009": " kiṃ bhadanta āyuṣmatā ānandena karma kṛtaṃ yenāsya pṛṣṭhe piṭako jātaḥ iti;",
    "K01vinv172u:2010": " bhagavān āha:",
    "K01vinv172u:2011": " ānandenaiva bhikṣavaḥ bhikṣuṇā karmāṇi kṛtāny upacitāni pūrvavad yāvad phalanti khalu dehināṃ.",
    "K01vinv172u:2012": " The story of the king Kirātas",
    "K01vinv172u:2013": " (a previous birth of Ānanda)",
    "K01vinv172u:2014": " bhūtapūrvaṃ bhikṣavo 'nyatamasmin karvaṭake kirātānām adhipatiḥ prativasati;",
    "K01vinv172u:2015": " asati buddhānām utpāde pratyekabuddhā loka utpadyante hīnadīnānukampakāḥ prāntaśayanāsanabhaktāḥ ekadakṣiṇīyā lokasya;",
    "K01vinv172u:2016": " athānyatamaḥ pratyekabuddhas tena tenānvāhiṇḍamānaḥ kirātanagaram anuprāptaḥ;",
    "K01vinv172u:2017": " sa tatra piṇḍārthī kirātarājasya gṛhaṃ praviṣṭaḥ;",
    "K01vinv172u:2018": " sa tena saṃjātāmarṣeṇa cittaṃ pradūṣya guḍikayā pṛṣṭhe tāḍitaḥ;",
    "K01vinv172u:2019": " sa mahātmā nihatamadamānatvāt tasyābhavyatāṃ jñātvā prakrāntaḥ.",
    "K01vinv172u:2020": " kiṃ manyadhve bhikṣavaḥ?",
    "K01vinv172u:2021": " yo 'sau kirātarājaḥ eṣa eva sa ānando bhikṣuḥ;",
    "K01vinv172u:2022": " yad anena pratyekabuddhaḥ saṃjātāmarṣeṇa cittaṃ pradūṣya pṛṣṭhe guḍikayā tāḍitaḥ tasya karmaṇo vipākena yatra yatra jāyate tatra tatrāsya paṃcajanmaśatāni pṛṣṭhe piṭako jāyate;",
    "K01vinv172u:2023": " yāvad etarhy apy asya carame bhave pṛṣṭhe piṭako jātaḥ (SBV II 56)",
    "K01vinv172u:2024": " Ānanda follows the Buddha and makes an exhibition of mathematical knowledge",
    "K01vinv172u:2025": " yadā āyuṣmān ānando bhagavatā sārdhaṃ gacchati tadāsya bhagavati tīvraprasādagauravaṃ (A 445b)",
    "K01vinv172u:2026": " hrīvyapatrāpyaṃ chambitatvaṃ copatiṣṭhati;",
    "K01vinv172u:2027": " yadā nirmāṇena na tādṛśaṃ prasādagauravaṃ hrīvyapatrāpyaṃ chambitatvaṃ copatiṣṭhati;",
    "K01vinv172u:2028": " yāvad anyatamena gṛhapatinā buddhapramukho bhikṣusaṃgho 'ntargṛhe bhaktenopanimantritaḥ;",
    "K01vinv172u:2029": " bhagavān pūrvāhṇe nivāsya pātracīvaram ādāya bhikṣugaṇaparivṛto bhikṣusaṃghapuraskṛtaḥ tasya gṛhapater gṛhaṃ praviśya bhuktvā prakrāntaḥ;",
    "K01vinv172u:2030": " bhikṣubhir āyuṣmān ānandaḥ pṛṣṭaḥ;",
    "K01vinv172u:2031": " āyuṣmann ānanda kiṃ tvam adya bhagavatā sārdhaṃ gataḥ āhosvin nirmāṇena iti;",
    "K01vinv172u:2032": " sa kathayati:",
    "K01vinv172u:2033": " bhagavatā sārdhaṃ gato na buddhanirmāṇena;",
    "K01vinv172u:2034": " kathaṃ kṛtvā;",
    "K01vinv172u:2035": " yadāhaṃ bhagavatā sārdhaṃ gacchāmi tato mama bhagavato 'ntike tīvraprasādagauravaṃ hrīvyapatrāpyaṃ chambitatvaṃ copatiṣṭhati;",
    "K01vinv172u:2036": " yadā buddhanirmāṇena tadā na tathā iti",
    "K01vinv172u:2037": " bhikṣavaḥ parasparaṃ mantrayanti:",
    "K01vinv172u:2038": " āyuṣmān ānando nimittakuśalaḥ iti;",
    "K01vinv172u:2039": " digvidikṣu śabdo visṛtaḥ ānando bhikṣur nimittakuśalaḥ iti;",
    "K01vinv172u:2040": " atha bhagavān yathābhiramya rājagṛhe vihṛtya yena śrāvastī tena cārikāṃ prakrāntaḥ;",
    "K01vinv172u:2041": " anupūrveṇa cārikāṃ caran śrāvastīm anuprāptaḥ;",
    "K01vinv172u:2042": " śrāvastyāṃ viharati jetavane 'nāthapiṇḍadasyārāme;",
    "K01vinv172u:2043": " athāyuṣmān ānandaḥ pūrvāhṇe nivāsya pātracīvaram ādāya śrāvastīṃ piṇḍāya prāvikṣat;",
    "K01vinv172u:2044": " anyatamena brāhmaṇena dṛṣṭaḥ;",
    "K01vinv172u:2045": " sa saṃlakṣayati:",
    "K01vinv172u:2046": " ayaṃ śramaṇasya gautamasya śrāvakaḥ ānando bhikṣuḥ,",
    "K01vinv172u:2047": " yo 'sau śrūyate nimittakuśala iti;",
    "K01vinv172u:2048": " pṛcchāmi tāvad enam asyāḥ śiṃśapāyāḥ kiyanti patrāṇi iti;",
    "K01vinv172u:2049": " sa tena pṛṣṭaḥ:",
    "K01vinv172u:2050": " ārya asyāḥ śiṃśapāyāḥ kiyanti patrāṇi iti;",
    "K01vinv172u:2051": " sa kathayati:",
    "K01vinv172u:2052": " etāvanti śatāni sahasrāṇi śatasahasrāṇi ity uktvā prakrāntaḥ;",
    "K01vinv172u:2053": " tena brāhmaṇena katipayāni patrāṇy apanīya gaṇayitvā choritāni;",
    "K01vinv172u:2054": " āyuṣmān ānandaḥ piṇḍapātam aṭitvā pratinivṛttaḥ;",
    "K01vinv172u:2055": " tena brāhmaṇena bhūya uktaḥ;",
    "K01vinv172u:2056": " ārya idānīṃ jānīṣva asyāḥ śiṃśapāyāḥ kiyanti patrāṇi iti;",
    "K01vinv172u:2057": " sa kathayati:",
    "K01vinv172u:2058": " pūrvam etāvanti śatāni sahasrāṇi śatasahasrāṇi ca;",
    "K01vinv172u:2059": " ata etāvanty apanītāni iti uktvā prakrāntaḥ;",
    "K01vinv172u:2060": " sa brāhmaṇaḥ paraṃ vismayam āpannaḥ;",
    "K01vinv172u:2061": " īdṛśo 'py āryo gaṇite kṛtāvī iti.",
    "K01vinv172u:2062": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:2063": " kiṃ bhadanta āyuṣmatānandena karma (SBV II 57)",
    "K01vinv172u:2064": " kṛtaṃ yena nimittakuśalo jātaḥ iti;",
    "K01vinv172u:2065": " bhagavān āha:",
    "K01vinv172u:2066": " ānandenaiva bhikṣavaḥ bhikṣuṇā karmāṇi kṛtāny upacitāni pūrvavad yāvat phalanti khalu dehināṃ.",
    "K01vinv172u:2067": " The story of the astronomer",
    "K01vinv172u:2068": " (a previous birth of Ānanda)",
    "K01vinv172u:2069": " bhūtapūrvaṃ bhikṣavo vārāṇasyām anyatamo brāhmaṇaḥ,",
    "K01vinv172u:2070": " tena sadṛśāt kulāt kalatram ānītaṃ;",
    "K01vinv172u:2071": " sa tayā sārdhaṃ krīḍati ramate paricārayati;",
    "K01vinv172u:2072": " tasya krīḍato ramamāṇasya paricārayataḥ putro jātaḥ;",
    "K01vinv172u:2073": " tasya trīṇi saptakāny ekaviṃṣatidivasān vistareṇa jātasya jātimahaṃ kṛtvā kulasadṛśaṃ nāmadheyaṃ vyavasthāpyataṃ;",
    "K01vinv172u:2074": " sa unnīto vardhito mahān saṃvṛttaḥ;",
    "K01vinv172u:2075": " tena deśāntaraṃ gatvā ṣaṣṭisahasrakaṃ horāśāstram adhītam;",
    "K01vinv172u:2076": " evaṃ yāvat saṃsāre saṃsaratā paṃca janmaśatāni horājñānam adhītaṃ;",
    "K01vinv172u:2077": " pareṣāṃ copadiṣṭaṃ;",
    "K01vinv172u:2078": " tena hetunā tena pratyayena yatra yatropapannaḥ tatra tatra (A 446a)",
    "K01vinv172u:2079": " naimittikānām agro jātaḥ;",
    "K01vinv172u:2080": " yāvad etarhy api paścime bhave naimittikānām agro jātaḥ.",
    "K01vinv172u:2081": " The story of the rice,",
    "K01vinv172u:2082": " the two patridges and the sugar-cane",
    "K01vinv172u:2083": " (concerning king Prasenajit and a previous birth of him)",
    "K01vinv172u:2084": " rājñaḥ prasenajitaḥ kośalasya pratidinaṃ bhojanakāle śālyodanaṃ phelāyāṃ nipatati tittirī dvāv ikṣuyaṣṭiś ca;",
    "K01vinv172u:2085": " tayor ekaḥ phelāyāṃ dvitīyo bhūmyāṃ;",
    "K01vinv172u:2086": " tenāyuṣmata ānandasya niveditaṃ;",
    "K01vinv172u:2087": " tena bhikṣūṇām.",
    "K01vinv172u:2088": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:2089": " kiṃ bhadanta rājñā prasenajitā kośalena karma kṛtaṃ yenāsya bhojanavelāyāṃ śālyodanaṃ phelāyāṃ nipatati tittirī dvāv ikṣuyaṣṭiś ca;",
    "K01vinv172u:2090": " tayor ekaḥ phelāyāṃ,",
    "K01vinv172u:2091": " dvitīyo bhūmyāṃ?",
    "K01vinv172u:2092": " iti; bhagavān āha:",
    "K01vinv172u:2093": " rājñaiva bhikṣavaḥ prasenajitā kośalena pūrvam anyāsu jātiṣu karmāṇi kṛtāny upacitāni yenāsya bhojanavelāyāṃ (SBV II 58)",
    "K01vinv172u:2094": " śālyodanaṃ phelāyāṃ nipatati tittirī dvāv ikṣuyaṣṭiś ca;",
    "K01vinv172u:2095": " tayor ekaḥ phelāyāṃ,",
    "K01vinv172u:2096": " dvitīyo bhūmyāṃ.",
    "K01vinv172u:2097": " bhūtapūrvaṃ bhikṣavo vārāṇasyāṃ nagaryāṃ anyatamo gṛhapatiḥ prativasaty āḍhyo mahādhano mahābhogaḥ;",
    "K01vinv172u:2098": " tasya paricārakaiḥ krṣigrāmān navaśālir ānītaḥ;",
    "K01vinv172u:2099": " dve tittirī ikṣuṣaṣṭiś ca;",
    "K01vinv172u:2100": " asati buddhānām utpāde pratyekabuddhā loka utpadyante hīnadīnānukampakāḥ prāntaśayanāsanabhaktāḥ ekadakṣiṇīyā lokasya;",
    "K01vinv172u:2101": " anyatamaḥ pratyekabuddho vārāṇasīm anuprāptaḥ;",
    "K01vinv172u:2102": " sa pūrvāhṇe nivāsya pātracīvaram ādāya piṇḍapātam aṭaṃs tasya gṛhapater niveśanaṃ praviṣṭaḥ;",
    "K01vinv172u:2103": " sa tena dṛṣṭaḥ kāyaprāsādikaḥ cittaprāsādikaś ca;",
    "K01vinv172u:2104": " tena tasmai tatprathamato navānnam ānetavyam iti kṛtvā śālyodanam ikṣuyaṣṭis tittiridvayaṃ dattaṃ;",
    "K01vinv172u:2105": " tatraikaḥ pātre nipatito dvitīyo bhūmyāṃ.",
    "K01vinv172u:2106": " bhagavān āha:",
    "K01vinv172u:2107": " kiṃ manyadhve bhikṣavaḥ?",
    "K01vinv172u:2108": " yo 'sau gṛhapatir eṣa evāsau rājā prasenajit kośālas tena kālena tena samayena;",
    "K01vinv172u:2109": " yad anena pratyekabuddhāya navaṃ śālyodanam ikṣuyaṣṭis tittiridvayaṃ ca dattaṃ tena",
    "K01vinv172u:2110": " karmaṇā bahūni varṣāṇī bahūni varṣaśatāni bahūni varṣaśatasahasrāṇi divyamānuṣaṃ saukhyam anubhūtam;",
    "K01vinv172u:2111": " etarhy apy asya bhojanavelāyāṃ śālyodanam ikṣuyaṣṭis tittiridvayaṃ ekaḥ phelāyāṃ patati dvitīyo bhūmyāṃ.",
    "K01vinv172u:2112": " rājñā prasenajitā kośalena śrutaṃ:",
    "K01vinv172u:2113": " mama bhagavatā evaṃ karmaplotir vyākṛtā;",
    "K01vinv172u:2114": " tad ayaṃ prāktanasya karmaṇaḥ phalavipāka iti viditvā bhagavati saśrāvakasaṃghe prasannaḥ;",
    "K01vinv172u:2115": " sa caivaṃ karmavipākāvarjitamatis tiṣṭhati;",
    "K01vinv172u:2116": " naimittikena ca vyākṛtam āryānandasya paṭṭabandho bhaviṣyati iti;",
    "K01vinv172u:2117": " yāvat prabhātāyāṃ rajanyām āyuṣmata ānandasya lalāṭe piṭako jātaḥ;",
    "K01vinv172u:2118": " rājñā prasenajitā kośalena śrutaṃ;",
    "K01vinv172u:2119": " tasyaitad abhavat;",
    "K01vinv172u:2120": " bhavati dakṣiṇīyeṣu kārān kṛtvā avandhyapuṇyaphalaviśeṣaḥ;",
    "K01vinv172u:2121": " yannv aham asya svayam evopasthānaṃ kūryām iti;",
    "K01vinv172u:2122": " tena sarvavaidyā āhūtaḥ:",
    "K01vinv172u:2123": " āryānandasya cikitsāṃ kuruta iti;",
    "K01vinv172u:2124": " te tasya cikitsāṃ kartum ārabdhāḥ;",
    "K01vinv172u:2125": " rājñā prasenajitā kośalena āyuṣmata ānandasya svayam eva śataśalākaṃ chatraṃ dhāritaṃ;",
    "K01vinv172u:2126": " śirāyāṃ ca muktāyāṃ lalāṭe (A 446b)",
    "K01vinv172u:2127": " paṭṭo baddhaḥ. (SBV II 59)",
    "K01vinv172u:2128": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:2129": " kiṃ bhadantāyuṣmatānandena karma kṛtaṃ yasya karmaṇo vipākena rājñā prasenajitā kośalena mūrdhni śataśalākaṃ chatraṃ dhāritaṃ svayam eva śuklapaṭṭo baddhaḥ upasthānaṃ ca kṛtam iti;",
    "K01vinv172u:2130": " bhagavān āha:",
    "K01vinv172u:2131": " ānandenaiva bhikṣavaḥ bhikṣuṇā pūrvam anyāsu jātiṣu karmāṇi kṛtāny upacitāni pūrvavad yāvat phalanti khalu dehināṃ.",
    "K01vinv172u:2132": " The story of the physician",
    "K01vinv172u:2133": " (a previous birth of Ānanda)",
    "K01vinv172u:2134": " bhūtapūrvaṃ bhikṣavo vārāṇasyām anyatamo vaidyaḥ prativasati;",
    "K01vinv172u:2135": " tasya samīpe pratyekabuddho glāna upasaṃkrāntaḥ;",
    "K01vinv172u:2136": " sa tena sarvopakaraṇaiḥ pravāritaḥ;",
    "K01vinv172u:2137": " svayam eva cikitsā kṛtā upasthānaṃ ca.",
    "K01vinv172u:2138": " kiṃ manyadhve bhikṣavaḥ?",
    "K01vinv172u:2139": " yo 'sau vaidya eṣa evāsau ānanadabhikṣuḥ tena kālena tena samayena;",
    "K01vinv172u:2140": " yad anena pratyekabuddhāya kārān kṛtvā praṇidhānaṃ kṛtaṃ tasya karmaṇo vipākena anekāni varṣāṇi varṣaśatāni varṣasahasrāṇi rājāmātyabrāhmaṇagṛhapatibhir asyopasthānaṃ kṛtaṃ;",
    "K01vinv172u:2141": " yāvad etarhy asya rājñā prasenajitā kośalena śatiśalākaṃ chatraṃ dhāritaṃ;",
    "K01vinv172u:2142": " svayaṃ copasthānaṃ kṛtam iti.",
    "K01vinv172u:2143": " The Buddha chooses Ānanda as servant",
    "K01vinv172u:2144": " atha bhagavān yathābhiramyaṃ śrāvastyāṃ viharati;",
    "K01vinv172u:2145": " yena śālā tena cārikāṃ (",
    "K01vinv172u:2146": " caran)",
    "K01vinv172u:2147": " prakrāntaḥ;",
    "K01vinv172u:2148": " anupūrveṇa cārikāṃ caran śālām anuprāptḥ;",
    "K01vinv172u:2149": " śālāyāṃ viharati brāhmaṇagrāmake;",
    "K01vinv172u:2150": " tena khalu samayena evaṃrūpā saṃbahulā sthavirasthavirā mahāśrāvakā bhagavataḥ sāmantakam upaniśritya viharanty araṇyakuṭikāyā(ṃ),",
    "K01vinv172u:2151": " tadyathā āyuṣmān ājñātakauṇḍinyaḥ,",
    "K01vinv172u:2152": " āyuṣmān aśvajid bhadrikaḥ bāṣpaḥ mahānāmā yaśā pūrṇaḥ vimalaḥ gavāmpatiḥ subāhuḥ āyuṣmān śāriputraḥ āyuṣmān mahāmaudgalyāyanaḥ āyuṣmān mahākāśyapaḥ (SBV II 60)",
    "K01vinv172u:2153": " āyuṣmān mahākauṣṭhilaḥ āyuṣmān mahākapphinaḥ āyuṣmān aniruddhaḥ nandikaḥ kimpilaḥ",
    "K01vinv172u:2154": " yaśā śālāviharīyakasthaviraḥ pūrṇaḥ kuṇḍopadhānīyakasthavira itīme cānye ca sthavirasthavirā",
    "K01vinv172u:2155": " mahāśrāvakā bhagavataḥ sāmantakam upaniśritya viharanti.",
    "K01vinv172u:2156": " tatra bhagavān bhikṣūn āmantrayate sma:",
    "K01vinv172u:2157": " aham asmi bhikṣavaḥ etarhi jīrṇo vṛddho mahallakaḥ,",
    "K01vinv172u:2158": " klāmyāmi catasraḥ parṣado 'vavadituṃ bhikṣūn bhikṣuṇīḥ upāsikān upāsikyaḥ;",
    "K01vinv172u:2159": " utsāhayata me bhikṣavo bhikṣum upasthāyakaṃ yo mām upasthānaṃ kariṣyati manāpena nāmanāpena,",
    "K01vinv172u:2160": " bhāṣitaṃ codgrahīṣyati,",
    "K01vinv172u:2161": " svam arthaṃ ca na riṃciṣyati;",
    "K01vinv172u:2162": " athāyuṣmān ājñātakauṇḍinya utthāyāsanād ekāṃśam uttarāsaṅgaṃ kṛtvā yena bhagavāṃs tenāñjaliṃ praṇamayya bhagavantam idam avocat*:",
    "K01vinv172u:2163": " ahaṃ bhadantam upasthāsyāmi manāpena nāmanāpena,",
    "K01vinv172u:2164": " bhāṣitaṃ codgrahīṣyāmi,",
    "K01vinv172u:2165": " svaṃ cārthaṃ na riṃciṣyāmi;",
    "K01vinv172u:2166": " tvaṃ tāvat kauṇḍinya jīrṇo vṛddho mahallakaḥ;",
    "K01vinv172u:2167": " tavaiva tāvad upasthāyakena karaṇīyaṃ;",
    "K01vinv172u:2168": " niṣīda tvaṃ kauṇḍinya yathāsvake āsane;",
    "K01vinv172u:2169": " niṣaṇṇa āyuṣmān (A 447a)",
    "K01vinv172u:2170": " ājñātakauṇḍinyo yathāsvake āsane;",
    "K01vinv172u:2171": " athāyuṣmān aśvajid bhadrikaḥ bāṣpaḥ mahānāmā yaśā pūrṇaḥ vimalaḥ gavaṃpatiḥ subāhuḥ",
    "K01vinv172u:2172": " āyuṣmān śāriputraḥ āyuṣmān mahāmaudgalyāyanaḥ āyuṣmān mahākāśyapaḥ āyuṣmān mahākauṣṭhilaḥ",
    "K01vinv172u:2173": " āyuṣmān mahākapphinaḥ āyuṣmān aniruddhaḥ nandikaḥ kiṃpilaḥ yaśā śālāvihārīyakasthaviraḥ",
    "K01vinv172u:2174": " pūrṇaḥ kuṇḍopadhānīyakasthavira utthāyāsanād ekāṃśam uttarāsaṅgaṃ kṛtvā yena bhagavāṃs",
    "K01vinv172u:2175": " tenāñjaliṃ praṇamayya bhagavantam idam avocan*:",
    "K01vinv172u:2176": " ahaṃ bhadantam bhagavantam upasthāsyāmi manāpena nāmanāpena,",
    "K01vinv172u:2177": " bhāṣitaṃ codgrahīṣyāmi,",
    "K01vinv172u:2178": " svaṃ cārthaṃ na riṃciṣyāmi;",
    "K01vinv172u:2179": " tvam api pūrṇo jīrṇo vṛddho mahallakaḥ;",
    "K01vinv172u:2180": " tavaiva tāvad upasthāyakena karaṇīyaṃ;",
    "K01vinv172u:2181": " niṣīda tvaṃ pūrṇa yathāsvake āsane;",
    "K01vinv172u:2182": " niṣaṇṇa āyuṣmān pūrṇo yathāsvake āsane.",
    "K01vinv172u:2183": " athāyuṣmato mahāmaudgalyāyanasyaitad abhavat*:",
    "K01vinv172u:2184": " kaḥ punar bhagavato bhikṣur abhipreta upasthāyako bhaviṣyati?",
    "K01vinv172u:2185": " yannv ahaṃ tadrūpaṃ samādhiṃ samāpadyeyaṃ yathā samāhite citte bhagavato mānasam (SBV II 61)",
    "K01vinv172u:2186": " avalokayeyam;",
    "K01vinv172u:2187": " athāyuṣmān mahāmaudgalyāyanas tadrūpaṃ samādhiṃ samāpanno yathā samāhite citte bhagavataḥ mānasam avalokayati;",
    "K01vinv172u:2188": " adrākṣīd āyuṣmān mahāmaudgalyāyano bhagavato mānasaṃ āyuṣmaty ānande pratiṣṭhitam ānando me bhikṣur upasthāsyati manāpena nāmanāpena,",
    "K01vinv172u:2189": " bhāṣitaṃ codgrahīṣyati,",
    "K01vinv172u:2190": " svaṃ cārthaṃ na riṃciṣyati;",
    "K01vinv172u:2191": " dṛṣṭvā ca punas tasmāt samādher vyutthāyāyuṣmantaṃ śāriputram idam avocat*:",
    "K01vinv172u:2192": " yat khalu āyuṣman jānīyāḥ bhagavato mānasam āyuṣmaty ānande pratiṣṭhitam ānando me bhikṣur upasthāsyati manāpena nāmanāpena,",
    "K01vinv172u:2193": " bhāṣitaṃ codgrahīṣyati,",
    "K01vinv172u:2194": " svaṃ cārthaṃ na riṃciṣyati;",
    "K01vinv172u:2195": " tadyathā kūṭāgāre vā kūṭāgāraśālāyāṃ vā uttarāyatāyāṃ prācīnāyatāyāṃ pūrveṇa vātāyanena sūryaraśmayaḥ praviṣya paścimāṃ bhittiṃ niśritya tiṣṭheyuḥ;",
    "K01vinv172u:2196": " evam eva bhagavato mānasam āyuṣmaty ānande pratiṣṭhitam ānando me bhikṣur upasthāsyati manāpena nāmanāpena,",
    "K01vinv172u:2197": " bhāṣitaṃ codgrahīṣyati,",
    "K01vinv172u:2198": " svaṃ cārthaṃ na riṃciṣyati;",
    "K01vinv172u:2199": " ehi gatvā utsāhayāvaḥ.",
    "K01vinv172u:2200": " athāyuṣmān chāriputra āyuṣmāṃ ca mahāmaudgalyāyano yenāyuṣmān ānandas tenopasaṃkrāntau;",
    "K01vinv172u:2201": " upasaṃkramyāyuṣmatā ānandena sārdhaṃ saṃmukhaṃ saṃmodanīṃ saṃrañjanīṃ vividhāṃ kathāṃ vyatisārya ekānte niṣaṇṇau;",
    "K01vinv172u:2202": " ekāntaniṣaṇṇāv āyuṣmatśāriputramaudgalyāyanau;",
    "K01vinv172u:2203": " āyuṣmān śāriputra āyuṣmantam ānandam idam avocat:",
    "K01vinv172u:2204": " utsaha tvam āyuṣman ānanda bhagavantam upasthātuṃ,",
    "K01vinv172u:2205": " maharddhikā te bhaviṣyati sugataparicaryā;",
    "K01vinv172u:2206": " nāhaṃ āyuṣman śāriputra utsahe bhagavantam upasthātuṃ;",
    "K01vinv172u:2207": " tat kasya hetoḥ;",
    "K01vinv172u:2208": " durāsadā hi buddhā bhagavanto duṣprasahāḥ;",
    "K01vinv172u:2209": " tadyathā agniḥ prajvalito durāsado bhavati duṣprasaho yadutārcirantarikayā,",
    "K01vinv172u:2210": " evam eva durāsadā buddhā bhagavanto duṣprasahāḥ;",
    "K01vinv172u:2211": " nāham utsahe bhagavantam upasthātuṃ;",
    "K01vinv172u:2212": " tadyathā siṃho mṛgarājā (A 447b)",
    "K01vinv172u:2213": " giriguhāgato durāsado bhavati duṣprasaho yaduta daṃṣṭrāntarikayā,",
    "K01vinv172u:2214": " evam eva durāsadā buddhā bhagavanto duṣprasahāḥ;",
    "K01vinv172u:2215": " tadyathā rājño nāgo matto mātaṅgaḥ kuñjaraḥ ṣaṣṭihāyana īṣādanto vyūḍhoraskaḥ saṃgrāmāvacaraḥ saṃgrāmamadhyagato durāsado bhavati duṣprasaho yaduta dantāntarikayā,",
    "K01vinv172u:2216": " evam eva durāsadā buddhā bhagavanto duṣprasahāḥ;",
    "K01vinv172u:2217": " nāhaṃ āyuṣman śāriputra utsahe bhagavantam upasthātuṃ. (SBV II 62)",
    "K01vinv172u:2218": " athāyuṣmān mahāmaudgalyāyana āyuṣmantam ānandam idam avocat:",
    "K01vinv172u:2219": " yat khalu āyuṣman jānīyaḥ bhagavato mānasam āyuṣmaty ānande pratiṣṭhitam ānando me bhikṣur upasthāsyati manāpena nāmanāpena,",
    "K01vinv172u:2220": " bhāṣitaṃ codgrahīṣyati,",
    "K01vinv172u:2221": " svaṃ cārthaṃ na riṃciṣyati;",
    "K01vinv172u:2222": " tadyathā kūṭāgāre vā kūṭāgāraśālāyāṃ vā uttarāyatāyāṃ prācīnāyatāyāṃ pūrveṇa vātāyanena sūryaraśmayaḥ praviṣya paścimāṃ bhittiṃ niśritya tiṣṭheyuḥ;",
    "K01vinv172u:2223": " evam eva bhagavato mānasam āyuṣmaty ānande pratiṣṭhitam ānando me bhikṣur upasthāsyati manāpena nāmanāpena,",
    "K01vinv172u:2224": " bhāṣitaṃ codgrahīṣyati,",
    "K01vinv172u:2225": " svaṃ cārthaṃ na riṃciṣyati;",
    "K01vinv172u:2226": " utsaha tvam āyuṣman ānanda bhagavantam upasthātuṃ,",
    "K01vinv172u:2227": " maharddhikā te bhaviṣyati sugataparicaryā;",
    "K01vinv172u:2228": " evam aham āyuṣmān mahāmaudgalyāyana utasahe bhagavantam upasthātuṃ sacen me bhagavān trīn varān dadyāt,",
    "K01vinv172u:2229": " nāhaṃ bhagavato nirvasanaṃ cīvaraṃ dhārayeyaṃ;",
    "K01vinv172u:2230": " nāhaṃ bhagavataḥ paudgalikaṃ nimantraṇaṃ svīkūryāṃ;",
    "K01vinv172u:2231": " na ca me kaścid akālaḥ syād bhagavantaṃ darśanāyopasaṃkramituṃ paryupāsanāya;",
    "K01vinv172u:2232": " sacen me āyuṣman mahāmaudgalyāyana bhagavān imān trīn varāṃ dadyāt,",
    "K01vinv172u:2233": " evam aham utsahe bhagavantam upasthātuṃ, nānyathā.",
    "K01vinv172u:2234": " athāyuṣmān mahāmaudgalyāyana āyuṣmān śāriputra āyuṣmantam ānandaṃ bhagavata upasthāyakam utsāhya yena bhagavāṃs tenopasaṃkrāntau;",
    "K01vinv172u:2235": " upasaṃkramya bhagavataḥ pādau śirasā vanditvaikānte niṣaṇṇau;",
    "K01vinv172u:2236": " ekāntaniṣaṇṇo āyuṣmān mahāmaudgalyāyano bhagavantam idam avocat*:",
    "K01vinv172u:2237": " utsāhita āvābhyaṃ bhadanta bhikṣur bhagavata upasthāyako yadutāyuṣmān ānanda; sa evam āha:",
    "K01vinv172u:2238": " sacen me āyuṣman mahāmaudgalyāyana bhagavāṃs trīn varān dadyād evam aham utsahe bhagavantam upasthātuṃ;",
    "K01vinv172u:2239": " nāhaṃ bhagavato nirvasanaṃ cīvaraṃ dhārayeyaṃ,",
    "K01vinv172u:2240": " nāhaṃ bhagavataḥ paudgalikaṃ nimantraṇaṃ svīkūryāṃ;",
    "K01vinv172u:2241": " na ca me kaścid akālaḥ syād bhagavantaṃ darśanāyopasaṃkramituṃ paryupāsanāya;",
    "K01vinv172u:2242": " saced bhagavān imān trīn varān dadyāt,",
    "K01vinv172u:2243": " evam aham utsahe bhagavantam upasthātuṃ;",
    "K01vinv172u:2244": " sādhu sādhu maudgalyāyana paṇḍita ānando bhikṣuḥ;",
    "K01vinv172u:2245": " sa paśyaty anāgataṃ (SBV II 63)",
    "K01vinv172u:2246": " sabrahmacāriṇām antikād vādānuvādaṃ garhasthānīyaṃ dharmaṃ;",
    "K01vinv172u:2247": " syur me atonidānaṃ sabrahmacāriṇo vaktāraḥ,",
    "K01vinv172u:2248": " cīvarahetor ānando bhikṣuḥ śāstāram upatiṣṭhati;",
    "K01vinv172u:2249": " maudgalyāyana ānandasya bhikṣor āścaryādbhuto dharmaḥ;",
    "K01vinv172u:2250": " sādhu sādhu maudgalyāyana paṇḍita ānando bhikṣuḥ;",
    "K01vinv172u:2251": " sa paśyaty anāgataṃ sabrahmacāriṇām antikād vādānuvādaṃ garhasthānīyaṃ dharmaṃ;",
    "K01vinv172u:2252": " syur me atonidānaṃ sabrahmacāriṇo vaktāraḥ, (A 448a)",
    "K01vinv172u:2253": " piṇḍapātahetor ānando bhikṣuḥ śāstāram upatiṣṭhati;",
    "K01vinv172u:2254": " sādhu sādhu maudgalyāyana paṇḍita ānando bhikṣuḥ kālajñaḥ kālavit*;",
    "K01vinv172u:2255": " sa kālaṃ jñāsyaty ayaṃ me kālo bhagavantaṃ darśanayopasaṃkramitum,",
    "K01vinv172u:2256": " ayam akālaḥ;",
    "K01vinv172u:2257": " ayaṃ kālo bhikṣusaṃghasya bhikṣuṇīsaṃghasya upāsakaparṣadaḥ upāsikāparṣadaḥ ayaṃ kālo 'nyatīrthikaparivrājakānāṃ darśanayopasaṃkramitum,",
    "K01vinv172u:2258": " ayam akālaḥ;",
    "K01vinv172u:2259": " amī anyatīrthikaparivrājikā bhagavataḥ kathāprātibhānikā amī na kathāprātibhānikāḥ;",
    "K01vinv172u:2260": " idaṃ khādanīyabhojanīyaṃ bhagavataḥ sukhopacayāya saṃvarteta,",
    "K01vinv172u:2261": " idaṃ na saukhopacayāya;",
    "K01vinv172u:2262": " maudgalyāyana paṇḍita ānando bhikṣuḥ kālajñaḥ kālavit;",
    "K01vinv172u:2263": " sa kālaṃ jñāsyati ayaṃ me kālo bhagavantaṃ darśanayopasaṃkramitum,",
    "K01vinv172u:2264": " ayam akālaḥ;",
    "K01vinv172u:2265": " ayaṃ kālo bhikṣusaṃghasya bhikṣuṇīsaṃghasyopāsakaparṣadaḥ upāsikāparṣadaḥ ayaṃ kālo 'nyatīrthikaparivrājakānāṃ bhagavantaṃ darśanayopasaṃkramitum,",
    "K01vinv172u:2266": " ayam akālaḥ;",
    "K01vinv172u:2267": " amī anyatīrthikaparivrājikā bhagavataḥ kathāprātibhānikā amī na kathāprātibhānikāḥ;",
    "K01vinv172u:2268": " idaṃ khādanīyabhojanīyaṃ bhagavataḥ sukhopacayāya saṃvarteta,",
    "K01vinv172u:2269": " idaṃ na saukhopacayāya;",
    "K01vinv172u:2270": " ayaṃ maudgalyāyana ānandasya bhikṣor āścaryādbhuto dharmaḥ;",
    "K01vinv172u:2271": " sādhu sādhu maudgalyāyana paṇḍita ānando bhikṣuḥ;",
    "K01vinv172u:2272": " sa cetaḥparyāyakuśalaḥ;",
    "K01vinv172u:2273": " evaṃ saṃjñāsyati tathāgataṃ sāyāhne pratisaṃlayanād vyutthitaṃ nimittena vā parikathayā vā ādeṣṭum;",
    "K01vinv172u:2274": " anena cānena ca sukhavihāreṇa bhagavān bahulaṃ vyāhārṣīd;",
    "K01vinv172u:2275": " anena cānena ca sukhavihāreṇa sugato bahulaṃ vyāhārṣīd;",
    "K01vinv172u:2276": " yac ca yadā ādekṣyati tat sarvaṃ tathaiva bhaviṣyati,",
    "K01vinv172u:2277": " nānyathā; ayaṃ maudgalyāyana ānandasya bhikṣor āścaryādbhuto dharmaḥ;",
    "K01vinv172u:2278": " sa tathāgatam upasthāsyati manāpena nāmanāpena,",
    "K01vinv172u:2279": " bhāṣitaṃ codgrahīṣyati,",
    "K01vinv172u:2280": " svaṃ cārthaṃ na riṃciṣyati;",
    "K01vinv172u:2281": " yan maudgalyāyanānando bhikṣuḥ tathāgatam upasthāsyati manāpena nāmanāpena, (SBV II 64)",
    "K01vinv172u:2282": " bhāṣitaṃ codgrahīṣyati,",
    "K01vinv172u:2283": " svaṃ cārthaṃ na riṃciṣyati,",
    "K01vinv172u:2284": " ayam ānandasya bhikṣoḥ āścaryādbhuto dharmaḥ.",
    "K01vinv172u:2285": " yadāyuṣmadbhyāṃ śāriputramaudgalyāyanābhyām āyuṣmān ānando bhagavata upasthāyaka utsāhitaḥ,",
    "K01vinv172u:2286": " bhagavatā cānuvarṇitaḥ,",
    "K01vinv172u:2287": " tadā bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:2288": " kiṃ bhadanta āyuṣmatā ānandena karma kṛtaṃ yasya karmaṇo vipākena bhagavato bhrātā saṃvṛttaḥ,",
    "K01vinv172u:2289": " upasthāyako,",
    "K01vinv172u:2290": " bahuśrutaḥ.,",
    "K01vinv172u:2291": " śrutadharaḥ,",
    "K01vinv172u:2292": " śrutasannicaya iti;",
    "K01vinv172u:2293": " bhagavān āha:",
    "K01vinv172u:2294": " ānandenaiva bhikṣavaḥ bhikṣuṇā karmāṇi kṛtāny upacitāni pūrvavad yāvat phalanti khalu dehināṃ.",
    "K01vinv172u:2295": " The story of Bhānumān and Bhānumantaḥ",
    "K01vinv172u:2296": " (concerning a previous birth of Ānanda)",
    "K01vinv172u:2297": " bhūtapūrvaṃ bhikṣavo vārāṇasyāṃ nagaryāṃ bhānur nāma rājā rājyaṃ kārayati ṛddhaṃ ca yāvad ākīrṇabahujanamanuṣyaṃ ca;",
    "K01vinv172u:2298": " sa devyā sārdhaṃ krīḍati ramate paricārayati;",
    "K01vinv172u:2299": " tasya krīḍato ramamāṇasya paricārayataḥ putro jātaḥ;",
    "K01vinv172u:2300": " tasya jātau jātimahaṃ kṛtvā nāmadheyaṃ vyavasthāpyate,",
    "K01vinv172u:2301": " kiṃ bhavatu dārakasya nāmeti;",
    "K01vinv172u:2302": " amātyāḥ kathayanti; (A 448b)",
    "K01vinv172u:2303": " pitāsya bhānuḥ,",
    "K01vinv172u:2304": " tasmād bhavatu dārakasya bhānumān iti nāma;",
    "K01vinv172u:2305": " tasya bhānumān iti nāma kṛtaṃ;",
    "K01vinv172u:2306": " sa unnīto vardhito mahān saṃvṛttaḥ;",
    "K01vinv172u:2307": " pitrā yauvarājye 'bhiṣiktaḥ;",
    "K01vinv172u:2308": " bhūyo 'py asya krīḍato ramamāṇasya paricārayataḥ putro jātaḥ;",
    "K01vinv172u:2309": " tasyāpi jātau jātimahaṃ kṛtvā bhānumanta iti nāma kṛtaṃ;",
    "K01vinv172u:2310": " bhānumān kumāro naiṣkramyābhinandī;",
    "K01vinv172u:2311": " sa pitaraṃ paśyati dharmādharmeṇa rājyaṃ kārayantaṃ;",
    "K01vinv172u:2312": " sa saṃlakṣayati;",
    "K01vinv172u:2313": " aham api pitur atyayād rājā bhaviṣyāmi;",
    "K01vinv172u:2314": " aham api dharmādharmeṇa rājyaṃ kārayitvā narakaparāyaṇo bhaviṣyāmi iti;",
    "K01vinv172u:2315": " sa pituḥ sakāśam upasaṃkrāntaḥ pādayor nipatya kathayati:",
    "K01vinv172u:2316": " deva anujānīhi pravrajāmi iti;",
    "K01vinv172u:2317": " sa kathayati:",
    "K01vinv172u:2318": " putra yasyārthe yajñā ijyante homā hūyante tapāṃsi tapyante tat tava karatalagataṃ rājyaṃ;",
    "K01vinv172u:2319": " kasyārthe pravrajasi iti;",
    "K01vinv172u:2320": " sa nivāryamāṇo 'pi nāvatiṣṭhate;",
    "K01vinv172u:2321": " rājñā avaśyanirbandhaṃ jñātvā anujñātaḥ;",
    "K01vinv172u:2322": " sa ṛṣīṇāṃ madhye pravrajitaḥ;",
    "K01vinv172u:2323": " rājñā bhānumantaḥ kumāro yauvarājye abhiṣiktaḥ;",
    "K01vinv172u:2324": " bhānumatā ṛṣimadhye pravrajitena ekānte prakramya anācāryakeṇa anupādhyāyakena pratyekabodhiḥ sākṣātkṛtā;",
    "K01vinv172u:2325": " so 'pareṇa samayena glānaḥ saṃvṛttaḥ;",
    "K01vinv172u:2326": " sa itaś cānutaś ca paribhraman vārāṇasīm anuprāptaḥ;",
    "K01vinv172u:2327": " rājñā śrutaṃ; bhānumatā (SBV II 65)",
    "K01vinv172u:2328": " pratyekabodhiḥ sākṣātkṛtā,",
    "K01vinv172u:2329": " sa ceha iti; sa tasya sakāśam upasaṃkrāntaḥ pādayor nipatya kathayati:",
    "K01vinv172u:2330": " maharṣe tvaṃ piṇḍakenārthī,",
    "K01vinv172u:2331": " ahaṃ puṇyena;",
    "K01vinv172u:2332": " ihaiva madīye udyāne prativasa;",
    "K01vinv172u:2333": " ahaṃ te sarvopakaraṇair vaighātaṃ karomi iti;",
    "K01vinv172u:2334": " tenādhivāsitaṃ;",
    "K01vinv172u:2335": " rājñā tasya bhānumantaḥ kumāraḥ upasthāyako dattaḥ;",
    "K01vinv172u:2336": " sa tasyopasthānaṃ kartuṃ pravṛttaḥ;",
    "K01vinv172u:2337": " pratyekabuddhena tasya alpalakṣaṇaṃ dṛṣṭaṃ,",
    "K01vinv172u:2338": " saptāhasyātyayāt kālaṃ kariṣyatīti;",
    "K01vinv172u:2339": " sa tenoktaḥ:",
    "K01vinv172u:2340": " bhrātaḥ kimarthaṃ na pravrajasi?",
    "K01vinv172u:2341": " iti; sa kathayati:",
    "K01vinv172u:2342": " maharṣe pravrajāmi;",
    "K01vinv172u:2343": " yady evaṃ gaccha,",
    "K01vinv172u:2344": " pitaram avalokya;",
    "K01vinv172u:2345": " sa rājñaḥ sakāśaṃ gataḥ;",
    "K01vinv172u:2346": " deva anujānīhi māṃ,",
    "K01vinv172u:2347": " pravrajāmi;",
    "K01vinv172u:2348": " rājā kathayati:",
    "K01vinv172u:2349": " tava bhrātā pravrajitaḥ;",
    "K01vinv172u:2350": " mamātyayāt tvam eva rājā;",
    "K01vinv172u:2351": " kimarthaṃ pravrajasi iti;",
    "K01vinv172u:2352": " sa na labhate pravrajyāṃ;",
    "K01vinv172u:2353": " sa pratyekabuddhaḥ svayam eva rājñaḥ sakāśam upasaṃkrāntaḥ;",
    "K01vinv172u:2354": " upasaṃkramya gāthayā kathayati:",
    "K01vinv172u:2355": " muñca bhāno bhānumantaṃ pravrājayati bhānumān /",
    "K01vinv172u:2356": " pravrajyā śreyasi bhāno yasmāt saṃvarṇitā jinaiḥ // iti;",
    "K01vinv172u:2357": " rājā kathayati:",
    "K01vinv172u:2358": " maharṣe tvaṃ pravrajitaḥ;",
    "K01vinv172u:2359": " eṣa mamātyayād rājā bhaviṣyati;",
    "K01vinv172u:2360": " ihaiva dānāni dāsyati;",
    "K01vinv172u:2361": " puṇyāni kariṣyati;",
    "K01vinv172u:2362": " kimarthaṃ pravrajati iti;",
    "K01vinv172u:2363": " pratyekabuddho gāthāṃ bhāṣate:",
    "K01vinv172u:2364": " anyathā cintitā hy arthā anyathā parivartitāḥ /",
    "K01vinv172u:2365": " alpakaṃ jīvitaṃ bhāno paraṃ saptāham eva tu //",
    "K01vinv172u:2366": " maharṣe asya saptāhaṃ jīvitaṃ?",
    "K01vinv172u:2367": " pratyekabuddhaḥ kathayati,",
    "K01vinv172u:2368": " saptāhaṃ; rājā kathayati:",
    "K01vinv172u:2369": " maharṣe yady evam anujñāto bhavatu;",
    "K01vinv172u:2370": " pravrājaya;",
    "K01vinv172u:2371": " sa ātmanaḥ alpakaṃ jīvitaṃ jñātvā tīvreṇa prasādena tasyopasthānaṃ kartum ārabdhaḥ;",
    "K01vinv172u:2372": " sa pratyekabuddho vyāvābādhikaḥ;",
    "K01vinv172u:2373": " tasya pātraṃ karatale hṛhītvā bhuṃjānasya vāyunā hastaḥ kampate;",
    "K01vinv172u:2374": " tatas tena rājakumāreṇa kaṭakam avatārya pātrasya (A 449a)",
    "K01vinv172u:2375": " ādhārako dattaḥ;",
    "K01vinv172u:2376": " tatpātraṃ niścalaṃ sthitaṃ;",
    "K01vinv172u:2377": " sa taṃ dṛṣṭvā praṇidhānaṃ kartum ārabdhaḥ:",
    "K01vinv172u:2378": " yathaitat pātraṃ niścalaṃ,",
    "K01vinv172u:2379": " evaṃ mamānena (SBV II 66)",
    "K01vinv172u:2380": " kuśalamūlena ye dharmasantāne praviśeyuḥ te niścalā avatiṣṭheyuḥ iti;",
    "K01vinv172u:2381": " sa tasya pūrvaṃ parimaṇḍalaiḥ padavyañjanair dharmaṃ deśayati;",
    "K01vinv172u:2382": " sa kathayati:",
    "K01vinv172u:2383": " tvaṃ pūrvam āgārikabhūtaḥ parimaṇḍalaparimaṇḍalaiḥ padair vyañjanair dharmaṃ deśayasi;",
    "K01vinv172u:2384": " idānīṃ tvayā pratyekabodhiḥ sākṣātkṛtā;",
    "K01vinv172u:2385": " kimarthaṃ na deśayasi iti;",
    "K01vinv172u:2386": " sa kathayati:",
    "K01vinv172u:2387": " nāhaṃ deśayāmi;",
    "K01vinv172u:2388": " artho ko deśayati?",
    "K01vinv172u:2389": " ye te tathāgatā arhantaḥ samyaksaṃbuddhāḥ te buddhā bhagavantaḥ parimaṇḍalaparimaṇḍalaiḥ padavyañjanair dharmaṃ deśayanti iti;",
    "K01vinv172u:2390": " tena praṇidhānaṃ kṛtaṃ;",
    "K01vinv172u:2391": " yo 'sau buddho bhagavān parimaṇḍalaparimaṇḍalaiḥ padavyañjanair dharmaṃ deśayati,",
    "K01vinv172u:2392": " tasyāhaṃ bhrātā syām upasthāyakaś ca;",
    "K01vinv172u:2393": " sa tena pratyekabuddhena pravrājitaḥ uktaś ca:",
    "K01vinv172u:2394": " vatsa etad eva te manasi kartavyaṃ mayā saptāhasyātyayāt martavyam iti;",
    "K01vinv172u:2395": " tena tena saptāhena na kiṃcid adhigataṃ;",
    "K01vinv172u:2396": " sa maraṇakālasamaye praṇidhānaṃ karoti;",
    "K01vinv172u:2397": " anenāhaṃ kuśalamūlena tasya bhagavatas tathāgatasyārhataḥ samyaksaṃbuddhasya śāsane pravrajya bahuśrutaḥ syāṃ,",
    "K01vinv172u:2398": " śrutadharaḥ,",
    "K01vinv172u:2399": " śrutasannicaya iti.",
    "K01vinv172u:2400": " kiṃ manyadhve bhikṣavo yo 'sau rājakumāraḥ pratyekabuddhasya bhrātā eṣa evāsāv ānando bhikṣuḥ;",
    "K01vinv172u:2401": " yad anena pratyekabuddhasya bhrātur upasthānaṃ kṛtvā praṇidhānaṃ kṛtaṃ tasya karmaṇo vipākena bhagavato bhrātā saṃvṛttaḥ upasthāyako bahuśrutaḥ śrutadharaḥ śrutasannicayaś ca.",
    "K01vinv172u:2402": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:2403": " kiṃ bhadanta āyuṣmatā ānandena karma kṛtaṃ yasya karmaṇo vipākena bhagavatā bahuśrutāṇāṃ śrutadharāṇāṃ śrutasannicayāṇām agro nirdiṣṭa iti;",
    "K01vinv172u:2404": " bhagavān āha:",
    "K01vinv172u:2405": " ānandenaiva bhikṣavo bhikṣuṇā karmāṇi kṛtāny upacitāni labdhasaṃbhārāṇi pūrvavad yāvat phalanti khalu dehināṃ.",
    "K01vinv172u:2406": " Ānanda is the foremost among the learned monks",
    "K01vinv172u:2407": " bhūtapūrvaṃ bhikṣavo 'sminn eva bhadrake kalpe viṃśativarṣaśatāyuṣi prajāyāṃ kāśyapo nāma samyaksaṃbuddho loka udapādi,",
    "K01vinv172u:2408": " vidyācaraṇasaṃpannaḥ yāvad buddho bhagavān;",
    "K01vinv172u:2409": " sa vārāṇasīṃ nagarīm (SBV II 67)",
    "K01vinv172u:2410": " upaniśritya viharati ṛṣivadane mṛgadāve;",
    "K01vinv172u:2411": " tasyāyaṃ pravacane pravrajitaḥ;",
    "K01vinv172u:2412": " tatrānena na kaścid guṇagaṇo 'dhigataḥ;",
    "K01vinv172u:2413": " yasya sakāśe pravrajitaḥ bhagavatā kāśyapena bahuśrutānāṃ śrutadharāṇāṃ śrutasannicayānām agro vyākṛtaḥ;",
    "K01vinv172u:2414": " sa maraṇakālasamaye praṇidhānaṃ karoti:",
    "K01vinv172u:2415": " yan mayā bhagavati kāśyape samyaksaṃbuddhe anuttare dakṣiṇīye yāvadāyur brahmacaryaṃ caritaṃ,",
    "K01vinv172u:2416": " na kaścid guṇagaṇo 'dhigataḥ;",
    "K01vinv172u:2417": " anenāhaṃ kuśalamūlena yo 'sau bhagavatā kāśyapena samyaksaṃbuddhena uttaro māṇavo vyākṛtaḥ,",
    "K01vinv172u:2418": " bhaviṣyasi tvaṃ māṇava varṣaśatāyuṣi prajāyāṃ śākyamunir nāma tathāgato 'rhan samyaksaṃbuddha iti;",
    "K01vinv172u:2419": " tasyāhaṃ pravacane pravrajya sarvakleśaprahāṇād arhatvaṃ sākṣātkuryām;",
    "K01vinv172u:2420": " yathā ca me upādhyāyo bhagavatā kāśyapena samyaksaṃbuddhena bahudhārāṇām (A 449b)",
    "K01vinv172u:2421": " śrutadharāṇāṃ śrutasannicayāṇām agro vyākṛtaḥ;",
    "K01vinv172u:2422": " evaṃ mām api sa bhagavān śākyamunir śākyādhirāja bahuśrutānāṃ śrutadharāṇāṃ śrutasannicayānām agraṃ vyākuryād;",
    "K01vinv172u:2423": " iti hi bhikṣavaḥ ekāntakṛṣṇānām iti yāvad ity evaṃ vo bhikṣavaḥ śikṣitavyam.",
    "K01vinv172u:2424": " uddānaṃ:",
    "K01vinv172u:2425": " ṛddhiḥ śāstā tṛkā vaktā caṇḍālenāyaṃ gayā /",
    "K01vinv172u:2426": " yasya caite parādhyanti satvaśrāṇāś ca kukkurāḥ // (SBV II 68)",
    "K01vinv172u:2427": " Famine in Rājagṛha",
    "K01vinv172u:2428": " cf. Matsuda, “A Vinaya Fragment of the MSV from 'Bendall's Puka'“,",
    "K01vinv172u:2429": " Fests. Bechert (1997)",
    "K01vinv172u:2430": " bhagavān rājagṛhe viharati venuvane kalandakanivāpe;",
    "K01vinv172u:2431": " tena khalu samayena durbhikṣam abhūt kṛcchraḥ kāntāro durlabhaḥ piṇḍako yācanakena;",
    "K01vinv172u:2432": " tatra ye bhikṣavaḥ ṛddher lābhinas te yasyā jambvā nāmnā jambūdvīpaḥ prajñāyate tato varṇagandharasopetānāṃ jambūpeśīnāṃ pātrapūram ādāya ātmanā",
    "K01vinv172u:2433": " sataś ca śeṣeṇa bhikṣūn saṃvibhajante;",
    "K01vinv172u:2434": " yadvā punar asyās sāmantakena bilvavanaṃ kapitthavanam āmalakīvanaṃ tato varṇagandharasopetānām āmalakapeśīnāṃ pātrapūram ādāya ātmanā paribhuṃjate;",
    "K01vinv172u:2435": " śataś ca śeṣeṇa bhikṣūn saṃvibhajante;",
    "K01vinv172u:2436": " uttarakurudvīpaṃ gatvā akṛṣṭoptasya taṇḍulaphalaśāleḥ pātrapūram ādāya ātmanā paribhuṃjate;",
    "K01vinv172u:2437": " śataś ca śeṣeṇa bhikṣūn saṃvibhajante;",
    "K01vinv172u:2438": " cāturmahārājikān trayastriṃśān devān gatvā divyāyāḥ sudhāyāḥ pātrapūram ādāya ātmanā paribhuṃjate;",
    "K01vinv172u:2439": " śataś ca śeṣeṇa bhikṣūn saṃvibhajante;",
    "K01vinv172u:2440": " ye vā te janapadāḥ ṛddhāś ca yāvad ākirṇabahujanamanuṣyāś ca tataḥ śucinaḥ praṇītasya khādanīyabhojanīyasya pātrapūram ādāya ātmanā paribhuṃjate;",
    "K01vinv172u:2441": " śataś ca śeṣeṇa bhikṣūn saṃvibhajante.",
    "K01vinv172u:2442": " Devadatta strives to win magical power",
    "K01vinv172u:2443": " cf. Matsuda, “A Vinaya Fragment of the MSV from 'Bendall's Puka'“,",
    "K01vinv172u:2444": " Festsch. Bechert (1997)",
    "K01vinv172u:2445": " atha devadattasya etad abhavat*:",
    "K01vinv172u:2446": " etarhi durbhikṣaṃ kṛcchraḥ kāntāro durlabhaḥ piṇḍako yācanakena;",
    "K01vinv172u:2447": " ye bhikṣavaḥ ṛddhilābhinas te yasyā jambvā nāmnā jambūdvīpaḥ prajñāyate tato varṇagandharasopetānāṃ jambūpeśīnāṃ pātrapūram ādāya ātmanā paribhuṃjate;",
    "K01vinv172u:2448": " sataś ca śeṣeṇa bhikṣūn saṃvibhajante;",
    "K01vinv172u:2449": " yadvā punar asyās sāmantakena bilvavanaṃ kapitthavanam āmalakīvanaṃ tato varṇagandharasopetānām āmalakapeśīnāṃ pātrapūram ādāya ātmanā paribhuṃjate;",
    "K01vinv172u:2450": " śataś ca śeṣeṇa bhikṣūn saṃvibhajante;",
    "K01vinv172u:2451": " uttarakurudvīpaṃ gatvā akṛṣṭoptasya taṇḍulaphalaśāleḥ pātrapūram ādāya ātmanā paribhuṃjate;",
    "K01vinv172u:2452": " śataś ca śeṣeṇa bhikṣūn saṃvibhajante;",
    "K01vinv172u:2453": " cāturmahārājikān trayastriṃśān devān gatvā divyāyāḥ sudhāyāḥ pātrapūram ādāya ātmanā paribhuṃjate;",
    "K01vinv172u:2454": " śataś ca śeṣeṇa bhikṣūn saṃvibhajante;",
    "K01vinv172u:2455": " ye vā te janapadāḥ ṛddhāś ca yāvad ākirṇabahujanamanuṣyāś ca tataḥ śucinaḥ praṇītasya khādanīyabhojanīyasya pātrapūram ādāya ātmanā paribhuṃjate;",
    "K01vinv172u:2456": " śataś ca śeṣeṇa bhikṣūn saṃvibhajante;",
    "K01vinv172u:2457": " aham api yadi ṛddher lābhī syām aham api yasyā jambvā nāmnā jambūdvīpaḥ prajñāyate tato varṇagandharasopetānāṃ jambūpeśīnāṃ pātrapūram ādāya ātmanā paribhuṃjīya;",
    "K01vinv172u:2458": " sataś ca śeṣeṇa bhikṣūn saṃvibhajante;",
    "K01vinv172u:2459": " yadvā punar asyās sāmantakena bilvavanaṃ kapitthavanam āmalakīvanaṃ tato varṇagandharasopetānām āmalakapeśīnāṃ pātrapūram ādāya ātmanā paribhuṃjate;",
    "K01vinv172u:2460": " śataś ca śeṣeṇa bhikṣūn saṃvibhajante;",
    "K01vinv172u:2461": " uttarakurudvīpaṃ gatvā akṛṣṭoptasya taṇḍulaphalaśāleḥ pātrapūram ādāya ātmanā paribhuṃjate;",
    "K01vinv172u:2462": " śataś ca śeṣeṇa bhikṣūn saṃvibhajante;",
    "K01vinv172u:2463": " cāturmahārājikān trayastriṃśān devān gatvā divyāyāḥ sudhāyāḥ pātrapūram ādāya ātmanā paribhuṃjate;",
    "K01vinv172u:2464": " śataś ca śeṣeṇa bhikṣūn saṃvibhajante;",
    "K01vinv172u:2465": " ye vā te janapadāḥ ṛddhāś ca yāvad ākirṇabahujanamanuṣyāś ca tataḥ śucinaḥ praṇītasya khādanīyabhojanīyasya pātrapūram ādāya ātmanā paribhuṃjate;",
    "K01vinv172u:2466": " śataś ca śeṣeṇa bhikṣūn saṃvibhajante. (A 450a)",
    "K01vinv172u:2467": " atha ko nu me pratilabhaḥ syād ṛddher mārgaṃ vyapadeṣṭum iti;",
    "K01vinv172u:2468": " atha devadatto yena bhagavāṃs tenopasaṃkrāntaḥ;",
    "K01vinv172u:2469": " upasaṃkramya bhagavataḥ pādau śirasā vanditvā ekānte asthāt*;",
    "K01vinv172u:2470": " ekāntasthito devadatto bhagavantam idam avocat*;",
    "K01vinv172u:2471": " vyapadiśatu me bhagavān ṛddher mārgam iti;",
    "K01vinv172u:2472": " atha bhagavān devadattasya idam evaṃrūpaṃ pāpakam icchāgatam utpannaṃ viditvā devadattam idam (SBV II 69)",
    "K01vinv172u:2473": " avocat: adhiśīle tvaṃ gautama yoniśo manasi kuru,",
    "K01vinv172u:2474": " ṛddhiś ca te bhaviṣyati,",
    "K01vinv172u:2475": " anyac ca; adhicitte adhiprajñe tvaṃ gautama yoniśo manasi kuru;",
    "K01vinv172u:2476": " ṛddhiś ca te bhaviṣyati,",
    "K01vinv172u:2477": " anyac ca; atha devadattasyaitad abhavat:",
    "K01vinv172u:2478": " na vyapadiśati me bhagavān ṛddher mārgam iti viditvā prakrāntaḥ;",
    "K01vinv172u:2479": " yena āyuṣmān ājñātakauṇḍinyas tenopasaṃkrāntaḥ;",
    "K01vinv172u:2480": " upasaṃkramya āyuṣmantam ājñātakauṇḍinyam idam avocat:",
    "K01vinv172u:2481": " vyapadiśatu me sthavira ṛddher mārgaṃ;",
    "K01vinv172u:2482": " athāyuṣmān ājñātakauṇḍinyo bhagavato mānasaṃ vyavalokya devadattasya cedam evaṃrūpaṃ pāpakam icchāgataṃ viditvā devadattam idam avocat:",
    "K01vinv172u:2483": " rūpaṃ tvaṃ devadatta yoniśo manasi kuru,",
    "K01vinv172u:2484": " ṛddhiś ca te bhaviṣyati,",
    "K01vinv172u:2485": " anyac ca; atha devadattasyaitad abhavat:",
    "K01vinv172u:2486": " sthaviro 'pi me kauṇḍinyo na vyapadiśati ṛddher mārgam iti viditvā āyuṣmān aśvajid",
    "K01vinv172u:2487": " bhadriko bāṣpo mahānāmā pūrṇo vimalo gavaṃpatiḥ subāhur yena paṃca sthaviraśatāni tenopasaṃkrāntaḥ;",
    "K01vinv172u:2488": " upasaṃkramya paṃca sthaviraśatāni idam avocat:",
    "K01vinv172u:2489": " vyapadiśantu me sthavirā ṛddher mārgaṃ;",
    "K01vinv172u:2490": " atha paṃca sthaviraśatāni bhagavato mānasaṃ vyavalokya sthavirasthavirāṇāṃ ca bhikṣūṇāṃ devadattasya cedam evaṃrūpaṃ pāpakam icchāgataṃ viditvā devadattam idam avocat:",
    "K01vinv172u:2491": " rūpaṃ tvaṃ devadatta yoniśo manasi kuru,",
    "K01vinv172u:2492": " ṛddhiś ca te bhaviṣyati,",
    "K01vinv172u:2493": " anyac ca; vedanāsaṃjñāsaṃskārān vijñānaṃ tvaṃ devadatta yoniśo manasi kuru,",
    "K01vinv172u:2494": " ṛddhiś ca te bhaviṣyati,",
    "K01vinv172u:2495": " anyac ca; atha devadattasyaitad abhavat:",
    "K01vinv172u:2496": " paṃcāpi sthaviraśatāni ṛddher mārgaṃ na vyapadiśanti;",
    "K01vinv172u:2497": " kiṃ punar ebhir āyuṣmadbhir bhagavatā sārdhaṃ purvam eva saṅgītaṃ bhaviṣyati?",
    "K01vinv172u:2498": " tathā hi me na kaścid vyapadiśanti ṛddher mārgaṃ;",
    "K01vinv172u:2499": " atha devadattasyaitad abhavat*:",
    "K01vinv172u:2500": " atha ko nu me pratibalaḥ syād ṛddher mārgaṃ vyapadeṣṭuṃ?",
    "K01vinv172u:2501": " Daśabalakāśyapa teaches to Devadatta the way to obtain magical power",
    "K01vinv172u:2502": " cf. Matsuda, “A Vinaya Fragment of the MSV from 'Bendall's Puka'“,",
    "K01vinv172u:2503": " Festsch. Bechert (1997)",
    "K01vinv172u:2504": " tena khalu samayena āyuṣmān daśabalakāśyapo rāhagṛhe viharati senikāguhāyaṃ (A 450b)",
    "K01vinv172u:2505": " atha devadattasyaitad abhavat*:",
    "K01vinv172u:2506": " ayaṃ sthaviro daśabalakāśyapo dīrgharātram aśaṭha amāyāvī;",
    "K01vinv172u:2507": " ṛjukaṛjukajātīyo bhrātṛsālohitasya ca me nandasya upādhyāyo bhavati;",
    "K01vinv172u:2508": " pratibalaś ca me sthaviro daśabalakāśyapaḥ ṛddher mārgaṃ vyapadeṣṭum iti viditvā yenāyuṣmān daśabalakāśyapas tena upasaṃkrāntaḥ;",
    "K01vinv172u:2509": " upasaṃkramya (SBV II 70)",
    "K01vinv172u:2510": " āyuṣmato daśabalakāśyapasya pādau śirasā vanditvā ekānte asthāt*;",
    "K01vinv172u:2511": " ekāntasthito devadattaḥ āyuṣmantaṃ daśabalakāśyapam idam avocat*:",
    "K01vinv172u:2512": " vyapadiśatu me sthaviro ṛddher mārgaṃ;",
    "K01vinv172u:2513": " athāyuṣmān daśabalakāśyapaḥ bhagavato mānasam avyavalokya sthavirasthavirāṇāṃ ca",
    "K01vinv172u:2514": " bhikṣūṇāṃ devadattasya cedam evaṃrūpaṃ pāpakam icchāgatam utpannam ity aviditvā ṛddher mārgaṃ vyapadiśati;",
    "K01vinv172u:2515": " tatra devadattena pūrvarātrāpararātraṃ jāgarikāyogam anuyuktena viharatā prathamaṃ dhyānaṃ niśritya ṛddhir abhinirhṛtā;",
    "K01vinv172u:2516": " sa eko bhūtvā bahudhā bhavati;",
    "K01vinv172u:2517": " bahudhā bhūtvā ekībhavati:",
    "K01vinv172u:2518": " āvirbhāvatirobhāvaṃ jñānadarśanena pratyanubhavati;",
    "K01vinv172u:2519": " tiraḥkuḍyaṃ tiraḥśailaṃ tiraḥprākāram asajjamānena kāyena gacchati tadyathā ākāśe;",
    "K01vinv172u:2520": " pṛthivyāṃ unmajjananimajjanaṃ karoti tadyathā udake;",
    "K01vinv172u:2521": " udake 'py abhinnasroto gacchati tadyathā pṛthivyām;",
    "K01vinv172u:2522": " ākāśe paryaṅkena krāmati tadyathā pakṣī śakunakaḥ imau vā sūryācandramasau evaṃmahardhikāv evaṃmahānubhāvau pāṇinā āmārṣṭi parimārṣṭi.",
    "K01vinv172u:2523": " atha devadattasyaitad abhavat*:",
    "K01vinv172u:2524": " kiṃ punar me yasyā jambvā nāmnā jambūdvīpaḥ prajñāyate tato varṇagandharasopetānāṃ jambūpeśīnāṃ pātrapūram ādāya ātmanā paribhoktuṃ?",
    "K01vinv172u:2525": " sataś ca bhikṣūn śeṣeṇa saṃvibhaktuṃ?",
    "K01vinv172u:2526": " yadvā punar asyās sāmantakena bilvavanaṃ kapitthavanam āmalakīvanaṃ tato varṇagandharasopetānām āmalakapeśīnāṃ pātrapūram ādāya ātmanā paribhoktuṃ?",
    "K01vinv172u:2527": " śataś ca bhikṣūn śeṣeṇa saṃvibhaktuṃ?",
    "K01vinv172u:2528": " uttarakurudvīpaṃ gatvā akṛṣṭoptasya taṇḍulaphalaśāleḥ pātrapūram ādāya ātmanā paribhoktuṃ?",
    "K01vinv172u:2529": " śataś ca bhikṣūn śeṣeṇa saṃvibhaktuṃ?",
    "K01vinv172u:2530": " cāturmahārājikān trayastriṃśān ca devān gatvā divyāyāḥ sudhāyāḥ pātrapūram ādāya ātmanā paribhoktuṃ?",
    "K01vinv172u:2531": " śataś ca bhikṣūn śeṣeṇa saṃvibhaktuṃ?",
    "K01vinv172u:2532": " ye vā te janapadā ṛddhāś ca yāvad ākirṇabahujanamanuṣyāś ca tataḥ śucinaḥ praṇītasya khādanīyabhojanīyasya pātrapūram ādāya ātmanā paribhoktuṃ?",
    "K01vinv172u:2533": " śataś ca bhikṣūn śeṣeṇa saṃvibhaktuṃ?",
    "K01vinv172u:2534": " Devadatta seduces Prince Ajātaśatru",
    "K01vinv172u:2535": " atha devadattasyaitad abhavat*:",
    "K01vinv172u:2536": " kiṃ punar aham asmin magadhakṣetre pradhānapuruṣam anvāvartayeyaṃ:",
    "K01vinv172u:2537": " yasminn anvāvṛtte (SBV II 71)",
    "K01vinv172u:2538": " akṛcchreṇa mahājanakāyo 'nvāvarteta;",
    "K01vinv172u:2539": " atha devadattasyaitead abhavat*:",
    "K01vinv172u:2540": " ayam ajātaśatruḥ kumāraḥ pitur atyayāt paitryarājyaiśvaryādhipatye pratiṣṭhāsyati;",
    "K01vinv172u:2541": " yannv aham ajātaśatrum anvāvartayeyaṃ;",
    "K01vinv172u:2542": " yasmin me anvāvṛtte alpakṛcchreṇa mahājanakāyo 'nvāvartiṣyate;",
    "K01vinv172u:2543": " atha devadattaḥ abhijāto hastyājāneyo bhūtvā ajātaśatroḥ kumārasya (A 451a)",
    "K01vinv172u:2544": " niveśanam apadvāreṇa praviśya dvāreṇa pratiniṣkrāmati;",
    "K01vinv172u:2545": " dvāreṇa praviśya apadvāreṇa pratiniṣkrāmati abhijātaḥ aśvājāneyaḥ bhikṣur api muṇḍaḥ saṅghāṭīprāvṛtaḥ;",
    "K01vinv172u:2546": " dahro 'pīdānīṃ kumāraḥ suvarṇamekhalādhārī bhūtvā ajātaśatroḥ kumārasya utsaṅge āvartate;",
    "K01vinv172u:2547": " parivartate saṃvartate;",
    "K01vinv172u:2548": " ajātaśatrur api enaṃ kumāram āliṅgati cumbati pariṣvajati;",
    "K01vinv172u:2549": " apīdānīṃ kheṭapiṇḍam apy āsye prakṣipati;",
    "K01vinv172u:2550": " tad api devadatto 'bhyavaharati yathāpital lābhasatkāreṇa abhibhūtaḥ paryādattacittaḥ iti;",
    "K01vinv172u:2551": " tatrājātaśatruḥ kumāro bhūyasyā mātrayā pāpakaṃ dṛṣṭigataṃ pratilabdhavān:",
    "K01vinv172u:2552": " mahardhikataro batāryo devadattaḥ śāstur antikāt* iti;",
    "K01vinv172u:2553": " prasannaś cāsya prasannādhikāram akārṣīt;",
    "K01vinv172u:2554": " paṃcamātrai rathaśataiḥ sārdhaṃ sāyaṃ ca prātaś ca upasthānakaro niryāti;",
    "K01vinv172u:2555": " paṃcamātrāṇi cāsya sthālīpākaśatāni bhaktābhisāre bhaktābhisāre upasaṃharati;",
    "K01vinv172u:2556": " devadatto 'pi paṃcamātrair bhikṣuśatair bhaktāgra upaniṣīdati.",
    "K01vinv172u:2557": " The gifts and honours of Ajātaśatru infatuate Devadatta and his magical powers leave him entirely",
    "K01vinv172u:2558": " atha saṃbahulā bhikṣavaḥ pūrvāhṇe nivāsya pātracīvaram ādāya rājagṛhaṃ piṇḍāya prāvikṣan;",
    "K01vinv172u:2559": " aśrauṣuḥ saṃbahulā bhikṣavaḥ rājagṛhaṃ piṇḍāya carantaḥ;",
    "K01vinv172u:2560": " devadattasya ayam evaṃrūpo lābhasatkāra udapādi;",
    "K01vinv172u:2561": " rājāsya māgadhaḥ ajātaśatruḥ vaidehīputraḥ paṃcamātrai rathaśataiḥ sārdhaṃ sāyaṃ ca prātaś ca upasthānakaro niryāti;",
    "K01vinv172u:2562": " paṃcamātrāṇi cāsya sthālīpākaśatāni bhaktābhisāre bhaktābhisāre upasaṃharati;",
    "K01vinv172u:2563": " devadattaḥ paṃcamātrair bhikṣuśataiḥ sārdhaṃ bhaktāgra (SBV II 72)",
    "K01vinv172u:2564": " upaniṣīdati iti;",
    "K01vinv172u:2565": " śrutvā punaḥ rājagṛhaṃ piṇḍāya caritvā kṛtabhaktakṛtyāḥ paścādbhaktapiṇḍapātapratikrāntaḥ pātracīvaraṃ pratiśamayya pādau prakṣālya yena bhagavāṃs",
    "K01vinv172u:2566": " upasaṃkramya bhagavataḥ pādau śirasā vanditvā ekānte niṣaṇṇāḥ;",
    "K01vinv172u:2567": " ekāntaniṣaṇṇāḥ saṃbahulā bhikṣavo bhagavantam idam avocan:",
    "K01vinv172u:2568": " iha vayaṃ bhadanta saṃbahulā bhikṣavaḥ pūrvāhṇe nivāsya pātracīvaram ādāya rājagṛhaṃ prāvikṣāma;",
    "K01vinv172u:2569": " aśrauṣma vayaṃ bhadanta saṃbahulā bhikṣavo rājagṛhaṃ piṇḍāya caranto:",
    "K01vinv172u:2570": " devadattasyāyam evaṃrūpo lābhsatkāraḥ udapādi;",
    "K01vinv172u:2571": " rājasya māgadhaḥ ajātaśatrur vaidehīputraḥ paṃcamātrai rathaśataiḥ sārdhaṃ sāyaṃ ca prātaś ca upasthānakaro niryāti;",
    "K01vinv172u:2572": " paṃcamātrāṇi cāsya sthālīpākaśatāni bhaktābhisāre bhaktābhisāre upasaṃharati;",
    "K01vinv172u:2573": " devadatto 'pi paṃcamātrair bhikṣuśataiḥ sārdhaṃ bhaktāgra upaniṣīdati;",
    "K01vinv172u:2574": " mā yūyaṃ bhikṣavo devadattasya lābhasatkāraṃ spṛhayata;",
    "K01vinv172u:2575": " tat kasya hetoḥ?",
    "K01vinv172u:2576": " vadhāya devadattasya lābhasatkāraḥ;",
    "K01vinv172u:2577": " parābhavāya devadattasya lābhasatkāraḥ;",
    "K01vinv172u:2578": " tadyathā bhikṣavo vadhāya kadalī phalaṃ dadāti parābhavāya kadalī phalaṃ dadāti;",
    "K01vinv172u:2579": " evam eva vadhāya (A 451b)",
    "K01vinv172u:2580": " devadattasya lābhasatkāraḥ;",
    "K01vinv172u:2581": " parābhavāya devadattasya lābhasatkāraḥ;",
    "K01vinv172u:2582": " tadyathā vadhāya veṇur naḍaḥ phalaṃ dadāti;",
    "K01vinv172u:2583": " evam eva vadhāya devadattasya lābhasatkāraḥ;",
    "K01vinv172u:2584": " parābhavāya devadattasya lābhasatkāraḥ;",
    "K01vinv172u:2585": " tadyathā vadhāya aśvatarī garbhaṃ gṛhṇāti;",
    "K01vinv172u:2586": " parābhavāya aśvatarī garbhaṃ gṛhṇāti;",
    "K01vinv172u:2587": " evam eva vadhāya devadattasya lābhasatkāraḥ;",
    "K01vinv172u:2588": " yāvac ca bhikṣavo devadattasya ayam evaṃrūpo lābhasatkāraḥ utpadyate,",
    "K01vinv172u:2589": " tat kasya bhaviṣyati mohapuruṣasya dīrgharātram anarthāya duḥkhāya;",
    "K01vinv172u:2590": " tasmāt tarhi bhikṣavaḥ evaṃ śikṣitavyaṃ yal lābhasatkāram abhibhaviṣyāmaḥ;",
    "K01vinv172u:2591": " na ca na utpanno lābhasatkāraḥ cittaṃ paryādāya sthāsyati;",
    "K01vinv172u:2592": " ity evaṃ vo bhikṣavaḥ śikṣitavyaṃ;",
    "K01vinv172u:2593": " phalaṃ vai kadalīṃ hanti phalaṃ veṇuṃ phalaṃ naḍam* /",
    "K01vinv172u:2594": " (satkāraḥ)",
    "K01vinv172u:2595": " puruṣaṃ hanti svagarbho 'śvatarīṃ yathā // (SBV II 73)",
    "K01vinv172u:2596": " yāvad eva hy anarthāya jñāto bhavati bāliśaḥ /",
    "K01vinv172u:2597": " hanti bālasya śuklāṃsaṃ mūrdhno 'py asya nipātayat* //",
    "K01vinv172u:2598": " atha devadattasya lābhasatkārābhibhūtasya paryādattacittasya idam evaṃrūpo pāpakam icchāgatam utpannam:",
    "K01vinv172u:2599": " etarhi bhagavān jīrṇo vṛddho mahallakaḥ klāmyati catasraḥ parṣado 'vavaditum;",
    "K01vinv172u:2600": " aho vata bhagavān mama bhikṣusaṃghaṃ pratinisṛjet;",
    "K01vinv172u:2601": " ahaṃ bhikṣusaṃghaṃ parikarṣayeyaṃ;",
    "K01vinv172u:2602": " bhagavān alpotsuko viharet dṛṣṭadharmasukhavihāram anuyuktaḥ iti;",
    "K01vinv172u:2603": " sahacittotpādāt sa punar devadattas tasya ṛddheḥ parihīṇaḥ;",
    "K01vinv172u:2604": " parihīṇaś ca punar nājñāsīd ity apy ahaṃ parihīṇaḥ iti.",
    "K01vinv172u:2605": " Maudgalyāyana informs the Buddha as Devadatta is aiming at the direction of the congregation",
    "K01vinv172u:2606": " tena khalu samayena kakudo bhikṣuḥ kroḍaputro bhagavataḥ śrāvako bhagavato 'ntike brahmacaryaṃ caritvā caturo brahmavihārān bhāvayitvā,",
    "K01vinv172u:2607": " kāmeṣu kāmacchandaṃ prahāya,",
    "K01vinv172u:2608": " tadbahulavihārī brahmalokasabhāgatāyām utpannaḥ;",
    "K01vinv172u:2609": " tena khalu samayena āyuṣmān mahāmaudgalyāyanaḥ bhārgaveṣu viharati śiśumāragirau bhīṣaṇikāvane mṛgadāve;",
    "K01vinv172u:2610": " atha kakudo brahmā devadattaṃ tasyā ṛddheḥ parihīṇaṃ viditvā,",
    "K01vinv172u:2611": " tadyathā balavān puruṣaḥ saṃkucitaṃ vā bāhuṃ prasārayet,",
    "K01vinv172u:2612": " prasāritaṃ vā saṃkucayed evam eva kakudo brahmā brahmaloke 'ntarhito bhārgaveṣu pratyaṣṭhād āyuṣmato mahāmaudgalyāyanasya purastād;",
    "K01vinv172u:2613": " atha kakudo brahmā āyuṣmantaṃ mahāmaudgalyāyanam idam avocat*;",
    "K01vinv172u:2614": " yat khalu bhadanta maudgalyāyana jānīyā devadattasya lābhasatkāreṇābhibhūtasya paryādattacittasya idam evaṃrūpo pāpakam icchāgatam utpannam:",
    "K01vinv172u:2615": " etarhi bhagavān jīrṇo vṛddho mahallakaḥ klāmyati catasraḥ parṣado 'vavaditum; aho (SBV II 74)",
    "K01vinv172u:2616": " vata bhagavān mama bhikṣusaṃghaṃ pratinisṛjet;",
    "K01vinv172u:2617": " ahaṃ bhikṣusaṃghaṃ parikarṣayeyaṃ;",
    "K01vinv172u:2618": " bhagavān alpotsuko viharet dṛṣṭadharmasukhavihārayogam anuyuktaḥ iti;",
    "K01vinv172u:2619": " sahacittotpādāt sa punas tasyā ṛddheḥ parihīṇaḥ;",
    "K01vinv172u:2620": " parihīṇaś ca punar nājñāsīd ity apy ahaṃ parihīṇa iti;",
    "K01vinv172u:2621": " bhadanta sādhu maudgalyāyana (A 452a)",
    "K01vinv172u:2622": " yena bahagavāṃs tenopasaṃkrāmeḥ;",
    "K01vinv172u:2623": " upasaṃkramya bhagavantam etam evārthaṃ vistareṇārocayeḥ anukampām upādāya;",
    "K01vinv172u:2624": " adhivāsayaty āyuṣmān mahāmaudgalyāyanaḥ kakudasya brahmaṇas tūṣṇīṃbhāvena;",
    "K01vinv172u:2625": " atha kakudo brahmā āyuṣmato mahāmaudgalyāyanasya tūṣṇīṃbhāvenādhivāsanāṃ viditvā āyuṣmato mahāmaudgalyāyanasya pādau śirasā vanditvā tatraivāntarhitaḥ;",
    "K01vinv172u:2626": " athāyuṣmān mahāmaudgalyāyanaḥ aciraprakrāntaṃ kakudaṃ brahmāṇaṃ viditvā tadrūpaṃ samādhiṃ samāpannaḥ,",
    "K01vinv172u:2627": " yathā samāhite citte bhārgeṣv antarhitaḥ rājagṛhe pratyaṣṭhād veṇuvane kalandakanivāpe;",
    "K01vinv172u:2628": " athāyuṣmān mahāmaudgalyāyano yena bhagavāṃś tenopasaṃkrāntaḥ;",
    "K01vinv172u:2629": " upasaṃkramya bhagavataḥ pādau śirasā vanditvā ekānte niṣaṇṇaḥ;",
    "K01vinv172u:2630": " ekāntaniṣaṇṇa āyuṣmān mahāmaudgalyāyano yāvān evābhūt kakudena brahmaṇā sārdham antarākathāsamudāhāras tat sarvaṃ vistareṇārocayati;",
    "K01vinv172u:2631": " evam ukto bhagavān āyuṣmantaṃ mahāmaudgalyāyanam idam avocat*:",
    "K01vinv172u:2632": " na khalu maudgalyāyana devadattaḥ pūrvam eva cetasā spharitvā viditaḥ?",
    "K01vinv172u:2633": " kiṃ tataḥ paścāt kakudena brahmaṇā ārocitam?",
    "K01vinv172u:2634": " evaṃ bhadanta iti;",
    "K01vinv172u:2635": " iyaṃ ca punar bhagavata āyuṣmatā mahāmaudgalyāyanena sārdham antarākathā viprasṛtā.",
    "K01vinv172u:2636": " Devadatta visits the Buddha and departs indignant",
    "K01vinv172u:2637": " atha devadattaś catubhir bhikṣubhiḥ sahāyakaiḥ kokālikena khaṇḍadravyeṇa kaṭamorakatiṣyeṇa samudradattena ca sārdhaṃ yena bhagavāṃs tenopasaṃkrāntaḥ;",
    "K01vinv172u:2638": " adrākṣīd bhagavān devadattaṃ dūrād eva dṛṣṭvā ca punar āyuṣmantaṃ mahāmaudgalyāyanam āmantrayate:",
    "K01vinv172u:2639": " rakṣedānīṃ maudgalyāyana,",
    "K01vinv172u:2640": " rakṣedānīṃ maudgalyāyana,",
    "K01vinv172u:2641": " eṣa gacchati devadattaḥ;",
    "K01vinv172u:2642": " idānīṃ eṣa mohapuruṣo mama purastād ātmanaivātmānaṃ vyākariṣyati;",
    "K01vinv172u:2643": " athāyuṣmān mahāmaudgalyāyanaḥ bhagavataḥ (SBV II 75)",
    "K01vinv172u:2644": " pādau śirasā vanditvā tadrūpaṃ samādhiṃ samāpannaḥ,",
    "K01vinv172u:2645": " yathā samāhite citte veṇuvane 'ntarhito bhārgaveṣu pratyaṣṭhād śiśumāragirau bhīṣaṇikāvane mṛgadāve.",
    "K01vinv172u:2646": " atha devadatto yena bhagavāṃs tenopasaṃkrāntaḥ;",
    "K01vinv172u:2647": " upasaṃkramya bhagavataḥ pādau śirasā vanditvā ekānte asthāt*;",
    "K01vinv172u:2648": " ekāntasthito devadattao bhagavantam idam avocat*:",
    "K01vinv172u:2649": " etarhi bhagavān jīrṇo vṛddho mahallakaḥ klāmyati catasraḥ parṣado 'vavaditum;",
    "K01vinv172u:2650": " aho vata bhagavān mama bhikṣusaṃghaṃ pratinisṛjet;",
    "K01vinv172u:2651": " ahaṃ bhikṣusaṃghaṃ parikarṣayeyaṃ;",
    "K01vinv172u:2652": " bhagavān alpotsuko viharet dṛṣṭadharmasukhavihārayogam anuyukta;",
    "K01vinv172u:2653": " śāriputramaudgalyāyanayos tāvad ahaṃ mohapuruṣa peśalayoḥ sabrahmacāriṇor api bhikṣusaṃghaṃ na pratinisṛjāmi;",
    "K01vinv172u:2654": " kutaḥ punas tvayi nisrakṣyāmi śave kheṭāśake?",
    "K01vinv172u:2655": " atha devadattasyaitad abhavat*:",
    "K01vinv172u:2656": " bhagavān śāriputramaudgalyāyanayor varṇaṃ bhāṣate;",
    "K01vinv172u:2657": " māṃ ca śavakheṭāśakavādena samudācarati iti;",
    "K01vinv172u:2658": " tatra devadatto (A 452b)",
    "K01vinv172u:2659": " bhagavato 'ntike kopaṃ ca dveṣaṃ ca mānaṃ ca mrakṣaṃ ca āghātaṃ ca akṣāntiṃ ca apratyayaṃ ca prāviṣkārṣīt*;",
    "K01vinv172u:2660": " atha devadatto hum iti kṛtvā triḥ śiraḥ kampayitva bhagavato antikāt prakrāntaḥ.",
    "K01vinv172u:2661": " The Buddha assembles the monks",
    "K01vinv172u:2662": " The sermon on the five Teachers",
    "K01vinv172u:2663": " tena khalu samayena āyuṣmān ānando bhagavataḥ pṛṣṭhataḥ sthito 'bhūd vyajanaṃ gṛhītvā ca bhagavantaṃ vījayamānaḥ;",
    "K01vinv172u:2664": " tatra bhagavān āyuṣmantam ānandam āmantrayate:",
    "K01vinv172u:2665": " gacchānanda yāvanto veṇuvanaṃ kalandakanivāpam upaniśritya viharanti tān sarvān upasthānaśālāyāṃ sannipātaya;",
    "K01vinv172u:2666": " evaṃ bhadanta ity āyuṣmān ānando bhagavataḥ pratiśrutya,",
    "K01vinv172u:2667": " yāvanto bhikṣavo veṇuvanaṃ kalandakanivāpam upaniśritya viharanti tān sarvān upasthānaśālāyāṃ sannipātya yena bhagavāṃs tenopasaṃkrāntaḥ;",
    "K01vinv172u:2668": " upasaṃkramya bhagavataḥ pādau śirasā vanditvā ekānte asthāt*;",
    "K01vinv172u:2669": " ekāntasthita āyuṣmān ānando bhagavantam (SBV II 76)",
    "K01vinv172u:2670": " idam avocat*:",
    "K01vinv172u:2671": " yāvanto bhadanta bhikṣavo veṇuvanaṃ kalandakanivāpam upaniśritya viharanti,",
    "K01vinv172u:2672": " te sarve upasthānaśālāyāṃ sanniṣaṇṇāḥ,",
    "K01vinv172u:2673": " sannipatitāḥ;",
    "K01vinv172u:2674": " yasyedānīṃ bhagavān kālaṃ manyata iti.",
    "K01vinv172u:2675": " atha bhagavān yenopasthānaśālā tenopasaṃkrāntaḥ,",
    "K01vinv172u:2676": " upasaṃkramya purastāt bhikṣusaṃghasya prajñapta evāsane niṣaṇṇaḥ;",
    "K01vinv172u:2677": " niṣadya bhagavān bhikṣūn āmantrayate sma;",
    "K01vinv172u:2678": " paṃceme bhikṣavaḥ śāstāraḥ santaḥ saṃvidyamānā loke;",
    "K01vinv172u:2679": " katame paṃca?",
    "K01vinv172u:2680": " 1) ihaikaḥ śāstā apariśuddhaśīla eva san pariśuddhaṃ me śīlam akliṣṭa iti pratijānīte;",
    "K01vinv172u:2681": " tam enaṃ śrāvakāḥ saṃvāsānvayāt pratijānanti:",
    "K01vinv172u:2682": " ayaṃ bhagavān śāstā apariśuddhaśīla eva san pariśuddhaṃ me śīlam asaṃkliṣṭa iti pratijānīte;",
    "K01vinv172u:2683": " vayaṃ ced enaṃ pareṣām ārocayema tenāsya syād amanāpaṃ;",
    "K01vinv172u:2684": " yenāsya syād amanāpaṃ kiṃ vayaṃ tena śāstāraṃ samudācariṣyāmaḥ?",
    "K01vinv172u:2685": " eṣa bhagavān śāstā svayam eva pratijānāti;",
    "K01vinv172u:2686": " smanvāharaty eṣo 'smān yaduta cīvarapariṇḍapātaśayanāsanaglānapratyayabhaiṣajyapariṣkāraiḥ;",
    "K01vinv172u:2687": " ity apy enaṃ śrāvakāḥ śīlavanto 'nurakṣitavyaṃ manyante;",
    "K01vinv172u:2688": " evaṃrūpaḥ śāstā śrāvakāṇām antikāt śīlānurakṣanaṃ pratyāśaṃsati;",
    "K01vinv172u:2689": " ayaṃ prathamaḥ śāstā san sanvidyamāno loke.",
    "K01vinv172u:2690": " 2) punar aparam ihaikaḥ śāstā apariśuddhajīva eva pariśuddho me ajīvaḥ akliṣṭa iti pratijānīte;",
    "K01vinv172u:2691": " tam enaṃ śrāvakāḥ saṃvāsānvayāt pratijānanti:",
    "K01vinv172u:2692": " ayaṃ bhagavān śāstā apariśuddhajīva eva san pariśuddho me ājīva asaṃkliṣṭa iti pratijānīte;",
    "K01vinv172u:2693": " vayaṃ ced enaṃ pareṣām ārocayema tenāsya syād amanāpaṃ;",
    "K01vinv172u:2694": " yenāsya syād amanāpaṃ kiṃ vayaṃ tena śāstāraṃ samudācariṣyāmaḥ?",
    "K01vinv172u:2695": " eṣa bhagavān śāstā svayam eva pratijānāti;",
    "K01vinv172u:2696": " smanvāharaty eṣo 'smān yaduta cīvarapariṇḍapātaśayanāsanaglānapratyayabhaiṣajyapariṣkāraiḥ;",
    "K01vinv172u:2697": " ity apy enaṃ śrāvakāḥ ājīvato 'nurakṣitavyaṃ manyante;",
    "K01vinv172u:2698": " evaṃrūpaḥ śāstā śrāvakāṇām antikāt śīlānurakṣanaṃ pratyāśaṃsati;",
    "K01vinv172u:2699": " ayaṃ dvitīyaḥ śāstā san sanvidyamāno loke.",
    "K01vinv172u:2700": " 3) punar aparam ihaikaḥ śāstā (A 453a)",
    "K01vinv172u:2701": " apariśuddhajñānadarśana eva san pariśuddhaṃ me jñānadarśanam akliṣṭa iti pratijānīte;",
    "K01vinv172u:2702": " tam enaṃ śrāvakāḥ saṃvāsānvayāt pratijānanti:",
    "K01vinv172u:2703": " ayaṃ bhagavān śāstā (SBV II 77)",
    "K01vinv172u:2704": " apariśuddhajñānadarśana eva san pariśuddhaṃ me jñānadarśanam asaṃkliṣṭa iti pratijānīte;",
    "K01vinv172u:2705": " vayaṃ ced enaṃ pareṣām ārocayema tenāsya syād amanāpaṃ;",
    "K01vinv172u:2706": " yenāsya syād amanāpaṃ kiṃ vayaṃ tena śāstāraṃ samudācariṣyāmaḥ?",
    "K01vinv172u:2707": " eṣa bhagavān śāstā svayam eva pratijānāti;",
    "K01vinv172u:2708": " smanvāharaty eṣo 'smān yaduta cīvarapariṇḍapātaśayanāsanaglānapratyayabhaiṣajyapariṣkāraiḥ;",
    "K01vinv172u:2709": " ity apy enaṃ śrāvakāḥ jñānadarśanato 'nurakṣitavyaṃ manyante;",
    "K01vinv172u:2710": " evaṃrūpaḥ śāstā śrāvakāṇām antikād jñānadarśanānurakṣanaṃ pratyāśaṃsati;",
    "K01vinv172u:2711": " ayaṃ tṛtīyaḥ śāstā san sanvidyamāno loke.",
    "K01vinv172u:2712": " 4) punar aparam ihaikaḥ śāstā asaṃpannavyākaraṇa eva san saṃpannaṃ me vyākaraṇam asaṃkliṣṭam iti pratijānīte;",
    "K01vinv172u:2713": " tam enaṃ śrāvakāḥ saṃvāsānvayāt pratijānanti:",
    "K01vinv172u:2714": " ayaṃ bhagavān śāstā asaṃpannavyākaraṇa eva san saṃpannaṃ me vyākaraṇam asaṃkliṣṭa iti pratijānīte;",
    "K01vinv172u:2715": " vayaṃ ced enaṃ pareṣām ārocayema tenāsya syād amanāpaṃ;",
    "K01vinv172u:2716": " yenāsya syād amanāpaṃ kiṃ vayaṃ tena śāstāraṃ samudācariṣyāmaḥ?",
    "K01vinv172u:2717": " eṣa bhagavān śāstā svayam eva pratijānāti;",
    "K01vinv172u:2718": " smanvāharaty eṣo 'smān yaduta cīvarapariṇḍapātaśayanāsanaglānapratyayabhaiṣajyapariṣkāraiḥ;",
    "K01vinv172u:2719": " ity apy enaṃ śrāvakāḥ saṃpannavyākaraṇo 'nurakṣitavyaṃ manyante;",
    "K01vinv172u:2720": " evaṃrūpaḥ śāstā śrāvakāṇām antikāt saṃpannavyākaraṇānurakṣanaṃ pratyāśaṃsati;",
    "K01vinv172u:2721": " ayaṃ caturthaḥ śāstā san sanvidyamāno loke.",
    "K01vinv172u:2722": " 5) punar aparam ihaikaḥ śāstā durākhyātadharmavinaya eva san svākhyāto me dharmavinayaḥ asaṃkliṣṭa iti pratijānīte;",
    "K01vinv172u:2723": " tam enaṃ śrāvakāḥ saṃvāsānvayāt pratijānanti:",
    "K01vinv172u:2724": " ayaṃ bhagavān śāstā durākhyātadharmavinaya eva san svākhyāto me dharmavinayaḥ asaṃkliṣṭa iti pratijānīte;",
    "K01vinv172u:2725": " vayaṃ ced enaṃ pareṣām ārocayema tenāsya syād amanāpaṃ;",
    "K01vinv172u:2726": " yenāsya syād amanāpaṃ kiṃ vayaṃ tena śāstāraṃ samudācariṣyāmaḥ?",
    "K01vinv172u:2727": " eṣa bhagavān śāstā svayam eva pratijānāti;",
    "K01vinv172u:2728": " smanvāharaty eṣo 'smān yaduta cīvarapariṇḍapātaśayanāsanaglānapratyayabhaiṣajyapariṣkāraiḥ;",
    "K01vinv172u:2729": " ity apy enaṃ śrāvakāḥ svākhyātadharmavinayato 'nurakṣitavyaṃ manyante;",
    "K01vinv172u:2730": " evaṃrūpaḥ śāstā śrāvakāṇām antikāt svākhyātadharmavinayānurakṣanaṃ pratyāśaṃsati;",
    "K01vinv172u:2731": " ayaṃ paṃcamaḥ śāstā san sanvidyamāno loke.",
    "K01vinv172u:2732": " atha khalu bhikṣavaḥ pariśuddhśīla eva san pariśuddhaṃ (SBV II 78)",
    "K01vinv172u:2733": " me śīlam asaṃkliṣṭa iti pratijāne;",
    "K01vinv172u:2734": " na me śrāvakā śīlavato 'nurakṣitavyaṃ manyante;",
    "K01vinv172u:2735": " nāhaṃ śrāvakāṇām antikāt śīlānurakṣanaṃ pratyāśaṃsāmi;",
    "K01vinv172u:2736": " ayaṃ khalu bhikṣavaḥ pariśuddhajīva eva san pariśuddho me ajīvaḥ asaṃkliṣṭa iti pratijāne;",
    "K01vinv172u:2737": " na māṃ śrāvakā ājīvato 'nurakṣitavyaṃ manyante;",
    "K01vinv172u:2738": " nāhaṃ śrāvakāṇām antikād ājīvānurakṣaṇaṃ pratyāśaṃsāmi;",
    "K01vinv172u:2739": " ahaṃ khalu bhikṣavaḥ pariśuddhajñānadarśana (A 453b)",
    "K01vinv172u:2740": " eva san pariśuddhaṃ me jñānadarśanam asaṃkliṣṭa iti pratijāne;",
    "K01vinv172u:2741": " na māṃ śrāvakāḥ jñānadarśanato 'nurakṣitavyaṃ manyante;",
    "K01vinv172u:2742": " nāhaṃ śrāvakāṇām antikād jñānadarśanānurakṣanaṃ pratyāśaṃsāmi;",
    "K01vinv172u:2743": " ahaṃ khalu bhikṣavaḥ saṃpannavyākaraṇa eva san saṃpannaṃ me vyākaraṇam asaṃkliṣṭa iti pratijāne;",
    "K01vinv172u:2744": " na māṃ śrāvakāḥ saṃpannavyākaraṇato 'nurakṣitavyaṃ manyante;",
    "K01vinv172u:2745": " nāhaṃ śrāvakāṇām antikāt saṃpannavyākaraṇānurakṣanaṃ pratyāśaṃsāmi;",
    "K01vinv172u:2746": " ahaṃ khalu bhikṣavaḥ svākhyātadharmavinaya eva san svākhyāto me dharmavinayaḥ asaṃkliṣṭa iti pratijāne;",
    "K01vinv172u:2747": " na māṃ śrāvakāḥ svākhyātadharmavinayato 'nurakṣitavyaṃ manyante;",
    "K01vinv172u:2748": " nāhaṃ śrāvakāṇām antikāt svākhyātadharmavinayānurakṣanaṃ pratyāśaṃsāmi;",
    "K01vinv172u:2749": " nigṛhya nigṛhya vo 'haṃ bhikṣavaḥ pravakṣyāmi,",
    "K01vinv172u:2750": " prasahya prasahya;",
    "K01vinv172u:2751": " na ca vo dhanayiṣye,",
    "K01vinv172u:2752": " kumbhakāra ivāmabhājanānāṃ;",
    "K01vinv172u:2753": " yat sāraṃ tat sthāsyati;",
    "K01vinv172u:2754": " kṣamāś ca yūyaṃ bhagavato vacanapathānāṃ. (SBV II 79)",
    "K01vinv172u:2755": " Devadatta decides to bring about schism in the congregation",
    "K01vinv172u:2756": " atha devadattaḥ kokālikakhaṇḍadravyakaṭamorakatiṣyasamudradattan āmantrayate:",
    "K01vinv172u:2757": " eta evaṃ kokālikakhaṇḍadravyakaṭamorakatiṣyasamudradattāḥ;",
    "K01vinv172u:2758": " tiṣṭhate eva śramaṇasya gautamasya samagraṃ śrāvakasaṃghaṃ bhetsyāmaḥ;",
    "K01vinv172u:2759": " cakrabhedaṃ kariṣyāmaḥ;",
    "K01vinv172u:2760": " tad asmākam abhyatītakālagatānāṃ digvidikṣu udāraḥ kalyāṇaḥ kīrtiśabdaślokaḥ abhyudgamiṣyati;",
    "K01vinv172u:2761": " tiṣṭhata eva śramaṇasya gautamasya tāvanmahardhikasya tāvanmahānubhāvasya devadattena",
    "K01vinv172u:2762": " kokālikena khaṇḍadravyeṇa kaṭamorakatiṣyeṇa samudradattena samagraḥ śrāvakasaṃghaḥ",
    "K01vinv172u:2763": " bhinnaś cakrabhedaś ca kriyate iti;",
    "K01vinv172u:2764": " te kathayanti:",
    "K01vinv172u:2765": " na śakṣyāmo vayaṃ devadatta bhagavataḥ samagraṃ śrāvakasaṃghaṃ bhettuṃ;",
    "K01vinv172u:2766": " tat kasya hetoḥ?",
    "K01vinv172u:2767": " santy āyuṣman devadatta bhagavataḥ śrāvakāḥ mahardhikā mahānubhāvā divyacakṣuṣaḥ paracittavidaḥ;",
    "K01vinv172u:2768": " ye dūrād api paśyanti,",
    "K01vinv172u:2769": " antike 'pi na dṛśyante;",
    "K01vinv172u:2770": " te cetasā cittaṃ spharitvā manasā mano vijānanti;",
    "K01vinv172u:2771": " te asmān parisarpata eva jñāsyanti iti;",
    "K01vinv172u:2772": " sa kathayati:",
    "K01vinv172u:2773": " asti kokālika upāyaḥ;",
    "K01vinv172u:2774": " ete vayaṃ sthavirasthavirān bhikṣūn upasaṃkramāmaḥ sarvopakaraṇaiḥ alpotsukhā bhavantu sthavirā vayaṃ sthavirāṇāṃ sarvopakaraṇair avighātaṃ kariṣyāma iti;",
    "K01vinv172u:2775": " navakāṃś ca bhikṣūn upasthāpayāmaḥ upalāḍāyāmaḥ pātreṇa cīvareṇa śikyena saritena kāyabandhanena uddeśena pāṭhena svādhyāyena yogena manasikāreṇa;",
    "K01vinv172u:2776": " asty eṣa āyuṣman devadatta upāya iti;",
    "K01vinv172u:2777": " tatra devadattaḥ samagrasya saṃghasya bhedāya parākramitum ārabdhaḥ.",
    "K01vinv172u:2778": " The behaviour of Devadatta is discussed in the congregation",
    "K01vinv172u:2779": " sthavirasthavirair bhikṣubhiḥ parisarpann eva vijñātaḥ devadattaḥ,",
    "K01vinv172u:2780": " samagrasya saṃghasya bhedāya parākramati iti;",
    "K01vinv172u:2781": " etat prakaraṇaṃ bhikṣavaḥ bhagavata ārocayanti;",
    "K01vinv172u:2782": " bhadanta devadattaḥ samagrasya saṃghasya bhedāya parākramati iti;",
    "K01vinv172u:2783": " tān bhagavān bhikṣūn āmantrayate sma:",
    "K01vinv172u:2784": " ājñāpayata yūyaṃ bhikṣavo devadattaṃ (SBV II 80)",
    "K01vinv172u:2785": " meṣakena iti,",
    "K01vinv172u:2786": " yo vā punar anyo 'py evaṃjātīyaḥ (A 454a)",
    "K01vinv172u:2787": " evaṃ ca punar ājñāpayitavyaḥ;",
    "K01vinv172u:2788": " mā tvaṃ devadatta samagrasya saṃghasya bhedāya parākrama;",
    "K01vinv172u:2789": " mā bhedakaraṇasaṃvartanīyam adhikaraṇaṃ samādāya pragṛhya tiṣṭha;",
    "K01vinv172u:2790": " sametu te devadatta sārdhaṃ saṃghena;",
    "K01vinv172u:2791": " samagro hi saṃghaḥ sahitaḥ saṃmodamānaḥ avivadamānaḥ ekāgraḥ ekoddeśaḥ ekakṣīrodakībhūtaḥ śāstuḥ śāsanaṃ dīpayan sukhasparśaṃ viharatu iti;",
    "K01vinv172u:2792": " ājñāpayanti te bhikṣavo devadattaṃ meṣakena;",
    "K01vinv172u:2793": " meṣakenājñāpyamānas tad eva vastu sthāmaśaḥ parāmṛśya abhiniviśyānuvyavaharati:",
    "K01vinv172u:2794": " idam eva satyaṃ moham anyad iti.",
    "K01vinv172u:2795": " etat prakaraṇaṃ bhikṣavo bhagavata ārocayanti:",
    "K01vinv172u:2796": " ājñāpto 'smābhir bhadanta devadatto meṣakena;",
    "K01vinv172u:2797": " meṣakenājñāpyamānas tad eva vastu sthāmaśaḥ parāmṛśya abhiniviśyānuvyavaharati idam eva satyaṃ moham anyad iti;",
    "K01vinv172u:2798": " bhagavān āha:",
    "K01vinv172u:2799": " ājñāpayata yūyaṃ bhikṣavo devadattaṃ jñapticaturthena karmaṇā iti,",
    "K01vinv172u:2800": " yo vā punar anyo 'py evaṃjātīyaḥ evaṃ ca punar ājñāpayitavyaḥ.",
    "K01vinv172u:2801": " śayanāsanaprajñaptiṃ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṃghe sanniṣaṇṇe sannipatite ekena bhikṣuṇā jñaptiṃ kṛtvā karma",
    "K01vinv172u:2802": " śṛṇotu bhadantāḥ saṃghaḥ;",
    "K01vinv172u:2803": " ayaṃ devadattaḥ samagrasya saṃghasya bhedāya parākramate;",
    "K01vinv172u:2804": " bhedakaraṇasaṃvartanīyaṃ cādhikaraṇaṃ samādāya pragṛhya tiṣṭhati;",
    "K01vinv172u:2805": " sa eṣa saṃbahulair bhikṣubhir meṣakenājñaptaḥ;",
    "K01vinv172u:2806": " meṣakenājñāpyamānas tad eva vastu sthāmaśaḥ parāmṛśya anuvyavaharati idam eva satyaṃ moham anyad iti;",
    "K01vinv172u:2807": " sacet saṃghasya prāptakālaṃ kṣameta ānujānīyāt saṃgho yat saṃghaḥ devadattaṃ jñapticaturthena karmaṇā ājñāpayet mā tvaṃ devadatta samagrasya saṃghasya bhedāya parākrama;",
    "K01vinv172u:2808": " mā bhedakaraṇasaṃvartanīyam adhikaraṇaṃ samādāya pragṛhya tiṣṭha;",
    "K01vinv172u:2809": " sametu te devadatta sārdhaṃ saṃghena;",
    "K01vinv172u:2810": " samagro hi saṃghaḥ sahitaḥ saṃmodamānaḥ avivadamānaḥ ekāgraḥ ekoddeśaḥ ekakṣīrodakībhūtaḥ śāstuḥ śāsanaṃ dīpayan sukhasparśaṃ viharatu;",
    "K01vinv172u:2811": " niḥsṛja tvaṃ (SBV II 81)",
    "K01vinv172u:2812": " devadatta idam evaṃrūpaṃ saṃghabhedakaraṃ vastu;",
    "K01vinv172u:2813": " ity eṣā jñaptiḥ;",
    "K01vinv172u:2814": " evaṃ ca karma kartavyaṃ.",
    "K01vinv172u:2815": " śṛṇotu bhadantāḥ saṃghaḥ;",
    "K01vinv172u:2816": " ayaṃ devadattaḥ samagrasya saṃghasya bhedāya parākramate;",
    "K01vinv172u:2817": " bhedakaraṇasaṃvartanīyaṃ cādhikaraṇaṃ samādāya pragṛhya tiṣṭhati;",
    "K01vinv172u:2818": " sa eṣa saṃbahulair bhikṣubhir meṣakenājñaptaḥ;",
    "K01vinv172u:2819": " meṣakenājñāpyamānas tad eva vastu sthāmaśaḥ parāmṛśya abhiniviśyānuvyavaharati idam eva satyaṃ moham anyad iti;",
    "K01vinv172u:2820": " tat saṃghaḥ devadattaṃ jñapticaturthena karmaṇā ājñāpayati:",
    "K01vinv172u:2821": " mā tvaṃ devadatta samagrasya saṃghasya bhedāya parākrama;",
    "K01vinv172u:2822": " mā bhedakaraṇasaṃvartanīyam cādhikaraṇaṃ samādāya pragṛhya tiṣṭha;",
    "K01vinv172u:2823": " sametu te devadatta sārdhaṃ saṃghena;",
    "K01vinv172u:2824": " samagro hi saṃghaḥ sahitaḥ saṃmodamānaḥ avivadamānaḥ ekāgraḥ ekoddeśaḥ ekakṣīrodakībhūtaḥ śāstuḥ śāsanaṃ dīpayan sukhasparśaṃ viharatv iti;",
    "K01vinv172u:2825": " yeṣām āyuṣmatāṃ kṣamate devadattaṃ jñapticaturthena karmaṇā ājñāpayituṃ;",
    "K01vinv172u:2826": " mā tvaṃ devadatta samagrasya saṃghasya bhedāya parākrama; (A 454b)",
    "K01vinv172u:2827": " bhedakaraṇasaṃvartanīyam cādhikaraṇaṃ samādāya pragṛhya tiṣṭha;",
    "K01vinv172u:2828": " sametu te devadatta sārdhaṃ saṃghena;",
    "K01vinv172u:2829": " samagro hi saṃghaḥ sahitaḥ saṃmodamānaḥ avivadamānaḥ ekāgraḥ ekoddeśaḥ ekakṣīrodakībhūtaḥ śāstuḥ śāsanaṃ dīpayan sukhasparśaṃ viharatu iti te",
    "K01vinv172u:2830": " na kṣamante bhāṣantām iyaṃ prathamā karmavācanā;",
    "K01vinv172u:2831": " evaṃ dvitīyā tṛtīyā karmavācanā.",
    "K01vinv172u:2832": " ājñāpayanti te bhikṣavo devadattaṃ jñapticaturthena karmaṇā;",
    "K01vinv172u:2833": " ājñāpyamānas tad eva vastu sthāmaśaḥ parāmṛśyābhiniviśya anuvyavaharati:",
    "K01vinv172u:2834": " idam eva satyaṃ moham anyad iti.",
    "K01vinv172u:2835": " The behaviour of the four monks followers of Devadatta is discused in the congregation",
    "K01vinv172u:2836": " catvāraś cāsya bhikṣavaḥ sahāyakāḥ anuvartino vyagravāditāyāṃ,",
    "K01vinv172u:2837": " kokālikakhaṇḍadravyakaṭamorakatiṣyasamudradattāḥ;",
    "K01vinv172u:2838": " te bhikṣūn evaṃ vadanti:",
    "K01vinv172u:2839": " mā yūyam āyuṣmanto 'sya bhikṣoḥ kiṃcid vocata kalyāṇaṃ vā pāpakaṃ vā;",
    "K01vinv172u:2840": " tat kasya hetoḥ?",
    "K01vinv172u:2841": " eṣa hi bhikṣur dharmavādī vinayavādī;",
    "K01vinv172u:2842": " dharmaṃ caiṣa bhikṣur vinayaṃ ca samādāya pragṛhya anuvyavaharati;",
    "K01vinv172u:2843": " jānaṃś caiṣa bhikṣur bhāṣate, nājānan; (SBV II 82)",
    "K01vinv172u:2844": " yac cāsmai bhikṣave rocate,",
    "K01vinv172u:2845": " kṣamate ca,",
    "K01vinv172u:2846": " asmākam api tad rocate kṣamate ca iti.",
    "K01vinv172u:2847": " etat prakaraṇaṃ bhikṣavo bhagavata ārocayanti:",
    "K01vinv172u:2848": " ājñāpto 'smābhir bhadanta devadattaḥ jñapticaturthena karmaṇā ājñāpyamānas tad eva vastu sthāmaśaḥ parāmṛśya abhiniviśyānuvyavaharati idam eva satyaṃ moham anyad iti;",
    "K01vinv172u:2849": " catvāraś cāsya bhikṣavaḥ sahāyakāḥ anuvartino vyagravāditāyāṃ,",
    "K01vinv172u:2850": " kokālikakhaṇḍadravyakaṭamorakatiṣyasamudradattāḥ;",
    "K01vinv172u:2851": " te bhikṣūn evaṃ vadanti:",
    "K01vinv172u:2852": " mā yūyam āyuṣmanto 'sya bhikṣoḥ kiṃcid vocata kalyāṇaṃ vā pāpakaṃ vā;",
    "K01vinv172u:2853": " eṣa hi bhikṣur dharmavādī vinayavādī;",
    "K01vinv172u:2854": " dharmaṃ caiṣa bhikṣur vinayaṃ ca samādāya pragṛhyānuvyavaharati;",
    "K01vinv172u:2855": " jānaṃś caiṣa bhikṣur bhāṣate,",
    "K01vinv172u:2856": " nājānan; yac cāsmai bhikṣave rocate ca kṣamate ca,",
    "K01vinv172u:2857": " asmākam api tad rocate ca kṣamate ca iti.",
    "K01vinv172u:2858": " bhagavān āha:",
    "K01vinv172u:2859": " ājñāpayata yūyaṃ bhikṣavaḥ kokālikakhaṇḍadravyakaṭamorakatiṣyasamudradattā meṣakena;",
    "K01vinv172u:2860": " evaṃ punar ājñāpayitavyāḥ:",
    "K01vinv172u:2861": " mā yūyaṃ kokālikakhaṇḍadravyakaṭamorakatiṣyasamudradattāḥ jānanto yo bhikṣusamagrasya saṃghasya bhedāya parākramate,",
    "K01vinv172u:2862": " bhedakaraṇasaṃvartanīyaṃ cādhikaraṇaṃ samādāya pragṛhya tiṣṭhati,",
    "K01vinv172u:2863": " tasyānuvartino bhavata vyagravāditāyāṃ;",
    "K01vinv172u:2864": " mā ca bhikṣūn evaṃ vadata:",
    "K01vinv172u:2865": " mā yūyam āyuṣmantaḥ asya bhikṣoḥ kiṃcid vocata kalyāṇaṃ vā pāpakaṃ vā;",
    "K01vinv172u:2866": " tat kasya hetoḥ?",
    "K01vinv172u:2867": " dharmavādī caiṣo āyuṣmanto bhikṣuḥ,",
    "K01vinv172u:2868": " vinayavādī ca;",
    "K01vinv172u:2869": " dharmaṃ caiṣa bhikṣur vinayaṃ ca samādāya pragṛhyānuvyavaharati;",
    "K01vinv172u:2870": " jānaṃś caiṣa bhikṣur bhāṣate,",
    "K01vinv172u:2871": " nājānan; yac cāsmai bhikṣave rocate ca kṣamate ca,",
    "K01vinv172u:2872": " asmākam api tad rocate ca kṣamate ca iti;",
    "K01vinv172u:2873": " mā yūyam āyuṣmantaḥ saṃghabhedaṃ rocayata;",
    "K01vinv172u:2874": " sametv āyuṣmatāṃ sārdhaṃ saṃghena;",
    "K01vinv172u:2875": " samagro hi saṃghaḥ sahitaḥ saṃmodamāno 'vivadamāna ekāgraḥ ekoddeśaḥ ekakṣīrodakībhūtaḥ śāstuḥ śāsanaṃ dīpayan sukhasparśaṃ viharatu;",
    "K01vinv172u:2876": " niḥsṛjantv (A 455a)",
    "K01vinv172u:2877": " āyuṣmantaḥ imām evaṃrūpaṃ saṃghabhedānuvartanīṃ vyagravāditām iti;",
    "K01vinv172u:2878": " ājñāpayanti te bhikṣavaḥ kokālikakhaṇḍadravyakaṭamorakatiṣyasamudradattān meṣakena;",
    "K01vinv172u:2879": " te meṣakenājñāpyamānas tad eva vastu sthāmaśaḥ parāmṛśyānuvyavaharati idam eva satyaṃ moham anyad iti.",
    "K01vinv172u:2880": " etat prakaraṇaṃ bhikṣavo bhagavata ārocayanti:",
    "K01vinv172u:2881": " ājñāptā asmābhir bhadanta kokālikakhaṇḍadravyakaṭamorakatiṣyasamudradattāḥ (SBV II 83)",
    "K01vinv172u:2882": " meṣakena; te meṣakenājñāpyamānas tad eva vastu sthāmaśaḥ parāmṛśya abhiniviśya anuvyavaharati idam eva satyaṃ moham anyad iti;",
    "K01vinv172u:2883": " bhagavān āha:",
    "K01vinv172u:2884": " ājñāpayata yūyaṃ bhikṣavaḥ kokālikakhaṇḍadravyakaṭamorakatiṣyasamudradattān jñapticaturthena karmaṇā iti,",
    "K01vinv172u:2885": " ye vā punar anye 'py evaṃjātīyaḥ evaṃ ca punar ājñāpayitavyāḥ.",
    "K01vinv172u:2886": " śayanāsanaprajñaptiṃ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṃghe sanniṣaṇṇe sannipatite ekena bhikṣuṇā jñaptiṃ kṛtvā karma",
    "K01vinv172u:2887": " śṛṇotu bhadantāḥ saṃghaḥ;",
    "K01vinv172u:2888": " ime kokālikakhaṇḍadravyakaṭamorakatiṣyasamudradattāḥ jānanto yo bhikṣuḥ samagrasya saṃghasya bhedāya parākramati,",
    "K01vinv172u:2889": " tasyānuvartino bhaviṣyanti vyagravāditāyāṃ;",
    "K01vinv172u:2890": " bhikṣūṃś caivaṃ vadanti:",
    "K01vinv172u:2891": " mā yūyam āyuṣmanto 'sya bhikṣoḥ kiṃcid vocata kalyāṇaṃ vā pāpakaṃ vā;",
    "K01vinv172u:2892": " tat kasya hetoḥ?",
    "K01vinv172u:2893": " dharmavādī caiṣo āyuṣmanto bhikṣuḥ,",
    "K01vinv172u:2894": " vinayavādī ca;",
    "K01vinv172u:2895": " dharmaṃ ca eṣa bhikṣur vinayaṃ ca samādāya pragṛhya anuvyavaharati;",
    "K01vinv172u:2896": " jānaṃś caiṣa bhikṣur bhāṣate,",
    "K01vinv172u:2897": " na ajānan; yac cāsmai bhikṣave rocate kṣamate ca,",
    "K01vinv172u:2898": " asmākam api tad rocate kṣamate ca iti;",
    "K01vinv172u:2899": " ta evaṃ saṃbahulair bhikṣubhir meṣakena ājñāpyamānās tad eva vastu sthāmaśaḥ parāmṛśyābhiniviśya anuvyavaharanti idam eva satyaṃ moham anyad",
    "K01vinv172u:2900": " sacet saṃghasya prāptakālaṃ kṣameta anujānīyāt saṃgho yat saṃghaḥ kokālikakhaṇḍadravyakaṭamorakatiṣyasamudradattān jñapticaturthena karmaṇā",
    "K01vinv172u:2901": " mā yūyaṃ kokālikakhaṇḍadravyakaṭamorakatiṣyasamudradattāḥ jānanto yo bhikṣuḥ samagrasya",
    "K01vinv172u:2902": " saṃghasya bhedāya parākramati bhedakaraṇasaṃvartanīyaṃ cādhikaraṇaṃ samādāya pragṛhya tiṣṭhati;",
    "K01vinv172u:2903": " tasyānuvartino bhavata vyagravāditāyāṃ;",
    "K01vinv172u:2904": " mā ca bhikṣūn evaṃ vadata:",
    "K01vinv172u:2905": " mā yūyam āyuṣmanto 'sya bhikṣoḥ kiṃcid vocata kalyāṇaṃ vā pāpakaṃ vā;",
    "K01vinv172u:2906": " tat kasya hetoḥ?",
    "K01vinv172u:2907": " dharmavādī caiṣa bhikṣuḥ,",
    "K01vinv172u:2908": " vinayavādī ca;",
    "K01vinv172u:2909": " dharmaṃ ca eṣa bhikṣur vinayaṃ ca samādāya pragṛhya anuvyavaharati;",
    "K01vinv172u:2910": " jānaṃś caiṣa bhikṣur bhāṣate,",
    "K01vinv172u:2911": " na ajānan; yac cāsmai bhikṣave rocate ca kṣamate ca,",
    "K01vinv172u:2912": " asmākam api tad rocate ca kṣamate ca iti;",
    "K01vinv172u:2913": " tat kasya hetoḥ?",
    "K01vinv172u:2914": " naiṣa āyuṣmanto bhikṣur dharmavādī vinayavādī ca;",
    "K01vinv172u:2915": " adharmavādī caiṣa bhikṣur avinayavādī ca;",
    "K01vinv172u:2916": " adharmaṃ caiṣa bhikṣur avinayaṃ ca samādāya pragṛhya anuvyavaharati;",
    "K01vinv172u:2917": " ajānaṃś caiṣa bhikṣur bhāṣate,",
    "K01vinv172u:2918": " na ajānan; niḥsṛjantv āyuṣmantaḥ imām evaṃrūpāṃ saṃghabhedānuvartinīṃ (SBV II 84)",
    "K01vinv172u:2919": " vyagravāditāyāṃ;",
    "K01vinv172u:2920": " sametv āyuṣmatāṃ sārdhaṃ saṃghena;",
    "K01vinv172u:2921": " samagro hi saṃghaḥ saṃmodamānaḥ avivadamānaḥ ekāgraḥ ekoddeśaḥ ekakṣīrodakībhūtaḥ śāstuḥ (A 455b)",
    "K01vinv172u:2922": " śāsanaṃ dīpayan sukhasparśaṃ viharatu;",
    "K01vinv172u:2923": " ity eṣā jñaptiḥ;",
    "K01vinv172u:2924": " evaṃ ca karma kartavyaṃ.",
    "K01vinv172u:2925": " śṛṇotu bhadantāḥ saṃghaḥ;",
    "K01vinv172u:2926": " ime kokālikakhaṇḍadravyakaṭamorakatiṣyasamudradattāḥ jānanto yo bhikṣuḥ samagrasya saṃghasya bhedāya parākramati,",
    "K01vinv172u:2927": " tasyānuvartino bhaviṣyanti vyagravāditāyāṃ;",
    "K01vinv172u:2928": " bhikṣūṃś caivaṃ vadanti:",
    "K01vinv172u:2929": " mā yūyam āyuṣmanto 'sya bhikṣoḥ kiṃcid vocata kalyāṇaṃ vā pāpakaṃ vā;",
    "K01vinv172u:2930": " tat kasya hetoḥ?",
    "K01vinv172u:2931": " dharmavādī caiṣo āyuṣmanto bhikṣuḥ,",
    "K01vinv172u:2932": " vinayavādī ca;",
    "K01vinv172u:2933": " dharmaṃ ca eṣa bhikṣur vinayaṃ ca samādāya pragṛhya anuvyavaharati;",
    "K01vinv172u:2934": " jānaṃś caiṣa bhikṣur bhāṣate,",
    "K01vinv172u:2935": " na ajānan; yac cāsmai bhikṣave rocate kṣamate ca,",
    "K01vinv172u:2936": " asmākam api tad rocate kṣamate ca iti;",
    "K01vinv172u:2937": " ta evaṃ saṃbahulair bhikṣubhir meṣakena ājñāpyamānās tad eva vastu sthāmaśaḥ parāmṛśyābhiniviśya anuvyavaharanti idam eva satyaṃ moham anyad",
    "K01vinv172u:2938": " tat saṃghaḥ kokālikakhaṇḍadravyakaṭamorakatiṣyasamudradattān jñapticaturthena karmaṇājñāpayati:",
    "K01vinv172u:2939": " mā yūyaṃ kokālikakhaṇḍadravyakaṭamorakatiṣyasamudradattā jānanto yo bhikṣuḥ samagrasya",
    "K01vinv172u:2940": " saṃghasya bhedāya parākramate bhedakaraṇasaṃvartanīyaṃ cādhikaraṇaṃ samādāya pragṛhya tiṣṭhati;",
    "K01vinv172u:2941": " tasyānuvartino bhavata vyagravāditāyāṃ;",
    "K01vinv172u:2942": " mā ca bhikṣūn evaṃ vadata:",
    "K01vinv172u:2943": " mā yūyam āyuṣmanto 'sya bhikṣoḥ kiṃcid vocata kalyāṇaṃ vā pāpakaṃ vā;",
    "K01vinv172u:2944": " tat kasya hetoḥ?",
    "K01vinv172u:2945": " dharmavādī caiṣa bhikṣuḥ,",
    "K01vinv172u:2946": " vinayavādī ca;",
    "K01vinv172u:2947": " dharmaṃ caiṣa bhikṣur vinayaṃ ca samādāya pragṛhya anuvyavaharati;",
    "K01vinv172u:2948": " jānaṃś caiṣa bhikṣur bhāṣate,",
    "K01vinv172u:2949": " na ajānan; yac cāsmai bhikṣave rocate ca kṣamate ca,",
    "K01vinv172u:2950": " asmākam api tad rocate ca kṣamate ca iti;",
    "K01vinv172u:2951": " tat kasya hetoḥ?",
    "K01vinv172u:2952": " naiṣa bhikṣur dharmavādī na vinayavādī;",
    "K01vinv172u:2953": " adharmaṃ caiṣa bhikṣur avinayaṃ ca samādāya pragṛhyānuvyavaharati;",
    "K01vinv172u:2954": " ajānaṃś caiṣa bhikṣur bhāṣate,",
    "K01vinv172u:2955": " na jānan; mā āyuṣmantaḥ saṃghabhedaṃ rocayantu;",
    "K01vinv172u:2956": " saṃghasāmagrīm eva rocayantu;",
    "K01vinv172u:2957": " sametv āyuṣmatāṃ sārdhaṃ saṃghena;",
    "K01vinv172u:2958": " samagro hi saṃghaḥ sahitaḥ saṃmodamānaḥ avivadamānaḥ ekāgraḥ ekoddeśaḥ ekakṣīrodakībhūtaḥ śāstuḥ śāsanaṃ dīpayan sukhasparśaṃ viharatu;",
    "K01vinv172u:2959": " niḥsṛjantv āyuṣmantaḥ imām evaṃrūpaṃ saṃghabhedānuvartinīṃ vyagravāditām iti.",
    "K01vinv172u:2960": " yeṣām āyuṣmatāṃ kṣamante kokālikakhaṇḍadravyakaṭamorakatiṣyasamudradattān jñapticaturthena karmaṇā ājñāpayituṃ;",
    "K01vinv172u:2961": " mā yūyaṃ kokālikakhaṇḍadravyakaṭamorakatiṣyasamudradattāḥ jānanto yo bhikṣuḥ samagrasya",
    "K01vinv172u:2962": " saṃghasya bhedāya parākramate bhedakaraṇasaṃvartanīyaṃ cādhikaraṇaṃ samādāya pragṛhya tiṣṭhati;",
    "K01vinv172u:2963": " tasyānuvartino bhavata vyagravāditāyāṃ;",
    "K01vinv172u:2964": " mā ca bhikṣūn evaṃ vadata:",
    "K01vinv172u:2965": " mā yūyam āyuṣmanto 'sya bhikṣoḥ kiṃcid vocata kalyāṇaṃ vā pāpakaṃ vā;",
    "K01vinv172u:2966": " tat kasya hetoḥ?",
    "K01vinv172u:2967": " dharmavādī caiṣa bhikṣuḥ,",
    "K01vinv172u:2968": " vinayavādī ca;",
    "K01vinv172u:2969": " dharmaṃ caiṣa bhikṣur vinayaṃ ca samādāya pragṛhya anuvyavaharati;",
    "K01vinv172u:2970": " jānaṃś caiṣa bhikṣur bhāṣate,",
    "K01vinv172u:2971": " na ajānan; yac cāsmai bhikṣave rocate ca kṣamate ca,",
    "K01vinv172u:2972": " asmākam api tad rocate ca kṣamate ca iti;",
    "K01vinv172u:2973": " tat kasya hetoḥ?",
    "K01vinv172u:2974": " naiṣa bhikṣur dharmavādī na vinayavādī;",
    "K01vinv172u:2975": " adharmaṃ caiṣa bhikṣur avinayaṃ ca samādāya pragṛhyānuvyavaharati;",
    "K01vinv172u:2976": " ajānaṃś caiṣa bhikṣur bhāṣate,",
    "K01vinv172u:2977": " na jānan; mā āyuṣmantaḥ saṃghabhedaṃ rocayantu;",
    "K01vinv172u:2978": " saṃghasāmagrīm eva rocayantu;",
    "K01vinv172u:2979": " sametv āyuṣmatāṃ sārdhaṃ saṃghena;",
    "K01vinv172u:2980": " samagro hi saṃghaḥ sahitaḥ saṃmodamānaḥ avivadamānaḥ ekāgraḥ ekoddeśaḥ ekakṣīrodakībhūtaḥ śāstuḥ śāsanaṃ dīpayan sukhasparśaṃ viharatu;",
    "K01vinv172u:2981": " niḥsṛjantv āyuṣmantaḥ imām evaṃrūpaṃ saṃghabhedānuvartinīṃ vyagravāditām iti te tūṣṇīṃ;",
    "K01vinv172u:2982": " na kṣamante bhāṣantām iyaṃ prathamā karmavācanā;",
    "K01vinv172u:2983": " evaṃ dvitīyā tṛtīyā karmavācanā. (SBV II 85)",
    "K01vinv172u:2984": " ājñāpayanti te bhikṣavaḥ kokālikakhaṇḍadravyakaṭamorakatiṣyasamudradattān jñapticaturthena karmaṇā;",
    "K01vinv172u:2985": " te bhkṣubhir jñapticaturthena karmaṇā ājñāpyamānas tad eva vastu sthāmaśaḥ parāmṛśya abhiniviśya anuvyavaharati:",
    "K01vinv172u:2986": " idam eva satyaṃ moham anyad iti.",
    "K01vinv172u:2987": " The monks inform the Buddha of the result of the motion (jñapti).",
    "K01vinv172u:2988": " Devadatta gets stronger in his resolution to bring about the schism in the congregation",
    "K01vinv172u:2989": " etat prakaraṇaṃ bhikṣavo bhagavata ārocayanti:",
    "K01vinv172u:2990": " ājñāptā asmābhir bhadanta kokālikakhaṇḍadravyakaṭamorakatiṣyasamudradattāḥ jñapticaturthena karmaṇā;",
    "K01vinv172u:2991": " ājñāpyamānas te tad eva vastu sthāmaśaḥ parāmṛśyābhiniviśya anuvyavaharati:",
    "K01vinv172u:2992": " idam eva satyaṃ moham anyad iti;",
    "K01vinv172u:2993": " tatra bhagavān bhikṣūn āmantrayate sma:",
    "K01vinv172u:2994": " pratibalo me bhikṣavo devadattaḥ samagraṃ śrāvakasaṃghaṃ bhettuṃ cakrabhedaṃ ca kartuṃ;",
    "K01vinv172u:2995": " tathā cāsya catvāro bhikṣavaḥ sahāyakāḥ anuvartino vyagravāditāyāṃ kokālikakhaṇḍadravyakaṭamorakatiṣyasamudradattāḥ.",
    "K01vinv172u:2996": " devadattena śrutaṃ vyākṛto 'haṃ śramaṇena gautamena pratibalo me bhikṣavo devadattaḥ samagraṃ śrāvakasaṃghaṃ bhettuṃ cakrabhedaṃ ca kartuṃ;",
    "K01vinv172u:2997": " tathā cāsya catvāro bhikṣavaḥ sahāyakāḥ anuvartino vyagravāditāyāṃ kokālikakhaṇḍadravyakaṭamorakatiṣyasamudradattāḥ iti;",
    "K01vinv172u:2998": " śrutvā ca punaḥ kokālikakhaṇḍadravyakaṭamorakatiṣyasamudradattān āmantrayate: (A 456a)",
    "K01vinv172u:2999": " yat khalu kokālikakhaṇḍadravyakaṭamorakatiṣyasamudradattāḥ jānīyāta,",
    "K01vinv172u:3000": " vyākṛto 'haṃ śramaṇena gautamena pratibalo devadattaḥ samagraṃ śrāvakasaṃghaṃ bhettuṃ cakrabhedaṃ ca kartuṃ;",
    "K01vinv172u:3001": " tathā cāsya catvāro bhikṣavaḥ sahāyakāḥ kokālikakhaṇḍadravyakaṭamorakatiṣyasamudradattā iti;",
    "K01vinv172u:3002": " yannv ahaṃ bhūyasyā matrayā saṃghabhedāya parākrameya iti;",
    "K01vinv172u:3003": " sa paṃcabhir bhikṣuśataiḥ sārdham ante ārāmasya gaṇabhojanaṃ bhuṅkte;",
    "K01vinv172u:3004": " etat prakaraṇaṃ bhikṣavo bhagavata ārocayanti.",
    "K01vinv172u:3005": " bhagavān āha:",
    "K01vinv172u:3006": " kiṃ manyadhve bhikṣavaḥ?",
    "K01vinv172u:3007": " kimarthaṃ tathāgatena trikabhojanam anujñātaṃ;",
    "K01vinv172u:3008": " gaṇabhojanaṃ pratikṣiptaṃ?",
    "K01vinv172u:3009": " nanu dvāv arthāu saṃpaśyatā,",
    "K01vinv172u:3010": " kulodayatāṃ ca pratītya,",
    "K01vinv172u:3011": " pāpecchānāṃ (SBV II 86)",
    "K01vinv172u:3012": " ca pudgalānāṃ pakṣapralopanārthaṃ;",
    "K01vinv172u:3013": " mā haiva pāpecchaḥ pudgalaḥ saṃgham evāgamya,",
    "K01vinv172u:3014": " saṃgham evoddiśya,",
    "K01vinv172u:3015": " saṃgham evāvedayitvā pāṣaṇḍika iva kṛtvā saṃghenaiva sārdhaṃ vigṛhya vivādaṃ sthāpayet iti.",
    "K01vinv172u:3016": " Devadatta loses his magical powers",
    "K01vinv172u:3017": " yadā āyuṣmatā daśabalakāśyapena devadattasya ṛddher mārgo vyapadiṣṭaḥ,",
    "K01vinv172u:3018": " tadāsau bhikṣubhir ucyate:",
    "K01vinv172u:3019": " kasmāt tvayā sthavira devadattasya pāpecchasya ṛddher mārgo vyapadiṣṭaḥ?",
    "K01vinv172u:3020": " sa kathayati:",
    "K01vinv172u:3021": " nāham āyuṣmanto jāne yathāyaṃ pāpeccha iti;",
    "K01vinv172u:3022": " yadi mayā jñātam abhaviṣyat ṛkāro 'py asya mayā na vyapadiṣṭo 'bhaviṣyat;",
    "K01vinv172u:3023": " prāg eva ṛddher mārgaḥ iti;",
    "K01vinv172u:3024": " tato devadattaḥ bhikṣubhiḥ praṇayam āsthāyocyate;",
    "K01vinv172u:3025": " devadatta yā kācit śrīsaubhāgyasaṃpat,",
    "K01vinv172u:3026": " sarvāsau sthaviraṃ daśabalakāśyapam āgamya;",
    "K01vinv172u:3027": " na tvaṃ tasya sakāśam upasaṃkrāmasi iti;",
    "K01vinv172u:3028": " te saṃlakṣayanti:",
    "K01vinv172u:3029": " apy eva nāmāyam asmābhiḥ prabodhitaḥ tasya sakāśam upasaṃkrāmet;",
    "K01vinv172u:3030": " sa evaṃ pratinivartayet iti;",
    "K01vinv172u:3031": " sa evaṃ praticoditaḥ kathayati:",
    "K01vinv172u:3032": " kiṃ mama tena kṛtaṃ?",
    "K01vinv172u:3033": " nanu mayā vīryam ādhāya,",
    "K01vinv172u:3034": " pūrvarātrāpararātraṃ jāgarikāyogam anuyuktena viharatā prathamaṃ dhyānaṃ niśritya ṛddhir abhinirhṛtā iti;",
    "K01vinv172u:3035": " sa vākpravyāharaṇakālasamanantaram eva tayā akṛtajñatayā ṛddheḥ parihīṇaḥ.",
    "K01vinv172u:3036": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:3037": " paśya bhadanta devadattaḥ akṛtajñatayā ṛddheḥ parihīṇaḥ iti;",
    "K01vinv172u:3038": " bhagavān āha:",
    "K01vinv172u:3039": " na bhikṣava etarhi,",
    "K01vinv172u:3040": " yathā atīte 'py adhvany eṣaḥ akṛtajñatayā vidyāyāḥ parihīṇaḥ;",
    "K01vinv172u:3041": " tac chrūyatāṃ.",
    "K01vinv172u:3042": " The story of an out-caste versed in magic and of a brāhmaṇa student",
    "K01vinv172u:3043": " (concerning a previous birth of Devadatta)",
    "K01vinv172u:3044": " bhūtapūrvaṃ bhikṣavo vārāṇasyāṃ nagaryāṃ brahmadatto nāma rājyaṃ kārayati ṛddhaṃ ca yāvad ākīrṇabahujanamanuṣyaṃ ca; (SBV II 87)",
    "K01vinv172u:3045": " tatra caṇḍālo vidyāmantradharo vidyāmantrakuśalaḥ gāndhārīvidyāṃ parivartya ṛddhyā gandhamādanāt parvatāt akālartukāni puṣpaphalāny ādāya rājñe",
    "K01vinv172u:3046": " rājā brahmadattas tasyābhiprasannaḥ abhisāram anuprayacchati;",
    "K01vinv172u:3047": " yāvad anyatamo māṇavo mantrārthī mantragavaṣī śravaparampayā janapadāt vārāṇasīm anuprāptaḥ;",
    "K01vinv172u:3048": " tato mārgaśramaṃ prativinodya tasya caṇḍālasya vidyāmantradhāriṇaḥ sakāśam upasaṃkrāntaḥ;",
    "K01vinv172u:3049": " upasaṃkramya kathayati:",
    "K01vinv172u:3050": " icchāmy aham upādhyāyasya śuśrūṣāṃ kartuṃ; kasyārthe?",
    "K01vinv172u:3051": " vidyāyāḥ; sa gāthāṃ bhāṣate: (A 456b)",
    "K01vinv172u:3052": " na vidyā kasyacid deyā martavyaṃ saha vidyayā /",
    "K01vinv172u:3053": " prayacched vidyayā vidyāṃ śuśrūṣābhir dhanena vā // (iti)",
    "K01vinv172u:3054": " sa kathayati:",
    "K01vinv172u:3055": " upādhyāya yady evam ahaṃ śuśrūṣāṃ karomi;",
    "K01vinv172u:3056": " kiyantaṃ kālaṃ kartavyā?",
    "K01vinv172u:3057": " sa kathayati:",
    "K01vinv172u:3058": " dvādaśabhir varṣaiḥ śuśrūṣayā dīyeta vā na vā;",
    "K01vinv172u:3059": " so 'tyarthaṃ vidyāpratipannaḥ anujñātavān;",
    "K01vinv172u:3060": " tata ārādhanaparamaḥ satkṛtya guruśuśrūṣāṃ kartum ārabdhaḥ;",
    "K01vinv172u:3061": " yāvad apareṇa samayenāsau caṇḍālo madyamadākṣipto gṛham āgataḥ;",
    "K01vinv172u:3062": " sa māṇavaḥ saṃlakṣayati;",
    "K01vinv172u:3063": " ayam upādhyāyaḥ atīva madyamadākṣiptaḥ;",
    "K01vinv172u:3064": " pārśve asya śayyā kalpayitavyā iti;",
    "K01vinv172u:3065": " yāvad asau caṇḍālaḥ saṃparivartitum ārabdhaḥ;",
    "K01vinv172u:3066": " tasya saṃparivartamānasya khaṭvāyā aṅgaṇikā bhagnā;",
    "K01vinv172u:3067": " māṇavaḥ śrutvā pratibuddhaḥ;",
    "K01vinv172u:3068": " sa saṃlakṣayati:",
    "K01vinv172u:3069": " upādhyāyaḥ duḥkhaṃ śayiṣyate;",
    "K01vinv172u:3070": " yannv aham aṅgaṇikāyāṃ pṛṣṭhaṃ datvā avasthitaḥ;",
    "K01vinv172u:3071": " dharmatā hy eṣā śauṇḍānāṃ yo balavāṃs tasya vāntir bhavati;",
    "K01vinv172u:3072": " tasya prathame yāme madyaṃ vigacchati;",
    "K01vinv172u:3073": " tena tīkṣṇamadyavegāt māṇavasya pṛṣṭhe vāntaṃ;",
    "K01vinv172u:3074": " sa saṃlakṣayati:",
    "K01vinv172u:3075": " yady ahaṃ kāyaṃ cālayeyaṃ vācaṃ vā niścārayeyaṃ sthānam etad vidyate yad upādhyāyaḥ śabdaṃ śrutvā pratibuddho na punaḥ śayyāṃ kalpayet;",
    "K01vinv172u:3076": " sa pratisaṅkhyānena avasthitaḥ;",
    "K01vinv172u:3077": " yāvad caṇḍālaḥ svayam eva pratibuddhaḥ paśyati taṃ tathā viprakṛtaṃ;",
    "K01vinv172u:3078": " tataḥ pṛcchati,",
    "K01vinv172u:3079": " ko 'yaṃ; sa kathayati:",
    "K01vinv172u:3080": " upādhyāya ahaṃ somaśarmā; vatsa (SBV II 88)",
    "K01vinv172u:3081": " kim asy evaṃsthitaḥ?",
    "K01vinv172u:3082": " tena yathāvṛttaṃ samākhyātaṃ;",
    "K01vinv172u:3083": " so 'bhiprasannaḥ kathayati:",
    "K01vinv172u:3084": " vatsa parituṣṭo 'haṃ;",
    "K01vinv172u:3085": " gatvā snātvā āgaccha;",
    "K01vinv172u:3086": " vidyāṃ tubhyam anuprayacchāmi iti;",
    "K01vinv172u:3087": " somaśarmā āgataḥ;",
    "K01vinv172u:3088": " tena tasmai vidyā dattā;",
    "K01vinv172u:3089": " capalā brāhmaṇā bhavanti;",
    "K01vinv172u:3090": " sa vegam asahamānaḥ cintayati;",
    "K01vinv172u:3091": " ihaiva tāvad enāṃ vidyāṃ jijñāsayāmi,",
    "K01vinv172u:3092": " tato 'nyatra gamiṣyāmi iti;",
    "K01vinv172u:3093": " tena sā vidyā parivartitā;",
    "K01vinv172u:3094": " bhavanatalam utpatya,",
    "K01vinv172u:3095": " āśv eva gandhamādanaṃ parvataṃ gatvā,",
    "K01vinv172u:3096": " akālartukāni puṣpāny ādāya āgataḥ;",
    "K01vinv172u:3097": " tena tāni rājñaḥ purohitāya dattāni;",
    "K01vinv172u:3098": " tenāpi rājñe brahmadattāya;",
    "K01vinv172u:3099": " rājā kathayati:",
    "K01vinv172u:3100": " kutas tavaitāni;",
    "K01vinv172u:3101": " sa kathayati:",
    "K01vinv172u:3102": " viprakṛṣṭād deśān māṇavo 'bhyāgataḥ;",
    "K01vinv172u:3103": " tenaitāni mama dattāni;",
    "K01vinv172u:3104": " sa cātyarthaṃ vidyāmantradhārī akāmakaraṇīyaś ca brāhmaṇaḥ;",
    "K01vinv172u:3105": " kim anena caṇḍālena sarvalokapratyākhyātena?",
    "K01vinv172u:3106": " tasya vṛttim ācchidya asmai māṇavāya dīyatām iti;",
    "K01vinv172u:3107": " rājā kathayati:",
    "K01vinv172u:3108": " evaṃ kāraya iti;",
    "K01vinv172u:3109": " tataḥ purohitena caṇḍālād vṛttim ācchidya tasmai brāhmaṇāya dattā;",
    "K01vinv172u:3110": " sa tayā akṛtajñatayā tasya vidyāyāḥ parihīṇaḥ.",
    "K01vinv172u:3111": " kiṃ manyadhve bhikṣavaḥ yo 'sau caṇḍālaḥ eṣa evāsau daśabalakāśyapaḥ tena kālena tena samayena;",
    "K01vinv172u:3112": " so 'sau māṇavaḥ eṣa eva asau devadattaḥ tena kālena tena samayena;",
    "K01vinv172u:3113": " tadāpy eṣa vidyāyāḥ parihīṇaḥ;",
    "K01vinv172u:3114": " adyāpy eṣa ṛddheḥ parihīṇaḥ;",
    "K01vinv172u:3115": " tasmāt tarhi bhikṣavaḥ evaṃ śikṣitavyaṃ yat kṛtajñā bhaviṣyāmaḥ;",
    "K01vinv172u:3116": " svalpam api kṛtaṃ na nāśayiṣyāmaḥ prāg eva prabhūtataram;",
    "K01vinv172u:3117": " ity evaṃ vo bhikṣavaḥ śikṣitavyaṃ.",
    "K01vinv172u:3118": " The Buddha goes to Gayā",
    "K01vinv172u:3119": " atha bhagavān yathābhiramyaṃ rājagṛhe vihṛtya bhikṣugaṇaparivṛtaḥ bhikṣusaṃghapuraskṛtaḥ,",
    "K01vinv172u:3120": " magadheṣu janapadeṣu cārikāṃ caran gayām anuprāptaḥ gayāyāṃ viharati; (A 457a)",
    "K01vinv172u:3121": " rājñā bimbisāreṇa bhagavataḥ parṇopagūḍhasya śāleḥ paṃcamātrāṇi śakaṭaśatāni prāpitāni;",
    "K01vinv172u:3122": " devadattena ajātaśatrur abhihitaḥ:",
    "K01vinv172u:3123": " paśya vṛddharājā śramaṇasya gautamasya kīdṛśān kārān karoti;",
    "K01vinv172u:3124": " aham api janapadacārikāṃ cariṣyāmi;",
    "K01vinv172u:3125": " asmākam api tvayā piṇḍakena avighātaḥ karaṇīyaḥ. (SBV II 89)",
    "K01vinv172u:3126": " atha devadatto 'pi paṃcaśataparivāro janapadacārikāṃ prakrāntaḥ;",
    "K01vinv172u:3127": " devadattasyājātaśatruṇā rājñā parṇopagūḍhasya śāleḥ paṃcamātrāṇi śakaṭaśatāni pratimārgaṃ preṣitāni;",
    "K01vinv172u:3128": " bhikṣavo dṛṣṭvā saṃlakṣayanti:",
    "K01vinv172u:3129": " kasyaitāni paṃca śakaṭaśatāny āgacchanti iti;",
    "K01vinv172u:3130": " taiḥ kutūhalajātaiḥ adhvagatapuruṣāḥ pṛṣṭāḥ;",
    "K01vinv172u:3131": " tair vistareṇa samākhyātaṃ.",
    "K01vinv172u:3132": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:3133": " paśya bhadanta rājā ajātaśatrur apātram apātravarṣī ca iti;",
    "K01vinv172u:3134": " bhagavān āha:",
    "K01vinv172u:3135": " na bhikṣava etarhi,",
    "K01vinv172u:3136": " rājā ajātaśatrur apātram apātravarṣī,",
    "K01vinv172u:3137": " yathā atīte 'py adhvany eṣaḥ apātram apātravarṣī;",
    "K01vinv172u:3138": " tac chrūyatāṃ.",
    "K01vinv172u:3139": " The story of a mango tree",
    "K01vinv172u:3140": " (concerning a previous birth of prince Ajātaśatru)",
    "K01vinv172u:3141": " bhūtapūrvaṃ bhikṣavaḥ anyatamasminn agrāmake araṇyāyatane ṛṣīṇām āśramapadaṃ,",
    "K01vinv172u:3142": " nānāpuṣpaphalasalilasaṃpannaṃ;",
    "K01vinv172u:3143": " tatra ṛṣayaḥ prativasanti phalamūlāmbhubhakṣāḥ,",
    "K01vinv172u:3144": " jaṭāvalkaladhāriṇaḥ,",
    "K01vinv172u:3145": " pramuktaphalabhojinaḥ;",
    "K01vinv172u:3146": " yāvat tasminn āśramapade āmravṛkṣaḥ phalabhārāvanataśākhaḥ pakvaphalas tiṣṭhati;",
    "K01vinv172u:3147": " Ṛśayaḥ phalāni yācante;",
    "K01vinv172u:3148": " yā tasmin vṛkṣe adhyuṣitā devatā sā mātsaryābhibhūtā na prayacchati;",
    "K01vinv172u:3149": " tatas te ṛṣayaḥ mūlārthinaḥ ekam ṛṣim āśramapade sthāpayitvā bhrāntāḥ;",
    "K01vinv172u:3150": " tatsamanantaram eva paṃca coraśatāny āśramapadam anuprāptāni;",
    "K01vinv172u:3151": " tair asau vṛkṣo dattaḥ;",
    "K01vinv172u:3152": " te kathayanti:",
    "K01vinv172u:3153": " katham asmāt phalāni paribhoktavyāni iti;",
    "K01vinv172u:3154": " corasenāpatiḥ kathayati:",
    "K01vinv172u:3155": " vṛkṣaṃ paraśunā mūle chitvā phalāni bhakṣayata iti;",
    "K01vinv172u:3156": " evam ukte devatayā sarvāṇi phalāni bhūmyāṃ pātitāni;",
    "K01vinv172u:3157": " corā yāvadāptaṃ bhakṣayitvā prakrāntāḥ;",
    "K01vinv172u:3158": " ṛṣaya āgatāḥ pṛcchanti:",
    "K01vinv172u:3159": " kena tāny āmraphalāni bhakṣitāni?",
    "K01vinv172u:3160": " coraiḥ; sa ṛṣir gāthāṃ bhāṣate:",
    "K01vinv172u:3161": " dadāti vṛkṣo na phalaṃ śāntānāṃ brahmacāriṇāṃ /",
    "K01vinv172u:3162": " dadāti tu phalaṃ teṣāṃ corāṇāṃ pāpakāriṇāṃ // iti",
    "K01vinv172u:3163": " te pṛcchanti:",
    "K01vinv172u:3164": " ṛṣe kim etat?",
    "K01vinv172u:3165": " tena yathāvṛttaṃ samākhyātaṃ;",
    "K01vinv172u:3166": " te avadhyātum ārabdhāḥ;",
    "K01vinv172u:3167": " mātsaryābhibhūtayā devatayā phalāni ṛṣīṇāṃ na dattāni;",
    "K01vinv172u:3168": " apātrāṇāṃ corāṇāṃ dattāni iti.",
    "K01vinv172u:3169": " bhagavān āha:",
    "K01vinv172u:3170": " kiṃ manyadhve bhikṣavaḥ yāsau devatā eṣa evāsav ajātaśatruḥ tena kālena tena samayena;",
    "K01vinv172u:3171": " tadāpy eṣa ajātaśatruḥ devatābhūtaḥ apātram apātravarṣī ca;",
    "K01vinv172u:3172": " etarhi apy eṣa apātram apātravarṣī ca iti. (SBV II 90)",
    "K01vinv172u:3173": " The Buddha in Rājagṛha",
    "K01vinv172u:3174": " atha bhagavān magadheṣu janapadeṣu cārikāṃ caran rājagṛham anuprāptaḥ rājagṛhe viharati veṇuvane kalandakanivāpe;",
    "K01vinv172u:3175": " devadatto rājagṛhanivāsino janakāyasya nityam evāparādhaṃ karoti;",
    "K01vinv172u:3176": " yasya yasyāparādhaḥ kriyate,",
    "K01vinv172u:3177": " sa bhagavata upālambhaṃ preṣayati;",
    "K01vinv172u:3178": " tatra bhagavān āyuṣmantam ānandam āmantrayate:",
    "K01vinv172u:3179": " gaccha ānanda saṃghāṭīm (A 457b)",
    "K01vinv172u:3180": " ādāya anyatamena bhikṣuṇā paścācchramaṇena rājagṛhe rathyāvīthīcatvaraśṛṅgāṭakeṣu brāhmaṇagṛhapatīnām ārocaya yad devadatto vā,",
    "K01vinv172u:3181": " devadattapakṣiko vā aparādhaṃ karoti;",
    "K01vinv172u:3182": " na tena buddho vā dharmo vā saṃgho vā saṃbadhyate iti;",
    "K01vinv172u:3183": " yadi kathayanti:",
    "K01vinv172u:3184": " mahardhiko devadatto mahānubhāvaḥ iti,",
    "K01vinv172u:3185": " vaktavyāḥ: āsīn mahardhikaḥ;",
    "K01vinv172u:3186": " idānīṃ parihīṇas tasyā ṛddheḥ iti;",
    "K01vinv172u:3187": " tena gatvā rājagṛhe nagararathyāvīthīcatvaraśṛṅgāṭakeṣu brāhmaṇagṛhapatīnām ārocitaṃ,",
    "K01vinv172u:3188": " te na bhūyo bhagavata upālambhaṃ preṣayanti.",
    "K01vinv172u:3189": " The Buddho grows ill",
    "K01vinv172u:3190": " bhagavato glānyam utpannaṃ;",
    "K01vinv172u:3191": " jīvakena bhagavate nārācaghṛtam upanītaṃ;",
    "K01vinv172u:3192": " tatra bhagavān jīvakaṃ vaidyarājam āmantrayate:",
    "K01vinv172u:3193": " āścaryaṃ jīvaka?",
    "K01vinv172u:3194": " āścaryaṃ bhagavan;",
    "K01vinv172u:3195": " adbhutaṃ jīvaka?",
    "K01vinv172u:3196": " adbhutaṃ bhagavan,",
    "K01vinv172u:3197": " jānāsi jīvaka?",
    "K01vinv172u:3198": " jānāmi bhagavan;",
    "K01vinv172u:3199": " na jānāsi jīvaka;",
    "K01vinv172u:3200": " na cāpi sugata; 1)",
    "K01vinv172u:3201": " kiṃ jīvaka āścaryaṃ?",
    "K01vinv172u:3202": " bhagavan gāvas tṛṇāni caranti;",
    "K01vinv172u:3203": " pānīyaṃ pibanti;",
    "K01vinv172u:3204": " tata idam amṛtaṃ samutpannaṃ;",
    "K01vinv172u:3205": " yenedaṃ nārācaghrtaṃ pakvan; 2)",
    "K01vinv172u:3206": " kim adbhutaṃ?",
    "K01vinv172u:3207": " bhagavan buddhotpādaḥ,",
    "K01vinv172u:3208": " saddharmasya ca deśanā,",
    "K01vinv172u:3209": " saṃghasya ca supratipattiḥ; 3)",
    "K01vinv172u:3210": " kiṃ jānāsi? bhagavan jātenāvaśyaṃ martavyaṃ; 4)",
    "K01vinv172u:3211": " kiṃ na jānāsi?",
    "K01vinv172u:3212": " bhagavan kena kutra martavyam iti.",
    "K01vinv172u:3213": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:3214": " paśya bhadanta jīvakena bhagavataḥ saṃdhāya bhāṣitaṃ vijñātam iti;",
    "K01vinv172u:3215": " bhagavān āha:",
    "K01vinv172u:3216": " na bhikṣava etarhi,",
    "K01vinv172u:3217": " yathā atīte 'py adhvany anena mama saṃdhāya bhāṣitaṃ vijñātaṃ;",
    "K01vinv172u:3218": " tac chrūyatāṃ. (SBV II 91)",
    "K01vinv172u:3219": " The story of a gṛhapati and his son",
    "K01vinv172u:3220": " (concerning a previous birth of Jīvaka)",
    "K01vinv172u:3221": " bhūtapūrvaṃ bhikṣavo 'nyatamasmin karvaṭake gṛhapatiḥ prativasati,",
    "K01vinv172u:3222": " āḍhyo mahādhano mahābhogaḥ;",
    "K01vinv172u:3223": " tena sadṛśāt kulāt kalatram ānītaṃ;",
    "K01vinv172u:3224": " sa tayā sārdhaṃ krīḍati ramate paricārayati;",
    "K01vinv172u:3225": " tasya krīḍato ramamāṇasya paricārayataḥ kālāntareṇa patnī āpannasatvā saṃvṛttā;",
    "K01vinv172u:3226": " sā aṣṭānāṃ va nāvānāṃ vā māsānām atyayāt prasūtā;",
    "K01vinv172u:3227": " dārikā jātā;",
    "K01vinv172u:3228": " tasyās trīṇi saptakāny ekaviṃṣatidivasān jātāyāḥ jātimahaṃ kṛtvā valayeti nāmadheyaṃ vyavasthāpitaṃ;",
    "K01vinv172u:3229": " bhūyo 'py asya krīḍato ramamāṇasya paricārayataḥ putro jātaḥ;",
    "K01vinv172u:3230": " tasyāpi kulasadṛśaṃ nāmadheyaṃ vyavasthāpitaṃ;",
    "K01vinv172u:3231": " sa saṃlakṣayati:",
    "K01vinv172u:3232": " jāto me ṛṇaharo dhanaharaś ca;",
    "K01vinv172u:3233": " gacchāmi paṇyam ādāya deśāntaram iti;",
    "K01vinv172u:3234": " bhūyaḥ sa saṃlakṣayati:",
    "K01vinv172u:3235": " iyaṃ mama patnī rūpavatī;",
    "K01vinv172u:3236": " yady aham asyāḥ prabhūtān kārṣāpaṇān datvā gacchāmi,",
    "K01vinv172u:3237": " sthānam etad vidyate yat parapuruṣaiḥ sārdhaṃ vikariṣyati;",
    "K01vinv172u:3238": " yannv aham asyāḥ svalpān kārṣāpaṇān datvā gaccheyam iti;",
    "K01vinv172u:3239": " sa tasyāḥ stokān kārṣāpaṇān datvā,",
    "K01vinv172u:3240": " avaśiṣṭaṃ suvarṇakalaśe prakṣipya,",
    "K01vinv172u:3241": " grīvāyāṃ muktāhāraṃ baddhvā śmaśāne aśvakarṇasya mūle nikhanya paṇyam ādāya deśāntaraṃ gataḥ;",
    "K01vinv172u:3242": " tasya tatra prabhūto lābhaḥ saṃpannaḥ;",
    "K01vinv172u:3243": " sa tatraiva dārasaṅgrahaṃ kṛtvā avasthitaḥ;",
    "K01vinv172u:3244": " tasya ca bahavaḥ putrā jātāḥ;",
    "K01vinv172u:3245": " tatas tayā pūrvikayā patnyā valayā sa ca dārakaḥ hastabalena jñātibalena ca pāyitau,",
    "K01vinv172u:3246": " poṣitau,",
    "K01vinv172u:3247": " saṃvardhitau;",
    "K01vinv172u:3248": " tau kathayataḥ:",
    "K01vinv172u:3249": " amba pitā asmākaṃ kva gataḥ?",
    "K01vinv172u:3250": " sā kathayati:",
    "K01vinv172u:3251": " putra asmin deśe amukam adhiṣṭhānaṃ tatra tiṣṭhati (A 458a)",
    "K01vinv172u:3252": " tasya ca mahatī dhanasaṃpattiḥ śrūyate,",
    "K01vinv172u:3253": " gaccha yadi kiṃcid asyojjīvanopāyas te bhaviṣyati iti;",
    "K01vinv172u:3254": " sa pitaraṃ samanveṣamāṇaḥ anupūrveṇa tasya sakāśaṃ gataḥ;",
    "K01vinv172u:3255": " sa vīthyām anvāhiṇḍamānaḥ pitrā mukhabimbakena pratyabhijñātaḥ;",
    "K01vinv172u:3256": " śabdayitvyā abhihitaḥ:",
    "K01vinv172u:3257": " kutas tvam ihāgacchasi?",
    "K01vinv172u:3258": " kutra vā gantum?",
    "K01vinv172u:3259": " iti; tena vistareṇa samākhyātaṃ;",
    "K01vinv172u:3260": " sa saṃlakṣayati:",
    "K01vinv172u:3261": " eṣa evāsau mama putraḥ iti;",
    "K01vinv172u:3262": " sa tena svagṛhītaḥ uktaś ca:",
    "K01vinv172u:3263": " putra na te kasyacid ākhyeyaṃ,",
    "K01vinv172u:3264": " mamāyaṃ pitā iti;",
    "K01vinv172u:3265": " sa tasyātyarthaṃ snehaṃ kartuṃ ārabdhaḥ; (SBV II 92)",
    "K01vinv172u:3266": " tatas tair anyaiḥ putrair ucyate:",
    "K01vinv172u:3267": " tāta kasyāyaṃ dārakaḥ?",
    "K01vinv172u:3268": " sa kathayati:",
    "K01vinv172u:3269": " mamāyaṃ vayasyasya putraḥ iti;",
    "K01vinv172u:3270": " taiḥ saṃlakṣitaṃ:",
    "K01vinv172u:3271": " yathāyam asyātyarthaṃ snehavān nūnam asyaiva putraḥ iti;",
    "K01vinv172u:3272": " te parasparaṃ saṃjalpaṃ kartum ārabdhāḥ:",
    "K01vinv172u:3273": " ayam aparo bhrātā iti;",
    "K01vinv172u:3274": " sa saṃlakṣayati:",
    "K01vinv172u:3275": " preṣayāmy enaṃ;",
    "K01vinv172u:3276": " pratikruṣṭam etad vairāṇāṃ,",
    "K01vinv172u:3277": " yaduta sāpatnyakaṃ;",
    "K01vinv172u:3278": " sthānam etad vidyate yad enaṃ praghātayiṣyanti;",
    "K01vinv172u:3279": " yadi ca kiṃcid dāsyāmi antarmārge dāyādyakāraṇād ghātayiṣyanti;",
    "K01vinv172u:3280": " yannv aham evaṃ preṣayeyam iti viditvā cīrikā likhitvā dattā:",
    "K01vinv172u:3281": " grāmaśmaśāne hayakarṇamūlaṃ prāgbhūmito yojanam antareṇa /",
    "K01vinv172u:3282": " tasmin khanan vai nipuṇo 'pramatto dāyādyam ātmīyam upaiṣyasi tvaṃ //",
    "K01vinv172u:3283": " kaṇṭhe tu yat tad valayāyā deyam iti.",
    "K01vinv172u:3284": " sa cīrikām ādāya saṃprasthitaḥ;",
    "K01vinv172u:3285": " antarmārge bhrātṛbhir gṛhītaḥ; uktaś ca:",
    "K01vinv172u:3286": " kiṃ tvayā pituḥ sakāśāl labdhaṃ sa kathayati:",
    "K01vinv172u:3287": " na kiṃcid iyaṃ cīrikā;",
    "K01vinv172u:3288": " te saṃlakṣayanti:",
    "K01vinv172u:3289": " vyaṃśito 'yaṃ pitrā;",
    "K01vinv172u:3290": " gacchatu iti;",
    "K01vinv172u:3291": " sa tair muktaḥ;",
    "K01vinv172u:3292": " anupūrveṇa svagṛhe praviṣṭo mārgaśramaṃ prativinodayati;",
    "K01vinv172u:3293": " mātrā abhihitaḥ:",
    "K01vinv172u:3294": " kiṃ tvayā pituḥ sakāśāl labdham iti;",
    "K01vinv172u:3295": " sa kathayati:",
    "K01vinv172u:3296": " na kiṃcid api,",
    "K01vinv172u:3297": " kiṃtu iyaṃ cīrikā;",
    "K01vinv172u:3298": " sā kathayati:",
    "K01vinv172u:3299": " vyaṃśitas tvaṃ tena,",
    "K01vinv172u:3300": " mārgaśramaś ca jāto,",
    "K01vinv172u:3301": " na kiṃcit saṃpannam iti;",
    "K01vinv172u:3302": " sa kathayati:",
    "K01vinv172u:3303": " amba mahātmāsau;",
    "K01vinv172u:3304": " na māṃ vyaṃśayiṣyati iti;",
    "K01vinv172u:3305": " sa tāṃ cīrikāṃ vācayitum ārabdhaḥ: grāmeti,",
    "K01vinv172u:3306": " yatra jāyate so 'tra grāmo 'bhipretaḥ;",
    "K01vinv172u:3307": " śmaśāneti, yatra mṛto (SBV II 93)",
    "K01vinv172u:3308": " dahyate; hayakarṇamūle iti,",
    "K01vinv172u:3309": " hayā ucyante aśvāḥ;",
    "K01vinv172u:3310": " tatkarṇanāmā vṛkṣaḥ;",
    "K01vinv172u:3311": " aśvakarṇamūle ity uktaṃ bhavati;",
    "K01vinv172u:3312": " prāgbhūmita iti,",
    "K01vinv172u:3313": " pūrvasyāṃ diśi;",
    "K01vinv172u:3314": " yojanam antareṇeti,",
    "K01vinv172u:3315": " yugamātram antarena iti;",
    "K01vinv172u:3316": " sa evaṃ gāthārthaṃ vicārya niḥsaṃpātavelāyāṃ śmaśānaṃ gataḥ;",
    "K01vinv172u:3317": " tatsamīpe paśyati,",
    "K01vinv172u:3318": " aśvakarṇavṛkṣaḥ,",
    "K01vinv172u:3319": " sa tasya pūrve digbhāge yugamātraṃ māpayitvā khanitum ārabdhaḥ;",
    "K01vinv172u:3320": " yāvat paśyati suvarṇakalaśaṃ;",
    "K01vinv172u:3321": " grīvāyāṃ cāsya hāraṃ baddhaṃ;",
    "K01vinv172u:3322": " sa tam ādāya āttamanāttamano gṛhaṃ gataḥ;",
    "K01vinv172u:3323": " muktāhāraṃ cāpanīya valayāyaiva dattavān.",
    "K01vinv172u:3324": " kiṃ manyadhve bhikṣavaḥ?",
    "K01vinv172u:3325": " yo 'sau gṛhapatir aham eva saḥ tena kālena tena samayena;",
    "K01vinv172u:3326": " yo 'sau tasya putraḥ eṣa evāsau jīvakaḥ tena kālena tena samayena;",
    "K01vinv172u:3327": " tadāpy anena mama saṃdhāya bhāṣitaṃ vijñātaṃ.",
    "K01vinv172u:3328": " The sichness of the Buddha. The Buddha heals Devadatta",
    "K01vinv172u:3329": " jīvakaḥ saṃlakṣayati:",
    "K01vinv172u:3330": " vajrakāyaśarīro bhagavān bṛhatkāyaś ca;",
    "K01vinv172u:3331": " na śakyam atyalpena ghṛtena cikitsāṃ kartuṃ;",
    "K01vinv172u:3332": " tena pātraṃ gṛhītvā dvātriṃśad ghṛtapalāni tulonmitāni kṛtvā bhagavate pradattāni;",
    "K01vinv172u:3333": " bhagavatā pātraśeṣaṃ bhikṣūṇāṃ cāryate;",
    "K01vinv172u:3334": " bhikṣavaḥ (A 458b)",
    "K01vinv172u:3335": " bhagavataḥ pātraśeṣam iti kṛtvā namasyanti.",
    "K01vinv172u:3336": " devadattaḥ saṃlakṣayati:",
    "K01vinv172u:3337": " aham api ghṛtaṃ pibāmīti;",
    "K01vinv172u:3338": " tena jīvakaḥ pṛṣṭaḥ:",
    "K01vinv172u:3339": " jīvaka kiyati mātrā ghṛtasya śramaṇena gautamena pītā?",
    "K01vinv172u:3340": " iti; sa kathayati:",
    "K01vinv172u:3341": " dvātriṃśat palāni iti;",
    "K01vinv172u:3342": " sa kathayati:",
    "K01vinv172u:3343": " aham api dvātriṃśat palāni pibāmi iti;",
    "K01vinv172u:3344": " jīvakaḥ kathayati:",
    "K01vinv172u:3345": " vajramayaśarīro bhagavān bṛhatkāyaś ca;",
    "K01vinv172u:3346": " śaknoti iyatīṃ mātrāṃ jarayituṃ;",
    "K01vinv172u:3347": " tvaṃ punar na śakṣyasi jarayitum iti;",
    "K01vinv172u:3348": " sa kathayati:",
    "K01vinv172u:3349": " aham api vajraśarīraḥ;",
    "K01vinv172u:3350": " kimarthaṃ na jarayāmi?",
    "K01vinv172u:3351": " iti; tena dvātriṃśatpalikā mātrā balāt pītā;",
    "K01vinv172u:3352": " bhagavataḥ samyak pariṇataṃ;",
    "K01vinv172u:3353": " devadattasya na pariṇatam;",
    "K01vinv172u:3354": " aparasminn eva divase jīvakena bhagavato maṇḍo dattaḥ;",
    "K01vinv172u:3355": " devadattena mānād bhagavān pibatīti ajīrṇe eva ghṛte maṇḍaḥ pītaḥ;",
    "K01vinv172u:3356": " śūlaḥ samutpannaḥ;",
    "K01vinv172u:3357": " marmoparodhikī vedanā prādurbhūtā;",
    "K01vinv172u:3358": " sa tannimittaṃ duḥkhāṃ tīvrāṃ kharāṃ kaṭukām (SBV II 94)",
    "K01vinv172u:3359": " amanāpāṃ vedanāṃ vedayate;",
    "K01vinv172u:3360": " na rātrau na divā nidrām āsādayati.",
    "K01vinv172u:3361": " āyuṣmān ānando jñātivatsalaḥ;",
    "K01vinv172u:3362": " tena sa vṛttānto bhagavate niveditaḥ;",
    "K01vinv172u:3363": " tato bhagavatā gajabhujasadṛśaṃ bāhum abhiprasārya gṛdhrakūṭaṃ parvataṃ bhitvā caktasvastikanandyāvartena",
    "K01vinv172u:3364": " anekapuṇyaśatanirjātena bhītānām āśvāsanakaraṃ karaṃ devadattasya sthāpayitvā satyopayācanaṃ kṛtaṃ;",
    "K01vinv172u:3365": " yena satyena yathā rāhulabhadre priye ekaputrake cittam anūnānadhikaṃ tathaiva devadatte tena satyena rujā śamaṃ gacched iti;",
    "K01vinv172u:3366": " satyopayācanakālasamanantaram eva devadattasya rujā praśāntā;",
    "K01vinv172u:3367": " sa naṣṭopalabdhaprāṇo bhagavataḥ pāṇiṃ nirīkṣate;",
    "K01vinv172u:3368": " tena saṃprarijñātaṃ;",
    "K01vinv172u:3369": " sa saṃlakṣayati:",
    "K01vinv172u:3370": " śramaṇasya gautamasya pāṇir iti;",
    "K01vinv172u:3371": " so 'nalpakalpaśāṭhyasamudācāramadāvalepāvarjitasantaiḥ;",
    "K01vinv172u:3372": " tathāpi buddhamāhātmyopaśāntarujaḥ kathayati:",
    "K01vinv172u:3373": " śobhanaṃ te siddhārtha vaidyakam adhigataṃ;",
    "K01vinv172u:3374": " śakṣyasy anena jīvikāṃ kalpayitum iti;",
    "K01vinv172u:3375": " sāmantakena śabdo visṛtaḥ:",
    "K01vinv172u:3376": " devadatto bhagavatā satyopayācanayā pragāḍhavedanābhibhūtaḥ prāṇair viyujyamānaḥ svasthīkṛtaḥ iti;",
    "K01vinv172u:3377": " yaṃ śrutvā devadattapakṣyā apy atyantābhiniviṣṭā bhagavaty āścaryaṃ praveditavantaḥ:",
    "K01vinv172u:3378": " aho 'sya samyaksaṃpannā maitrī;",
    "K01vinv172u:3379": " aho satveṣu subhāvitā karuṇā iti.",
    "K01vinv172u:3380": " bhikṣubhir devadatto 'bhihitaḥ:",
    "K01vinv172u:3381": " devadatta tvaṃ bhagavatā svasthīkṛtaḥ;",
    "K01vinv172u:3382": " anyathā prāṇair viyuktaḥ syāḥ iti;",
    "K01vinv172u:3383": " sa kathayati:",
    "K01vinv172u:3384": " jānāty asāv anvāvartanīṃ māyāṃ,",
    "K01vinv172u:3385": " yayā lokaṃ samanvāvartayati iti;",
    "K01vinv172u:3386": " bhikṣavaḥ kathayanti:",
    "K01vinv172u:3387": " devadatta alam anena vikatthitena;",
    "K01vinv172u:3388": " svacittaṃ pratilabhasva;",
    "K01vinv172u:3389": " svasthīkṛtas tvaṃ bhagavatā iti;",
    "K01vinv172u:3390": " sa kathayati:",
    "K01vinv172u:3391": " kiṃ mama tena kṛtaṃ?",
    "K01vinv172u:3392": " ghṛte pariṇate rujā vyupaśāntā iti.",
    "K01vinv172u:3393": " akṛtajño 'yam akṛtavedī iti kṛtvā prakrāntāḥ;",
    "K01vinv172u:3394": " yena bhagavāṃs tenopasaṃkrāntāḥ;",
    "K01vinv172u:3395": " upasaṃkramya saṃśayajātaḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:3396": " paśya bhadanta devadattaḥ akṛtajñaḥ akṛtavedī;",
    "K01vinv172u:3397": " bhagavān āha:",
    "K01vinv172u:3398": " na bhikṣava etarhi, yathā (A 459a)",
    "K01vinv172u:3399": " atīte 'py adhvani eṣa akṛtajña akṛtavedī;",
    "K01vinv172u:3400": " tac chrūyatāṃ. (SBV II 95)",
    "K01vinv172u:3401": " uddānaṃ:",
    "K01vinv172u:3402": " kauśiko mahendrasena āmrāṇi dārukoṭakaḥ /",
    "K01vinv172u:3403": " dvau ṛkṣau śibirājā ca vidārā jujjukena ca //",
    "K01vinv172u:3404": " The story of a Sage and of an ungrateful elephant",
    "K01vinv172u:3405": " (concerning a previous birth of Devadatta)",
    "K01vinv172u:3406": " bhūtapūrvaṃ bhikṣavo 'nyatamasminn agrāmake araṇyāyatane nānāvidhapuṣpaphalasalilasaṃpannam udyānaṃ;",
    "K01vinv172u:3407": " tasmin kauśikasagotro ṛṣiḥ prativasati;",
    "K01vinv172u:3408": " pramuktaphalabhojī mūlaphalāmbubhakṣaḥ ajinavalkalavāsāḥ;",
    "K01vinv172u:3409": " tasyāśramapadasamantake viśvastā mṛgapakṣiṇo yatheṣṭaṃ viharanti;",
    "K01vinv172u:3410": " tasya nātidūre hastinī prasūtā;",
    "K01vinv172u:3411": " tatprasavasamanantaraṃ siṃhena nādo muktaḥ;",
    "K01vinv172u:3412": " sā bhītā trastā kalabhaṃ parityajya mūtrapurīṣam utsṛjantī niṣpalāyitā;",
    "K01vinv172u:3413": " yāvad asau ṛṣir āśramapadān niṣkramya āśramapadasāmantakena diśo vyavalokayan saṃparibhramitum ārabdhaḥ;",
    "K01vinv172u:3414": " yāvat paśyati tam abhinavajātaṃ hastikalabhakaṃ;",
    "K01vinv172u:3415": " tato 'sau ṛṣiḥ kāruṇyād ākampitahṛdayaḥ tanmātṛsamanveṣaṇābhiniviṣṭabuddhiḥ samantato vyavalokayitum ārabdhaḥ;",
    "K01vinv172u:3416": " yadā sarvāvasthaṃ na paśyati tadā tam ādāyāśramapadaṃ praviṣṭaḥ;",
    "K01vinv172u:3417": " sa tena putravad āpāyitaḥ poṣitaḥ saṃvardhitaḥ;",
    "K01vinv172u:3418": " mahān saṃvṛttaḥ;",
    "K01vinv172u:3419": " tadā tasya ṛṣer āśramapade aparādhyate;",
    "K01vinv172u:3420": " puṣpaviṭapān utpāṭayati;",
    "K01vinv172u:3421": " phalavṛkṣān śākhāḥ bhinatti;",
    "K01vinv172u:3422": " etāni cānyāni cāparādhasahasrāṇi karoti;",
    "K01vinv172u:3423": " sa ṛṣis taṃ tarjayati;",
    "K01vinv172u:3424": " ṛṣiṇā santarjitaḥ saṃkocam āpadyate;",
    "K01vinv172u:3425": " sa yadā saṃjātarāgaḥ saṃvṛttaḥ tadā santarjyamāno 'py avajñāṃ karoti;",
    "K01vinv172u:3426": " yāvad apareṇa samayena ṛṣiṇā bhṛśaṃ tarjitaḥ,",
    "K01vinv172u:3427": " tam eva ṛṣiṃ hantuṃ pradhāvitaḥ;",
    "K01vinv172u:3428": " sa ṛṣer dehaikadeśaṃ bhaṅktvā niṣpalāyitaḥ;",
    "K01vinv172u:3429": " devatā gāthāṃ bhāṣate: (SBV II 96)",
    "K01vinv172u:3430": " na saṃgatiḥ kāpuruṣeṇa bhadrika kṛtaghnasatvena sudāruṇena /",
    "K01vinv172u:3431": " cirānuyāto 'pi karoti pāpikaṃ nāgo yathaivāśramakauśikasya // iti",
    "K01vinv172u:3432": " kim ādarād durjanaṃ sevase tvam annena pānena tathobhayena /",
    "K01vinv172u:3433": " avaśyam ante sa nihanti mitraṃ nāgo yathaivāśramakauśikasya // iti",
    "K01vinv172u:3434": " bhagavān āha:",
    "K01vinv172u:3435": " kiṃ manyadhve bhikṣavaḥ?",
    "K01vinv172u:3436": " yo 'sau ṛṣir aham eva saḥ tena kālena tena samayena;",
    "K01vinv172u:3437": " yo 'sau hastināgaḥ eṣa evāsau devadattaḥ tena kālena tena samayena;",
    "K01vinv172u:3438": " tadāpy eṣa akṛtajña akṛtavedī;",
    "K01vinv172u:3439": " etarhy apy eṣa akṛtajña akṛtavedī;",
    "K01vinv172u:3440": " punar api yathaiṣa akṛtajña akṛtavedī,",
    "K01vinv172u:3441": " tac chrūyatāṃ.",
    "K01vinv172u:3442": " The story of Mahendrasena",
    "K01vinv172u:3443": " (concerning a previous birth of Devadatta)",
    "K01vinv172u:3444": " bhūtapūrvaṃ bhikṣavaḥ atīte 'dhvani vārāṇasyāṃ nagaryāṃ mahendrasena nāma rājā rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ",
    "K01vinv172u:3445": " tasya candraprabhā nāma devī satyasvapnā;",
    "K01vinv172u:3446": " yat kiṃcit svapne paśyati sarvaṃ tat tathaiva bhavati;",
    "K01vinv172u:3447": " tasya ca rājño vijite suvarṇapārśvo nāma bodhisatvaḥ mṛgeṣūpapanno mṛgāṇām adhipatiḥ;",
    "K01vinv172u:3448": " so 'cintanīyarūpaprabhāvayogāt sarvalokamanonayanaprahlādanakaraḥ,",
    "K01vinv172u:3449": " prārthanīyaś ca;",
    "K01vinv172u:3450": " yas taṃ paśyati sa nirīkṣamānas tatraiva tiṣṭhati;",
    "K01vinv172u:3451": " so 'tyartham abhivīkṣyamānaḥ śaṅkī saṃvṛttaḥ;",
    "K01vinv172u:3452": " sa lubdhakabhayād anyalokabhayāc ca bhītaś carati;",
    "K01vinv172u:3453": " dharmatā hy eṣā aciravyativṛtte lokasanniveśe tiryañco 'pi vākpravyāharaṇasamarthā bhavanti;",
    "K01vinv172u:3454": " athānyataraḥ kākas (A 459b)",
    "K01vinv172u:3455": " tasya samīpam upasaṃkrāntaḥ;",
    "K01vinv172u:3456": " sa tena sārdhaṃ premapraṇayasaukhyaḥ kathayati:",
    "K01vinv172u:3457": " bho mātula kasmāt tvam evaṃ bhītabhītaś carasi?",
    "K01vinv172u:3458": " iti; sa kathayati:",
    "K01vinv172u:3459": " bhāgineya mamedaṃ rūpaṃ sarvalokaśubhaṃ saṃprārthanīyaṃ ca;",
    "K01vinv172u:3460": " so 'haṃ lokabhayāl lubdhakabhayāc ca bhītabhītaś (SBV II 97)",
    "K01vinv172u:3461": " carāmi iti; sa kathayati:",
    "K01vinv172u:3462": " mamāpy atīvolūkabhayaṃ;",
    "K01vinv172u:3463": " tad anyonyaṃ rakṣāṃ kurvaḥ;",
    "K01vinv172u:3464": " ahaṃ tvāṃ divā rakṣāmi;",
    "K01vinv172u:3465": " tvaṃ māṃ rātrau rakṣa iti;",
    "K01vinv172u:3466": " tāv evaṃ kṛtamaryādau vyavasthitau;",
    "K01vinv172u:3467": " yāvad anyatamaḥ puruṣo dviṣadbhiḥ paścādbāhugāḍhabandhanabaddho navāmbupūrṇāyāṃ hemalohyāṃ hemamālinyāṃ śīghrasrotasi nadyāṃ prakṣiptaḥ;",
    "K01vinv172u:3468": " tatra uhyamāna ārtasvaraṃ vilalāpa:",
    "K01vinv172u:3469": " paryadevata:",
    "K01vinv172u:3470": " bhavāmi kasya dāso 'haṃ kasya vā paricārakaḥ /",
    "K01vinv172u:3471": " yo me 'dya jīvitaṃ dadyād yal lokeṣu sudurlabham // iti;",
    "K01vinv172u:3472": " daivād asau mṛgādhipatiḥ salilāśayāt mṛgagaṇaparivṛto nadīsamīpam upasaṃkrāntaḥ;",
    "K01vinv172u:3473": " tataḥ puruṣavirāvaṃ śrutvā te mṛgāḥ samantād vidrutāḥ;",
    "K01vinv172u:3474": " dharmatā hy eṣā bodhisatvānāṃ yad api kāyena vinipatanti,",
    "K01vinv172u:3475": " no tu cittena;",
    "K01vinv172u:3476": " tataḥ sa mṛgādhipatiḥ kāruṇyād āmreḍitahṛdayaḥ sahasā nadīm avatartum ārabdhaḥ;",
    "K01vinv172u:3477": " kākaś cāsya pūrvamaryādāvadhṛtamatiḥ pṛṣṭhataḥ anubaddha eva saṃrakṣaṇāya;",
    "K01vinv172u:3478": " sa taṃ puruṣaṃ kṛtoddharaṇavyavasāyaṃ viditvā evam āha:",
    "K01vinv172u:3479": " alam alaṃ mṛgādhipate;",
    "K01vinv172u:3480": " mā sāhasaṃ kārṣīḥ;",
    "K01vinv172u:3481": " akṛtajñā hy ete manuṣyāḥ nopakāraṃ manyante iti;",
    "K01vinv172u:3482": " anivartakā bhavanti bodhisatvā mahāsatvāḥ;",
    "K01vinv172u:3483": " sa tasya vacanam avacanaṃ kṛtvā nadīm avagāhya taṃ puruṣaṃ priyam ivaikaputraṃ pṛṣṭham abhirohya,",
    "K01vinv172u:3484": " nadyās tīraṃ saṃprāpya,",
    "K01vinv172u:3485": " bandhanāny avamucya,",
    "K01vinv172u:3486": " muhūrtaṃ samāśvāsya,",
    "K01vinv172u:3487": " kathayati: vatsa anena pathā yatheṣṭaṃ gaccha iti;",
    "K01vinv172u:3488": " tato 'sau puruṣaḥ kṛtāṃjaliḥ pādayor nipatya taṃ mṛgādhipatim idam avocat:",
    "K01vinv172u:3489": " tava dāso hy ahaṃ tāta tavaiva paricārakaḥ /",
    "K01vinv172u:3490": " tvayā me jīvitaṃ dattaṃ yal lokeṣu sudurlabham // iti",
    "K01vinv172u:3491": " sa kathayati",
    "K01vinv172u:3492": " ma me tvam adya dāsaḥ syāḥ mā caiva paricārakaḥ /",
    "K01vinv172u:3493": " na vācyas tv aham anyebhyo hanyur māṃ carmakāraṇāt //",
    "K01vinv172u:3494": " api tu vatsa idaṃ tvayā kartavyaṃ;",
    "K01vinv172u:3495": " kṛte pratyupakārāt nāhaṃ tvayā kasyacin nivedyaḥ;",
    "K01vinv172u:3496": " atilobhanīyam idaṃ me śarīraṃ prārthanīyaṃ sarvalokasya iti;",
    "K01vinv172u:3497": " tatas sa puruṣa tatheti pratijñāya mṛgādhipatiṃ (SBV II 98)",
    "K01vinv172u:3498": " triḥ pradakṣiṇīkṛtya pādayor nipatya prakrāntaḥ;",
    "K01vinv172u:3499": " yāvad apareṇa samayena candraprabhā devī ratiparikhedakhinnā mahāśayane atyarthaṃ",
    "K01vinv172u:3500": " middham avakrāntā rātryāḥ paścime yāme svapnam adrākṣīd atiparamaramaṇīyaśarīraṃ",
    "K01vinv172u:3501": " mṛgādhipatiṃ siṃhāsane niṣadya mahatyāṃ rājaparṣadi dharmaṃ deśayantaṃ;",
    "K01vinv172u:3502": " dṛṣṭvā ca punaḥ pratyakṣavat svapnadarśanasaṃjanitasaumanasyā laghu laghv eva mahāśayanād utthāya rājño niveditavatī;",
    "K01vinv172u:3503": " śrutvā rājā tasyāḥ satyasvapnāyāḥ paraṃ vismayam āpannaḥ:",
    "K01vinv172u:3504": " aniṣṭagatyupapannena satā kathaṃ nāma siṃhāsane niṣadya mahatyāṃ rājaparṣadi dharmo deśayitavyaḥ iti;",
    "K01vinv172u:3505": " tataś candraprabhā devī priyamadhuracāturyakathāsamudācārayogena muhūrtaṃ rājānam upalāḍya kathayati:",
    "K01vinv172u:3506": " deva kriyatāṃ yatnaḥ tasya mṛgasyānayanāya iti;",
    "K01vinv172u:3507": " tato rājñā amātyānām (A 460a)",
    "K01vinv172u:3508": " ājñā dattā: bhavanto yāvanto madviṣayanivāsino mṛgalubdhakās tiṣṭhanti te sarve matsakāśam upaneyāḥ iti;",
    "K01vinv172u:3509": " amātyaiḥ pratiprativiṣayeṣu rājapuruṣāṇām ājñā dattā:",
    "K01vinv172u:3510": " devaḥ samājñāpayati madviṣayanivāsibhir mṛgalubdhakair ihāgantavyam iti;",
    "K01vinv172u:3511": " tad yuṣmābhiḥ sarvamṛgalubdhakā iha preṣayitavyāḥ iti;",
    "K01vinv172u:3512": " taiḥ sarve viṣayanivāsino mṛgalubdhakā rājñaḥ sakāśaṃ preṣitāḥ;",
    "K01vinv172u:3513": " amātyai rajñe upanītāḥ;",
    "K01vinv172u:3514": " rājā kathayati:",
    "K01vinv172u:3515": " bhavanto śrutaṃ mayā madvijite paramaramaṇīyarūpavigraho mṛgo 'stīti;",
    "K01vinv172u:3516": " sa yuṣmābhir mṛduśithilabandhanopanibaddho matsakāśam akhedita upaneyaḥ iti;",
    "K01vinv172u:3517": " te kathayanti:",
    "K01vinv172u:3518": " deva vayaṃ tajjīvina eva;",
    "K01vinv172u:3519": " iyatā kālena devasya vijite paryaṭadbhir na kadācid evaṃvidho mṛgavaraḥ śrutapūrvaḥ;",
    "K01vinv172u:3520": " kimuta dṛṣṭaḥ tam arhati devaḥ śravaparamparayā samanveṣya amuṣmin deśe tiṣṭhatīti;",
    "K01vinv172u:3521": " asmākam ājñātum;",
    "K01vinv172u:3522": " evaṃ devasya vayaṃ niyatam ājñāṃ saṃpādayāmaḥ iti;",
    "K01vinv172u:3523": " tato rājñā amātyānām ājñā dattā:",
    "K01vinv172u:3524": " bhavanto vārāṇasyāṃ ghaṇṭāvaghoṣaṇaṃ kārayata samājñāpayati devaḥ;",
    "K01vinv172u:3525": " atiramaṇīyavigraho mṛgādhipatir asti;",
    "K01vinv172u:3526": " yo me tasya pravṛttiṃ nivedayati tam ahaṃ mahatā satkāreṇa satkaromi;",
    "K01vinv172u:3527": " paṃca cāsmai grāmavarān prayacchāmi iti;",
    "K01vinv172u:3528": " amātyai rājñaḥ pratiśrutya vārāṇasyāṃ ghaṇṭāvaghoṣaṇaṃ kāritaṃ:",
    "K01vinv172u:3529": " śṛṇvantu bhavanto vārāṇasīnivāsinaḥ paurā nānādeśābhyāgatāś ca janāḥ;",
    "K01vinv172u:3530": " deva evaṃ samājñāpayati madvijite atiparamaramaṇīyavigraho mṛgādhipatir asti;",
    "K01vinv172u:3531": " yo me tasya pravṛttiṃ nivedayati tam ahaṃ mahatā satkāreṇa satkaromi;",
    "K01vinv172u:3532": " paṃca cāsmai grāmavarān prayacchāmi iti;",
    "K01vinv172u:3533": " tatas taddarśinaḥ puruṣasya etad abhavat:",
    "K01vinv172u:3534": " kiṃ tāvat kuṭumbam anupālayāmi,",
    "K01vinv172u:3535": " āhosvit kṛtajñatām?",
    "K01vinv172u:3536": " iti; kāmān khalu pratisevamānasya (SBV II 99)",
    "K01vinv172u:3537": " nāsti kiṃcit pāpakaṃ karma akaraṇīyam iti sa kāmanidānotthena dveṣavahnitīvreṇa santāpitahṛdayaḥ saṃlakṣayti:",
    "K01vinv172u:3538": " tiṣṭhatu kṛtajñatā;",
    "K01vinv172u:3539": " śatror vairaniryātanāya samupasthitaḥ kālaḥ;",
    "K01vinv172u:3540": " kiṃ mayā punas tādṛśī avasthā prāpayitavyā?",
    "K01vinv172u:3541": " tasya tāvad vairaniryātanaṃ karomi iti;",
    "K01vinv172u:3542": " sa prabhātāyāṃ rajanyāṃ rājñaḥ parṣadi sanniṣaṇṇasya rājakāryam adhitiṣṭhataḥ,",
    "K01vinv172u:3543": " anivārite rājakuladvāre nānāvicitrasurabhipuṣpāṇy ādāya dauvārikāmātyaparaṃparayā rājānaṃ saṃśrāvya parṣadam abhyavagāhya satkāravidhipūrvakeṇa rājño niveditayati:",
    "K01vinv172u:3544": " amuṣmin deśe nānātaruṣaṇḍamaṇḍite viśvastamṛgapakṣiṇi suvarṇapārśvo mṛgādhipatir anekamṛgagaṇaparivṛtas tiṣṭhati;",
    "K01vinv172u:3545": " ahaṃ taṃ devasya atiramaṇīyavigrahaṃ mṛgavaram upadarśayāmi iti;",
    "K01vinv172u:3546": " tato rājā tacchravaṇasaṃjanitasaumanasyaḥ anekāmātyaśatasahasraparivṛtaḥ kutūhalajātenānyena nānādeśābhyāgatena vārāṇasīnivāsinā ca paurajānapadena",
    "K01vinv172u:3547": " deśitamārgas tena puruṣeṇa,",
    "K01vinv172u:3548": " anupūrveṇa taṃ pradeśam anuprāptaḥ;",
    "K01vinv172u:3549": " yāvad asau kākaḥ bodhisatvasya kṛtāvadhiḥ diśām avalokakaḥ tasmin vanaṣaṇḍavṛkṣaśikhare niṣaṇṇaḥ;",
    "K01vinv172u:3550": " yāvat paśyati vanaṣaṇḍābhimukhaṃ (A 460b)",
    "K01vinv172u:3551": " mahājanakāyaṃ;",
    "K01vinv172u:3552": " tvaritatvaritaṃ mṛgādhipateḥ sakāśam upasaṃkramya kathayati;",
    "K01vinv172u:3553": " mṛgarāja mayā tvaṃ pūrvam uktaḥ akṛtajñā manuṣyāḥ,",
    "K01vinv172u:3554": " akṛtavedinaḥ,",
    "K01vinv172u:3555": " nopakāraṃ manyate iti;",
    "K01vinv172u:3556": " ayaṃ sa puruṣo mahatā prābhṛtenāgataḥ iti;",
    "K01vinv172u:3557": " tacchabdapratisaṃvedino mṛgā bhītāḥ samantād pradrutāḥ;",
    "K01vinv172u:3558": " mṛgādhipatir bodhisatvaḥ saṃlakṣayati:",
    "K01vinv172u:3559": " yady aham etān na rakṣiṣyāmi,",
    "K01vinv172u:3560": " adyaiva nidhanam upayāsyanti;",
    "K01vinv172u:3561": " kāmaṃ svaprāṇavināśo na tu satvādhyupekṣaṇam iti viditvā rājānaṃ pratyudgataḥ;",
    "K01vinv172u:3562": " tataḥ sa puruṣo nirghṛṇahṛdayas tyaktaparaloko mṛgadarśanād āvarjitamatis taṃ mṛgavaram ubhābhyāṃ pāṇibhyām upadarśayann āha:",
    "K01vinv172u:3563": " deva ayaṃ sa mṛgādhipatir iti;",
    "K01vinv172u:3564": " atyudīrṇaparipūrṇāni hi karmāṇi na vipākakālam apekṣante;",
    "K01vinv172u:3565": " vākpravyāharaṇakālasamanantaram eva tasya puruṣasya ubhau pāṇī pṛthivyāṃ nipatitau;",
    "K01vinv172u:3566": " tataḥ sa rājā saṃvegajātas taṃ puruṣaṃ pṛṣṭavān:",
    "K01vinv172u:3567": " bhoḥ puruṣa kim idam?",
    "K01vinv172u:3568": " iti; sa duḥkhavedanābhyāhataḥ sagadgadaṃ gāthāṃ bhāṣate:",
    "K01vinv172u:3569": " nāsau coro mahārāja haraty arthaṃ nihatya yaḥ /",
    "K01vinv172u:3570": " sa tu coro mahārāja yasya nāsti kṛtajñatā // (SBV II 100)",
    "K01vinv172u:3571": " rājā kathayati:",
    "K01vinv172u:3572": " ko 'sya bhāṣitasyārthaḥ?",
    "K01vinv172u:3573": " iti; tena sarvaṃ yathāvistareṇa samākhyātaṃ;",
    "K01vinv172u:3574": " tato rājā akṛtajñapuruṣaṃ gāthayā pratyābhāṣata:",
    "K01vinv172u:3575": " kathaṃ pṛthivyāṃ na nimajjase 'dhamaḥ",
    "K01vinv172u:3576": " kathaṃ na jihvā śatadhā vidīryate /",
    "K01vinv172u:3577": " kathaṃ na vajrāśaniśaktitomarais",
    "K01vinv172u:3578": " taveha gātre praharanti guhyakāḥ // iti",
    "K01vinv172u:3579": " tato rājā bodhisatvasya tāṃ prabhāvamahattāṃ jñātvā amātyān āmantrayate:",
    "K01vinv172u:3580": " satkārārtho 'yaṃ mṛgādhipatir mahātmā;",
    "K01vinv172u:3581": " gacchata;",
    "K01vinv172u:3582": " nagaraśobhāṃ mārgaśobhāṃ ca kārayata iti;",
    "K01vinv172u:3583": " tais tannagaram apagatapāṣāṇaśarkarakaṭhallaṃ vyavasthāpitaṃ,",
    "K01vinv172u:3584": " candanavāripariṣiktaṃ surabhidhūpaghaṭikopanibaddham ucchṛtadhvajapatākam āmuktapaṭṭādāmakalāpaṃ nānāpuṣpāvakīrṇaṃ ramaṇīyaṃ,",
    "K01vinv172u:3585": " devānām iva nandanavanodyānam;",
    "K01vinv172u:3586": " evaṃ mārgaśobhā kāritā;",
    "K01vinv172u:3587": " vārāṇasīnivasī janakāyaḥ malyopahāraśobhām ādāya pratyudgataḥ;",
    "K01vinv172u:3588": " tato rājñā asāv atiramaṇīyavigraho mṛgādhipatir mahatyā vibhūtyā vārāṇasīṃ nagarīṃ praveśya siṃhāsane niṣāditaḥ;",
    "K01vinv172u:3589": " tato mahatyā rājaṛddhyā mahatā rājānubhāvena rājā sāntaḥpurakumārāmātyapaurajānapadais parivārya niṣaṇṇaḥ;",
    "K01vinv172u:3590": " atha mṛgādhipatibodhisatvena samantāt tāṃ parṣadam avalokya rājñas tasyāś ca parṣadas tathāvidho dharmo deśitaḥ,",
    "K01vinv172u:3591": " yaṃ śrutvā rājñā saparivāreṇa paṃcaśikṣāpadāni gṛhītāni;",
    "K01vinv172u:3592": " anekaiś ca satvaiḥ kuśalamūlāny āsāditāni;",
    "K01vinv172u:3593": " tato rājñā sadā bodhisatvamṛgebhyo 'bhayaṃ dattaṃ;",
    "K01vinv172u:3594": " sarvaprāṇibhūteṣv abhayaṃ dattaṃ.",
    "K01vinv172u:3595": " kiṃ manyadhve bhikṣavaḥ?",
    "K01vinv172u:3596": " yo 'sau suvarṇapārśvo mṛgādhipatir aham eva saḥ tena kālena tena samayena;",
    "K01vinv172u:3597": " yo 'sau puruṣaḥ eṣa evāsau devadattaḥ tena kālena tena samayena;",
    "K01vinv172u:3598": " tadāpy eṣa akṛtajñaḥ akṛtavedī;",
    "K01vinv172u:3599": " etarhy apy eṣa akṛtajña akṛtavedī;",
    "K01vinv172u:3600": " punar api yathā devadattaḥ akṛtajña akṛtavedī tac chrūyatāṃ.",
    "K01vinv172u:3601": " The story of a lord of monkeys and of a maker of garlands",
    "K01vinv172u:3602": " (concerning a previous birth of Devadatta)",
    "K01vinv172u:3603": " bhūtapūrvaṃ bhikṣavo 'nyatamasmin karvaṭake mālākāraḥ prativasati; (A 461a)",
    "K01vinv172u:3604": " tatra nadyāḥ pāre puṣpavāṭikā;",
    "K01vinv172u:3605": " sa divā divasam eva nadīpuṣpāṇy (SBV II 101)",
    "K01vinv172u:3606": " uccinoti; yāvad apareṇa samayena nadīm uttaratā āmraphalam uhyamānam anārtavaṃ dṛṣṭaṃ;",
    "K01vinv172u:3607": " tena gṛhītvā dauvārikāya dattaṃ;",
    "K01vinv172u:3608": " dauvārikeṇa pratīhārāya;",
    "K01vinv172u:3609": " pratīhāreṇa rājñe;",
    "K01vinv172u:3610": " rājñā devyai;",
    "K01vinv172u:3611": " devyā tad āsvāditam;",
    "K01vinv172u:3612": " āsvādya rasābhigṛddhayā rājā vijñaptaḥ:",
    "K01vinv172u:3613": " deva īdṛśāny āmraphalāni dātum arhasi iti;",
    "K01vinv172u:3614": " rājñā pratīhāraḥ pṛṣṭaḥ:",
    "K01vinv172u:3615": " kutas tavāmraphalāni?",
    "K01vinv172u:3616": " iti; sa kathayati:",
    "K01vinv172u:3617": " dauvārikeṇa dattam iti;",
    "K01vinv172u:3618": " dauvārikaḥ pṛṣṭaḥ;",
    "K01vinv172u:3619": " sa kathayati:",
    "K01vinv172u:3620": " mālākāreṇa dattam iti;",
    "K01vinv172u:3621": " rājā kathayati:",
    "K01vinv172u:3622": " bhavanta aāhūyatāṃ mālākāraḥ iti;",
    "K01vinv172u:3623": " rājapuruṣair āhūtaḥ;",
    "K01vinv172u:3624": " rājā kathayati:",
    "K01vinv172u:3625": " mālākāra kutas tvayā āmraphalaṃ labdhaṃ?",
    "K01vinv172u:3626": " tena yathāvṛttaṃ samākhyātaṃ;",
    "K01vinv172u:3627": " rājñā tasyaivājñā dattā: gaccha,",
    "K01vinv172u:3628": " tādṛśāny āmraphalāny ānaya iti;",
    "K01vinv172u:3629": " akopyā narādhipāṇām ājñā;",
    "K01vinv172u:3630": " sa śaṅkāparihatahṛdayaḥ āmrāṇi samanveṣṭum ārabdhaḥ;",
    "K01vinv172u:3631": " tena pūrvakāmraphalānusāreṇa sambalam ādāya gacchatā parvataikadeśe sa āmravṛkṣo dṛṣṭaḥ;",
    "K01vinv172u:3632": " sa markaṭānāṃ gamyo,",
    "K01vinv172u:3633": " na manuṣyāṇāṃ;",
    "K01vinv172u:3634": " tataḥ sa mālākāras taṃ vṛkṣam itaś cāmutaś ca nirīkṣate samdhiroḍhuṃ;",
    "K01vinv172u:3635": " sa prapātābhivṛddhatvād agamyo manuṣyāṇāṃ;",
    "K01vinv172u:3636": " tasy tatra āmraphalāśayād bahavo divasā atikrāntāḥ;",
    "K01vinv172u:3637": " pathyadanaṃ parikṣīṇaṃ;",
    "K01vinv172u:3638": " sa saṃlakṣayati:",
    "K01vinv172u:3639": " evam ahaṃ pathyadanavirahāt prāṇāir viyokṣye;",
    "K01vinv172u:3640": " yathā vā tathā vā adhiruhāmi iti;",
    "K01vinv172u:3641": " sa pāṣāṇan avalambya avalambya adhiroḍhum ārabdhaḥ;",
    "K01vinv172u:3642": " aprāpyaiva āmraphalāni gartāyāṃ patitaḥ;",
    "K01vinv172u:3643": " tasmiṃś ca parvate vānarabhūto bodhisatvo vānarāṇām adhipatir babhūva;",
    "K01vinv172u:3644": " daivād asau tasmin parvate yūtham apahāya taṃ pradeśam anuprāptaḥ;",
    "K01vinv172u:3645": " yāvat tenāsau mālākāraḥ kṛcchrasaṅkaṭasaṃbādhaprāpto dṛṣṭaḥ;",
    "K01vinv172u:3646": " kuśalā bhavanti bodhisatvāḥ teṣu teṣu śilpasthānakarmasthāneṣu;",
    "K01vinv172u:3647": " sa tasya hitādhānatatparatayā na śakyate kramam antareṇa uddhartum iti pāṣāṇair abhyāsaṃ kartum ārabdhaḥ;",
    "K01vinv172u:3648": " yadāsya parividitaḥ śaknomy aham enam uddhartum iti tadā sa tena prapātāt krameṇoddhṛtaḥ;",
    "K01vinv172u:3649": " pāṣāṇavyāyāmāt tasya ca mālākārasyoddharaṇād atīva pariśrāntaḥ;",
    "K01vinv172u:3650": " tasmiṃś ca samaye tiryañco mānuṣapralāpinaḥ;",
    "K01vinv172u:3651": " tenāsu pṛṣṭaḥ;",
    "K01vinv172u:3652": " kimarthaṃ tvam evaṃvidhaṃ saṅkaṭam āpannaḥ?",
    "K01vinv172u:3653": " iti; tena yathāvṛttaṃ samākhyātaṃ;",
    "K01vinv172u:3654": " bodhisatvaḥ saṃlakṣayati: gato (SBV II 102)",
    "K01vinv172u:3655": " 'py ayam āmraphalair vinā anarthaṃ prāpnoti;",
    "K01vinv172u:3656": " dadāmy aham asmai āmraphalāni iti;",
    "K01vinv172u:3657": " anikṣiptotsāhaḥ sa mahātmā parahitādhānatatparaḥ pariśrānto 'pi taṃ vṛkṣam adhiruhya āmraphalāni pātayitum ārabdhaḥ;",
    "K01vinv172u:3658": " tena puruṣeṇa yāvadāptam āmraphalāni bhakṣitāni;",
    "K01vinv172u:3659": " utsaṃgaṃ ca pūritaṃ;",
    "K01vinv172u:3660": " tadāsau vānarādhipatir avatīrṇaḥ;",
    "K01vinv172u:3661": " sarvasatvaviśvāsino bodhisatvāḥ;",
    "K01vinv172u:3662": " sa taṃ puruṣam uvāca:",
    "K01vinv172u:3663": " bhoḥ puruṣa digavalokanaṃ tāvat kuru;",
    "K01vinv172u:3664": " pariśrānto 'smi;",
    "K01vinv172u:3665": " muhūrtaṃ svapāmi iti;",
    "K01vinv172u:3666": " sa kathayati:",
    "K01vinv172u:3667": " evaṃ kuruṣva;",
    "K01vinv172u:3668": " sa middham avakrāntaḥ;",
    "K01vinv172u:3669": " puruṣaḥ saṃlakṣayati:",
    "K01vinv172u:3670": " kṣīṇapathyadano 'haṃ yady āmraphalaṃ bhakṣayan gamiṣyāmi rājñaḥ kiṃ mayā deyaṃ? (A 461b)",
    "K01vinv172u:3671": " tasmād etam eva vānaraṃ hatvā śuṇḍīvallūrakāṇi kṛtvā mārgaṃ gacchāmi iti;",
    "K01vinv172u:3672": " tenāsau nirghṛṇahṛdayena tyaktaparalokena mahatyā śilayā jīvitād vyaparopitaḥ;",
    "K01vinv172u:3673": " devatā gāthāṃ bhāṣate:",
    "K01vinv172u:3674": " upakāralakṣaṇaṃ prāhur mitraṃ tathopakārajñam /",
    "K01vinv172u:3675": " ekatyās tu manuṣyāḥ kṛtam upakāraṃ na jānanti //",
    "K01vinv172u:3676": " kiṃ manyadhve bhikṣavaḥ?",
    "K01vinv172u:3677": " yo 'sau markaṭādhipatir aham eva saḥ tena kālena tena samayena;",
    "K01vinv172u:3678": " yo 'sau mālākaraḥ eṣa evāsau devadattaḥ tena kālena tena samayena;",
    "K01vinv172u:3679": " tadāpy eṣa akṛtajñaḥ akṛtavedī;",
    "K01vinv172u:3680": " etarhy apy eṣa akṛtajña akṛtavedī;",
    "K01vinv172u:3681": " punar api yathaiṣa akṛtajña akṛtavedī tac chrūyatāṃ.",
    "K01vinv172u:3682": " The story of a lord of a dārukoṭaka bird and a lion",
    "K01vinv172u:3683": " (concerning a previous birth of Devadatta)",
    "K01vinv172u:3684": " bhūtapūrvaṃ bhikṣavaḥ aniyatarāśyavasthito bodhisatvaḥ anyatamasminn agrāmake araṇyāyatane parvatagiriguhāpravaṇe puṣpaphalasamṛddhe pakṣiṣūpapanno dārukoṭako babhūva;",
    "K01vinv172u:3685": " tasminn eva ca parvataikadeśe siṃho mṛgarājaḥ yatheṣṭapracāravihāratayā mṛgān praghātya praghātya bhakṣayati;",
    "K01vinv172u:3686": " tasyāpareṇa samayena māṃsaṃ bhakṣayataḥ asthi dantāntareṇa praviṣṭaṃ;",
    "K01vinv172u:3687": " sa śūlarujoparuddhyamānavigraho (SBV II 103)",
    "K01vinv172u:3688": " vigatatrāsabhayo 'pi kāhalībhūtaḥ;",
    "K01vinv172u:3689": " āhāram āhartuṃ na śaknoto;",
    "K01vinv172u:3690": " daivāt sa dārukoṭako vṛkṣāntarasañcārābhyāsād yasmin pradeśe mṛgādhipatis taṃ pradeśam anuprāptaḥ;",
    "K01vinv172u:3691": " tena asau siṃho duḥkhavedanābhyāhato dṛṣṭaḥ; uktaś ca:",
    "K01vinv172u:3692": " mātula kim asi kāhalaḥ? iti?",
    "K01vinv172u:3693": " sa kathayati:",
    "K01vinv172u:3694": " bhāgineya duḥkhavedanābhyāhato 'smi;",
    "K01vinv172u:3695": " kīdṛśaṃ tava duḥkhaṃ?",
    "K01vinv172u:3696": " tena vistareṇa samākhyātaṃ;",
    "K01vinv172u:3697": " sa kathayati:",
    "K01vinv172u:3698": " mātula ahaṃ tava cikitsāṃ karomi;",
    "K01vinv172u:3699": " tvaṃ hi sarvacatuṣpadām adhipatiḥ;",
    "K01vinv172u:3700": " śaktaḥ sarvopakāraṃ kartuṃ;",
    "K01vinv172u:3701": " tat tvayā mama kālena kālaṃ yogodvahanaṃ kartavyaṃ;",
    "K01vinv172u:3702": " sa kathayati:",
    "K01vinv172u:3703": " evaṃ bhavatu;",
    "K01vinv172u:3704": " kariṣyāmi iti;",
    "K01vinv172u:3705": " sa dārukoṭakaḥ saṃlakṣayati:",
    "K01vinv172u:3706": " tathāsya cikitsāṃ karomi yathā kṛtam api na jānīte;",
    "K01vinv172u:3707": " svasthas tu saṃjānīte;",
    "K01vinv172u:3708": " sa tasyācāravihārasamanveṣaṇayā hitādhānatatparas tiṣṭhati;",
    "K01vinv172u:3709": " yāvad asau mṛgādhipatiḥ sukhavāyusaṃsparśaviṣkambhitāsyo mahatyāṃ pṛthivīśilāyāṃ vāmapārśvaṃ śirasy ādhāya middham avakrāntaḥ;",
    "K01vinv172u:3710": " tato 'sau dārukoṭakas tasya mṛgādhipates samīpam upasaṃkrāntaḥ;",
    "K01vinv172u:3711": " paśyati tathā tathā vipralambhavihāriṇaṃ;",
    "K01vinv172u:3712": " sa saṃlakṣayati:",
    "K01vinv172u:3713": " ayaṃ sa kālo 'sya cikitsāyāḥ;",
    "K01vinv172u:3714": " iti viditvā suparīkṣitaṃ kṛtvā dantānataravilagnam asthi pakṣanipātakrameṇa sahasā apakṛṣya mukhavivarān niṣkramya tam eva nirīkṣamāṇo vṛkṣe 'vasthitaḥ niṣaṇṇaḥ;",
    "K01vinv172u:3715": " tataḥ sa mṛgādhipatir asthiśalyāpahārasaṃjanitasaumanasyo nidrāklamaṃ prativinodya utthāya prakrāntaḥ;",
    "K01vinv172u:3716": " athāsau dārukoṭakaḥ taṃ mṛgādhipatiṃ vyapagataduḥkhadaurmanasyaṃ viditvā pramuditamanās tatsamīpam upasaṃkramya kathayati:",
    "K01vinv172u:3717": " mātula idaṃ tad asthi tava duḥkhanimittabhūtam iti;",
    "K01vinv172u:3718": " tato 'sau mṛgādhipatiḥ paraṃ vismayam āpannaḥ kathayati:",
    "K01vinv172u:3719": " bhāgineya asyopakārasya mayā tavāvaśyaṃ pratyupakāraḥ kartavyaḥ kālena kālam upasaṃkramethāḥ iti;",
    "K01vinv172u:3720": " śobhanam eva tathā bhavatu ity uktvā sa dārukoṭakaḥ prakrāntaḥ;",
    "K01vinv172u:3721": " yāvad apareṇa samayena sa (A 462a)",
    "K01vinv172u:3722": " mṛgādhipatir māṃsaṃ bhakṣayati;",
    "K01vinv172u:3723": " sa ca dārukoṭakaḥ śyenakasya pakṣiṇaḥ kramāntaraparibhraṣṭaḥ,",
    "K01vinv172u:3724": " mṛtam iva ātmānaṃ manyamānaḥ kṣudhāparigatahṛdayaḥ tasya mṛgādhipateḥ sakāśam upasaṃkrāntaḥ ārtinivedanaṃ kṛtvā kathayati:",
    "K01vinv172u:3725": " mātula kṣudhābhibhūto 'haṃ;",
    "K01vinv172u:3726": " māṃsastokaṃ (SBV II 104)",
    "K01vinv172u:3727": " prayaccha iti;",
    "K01vinv172u:3728": " sa gāthāṃ bhāṣate:",
    "K01vinv172u:3729": " prāṇātipātino me 'dya raudrasyāśubhakāriṇaḥ /",
    "K01vinv172u:3730": " daṃṣṭrāntarālasaktas tvaṃ jīvan na bahumanyase // iti",
    "K01vinv172u:3731": " so 'pi gāthāṃ bhāṣate:",
    "K01vinv172u:3732": " naṣṭaṃ samudrapatitaṃ naṣṭaṃ svapne vicintitam /",
    "K01vinv172u:3733": " naṣṭaṃ kāpuruṣe sevā akṛtajñe ca yat kṛtam // iti",
    "K01vinv172u:3734": " bhagavān āha:",
    "K01vinv172u:3735": " kiṃ manyadhve bhikṣavaḥ?",
    "K01vinv172u:3736": " yo 'sau dārukoṭakaḥ aham eva saḥ tena kālena tena samayena;",
    "K01vinv172u:3737": " yo 'sau siṃho mṛgarājaḥ eṣa evāsau devadattaḥ tena kālena tena samayena;",
    "K01vinv172u:3738": " tadāpy eṣa akṛtajñaḥ akṛtavedī;",
    "K01vinv172u:3739": " etarhy apy eṣa akṛtajña akṛtavedī;",
    "K01vinv172u:3740": " punar api yathaiṣa akṛtajña akṛtavedī tac chrūyatāṃ.",
    "K01vinv172u:3741": " The story of a lord of a bear and a poor man",
    "K01vinv172u:3742": " (concerning a previous birth of Devadatta)",
    "K01vinv172u:3743": " bhūtapūrvaṃ bhikṣavo vārāṇāsyāṃ nagaryām anyatamo daridrapuruṣaḥ prativasati;",
    "K01vinv172u:3744": " sa kāṣṭhāni vikrīya jīvikāṃ kalpayati:",
    "K01vinv172u:3745": " so 'pareṇa samayena kālyam evotthāya paraśum ābhaṅgīm ādāya kāṣṭhārthī vanaṃ gataḥ;",
    "K01vinv172u:3746": " mahāṃś cākālamegho jalamucamārutapūrvarūpaḥ samāgataḥ;",
    "K01vinv172u:3747": " tataḥ sa puruṣaḥ yuktaṃ vāyuktaṃ vā idam iti sthānāntarasamanveṣaṇayā vṛkṣād vṛkṣāntaraṃ gacchati;",
    "K01vinv172u:3748": " tathāpy ativṛṣyata eva;",
    "K01vinv172u:3749": " sa vṛkṣāntaracāratayā anupūrveṇa parvataguhāṃ praviṣṭaḥ;",
    "K01vinv172u:3750": " tasyāṃ ca guhāyām ṛkṣas tiṣṭhati;",
    "K01vinv172u:3751": " sa taṃ dṛṣṭvā santrasto niṣpalāyitum ārabdhaḥ;",
    "K01vinv172u:3752": " ṛkṣaḥ kathayati:",
    "K01vinv172u:3753": " vatsa kiṃ trasto 'si;",
    "K01vinv172u:3754": " nāsti te matsakāśād bhayaṃ;",
    "K01vinv172u:3755": " tiṣṭha iti;",
    "K01vinv172u:3756": " sa jātaśaṅko 'pi sādhvasān na śaknoti gantuṃ;",
    "K01vinv172u:3757": " tatas tena ṛkṣeṇa bāhubhyām upagṛhya dhāritaḥ;",
    "K01vinv172u:3758": " mūlaphalaiś ca santarpitaḥ;",
    "K01vinv172u:3759": " saptāhadurdinaṃ ca saṃvṛttaṃ;",
    "K01vinv172u:3760": " varṣaty eva devaḥ,",
    "K01vinv172u:3761": " na tiṣṭhati;",
    "K01vinv172u:3762": " saptāhasyātyayād aṣṭame divase vyabhre dine vigatabalāhake deve ṛkṣeṇa caturdiśaṃ vyavalokya prabhūtāni mūlaphalāni datvā sa puruṣaḥ abhihitaḥ:",
    "K01vinv172u:3763": " vatsa apetaṃ durdinaṃ;",
    "K01vinv172u:3764": " vybhraṃ dinaṃ;",
    "K01vinv172u:3765": " vigatabalāhako devaḥ;",
    "K01vinv172u:3766": " yathāsukhaṃ gaccha iti;",
    "K01vinv172u:3767": " sa puruṣaḥ pādayor nipatya kathayati:",
    "K01vinv172u:3768": " tāta gacchāmi;",
    "K01vinv172u:3769": " api tu mayā tava pratyupakāraḥ kartavyaḥ iti;",
    "K01vinv172u:3770": " sa kathayati (SBV II 105)",
    "K01vinv172u:3771": " vatsa etad eva me kṛtaṃ,",
    "K01vinv172u:3772": " yathā māṃ na kasyacin nivedayasi iti;",
    "K01vinv172u:3773": " sa kathayati:",
    "K01vinv172u:3774": " tāta evaṃ bhavatu utu;",
    "K01vinv172u:3775": " sa taṃ pradakṣiṇīkṛtya pādayor nipatya prakrāntaḥ;",
    "K01vinv172u:3776": " sa ca vārāṇasīṃ praviśati;",
    "K01vinv172u:3777": " anyatamaś ca mṛgalubdhako mṛgavadhāya nirgacchati;",
    "K01vinv172u:3778": " sa tena dṛṣṭaḥ uktaś ca:",
    "K01vinv172u:3779": " mitra tvam iyatā kālena ihāgataḥ;",
    "K01vinv172u:3780": " putradāraṃ te viklavībhūtam;",
    "K01vinv172u:3781": " atīva virauti:",
    "K01vinv172u:3782": " tvaṃ kilākālasāptāhikameghena śvāpadena vā praghātitaḥ iti;",
    "K01vinv172u:3783": " aneke mṛgapakṣinaḥ sāptāhikākālameghena praghātitāḥ;",
    "K01vinv172u:3784": " tvaṃ punaḥ kathaṃ paribhraṣṭaḥ?",
    "K01vinv172u:3785": " iti; tena yathāvṛtaṃ sarvam ārocitaṃ;",
    "K01vinv172u:3786": " sa kathayati:",
    "K01vinv172u:3787": " vayasya kāmaṃ yena vā tena vā jīvikaṃ kalpayāmi,",
    "K01vinv172u:3788": " na bhūyo vanaṃ praviśāmi iti;",
    "K01vinv172u:3789": " sa tena tathā tathā pratilobhito māṃsapratyaṃśadvayena yathā pratipanno mārgam upadarśayan saṃprasthitaḥ;",
    "K01vinv172u:3790": " yāvad anupūrveṇa (A 462b)",
    "K01vinv172u:3791": " guhām anuprāptaḥ yatrāsau mahātmā ṛkṣas tiṣṭhati;",
    "K01vinv172u:3792": " tato nairghṛṇyam āsthāya akṛtajñatāṃ ca kathayati:",
    "K01vinv172u:3793": " eṣā guhā yatrāsau tiṣṭhati iti;",
    "K01vinv172u:3794": " tatas tena lubdhena paraprāṇoparodhinā guhāyām agnir dattaḥ;",
    "K01vinv172u:3795": " atha sa mahātmā ṛkṣo dhūmavyākulīkṛtamanā aśruparyākuleṣaṇo gāthāṃ bhāṣate:",
    "K01vinv172u:3796": " kasya kiṃ vyapanītaṃ me vasatā girigahvare /",
    "K01vinv172u:3797": " phalamūlāmbubhakṣeṇa satveṣu hitabuddhinā //",
    "K01vinv172u:3798": " idānīṃ kiṃ kariṣyāmi mṛtyukāla upasthite /",
    "K01vinv172u:3799": " karma tv anuprasartavyam iṣṭāniṣṭaṃ śarīriṇām //",
    "K01vinv172u:3800": " ity uktvā kālagataḥ;",
    "K01vinv172u:3801": " tatas tair viśasyamāṃsasya bhāgān kṛtvā sa kṛtaghnapuruṣo 'bhihitaḥ:",
    "K01vinv172u:3802": " gṛhāṇa māṃsasya pratyaṃśadvayam iti;",
    "K01vinv172u:3803": " tena hastau prasāritau grahīṣyāmīti;",
    "K01vinv172u:3804": " pṛthivyāṃ nipatitau;",
    "K01vinv172u:3805": " tatas tena mṛgalubdhakena taṃ tathā viprakṛtaṃ dṛṣṭvā hā kaṣṭaṃ hā kaṣṭam ity uktvā svakān api pratyaṃśān parityajya prakrāntam;",
    "K01vinv172u:3806": " etad atyadbhutaṃ śrutvā mahājanakāyas tasmin pradeśe sannipatitaḥ;",
    "K01vinv172u:3807": " rājā brahmadattaḥ kutūhalajātas tatraiva gataḥ;",
    "K01vinv172u:3808": " tasmiṃś ca parvataikadeśe saṃghāramaḥ;",
    "K01vinv172u:3809": " tato rājā brahmadattas tasya carma gṛhītva vismayotphullalocanaḥ (SBV II 106)",
    "K01vinv172u:3810": " etam arthaṃ bhikṣusaṃghāya nivedayāmīti taṃ saṃghārāmaṃ gataḥ;",
    "K01vinv172u:3811": " carma puṣkariṇyāṃ sthāpayitvā vṛddhānte niṣaṇṇaḥ saṃghasyaitam arthaṃ vistareṇa rocayati;",
    "K01vinv172u:3812": " tatra ca saṃghasthavira arhan;",
    "K01vinv172u:3813": " sa gāthayā rājñaḥ kathayati:",
    "K01vinv172u:3814": " naiṣa ṛkṣo mahārāja bodhisatva dyutiṃdharaḥ /",
    "K01vinv172u:3815": " pūjanīyas tribhir lokaiḥ tvayāpy eṣa narottama // iti",
    "K01vinv172u:3816": " rājā saṃlakṣayati:",
    "K01vinv172u:3817": " kartavyāsya pūjeti;",
    "K01vinv172u:3818": " bhikṣavaḥ kathayanti:",
    "K01vinv172u:3819": " deva bhadrakalpiko 'yaṃ bodhisatvaḥ;",
    "K01vinv172u:3820": " saṃvidhātavyāsya pūjā iti;",
    "K01vinv172u:3821": " tato rājā brahmadattaḥ sāntaḥpurakumārāmātyapaurajānapadaḥ sarvagandhakāṣṭhāny ādāya taṃ pradeśam abhigataḥ;",
    "K01vinv172u:3822": " sarvaṃ tan māṃsam asthi kalebaraṃ ca ekadhye kārayitvā kathayati:",
    "K01vinv172u:3823": " bhavantaḥ sarvagandhakāṣṭhaiś citāṃ citvā mahatā satkāreṇa dhyāpayata iti;",
    "K01vinv172u:3824": " tasmiṃś ca pradeśe mahān stūpaḥ pratiṣṭhāpitaḥ;",
    "K01vinv172u:3825": " chatradhvajapatākāś ca ropitāḥ;",
    "K01vinv172u:3826": " mahaś ca prasthāpitam –Ed. pratisthāpitam–;",
    "K01vinv172u:3827": " yaiś ca tatra kārāḥ kṛtāḥ te sarve mokṣaparāyaṇāḥ saṃvṛttāḥ.",
    "K01vinv172u:3828": " kiṃ manyadhve bhikṣavaḥ?",
    "K01vinv172u:3829": " yo 'sau ṛkṣaḥ aham eva saḥ tena kālena tena samayena;",
    "K01vinv172u:3830": " yo 'sāv akṛtajñaḥ puruṣaḥ eṣa evāsau devadattaḥ tena kālena tena samayena;",
    "K01vinv172u:3831": " tadāpy eṣa akṛtajñaḥ akṛtavedī;",
    "K01vinv172u:3832": " etarhy apy eṣa akṛtajña akṛtavedī;",
    "K01vinv172u:3833": " punar api yathaiṣa akṛtajña akṛtavedī tac chrūyatāṃ.",
    "K01vinv172u:3834": " Another story of a bear of a poor man",
    "K01vinv172u:3835": " (concerning a previous birth of Devadatta)",
    "K01vinv172u:3836": " bhūtapūrvaṃ bhikṣavo vārāṇāsyāṃ nagaryām anyatamo daridrapuruṣaḥ prativasati;",
    "K01vinv172u:3837": " sa kāṣṭhāni vikrīya jīvikāṃ kalpayati:",
    "K01vinv172u:3838": " so 'pareṇa samayena kālyam evotthāya paraśum ābhaṅgīm ādāya kāṣṭhārthī vanaṃ gataḥ;",
    "K01vinv172u:3839": " tatparvatapradeśe vividhataruṣaṇḍamaṇḍite nānāpuṣpaphalasamṛddhe aniyatarāśyavasthito bodhisatvaḥ ṛkṣeṣūpapannaḥ;",
    "K01vinv172u:3840": " yāvad asau kāṣṭhahārakaḥ kāṣṭhāni paryeṣamāṇaḥ anyatamasmin pradeśe vyāghreṇābhidrutaḥ;",
    "K01vinv172u:3841": " maraṇabhayabhīto daivāt taṃ (SBV II 107)",
    "K01vinv172u:3842": " vṛkṣam abhirūḍho yasminvṛkṣe sa ṛkṣo bodhisatvas tiṣṭhati;",
    "K01vinv172u:3843": " sa taṃ dṛṣṭvā bhūyaḥ santrastaḥ;",
    "K01vinv172u:3844": " tena mahātmanā samāśvāsya utsaṅgena dhāritaḥ;",
    "K01vinv172u:3845": " sa ca vyāghra āhāragṛddhas taṃ vṛkṣatalaṃ naiva muñcati;",
    "K01vinv172u:3846": " kathayati (A 463a)",
    "K01vinv172u:3847": " ca: bho mahātmann ete manuṣyāḥ kṛṣṇaśirasaḥ akṛtajñāḥ bhavanti;",
    "K01vinv172u:3848": " pātayainaṃ;",
    "K01vinv172u:3849": " bhakṣayitvā gacchāmi iti;",
    "K01vinv172u:3850": " prāyaḥ śaraṇāgatavatsalā anya 'pi manuṣyāḥ;",
    "K01vinv172u:3851": " prāgeva bodhisatvāḥ;",
    "K01vinv172u:3852": " sa kathayati:",
    "K01vinv172u:3853": " mamāyaṃ śaraṇāgataḥ;",
    "K01vinv172u:3854": " nāham etaṃ pātayāmi iti;",
    "K01vinv172u:3855": " tathāpy asau vyāghraḥ māṃsaśoṇitābhilāṣī tiṣṭhaty eva;",
    "K01vinv172u:3856": " na tasmād viprakrāmati;",
    "K01vinv172u:3857": " athāsau ṛkṣas taṃ puruṣam āha:",
    "K01vinv172u:3858": " śrānto 'haṃ; tvaṃ tāvat tiṣṭha;",
    "K01vinv172u:3859": " ahaṃ viśramāmi iti;",
    "K01vinv172u:3860": " sa tasyotsaṅganiṣaṇṇaḥ śramakheditapariṣrāntaś ca middham avakrāntaḥ;",
    "K01vinv172u:3861": " sa vyāhgraḥ kathayati:",
    "K01vinv172u:3862": " bhoḥ puruṣa kiyantaṃ kālaṃ tvayātra sthātavyaṃ?",
    "K01vinv172u:3863": " pātayainaṃ;",
    "K01vinv172u:3864": " bhakṣayitvā gamiṣyāmi:",
    "K01vinv172u:3865": " iti; sa nirghṛṇahṛdayaḥ pāpakarmā tyaktaparalokaḥ saṃlakṣayati:",
    "K01vinv172u:3866": " śobhanam eṣa kathayati;",
    "K01vinv172u:3867": " kiyantaṃ kālaṃ mayātra sthātavyaṃ?",
    "K01vinv172u:3868": " pātayāmi iti;",
    "K01vinv172u:3869": " sa tena pātitaḥ;",
    "K01vinv172u:3870": " tena mahātmanā patatābhihitaṃ hā nai vā te hā kiṃ cit dus se mi ity uktvā patitaḥ;",
    "K01vinv172u:3871": " vyāghreṇānayena vyasanam āpāditaḥ;",
    "K01vinv172u:3872": " sa tasya saṃdhāya bhāṣitaṃ śrutvā saṃlakṣayati:",
    "K01vinv172u:3873": " mamāyaṃ kenacit saṃvibhāgaṃ kartukāmaḥ,",
    "K01vinv172u:3874": " yenaivaṃ kathayati iti;",
    "K01vinv172u:3875": " tasya tṛṣṇāndhasya pralāpo lagnaḥ;",
    "K01vinv172u:3876": " kṣiptacittas tena tenānvāhiṇḍann evam āha:",
    "K01vinv172u:3877": " hā nai vā te hā kiṃ cit dus se mi iti;",
    "K01vinv172u:3878": " sa jñātibhir gṛhaṃ nītaḥ;",
    "K01vinv172u:3879": " pralapaty eva na santiṣṭhate;",
    "K01vinv172u:3880": " te vidyāmantradhāriṇo bhūtacikitsakān anyāṃś ca śramaṇabrāhmaṇān suhṛtsambandhibāndhavān pṛcchati;",
    "K01vinv172u:3881": " te bahudhā kathayanti;",
    "K01vinv172u:3882": " na kaścit cikitsāṃ karoti;",
    "K01vinv172u:3883": " tena khalu samayena vārāṇasyāṃ nātidūre āśramapade vividhataruṣaṇḍamaṇḍite puṣpaphalasalilasaṃpanne anekavihaganikūjite ṛṣiḥ paṃcābhijñaḥ prativasati;",
    "K01vinv172u:3884": " tasya puruṣasya jñātayas taṃ puruṣan ādāya tasya ṛṣeḥ sakāśaṃ gatāḥ pādayor nipatya kathayanti:",
    "K01vinv172u:3885": " maharṣe ayam asmākaṃ jñātiḥ;",
    "K01vinv172u:3886": " muhur muhur evaṃ pralapati;",
    "K01vinv172u:3887": " kim asya kartavyam iti;",
    "K01vinv172u:3888": " pāpakārī ayaṃ satvaḥ;",
    "K01vinv172u:3889": " anena durātmanā kṛtopakārī bodhisatvo vyāghrasya purastāt pātitaḥ;",
    "K01vinv172u:3890": " tena mahātmanā cintitam asmai dharmaṃ deśayāmi iti;",
    "K01vinv172u:3891": " so 'nena pātitaḥ;",
    "K01vinv172u:3892": " tasya patato bhrāntasya daśānāṃ ślokānām ekaikam akṣaraṃ pratibhātaṃ hā nai vā te hā kiṃ cit dus se mi iti;",
    "K01vinv172u:3893": " tasya ṛṣeḥ śiṣyaḥ (SBV II 108)",
    "K01vinv172u:3894": " kathayati: upādhyāya kathayasva tāvat kīdṛśas te ślokāḥ iti;",
    "K01vinv172u:3895": " sa ṛṣir anupūrveṇa tān ślokān kathayitum ārabdhaḥ:",
    "K01vinv172u:3896": " hā kāṣṭaṃ bata loke 'smin adharmaḥ khalu dāruṇaḥ /",
    "K01vinv172u:3897": " asaty eṣu manuṣyeṣu hiṃsā mitreṣu vidyate // 1 //",
    "K01vinv172u:3898": " naivāsane na śayane nāpi caiva ca caṅkrame /",
    "K01vinv172u:3899": " na kasyāṃcid avasthāyāṃ mitradruk sukham edhate // 2 //",
    "K01vinv172u:3900": " vāṇī te karuṇārttena tatā yā caiva bhāṣitā /",
    "K01vinv172u:3901": " sā tvāṃ dahati durbuddhe khāṇḍavaṃ jvalitaṃ yathā // 3 //",
    "K01vinv172u:3902": " tena hi tvaṃ pare loke 'nubhaviṣyasi vedanām //",
    "K01vinv172u:3903": " asātāṃ duḥkhasaṃsparśāṃ karma kṛtvā sudāruṇām // 4 //",
    "K01vinv172u:3904": " hā heti krandamānas tvaṃ raurave bhṛśadāruṇe /",
    "K01vinv172u:3905": " saṃprāpsyasi mahad duḥkhaṃ nihīnam adhamādhama // 5 //",
    "K01vinv172u:3906": " kiṃ te na prakṛtaṃ karma raudrasyāśubhakarmaṇaḥ /",
    "K01vinv172u:3907": " asatyeṣu manuṣyeṣu hiṃsā mitreṣu vidyate // 6 //",
    "K01vinv172u:3908": " cittaṃ pāpaṃ vyavasyanti dharmalopo (A 463b)",
    "K01vinv172u:3909": " hi dhāruṇaḥ /",
    "K01vinv172u:3910": " smara ṛkṣaṃ ca vyāghraṃ ca yat pāpaṃ prakṛtaṃ tvayā // 7 //",
    "K01vinv172u:3911": " durbuddhe tvaṃ na jānīṣe yathā mitreṣu vartitum /",
    "K01vinv172u:3912": " hantāraṃ labhate hantā vairī vairāṇi paśyati // 8 //",
    "K01vinv172u:3913": " sevitas tvaṃ ciraṃ kālaṃ prāpte vyāghramahābhaye /",
    "K01vinv172u:3914": " rakṣitaś ca śayānas tvaṃ tvayāsau kiṃ na rakṣitaḥ // 9 //",
    "K01vinv172u:3915": " mitrabhedaṃ paraṃ garhyaṃ bruvate dharmavādinaḥ /",
    "K01vinv172u:3916": " kāyasya bhedād durbuddhe narakeṣūpapatsyate // 10 // iti",
    "K01vinv172u:3917": " kiṃ manyadhve bhikṣavo?",
    "K01vinv172u:3918": " yo 'sau ṛkṣaḥ aham eva saḥ tena kālena tena samayena;",
    "K01vinv172u:3919": " yo 'sau kṛtaghnaḥ satvaḥ eṣa evāsau devadattaḥ tena kālena tena samayena;",
    "K01vinv172u:3920": " tadāpy eṣa akṛtajñaḥ akṛtavedī;",
    "K01vinv172u:3921": " etarhy apy eṣa akṛtajña akṛtavedī;",
    "K01vinv172u:3922": " punar api yathaiṣa akṛtajña akṛtavedī tac chrūyatāṃ.",
    "K01vinv172u:3923": " The story of the king Śibi",
    "K01vinv172u:3924": " (concerning a previous birth of Devadatta)",
    "K01vinv172u:3925": " bhūtapūrvaṃ bhikṣavo śibighoṣāyāṃ rājadhānyāṃ śibir nāma rājā rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ (SBV II 109)",
    "K01vinv172u:3926": " cākīrṇabahujanamanuṣyaṃ ca;",
    "K01vinv172u:3927": " sa ca rājā śrāddho bhadraḥ kalyāṇāśayaḥ ātmahitapratipannaḥ kāruṇiko mahātmā dharmakāmaḥ prajāvatsalaḥ sarvapradaḥ sarvaparityāgi nissaṅgaparityāgī mahati ca tyāge vartate;",
    "K01vinv172u:3928": " tasya nāsti kiṃcid adattam aparityaktaṃ yaduta śramaṇabrāhmaṇebhyaḥ kṛpaṇebhyo vaṇīpakebhyaḥ adhvagebhyaḥ yācanakebhyaḥ;",
    "K01vinv172u:3929": " yadbhūyasā tu glānebhyaḥ ācaritaṃ tasya rājñaḥ;",
    "K01vinv172u:3930": " kālyam evotthāya mātāpitarāv abhivādya glānāvalokyanaṃ kṛtvā arthādhikaraṇe niṣīdati;",
    "K01vinv172u:3931": " yāvad anyataraḥ puruṣo glānaḥ;",
    "K01vinv172u:3932": " sa sarvavaidyapratyākhyāto nirapekṣo jīvite maraṇābhimuktaḥ tena tenānvāhiṇḍamānaḥ śibighoṣāṃ rājadhānīm anuprāptaḥ;",
    "K01vinv172u:3933": " tasmiṃś ca samaye rājā saṃprāpte vasantakālasamaye saṃpuṣpitaphaliteṣu pādapeṣu haṃsakrauñcamayūraśukākokilajīvañjīvonnādite",
    "K01vinv172u:3934": " vanaṣaṇḍe antaḥpuraparivṛtaḥ udyānabhūmiṃ saṃprasthitaḥ;",
    "K01vinv172u:3935": " sa ca vyādhitas tīvrarujopatāpasaṅjanitadaurmanasyo muhuḥ śvāsoparudhhyamānatanur aśruparyākulekaṇo daṇḍapāṇiḥ śanaiḥ śanai rājñaḥ sakāśam upasaṃkrāntaḥ;",
    "K01vinv172u:3936": " śiraḥpraṇāmaṃ kṛtvā kathayati:",
    "K01vinv172u:3937": " deva paritrāyasva mām asmād vyādheḥ;",
    "K01vinv172u:3938": " prayaccha jīvitam iti;",
    "K01vinv172u:3939": " tataḥ śibirājā karuṇadīnavilambitair akṣarair ucyamānas tadāturavacanaṃ śrutvā kāruṇyād ākampitahṛdayaḥ tatra eva pratinivṛttaḥ amātyān āmantrayate:",
    "K01vinv172u:3940": " āhūyantāṃ madviṣayanivāsino vaidyāḥ iti;",
    "K01vinv172u:3941": " tais sarve vaidyā āhūtāḥ;",
    "K01vinv172u:3942": " rājña upanītāḥ;",
    "K01vinv172u:3943": " tato rājā taṃ puruṣaṃ śabdayitvā kathayati:",
    "K01vinv172u:3944": " bhavantaḥ kurutāsya cikitsām iti;",
    "K01vinv172u:3945": " vaidyā vicāryaikamatena kathayanti:",
    "K01vinv172u:3946": " deva yaḥ puruṣaḥ janmano na kasyacid ruṣitapūrvaḥ tasya rudhireṇa yavāgūṃ sādhayitvā yadi bhojyate,",
    "K01vinv172u:3947": " evam ayaṃ svasthībhavati;",
    "K01vinv172u:3948": " nānyathā iti;",
    "K01vinv172u:3949": " śrutvā rājā saṃlakṣayati:",
    "K01vinv172u:3950": " kiṃ mamānena evaṃvidhena jīvitena,",
    "K01vinv172u:3951": " rājyaiśvaryādhipatyena vā?",
    "K01vinv172u:3952": " īdṛśena yo 'haṃ pareṣāṃ duḥkhārtānāṃ na śaknomi śāntiṃ kartum iti;",
    "K01vinv172u:3953": " evaṃ vicintya rājā svasantatiṃ pratyavekṣitum ārabdhaḥ;",
    "K01vinv172u:3954": " tena dhātrī pṛṣṭā:",
    "K01vinv172u:3955": " amba asty ahaṃ kasyacid ruṣitapūrvaḥ?",
    "K01vinv172u:3956": " sā kathayati: deva yadā (A 464a)",
    "K01vinv172u:3957": " tvaṃ mamāṃsagatas tadā aham api na kasyacid ruṣitapūrvā;",
    "K01vinv172u:3958": " prāgeva tvam iti;",
    "K01vinv172u:3959": " tato mātuḥ sakāśam upasaṃkramya kathayati:",
    "K01vinv172u:3960": " putra yadā tvaṃ mama kukṣigatas tadā aham api na kasyacid ruṣitapūrvā,",
    "K01vinv172u:3961": " prāgeva tvam iti;",
    "K01vinv172u:3962": " rājā kathayati:",
    "K01vinv172u:3963": " idānīṃ saṃpannaṃ bhaiṣajyam iti;",
    "K01vinv172u:3964": " tena vaidyā uktāḥ:",
    "K01vinv172u:3965": " mama paṃcasu gātreṣu śirāṃ (SBV II 110)",
    "K01vinv172u:3966": " muñcata iti;",
    "K01vinv172u:3967": " te kathayanti:",
    "K01vinv172u:3968": " deva na vayaṃ prākṛtapuruṣasyārthāya devasya kāye śastraṃ nipātayāmaḥ iti;",
    "K01vinv172u:3969": " kuśalā bhavanti bodhisatvās teṣu teṣu śilpasthānakarmasthāneṣu;",
    "K01vinv172u:3970": " tena svayam eva paṃcasu gātreṣu śirā muktā;",
    "K01vinv172u:3971": " rudhirasya karparaḥ pūrṇaḥ;",
    "K01vinv172u:3972": " tataḥ peyā sādhayitvā dattā;",
    "K01vinv172u:3973": " anuraktapaurajānapadaḥ sa rājā;",
    "K01vinv172u:3974": " antaḥpurakumārāmātyapaurajānapadā vikroṣṭum ārabdhāḥ;",
    "K01vinv172u:3975": " nānādeśābhyāgataś ca janakayo vivācayitum ārabdhaḥ:",
    "K01vinv172u:3976": " kathaṃ nāma ekasya prākṛtasatvasyārthāya iyantaḥ satvāḥ parityajyante?",
    "K01vinv172u:3977": " iti; tato rājñā sa janakāyaḥ samāśvāsitaḥ;",
    "K01vinv172u:3978": " tad anenopāyena ṣaṇ māsān paṃcasu gātreṣu śirā muktā;",
    "K01vinv172u:3979": " yavāgūṃ bhojitaḥ;",
    "K01vinv172u:3980": " rājñaḥ śibeḥ taccharīraṃ cālanīsadṛśaṃ saṃvṛttam;",
    "K01vinv172u:3981": " ojaḥ parihātum ārabdhaḥ;",
    "K01vinv172u:3982": " śuddhāvāsakāyikā devāḥ saṃlakṣayanti:",
    "K01vinv172u:3983": " yady evaṃ bhadrakalpiko bodhisatvaḥ parihīyate,",
    "K01vinv172u:3984": " na śobhanaṃ;",
    "K01vinv172u:3985": " te tasya pratyaham oja upaharanti,",
    "K01vinv172u:3986": " yenāsau yāpayati;",
    "K01vinv172u:3987": " yadā tasya puruṣasya vyādhir upaśāntaḥ,",
    "K01vinv172u:3988": " tadā śibinā rājñā paṃcabhir grāmavaraiḥ saṃvibhaktaḥ,",
    "K01vinv172u:3989": " vārāṇasyāṃ pradhānasaṃmato jātaḥ;",
    "K01vinv172u:3990": " tadā sāmantakena śabdo visṛtaḥ;",
    "K01vinv172u:3991": " śibinā rājñā paṃcasu gātreṣu śirā muktā;",
    "K01vinv172u:3992": " svarudhireṇa glānasya iyantaṃ kālam upasthānaṃ kṛtaṃ;",
    "K01vinv172u:3993": " sa ca svasthīkṛtaḥ iti;",
    "K01vinv172u:3994": " tataḥ kutūhalajātaḥ satvā āgamya taṃ puruṣaṃ pṛcchanti:",
    "K01vinv172u:3995": " bhoḥ puruṣa satyaṃ tava kila śibinā rājñā iyantaṃ kālam upasthānaṃ kṛtam?",
    "K01vinv172u:3996": " iti; sa kathayati:",
    "K01vinv172u:3997": " kiṃ mamānena kṛtaṃ?",
    "K01vinv172u:3998": " duṣṭaśoṇitaṃ pṛthivyāṃ vā choryeta anyasya vā dīyeta,",
    "K01vinv172u:3999": " kim atra āścaryam iti;",
    "K01vinv172u:4000": " vaco 'vasānasamanantaram evāsya gṛhe agnir nipatitaḥ;",
    "K01vinv172u:4001": " yenāsya gṛhaṃ sarvaṃ ca svāpateyaṃ dagdhaṃ.",
    "K01vinv172u:4002": " kiṃ manyadhve bhikṣavo?",
    "K01vinv172u:4003": " yo 'sau śibī rājā aham eva saḥ tena kālena tena samayena;",
    "K01vinv172u:4004": " yo 'sau kṛtaghnaḥpuruṣaḥ eṣa evāsau devadattaḥ tena kālena tena samayena;",
    "K01vinv172u:4005": " tadāpy eṣa akṛtajñaḥ akṛtavedī;",
    "K01vinv172u:4006": " etarhy apy eṣa akṛtajña akṛtavedī;",
    "K01vinv172u:4007": " punar api yathaiṣa akṛtajña akṛtavedī tac chrūyatāṃ.",
    "K01vinv172u:4008": " The story of Kalyāṇakārin",
    "K01vinv172u:4009": " (concerning a previous birth of Devadatta)",
    "K01vinv172u:4010": " bhūtapūrvaṃ bhikṣavo 'nyatamasyāṃ rājadhānyām anyatamo rājā rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ",
    "K01vinv172u:4011": " so 'pareṇa samayena devyā sārdhaṃ krīḍati ramate paricārayati;",
    "K01vinv172u:4012": " tasya krīḍato ramamāṇasya paricārayataḥ (SBV II 111)",
    "K01vinv172u:4013": " kālāntareṇa devī āpannasatvā saṃvṛttā;",
    "K01vinv172u:4014": " sā aṣṭānāṃ va nāvānāṃ vā māsānām atyayāt prasūtā;",
    "K01vinv172u:4015": " dārako jātaḥ abhirūpo darśanīyaḥ prāsādiko gauraḥ kanakavarṇaḥ chatrākāraśirāḥ pralambabāhur vistīrṇalalāṭaḥ saṃgatabhrūs tuṅganāso (A 464b)",
    "K01vinv172u:4016": " sarvāṅgapratyaṅgopetaḥ;",
    "K01vinv172u:4017": " janmani cāsya anekāni kalyāṇasahasrāṇi prādurbhūtāni;",
    "K01vinv172u:4018": " tasya jātau jātimahaṃ kṛtvā nāmadheyaṃ vyavasthāpyate;",
    "K01vinv172u:4019": " kiṃ bhavatu dārakasya nāma?",
    "K01vinv172u:4020": " iti; amātyāḥ kathayanti:",
    "K01vinv172u:4021": " devāsya janmani anekāni kalyāṇasahasrāṇi prādurbhūtāni;",
    "K01vinv172u:4022": " tasmād bhavatu dārakasya kalyāṇakārīti nāma iti;",
    "K01vinv172u:4023": " tasya kalyāṇakārīti nāmadheyaṃ vyavasthāpitaṃ;",
    "K01vinv172u:4024": " kalyāṇakārī dārakaḥ aṣṭābhyo dhātrībhyo 'nupradattaḥ;",
    "K01vinv172u:4025": " dvābhyām aṃśadhātrībhyāṃ dvābhyāṃ kṣīradhātrībhyāṃ dvābhyāṃ maladhātrībhyāṃ dvābhyāṃ krīḍanikābhyāṃ dhātrībhyāṃ;",
    "K01vinv172u:4026": " so 'ṣṭābhir dhātrībhir unnīyate kṣīreṇa dadhnā navanītena sarpiṣā sarpirmaṇḍena anyaiś cottaptottaptair upakaraṇaviśeṣair āśu vardhate hradastham iva paṅkajam;",
    "K01vinv172u:4027": " bhūyaḥ sa rājā devyā sārdhaṃ krīḍati ramate paricārayati;",
    "K01vinv172u:4028": " tasya krīḍato ramamāṇasya paricārayataḥ devī āpannasatvā saṃvṛttā;",
    "K01vinv172u:4029": " sā aṣṭānāṃ va nāvānāṃ vā māsānām atyayāt prasūtā;",
    "K01vinv172u:4030": " dārako jātaḥ;",
    "K01vinv172u:4031": " tasyāpi janmani akalyāṇasahasrāṇi prādurbhūtāni;",
    "K01vinv172u:4032": " tasya akalyāṇakārīti nāmadheyaṃ vyavasthāpitaṃ;",
    "K01vinv172u:4033": " so 'pi unnīto mahān saṃvṛttaḥ;",
    "K01vinv172u:4034": " kalyāṇakārī kumāro maitryātmakaḥ kāruṇikaḥ sarvasatveṣu dayāvān dānarucir dānābhirataḥ;",
    "K01vinv172u:4035": " sa śramaṇabrāhmaṇakṛpaṇavaṇīpakayācanakebhyo dānaṃ dadāti;",
    "K01vinv172u:4036": " sa pitrā ucyate:",
    "K01vinv172u:4037": " putra mā tvaṃ satataṃ dānam anuprayaccha;",
    "K01vinv172u:4038": " kuto 'smākam etāvad dhanajātaṃ bhaviṣyati yannv aham anvaham evaṃ dāsyāmīti;",
    "K01vinv172u:4039": " dharmatā hy eṣā dātur dānapater yad bahujanasya priyo bhavati manāpaś ca;",
    "K01vinv172u:4040": " digvidikṣu cāsya udāraḥ kalyāṇakīrtiśabdaśloko 'bhyudgacchati;",
    "K01vinv172u:4041": " tasyānyatareṇa bhūmyantareṇa rājñā guṇamāhātmyaṃ śrutvā duhitā dattā;",
    "K01vinv172u:4042": " rājñā mahatā śrīsamudāyena pratīṣṭā;",
    "K01vinv172u:4043": " kalyāṇakārī kathayati:",
    "K01vinv172u:4044": " na tāvad ahaṃ bhāryopādānaṃ karomi,",
    "K01vinv172u:4045": " yāvan na dhanopārjanaṃ kṛtaṃ;",
    "K01vinv172u:4046": " tad anujñātum ārhasi tāta,",
    "K01vinv172u:4047": " mahāsamudram avatarāmi iti;",
    "K01vinv172u:4048": " sa kathayati:",
    "K01vinv172u:4049": " evaṃ kuruṣva iti;",
    "K01vinv172u:4050": " sa paṇyam ādāya mahāsamudraṃ saṃprasthitaḥ;",
    "K01vinv172u:4051": " so 'sya bhrātā akalyāṇakārī saṃlakṣayati:",
    "K01vinv172u:4052": " ayaṃ bahujanasya priyo manāpaś ca;",
    "K01vinv172u:4053": " yadi mahāsamudrāt samṛddhayānapātro 'bhyāgacchati bhūyasā bahujanapriyo bhavati (SBV II 112)",
    "K01vinv172u:4054": " manāpaś ca; sthānam etad vidyate yat tiṣṭhata eva pituḥ rājyaiśvaryādhipatyaṃ kārayati;",
    "K01vinv172u:4055": " sarvathā kim atra prāptakālam?",
    "K01vinv172u:4056": " aham apy anena sākam avatarāmi:",
    "K01vinv172u:4057": " atraivainaṃ jīvitād vyaparopayiṣyāmi;",
    "K01vinv172u:4058": " evaṃ mamākāmasyāpi yauvarājyābhiṣekaḥ;",
    "K01vinv172u:4059": " iti viditvā pituḥ sakāśam upasaṃkramya kathayati:",
    "K01vinv172u:4060": " deva kalyāṇakārī mahāsamudraṃ saṃprasthitaḥ;",
    "K01vinv172u:4061": " aham api tena sārdhaṃ gacchāmi iti;",
    "K01vinv172u:4062": " sa kathayati evaṃ kuruṣveti;",
    "K01vinv172u:4063": " tataḥ kalyāṇakāriṇā sve 'dhiṣṭhāne ghaṇṭāvaghoṣaṇaṃ kāritaṃ;",
    "K01vinv172u:4064": " śṛṇvantu bhavanto nagaranivāsino vaṇijaḥ;",
    "K01vinv172u:4065": " kalyāṇakārī kumāro mahāsamudraṃ saṃprasthitaḥ;",
    "K01vinv172u:4066": " yo yuṣmākam utsahate kalyāṇakāriṇā sārthavāhena sārdham aśulkena agulmena atarapaṇyena mahāsamudram avatartuṃ (A 465a)",
    "K01vinv172u:4067": " mahāsamudragamanīyaṃ paṇyaṃ samudānayatu iti;",
    "K01vinv172u:4068": " anekair vaṇikchatair mahāsamudragamanīyaṃ paṇyaṃ samudānītaṃ;",
    "K01vinv172u:4069": " tataḥ kalyāṇakārī sārthavāhaḥ akalyāṇakāriṇā bhrātrā sārdhaṃ kṛtakutūhalamaṅgalasvastyayanaḥ",
    "K01vinv172u:4070": " anekavaṇikśataparivāraḥ śakaṭair bhārair mūṭaiḥ piṭakaiḥ uṣṭrair gobhir gardabhaiḥ",
    "K01vinv172u:4071": " prabhūtaṃ mahāsamudragamanīyaṃ paṇyam ādāya saṃprasthitaḥ;",
    "K01vinv172u:4072": " so 'nupūrveṇa grāmanigamarājarāṣṭradhānīṣu paṭṭanāny avalokya samudratīram anuprāptaḥ;",
    "K01vinv172u:4073": " sa paṃcabhiḥ purāṇaśatair vahanaṃ kṛtvā paṃca pauruṣeyān gṛhītvā āhārakaṃ nirhārakaṃ nāvikaṃ kaivartaṃ karṇadhāraṃ ca trir ghaṇṭāvaghoṣaṇaṃ kṛtvā mahāsamudram avatīrṇaḥ;",
    "K01vinv172u:4074": " saṃprasthite vahane bhrātur akalyāṇakāriṇaḥ kathayati:",
    "K01vinv172u:4075": " mahāsamudramadhyagatānāṃ yadi tad vahanaṃ vipadyeta,",
    "K01vinv172u:4076": " mama gale lageḥ;",
    "K01vinv172u:4077": " mā kāhalībhaviṣyasi iti;",
    "K01vinv172u:4078": " sa kathayati:",
    "K01vinv172u:4079": " śobhanam evaṃ bhavatu iti;",
    "K01vinv172u:4080": " yāvat tad vahanam anuguṇena vāyunā ratnadvīpam anuprāptaṃ;",
    "K01vinv172u:4081": " karṇadhāraḥ kathayati:",
    "K01vinv172u:4082": " śṛṇvantu bhavanto jambūdvīpakā vaṇijaḥ;",
    "K01vinv172u:4083": " yo 'sau śrūyate ratnadvīpo nāma vajravaiḍūryendranīlamarakatādīnāṃ ratnānām ākaraḥ iti tam anuprāptāḥ sma;",
    "K01vinv172u:4084": " yatheṣṭaṃ ratnasaṅgrahaṃ kuruta iti;",
    "K01vinv172u:4085": " tatas taiḥ pramuditamanobhiḥ upaparīkṣya,",
    "K01vinv172u:4086": " tad vahanaṃ ratnānāṃ pūritaṃ (SBV II 113)",
    "K01vinv172u:4087": " tadyathā tilataṇḍulakolakutthānāṃ;",
    "K01vinv172u:4088": " nipuṇā bhavanti bodhisatvāḥ kuśalaś ca;",
    "K01vinv172u:4089": " kalyāṇakāriṇā kumāreṇa mahārhāṇi ratnāni kaṭyām upanibaddhāni;",
    "K01vinv172u:4090": " yāvat tad vahanaṃ viparivṛttaṃ;",
    "K01vinv172u:4091": " tīrasya nātidūre makareṇa matsyajātena anayena vyasanam āpāditaṃ;",
    "K01vinv172u:4092": " tataḥ akalyāṇakārī kalyāṇakāriṇo gale lagnaḥ;",
    "K01vinv172u:4093": " sa tena mahatā yatnena uttāritaḥ;",
    "K01vinv172u:4094": " sa tāvat kṛtapariṣramo middham avakrāntaḥ;",
    "K01vinv172u:4095": " tasya parivartamānasya akalyāṇakāriṇā kaṭyupanibaddhāni ratnāni dṛṣṭāni;",
    "K01vinv172u:4096": " sa saṃlakṣayati:",
    "K01vinv172u:4097": " ayaṃ nāma ratnāni gṛhītvā gamiṣyati;",
    "K01vinv172u:4098": " ahaṃ riktapāṇir gamiṣyāmi;",
    "K01vinv172u:4099": " iti viditvā tena tasya gāḍhamiddhāvaṣṭabdhasya tāni ratnāny apahṛtāni;",
    "K01vinv172u:4100": " kaṇṭakaiś ca akṣiṇī utpāṭite;",
    "K01vinv172u:4101": " sa tam andhaṃ samudratīre chorayitvā prakrāntaḥ;",
    "K01vinv172u:4102": " daivāt gopālakā gāś cārayantas taṃ pradeśam anuprāptāḥ;",
    "K01vinv172u:4103": " tair asau dṛṣṭaḥ pṛṣṭaś ca:",
    "K01vinv172u:4104": " bhoḥ puruṣa kas tvam īdṛśaḥ iti;",
    "K01vinv172u:4105": " tena yathāvṛtaṃ samākhyātaṃ;",
    "K01vinv172u:4106": " śrutvā teṣāṃ kāruṇyam utpannaṃ;",
    "K01vinv172u:4107": " tair asau pālabandhor gṛhe nītaḥ;",
    "K01vinv172u:4108": " sa tena viṇām āśrāvayitum ārabdhaḥ;",
    "K01vinv172u:4109": " tasya pālabandhor bhāryā yauvanamadākṣepāt vīṇāsvanaṃ śrutvā taṃ prārthayituṃ pravṛttā;",
    "K01vinv172u:4110": " sa kṛtaghnaceṣṭitam anusmṛtya karṇau pidhāyāvasthito nādhivāsayati;",
    "K01vinv172u:4111": " kāmādhyavasitānāṃ nāsti kiṃcid akaraṇīyam iti tayā svāmi vigrāhitaḥ:",
    "K01vinv172u:4112": " mām ayam andhaḥ puruṣaḥ prārthayati iti; (A 465b)",
    "K01vinv172u:4113": " īdṛśānāṃ tvaṃ saṃgrahaṃ karoṣi iti;",
    "K01vinv172u:4114": " pratikruṣṭam etad vairāṇāṃ yaduta strīvairaṃ;",
    "K01vinv172u:4115": " sa saṃlakṣayati:",
    "K01vinv172u:4116": " kṛtanigraho 'yaṃ;",
    "K01vinv172u:4117": " nāsti kiṃcid asya karaṇīyam ṛte nirvāsanād iti;",
    "K01vinv172u:4118": " sa tena gṛhān nirvāsitaḥ rathyāvīthīcatvaraśṛṅgāṭakeṣu vīṇayā jīvikāṃ kalpayati;",
    "K01vinv172u:4119": " tasya pitā kālagataḥ;",
    "K01vinv172u:4120": " bhrātā asya akalyāṇakārī rājyaiśvaryādhipatye pratiṣṭhitaḥ;",
    "K01vinv172u:4121": " so 'py anupūrveṇa sīmāntarasya rājño nagaram anuprāptaḥ yenāsya pūrvaṃ duhitā dattā;",
    "K01vinv172u:4122": " sā ca mahatī saṃvṛttā;",
    "K01vinv172u:4123": " tasyā nānādeśanivāsino rājaputrāḥ purohitaputrāś ca varakā āgacchanti;",
    "K01vinv172u:4124": " sāpi tātenocyate:",
    "K01vinv172u:4125": " putri yasya tvaṃ dattā sa kalyāṇakārī kumāro mahāsamudraṃ (SBV II 114)",
    "K01vinv172u:4126": " gataḥ; tatraiva ca anayena vyasanam āpannaḥ;",
    "K01vinv172u:4127": " tava cedānīṃ yācakā āgacchanti;",
    "K01vinv172u:4128": " yasyaiva tvāṃ na dāsyāmi sa visukho bhaviṣyati;",
    "K01vinv172u:4129": " katham atra pratipattavyam?",
    "K01vinv172u:4130": " iti; sā kathayati:",
    "K01vinv172u:4131": " tāta yady evaṃ nagaraśobhāṃ kāraya;",
    "K01vinv172u:4132": " ahaṃ svayaṃvarāya avatarāmi iti;",
    "K01vinv172u:4133": " rājā kathayati:",
    "K01vinv172u:4134": " putri evaṃ kuruṣva iti;",
    "K01vinv172u:4135": " tato nānādeśeṣu nānādhiṣṭhāneṣu svayaṃvaraṇaṃ śrāvitaṃ;",
    "K01vinv172u:4136": " tac ca nagaram apagatapāṣāṇaśarkarakaṭhallaṃ vyavasthāpitaṃ candanavāripariṣiktaṃ",
    "K01vinv172u:4137": " surabhidhūpaghaṭikopanibaddham ucchritadhvajapatākam āmuktapaṭṭadāmakalāpaṃ nānāpuṣpāvakīrṇaṃ",
    "K01vinv172u:4138": " ramaṇīyaṃ devānām iva nandanavanodyānaṃ;",
    "K01vinv172u:4139": " ghaṇṭāvaghoṣaṇaṃ ca kāritaṃ:",
    "K01vinv172u:4140": " śṛṇvantu bhavato nagaranivāsinaḥ paurā,",
    "K01vinv172u:4141": " nānādeśābhyāgataś ca janakāyaḥ;",
    "K01vinv172u:4142": " śvo rājakumārī svayaṃvarāya avatariṣyati;",
    "K01vinv172u:4143": " tad yuṣmābhir yathāvibhavena sannipatitavyam iti;",
    "K01vinv172u:4144": " tataḥ prabhātāyāṃ rajanyāṃ sā rājakumārī nānālaṃkāravibhūṣitā anekakumārīparivṛttā",
    "K01vinv172u:4145": " vanadevateva kusumitavanamadhye atīva vibhrājamānā mahatā śrīsamudāyena madhye nagarasya",
    "K01vinv172u:4146": " anekeṣu prāṇiśatasahasreṣu sannipatiteṣu svayaṃvarāya avatīrṇā;",
    "K01vinv172u:4147": " sa kalyāṇakārī anyatamasmin pradeśe vīṇām āśrāvayaṃs tiṣṭhati;",
    "K01vinv172u:4148": " karmāṇy eva satvānāṃ parasparaṃ saṃyojakāni;",
    "K01vinv172u:4149": " balavad api hetubalaṃ pratyabalam apekṣata iti;",
    "K01vinv172u:4150": " tataḥ sā rājakumārī vīṇāsvanāvarjitahṛdayā vīṇāvādake kalyāṇakāriṇy ākṣiptā;",
    "K01vinv172u:4151": " tayā tasya sragdāma kṣiptam:",
    "K01vinv172u:4152": " eṣa mama svāmī iti;",
    "K01vinv172u:4153": " janakāyo durmanāḥ saṃvṛttaḥ;",
    "K01vinv172u:4154": " kecid vegam asahamānāḥ avadhyātum ārabdhāḥ:",
    "K01vinv172u:4155": " kathaṃ nāma nānādeśābhyāgatān rājāmātyapurohitaputrān anyāṃś ca nagaranivāsinaḥ pradhānapuruṣān",
    "K01vinv172u:4156": " pratyākhyāya rājakumāryā evaṃrūpayauvanakalāsaṃpadyuktayā andhalakaḥ svāmī vṛtaḥ iti;",
    "K01vinv172u:4157": " pauruṣeyair daurmanasyavimukhai rājño niveditaṃ;",
    "K01vinv172u:4158": " deva kumāryā svayaṃvarāvatīrṇayā svāmī vṛtaḥ iti;",
    "K01vinv172u:4159": " rājā kathayati: kīdṛśaḥ?",
    "K01vinv172u:4160": " deva andhalakaḥ;",
    "K01vinv172u:4161": " so 'pi śrutvā durmanāḥ saṃvṛttaḥ;",
    "K01vinv172u:4162": " tatas tena sā āhūyoktā;",
    "K01vinv172u:4163": " putri saṃvidyante rājāno dhaninaḥ śreṣṭhinaḥ sārthavāhāḥ amātyaputrāḥ purohitaputrāś (A 466a)",
    "K01vinv172u:4164": " ca rūpayauvanavibhavasaṃpannāḥ;",
    "K01vinv172u:4165": " kasmāt tvayā evaṃvidhaḥ svāmī vṛtaḥ?",
    "K01vinv172u:4166": " iti; sā kathayati:",
    "K01vinv172u:4167": " tāta sa eva me rocate iti;",
    "K01vinv172u:4168": " rājā kathayati:",
    "K01vinv172u:4169": " yady evaṃ kimarthaṃ tiṣṭhasi iti;",
    "K01vinv172u:4170": " sā tasya sakāśam upasaṃkrāntā kathayati:",
    "K01vinv172u:4171": " tvaṃ mayā svāmī (SBV II 115)",
    "K01vinv172u:4172": " vṛtaḥ iti; na te śobhanaṃ kṛtaṃ;",
    "K01vinv172u:4173": " kiṃ tvaṃ cintayasi?",
    "K01vinv172u:4174": " eṣo 'ndhalakaḥ;",
    "K01vinv172u:4175": " ahaṃ parapuruṣaiḥ sārdhaṃ paricārayiṣyāmi it:",
    "K01vinv172u:4176": " sā kathayati:",
    "K01vinv172u:4177": " nāham evaṃvidhasya karmaṇaḥ kāriṇī iti;",
    "K01vinv172u:4178": " sa kathayati:",
    "K01vinv172u:4179": " kathaṃ jñāyate?",
    "K01vinv172u:4180": " sā satyopayācanaṃ kartum ārabdhā:",
    "K01vinv172u:4181": " yena satyena satyavacanena tasya kalyāṇakāriṇo rājakumārasya tava cāntike rāgaḥ samutpannaḥ,",
    "K01vinv172u:4182": " nānyasya kasyacit,",
    "K01vinv172u:4183": " anena satyena satyavacanena tavaikam akṣi yathāpaurāṇaṃ syād iti;",
    "K01vinv172u:4184": " satyādhiṣṭhānasamanantaram eva tasyaikaṃ cakṣuḥ yathāpaurāṇaṃ saṃvṛttaṃ:",
    "K01vinv172u:4185": " sa kathayati:",
    "K01vinv172u:4186": " sa evāhaṃ kalyāṇakārī;",
    "K01vinv172u:4187": " akalyāṇakāriṇā bhrātrā etāṃ daśāṃ nītaḥ;",
    "K01vinv172u:4188": " sā kathayati:",
    "K01vinv172u:4189": " kathaṃ jñāyate tvam evāsau kalyāṇakārī iti;",
    "K01vinv172u:4190": " so 'pi satyopayācanaṃ kartum ārabdhaḥ:",
    "K01vinv172u:4191": " yena satyena satyavacanena tasya mamākṣiṇī samutpāṭayato 'ntike īṣad api na praduṣṭaṃ cittaṃ me,",
    "K01vinv172u:4192": " anena satyena satyavacanena mama dvitīyam akṣi yathāpaurāṇaṃ bhaved iti;",
    "K01vinv172u:4193": " tasya saha satyayācanayā dvitīyam akṣi yathāpaurāṇaṃ saṃvṛttaṃ;",
    "K01vinv172u:4194": " tataḥ sā rājakumārī kalyāṇakāriṇam avikalendriyam ādāya rājñaḥ sakāśaṃ gatā kathayati:",
    "K01vinv172u:4195": " tāta eṣa evāsau kalyāṇakārī iti;",
    "K01vinv172u:4196": " rājā na śraddhatte;",
    "K01vinv172u:4197": " tena yathāvṛttam ārocitaṃ;",
    "K01vinv172u:4198": " rājā paraṃ vismayam āpannaḥ;",
    "K01vinv172u:4199": " tatas tenāsau duhitā mahatā śrīsamudāyena pariṇītā;",
    "K01vinv172u:4200": " sa ca kalyāṇakārī mahatā balasamudāyena tannagaraṃ gatvā akalyāṇakāriṇaṃ cyāvayitvā pitṛke",
    "K01vinv172u:4201": " rājye pratiṣṭhāpitaḥ.",
    "K01vinv172u:4202": " kiṃ manyadhve bhikṣavaḥ?",
    "K01vinv172u:4203": " yo 'sau kalyāṇakārī aham eva saḥ tena kālena tena samayena;",
    "K01vinv172u:4204": " yo 'sau akalyṇakārī eṣa eva sa devadattaḥ tena kālena tena samayena;",
    "K01vinv172u:4205": " tadāpy eṣa akṛtajñaḥ akṛtavedī;",
    "K01vinv172u:4206": " etarhy apy eṣa akṛtajña akṛtavedī;",
    "K01vinv172u:4207": " punar apy eṣa yathā akṛtajña akṛtavedī tac chrūyatāṃ.",
    "K01vinv172u:4208": " The story of Viśākha",
    "K01vinv172u:4209": " (concerning a previous birth of Devadatta)",
    "K01vinv172u:4210": " bhūtapūrvam anyatamasyāṃ rājadhānyām anyatamo rājā rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca;",
    "K01vinv172u:4211": " sa devyā sārdhaṃ krīḍati ramate paricārayati;",
    "K01vinv172u:4212": " tasya krīḍato ramamāṇasya paricārayataḥ kramaśaś catvāraḥ putrā jātāḥ,",
    "K01vinv172u:4213": " śākhaḥ praśākhaḥ anuśākhaḥ viśākhaś ca;",
    "K01vinv172u:4214": " te unnītā vardhitā mahāntaḥ saṃvṛttāḥ;",
    "K01vinv172u:4215": " bhūmyantarāṇāṃ ca rājñāṃ duhitṛbhiḥ pariṇītāḥ;",
    "K01vinv172u:4216": " te rājño vikartum ārabdhāḥ;",
    "K01vinv172u:4217": " tato rājñā nirvāsitāḥ svakasvakā (SBV II 116)",
    "K01vinv172u:4218": " patnīr ādāya nirgatāḥ;",
    "K01vinv172u:4219": " yāvat kāntāramārgaṃ pratipannāḥ;",
    "K01vinv172u:4220": " teṣāṃ pathyadanaṃ parikṣīṇaṃ;",
    "K01vinv172u:4221": " taiḥ parasparaṃkriyākāraḥ kṛtaḥ:",
    "K01vinv172u:4222": " ekaikāṃ striyaṃ jīvitād vyaparopya tanmāṃsena kāntāramārgān nistarema iti; viśākhaḥ (A 466b)",
    "K01vinv172u:4223": " saṃlakṣayati:",
    "K01vinv172u:4224": " kāmaṃ svaprāṇavināśo,",
    "K01vinv172u:4225": " na tu paraprāṇoparodhaḥ;",
    "K01vinv172u:4226": " kim atra prāptakālaṃ bhāryām ādāya niṣpalāyeya iti;",
    "K01vinv172u:4227": " sa bhāryām ādāya niṣpalāyitaḥ;",
    "K01vinv172u:4228": " sāsya bhāryā annapānaviyogān mārgaśramakhedāc ca kāhalībhūtā kathayati:",
    "K01vinv172u:4229": " āryaputra prāṇair viyokṣye iti;",
    "K01vinv172u:4230": " viśākhaḥ saṃlakṣayati:",
    "K01vinv172u:4231": " mayā rākṣasamadhyāt paritrātā;",
    "K01vinv172u:4232": " idānīṃ yadi mariṣyati,",
    "K01vinv172u:4233": " na śobhanam iti;",
    "K01vinv172u:4234": " tena ūrumāṃsaṃ chitvā tasyā bhakṣaṇāya dattaṃ;",
    "K01vinv172u:4235": " bāhubhyāṃ ca śire muktvā rudhiraṃ pāyitā;",
    "K01vinv172u:4236": " so 'nupūrveṇa tām ādāya anyatamaṃ parvatam upasṛptaḥ;",
    "K01vinv172u:4237": " tatra ca mūlaphalair yāpayati;",
    "K01vinv172u:4238": " tasya ca parvatasya sannikṛṣṭe nadī vahati;",
    "K01vinv172u:4239": " tasyāṃ puruṣaḥ śatruṇā hastapādavikalaḥ kṛtvā pravāhitaḥ;",
    "K01vinv172u:4240": " sa srotasāpahriyamāṇaḥ ārtasvaraṃ krandati;",
    "K01vinv172u:4241": " viśākhaś cānyatamasmin pradeśe mūlāny utpāṭayati;",
    "K01vinv172u:4242": " tenāsau puruṣavirāvaḥ śrutaḥ;",
    "K01vinv172u:4243": " sa karuṇāmreḍitacittasantatiḥ parvatam abhiruhya samantād vyavalokayitum ārabdhaḥ;",
    "K01vinv172u:4244": " yāvat paśyati taṃ puruṣam uhyamānaṃ;",
    "K01vinv172u:4245": " sa laghu laghv eva parvatād avatīrya nadīm abhyavagāhya taṃ puruṣaṃ pṛṣṭham abhirohya nadīm uttīrya tīre sthāpayitvā taṃ duḥkhasantāpitahṛdayaḥ",
    "K01vinv172u:4246": " vatsa kim idam iti;",
    "K01vinv172u:4247": " tena yathāvṛttaṃ samākhyātaṃ;",
    "K01vinv172u:4248": " tatas tenāsau samāśvāsitaḥ;",
    "K01vinv172u:4249": " mūlaphalaiś ca santarpya patnyāḥ samarpitaḥ;",
    "K01vinv172u:4250": " tayā tasyopasthānaṃ kṛtaṃ;",
    "K01vinv172u:4251": " sā tasyopasthānaṃ kurvatī praṇayasaumukhyā muhur muhur upasaṃkramya vividhābhiḥ kathābhir upatiṣṭhati;",
    "K01vinv172u:4252": " dharmatā hy eṣā prakṛtyā mandarāgiṇo bhavanti bodhisatvāḥ;",
    "K01vinv172u:4253": " viśākhas tayā sārdhaṃ kadācit paricārayati kadācin na paricārayati;",
    "K01vinv172u:4254": " bodhisatvānubhāvena ca tāni kandamūlaphalāni atīva vīryavanti;",
    "K01vinv172u:4255": " tāny asau paribhuṃjānā kleśaprābalyāt taṃ hastapādavikalaṃ prārthayitum ārabdhā;",
    "K01vinv172u:4256": " sa na saṃpratipadyate;",
    "K01vinv172u:4257": " kathayati ca:",
    "K01vinv172u:4258": " ahaṃ tāvad idānīṃ gatapratyāgataprāṇaḥ kathaṃcij jīvitaḥ;",
    "K01vinv172u:4259": " yadi punar īdṛśaṃ karomi sthānam etad vidyate yad ayaṃ tava bhartā māṃ sarveṇa sarvaṃ jīvitād vyaparopayati iti;",
    "K01vinv172u:4260": " sa bhūyo bhūyas tayā prārthyate;",
    "K01vinv172u:4261": " durjayāḥ kleśāḥ;",
    "K01vinv172u:4262": " sā tayā sārdhaṃ vipratipannaḥ;",
    "K01vinv172u:4263": " sā tena sārdham ānandasaumanasyād eva atīva saṃraktā preṣyamāṇāpi tatsakāśān na gacchati;",
    "K01vinv172u:4264": " sa saṃlakṣayati:",
    "K01vinv172u:4265": " yathaiveyam (SBV II 117)",
    "K01vinv172u:4266": " adhyavasitā,",
    "K01vinv172u:4267": " pratikruṣṭam etad vairāṇāṃ yaduta strīvairam:",
    "K01vinv172u:4268": " idānīm ahaṃ naṣṭaḥ;",
    "K01vinv172u:4269": " tena tayā sārdhaṃ saṃjalpaḥ kṛtaḥ;",
    "K01vinv172u:4270": " ayaṃ tava svāmī yadi jānīte āvayoḥ saṃprayogaṃ niyataṃ tava anarthaṃ karoti,",
    "K01vinv172u:4271": " māṃ ca jīvitād vyaparopayati iti;",
    "K01vinv172u:4272": " sā saṃlakṣayati:",
    "K01vinv172u:4273": " śobhanam ayaṃ kathayati;",
    "K01vinv172u:4274": " upāyasaṃvidhānaṃ kartavyam iti;",
    "K01vinv172u:4275": " asitapaṇḍito mātṛgrāmaḥ;",
    "K01vinv172u:4276": " sā śiro vastreṇa veṣṭayitvā parvataśilāyāṃ niṣadyāvasthitā;",
    "K01vinv172u:4277": " yāvan mūlaphalāny ādāya viśākha āgataḥ;",
    "K01vinv172u:4278": " paśyati tāṃ tathā viprakṛtāṃ;",
    "K01vinv172u:4279": " tataḥ pṛcchati:",
    "K01vinv172u:4280": " bhadre kim etad iti;",
    "K01vinv172u:4281": " sā kathayati:",
    "K01vinv172u:4282": " āryaputra śirorujā me 'tīva bādhate iti;",
    "K01vinv172u:4283": " viśākhaḥ kathayati:",
    "K01vinv172u:4284": " kimatra kartavyam iti;",
    "K01vinv172u:4285": " tayā pāṣāṇabhedakaḥ parvataprāgbhāre dṛṣṭaḥ iti sā (A 467a)",
    "K01vinv172u:4286": " kathayati: āryaputra pūrvam apy eṣā śirorujā āsid vaidyena pāṣāṇabhedako vyapadiṣṭaḥ;",
    "K01vinv172u:4287": " tena svasthīkṛtā iti;",
    "K01vinv172u:4288": " viśākhaḥ kathayati:",
    "K01vinv172u:4289": " pāśāṇabhedakaṃ samanveṣāmi iti;",
    "K01vinv172u:4290": " sā kathayati:",
    "K01vinv172u:4291": " āryaputra eṣa parvataprāgbhāre dṛśyate;",
    "K01vinv172u:4292": " ahaṃ tvāṃ rajvā dhārayāmi;",
    "K01vinv172u:4293": " tvam utpāṭaya iti;",
    "K01vinv172u:4294": " ṛjuko 'sau mahātmā tasyāḥ śāṭhyaṃ na vetti;",
    "K01vinv172u:4295": " sa pratipannaḥ:",
    "K01vinv172u:4296": " evaṃ bhavatu dhāraya utpāṭayāmi iti;",
    "K01vinv172u:4297": " sa tayā rajvā osāritaḥ;",
    "K01vinv172u:4298": " tena caikena pāṇinā rajjur muktā;",
    "K01vinv172u:4299": " tayā ca muktā;",
    "K01vinv172u:4300": " nadyāṃ patitaḥ;",
    "K01vinv172u:4301": " dīrghāyuḥ sa satvaḥ;",
    "K01vinv172u:4302": " rājyasukhaṃ ca pratyanubhavitavyaṃ;",
    "K01vinv172u:4303": " na mṛtaḥ;",
    "K01vinv172u:4304": " srotasā uhyamānaḥ anyatamāṃ rājadhānīm anuprāptaḥ;",
    "K01vinv172u:4305": " tatra ca rājā aputraḥ kālagataḥ;",
    "K01vinv172u:4306": " amātyāḥ sapaurajānapadāḥ sarve sannipatya vicārayanti:",
    "K01vinv172u:4307": " bhavanto rājā kālagataḥ;",
    "K01vinv172u:4308": " kam idānīṃ rājye pratiṣṭhāpayāmaḥ iti;",
    "K01vinv172u:4309": " tair lakṣaṇajñāḥ puruṣāḥ prayuktāḥ:",
    "K01vinv172u:4310": " bhavantaḥ samanveṣata;",
    "K01vinv172u:4311": " yaḥ puṇyamaheśākhyaḥ satvaḥ taṃ rājye pratiṣṭhāpayāmaḥ iti;",
    "K01vinv172u:4312": " te samnatataḥ samanveṣitum ārabdhāḥ;",
    "K01vinv172u:4313": " na praṇaśyanti karmāṇy api kalpaśatair api /",
    "K01vinv172u:4314": " sāmagrīṃ prāpya kālaṃ ca phalanti khalu dehinām //",
    "K01vinv172u:4315": " viśākhaḥ pratyupasthitavipākatvād rājyasaṃvartanīyasya karmaṇaḥ nadīm uttīrya ekasmin pradeśe niṣaṇṇaḥ;",
    "K01vinv172u:4316": " bodhisatvānubhāvena sa pradeśo 'laṅkṛtaḥ ivāvasthitaḥ;",
    "K01vinv172u:4317": " yāval lakṣaṇaparīkṣakāḥ puruṣāḥ taṃ (SBV II 118)",
    "K01vinv172u:4318": " pradeśam āgatāḥ paśyanti taṃ mahātmānaṃ rājyalakṣaṇasaṃpannaṃ;",
    "K01vinv172u:4319": " te pramuditamanasaḥ amātyānāṃ sakāśaṃ gatāḥ kathayanti:",
    "K01vinv172u:4320": " samanveṣitaḥ asmābhiḥ puṇyamaheśākhyaḥ satvo yo rājyam arhati iti;",
    "K01vinv172u:4321": " tatas tair amātyair mārgaśobhāṃ nagaraśobhāṃ ca kṛtvā mahatā śrīsamudāyena nagaraṃ praveśya divasatithimuhūrtanakṣatrānupūrvyā rājye 'bhiṣiktaḥ;",
    "K01vinv172u:4322": " tasya devī nāstīti amātyāḥ purohitāḥ bhūmyantararājānaḥ anye ca dhaninaḥ śreṣṭhinaḥ",
    "K01vinv172u:4323": " sārthavāhāḥ svakasvakā duhitṝn sarvālaṅkāravibhūṣitāḥ ādāya tannagaram āgatāḥ rājā pariṇeṣyatīti;",
    "K01vinv172u:4324": " sa rājā striyā vipralabdho na pratipadyate;",
    "K01vinv172u:4325": " amātyāḥ kathayanti:",
    "K01vinv172u:4326": " deva antaḥpurakumārāmātyapaurajānapadāḥ dhanino rājāno bhavanti;",
    "K01vinv172u:4327": " antaḥpuram upasthāpyatāṃ;",
    "K01vinv172u:4328": " nānādeśanivāsinaḥ pradhānapuruṣāḥ bhūmyantarāś ca rājānaḥ itastyāś ca pradhānapuruṣāḥ kanyāḥ sajjīkṛtya vyavasthitāḥ;",
    "K01vinv172u:4329": " abhimukhībhavatu iti;",
    "K01vinv172u:4330": " tathāpy asau na pratipadyate;",
    "K01vinv172u:4331": " sa bhūyasā ca striyo jugupsate;",
    "K01vinv172u:4332": " puṇyānubhāvāt satvānām upabhogā vīryavanto bhavanti saṃpadyante ca;",
    "K01vinv172u:4333": " yadā bodhisatvas tasmāt parvatāt kṛtaghnastriyā muktas tadā tasmin parvate mūlaphalāni tanūbhūtāni;",
    "K01vinv172u:4334": " nirvīryāṇi ca saṃvṛttāni;",
    "K01vinv172u:4335": " tataḥ sā strī durbhikṣākālamṛtyubhayabhītā taṃ hastapādavikalaṃ puruṣaṃ skandhe āropya grāmāntaṃ samavasṛtā;",
    "K01vinv172u:4336": " rathyāvīthīcatvaraśṛṅgāṭakeṣu bhikṣām aṭati;",
    "K01vinv172u:4337": " pṛṣṭā ca kathayati ahaṃ pativrateti;",
    "K01vinv172u:4338": " asti caiṣa lokadharmo yā strī pativratā sā loke pūjyate;",
    "K01vinv172u:4339": " sā yatra praviśati tatra bhikṣāṃ labhate;",
    "K01vinv172u:4340": " yāvad asāv anupūrveṇa tāṃ rājadhānīm anuprāptā;",
    "K01vinv172u:4341": " śrutvā lokaḥ (A 467b)",
    "K01vinv172u:4342": " paraṃ vismayam āpannaḥ;",
    "K01vinv172u:4343": " kecit kutūhalajātāḥ tāṃ draṣṭuṃ bahir nirgatāḥ;",
    "K01vinv172u:4344": " nagaranivāsinā janakāyenāvatāro labdhaḥ;",
    "K01vinv172u:4345": " te 'vadhyāyanti kṣipanti vivācayanti:",
    "K01vinv172u:4346": " bhavantaḥ ayaṃ rājā sarvāḥ striyo jugupsate;",
    "K01vinv172u:4347": " na paśyatīmāṃ satīṃ pativratāṃ hastapādavikalaṃ puruṣaṃ skandhenādāya paribhramatīm iti;",
    "K01vinv172u:4348": " sa vṛttāntaḥ purohitena rājño niveditaḥ;",
    "K01vinv172u:4349": " rājñā ca saṃlakṣitaṃ;",
    "K01vinv172u:4350": " sa kathayati:",
    "K01vinv172u:4351": " āhūyatāṃ sā strī paśyāmi iti; sā āhūtā,",
    "K01vinv172u:4352": " rājñā dṛṣṭā;",
    "K01vinv172u:4353": " vipuṣpitaṃ gāthā coktā:",
    "K01vinv172u:4354": " bhakṣayitvorumāṃsāni pītvā ca mama śoṇitam /",
    "K01vinv172u:4355": " skandhena vahase ruṇḍam idānīṃ tvaṃ pativratā //",
    "K01vinv172u:4356": " pātayitvā prapāte māṃ śilodbhedasya kāraṇāt / (SBV II 119)",
    "K01vinv172u:4357": " skandhena vahase ruṇḍam idānīṃ tvaṃ pativratā // iti",
    "K01vinv172u:4358": " kiṃ manyadhve bhikṣavaḥ?",
    "K01vinv172u:4359": " yo 'sau rājakumāraḥ aham eva saḥ tena kālena tena samayena;",
    "K01vinv172u:4360": " yāsav bhāryā eṣa eva sa devadattas tena kālena tena samayena;",
    "K01vinv172u:4361": " tadāpy eṣa akṛtajñaḥ akṛtavedī;",
    "K01vinv172u:4362": " etarhy apy eṣa akṛtajña akṛtavedī;",
    "K01vinv172u:4363": " punar apy yathaiṣa akṛtajña akṛtavedī tac chrūyatāṃ.",
    "K01vinv172u:4364": " The story of Viśvantara",
    "K01vinv172u:4365": " (concerning a previous birth of Devadatta)",
    "K01vinv172u:4366": " bhūtapūrvaṃ bhikṣavo viśvapuryāṃ rājadhānyām viśvāmitro nāma rājā rājyaṃ kārayati",
    "K01vinv172u:4367": " ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca praśāntakalikalahaḍimbaḍamarataskararogāpagataṃ",
    "K01vinv172u:4368": " śālīkṣugomahiṣīsaṃpannaṃ;",
    "K01vinv172u:4369": " dhārmiko dharmarājo dharmeṇa rājyaṃ kārayati;",
    "K01vinv172u:4370": " sa ca rājā śrāddho bhadraḥ kalyāṇāśayaḥ ātmahitaparahitapratipannaḥ kāruṇiko mahātmā dharmakāmaḥ prajāvatsalaḥ;",
    "K01vinv172u:4371": " so 'pareṇa samayena devyā sārdhaṃ krīḍati ramate paricārayati;",
    "K01vinv172u:4372": " tasya krīḍato ramamāṇasya paricārayataḥ kālāntareṇa patnī āpannasatvā saṃvṛttā;",
    "K01vinv172u:4373": " sā aṣṭānāṃ va nāvānāṃ vā māsānām atyayāt prasūtā;",
    "K01vinv172u:4374": " dārako jātaḥ abhirūpo darśanīyaḥ prāsādiko gauraḥ kanakavarṇaḥ chatrākāraśirāḥ pralambabāhur vistīrṇalalāṭaḥ saṃgatabhrūs tuṅganāsaḥ sarvāṅgapratyaṅgopetaḥ;",
    "K01vinv172u:4375": " tasya jātau jātimahaṃ kṛtvā nāmadheyaṃ vyavasthāpyate;",
    "K01vinv172u:4376": " kiṃ bhavatu dārakasya nāma?",
    "K01vinv172u:4377": " iti; jñātaya ūcuḥ;",
    "K01vinv172u:4378": " ayaṃ dārako viśvāmitrasya rājñaḥ putraḥ;",
    "K01vinv172u:4379": " tasmād bhavatu dārakasya viśvantara iti nāma iti;",
    "K01vinv172u:4380": " viśvantaro dārakaḥ aṣṭābhyo dhātrībhyo 'nupradattaḥ;",
    "K01vinv172u:4381": " dvābhyām aṃśadhātrībhyāṃ dvābhyāṃ kṣīradhātrībhyāṃ dvābhyāṃ maladhātrībhyāṃ dvābhyāṃ krīḍanikadhātrībhyāṃ;",
    "K01vinv172u:4382": " so 'ṣṭābhir dhātrībhir unnīyate vardhyate kṣīreṇa dadhnā navanītena sarpiṣā sarpirmaṇḍena anyaiś cottaptottaptair upakaraṇaviśeṣair āśu vardhate hradastham iva paṅkajam;",
    "K01vinv172u:4383": " sa yadā mahān saṃvṛttaḥ tadā lipyām upanyastaḥ saṅkhyāyāṃ gaṇanāyāṃ mudrāyāṃ;",
    "K01vinv172u:4384": " yāni tāni rājñāṃ kṣatriyāṇāṃ mūrdhābhiṣiktānāṃ (A 468a)",
    "K01vinv172u:4385": " janapadaiśvaryasthāmavīryam anuprāptānāṃ mahāntaṃ pṛthivīmaṇḍalam abhinirjitya adhyāvasatāṃ (SBV II 120)",
    "K01vinv172u:4386": " pṛthag bhavanti śilpasthānakarmasthānāni tadyathā hastigrīvāyām aśvapṛṣṭhe rathe",
    "K01vinv172u:4387": " tsarau dhanuṣi apayāne niryāṇe aṃkuśagrahe pāśagrahe tomaragrahe chedye bhedye vedhye",
    "K01vinv172u:4388": " muṣṭibandhe pādabandhe śikhābandhe dūravedhe śabdavedhe marmavedhe akṣūṇavedhe dṛḍhaprahāritāyāṃ",
    "K01vinv172u:4389": " pañcasu sthāneṣu kṛtāvī saṃvṛttaḥ;",
    "K01vinv172u:4390": " viśvantaraḥ kumāro śrāddho bhadraḥ kalyāṇāśayaḥ ātmahitaparahitapratipannaḥ kāruṇiko",
    "K01vinv172u:4391": " mahātmā dharmakāmaḥ prajāvatsalaḥ sarvapradaḥ sarvaparityāgī niḥsaṅgaparityāgī ca",
    "K01vinv172u:4392": " mahati tyāge vartate;",
    "K01vinv172u:4393": " tasya pradānavistaram upaśrutya yojanaśatād api arthinaḥ abhyāgacchanti;",
    "K01vinv172u:4394": " sarvāṃś ca paripūrṇamanorathān preṣayati",
    "K01vinv172u:4395": " atha kadācit bodhisatvo maṇikanakarajatavajravaiḍūryamusāragalvārkendranīlavidyotitaṃ",
    "K01vinv172u:4396": " candanavarasārapariṇāmitaṃ siṃhavyāghradvīpicarmapariṇaddhaṃ pavanabalasamajavaiḥ",
    "K01vinv172u:4397": " kanakarajatamaṇighaṇṭikāvighūrṇitaravaiḥ caturbhis turagair yuktaṃ syandanavaram",
    "K01vinv172u:4398": " abhiruhya nagarād udyānābhimukho niryayau;",
    "K01vinv172u:4399": " atha kecid viprā vedavedāṅgavido viśvantaram abhigamyocuḥ;",
    "K01vinv172u:4400": " jayatu bhavān kṣatriyakumāraḥ iti; āha ca",
    "K01vinv172u:4401": " sarveṣu khalu lokeṣu viśrutaḥ sarvado bhavān /",
    "K01vinv172u:4402": " ratham etad dvijātibhyo dānaṃ tvaṃ dātum arhasi //",
    "K01vinv172u:4403": " ity evam ukto viśvantaro bodhisatvaḥ laghu laghv eva tasmād rathād avatīrya hṛṣṭatuṣṭapramuditahṛdayas tebhyo dvijātibhyas taṃ rathavaram upadarśayann",
    "K01vinv172u:4404": " yathā mayā rathas tyakto viprebhyaḥ parayā mudā /",
    "K01vinv172u:4405": " tathāhaṃ tribhavaṃ tyaktvā spṛśeyaṃ bodhim uttamām // (SBV II 121)",
    "K01vinv172u:4406": " iti; so 'pareṇa samayena kundakumudahimarajatasitābhravarṇaṃ saptasujātasupratiṣṭhitacaraṇatalamairāvaṇavilāsagāminaṃ",
    "K01vinv172u:4407": " paramasvābhāvyalakṣaṇālaṅkṛtapuṇyanidarśanaṃ rājavardhanaṃ nāma gajavaram abhiruhya",
    "K01vinv172u:4408": " parituṣṭabhṛtyamitrasevakānuyātrikaiḥ candra iva nakṣatragaṇaiḥ parivṛtaḥ saṃprāpte",
    "K01vinv172u:4409": " vasantakālasamaye saṃpuṣpiteṣu pādapeṣu haṃsakrauñcamayūraśukaśārikākokilajīvañjīvavakanirghoṣite",
    "K01vinv172u:4410": " vanaṣaṇḍe udyānabhūmiṃ niryayau;",
    "K01vinv172u:4411": " atha kecit pratyarthikaprayuktā viprās tvaritatvaritaṃ viśvantaraṃ kumāram abhigamya ūcuḥ:",
    "K01vinv172u:4412": " jayatu bhavān kṣatriyakumāraḥ iti; āha ca",
    "K01vinv172u:4413": " sadaityāmaralokeṣu viśrutaḥ sarvado bhavān /",
    "K01vinv172u:4414": " dātum etaṃ gajavaram asmabhyas tvam ihārhasi // iti",
    "K01vinv172u:4415": " evam uktaś ca bodhisatvas tasmād api gajavarāl laghu laghv eva avatīrya hṛṣṭatuṣṭapramuditamanās tebhyas taṃ gajavaram upadarśayann uvāca",
    "K01vinv172u:4416": " yathā mayā gajas tyakto viprebhyaḥ parayā mudā /",
    "K01vinv172u:4417": " tathāhaṃ tribhavaṃ tyaktvā spṛśeyaṃ bodhim uttamām //",
    "K01vinv172u:4418": " śuśrāva ca rājā viśvāmitraḥ:",
    "K01vinv172u:4419": " putreṇa ca tebhyo viśvantareṇa rājyavardhano nāma gajavaraḥ pratyarthikaprayuktebhyo dattaḥ iti; (A 468b)",
    "K01vinv172u:4420": " śrutvā ca punaḥ rājñā visvāmitreṇa kopakupitena viśvantaraḥ kumāraḥ āhūyoktaḥ:",
    "K01vinv172u:4421": " gaccha kumāra na te madviṣaye vastavyam iti;",
    "K01vinv172u:4422": " tato viśvantaraḥ kumāraḥ pitrā parityaktaḥ cintayāmāsa:",
    "K01vinv172u:4423": " bodhāya mayā kṛtavyavasāyena sarvalokānugrahārthaṃ baddhasannāhena gajo 'sau tyaktaḥ",
    "K01vinv172u:4424": " tad gṛhe vartamānena dānaṃ deyaṃ yathābalam /",
    "K01vinv172u:4425": " tapovanaṃ vā saṃśritya kartavyo niyamaḥ paraḥ //",
    "K01vinv172u:4426": " tad ahaṃ gṛham utsṛjya prayāsyāmi tapovanam /",
    "K01vinv172u:4427": " vaktuṃ na tūtsahe vākyaṃ na dāsyāmīti yācitaḥ // iti",
    "K01vinv172u:4428": " athaivaṃ kṛtamatir bodhisatvo bhāryāyā mādryāḥ sakāśam abhigamya etad vistareṇa nivedayāmāsa;",
    "K01vinv172u:4429": " tataḥ sā mādrī sahaśravaṇād eva (SBV II 122)",
    "K01vinv172u:4430": " priyaviprayogāśaṅkitahṛdayā kṛtakarapuṭā bodhisatvam uvāca:",
    "K01vinv172u:4431": " āryaputra yady evam aham api tapovanaṃ yāsyāmi iti;",
    "K01vinv172u:4432": " na śakyaṃ mayā āryaputraviyuktayā muhūrtam api prāṇān dhārayituṃ; kutaḥ",
    "K01vinv172u:4433": " gaganam iva candrahīnaṃ sasyavihīnā bhaved yathā pṛthivī /",
    "K01vinv172u:4434": " nalinīva jalavihīnā bhartṛvihīnā bhavet tathā nārī // iti",
    "K01vinv172u:4435": " bodhisatva uvāca:",
    "K01vinv172u:4436": " avaśyam āvayor ante viyogena bhavitavyam,",
    "K01vinv172u:4437": " eṣa lokasvabhāvaḥ;",
    "K01vinv172u:4438": " tvaṃ ca pravarānnapānaśayanāsanasaṃvasanopacitā paramasukumāraśarīrā;",
    "K01vinv172u:4439": " tapovane ca tṛṇaparṇopacitāyāṃ bhūmau svaptavyaṃ;",
    "K01vinv172u:4440": " mūlaphalāni cāhāraḥ;",
    "K01vinv172u:4441": " darbhopalakaṇṭakacitāyāṃ mahyāṃ vicaritavyam;",
    "K01vinv172u:4442": " abhīkṣṇam upavāsam upavasitavyaṃ;",
    "K01vinv172u:4443": " sarvajanasyātmā upadarśayitavyaḥ;",
    "K01vinv172u:4444": " sarvaprayatnenātithayaḥ pūjayitavyāḥ;",
    "K01vinv172u:4445": " tatrāpi ca mayā avaśyaṃ yathāśaktyā dānaṃ deyaṃ;",
    "K01vinv172u:4446": " tatra bhavatyā na kiṃcid anutāpaḥ karaṇīyaḥ;",
    "K01vinv172u:4447": " tat punar api tāvat saṃpradhāryatām iti;",
    "K01vinv172u:4448": " mādrī kathayati:",
    "K01vinv172u:4449": " āryaputra yathāśaktyā aham āryaputram anuvartiṣye iti;",
    "K01vinv172u:4450": " bodhisatvaḥ kathayati:",
    "K01vinv172u:4451": " yady evaṃ smartavyā te iyaṃ pratijñā iti;",
    "K01vinv172u:4452": " tato bodhisatvaḥ pitaram upagamya mūrdhnā ca praṇipatyovāca",
    "K01vinv172u:4453": " kṣamasva yat tāta mayāparāddhaṃ gajapradānaṃ prati pārthivendra /",
    "K01vinv172u:4454": " eṣa prayāsyāmi purād araṇyaṃ kośakṣayo mā nṛpate tavābhūt // iti",
    "K01vinv172u:4455": " tataḥ putraviyogaviklavo rājā baṣpoparudhyamānagadgadakaṇṭha uvāca:",
    "K01vinv172u:4456": " putra tiṣṭha nivartyatāṃ dānān matir iti;",
    "K01vinv172u:4457": " bodhisatva uvāca",
    "K01vinv172u:4458": " apy eva parivarteta dharā sadharaṇīdharā /",
    "K01vinv172u:4459": " pradānān na tv ahaṃ cittaṃ nivarteya mahīpate //",
    "K01vinv172u:4460": " ity uktvā prakrāntaḥ;",
    "K01vinv172u:4461": " tataḥ putraduhitṛkalatrasahitaḥ śokotkaṇṭhaḥ paurajānapadasahasrair anugamyamānaḥ tasmān nagarān nirjagāma;",
    "K01vinv172u:4462": " kaścit puruṣaḥ taṃ rudanaparidevitaśabdaṃ śrutvā mahājanakāyaṃ ca nagaradvāreṇa nirgacchantaṃ dṛṣṭvā anyataraṃ puruṣam uvāca:",
    "K01vinv172u:4463": " bhoḥ puruṣa kiṃkṛto 'yaṃ mahājanasya ruditaśabdaḥ iti; sa uvāca:",
    "K01vinv172u:4464": " kiṃ bhavān na jānīte (SBV II 123)",
    "K01vinv172u:4465": " asmāt purān nṛpatinā svasutaḥ sudaṃṣṭro",
    "K01vinv172u:4466": " nirvāsyate sthiradhṛtir nirataḥ pradāne /",
    "K01vinv172u:4467": " taṃ prasthitaṃ vanam upetya saputradāraṃ",
    "K01vinv172u:4468": " paurāḥ sametya subhṛśaṃ karuṇaṃ rudanti // iti",
    "K01vinv172u:4469": " tato bodhisatvas tasmān nagarān nirgatān paurān yathānyāyyam abhigamyovāca:",
    "K01vinv172u:4470": " nivartantu bhavantaḥ;",
    "K01vinv172u:4471": " suciram api hi priyasaṃyogo bhūtvā avaśyam evānte (A 469a)",
    "K01vinv172u:4472": " viprayogāvasānaḥ;",
    "K01vinv172u:4473": " vāsavṛkṣo 'dhvapratiśrayabhūto hi bandhujanasaṃyogaḥ;",
    "K01vinv172u:4474": " avaśyabhāvī priyaviprayogaḥ; kutaḥ",
    "K01vinv172u:4475": " sarveṣu lokeṣv avaśasya jantoḥ priyair viyogo bhavantīti matvā /",
    "K01vinv172u:4476": " kāryā bhavadbhir bhuvi sarvayatnaiḥ sthirāprakampyā ca śamāya buddhiḥ // iti",
    "K01vinv172u:4477": " atha triṃśadyojanātikrāntaṃ bodhisatvam avekṣya anyatamo brāhmaṇaḥ abhigamyovāca:",
    "K01vinv172u:4478": " bhoḥ kṣatriyakumāra itas triṃśanmātrair adhiṣṭhānaṃ;",
    "K01vinv172u:4479": " tato 'haṃ bhavato guṇaśravaṇād āgataḥ;",
    "K01vinv172u:4480": " tad arhati bhavān anena rathavareṇa me saphalaṃ śramaṃ kartum iti;",
    "K01vinv172u:4481": " tato mādrī saṃjātāmarṣā niṣṭhurābhidhānena taṃ brāhmaṇam uvāca",
    "K01vinv172u:4482": " aho dvijasyāsya sudāruṇā matir vane 'pi yo 'bhyarthayate nṛpātmajam /",
    "K01vinv172u:4483": " na nāma kāruṇyam ihāsya jāyate narendraputre nṛpatiśriyā cyute // iti",
    "K01vinv172u:4484": " bodhisatva uvāca:",
    "K01vinv172u:4485": " na khalu na khalu bhavatyā brāhmaṇaḥ paribhāṣaṇīyaḥ; kutaḥ",
    "K01vinv172u:4486": " yady ete na bhaveyur artharucayo mādri pratigrāhakāḥ",
    "K01vinv172u:4487": " bodhiṃ kaḥ samavāpnuyād bhuvi naraḥ sarvapradānād ṛte /",
    "K01vinv172u:4488": " ṣaḍbhiḥ pāramitābhir uttamaguṇāḥ saṃbodhisatvāḥ sadā",
    "K01vinv172u:4489": " dānādyābhir avāpnuvanti niyataṃ sarvajñatām uttamām // iti",
    "K01vinv172u:4490": " tato bodhisatvas tam apy aśvarathaṃ pareṇa harṣeṇa tasmai brāhmaṇāya datvā uvāca",
    "K01vinv172u:4491": " anena mātsaryamalapravāhinā rathapradānena mamāstv iha dvija / (SBV II 124)",
    "K01vinv172u:4492": " maharṣibhiḥ sadbhir anupravartito nirāsravo dharmamayo mahārathaḥ // iti",
    "K01vinv172u:4493": " tato viśvantaraḥ pramuditahṛdayas tam api rathavaraṃ brāhmaṇāya datvā kṛṣṇājināṃ kumārīṃ skandhe āropya mādrī ca jālinaṃ kumāraṃ tapovanābhimukhau",
    "K01vinv172u:4494": " anupūrveṇa ca tapovanam anuprāptau;",
    "K01vinv172u:4495": " tato viśvantaras tasmiṃs tapovane svahṛdayapraritoṣakaraṃ vratam āsthāya vijahāra;",
    "K01vinv172u:4496": " yāvad anyatamo brāhmaṇaḥ mādryā( ṃ)",
    "K01vinv172u:4497": " mūlaphalārtham abhigatāyā( ṃ)",
    "K01vinv172u:4498": " tapovanād viśvantaram abhigamyovāca:",
    "K01vinv172u:4499": " jayatu bhavān kṣatriyakumāraḥ;",
    "K01vinv172u:4500": " upasthāyakahīno 'haṃ bhramāmi savadhūjanaḥ /",
    "K01vinv172u:4501": " tadarthaṃ bālakāv etau mama tvaṃ dātum arhasi // iti",
    "K01vinv172u:4502": " evam ukto viśvantaro bodhisatvaḥ iṣṭasutaparityāgaṃ prati muhūrtaṃ cintāparo babhūva;",
    "K01vinv172u:4503": " tato 'sau brāhmaṇo viśvantaraṃ bodhisatvam uvāca:",
    "K01vinv172u:4504": " yato 'haṃ bhavantam arthaye;",
    "K01vinv172u:4505": " tat kim idaṃ vicāryate",
    "K01vinv172u:4506": " bhavān khyātaḥ kṣititale sarvataḥ karuṇātmakaḥ /",
    "K01vinv172u:4507": " yathā śibiḥ śruto nityaṃ tathā tvaṃ kartum arhasi // iti",
    "K01vinv172u:4508": " evam ukto bodhisatvas taṃ brāhmaṇam uvāca:",
    "K01vinv172u:4509": " bho mahābrāhmaṇa",
    "K01vinv172u:4510": " svajīvitaparityāge na me kācid vicāraṇā /",
    "K01vinv172u:4511": " kiṃ punaḥ svasutatyāge mama syān matir anyathā //",
    "K01vinv172u:4512": " api tu mahābrāhmaṇa",
    "K01vinv172u:4513": " parityaktau mayā bālau vanavṛddhau sukhātmakau /",
    "K01vinv172u:4514": " mātṛhīnau katham imau sthāsyataḥ karuṇātmakau //",
    "K01vinv172u:4515": " mā bhūd vaktā ca me kaścit kumārau nirghṛṇo bhṛśam /",
    "K01vinv172u:4516": " bālau tyajati nātmānaṃ sādhu brāhmaṇa māṃ naya // iti",
    "K01vinv172u:4517": " atha sa brāhmaṇo (A 469b)",
    "K01vinv172u:4518": " viśvantaram uvāca:",
    "K01vinv172u:4519": " bhoḥ kṣatriyakumāra naitad bhavataḥ pratirūpaṃ mahati rājavaṃśe prasūtasya sarvasyāṃ",
    "K01vinv172u:4520": " pṛthivyāṃ khyātayaśasaḥ sarvaprāṇiṣu dayānukrośapravṛttasya dānamānasatkāragandhahastinaḥ (SBV II 125)",
    "K01vinv172u:4521": " śramaṇabrāhmaṇātithigurujanapūjakasya kṛpaṇavaṇīpakānāthadaridrajanaparigrāhakasya sarvamanorathaparipūrakasya amoghadarśanasya yat mama vandhyam āgamanaṃ bhavet,",
    "K01vinv172u:4522": " mogho vā mārgaśramaḥ nirarthakaṃ vā darśanam;",
    "K01vinv172u:4523": " aphalā sā āśā cirakālāśāsito vā cetasy āśāsakaḥ;",
    "K01vinv172u:4524": " tat śighraṃ saṅkkalpaturagasya manorathasya tadvacananāstikyapratyāhatasya me nirvṛttir bhavet;",
    "K01vinv172u:4525": " tad arhati bhavān paripūrṇamanorathaṃ māṃ visarjayituṃ kutaḥ",
    "K01vinv172u:4526": " jalanidhivasanā(",
    "K01vinv172u:4527": " grahāntarākṣī(ṃ)ṃ)",
    "K01vinv172u:4528": " girivarapīnapayodharottamāṅgīm /",
    "K01vinv172u:4529": " sanagaranigamāṃ vicārya bhūmiṃ",
    "K01vinv172u:4530": " na tava sudaṃṣṭra samo 'sti dānaśaktyā // iti",
    "K01vinv172u:4531": " athaitad vacanaṃ brāhmaṇasyopaśrutya viśvantaro bodhisatvaḥ imāṃ cintām āpede tanayasnehaviklavaḥ",
    "K01vinv172u:4532": " yadi tāvat pradāsyāmi brāhmaṇasya sutadvayam /",
    "K01vinv172u:4533": " prāpsyāmy ahaṃ ca mādrī ca duḥkhaṃ putraviyogajam //",
    "K01vinv172u:4534": " athāsmai na pradāsyāmi bhaviṣyāmi kṣatavrataḥ /",
    "K01vinv172u:4535": " nirāśo brāhmaṇaś cāyaṃ gamiṣyati yathāgataḥ //",
    "K01vinv172u:4536": " kāmaṃ putraviyogārto bhuvi śokaṃ vrajāmy aham /",
    "K01vinv172u:4537": " bhagnapratijño na tv eva bhaviṣyāmi kṣatavrataḥ // iti",
    "K01vinv172u:4538": " tato viśvantaro bodhisatvaḥ iṣṭasutaparityāgaṃ prati kṛtaniścaya uvāca: eṣa bho",
    "K01vinv172u:4539": " lokaṃ duḥkhamāharṇave pratibhaye majjantam ārtaṃ bhṛśam",
    "K01vinv172u:4540": " pāraṃ tārayituṃ suduṣkaraśatair badhnāmi mārgaplavam /",
    "K01vinv172u:4541": " ity uktvā vimalāmbupūrṇavadano vaktreṇa nirmanyunā",
    "K01vinv172u:4542": " bālāv aśrujalāmbupūrṇanayanau viprāya tasmai dadau // (SBV II 126)",
    "K01vinv172u:4543": " āha ca",
    "K01vinv172u:4544": " asya putrapradānasya phalaṃ vipulam āpnuyām /",
    "K01vinv172u:4545": " tārayeyam ahaṃ tena lokaṃ saṃsārasāgarāt // iti",
    "K01vinv172u:4546": " dattamātrayoś ca punas tayor bāladārakayoḥ iyaṃ ca vasumatī ṣaḍvikāraṃ cacāla;",
    "K01vinv172u:4547": " tatas tena bhūmikampena tadvanavāsinas tāpasāḥ saṃtrastāḥ anyonyam ūcuḥ",
    "K01vinv172u:4548": " kiṃprabhāvanimitto 'yaṃ bhūmeḥ kampaḥ sudāruṇaḥ /",
    "K01vinv172u:4549": " jñatavyam iha suvyaktaṃ prabhāvaḥ kasya īdṛśaḥ // iti",
    "K01vinv172u:4550": " tatrānyatamo vṛddhatāpaso vasiṣṭhasagotro nimittajñānakuśalaḥ;",
    "K01vinv172u:4551": " sa teṣām ṛṣīṇām etam arthaṃ nivedayāmāsa",
    "K01vinv172u:4552": " nūnaṃ tapovanaratau hi phalāmbubhakṣau",
    "K01vinv172u:4553": " bālau sutau nayanatuṣṭikarau manojñau /",
    "K01vinv172u:4554": " duḥkhārditasya jagataḥ parimokṣaṇārthaṃ",
    "K01vinv172u:4555": " viśvantaras tyajati kampati yena bhūmiḥ // iti",
    "K01vinv172u:4556": " tatas tau bāladārakau pitur āśayaparityāgabuddhim avagamya karuṇakaruṇaṃ rudantau viśvantarasya pādayor nipatya kṛtakarapuṭāv ūcatuḥ:",
    "K01vinv172u:4557": " prasīda tāta mā āvāṃ parityākṣīḥ;",
    "K01vinv172u:4558": " kvedāniṃ guruvihīnau gamiṣyāvaḥ iti",
    "K01vinv172u:4559": " ambā ca tāta niṣkrāntā tvaṃ ca no dātum arhasi /",
    "K01vinv172u:4560": " yāvat tām api paśyāvas tato dāsyati nau bhavān // iti",
    "K01vinv172u:4561": " tato bodhisatvaḥ snehaviklavaḥ sāśrudurdinanayanaḥ tau bāladārakau (A 470a)",
    "K01vinv172u:4562": " parityajyovāca: putrakau",
    "K01vinv172u:4563": " na me hṛdayam asnigdhaṃ nākṛpā nāpi nairghṛṇam /",
    "K01vinv172u:4564": " sarvalokahitārthaṃ tu tyajāmi guṇadarśanāt // iti",
    "K01vinv172u:4565": " apy evāhaṃ parāṃ bodhim abhigamya śivāṃ svayam /",
    "K01vinv172u:4566": " duḥkhārṇavagataṃ lokaṃ tārayeyaṃ nirāśrayaḥ // iti",
    "K01vinv172u:4567": " tatas tau bāladārakau pitur āśayaparityāgam avagamya karuṇādīnavilambitākṣaraṃ pādayor nipatya kṛtakarapuṭāv ūcatuḥ",
    "K01vinv172u:4568": " yady evaṃ vyavasāyas te vacanād āvayos tvayā",
    "K01vinv172u:4569": " vaktavyā jananī tāta kṣantum amba tvam arhasi // iti (SBV II 127)",
    "K01vinv172u:4570": " api ca tāta",
    "K01vinv172u:4571": " yan nau guror apakṛtaṃ tvayi bālabhāvāt",
    "K01vinv172u:4572": " yady apriyaṃ vacanam anyad udāhṛtaṃ vā /",
    "K01vinv172u:4573": " śuśrūṣaṇaṃ ca paripūritam eva na syāt",
    "K01vinv172u:4574": " bālāparādha iti tat khalu marṣaṇīyam //",
    "K01vinv172u:4575": " ity uktvā pitaram abhivādya triḥ pradakṣiṇīkṛtya guruvacanalālasau muhurmuhuḥ saṃparivartamānau nayanāmbupariplutākṣakau tasmād āśramād viniścakrāmatuḥ;",
    "K01vinv172u:4576": " tato bodhisatvas tair atikaruṇair bāladārakavacobhiḥ viklavīkṛtahṛdayo bodhau manaḥ praṇidhāya tapovanaparṇakuṭīṃ praviṣṭaḥ;",
    "K01vinv172u:4577": " niṣkrāntamātrayoś ca bāladārakayoḥ ayaṃ trisahasramahāsahasro lokadhātuḥ ṣaḍvikāraṃ kampitaḥ;",
    "K01vinv172u:4578": " anekaiś ca devatāsahasraiḥ hāhākṛtam antarikṣaṃ babhūva",
    "K01vinv172u:4579": " aho pradānamāhātmyam aho khalv asya niścayaḥ /",
    "K01vinv172u:4580": " bālāv imau sutau tyaktvā yan na vikriyate manaḥ // iti",
    "K01vinv172u:4581": " tasmiṃś ca samaye mādrī mūlaphalāny ādāya āśramābhimukhī saṃprasthitā;",
    "K01vinv172u:4582": " tena ca mahatā bhūmikampena tvaritam āśramapadaṃ pratasthe;",
    "K01vinv172u:4583": " anyatamā devatā siṃharūpadhāriṇī bhūtva mārgam avarudhyāvasthitā,",
    "K01vinv172u:4584": " mā haiva mādrī bodhisattvasya sarvasatvanirmokṣaṇakṛtodyogasya dānapāramitāyāṃ vighnam utpādayiṣyatīti",
    "K01vinv172u:4585": " tato mādrī tāṃ mṛgarājavadhūm uvāca",
    "K01vinv172u:4586": " mṛgarājavadhūvilāsini",
    "K01vinv172u:4587": " kim idaṃ mām uparudhya tiṣṭhasi /",
    "K01vinv172u:4588": " dhruvam asmi yathā pativratā",
    "K01vinv172u:4589": " laghu mārgād apasarpa me tathā //",
    "K01vinv172u:4590": " api ca",
    "K01vinv172u:4591": " tvam api mṛgarājapatnī",
    "K01vinv172u:4592": " aham api bhāryā narendrasiṃhasya /",
    "K01vinv172u:4593": " dharmeṇa bhavasi bhaginī",
    "K01vinv172u:4594": " mṛgarājñi dadasva me mārgam // (SBV II 128)",
    "K01vinv172u:4595": " ity evam uktā sā siṃharūpadhāriṇī devatā tasmān mārgād apakrāntā;",
    "K01vinv172u:4596": " tato mādrī nimittāny apraśastānīti matvā muhūrtaṃ cintayāmāsa:",
    "K01vinv172u:4597": " yathāyam antarīkṣe rudanaśabdaḥ śrūyate,",
    "K01vinv172u:4598": " yathā vanavāsināṃ bhūtānāṃ vikrośanaśabdo vyaktam āśramapade akuśalaṃ bhaviṣyati iti; āha ca",
    "K01vinv172u:4599": " yathā sphurati me netraṃ yathā rauti vihaṅgamaḥ /",
    "K01vinv172u:4600": " dhruvaṃ tau bālakau tyaktau yathā me matir utsukā //",
    "K01vinv172u:4601": " yathāyaṃ pṛthivīkampo vepate hṛdayaṃ ca me /",
    "K01vinv172u:4602": " vyaktau tau bālakau tyaktau yathā kāyaś ca sīdati // iti",
    "K01vinv172u:4603": " sā evam anarthaśatasahasrāṇi cintayantī āsramapadaṃ gatā;",
    "K01vinv172u:4604": " praviśya cā āśramapadaṃ sasaṃbhrāntā nirīkṣate;",
    "K01vinv172u:4605": " na paśyati putrakau;",
    "K01vinv172u:4606": " tato viklavahṛdayā vepamānā asthānapadānusāraṃ vikalpayati:",
    "K01vinv172u:4607": " asmin pradeśe jālinaḥ kumāraḥ sahabhaginyā mṛgapotakair (A 470b)",
    "K01vinv172u:4608": " abhīkṣṇaṃ krīḍitavān;",
    "K01vinv172u:4609": " imāni ca tābhyāṃ pāṃsunagarāṇi kṛtāni;",
    "K01vinv172u:4610": " imāni ca tayoḥ krīḍanakāni;",
    "K01vinv172u:4611": " tau tu na paśyāmi;",
    "K01vinv172u:4612": " atha vā ambā na dṛśyate iti parṇakuṭīṃ praviśya śayitau bhaviṣyataḥ ity evam āśaṅkāparigatahṛdayā",
    "K01vinv172u:4613": " sutadarśanalālasā mūlaphalāny ekānte upanikṣipya bāṣpāmbupariplutekṣaṇā bhartuḥ pādayor nipatya pṛcchati:",
    "K01vinv172u:4614": " āryaputra kva gatau bāladārakau iti;",
    "K01vinv172u:4615": " viśvantara uvāca",
    "K01vinv172u:4616": " āśayā samabhikrānto brāhmaṇo mama sannidhau /",
    "K01vinv172u:4617": " tasya tau dārakau dattau tvam anujñātum arhasi // iti",
    "K01vinv172u:4618": " athaivam uktā mādrī viṣadigdhaviddheva mṛgī bhūmau nipapāta;",
    "K01vinv172u:4619": " jalāśayoddhṛteva matsī pṛthivyām āvartanaparivartanaṃ karoti sma;",
    "K01vinv172u:4620": " hṛtapoteva kurarī karuṇakaruṇaṃ virauti sma;",
    "K01vinv172u:4621": " naṣṭavatseva gaur bahuvidhaṃ hambhāravair vilalāpa; āha ca",
    "K01vinv172u:4622": " bālapaṅkajasamānavaktrakau",
    "K01vinv172u:4623": " padmapatrasukumārahastakau /",
    "K01vinv172u:4624": " duḥkhaduḥkhitam adṛṣṭaduḥkhakau",
    "K01vinv172u:4625": " kāṃ gatiṃ mama gatau hi putrakau //",
    "K01vinv172u:4626": " niratau mṛgakaiḥ sahāśrame",
    "K01vinv172u:4627": " mṛgaśābārjanakau mṛgākṣakau /",
    "K01vinv172u:4628": " katham adya nu putrakau mama",
    "K01vinv172u:4629": " vrajatas tasya vaśe na duḥkhitau // (SBV II 129)",
    "K01vinv172u:4630": " nayanāmbupariplutākṣakau",
    "K01vinv172u:4631": " viruvantau karuṇaṃ suduḥkhitau /",
    "K01vinv172u:4632": " na ca me 'dya sudṛṣṭakau kṛtau",
    "K01vinv172u:4633": " kṛpaṇaṃ jīvati duḥkhito janaḥ //",
    "K01vinv172u:4634": " aṅke mama tau vivṛddhakau",
    "K01vinv172u:4635": " mūlapuṣpaphalabhojanātmakau /",
    "K01vinv172u:4636": " kṣāntimārdavagurupriyau sadā",
    "K01vinv172u:4637": " duḥkhitau hi paramaṃ sutau mama //",
    "K01vinv172u:4638": " jñātimātṛparihīṇakau ca tau",
    "K01vinv172u:4639": " bandhubhiś ca sahasā nirākṛtau /",
    "K01vinv172u:4640": " durjanaṃ janam upetya pāpakaṃ",
    "K01vinv172u:4641": " duḥkhitau hi paramaṃ sutau mama //",
    "K01vinv172u:4642": " kṣuttṛṣāparigatātmakau sadā",
    "K01vinv172u:4643": " kasya tau vaśam upāgamiṣyataḥ /",
    "K01vinv172u:4644": " ārtiduḥkhaparipīḍitau ca tau",
    "K01vinv172u:4645": " preṣyabhāvam upayāsyato dhruvam //",
    "K01vinv172u:4646": " karma nūnam iha pāpakaṃ mayā",
    "K01vinv172u:4647": " anyajanmani kṛtaṃ sudāruṇam /",
    "K01vinv172u:4648": " prāṇinaḥ priyaśatair viyojitā",
    "K01vinv172u:4649": " yena gaur iva viraumy avatsikā //",
    "K01vinv172u:4650": " yena satyavacanena me sadā",
    "K01vinv172u:4651": " sarvasatvasamatāṃ gataṃ manaḥ /",
    "K01vinv172u:4652": " tena satyavacanena me sutau",
    "K01vinv172u:4653": " dāsabhāvagamanād vimucyatām // iti",
    "K01vinv172u:4654": " tato mādrī tābhyāṃ bāladārakābhyāṃ ye vṛkṣā ropitakāyapālitakās tān kisalayasaṃchannāṇ dṛṣṭvā sasaṃbhramā pariṣvajyovāca",
    "K01vinv172u:4655": " bālabālakalaśāvasiktakāḥ",
    "K01vinv172u:4656": " pallavaprapatitāśrubindavaḥ /",
    "K01vinv172u:4657": " cetanā iva rudanti vṛkṣakā",
    "K01vinv172u:4658": " bālakāḥ stanavihīnakā iva //",
    "K01vinv172u:4659": " punaś ca tayor bāladārakayoḥ krīḍanakān āśramavāsino mṛgaśābakān dṛṣṭvā karuṇādīnavilambitākṣaraṃ vacanam uvāca (SBV II 130)",
    "K01vinv172u:4660": " duḥkham etad aparam hy analpakam",
    "K01vinv172u:4661": " yad bhramanti mṛgaśābakā ime /",
    "K01vinv172u:4662": " yad vayasyaparidarśanotsukāḥ",
    "K01vinv172u:4663": " sthānakeṣu parimārgaṇotsukāḥ",
    "K01vinv172u:4664": " tato yena mārgeṇa tau bāladārakau gatau taṃ mārgam anusarantī tayor bāladārakayor itaś cāmutaś ca padāny anṛjukāni dṛṣṭvā tīvraduḥkhābhyāhatā punar uvāca (A 471a)",
    "K01vinv172u:4665": " pātyamānau dhruvaṃ nītau yathā padavilambitam /",
    "K01vinv172u:4666": " kvacid drutagatāvṛttau hānṛśaṃsa dvijottama //",
    "K01vinv172u:4667": " bāṣpagadgadaniruddhakaṇṭhakau",
    "K01vinv172u:4668": " vepamānarucirādharoṣṭhakau /",
    "K01vinv172u:4669": " tau hi me hariṇapariplutākṣakau",
    "K01vinv172u:4670": " komalaiś caraṇakaiḥ kathaṃ gatau // iti",
    "K01vinv172u:4671": " tato bodhisatvas tāṃ tathā paridevanātmikāṃ dṛṣṭvā tābhis tābhiḥ śrutibhir anityatāpratisaṃyuktābhiḥ bahuprakāram anusaṃjñāpayann uvāca",
    "K01vinv172u:4672": " na darpān na ca vidveṣān mayā tyaktaṃ sutadvayam /",
    "K01vinv172u:4673": " sarvasatvahitārthaṃ tu tyaktau tau dustyajau sutau //",
    "K01vinv172u:4674": " ātmaputrakalatraṃ ca tyaktvā paramadustyajam /",
    "K01vinv172u:4675": " prāpnuvanti mahāsatvāḥ śibivad bodhim uttamām // iti",
    "K01vinv172u:4676": " tyāgādhiṣṭhānān mādri putrau tau",
    "K01vinv172u:4677": " tyaktau dustyājau lokanirmokṣaṇārtham /",
    "K01vinv172u:4678": " dadyāṃ svān dārān vāhanaṃ cāpi vittaṃ",
    "K01vinv172u:4679": " sarvaṃ sarvebhyo dātum eṣā matir me // iti",
    "K01vinv172u:4680": " atha mādrī dhairyam ālambya cittena bodhisatvam uvāca",
    "K01vinv172u:4681": " na karomy antarāyaṃ te mā te bhūn matir anyathā /",
    "K01vinv172u:4682": " mām apīcchasi ced dātuṃ nirviśaṅkaṃ prayaccha mām //",
    "K01vinv172u:4683": " api tu",
    "K01vinv172u:4684": " yasyārthe svajanān dhīra tyajasi snehaviklavaḥ /",
    "K01vinv172u:4685": " tam arthaṃ prāpnuhi kṣipraṃ tārayan hi bhavāj jagat // iti",
    "K01vinv172u:4686": " tataḥ śakro devendraḥ tad atyadbhutam atiduṣkaraṃ ca mādryā bodhisatvasya ca vyavasāyam āgamya tridaśagaṇaparivṛtaḥ upari (SBV II 131)",
    "K01vinv172u:4687": " vihāyasā tadāśramapadam upagamya udāreṇāvabhāsena tad vanam avabhāsya gaganatalastha eva bodhisatvam uvāca",
    "K01vinv172u:4688": " yathā mūḍhe loke kumatigrahaparyākulamatau",
    "K01vinv172u:4689": " vibhogāsaktāśaye ca sutapāśair nigadite /",
    "K01vinv172u:4690": " tvam eko niḥsaṅgas tyajasi tanayān snehajanakān",
    "K01vinv172u:4691": " dhruvaṃ kṣemaṃ śāntaṃ vimalavirajaṃ prāpsyasi padam // iti",
    "K01vinv172u:4692": " tad evaṃ protsāhya bodhisatvaṃ śakro devendraś cintayāmāsa:",
    "K01vinv172u:4693": " eko 'yam upasthāyakavirahitaḥ khedam āpatsyate;",
    "K01vinv172u:4694": " yannv imām asmāt prāthayeyam iti;",
    "K01vinv172u:4695": " tato bodhisatvasakāśād apakramya brāhmaṇaveṣam āsthāya punar bodhisatvam uvāca",
    "K01vinv172u:4696": " imāṃ sarvānavadyāṅgīm anuraktāṃ pativratām /",
    "K01vinv172u:4697": " saṃprayaccha kulaślāghyāṃ mama bhṛtyārthabhāginīm // iti",
    "K01vinv172u:4698": " tato mādrī saṃjātāmarṣā brāhmaṇam uvāca",
    "K01vinv172u:4699": " nirlajjaś cāpi lubdhaś ca tvam iha brāhmaṇādhamaḥ /",
    "K01vinv172u:4700": " saddharmaniratāṃ yas tvaṃ mām icchasi pativratām // iti",
    "K01vinv172u:4701": " tato viśvantaro bodhisatvaḥ karuṇāparigatahṛdayo mādrīṃ nirīkṣitum ārabdhaḥ;",
    "K01vinv172u:4702": " atha mādrī viśvantaraṃ bodhisatvam uvāca",
    "K01vinv172u:4703": " na śocāmy aham ātmānaṃ nāpekṣā me tathātmani /",
    "K01vinv172u:4704": " yathā tvām anuśocāmi katham eko bhaviṣyasi // iti",
    "K01vinv172u:4705": " tato bodhisatvas tāṃ mādrīm uvāca",
    "K01vinv172u:4706": " aham iha bhuvi mādri nānuśocyo",
    "K01vinv172u:4707": " parimṛśa padam akṣayaṃ viśokam /",
    "K01vinv172u:4708": " tam imam anusara dvijaṃ viśoko",
    "K01vinv172u:4709": " mṛgaśaraṇe tv aham āśrame 'bhyupaimi //",
    "K01vinv172u:4710": " iti viditvā hṛṣṭatuṣṭapramuditamanāś cintayāmāsa",
    "K01vinv172u:4711": " idam asmin vane dānaṃ paścimaṃ me bhaviṣyati",
    "K01vinv172u:4712": " mādrīṃ cemāṃ parityajya bhaviṣyāmy aparigrahaḥ //",
    "K01vinv172u:4713": " iti viditvā mādrīpāṇau gṛhitvā taṃ brāhmaṇam uvāca",
    "K01vinv172u:4714": " bhāvānuraktaśuśrūṣāṃ sadvṛttāṃ priyavādinīm / (SBV II 132) (A 471b)",
    "K01vinv172u:4715": " mama bhāryām imām iṣṭāṃ gṛhāṇa tvaṃ dvijottama // iti",
    "K01vinv172u:4716": " tataḥ patnīṃ sudaṃṣṭrasya tyajato bodhikāṅkṣayā /",
    "K01vinv172u:4717": " ṣaḍvikārā mahī kṛtsnā cacālāmbuni naur yathā //",
    "K01vinv172u:4718": " tato mādrī bāṣpoparuddhyamānagadgadakaṇṭhā brāhmaṇavaśam āgatā patiputraduhitṛrahitā idam abhravīt",
    "K01vinv172u:4719": " kīdṛṅ mayā kṛtaṃ karma anāryaṃ pūrvajanmasu /",
    "K01vinv172u:4720": " naṣṭavatseva gaur yena viraumi vijane vane //",
    "K01vinv172u:4721": " tataḥ śakro devendro brāhmaṇaveṣam antardhāpya svaveṣeṇa sthitvā mādrīm uvāca",
    "K01vinv172u:4722": " na brāhmaṇo 'smi subhage na ca mānuṣo 'smi",
    "K01vinv172u:4723": " śakras tv ahaṃ hy asuranāśakaraḥ surendraḥ /",
    "K01vinv172u:4724": " prīto 'smy anena vinayena tavottamena",
    "K01vinv172u:4725": " tad brūhi kiṃ varam ihecchasi matsakāśāt // iti",
    "K01vinv172u:4726": " tato mādrī tadvacanajanitasaumanasyā śakraṃ praṇamyovāca",
    "K01vinv172u:4727": " mama putrau sahasrākṣa dāsabhāvād vimocaya /",
    "K01vinv172u:4728": " pitāmahasakāśaṃ ca prāpaya tridaśeśvara // iti",
    "K01vinv172u:4729": " tathety uktvā mahendraḥ punar āśramapadaṃ praviśya bodhisatvam upajagmivān;",
    "K01vinv172u:4730": " mādrīṃ ca vāmena pāṇinā gṛhitvā bodhisatvam uvāca",
    "K01vinv172u:4731": " ahaṃ mādrīm imāṃ tubhyaṃ dadāmi paricārikām /",
    "K01vinv172u:4732": " na ca te kasyacid deyā nyāsadroho hi garhitaḥ // iti",
    "K01vinv172u:4733": " tato śakro devendras taṃ bāladārakaparigrahītāraṃ tathā vyāmohayāmāsa yathā anyanagaraśaṅkayā tad eva nagaram upetya tau bāladārakau vikretum",
    "K01vinv172u:4734": " yāvad amātyair dṛṣṭvā rājñe niveditam",
    "K01vinv172u:4735": " etau putrasya te putrau brāhmaṇo 'smin purottame /",
    "K01vinv172u:4736": " jālinaṃ caiva kṛṣṇāṃ ca vikrīṇīte sudāruṇaḥ // iti",
    "K01vinv172u:4737": " etac chrutvā bhrāntacittaḥ sa rājā",
    "K01vinv172u:4738": " prāha kṣipraṃ darśaya tvaṃ kumārau /",
    "K01vinv172u:4739": " nāryaś cakruḥ krośam antaḥpurasthāḥ",
    "K01vinv172u:4740": " paurā rājñaḥ kṣipram eyuḥ samīpam //",
    "K01vinv172u:4741": " yāvad anyenāmātyena rājñaḥ sakāśam upanītau (SBV II 133)",
    "K01vinv172u:4742": " pautrau nirīkṣya sa nṛpo 'bhimukhopanītau",
    "K01vinv172u:4743": " kṣīṇasvarau kṛśatanū maladigdhagātrau /",
    "K01vinv172u:4744": " siṃhāsanāt kṣititalaṃ sahasā papāta",
    "K01vinv172u:4745": " paurā vicukruśur amātyagaṇāḥ striyaś ca //",
    "K01vinv172u:4746": " tato rājā amātyān āmantrayate",
    "K01vinv172u:4747": " vane 'pi vasato dāneṣv abhirataṃ manaḥ /",
    "K01vinv172u:4748": " tam ihānayata kṣipraṃ patnyā sārdhaṃ sulocanam // iti",
    "K01vinv172u:4749": " tataḥ śakro devendro bodhisatvam abhinamasya svabhavanam upajagāma;",
    "K01vinv172u:4750": " paścāc ca rājani viśvāmitre abhyatīte brāhmaṇāmātyapaurajānapadaiḥ sārdhaṃ tadāśramapadaṃ gatvā bodhisatvaṃ yācitvā svapuram ānīya rājye pratiṣṭhāpitavān;",
    "K01vinv172u:4751": " tato viśvantaro rājā sarvaṃdado babhūva;",
    "K01vinv172u:4752": " sa śraṃanabrāhmaṇavanīpakasuhṛtsambandhibāndhavānujīvijaneṣu anekaprakārāṇi dānāni datvā puṇyāni kṛtvā gāthāṃ bhāṣate",
    "K01vinv172u:4753": " bodhiṃ prārthayamānena dānaṃ deyaṃ viśārada /",
    "K01vinv172u:4754": " kṣatriye brāhmaṇe vaiśye śūdre caṇḍālapukkaśe //",
    "K01vinv172u:4755": " hiraṇyaṃ ca suvarṇaṃ ca gavāśvamaṇikuṇḍalam //",
    "K01vinv172u:4756": " dadyāt saṃpannaśīlebhyo dāsakarmakaraṃ tathā //",
    "K01vinv172u:4757": " sutadāraparityāgaṃ kṛtvā muktena cetasā /",
    "K01vinv172u:4758": " prāpnuvanti narāḥ śuddhim asmin loke paratra ca // iti",
    "K01vinv172u:4759": " yadā viśvāmitreṇa rājñā viśvantaranimittaṃ jujjukāya brāhmaṇāya prabhūtaṃ dhanaṃ dattaṃ tadāsau vistīrṇavibhavo jātaḥ; tasya (A 472a)",
    "K01vinv172u:4760": " suhṛtsambandhibāndhavā mitrāṇi cāgamya kathayanti:",
    "K01vinv172u:4761": " yā ca kācit tava śrīr asau viśvantaraṃ kumāram āgamya iti;",
    "K01vinv172u:4762": " sa kathayati:",
    "K01vinv172u:4763": " kiṃ mama viśvantareṇa kṛtam uttamavarṇaprasūto 'haṃ;",
    "K01vinv172u:4764": " dakṣiṇīyo lokasya;",
    "K01vinv172u:4765": " yena mama bhogā upanamanti iti",
    "K01vinv172u:4766": " bhagavān āha:",
    "K01vinv172u:4767": " kiṃ manyadhve bhikṣavaḥ?",
    "K01vinv172u:4768": " yo 'sau viśvantaro nāma rājakumāraḥ aham eva saḥ tena kālena tena samayena;",
    "K01vinv172u:4769": " yo 'sau jujjukaḥ eṣa evāsau devadattaḥ tena kālena tena samayena;",
    "K01vinv172u:4770": " tadāpy eṣa akṛtajñaḥ akṛtavedī;",
    "K01vinv172u:4771": " etarhy apy eṣa akṛtajña akṛtavedī;",
    "K01vinv172u:4772": " tasmāt tarhi bhikṣavaḥ evaṃ śikṣitavyaṃ yat kṛtajñā bhaviṣyāmaḥ kṛtavedinaḥ svalpam api kṛtaṃ na nāśyayiṣyāmaḥ;",
    "K01vinv172u:4773": " prāg eva prabhūtaṃ;",
    "K01vinv172u:4774": " ity evaṃ vo bhikṣavaḥ śikṣitavyam (SBV II 134)",
    "K01vinv172u:4775": " The story of Śroṇakoṭīviṃśā",
    "K01vinv172u:4776": " buddho bhagavān viharati veṇuvane kalandakanivāpe;",
    "K01vinv172u:4777": " tena khalu samayena campāyāṃ potalo nāma gṛhapatiḥ prativasati,",
    "K01vinv172u:4778": " āḍhyo mahādhano mahābhogo vistīrṇaviśālaparigraho vaiśravaṇadhanasamudito vaiśravaṇadhanapratispardhī;",
    "K01vinv172u:4779": " tena sadṛśāt kulāt kalatram ānītaṃ;",
    "K01vinv172u:4780": " sa tayā sārdhaṃ krīḍati ramate paricārayati;",
    "K01vinv172u:4781": " tasya krīḍato ramamāṇasya paricārayataḥ kālāntareṇa patnī āpannasatvā saṃvṛttā;",
    "K01vinv172u:4782": " sā upasthīyate śīte śītopakaraṇaiḥ uṣṇe uṣṇopakaraṇaiḥ vaidyaprajñaptair āhāraiḥ,",
    "K01vinv172u:4783": " nātitiktaiḥ nātyamlaiḥ nātilavaṇaiḥ nātimadhuraiḥ nātikaṭukaī nātikaṣāyaiḥ tiktāmlalavaṇamadhurakaṭukaṣāyavivarjitaiḥ;",
    "K01vinv172u:4784": " hārārdhahāravibhūṣitagātrī apsarā iva nandane vane vicāriṇī maṃcān maṃcaṃ pīṭhāt pīṭham anavatarantī adharimāṃ bhūmiṃ;",
    "K01vinv172u:4785": " na cāsyāḥ kiṃcid amanojñāṃ śabdaśravaṇaṃ yāvad garbhasya paripākāya",
    "K01vinv172u:4786": " tena khalu samayena potalako gṛhapatiḥ rājagṛhaṃ gataḥ kenacid eva karaṇīyena;",
    "K01vinv172u:4787": " sā cāṣṭānāṃ vā navānāṃ vā māsānām atyayāt śravaṇe nakṣatre prasūtā;",
    "K01vinv172u:4788": " dārako jātaḥ abhirūpo darśanīyaḥ prāsādikaḥ;",
    "K01vinv172u:4789": " tasya pādatalayor adhastāt caturaṅgulamātrāṇi romāṇi suvarṇavarṇavarṇāni jātāni;",
    "K01vinv172u:4790": " yāvat potalakasya gṛhapateḥ svamanuṣyaḥ tvaritatvaritaṃ rājagṛhaṃ gataḥ,",
    "K01vinv172u:4791": " potalakasya gṛhapateḥ kathayati:",
    "K01vinv172u:4792": " gṛhapate diṣṭyā vardhase putras te jātaḥ iti;",
    "K01vinv172u:4793": " sa prītisaumanasyajātaḥ bhūyaḥ pṛcchati kiṃ kathayasi gṛhapate putras te jātaḥ;",
    "K01vinv172u:4794": " punaḥ pṛcchati kiṃ kathayasi iti;",
    "K01vinv172u:4795": " atha tasya puruṣasyaitad abhavat kim ayaṃ gṛhapatir bhūyo bhūyaḥ pṛcchati?",
    "K01vinv172u:4796": " mā māṃ pralāpayitukāmaḥ iti viditvā tūṣṇīm avasthitaḥ;",
    "K01vinv172u:4797": " gṛhapatiḥ kathayati:",
    "K01vinv172u:4798": " bhoḥ puruṣa kṣūṇas tvaṃ;",
    "K01vinv172u:4799": " yadi tvayā śatam api vāṅ niścāritābhaviṣyat,",
    "K01vinv172u:4800": " mayāpi tava mukhaṃ suvarṇasya pūritam abhaviṣyat iti;",
    "K01vinv172u:4801": " tataḥ potalakena gṛhapatinā tasya puruṣasya trīn vārān suvarṇena mukhaṃ (A 472b)",
    "K01vinv172u:4802": " pūritaṃ; koṣṭhāgārikasya ca sandiṣṭaṃ dārakasyāvalehikāmūlyaṃ viṃśatihiraṇyakoṭīr dehi iti",
    "K01vinv172u:4803": " potalako gṛhapatiḥ prītamanāḥ rājñaḥ sakāśam upasaṃkrāntaḥ deva putro me jātaḥ iti;",
    "K01vinv172u:4804": " rājā kathayati:",
    "K01vinv172u:4805": " śobhanam eva; dadāmy (SBV II 135)",
    "K01vinv172u:4806": " ahaṃ tasya campāyāṃ sādhāraṇaṃ saptahastikaṃ dānīyam iti;",
    "K01vinv172u:4807": " potalako gṛhapatiḥ rājānaṃ bimbisāram avalokya campām āgataḥ;",
    "K01vinv172u:4808": " tato gṛhapater jñātayaḥ trīṇi saptakāny ekaviṃśatidivasān jātasya jātimahaṃ kṛtvā nāmadheyaṃ vyavasthāpayanti kiṃ bhavatu dārakasya nāma iti;",
    "K01vinv172u:4809": " anye kathayanti:",
    "K01vinv172u:4810": " ayaṃ dārakaḥ śravaṇanakṣatre jātaḥ;",
    "K01vinv172u:4811": " pitrā cāsya janmani viṃśatihiraṇyakoṭyaḥ avalehikāmūlyaṃ dattaḥ;",
    "K01vinv172u:4812": " tasmād bhavatu dārakasya śroṇaḥ koṭīviṃśa iti nāma;",
    "K01vinv172u:4813": " tasya śroṇaḥ koṭīviṃśa iti nāmadheyaṃ vyavasthāpitaṃ;",
    "K01vinv172u:4814": " śroṇaḥ koṭīviṃśo dārakaḥ aṣṭābhyo dhātrībhyo 'nupradattaḥ;",
    "K01vinv172u:4815": " dvābhyām aṃsadhātrībhyāṃ dvābhyāṃ kṣīradhātrībhyāṃ dvābhyāṃ maladhātrībhyāṃ dvābhyāṃ krīḍanikābhyāṃ dhātrībhyāṃ;",
    "K01vinv172u:4816": " so 'ṣṭābhir dhātrībhir unnīyate vardhyate kṣīreṇa dadhnā navanītena sarpiṣā sarpirmaṇḍena anyaiś cottaptottaptair upakaraṇaviśeṣair āśu vardhate hradastham iva paṅkajam;",
    "K01vinv172u:4817": " sa yadā mahān saṃvṛttas tadā lipyām upanyastaḥ saṅkhyāyāṃ gaṇanāyāṃ mudrāyāṃ;",
    "K01vinv172u:4818": " uddhāre nyāse nikṣepe vastuparīkṣāyāṃ vastraparīkṣāyāṃ ratnaparīkṣāyāṃ dāruparīkṣāyāṃ hastiparīkṣāyāṃ aśvaparīkṣāyāṃ kumāraparīkṣāyāṃ kumārikāparīkṣāyāṃ;",
    "K01vinv172u:4819": " so 'ṣṭāsu parīkṣāsu udghāṭako vācakaḥ paṇḍitaḥ paṭupracāraḥ saṃvṛttaḥ;",
    "K01vinv172u:4820": " tasya puṇyamaheśākhyatāṃ śrutvā samānakulīnair bahubhir dārikā dattāḥ;",
    "K01vinv172u:4821": " tasya pitrā trīṇi vāsagṛhāṇi māpitāni haimantikaṃ graiṣmikaṃ vārṣikaṃ;",
    "K01vinv172u:4822": " trīṇi udyānāni māpitāni haimantikaṃ graiṣmikaṃ vārṣikaṃ;",
    "K01vinv172u:4823": " trīṇi antaḥpurāṇi vyavasthāpitāni jyaiṣṭhaṃ madhyaṃ kanīyasaṃ;",
    "K01vinv172u:4824": " sa upariprāsādatalagato niṣpuruṣeṇa tūryeṇa krīḍati ramate paricārayati;",
    "K01vinv172u:4825": " tasya dine dine paṃcaśatikāḥ pāko bhojanārthaṃ sādhyate",
    "K01vinv172u:4826": " Ajātaśatru, impelled by Devadatta,",
    "K01vinv172u:4827": " seeks to take his father King Bimbisāra's life but fails in the attempt",
    "K01vinv172u:4828": " devadattena ajātaśatruḥ kumāro viprasthāpyate:",
    "K01vinv172u:4829": " kumāra sarveṣāṃ rājñāṃ yadā śirasi palitaṃ jātaṃ bhavati,",
    "K01vinv172u:4830": " tadā jyeṣṭhaṃ kumāraṃ (SBV II 136)",
    "K01vinv172u:4831": " rājyaiśvaryādhipatye pratiṣṭhāpya pravrajanti;",
    "K01vinv172u:4832": " bhavataḥ pituḥ keśās tṛtīyaṃ varṇāntaraṃ gatāḥ;",
    "K01vinv172u:4833": " tathāpi kāmeṣv adhyavasita eva nopaśamaṃ gacchati iti;",
    "K01vinv172u:4834": " ajātaśatruḥ kathayati:",
    "K01vinv172u:4835": " kim asya karomi iti;",
    "K01vinv172u:4836": " devadattaḥ kathayati parākramasva iti;",
    "K01vinv172u:4837": " kāmārthināṃ nāstikiṃcid akaraṇīyaṃ;",
    "K01vinv172u:4838": " yāvad rājā bimbisāro bhagavato ghṛtapītasya maṇḍaṃ pātukāmasya maṇḍam adhiṣṭhāya veṇuvanaṃ saṃprasthitaḥ;",
    "K01vinv172u:4839": " ajātaśatruṇā dṛṣṭaḥ;",
    "K01vinv172u:4840": " tena kanakaḥ kṣiptaḥ;",
    "K01vinv172u:4841": " rājā śabde kṛtāvī,",
    "K01vinv172u:4842": " tena tasya maṇḍasthālī bhagnā;",
    "K01vinv172u:4843": " rājā tata eva pratinivṛttaḥ",
    "K01vinv172u:4844": " The Buddha, desiring to convert Śroṇakoṭīviṃśa,",
    "K01vinv172u:4845": " sends Maudgalyāyana to him,",
    "K01vinv172u:4846": " who appears to him in the orb of the sun,",
    "K01vinv172u:4847": " and talks to him of the Buddha",
    "K01vinv172u:4848": " atrāntare nāsti kiṃcid buddhānāṃ bhagavatām ajñātam adṛṣṭam aviditam avijñātaṃ; tatra (A 473a)",
    "K01vinv172u:4849": " bhagavān āyuṣmantaṃ mahāmaudgalyāyanam āmantrayate:",
    "K01vinv172u:4850": " vinipātito maudgalyāyana ajātaśatruṇā akalyāṇamitropagūḍhena tathāgatasya piṇḍapātaḥ;",
    "K01vinv172u:4851": " gaccha campāyāṃ potalakaputrasya sakāśāt piṇḍapātam ādāya iti;",
    "K01vinv172u:4852": " evaṃ bhadantety āyuṣmān mahāmaudgalyāyano bhagavataḥ pratiśrutya tadrūpaṃ samādhiṃ samāpannaḥ yathā samāhite citte rājagṛhe 'ntarhitaś campāyāṃ",
    "K01vinv172u:4853": " śroṇaḥ koṭīviṃśaḥ ādityabhaktaḥ;",
    "K01vinv172u:4854": " sa dine dine kālyam evotthāya ādityaṃ namasyati;",
    "K01vinv172u:4855": " āyuṣmān mahāmaudgalyayānaḥ ṛddhyā ādityamaṇḍalaṃ bhitvā avatīrṇaḥ;",
    "K01vinv172u:4856": " atha śroṇaḥ koṭīviṃśaḥ dṛṣṭvā paraṃ vismayam āpannaḥ:",
    "K01vinv172u:4857": " pratyakṣam evāham ādityaṃ svena rūpeṇa paśyāmi iti;",
    "K01vinv172u:4858": " dṛṣṭvā ca punar gāthāṃ bhāṣate",
    "K01vinv172u:4859": " bhitvā raviṃ kṣititalābhimukhaṃ ka eṣa",
    "K01vinv172u:4860": " saṃpraty upaiti bhavanaṃ samaśīghra eva /",
    "K01vinv172u:4861": " syāt kiṃ nv ayaṃ dinakaro dhanadaḥ śaśāṅkaḥ",
    "K01vinv172u:4862": " śakro 'tha vā surapatiḥ sahasāvatīrṇaḥ // iti",
    "K01vinv172u:4863": " āyuṣmān api mahāmaudgalyāyanas tasya cetasā cittam ājñāya gāthāṃ bhāṣate (SBV II 137)",
    "K01vinv172u:4864": " nāhaṃ dīptasahasraraśmikiraṇas sūryo na tārādhipaḥ",
    "K01vinv172u:4865": " nāhaṃ vaiśravaṇo cāsmi bhagavān nāsmīśvaras suvrataḥ /",
    "K01vinv172u:4866": " putraṃ mām avagaccha śāntamanaso buddhasya dīptaujasaḥ",
    "K01vinv172u:4867": " bhaikṣārthaṃ tu tavāham abhyupagataḥ piṇḍena kāryaṃ punaḥ // iti",
    "K01vinv172u:4868": " śroṇaḥ kathayati:",
    "K01vinv172u:4869": " kiṃ bhavān muniḥ?",
    "K01vinv172u:4870": " sa gāthāṃ bhāṣate",
    "K01vinv172u:4871": " meruṃ prāpya yathā hi kāṃcanagiriṃ syāt sarṣapo 'bhyāgataḥ",
    "K01vinv172u:4872": " sūryaṃ prāpya yathā bhavec ca tulitaḥ khadyotajantuḥ kṣitau /",
    "K01vinv172u:4873": " ratnāḍhyaṃ ca sametya sāgaram iha syād goṣpadaṃ saṃsṛtam",
    "K01vinv172u:4874": " buddhaṃ prāpya tathā narottamaguruṃ māṃ viddhi śāstātmajam // iti",
    "K01vinv172u:4875": " śroṇaḥ kathayati",
    "K01vinv172u:4876": " anenaivānumānena vayaṃ hi tava nāyakam /",
    "K01vinv172u:4877": " suvyaktam avagacchāmo yathāsti sumahātapāḥ //",
    "K01vinv172u:4878": " ājñāpaya kim āgamanaprayojanam iti;",
    "K01vinv172u:4879": " sa kathayati:",
    "K01vinv172u:4880": " bhagavataḥ piṇḍapātam anuprayaccha;",
    "K01vinv172u:4881": " ko 'sau bhagavān?",
    "K01vinv172u:4882": " asti gṛhapatiputra śramaṇo gautamaḥ śākyaputraḥ śākyakulāt keśaśmaśrv avatārya kāṣāyāṇi vastrāṇy ācchādya samyag eva śraddhayā agārād anagārikāṃ",
    "K01vinv172u:4883": " so 'nuttarāṃ samyaksaṃbodhim abhisambuddhaḥ;",
    "K01vinv172u:4884": " sa eṣa gṛhapatiputra buddho nāma;",
    "K01vinv172u:4885": " tasya buddha ity aśrutapūrvaṃ ghoṣaṃ śrutvā saromakūpāṇy āhṛṣṭāṇi;",
    "K01vinv172u:4886": " tenābhiprasannena sa eva paṃcaśatikaḥ pākaḥ āyuṣmate mahāmaudgalyāyanāya pratipāditaḥ",
    "K01vinv172u:4887": " Śroṇakoṭīviṃśa fills his bowl with food of extraordinary fragrance,",
    "K01vinv172u:4888": " which Mahāmaudgalyāyana carries back to the Buddha",
    "K01vinv172u:4889": " athāyuṣmān mahāmaudgalyāyanas tasyāntikāt piṇḍapātam ādāya tadrūpaṃ samādhiṃ samāpanno yathā samāhite citte campāyām antarhito rājagṛhe pratyaṣṭhād venuvane kalandakanivāpe;",
    "K01vinv172u:4890": " tena bhagavataḥ piṇḍapāta upanāmitaḥ;",
    "K01vinv172u:4891": " bhagavān bhoktum ārabdhaḥ;",
    "K01vinv172u:4892": " rājā māgadhaḥ śreṇyo bimbisāraḥ dvitīyaṃ sthālipākam ādāya bhagavatsakāśam upasaṃkrāmati;",
    "K01vinv172u:4893": " yāvat paśyati sarvaṃ veṇuvanaṃ nānāvidhena (SBV II 138)",
    "K01vinv172u:4894": " (A 473b)",
    "K01vinv172u:4895": " surabhiṇā āhāragandhena sphuṭaṃ;",
    "K01vinv172u:4896": " sa saṃlakṣayati nūnaṃ śakreṇa devendreṇa anyābhir devatābhir bhagavataḥ piṇḍapātaḥ upanītaḥ;",
    "K01vinv172u:4897": " yathedaṃ veṇuvanaṃ nānāvidhena surabhiṇā āhāragandhena sphuṭam;",
    "K01vinv172u:4898": " iti viditvā bhagavantam idam avocat:",
    "K01vinv172u:4899": " kiṃ bhadanta śakreṇa devendreṇa anyābhir devatābhir bhagavataḥ piṇḍapāta upanītaḥ?",
    "K01vinv172u:4900": " yena veṇuvanaṃ nānāvidhena surabhiṇā āhāragandhena sphuṭam iti;",
    "K01vinv172u:4901": " bhagavān āha:",
    "K01vinv172u:4902": " na mahārāja śakreṇa devendreṇa nāpy anyābhir devatābhir upanītaḥ;",
    "K01vinv172u:4903": " api tu tavaiva vijite campāyāṃ potalakaputrasya dine dine paṃcaśatikaḥ sthālīpākaḥ sādhyate;",
    "K01vinv172u:4904": " tato maudgalyāyanena bhikṣuṇā ānitaḥ iti;",
    "K01vinv172u:4905": " tasya bhagavān varṇaṃ bhāṣitum ārabdhaḥ iti śrutvāpi tasya darśanakāmatā utpannā;",
    "K01vinv172u:4906": " bhagavāṃs tasya cetasā cittam ājñāya kathayati:",
    "K01vinv172u:4907": " mahārāja puṇyamaheśākhyas sa satvaḥ;",
    "K01vinv172u:4908": " mā tasya ājñāṃ dāsyasi;",
    "K01vinv172u:4909": " mā te puṇyaparikṣayo bhaviṣyati;",
    "K01vinv172u:4910": " api tu mahārāja paribhuṅkṣva pātraśeṣaṃ;",
    "K01vinv172u:4911": " sa kathayati:",
    "K01vinv172u:4912": " aham asmi bhadanta rājā;",
    "K01vinv172u:4913": " bhadanta kṣatriyo mūrdhābhiṣiktaḥ;",
    "K01vinv172u:4914": " na mayā kasyacit pātraśeṣaṃ paribhuktapūrvaṃ;",
    "K01vinv172u:4915": " kiṃtu bhagavān dharmatayā pitā bhavati;",
    "K01vinv172u:4916": " yadi bhagavān ājñāpayati (",
    "K01vinv172u:4917": " tarhi paribhuṃje iti)",
    "K01vinv172u:4918": " paribhoktum ārabdhaḥ;",
    "K01vinv172u:4919": " bhagavān āha:",
    "K01vinv172u:4920": " asti mahārāja tvayā kadācid evaṃrūpam annapānaṃ paribhuktapūrvaṃ?",
    "K01vinv172u:4921": " rājā kathayati:",
    "K01vinv172u:4922": " ayaṃ bhadanta rājakule vṛddho,",
    "K01vinv172u:4923": " rājā ca saṃvṛttaḥ nābhijānāty evaṃrūpam annapānam āsvāditapūrvaṃ;",
    "K01vinv172u:4924": " puṇyamaheśākhyo mahārāja sa satvaḥ ya īdṛśam annapānaṃ paribhuṅkte",
    "K01vinv172u:4925": " King Bimbisāra desires to see Śroṇakoṭīviṃśa",
    "K01vinv172u:4926": " atha rājā māgadhaḥ śreṇyo bimbisāraḥ bhagavataḥ pādau śirasā vanditvā bhagavato 'ntikāt prakrāntaḥ;",
    "K01vinv172u:4927": " tena amātyānām ājñā dattā:",
    "K01vinv172u:4928": " sannāhayantu bhavantaḥ caturaṅgaṃ balakāyaṃ;",
    "K01vinv172u:4929": " campāṃ gamiṣyāmi; kasyārthe?",
    "K01vinv172u:4930": " potalakaputraṃ draṣṭuṃ;",
    "K01vinv172u:4931": " devasyāsau viṣayanivāsī;",
    "K01vinv172u:4932": " ihaivāhūyatāṃ;",
    "K01vinv172u:4933": " puṇyamaheśākhyo 'sau satvaḥ;",
    "K01vinv172u:4934": " na tasya ājñā dātavyā;",
    "K01vinv172u:4935": " deva vayaṃ tathā kariṣyāmaḥ,",
    "K01vinv172u:4936": " yathā ājñāṃ na dāsyāmaḥ;",
    "K01vinv172u:4937": " sa cāgamiṣyati;",
    "K01vinv172u:4938": " evaṃ kuruta iti;",
    "K01vinv172u:4939": " taiś campāyā lekho 'nupreṣitaḥ;",
    "K01vinv172u:4940": " bhavanto nagaraśobhāṃ kuruta;",
    "K01vinv172u:4941": " yavasayogāsanaṃ ca samdānayata;",
    "K01vinv172u:4942": " rājā āgamiṣyati;",
    "K01vinv172u:4943": " iti śrutvā parituṣṭāḥ;",
    "K01vinv172u:4944": " bhūyo lekho 'nupreṣitaḥ;",
    "K01vinv172u:4945": " bhavanto na rājā āgamiṣyati;",
    "K01vinv172u:4946": " api tu kumāra āgacchati it;",
    "K01vinv172u:4947": " te santrastāḥ: karkaśaḥ (SBV II 139)",
    "K01vinv172u:4948": " kumāraḥ, kadācid āgata anarthaṃ kariṣyati iti;",
    "K01vinv172u:4949": " bhuyo likhitaṃ;",
    "K01vinv172u:4950": " na rāja āgacchati;",
    "K01vinv172u:4951": " nāpi kumāraḥ;",
    "K01vinv172u:4952": " api tu yuṣmābhir gaṅgā tathā baddhavyā yathā pratilomā vahati;",
    "K01vinv172u:4953": " iti śrutvā campānivāsinaḥ paurās sannipatitāḥ:",
    "K01vinv172u:4954": " bhavanto nūnam asmān rājā daṇḍayitukāmaḥ,",
    "K01vinv172u:4955": " yenaivaṃ likhati iti tair amātyānām anena arthena lekho 'nupreṣitaḥ;",
    "K01vinv172u:4956": " tair vācayitvā punas teṣāṃ yathābhūtaṃ sandiṣṭaṃ:",
    "K01vinv172u:4957": " bhavantaḥ eṣa paramārthaḥ;",
    "K01vinv172u:4958": " na rājā āgacchati;",
    "K01vinv172u:4959": " na kumāraḥ;",
    "K01vinv172u:4960": " nāpi gaṅgābandhena kiṃcit prayojanam;",
    "K01vinv172u:4961": " api tu devaḥ potalakaputraṃ (A 474a)",
    "K01vinv172u:4962": " draṣṭukāmaḥ;",
    "K01vinv172u:4963": " tair avacarakaḥ puruṣaḥ preṣitaḥ;",
    "K01vinv172u:4964": " tenāpy evam eva samākhyātaṃ;",
    "K01vinv172u:4965": " tatas te saṃbhūya potalakasya gṛhapateḥ sakāśaṃ gatāḥ;",
    "K01vinv172u:4966": " gṛhapate devaḥ śroṇaṃ koṭiviṃśaṃ draṣṭukāmaḥ;",
    "K01vinv172u:4967": " preṣaya amātyair asmākaṃ yathābhūtaṃ sandiṣṭam;",
    "K01vinv172u:4968": " avacarakapuruṣeṇapi sa evārthaḥ samākhyātaḥ iti;",
    "K01vinv172u:4969": " sa kathayati:",
    "K01vinv172u:4970": " bhavanto na preṣayāmi;",
    "K01vinv172u:4971": " yo mama bhāgas taṃ suvarṇapiṇḍair api badhnīyām iti;",
    "K01vinv172u:4972": " te kathayanti:",
    "K01vinv172u:4973": " gṛhapate yady apy evaṃ tathāpi paścimā janatā anukampitavyā iti;",
    "K01vinv172u:4974": " sa kathayati:",
    "K01vinv172u:4975": " bhavanto yady evaṃ samayataḥ anujānāmi;",
    "K01vinv172u:4976": " yadi yuṣmākam api putrāḥ śroṇena sārdhaṃ gacchati iti;",
    "K01vinv172u:4977": " te kathayanti:",
    "K01vinv172u:4978": " gṛhapate evaṃ bhavatu;",
    "K01vinv172u:4979": " gacchantu bhavantaḥ",
    "K01vinv172u:4980": " Śroṇakoṭīviṃśa goes to Rājagṛha to visit Bimbisāra",
    "K01vinv172u:4981": " atha potalako gṛhapatir yena śroṇakoṭīviṃśas tenopasaṃkrāntaḥ;",
    "K01vinv172u:4982": " upasaṃkramya śroṇaṃ koṭīviṃśam idam avocat:",
    "K01vinv172u:4983": " putra imepaura evaṃ kathayanti iti;",
    "K01vinv172u:4984": " sa kathayati:",
    "K01vinv172u:4985": " tāta yady evaṃ gacchāmi iti;",
    "K01vinv172u:4986": " putra nūnaṃ sa rājā tava pādayoḥ suvarṇavarṇāni romāṇi draṣṭukāmaḥ;",
    "K01vinv172u:4987": " na tvayā tasya pādau utkṣipya darśayitavyau;",
    "K01vinv172u:4988": " rājāna asthānaprakopinaḥ;",
    "K01vinv172u:4989": " mā te anarthaṃ kariṣyanti;",
    "K01vinv172u:4990": " ayaṃ muktāhāraḥ;",
    "K01vinv172u:4991": " etaṃ rājñaḥ pādayoḥ sthāpayitvā praṇāmaṃ ca kṛtvā tasya purastāt paryaṅkaṃ badhvā niṣīda;",
    "K01vinv172u:4992": " tato romāṇi drakṣyati iti;",
    "K01vinv172u:4993": " tataḥ potalako gṛhapatiḥ saṃlakṣayati:",
    "K01vinv172u:4994": " katareṇa yānena śroṇaṃ preṣayāmi?",
    "K01vinv172u:4995": " kiṃ hastiyānena?",
    "K01vinv172u:4996": " aśvayānena?",
    "K01vinv172u:4997": " rathayānen?",
    "K01vinv172u:4998": " uta nauyānena iti;",
    "K01vinv172u:4999": " tasyaitad abhavat;",
    "K01vinv172u:5000": " nauyānam eṣāṃ varaṃ;",
    "K01vinv172u:5001": " nauyānena preṣayāmi iti;",
    "K01vinv172u:5002": " tena nadyāṃ gaṅgāyāṃ nausaṅkramo māpitaḥ;",
    "K01vinv172u:5003": " tatra vicitram udyānaṃ kāritaṃ nānāpuṣpaphalasaṃpannaṃ haṃsakrauñcamayūraśukaśārikākokilādivihaṅganikūjitaṃ;",
    "K01vinv172u:5004": " vividhāni vāditrāṇi,",
    "K01vinv172u:5005": " naryaś ca nānālaṅkāravibhūṣitāḥ samāropitāḥ;",
    "K01vinv172u:5006": " tad anayā vibhūtyā jalamadhyena preṣitaḥ; (SBV II 140)",
    "K01vinv172u:5007": " so 'nupūrveṇa rājagṛhasamīpaṃ gataḥ;",
    "K01vinv172u:5008": " rājñā bimbisāreṇa śrutaṃ potalakaputraḥ āgacchati iti;",
    "K01vinv172u:5009": " tena yāvac ca rājagṛhaṃ,",
    "K01vinv172u:5010": " yāvac ca nādī gaṅgā atrāntarāt khātam asyāḥ pūrayitvā tanmadhyena naur ākṛṣṭā;",
    "K01vinv172u:5011": " rājagṛhaṃ ca tan nagaram apagatapāṣāṇaśarkarakaṭhallaṃ vyavasthāpitaṃ candanavāripariṣiktaṃ",
    "K01vinv172u:5012": " surabhidhūpaghaṭikopanibaddham āmuktapaṭṭadāmakalāpam ucchṛtadhvajapatākaṃ nānāpuṣpāvakīrṇaṃ",
    "K01vinv172u:5013": " ramaṇīyaṃ devānām iva nandanavanodyānaṃ;",
    "K01vinv172u:5014": " so 'nayā vibhūtyā rājagṛhaṃ nagaraṃ praveśitaḥ;",
    "K01vinv172u:5015": " tato 'sau rājñaḥ siṃhāsanasthasya muktāhāraṃ pādayor datvā,",
    "K01vinv172u:5016": " śirasā praṇamya,",
    "K01vinv172u:5017": " purastāt paryaṅkaṃ badhvā niṣaṇṇaḥ;",
    "K01vinv172u:5018": " rājā tasya pādatalayoḥ suvarṇavarṇāni romāṇi dṛṣṭvā paraṃ vismayam āpannaḥ:",
    "K01vinv172u:5019": " aho puṇyamaheśākhyaḥ śroṇaḥ koṭīviṃśaḥ iti",
    "K01vinv172u:5020": " Śroṇakoṭīviṃśa and King Bimbisāra go together to the Bamboo grove in order to see the Buddha",
    "K01vinv172u:5021": " dṛṣṭvā kathayati:",
    "K01vinv172u:5022": " śroṇa dṛṣṭas te bhagavān?",
    "K01vinv172u:5023": " no deva; āgaccha gacchāmaḥ;",
    "K01vinv172u:5024": " sa pṛcchati deva kiṃ bhagavān yānena gaccchati?",
    "K01vinv172u:5025": " āhosvīt pādābhyām?",
    "K01vinv172u:5026": " iti; rājā kathayati (A 474b)",
    "K01vinv172u:5027": " pravrajito 'sau;",
    "K01vinv172u:5028": " kiṃ tasya yānena?",
    "K01vinv172u:5029": " iti; sa kathayati:",
    "K01vinv172u:5030": " deva yady evam aham api pādābhyām eva gacchāmi iti,",
    "K01vinv172u:5031": " pādābhyām eva saṃprasthitaḥ;",
    "K01vinv172u:5032": " tasya pauruṣeyair vastrāṇi pṛthivyām āstīrṇāni;",
    "K01vinv172u:5033": " sa kathayati:",
    "K01vinv172u:5034": " kiṃ bhagavān āstīrṇena gacchati?",
    "K01vinv172u:5035": " āhosvis anāstīrṇena?",
    "K01vinv172u:5036": " iti; te kathayanti anāstīrṇena iti;",
    "K01vinv172u:5037": " sa kathayati:",
    "K01vinv172u:5038": " apanyata vastrāṇi;",
    "K01vinv172u:5039": " aham apy anāstīrṇena gacchāmi iti;",
    "K01vinv172u:5040": " pauruṣeyair vastrāṇi apanītāni;",
    "K01vinv172u:5041": " amanuṣyakair āstīrṇāni;",
    "K01vinv172u:5042": " sa kathayati:",
    "K01vinv172u:5043": " bhavanto yūyaṃ mayā nivāritāḥ?",
    "K01vinv172u:5044": " iti; te kathayanti:",
    "K01vinv172u:5045": " deva nivāritāḥ;",
    "K01vinv172u:5046": " atha kena punar āstīrṇāni?",
    "K01vinv172u:5047": " iti; deva puṇyamaheśākhyas tvam;",
    "K01vinv172u:5048": " amanuṣyakair āstīrṇāni iti;",
    "K01vinv172u:5049": " tenāśayato vāṅ niścāritā apanayantu amanuṣyā vastrāṇi iti;",
    "K01vinv172u:5050": " tair apanītāni;",
    "K01vinv172u:5051": " tena pṛthivyāṃ pādo nyastaḥ;",
    "K01vinv172u:5052": " ṣaḍvikāraḥ pṛthivīkampo jātaḥ;",
    "K01vinv172u:5053": " iyaṃ mahāpṛthivī calati,",
    "K01vinv172u:5054": " saṃcalati,",
    "K01vinv172u:5055": " saṃpracalati;",
    "K01vinv172u:5056": " vyathate saṃvyathate saṃpravyathate;",
    "K01vinv172u:5057": " pūrvo digbhāga unnamati,",
    "K01vinv172u:5058": " paścima avanamati;",
    "K01vinv172u:5059": " paścima unnamati;",
    "K01vinv172u:5060": " pūrvo 'vanamati;",
    "K01vinv172u:5061": " dakṣiṇa unnamati,",
    "K01vinv172u:5062": " uttaro 'vanamati;",
    "K01vinv172u:5063": " uttara unnamati,",
    "K01vinv172u:5064": " dakṣiṇo 'vanamati;",
    "K01vinv172u:5065": " anta unnamati,",
    "K01vinv172u:5066": " madhyo 'vanamati; madhya (SBV II 141)",
    "K01vinv172u:5067": " unnamati, anto 'vanamati;",
    "K01vinv172u:5068": " tatra bhagavān bhikṣūn āmantrayate sma:",
    "K01vinv172u:5069": " ito bhikṣava ekanavataṃ kalpam upādāya na kadācit potalakaputreṇa anāstīrṇāyāṃ pṛthivyāṃ pādo nyastaḥ;",
    "K01vinv172u:5070": " etarhi nyasto dharmagauravataḥ,",
    "K01vinv172u:5071": " no tu puṇyaparikṣayāt;",
    "K01vinv172u:5072": " tenāyaṃ ṣaḍvikāraḥ pṛthivīkampo jātaḥ iti",
    "K01vinv172u:5073": " The Buddha converts Śroṇakoṭīviṃśa",
    "K01vinv172u:5074": " atha śroṇaḥ koṭīviṃśo yena bhagavān tenopasaṃkrāntaḥ;",
    "K01vinv172u:5075": " upasaṃkramya bhagavataḥ pādau śirasā vanditvā ekānte niṣaṇṇaḥ;",
    "K01vinv172u:5076": " tato bhagavatā āśayānuśayaṃ dhātuṃ prakṛtiṃ ca jñatvā tādṛśī caturāryasatyasaṃprativedhikī dharmadeśanā kṛtā,",
    "K01vinv172u:5077": " yāṃ śrutvā śroṇena koṭīviṃśena viṃśatiśikharasamudgataṃ satkāyadṛṣṭiśailaṃ jñānavajreṇa bhitvā srotaāpattiphalaṃ sākṣātkṛtaṃ;",
    "K01vinv172u:5078": " sa dṛṣṭasatya utthāya āsanād ekāṃsam uttarāsaṅgaṃ kṛtvā,",
    "K01vinv172u:5079": " yena bhagavāṃs tena añjaliṃ praṇamayya bhagavantam idam avocat:",
    "K01vinv172u:5080": " labheyāhaṃ bhadanta svākhyāte dharmavinaya pravrajyām upasaṃpadaṃ bhikṣubhāvaṃ careyam ahaṃ bhagavato 'ntike brahmacaryam iti;",
    "K01vinv172u:5081": " bhagavān āha:",
    "K01vinv172u:5082": " na khalu gṛhaputra tathāgatā vā tathāgataśrāvakā vā ananujñātaṃ kulaputraṃ mātāpitṛbhyāṃ pravrājayanti upasaṃpādayanti vā;",
    "K01vinv172u:5083": " gaccha mātāpitarāv avalokaya iti;",
    "K01vinv172u:5084": " rājā kathayati ahaṃ bhadanta prabhuḥ sarvādhikaraṇānām;",
    "K01vinv172u:5085": " arthe mamaiva dharmatayā ayaṃ putro bhavati;",
    "K01vinv172u:5086": " aham enam anujānāmi;",
    "K01vinv172u:5087": " pravrājayatu bhagavān yathāsukham iti;",
    "K01vinv172u:5088": " tato bhagavatā ehibhikṣukayā ābhāṣitaḥ ehi bhikṣo cara brahmacaryam iti;",
    "K01vinv172u:5089": " tato vāco 'vasānasamanantaram eva muṇḍaḥ saṃvṛttaḥ;",
    "K01vinv172u:5090": " saṅghāṭīprāvṛtaḥ;",
    "K01vinv172u:5091": " pātrakarakavyagrahastaḥ saptāhāvaropitakeśaśmasruḥ varṣaśatopasaṃpannasya bhikṣor īryāpathenāvasthitaḥ; āha cātra",
    "K01vinv172u:5092": " ehīti coktaḥ sa tathāgatena",
    "K01vinv172u:5093": " muṇḍaś ca saṅghāṭiparītadehaḥ /",
    "K01vinv172u:5094": " sadyaḥ praśāntendriya eva tasthau",
    "K01vinv172u:5095": " nepacchito buddhamanorathena // iti",
    "K01vinv172u:5096": " ṣaḍvargīyās (A 475a)",
    "K01vinv172u:5097": " tad avasphaṇḍayitum ārabdhāḥ;",
    "K01vinv172u:5098": " ayaṃ tāvan nītapiṇḍakaḥ;",
    "K01vinv172u:5099": " ekāntaghaṭake śāsane kiṃ viśeṣam adhigamiṣyati iti (SBV II 142)",
    "K01vinv172u:5100": " sa tair avasphaṇḍito yena bhagavāṃs tenopasaṃkrāntaḥ;",
    "K01vinv172u:5101": " upasaṃkramya āyuṣmantam ānandam idam avocat:",
    "K01vinv172u:5102": " kataro bhadanta ānanda bhagavatā ekāntaghaṭakasya bhikṣoḥ yogānukūlas samādhir uktaḥ",
    "K01vinv172u:5103": " āyuṣman śroṇa bhagavatoktaṃ caṅkramata avigatasamādhiś cirasthitiko bhaviṣyatīti",
    "K01vinv172u:5104": " tena śītavanaṃ śmaśānaṃ gatvā caṅkramo 'dhiṣṭhitaḥ iti;",
    "K01vinv172u:5105": " tatrāyuṣmān śroṇaḥ koṭīviṃśaḥ rājagṛhe viharati śītavane śmaśāne yuktaḥ;",
    "K01vinv172u:5106": " sātatye naipakye saṃbodhipakṣikeṣu dharmeṣu bhāvanāyogam anuyukto bhavati",
    "K01vinv172u:5107": " Śroṇakoṭīviṃśa gives himself to severe penances. The example of the lute",
    "K01vinv172u:5108": " atha āyuṣmataḥ śroṇakoṭīviṃśasya ekākino rahogatasya pratisaṃlīnasya evaṃ cetasi cetaḥparitarka udapādi;",
    "K01vinv172u:5109": " yāvantaḥ khalu bhagavataḥ śrāvakāḥ ārabdhavīryā viharanti;",
    "K01vinv172u:5110": " ahaṃ teṣām anyatamaḥ;",
    "K01vinv172u:5111": " atha ca punar me nānupādāyāsravebhyaś cittaṃ vimucyate;",
    "K01vinv172u:5112": " saṃvidyante ca me jñātiṣu vipulā bhogāḥ;",
    "K01vinv172u:5113": " yannv ahaṃ niṣadya kāmāṃś ca paribhuṅjīya;",
    "K01vinv172u:5114": " dānāni ca dadyāṃ;",
    "K01vinv172u:5115": " puṇyāni ca kuryām iti",
    "K01vinv172u:5116": " atha bhagavān āyuṣmataḥ śroṇasya cetasā cittam ājñāya anyatamaṃ bhikṣum āmantrayate:",
    "K01vinv172u:5117": " ehi tvaṃ bhikṣo;",
    "K01vinv172u:5118": " yena śroṇaḥ koṭīviṃśas tenopasamkrāma;",
    "K01vinv172u:5119": " upasaṃkramya śroṇaṃ koṭīviṃśam evaṃ vada śāstā tvāṃ śroṇa āmantrayate iti;",
    "K01vinv172u:5120": " evaṃ bhadantety sa bhikṣur bhagavataḥ pratiśrutya yanāyuṣmān śroṇaḥ koṭīviṃśas tenopasaṃkrāntaḥ;",
    "K01vinv172u:5121": " upasaṃkramya āyuṣmantaṃ śroṇaṃ koṭīviṃśam idam avocat:",
    "K01vinv172u:5122": " śāstā tvām āyuṣman śroṇa āmantrayate iti;",
    "K01vinv172u:5123": " evam āyuṣman ity āyuṣmān śroṇaḥ koṭīviṃśas tasya bhikṣoḥ pratiśrutya yena bhagavāṃś tenopasaṃkrāntaḥ;",
    "K01vinv172u:5124": " upasaṃkramya bhagavataḥ pādau śirasā vanditvā ekāṇte sthitaḥ;",
    "K01vinv172u:5125": " āyuṣmantaṃ śroṇaṃ koṭīviṃśaṃ bhagavān idam avocat:",
    "K01vinv172u:5126": " na te śroṇa ekākino rahogatasya pratisaṃlīnasya evaṃ cetasi cetaḥparitarka udapādi?",
    "K01vinv172u:5127": " yāvantaḥ khalu bhagavataḥ śrāvakāḥ ārabdhavīryā viharanti;",
    "K01vinv172u:5128": " ahaṃ teṣām anyatamaḥ;",
    "K01vinv172u:5129": " atha ca punar me nānupādāya āsravebhyaḥ cittaṃ vimucyate;",
    "K01vinv172u:5130": " saṃvidyante ca me (SBV II 143)",
    "K01vinv172u:5131": " jñātiṣu vipulā bhogāḥ;",
    "K01vinv172u:5132": " yannv ahaṃ niṣadya kāmāṃś ca paribhuñjīya;",
    "K01vinv172u:5133": " dānāni ca dadyāṃ;",
    "K01vinv172u:5134": " puṇyāni ca kuryām iti",
    "K01vinv172u:5135": " atha āyuṣmataḥ śroṇasya koṭīviṃśasya etad abhavat:",
    "K01vinv172u:5136": " jānāti me bhagavān cetasā cittam;",
    "K01vinv172u:5137": " iti viditvā bhītas trastas saṃvignaḥ āhṛṣṭaromakūpo bhagavantam idam avocat:",
    "K01vinv172u:5138": " evaṃbhadanta;",
    "K01vinv172u:5139": " tena hi śroṇa tvām eva pṛcchāmi;",
    "K01vinv172u:5140": " yathā te kṣamate tathainaṃ vyākuru;",
    "K01vinv172u:5141": " kiṃ manyase śroṇa?",
    "K01vinv172u:5142": " kuśalas tvam abhūḥ pūrvam āgārikaḥ san vīṇāyāṃ tantrīsvane;",
    "K01vinv172u:5143": " tathyam ahaṃ bhadanta kuśalo 'bhūvaṃ pūrvam āgārikaḥ san vīṇāyāṃ tantrīsvane:",
    "K01vinv172u:5144": " kiṃ manyase śroṇa?",
    "K01vinv172u:5145": " yasmin samaye vīṇāyās tantryaḥ atyātatā bhavanti,",
    "K01vinv172u:5146": " api nu tasmin samaye (A 475b)",
    "K01vinv172u:5147": " vīṇā valgusvarā bhavati?",
    "K01vinv172u:5148": " manojñasvarā vā svaravatī vā karmaṇyā vā?",
    "K01vinv172u:5149": " no bhadanta;",
    "K01vinv172u:5150": " yasmin samaye vīṇāyās tantryaḥ atiślathā bhavanti api nu tasmin samaye vīṇā valgusvarā bhavati?",
    "K01vinv172u:5151": " manojñasvarā vā svaravatī vā karmaṇyā vā?",
    "K01vinv172u:5152": " no bhadanta;",
    "K01vinv172u:5153": " atha punar yasmin samaye vīṇāyās tantryaḥ nātyātatā bhavanti nātiślathāḥ saha guṇeṣu pratiṣṭhāpitāḥ,",
    "K01vinv172u:5154": " nanu tasmin samaye vīṇā valgusvarā vā bhavati?",
    "K01vinv172u:5155": " manojñasvarā vā svaravatī vā karmaṇyā vā?",
    "K01vinv172u:5156": " evaṃ bhadanta;",
    "K01vinv172u:5157": " evam eva śroṇa atyārabdhaṃ vīryam atyauddhatyāya saṃvartate;",
    "K01vinv172u:5158": " atilīnaṃ cittaṃ kausīdyāya saṃvartate;",
    "K01vinv172u:5159": " tasmāt tvaṃ śroṇa samatāṃ pratipadyasva;",
    "K01vinv172u:5160": " tena ca mā maṃsthāḥ;",
    "K01vinv172u:5161": " tasmiṃś ca pramādaḥ;",
    "K01vinv172u:5162": " tasmiṃś ca nimittam udgṛhṇīṣva;",
    "K01vinv172u:5163": " anena tvaṃ śroṇa vihāreṇa viharan nacirād eva āsravāṇāṃ kṣayād anāsravāṃ cetovimuktiṃ prajñāvimuktiṃ dṛṣṭa eva dharme svayam abhijñayā sākṣātkṛtvā,",
    "K01vinv172u:5164": " upasaṃpadya pravedayase kṣīṇā me jātiḥ;",
    "K01vinv172u:5165": " uṣitaṃ brahmacaryaṃ;",
    "K01vinv172u:5166": " kṛtaṃ karaṇīyaṃ;",
    "K01vinv172u:5167": " nāparam asmād bhavaṃ prajānāmi iti",
    "K01vinv172u:5168": " Śroṇakoṭīviṃśa follows the advice of the Buddha,",
    "K01vinv172u:5169": " and in a short time becomes an arhat",
    "K01vinv172u:5170": " athāyuṣmān śroṇaḥ koṭīviṃśo bhagavato bhāṣitam abhinandya anumodya bhagavataḥ pādau śirasā vanditvā bhagavato 'ntikāt prakrāntaḥ;",
    "K01vinv172u:5171": " athāyuṣmān śroṇaḥ koṭīviṃśo bhagavatā anena vīṇopamena avavādenāvavāditaḥ eko vyapakṛṣṭaḥ apramattaḥ ātāpī prahitātmā vyāhārṣīt;",
    "K01vinv172u:5172": " eko vyapakṛṣṭaḥ apramatta ātāpī prahitātmā viharan,",
    "K01vinv172u:5173": " yadarthaṃ kulaputrāḥ keśaśmaśrūṇy avatārya kāṣāyāṇi vastrāṇy (SBV II 144)",
    "K01vinv172u:5174": " ācchādya samyag eva śraddhayā agārād anagārikāṃ pravrajanti,",
    "K01vinv172u:5175": " tad anuttaraṃ brahmacaryaparyavasānaṃ dṛṣṭa eva dharme svayam abhijñayā sākṣātkṛtvā upasaṃpadya pravedayate:",
    "K01vinv172u:5176": " kṣīṇā me jātiḥ;",
    "K01vinv172u:5177": " uṣitaṃ brahmacaryaṃ;",
    "K01vinv172u:5178": " kṛtaṃ karaṇīyaṃ;",
    "K01vinv172u:5179": " nāparam asmād bhavaṃ prajānāmi iti;",
    "K01vinv172u:5180": " ājñātavān sa āyuṣmān arhan babhūva suvimuktacittaḥ",
    "K01vinv172u:5181": " athāyuṣmataḥ śroṇāsya koṭīviṃśasya arhatvaprāptasya vimuktiprītisukhasaṃvedinaḥ etad abhavat:",
    "K01vinv172u:5182": " ayaṃ me kālo bhagavantaṃ darśanāya upasaṃkramituṃ,",
    "K01vinv172u:5183": " paryupasanāya iti;",
    "K01vinv172u:5184": " athāyuṣmān śroṇaḥ koṭīviṃśaḥ sāyāhne oratisaṃlayanād vyutthāya yena hagavāṃś tenopasaṃkrāntaḥ;",
    "K01vinv172u:5185": " upasaṃkramya bhagavataḥ pādau śirasā vanditvā ekānte nyaṣīdat;",
    "K01vinv172u:5186": " ekāntaniṣaṇṇa āyuṣmān śroṇaḥ koṭīviṃśaḥ bhagavantam idam avocat",
    "K01vinv172u:5187": " The discourse of Śroṇakoṭīviṃśa",
    "K01vinv172u:5188": " yo 'sau bhadanta bhikṣur bhavati arhan kṣīṇāsravaḥ kṛtakṛtyaḥ kṛtakaraṇīyaḥ apahṛtabhāraḥ",
    "K01vinv172u:5189": " anuprāptasvakāryaḥ parikṣīṇabhavasaṃyojanaḥ samyagājñāsuvimuktacittaḥ sa tasmin samaye",
    "K01vinv172u:5190": " ṣaṭ sthānāny adhimukto bhavati;",
    "K01vinv172u:5191": " naiṣkramyam adhimukto bhavati;",
    "K01vinv172u:5192": " trṣṇākṣayam upādānakṣayam asaṃ moṣaṃ ca cetasā adhimukto bhavati;",
    "K01vinv172u:5193": " syāt khalu bhadanta ihaikatyasya evaṃ śraddhāmātrakaṃ,",
    "K01vinv172u:5194": " bata ayam āyuṣmān niśritya naiṣkramyam adhimukta iti;",
    "K01vinv172u:5195": " na khalv evaṃ draṣṭavyaṃ kṣayād bhadanta rāgasya kṣayād dveṣasya kṣayān mohasya naiṣkramyam adhimukto bhavati;",
    "K01vinv172u:5196": " syāt khalu ihaikatyasya evaṃ śīlamātrakaṃ bata ayam āyuṣmān niśritya avyābādhyam adhimukta iti;",
    "K01vinv172u:5197": " na khalv evaṃ draṣṭuṃ;",
    "K01vinv172u:5198": " kṣayād bhadanta rāgasya kṣayād dveṣasya kṣayān mohasya avyābādhyam adhimukto bhavati;",
    "K01vinv172u:5199": " syāt khalu bhadanta ihaikatyasya evaṃ lābhasatkāraślokamātrakaṃ (SBV II 145)",
    "K01vinv172u:5200": " bata ayam āyuṣmān parimṛgayamāṇāḥ prāvivekyam adhimukta iti;",
    "K01vinv172u:5201": " na khalv evaṃ draṣṭavyaṃ;",
    "K01vinv172u:5202": " kṣayād bhadanta rāgasya kṣayād dveṣasya kṣayān mohasya tṛṣṇākṣayam upādānakṣayam asaṃmoṣaṃ ca cetasā adhimukto bhavati;",
    "K01vinv172u:5203": " yo 'sau bhadanta bhikṣur bhavati arhan,",
    "K01vinv172u:5204": " kṣīṇāsravaḥ kṛtakṛtyaḥ kṛtakaraṇīyaḥ apahṛtabhāraḥ anuprāptasvakāryaḥ parikṣīṇabhavasaṃyojanaḥ samyagājñāsuvimuktacittaḥ tasmin samaye imāni ṣaṭ sthānāny adhimukto bhavati;",
    "K01vinv172u:5205": " yo 'sau bhadanta bhikṣur bhavati śaikṣa asaṃprāptamānasaḥ sa uttaraṃ yogakṣemaṃ nirvāṇam abhiprārthayamānarūpo bahulaṃ viharati;",
    "K01vinv172u:5206": " tasmin samaye śaikṣaiḥ śīlaiḥ samanvāgato bhavati śaikṣaiś cendriyaiḥ;",
    "K01vinv172u:5207": " so 'pareṇa samayena āsravāṇāṃ kṣayād anāsravāṃ cetovimuktiṃ prajñāvimuktiṃ dṛṣṭa eva dharme svayam abhijñayā sākṣātkṛtya upasaṃpadya pravedayate;",
    "K01vinv172u:5208": " kṣīṇā me jāti,",
    "K01vinv172u:5209": " uṣitaṃ brahmacaryaṃ;",
    "K01vinv172u:5210": " kṛtaṃ karaṇīyaṃ;",
    "K01vinv172u:5211": " nāparam asmād bhavaṃ prajānāmi iti;",
    "K01vinv172u:5212": " sa tasmin samaye aśaikṣaiḥ śīlaiḥ samanvāgato bhavati aśaikṣaiś cendriyaiḥ;",
    "K01vinv172u:5213": " tadyathā dahraḥ kumārako bālo mandaḥ uttānaśāyī tasmin samaye dahraiḥ śīlaiḥ samanvāgato bhavati dahraiś cendriyaiḥ;",
    "K01vinv172u:5214": " so 'pareṇa samayena vṛddher anvayāt,",
    "K01vinv172u:5215": " indriyāṇāṃ paripākāt sa tasmin samaye vṛddhaiḥ śīlaiḥ samanvāgato bhavati vṛddhaiś cendriyaiḥ;",
    "K01vinv172u:5216": " evam eva yo 'sau bhikṣur bhavati śaikṣa asaṃprāptamānasaḥ sa uttaraṃ yogakṣemaṃ nirvāṇam abhiprārthayamānarūpo bahulaṃ viharati;",
    "K01vinv172u:5217": " sa tasmin samaye śaikṣaiḥ samanvāgato bhavatiṃ śaikṣaiś cendriyaiḥ;",
    "K01vinv172u:5218": " so 'pareṇa samayena āsravāṇāṃ kṣayād anāsravāṃ cetovimuktiṃ prajñāvimuktiṃ dṛṣṭa eva dharme svayam abhijñayā sākṣātkṛtva upasaṃpadya pravedayate;",
    "K01vinv172u:5219": " kṣīṇā me jāti,",
    "K01vinv172u:5220": " uṣitaṃ brahmacaryaṃ;",
    "K01vinv172u:5221": " kṛtaṃ karaṇīyaṃ;",
    "K01vinv172u:5222": " nāparam asmād bhavaṃ prajānāmi iti;",
    "K01vinv172u:5223": " sa tasmin samaye aśaikṣaiḥ śīlaiḥ samanvāgato bhavati aśaikṣaiś cendriyaiḥ;",
    "K01vinv172u:5224": " tasya cet bhṛśāny api cakṣurvijñeyāni rūpāṇi cakṣuṣa ābhāḥ samāgacchanti nāsya tāṃ cetovimuktiṃ prajñāvimuktiṃ paryādadate;",
    "K01vinv172u:5225": " sthitam evāsya tat cittaṃ bhavati,",
    "K01vinv172u:5226": " adhyātmam aviparītaṃ suvimuktaṃ subhāvitaṃ; (SBV II 146)",
    "K01vinv172u:5227": " vyayaṃ cāsyānupaśyati;",
    "K01vinv172u:5228": " tasya ced bhṛśā api śrotavijñeyāḥ śabdāḥ ghrāṇavijñeyāḥ gandhāḥ jihvāvijñeyā rasāḥ",
    "K01vinv172u:5229": " kāyavijñeyāni spraṣṭavyāni manovijñeyā dharmāḥ manasa ābhāḥ samāgacchanti nāsya tāṃ",
    "K01vinv172u:5230": " cetovimuktiṃ prajñāvmukti paryādadate;",
    "K01vinv172u:5231": " sthitam evāsya tac cittaṃ bhavati;",
    "K01vinv172u:5232": " adhyātmam aviparītaṃ suvimuktaṃ subhāvitaṃ; (A 476b)",
    "K01vinv172u:5233": " vyayaṃ cāsyānupaśyati;",
    "K01vinv172u:5234": " tadyathā nagarasya vā nigamasya vā nātidūre mahāśailaḥ parvataḥ syāt,",
    "K01vinv172u:5235": " akhaṇḍaḥ acchidraḥ asuṣiraḥ susaṃvṛttaḥ ekaghanaḥ;",
    "K01vinv172u:5236": " tasya cet pūrvasyā diśo bhṛśo vāyuvega āgacchen nainaṃ calayet,",
    "K01vinv172u:5237": " nainaṃ kampayet,",
    "K01vinv172u:5238": " nainaṃ paścimāyāṃ diśy upasaṃharet;",
    "K01vinv172u:5239": " saced dakṣiṇasyāḥ paścimāyāḥ uttarasyā diśo vāyuvegaḥ āgacchen nainaṃ calayet,",
    "K01vinv172u:5240": " nainaṃ kampayet,",
    "K01vinv172u:5241": " nainaṃ dakṣiṇasyāṃ diśy upasaṃharet;",
    "K01vinv172u:5242": " yatas tato vā bhṛśo vāyuvega āgacchen nainaṃ calayet,",
    "K01vinv172u:5243": " nainaṃ kampayet,",
    "K01vinv172u:5244": " nainaṃ yatas tata upasaṃharet;",
    "K01vinv172u:5245": " evam eva tasya bhṛśāny api cakṣurvijñeyāni rūpāṇi cakṣuṣa ābhāḥ samāgacchanti;",
    "K01vinv172u:5246": " nāsya tāṃ cetovimuktiṃ prajñāvimuktiṃ paryādadate;",
    "K01vinv172u:5247": " sthitam evāsya tac cittaṃ bhavati adhyātma aviparītaṃ suvimuktaṃ subhāvitaṃ;",
    "K01vinv172u:5248": " vyayaṃ cāsyānupaśyati iti;",
    "K01vinv172u:5249": " idam avocad āyuṣmān śroṇaḥ koṭīviṃśaḥ;",
    "K01vinv172u:5250": " idam uktvā arhann athāparam etad uvāca sthaviraḥ",
    "K01vinv172u:5251": " naiṣkramyādhimuktasya avyābadhyaṃ ca cetasaḥ /",
    "K01vinv172u:5252": " prāvivekyādhimuktasya tṛṣṇākṣayaratasya ca //",
    "K01vinv172u:5253": " upādānakṣayādhimuktasya asaṃmoṣaṃ ca cetasaḥ /",
    "K01vinv172u:5254": " jñātvā āyatanotpādaṃ tataś cittaṃ vimucyate //",
    "K01vinv172u:5255": " tato vimuktacittasya śāntacittasya tāyinaḥ /",
    "K01vinv172u:5256": " kṛteṣu karaṇīyeṣu karaṇiyaṃ na vidyate // (SBV II 147)",
    "K01vinv172u:5257": " yathāpi parvataḥ śailo vāyunā na prakampate /",
    "K01vinv172u:5258": " evaṃ rūpāṇi śabdāś ca sparśā gandhā atho rasāḥ //",
    "K01vinv172u:5259": " dharmā iṣṭā aniṣṭaś ca pravepanti tāyinaḥ /",
    "K01vinv172u:5260": " sthitaṃ cittam aneyasya vyayaṃ cāsyānupaśyati // iti",
    "K01vinv172u:5261": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:5262": " kiṃ bhadanta āyuṣmatā śroṇena karma kṛtam yasya karmaṇo vipākena āḍhye mahādhane mahābhoge kule jātaḥ;",
    "K01vinv172u:5263": " suvarṇavarṇāni ca romāṇi pādatalayor jātāni;",
    "K01vinv172u:5264": " paṃcaśatikaś cāsya dine dine sthālipāka upasthāpyate;",
    "K01vinv172u:5265": " ita ekanavataṃ kalpam upādāya na kadācid anāstīrṇe pṛthivīpradeśe pādo nyastaḥ;",
    "K01vinv172u:5266": " jātamātreṇa viṃśatihiraṇyakoṭyaḥ avalehikāmūlyaṃ labdhāḥ;",
    "K01vinv172u:5267": " bhagavataś ca śāsane praviśya sarvakleśaprahāṇās arhatvaṃ sākṣātkṛtam iti",
    "K01vinv172u:5268": " bhagavān āha:",
    "K01vinv172u:5269": " śroṇenaiva bhikṣavaḥ koṭīviṃśena karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāny avaśyabhāvīni;",
    "K01vinv172u:5270": " śroṇakoṭīviṃśena karmāṇi kṛtāny upacitāni labdhasaṃbhārāṇi ko 'nyaḥ pratyanubhaviṣyati?",
    "K01vinv172u:5271": " na bhikṣavaḥ karmāṇi kṛtāny upacitāni bāhye pṛthivīdhātau vipacyante,",
    "K01vinv172u:5272": " nābdhātau,",
    "K01vinv172u:5273": " na tejodhātau,",
    "K01vinv172u:5274": " na vāyudhātau; api tu (A 477a)",
    "K01vinv172u:5275": " upātteṣv eva skandhadhātvāyataneṣu karmāṇi kṛtāni vipacyante śubhāny aśubhāni ca;",
    "K01vinv172u:5276": " na praṇaśyanti karmāṇy api kalpaśatair api /",
    "K01vinv172u:5277": " sāmagrīm prāpya kālaṃ ca phalanti khalu dehinām //",
    "K01vinv172u:5278": " The story of Vipaśyin",
    "K01vinv172u:5279": " (concerning a previous birth of Śroṇakoṭīviṃśa)",
    "K01vinv172u:5280": " bhūtapūrvaṃ bhikṣavaḥ ekanavate kalpe vipaśyī nāma samyaksaṃbuddho loka udapādi,",
    "K01vinv172u:5281": " vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā devamanuṣyāṇāṃ buddho bhagavān;",
    "K01vinv172u:5282": " sa dvāṣaṣṭibhikṣusahasraparivāraḥ janapadacārikāṃ caran bandhumatīrājadhānīm anuprāptaḥ;",
    "K01vinv172u:5283": " tena khalu samayena bandhumatyāṃ rājadhānyāṃ saṃbahulā goṣṭhikāḥ prativasanti;",
    "K01vinv172u:5284": " taiḥ śrutaṃ vipaśyī samyaksaṃbuddhaḥ dvāṣaṣṭibhikṣusahasraparivāraḥ janapadacārikāṃ caran ihānuprāptaḥ iti;",
    "K01vinv172u:5285": " śrutvā ca punaḥ sarve saṃbhūya yena vipaśyī samyaksaṃbuddhas tenopasaṃkrāntāḥ;",
    "K01vinv172u:5286": " upasaṃkramya vipaśyinaḥ samyaksaṃbuddhasya pādau śirasā vanditvā ekānte niṣaṇṇāḥ;",
    "K01vinv172u:5287": " ekāntaniṣaṇṇān sambahulān goṣṭhikān vipaśyī samyaksaṃbuddhaḥ dharmyayā kathayā saṃdarśayati samādāpayati samuttejayati saṃpraharṣayati;",
    "K01vinv172u:5288": " anekaparyāyeṇa dharmyayā kathayā saṃdarśya (SBV II 148)",
    "K01vinv172u:5289": " samādāpya samuttejya saṃpraharṣya tūṣṇīm;",
    "K01vinv172u:5290": " atha sambahulā goṣṭhikāḥ utthāyāsanād ekāṃsam uttarāsaṅgaṃ kṛtvā yena vipaśyī samyaksaṃbuddhas tenāñjaliṃ praṇamayya vipaśyinaṃ samyaksaṃbuddham idam avocan:",
    "K01vinv172u:5291": " adhivāsayatv asmākaṃ bhagavān traimāsīṃ cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ saṃghena iti /",
    "K01vinv172u:5292": " adhivāsayati vipaśyī samyaksaṃbuddhaḥ saṃbahulānāṃ goṣṭhikānāṃ tūṣṇīṃbhāvena",
    "K01vinv172u:5293": " atha saṃbahulā goṣṭhikā vipaśyinaḥ samyaksaṃbuddhasya tūṣṇīṃbhāvena adhivāsanāṃ viditvā",
    "K01vinv172u:5294": " bhagavato bhāṣitam abhinandyānumodya bhagavato pādau śirasā vanditvā uttahāyāsanāt prakrāntaḥ;",
    "K01vinv172u:5295": " te saṃsthāgāre sannipatya sañjalpaṃ kartum ārabdhāḥ;",
    "K01vinv172u:5296": " katham asmābhir bhavanto bhagavān bhojayitavyaḥ kiṃ saṃbhūya āhosvid ekaikena iti;",
    "K01vinv172u:5297": " tatraike kathayati;",
    "K01vinv172u:5298": " yadi dine dine saṃbhūya bhojayitavyo 'sau asmākaṃ kṛṣikarmāntāḥ samucchetsyanti;",
    "K01vinv172u:5299": " tad yadi bhavatām abhirucitaṃ vāreṇa vāraṃ bhojayāmaḥ iti;",
    "K01vinv172u:5300": " te vāreṇa vāraṃ gaṇādhīnaṃ bhojayitum ārabdhāḥ;",
    "K01vinv172u:5301": " yathāvibhavataś cātmīyam asyānuprayacchanti;",
    "K01vinv172u:5302": " tatraiko brāhmaṇadārako daridraḥ;",
    "K01vinv172u:5303": " sa mātuḥ sakāśam upasaṃkrāntaḥ kathayati:",
    "K01vinv172u:5304": " amba goṣṭhikaiḥ kriyākāraḥ kṛtaḥ,",
    "K01vinv172u:5305": " bhagavān vāreṇa vāraṃ bhojayitavyaḥ iti;",
    "K01vinv172u:5306": " tad ahaṃ tanuvibhavaḥ;",
    "K01vinv172u:5307": " kathaṃ mayā bhojayitavyaḥ iti;",
    "K01vinv172u:5308": " sā kathayati:",
    "K01vinv172u:5309": " putra yady evam apaścimaṃ divasaṃ gṛhāṇa;",
    "K01vinv172u:5310": " tvam iyatā kālena kiṃcit samudānayiṣyasi;",
    "K01vinv172u:5311": " gaṇasantakāc ca kiṃcid utsadanadharmakaṃ bhaviṣyati iti;",
    "K01vinv172u:5312": " tena paścimo divaso gṛhītaḥ;",
    "K01vinv172u:5313": " tatra gaṇasantakād utsadanadharmakaṃ prabhūtām saṃpannaṃ;",
    "K01vinv172u:5314": " tenāpi kiṃcit samudānītaṃ;",
    "K01vinv172u:5315": " tatas tena (A 477b)",
    "K01vinv172u:5316": " layanaṃ kāritaṃ;",
    "K01vinv172u:5317": " tad vastrair ācchāditaṃ;",
    "K01vinv172u:5318": " koṇeṣu paṃca kārṣāpaṇaśatāni sthāpitāni;",
    "K01vinv172u:5319": " ṛkṣacarma cāsya saṃpannaṃ;",
    "K01vinv172u:5320": " tad api layanadvāre prajñaptaṃ;",
    "K01vinv172u:5321": " tataḥ paṃcaśatikaṃ pākaṃ sādhayitvā mahatā satkāreṇa vipaśyī samyaksaṃbuddho bhojitaḥ;",
    "K01vinv172u:5322": " pādayoś ca praṇipatya praṇidhānaṃ kṛtam anenāhaṃ kuśalamūlena āḍhyo mahādhano mahābhogo jāyeya;",
    "K01vinv172u:5323": " mā kadācid anāstīrṇe pṛthivīpradeśe pādau sthāpayeyaṃ;",
    "K01vinv172u:5324": " yādṛśāni ca vipaśyinaḥ samyaksaṃbuddhasya suvarṇavarṇāni caturaṅgulamātrāṇi romāṇi pādatalayor jātāni,",
    "K01vinv172u:5325": " mamāpy evaṃvidhāni syuḥ;",
    "K01vinv172u:5326": " evaṃvidhānāṃ ca guṇānāṃ lābhī syāṃ;",
    "K01vinv172u:5327": " evaṃvidham eva śāstāram ārāgayeyaṃ;",
    "K01vinv172u:5328": " mā virāgayeyam iti (SBV II 149)",
    "K01vinv172u:5329": " kiṃ manyadhve bhikṣavaḥ?",
    "K01vinv172u:5330": " yo 'sau goṣṭhiko brāhmaṇadārakaḥ eṣa evāsau śroṇaḥ koṭīviṃśaḥ tena kālena tena samayena;",
    "K01vinv172u:5331": " yad anena vipaśyinaḥ samyaksaṃbuddhasya kārān kṛtvā praṇidhānaṃ kṛtaṃ,",
    "K01vinv172u:5332": " tasya karmaṇo vipākena āḍhye mahādhane mahābhoge kule jātaḥ;",
    "K01vinv172u:5333": " pādayoś cāsya suvarṇavarṇāni caturaṅgulamātrāṇi romāṇi jātāni;",
    "K01vinv172u:5334": " ita ekanavataṃ kalpam upādāya na kadācid anāstīrne pṛthivīpradeśe pādau sthāpitau;",
    "K01vinv172u:5335": " jātamātrasya cāsya viṃśatihiraṇyakoṭyo labdhāḥ;",
    "K01vinv172u:5336": " mama ca śāsane pravrajya sarvakleśaprahāṇād arhatvaṃ sākṣātkṛtaṃ;",
    "K01vinv172u:5337": " iti hi bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ;",
    "K01vinv172u:5338": " ekāntaśuklānām ekāntaśuklaḥ;",
    "K01vinv172u:5339": " vyatimiśrāṇāṃ vyatimiśraḥ;",
    "K01vinv172u:5340": " tasmāt tarhi bhikṣavaḥ ekāntakṛṣṇāni karmāṇy apāsya vyatimiśrāṇi ca ekāntaśukleṣv eva karmasv ābhogāḥ karaṇīyaḥ ity evaṃ vo bhikṣavaḥ śikṣitavyam*",
    "K01vinv172u:5341": " Rājagṛha's people begins tu murmur against Ajātaśatru and Devadatta",
    "K01vinv172u:5342": " yadā ajātaśatruṇā devadattākalyāṇamitropagūḍhena rājño bimbisārasya kanakaḥ kṣiptaḥ tadā rājagṛhanivāsinaḥ paurāḥ avadhyātum ārabdhāḥ;",
    "K01vinv172u:5343": " tatra kecid rājñaḥ akarṇaṃ bhāṣante ayaṃ pituḥ śatrutve vyākṛtaḥ;",
    "K01vinv172u:5344": " kasmān na jātamātra eva praghātitaḥ iti;",
    "K01vinv172u:5345": " apare kathayanti:",
    "K01vinv172u:5346": " na bhavanto rājño 'parādhaḥ;",
    "K01vinv172u:5347": " kiṃ sarveṣāṃ vyākaraṇaṃ bhūtaṃ bhavati?",
    "K01vinv172u:5348": " vinīta evāyaṃ kumāraḥ;",
    "K01vinv172u:5349": " api tu devadattenāyam akalyāṇamitreṇa vipralabdhaḥ,",
    "K01vinv172u:5350": " yena evaṃkriyāsu pravartate iti;",
    "K01vinv172u:5351": " apare kathayanti;",
    "K01vinv172u:5352": " na bhavanto rājño doṣaḥ nāpi devadattasya;",
    "K01vinv172u:5353": " api tu bhagavata eva doṣaḥ;",
    "K01vinv172u:5354": " yena devadattaḥ pravrājitaḥ;",
    "K01vinv172u:5355": " no tu lokadhātvantaraṃ nītvā avasthāpitaḥ iti;",
    "K01vinv172u:5356": " apare kathayanti:",
    "K01vinv172u:5357": " bhagavato nāyam aparādhaḥ;",
    "K01vinv172u:5358": " api tu saṃghasya yenāsya utkṣepanīyaṃ karma na kṛtam iti;",
    "K01vinv172u:5359": " tatra yena rājñaḥ akarṇaṃ bhāṣyate tena (SBV II 150)",
    "K01vinv172u:5360": " na rājā ārtīyate karmāṇy etāni mayā pūrvam anyāsu jātiṣu kṛtāni upacitāni iti;",
    "K01vinv172u:5361": " yena tu bhagavataḥ saṃghasya ca akarṇaṃ bhāṣyate,",
    "K01vinv172u:5362": " tena rājā atyartham ārtīyate;",
    "K01vinv172u:5363": " madīyena durnītena loko bhagavataḥ saṃghasya ca akarṇaṃ bhāṣate iti",
    "K01vinv172u:5364": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv172u:5365": " paśya bhadanta anyair aparāddham (A 478a)",
    "K01vinv172u:5366": " anye doṣeṇa lipyante iti,",
    "K01vinv172u:5367": " bhagavān āha:",
    "K01vinv172u:5368": " na bhikṣava etarhi;",
    "K01vinv172u:5369": " yathā atīte 'py adhvany anyair aparāddham anye doṣeṇa liptāḥ;",
    "K01vinv172u:5370": " tac chrūyatāṃ",
    "K01vinv172u:5371": " The story of Kūla and Upakūla",
    "K01vinv172u:5372": " (concerning a previous birth of Devadatta and Ajātaśatru)",
    "K01vinv172u:5373": " bhūtapūrvaṃ bhikṣavo vārāṇasyāṃ nagaryāṃ brahmadatto nāma rājā rājyaṃ kārayati,",
    "K01vinv172u:5374": " ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca;",
    "K01vinv172u:5375": " tasya dvau kukkurau kūlaś ca upakūlaś ca;",
    "K01vinv172u:5376": " tābhyāṃ rājñaḥ aśvasannāhabhāṇḍikā khāditā;",
    "K01vinv172u:5377": " yāvad apareṇa samayena rājño brahmadattasya saṃgrāmaḥ pratyupasthitaḥ;",
    "K01vinv172u:5378": " tena amātyānām ājñā dattā;",
    "K01vinv172u:5379": " pratyavekṣata bhavantaḥ aśvasannāhabhāṇḍikām iti;",
    "K01vinv172u:5380": " te pratyavekṣitum ārabdhāḥ,",
    "K01vinv172u:5381": " paśyanti sarvāṃ chinnapracchinnāṃ;",
    "K01vinv172u:5382": " tai rājñe niveditaṃ:",
    "K01vinv172u:5383": " deva aśvasannāhabhāṇḍikā kukkureṇa bhakṣitā iti;",
    "K01vinv172u:5384": " rājā kathayati;",
    "K01vinv172u:5385": " bhavanto yady evaṃ parityaktā mayā kukkurāḥ iti;",
    "K01vinv172u:5386": " tatra kecit praghātitāḥ;",
    "K01vinv172u:5387": " kecin niṣpalāyitāḥ;",
    "K01vinv172u:5388": " yāvad anyatamo jānapadaḥ kukkuraḥ janapadād vārāṇasīṃ gacchati;",
    "K01vinv172u:5389": " tena te niṣpalāyamānā dṛṣṭāḥ; pṛṣṭāś ca:",
    "K01vinv172u:5390": " bhavantaḥ kimartham evaṃ yūyaṃ santrastāḥ iti;",
    "K01vinv172u:5391": " tair yathāvṛttaṃ samākhyātaṃ;",
    "K01vinv172u:5392": " sa kathayati:",
    "K01vinv172u:5393": " kimarthaṃ rājā yuṣmābhir na vijñaptaḥ iti;",
    "K01vinv172u:5394": " te kathayanti:",
    "K01vinv172u:5395": " kaḥ śaknoti rājānaṃ vijñapayitum anya praghātitāḥ;",
    "K01vinv172u:5396": " vayaṃ kathaṃcit prapalāyitāḥ;",
    "K01vinv172u:5397": " sa kathayati:",
    "K01vinv172u:5398": " tiṣṭhatu yūyam;",
    "K01vinv172u:5399": " ahaṃ yuṣmākam arthe rājānaṃ vijñapayāmi iti;",
    "K01vinv172u:5400": " tena samāśvāsitāḥ pratinivṛttāḥ;",
    "K01vinv172u:5401": " tatas tena saṃpātavelāyāṃ śravaṇopavicāre sthitvā rājā gāthayā vijñaptaḥ",
    "K01vinv172u:5402": " yau kukkurau rājakule nivāsinau",
    "K01vinv172u:5403": " kūlopakūlau balavarṇayuktau / (SBV II 151)",
    "K01vinv172u:5404": " tāv atra ghātyau vayam apraghātyāḥ",
    "K01vinv172u:5405": " aghātyaghāto na hi deva yuktaḥ // iti",
    "K01vinv172u:5406": " rājñā śrutaṃ;",
    "K01vinv172u:5407": " tena prabhātāyaṃ rajanyām amātyānām ājñā dattā:",
    "K01vinv172u:5408": " bhavanto yenāhaṃ rātrau gāthayā vijñaptaḥ tasya samanveṣaṇaṃ kuruta iti;",
    "K01vinv172u:5409": " taiḥ rakṣiṇām ājñā dattā;",
    "K01vinv172u:5410": " samanveṣatat bhavantaḥ kena devo rātrau gāthayā vijñaptaḥ iti;",
    "K01vinv172u:5411": " taiḥ samākhyātaṃ jānapadena kukkureṇeti;",
    "K01vinv172u:5412": " rājā kathayati:",
    "K01vinv172u:5413": " bhavantaḥ parīkṣāṃ kuruta kiṃ kūlopakūlābhyāṃ bhakṣitam āhosvit anyaiḥ kukkuraiḥ iti;",
    "K01vinv172u:5414": " amātyāḥ sannipatya saṃjalpaṃ kartum ārabdhāḥ:",
    "K01vinv172u:5415": " bhavanto devenaivājñā dattā kukkurāṇāṃ parīkṣāṃ kuruteti;",
    "K01vinv172u:5416": " tat katham eṣāṃ parīkṣā kartavyā iti;",
    "K01vinv172u:5417": " anye kathayanti:",
    "K01vinv172u:5418": " kim atra parīkṣitavyaṃ keśāṇḍukaṃ datvā chardāpayitavyau;",
    "K01vinv172u:5419": " atha kūlopakūlābhyāṃ carmakhaṇḍā udgīrṇāḥ;",
    "K01vinv172u:5420": " rājño niveditaṃ;",
    "K01vinv172u:5421": " rājñā parityaktau;",
    "K01vinv172u:5422": " pariśiṣṭānām abhayaṃ dattam",
    "K01vinv172u:5423": " kiṃ manyadhve bhikṣavaḥ?",
    "K01vinv172u:5424": " yau kūlopakūlau etāv eva devadattājātaśatrū tena kālena tena samayena;",
    "K01vinv172u:5425": " tadāpi etābhyām aparāddham anye doṣeṇa liptāḥ;",
    "K01vinv172u:5426": " etarhy api etābhyām aparāddham anye doṣeṇa liptāḥ;",
    "K01vinv172u:5427": " punar api yathā devadattaḥ akṛtajña akṛtavedī tac chrūyatāṃ.",
    "K01vinv172u:5428": " The story of a hunter and an ungrateful man",
    "K01vinv172u:5429": " (concerning a previous birth of Devadatta)",
    "K01vinv172u:5430": " bhūtapūrvaṃ bhikṣavo vārāṇasyāṃ nagaryāṃ brahmadatto nāma rājyaṃ kārayati;",
    "K01vinv172u:5431": " yāvad anyatamaḥ puruṣaḥ (A 478b)",
    "K01vinv172u:5432": " paraśum ābhaṅgīm ādāya kāṣṭhārthī vanaṃ gataḥ;",
    "K01vinv172u:5433": " sa tatra kāṣṭhaṃ paryeṣamāṇaḥ siṃhenābhidrutaḥ;",
    "K01vinv172u:5434": " niṣpalāyamānaḥ kūpe patitaḥ;",
    "K01vinv172u:5435": " so 'pi tadbhakṣaṇādhyavasāyas tatraiva patitaḥ;",
    "K01vinv172u:5436": " āśīviṣeṇa mūṣako 'bhidruto niṣpalāyate;",
    "K01vinv172u:5437": " mūṣakābhilāṣāt śyenakaḥ pradhāvitaḥ;",
    "K01vinv172u:5438": " yāvat sarve kūpe nipatitāḥ;",
    "K01vinv172u:5439": " tena sarva eva vyāpannāḥ;",
    "K01vinv172u:5440": " parasparam abhilaṣante vyāpādanāya;",
    "K01vinv172u:5441": " siṃhaḥ kathayati:",
    "K01vinv172u:5442": " bhavantaḥ sarve yūyaṃ mama gamyāḥ;",
    "K01vinv172u:5443": " api tu vayaṃ kṛcchrasaṅkaṭasaṃbādhaprāptāḥ;",
    "K01vinv172u:5444": " niścalās tiṣṭhata;",
    "K01vinv172u:5445": " māyaṃ vyāpādanakālaḥ iti;",
    "K01vinv172u:5446": " yāvat daivān mṛgalubdhako mṛgān paryeṣamāṇas taṃ pradeśam anuprāptaḥ;",
    "K01vinv172u:5447": " sa taṃ kūpaṃ nirīkṣitum ārabdhaḥ; (SBV II 152)",
    "K01vinv172u:5448": " tatraivaṃ bhrāntair vāṅ niścāritā:",
    "K01vinv172u:5449": " bhoḥ puruṣa paritrāyasva iti;",
    "K01vinv172u:5450": " tatas tena mṛgalubdhakena jñātvā pūrvataraṃ siṃha uddhṛtaḥ;",
    "K01vinv172u:5451": " sa pādayor nipatya kathayati:",
    "K01vinv172u:5452": " kṛtajñas te bhaviṣyāmi;",
    "K01vinv172u:5453": " kiṃtu atrakṛṣṇaśiraskas tiṣṭhati;",
    "K01vinv172u:5454": " sa tvayā noddhartavyaḥ;",
    "K01vinv172u:5455": " kṛtaghnā hy eta bhavanti ity uktvā prakrāntaḥ;",
    "K01vinv172u:5456": " yāvat tena mṛgalubdhakena sarve anupūrveṇa uddhṛtāḥ;",
    "K01vinv172u:5457": " yāvad apareṇa samayena siṃhena mṛgo jīvitād vyaparopitaḥ;",
    "K01vinv172u:5458": " sa ca mṛgalubdhakas taṃ pradeśam anuprāptaḥ;",
    "K01vinv172u:5459": " siṃhena taṃ parijñāya sa mṛgaḥ pādayor nipatya dattaḥ;",
    "K01vinv172u:5460": " apareṇa samayena rājā brahmadattaḥ udyānabhūmiṃ nirgataḥ sārdham antaḥpureṇa;",
    "K01vinv172u:5461": " sa tatrodyāne sukham anubhūya middham avakrāntaḥ;",
    "K01vinv172u:5462": " antaḥpurajano viśvastavihārī udyāne caṃkramyate tiṣṭhati niṣīdati middham avakrāmati;",
    "K01vinv172u:5463": " vastrāṇi śodhayati;",
    "K01vinv172u:5464": " alaṃkārāṇy apanīya pārśve sthāpayati;",
    "K01vinv172u:5465": " yāvad anyatamā antaḥpurikā alaṃkāram avamucya pārśve sthāpayitvā middham avakrāntā;",
    "K01vinv172u:5466": " tat śyenakenāpahṛtya tasmai lubdhakāya kṛtajñatayā dattaṃ;",
    "K01vinv172u:5467": " rājā brahmadatto nidrāklamaṃ prativinodya laghu laghv eva vārāṇasīṃ praviṣṭaḥ;",
    "K01vinv172u:5468": " antaḥpurakumārāmātyapaurajānapado 'pi atitvareṇa gataḥ;",
    "K01vinv172u:5469": " yāvad asāv antaḥpurikā alaṃkāraṃ samanveṣati;",
    "K01vinv172u:5470": " na paśyati;",
    "K01vinv172u:5471": " tayā rājñe niveditaṃ:",
    "K01vinv172u:5472": " deva udyāne me alaṃkāraḥ apahṛtaḥ iti;",
    "K01vinv172u:5473": " rājñā amātyānām ājñā dattā:",
    "K01vinv172u:5474": " bhavantaḥ alaṃkārāḥ udyāne apahṛtaḥ;",
    "K01vinv172u:5475": " samanveṣata kena gṛhītaḥ iti;",
    "K01vinv172u:5476": " te samanveṣitum ārabdhāḥ;",
    "K01vinv172u:5477": " sa kṛṣṇaśiraskaḥ tasya mṛgalubdhakasya kālena kālam upasaṃkrāmati;",
    "K01vinv172u:5478": " tena tasya gṛham upasaṃkrāmatā upāṃśunā vijñātam asyālaṃkāro 'stīti;",
    "K01vinv172u:5479": " tena kṛtaghnatayā rājño gatvā ārocitaṃ;",
    "K01vinv172u:5480": " tato rājñā paramakopakupitena mṛgalubdhako rājapuruṣair āhvāyya uktaḥ:",
    "K01vinv172u:5481": " bhoḥ puruṣa tvayā udyānād alaṃkāro 'pahṛtaḥ iti;",
    "K01vinv172u:5482": " tatas tena santrastena yathāvṛttaṃ samākhyāya asāv alaṃkāro rājñe samarpitaḥ;",
    "K01vinv172u:5483": " tathāpy asau puruṣaḥ cārake badhvā sthāpitaḥ;",
    "K01vinv172u:5484": " mūṣakena gatvā āśīviṣāya niveditaṃ:",
    "K01vinv172u:5485": " tena kṛṣṇaśiraskena pāpakāriṇā asmākaṃ kalyāṇamitro rājñā cārake badhvā sthāpitaḥ iti;",
    "K01vinv172u:5486": " āśīviṣaḥ kathayati:",
    "K01vinv172u:5487": " bhoḥ lubdhaka ahaṃ rājānaṃ (A 480a)",
    "K01vinv172u:5488": " daśāmi; tvayā ebhir mantrapadair ebhiś ca oṣadhaiḥ cikitsitavyaḥ;",
    "K01vinv172u:5489": " evaṃ sa rājā abhiprasanno niyataṃ tvāṃ muñcati;",
    "K01vinv172u:5490": " bhogasaṃvibhāgaṃ ca karoti iti;",
    "K01vinv172u:5491": " sa kathayati:",
    "K01vinv172u:5492": " śobhanam evaṃ kuru;",
    "K01vinv172u:5493": " āśīviṣeṇa rājā daṣṭaḥ;",
    "K01vinv172u:5494": " lubdhakena gatvā mantraiś cauṣadhaiś ca cikitsitaḥ;",
    "K01vinv172u:5495": " tato rājñā parituṣṭena bandhanān muktaḥ;",
    "K01vinv172u:5496": " bhogaiś ca saṃvibhaktaḥ (SBV II 153)",
    "K01vinv172u:5497": " bhagavān āha:",
    "K01vinv172u:5498": " kiṃ manyadhve bhikṣavaḥ?",
    "K01vinv172u:5499": " yo 'sau lubdhakaḥ aham eva saḥ tena kālena tena samayena;",
    "K01vinv172u:5500": " yo 'sau kṛtaghnapuruṣaḥ eṣa eva sa devadattaḥ tena kālena tena samayena;",
    "K01vinv172u:5501": " tadāpy eṣa akṛtajñaḥ akṛtavedī;",
    "K01vinv172u:5502": " etarhy apy eṣa akṛtajñaḥ akṛtavedī;",
    "K01vinv172u:5503": " punar api yathā akṛtajñaḥ akṛtavedī tac chrūyatāṃ.",
    "K01vinv172u:5504": " The story of Nanda,",
    "K01vinv172u:5505": " the Mungoose",
    "K01vinv172u:5506": " (concerning a previous birth of Devadatta)",
    "K01vinv172u:5507": " bhūtapūrvaṃ bhikṣavo saptāha akālameghaḥ samupāgataḥ;",
    "K01vinv172u:5508": " deve varṣati nakula āśramaṃ praviṣṭaḥ;",
    "K01vinv172u:5509": " mūṣiko 'pi tatraiva praviṣṭaḥ,",
    "K01vinv172u:5510": " āśīviṣo 'pi varṣabhayāt paribhraman tatraiva praviṣṭaḥ;",
    "K01vinv172u:5511": " yāvad asau nakulas taṃ mūṣikam abhidravitum ārabdhaḥ;",
    "K01vinv172u:5512": " āśīviṣaḥ kathayati:",
    "K01vinv172u:5513": " bhavanto vayaṃ kṛcchrasaṅkaṭasaṃbādhaprāptaḥ;",
    "K01vinv172u:5514": " parasparam avyābādhāṃ kuruta;",
    "K01vinv172u:5515": " niścalās tiṣṭhata iti;",
    "K01vinv172u:5516": " tatrāśīviṣasya saṃjñākaraṇaṃ priyasena iti;",
    "K01vinv172u:5517": " nakulasya nāma nanda iti;",
    "K01vinv172u:5518": " mūṣikasya gaṅgadatta iti; iti;",
    "K01vinv172u:5519": " priyasena nandena ca gaṅgadatta uktaḥ;",
    "K01vinv172u:5520": " anālakṣya gaccha;",
    "K01vinv172u:5521": " asmākam āhāraṃ paryeṣaya iti;",
    "K01vinv172u:5522": " sa ṛjuko bhadrāśayaḥ;",
    "K01vinv172u:5523": " tayor arthāya āśayena āhāraṃ paryeṣitum ārabdhaḥ;",
    "K01vinv172u:5524": " na labhate;",
    "K01vinv172u:5525": " nandaḥ priyasenasya kathayati;",
    "K01vinv172u:5526": " yadi gaṅgadattaḥ āhāraṃ vinā āgacchati,",
    "K01vinv172u:5527": " mayā sa eva bhakṣayitavya iti;",
    "K01vinv172u:5528": " priyasenaḥ saṃlakṣayati kṛcchrasaṅkaṭasaṃbādhaprāpto 'py eṣas tasya badhāya parākramati;",
    "K01vinv172u:5529": " prāg eva yady asau vinā āhāreṇa āgacchati;",
    "K01vinv172u:5530": " sarvathā tasya sandeṣṭavyam iti;",
    "K01vinv172u:5531": " tena tasya sandiṣṭaṃ;",
    "K01vinv172u:5532": " nanda evaṃ kathayati:",
    "K01vinv172u:5533": " yadi gaṅgadattaḥ vinā āhāreṇāgacchati sa eva mayā bhakṣayitavya iti;",
    "K01vinv172u:5534": " gaṅgadattena āhāraṃ paryeṣamāṇena na kiṃcid āsāditaṃ;",
    "K01vinv172u:5535": " sa saṃlakṣayati niyatam asau māṃ bhakṣayati:",
    "K01vinv172u:5536": " iti; tena priyasenasya sandiṣṭam",
    "K01vinv172u:5537": " kṣīṇā narā niṣkaruṇā bhavanti",
    "K01vinv172u:5538": " ārtāḥ kṣudhāvedhapariśrameṇa /",
    "K01vinv172u:5539": " vācyas tvayā eṣa kṛtaghnasatvo",
    "K01vinv172u:5540": " na gaṅgadattaḥ punar āgamiṣyati // iti",
    "K01vinv172u:5541": " kiṃ manyadhve bhikṣavaḥ?",
    "K01vinv172u:5542": " yo 'sau gaṅgadattaḥ aham eva saḥ tena kālena tena samayena;",
    "K01vinv172u:5543": " yo 'sau nandanāmā nakulaḥ eṣa eva sa devadattaḥ tena kālena tena samayena;",
    "K01vinv172u:5544": " tadāpy eṣa akṛtajñaḥ akṛtavedī;",
    "K01vinv172u:5545": " etarhy apy eṣa akṛtajñaḥ akṛtavedī (SBV II 154)",
    "K01vinv172u:5546": " uddānam:",
    "K01vinv172u:5547": " bhuṅkṣva likhir naṭaḥ kākaḥ cakraḥ kumbhīracandanam /",
    "K01vinv172u:5548": " kāyaḥ kavir maṇir vaṇṭaḥ kanyātha dhanapālakaḥ //",
    "K01vinv172u:5549": " King Bimbisāra makes exceeding grants to Ajātaśatru",
    "K01vinv172u:5550": " yadā ajātaśatruṇā rājño bimbisārasya kanakaḥ kṣiptaḥ tadā rājñā upālabdhaḥ:",
    "K01vinv172u:5551": " kumāra kimarthaṃ tvayā mama kanakaḥ kṣiptaḥ sa kathayati:",
    "K01vinv172u:5552": " deva roṣāt; devasya bhogāḥ saṃvidyante; mama na (A 480b)",
    "K01vinv172u:5553": " saṃvidyante;",
    "K01vinv172u:5554": " rājā kathayati:",
    "K01vinv172u:5555": " putra yady evaṃ gaccha campā sādhāraṇā tava bhavatu iti;",
    "K01vinv172u:5556": " sa hṛṣṭatuṣṭapramudito devadattasya sakāśaṃ gatvā kathayati:",
    "K01vinv172u:5557": " ārya mayā campā sādhāraṇā labdhā iti;",
    "K01vinv172u:5558": " sa kathayati:",
    "K01vinv172u:5559": " kumāra dṛṣṭaṃ te parākramasya phalam ārya dṛṣṭaṃ;",
    "K01vinv172u:5560": " bhūyaḥ parākramasva;",
    "K01vinv172u:5561": " ativṛddhis te bhaviṣyati iti;",
    "K01vinv172u:5562": " sa campāyāṃ prakarapratyayaiḥ pīḍayitum ārabdhaḥ;",
    "K01vinv172u:5563": " pīḍyamāno mahājanakāyaḥ niṣpalāyitum ārabdhaḥ;",
    "K01vinv172u:5564": " kecid rājagṛhaṃ gatāḥ;",
    "K01vinv172u:5565": " kecid deśāntaraṃ gatāḥ;",
    "K01vinv172u:5566": " amātyai rājño dūto 'nupreṣitaḥ:",
    "K01vinv172u:5567": " deva kumāraś campāṃ pīḍayati;",
    "K01vinv172u:5568": " janaḥ pīḍyamāno niṣpalāyate;",
    "K01vinv172u:5569": " tad arhati devaḥ kumārasya nivāraṇaṃ kartum iti;",
    "K01vinv172u:5570": " rājā kathayati:",
    "K01vinv172u:5571": " kumāra kasmāj janapadān pīḍayasi iti;",
    "K01vinv172u:5572": " sa kathayati:",
    "K01vinv172u:5573": " deva sādhanaṃ na puṣyati iti;",
    "K01vinv172u:5574": " rājā kathayati:",
    "K01vinv172u:5575": " yady evaṃ rājagṛham ekaṃ tyaktvā magadhaviṣayaṃ gṛhāṇa iti;",
    "K01vinv172u:5576": " magadhaviṣayaṃ gṛhītvā devadattasya sakāśaṃ gatvā kathayati: ārya mayā (SBV II 155)",
    "K01vinv172u:5577": " rājagṛham ekaṃ muktvā sarvo magadhaviṣayo labdhaḥ iti;",
    "K01vinv172u:5578": " sa kathayati:",
    "K01vinv172u:5579": " īdṛśaṃ parākramasya phalaṃ;",
    "K01vinv172u:5580": " bhūyaḥ parākramasva iti;",
    "K01vinv172u:5581": " sa magadhaviṣayaṃ nāśayitum ārabdhaḥ;",
    "K01vinv172u:5582": " magadhaviṣayanivāsinā janakāyena rājā bimbisāro vijñaptaḥ;",
    "K01vinv172u:5583": " deva kumāro magadhaviṣayaṃ nāśayati;",
    "K01vinv172u:5584": " nivartyatām iti;",
    "K01vinv172u:5585": " sa rājñā āhūyoktaḥ kumāra kimarthaṃ magadhaviṣayaṃ nāśayasi iti;",
    "K01vinv172u:5586": " sa kathayati deva prabhūto janakāyo na puṣyati iti;",
    "K01vinv172u:5587": " rājā kathayati;",
    "K01vinv172u:5588": " kumāra yady evaṃ kośam ekaṃ muktvā sarvaṃ tavaiva bhavatu iti;",
    "K01vinv172u:5589": " sa rājagṛham api gṛhītvā devadattasya sakāśaṃ gataḥ kathayati:",
    "K01vinv172u:5590": " ārya mayā kośam ekaṃ muktvā,",
    "K01vinv172u:5591": " sarvabhogā labdhāḥ iti;",
    "K01vinv172u:5592": " sa kathayati parākramaphalam etat;",
    "K01vinv172u:5593": " api tu kośabalino hi rājānaḥ;",
    "K01vinv172u:5594": " yasya kośaḥ sa rājā;",
    "K01vinv172u:5595": " kośārthaṃ parākramasva iti;",
    "K01vinv172u:5596": " sa rājagṛham api nāśayitum ārabdhaḥ;",
    "K01vinv172u:5597": " rājagṛhanivāsī janakāyaḥ anyaś ca magadhanivāsī campeyaś ca sarva eva santrastāḥ yathā ajātaśatrur na paśyati tathā dūtasaṃpreṣaṇena rājānaṃ vijñapayitum ārabdhāḥ:",
    "K01vinv172u:5598": " devena vayaṃ putravat paripālitāḥ;",
    "K01vinv172u:5599": " kumāreṇātyantaṃ niḥsvīkṛtāḥ;",
    "K01vinv172u:5600": " prāyo devasya janapadā niṣpalāyitāḥ;",
    "K01vinv172u:5601": " vayam api niṣpalāyāmaḥ iti;",
    "K01vinv172u:5602": " dharmapradhānaḥ sa rājā;",
    "K01vinv172u:5603": " karuṇātmakaś ca;",
    "K01vinv172u:5604": " tena samutpannamanyunā ajātaśatrur āhūya priyamadhuravaconukūlatayā śiras parāmṛśyoktaḥ:",
    "K01vinv172u:5605": " putra mayā tava sarvajanapadā dattāḥ;",
    "K01vinv172u:5606": " kimartham udvejayasi?",
    "K01vinv172u:5607": " pratipālaya iti;",
    "K01vinv172u:5608": " sa kathayati:",
    "K01vinv172u:5609": " deva kośabalino rājānaḥ;",
    "K01vinv172u:5610": " mama kośabalaṃ nāsti;",
    "K01vinv172u:5611": " kiṃ karomi iti;",
    "K01vinv172u:5612": " a kathayati:",
    "K01vinv172u:5613": " yady evam antaḥpuram ekaṃ muktvā sarvaṃ tavaiva bhavatu iti;",
    "K01vinv172u:5614": " tathāpy asau duṣṭaprakṛtiḥ pāpasahāyaś ca nāśayaty eva,",
    "K01vinv172u:5615": " nāvatiṣṭhate;",
    "K01vinv172u:5616": " rājñā sopālambham uktaḥ:",
    "K01vinv172u:5617": " sakośakoṣṭhāgārajanapadās tavaiva dattāḥ;",
    "K01vinv172u:5618": " idānīṃ kimarthaṃ nāśayasi iti",
    "K01vinv172u:5619": " Ajātaśatru casts his father in prison,",
    "K01vinv172u:5620": " there to die of hunger",
    "K01vinv172u:5621": " sa evam ukte ruṣitaḥ amātyānāṃ kathayati:",
    "K01vinv172u:5622": " bhavanto yo rājānaṃ kṣatriyaṃ mūrdhābhiṣiktaṃ paribhāṣate,",
    "K01vinv172u:5623": " tasya ko daṇḍaḥ iti;",
    "K01vinv172u:5624": " amātyāḥ kathayanti:",
    "K01vinv172u:5625": " deva vadho daṇḍaḥ iti;",
    "K01vinv172u:5626": " sa kathayati:",
    "K01vinv172u:5627": " pitā mama; katham enaṃ praghātayāmi?",
    "K01vinv172u:5628": " gacchata; cārakāvabaddham enaṃ sthāpayata iti;",
    "K01vinv172u:5629": " sa cārake prakṣiptaḥ;",
    "K01vinv172u:5630": " anuraktapaurajānapadaḥ sa rājā;",
    "K01vinv172u:5631": " tadviṣayanivāsī ca janakāyaḥ śrutvā (SBV II 156)",
    "K01vinv172u:5632": " durmanāḥ saṃvṛttaḥ;",
    "K01vinv172u:5633": " ajātaśatruś caṇḍo rabhasaḥ karkaśaḥ iti nāsya kaścit parivādaṃ mantrayati; rājā (A 481a)",
    "K01vinv172u:5634": " bimbisāraś cārake karmaparāyaṇo 'vatiṣṭhate;",
    "K01vinv172u:5635": " tasya ca vaidehī sthālīpākaṃ praveśayati:",
    "K01vinv172u:5636": " ajātaśatruś cārakapuruṣān pṛcchati:",
    "K01vinv172u:5637": " bhavantaḥ kathaṃ vṛddharājā yāpayati?",
    "K01vinv172u:5638": " iti; te kathayanti:",
    "K01vinv172u:5639": " deva jananī te sthālīpākaṃ praveśayati iti;",
    "K01vinv172u:5640": " ajātaśatruṇā ājñā dattā:",
    "K01vinv172u:5641": " dhārayata bhaktaṃ pānaṃ ca yathā na bhūyaḥ praveśayati iti;",
    "K01vinv172u:5642": " antaḥpure cājñā dattā na kenacic cārake bhaktaṃ pānaṃ praveśayitavyaṃ;",
    "K01vinv172u:5643": " yaḥ praveśayati tasya vadho daṇḍaḥ iti;",
    "K01vinv172u:5644": " tasya raudrakarmatāṃ jñātvā na kaścid bhaktaṃ sādhayati;",
    "K01vinv172u:5645": " kuta eva praveśayiṣyati;",
    "K01vinv172u:5646": " tato vaidehī bhartṛsnehoparuddhyamānahṛdayā saktukalkena gātrāṇi mrakṣayitvā nūpurāṇi ca pānīyasya pūrayitvā praveśayitum ārabdhā;",
    "K01vinv172u:5647": " tenāsau yāpayati;",
    "K01vinv172u:5648": " cārakapuruṣaiḥ so 'py upāyo vijñātaḥ;",
    "K01vinv172u:5649": " kiṃtu anurāgāt tasya rājñaḥ ajātaśatror na nivedayanti;",
    "K01vinv172u:5650": " bhūyaḥ ajātaśatruś cārakapuruṣān pṛcchati:",
    "K01vinv172u:5651": " bhavanto vṛddharājā kathaṃ yāpayati?",
    "K01vinv172u:5652": " iti; tair istareṇa samākhyātaṃ;",
    "K01vinv172u:5653": " sa kathayati:",
    "K01vinv172u:5654": " bhavanto vaidehīṃ dhārayata,",
    "K01vinv172u:5655": " yathā na bhūyaḥ praviśati iti;",
    "K01vinv172u:5656": " tato bhagavān tatkuśalamūlāvaropaṇārthaṃ gṛddhrakūṭaparvate vātāyanābhimukhaṃ caṃkramitum ārabdhaḥ;",
    "K01vinv172u:5657": " rājā bimbisāraḥ vātāyanena bhagavantam avalokya prāmodyam utpādayati yena prāṇair na viyujyate;",
    "K01vinv172u:5658": " ājātaśatruḥ ca bhūyaś cārakapuruṣān pṛccchati bhavantaḥ annapānaṃ vidhāritaṃ;",
    "K01vinv172u:5659": " idānīṃ vṛddharājaḥ kathaṃ yāpayati iti;",
    "K01vinv172u:5660": " te kathayanti:",
    "K01vinv172u:5661": " bhagavāṃs tasyānugrahārthaṃ gṛddhrakūṭe parvate caṃkramyate;",
    "K01vinv172u:5662": " tam asau sthitaḥ pratidinaṃ parīkṣate iti;",
    "K01vinv172u:5663": " sa kathayati vātāyanānāni pithayantu;",
    "K01vinv172u:5664": " tasya ca pādau kṣureṇa nirlikhata iti;",
    "K01vinv172u:5665": " tair vātāyanānāni pihitāni;",
    "K01vinv172u:5666": " tasya ca pādau ksureṇa nirlikhitau;",
    "K01vinv172u:5667": " sa duḥkhavedanārto bāṣpoparuddhyamānagadgadakaṇṭhaḥ aśruparyākulekṣaṇaś cintayati:",
    "K01vinv172u:5668": " na māṃ bhagavān kṛcchrasaṅkaṭasaṃbādhaprāptaṃ samanvāharati iti",
    "K01vinv172u:5669": " The Buddha sends Maudgalyāyana to visit and comfort the old king",
    "K01vinv172u:5670": " atrāntare nāsti kiṃcit buddhānāṃ bhagavatām ajñātam adṛṣṭam aviditam avijñātaṃ;",
    "K01vinv172u:5671": " dharmatā khalu buddhānāṃ bhagavatāṃ mahākāruṇikānāṃ lokānugrahapravṛttānām ekārakṣāṇāṃ (SBV II 157)",
    "K01vinv172u:5672": " śamathavipaśyanāvihāriṇāṃ tridamathavastukuśalānāṃ caturoghottīrṇānāṃ caturṛddhipādacaraṇatalasupratiṣṭhitamatīnāṃ",
    "K01vinv172u:5673": " caturṣu saṃgrahavastuṣu dīrgharātrakṛtaparicayānāṃ pañcāṅgaviprahīnānāṃ pañcagatisamatikrāntānāṃ",
    "K01vinv172u:5674": " ṣaḍaṅgasamanvāgatānāṃ ṣaṭpāramitāparipūrṇānāṃ saptabodhyaṅgakusumāḍhyānām aṣṭāṅgamārgadeśikānāṃ",
    "K01vinv172u:5675": " navānupūrvavihārasamāpattikuśalānāṃ daśabalināṃ daśadiksamāpūrṇayaśasāṃ daśaśatavaśavartiprativiśiṣṭānāṃ",
    "K01vinv172u:5676": " trī rātres trir divasasya buddhacakṣuṣā lokaṃ vyavalokya jñānadarśanaṃ pravartate:",
    "K01vinv172u:5677": " ko hīyate ko vardhate kaḥ kṛcchraprāptaḥ kaḥ saṃkataprāptaḥ kaḥ saṃbādhaprāptaḥ kaḥ",
    "K01vinv172u:5678": " kṛcchrasaṃkaṭasaṃbādhaprāptaḥ ko 'pāyanimnaḥ ko 'pāyapravaṇaḥ ko 'pāyaprāgbhāraḥ",
    "K01vinv172u:5679": " kam aham apāyād uddhṛtya svarge mokṣe ca pratiṣṭhāpayeyaṃ;",
    "K01vinv172u:5680": " kasya anavaropitāni kuśalamulāni avaropayeyaṃ?",
    "K01vinv172u:5681": " kasyāvaropitāni paripācayeyaṃ?",
    "K01vinv172u:5682": " kasya pakvāni vimocayeyam iti;",
    "K01vinv172u:5683": " tatra bhagavān āyuṣmantaṃ mahāmaudgalyāyanam āmantrayate:",
    "K01vinv172u:5684": " gaccha maudgalyāyana;",
    "K01vinv172u:5685": " rājānaṃ bimbisāraṃ madvacanād ārogya;",
    "K01vinv172u:5686": " evaṃ sa vada:",
    "K01vinv172u:5687": " bhagavān kathayati:",
    "K01vinv172u:5688": " yat kalyāṇamitreṇa karaṇīyaṃ kṛtaṃ tat te mayā;",
    "K01vinv172u:5689": " uddhṛtas te narakatiryakpretebhyaḥ pādaḥ;",
    "K01vinv172u:5690": " pratiṣṭhāpito devamanuṣyeṣu;",
    "K01vinv172u:5691": " paryantīkṛtaḥ saṃsāraḥ;",
    "K01vinv172u:5692": " ucchoṣitā rudhirāśrusamudrāḥ;",
    "K01vinv172u:5693": " laṅghitā asthiparvatāḥ;",
    "K01vinv172u:5694": " pihitāny apāyadvārāṇi;",
    "K01vinv172u:5695": " vivṛtāni svargamokṣadvārāṇi;",
    "K01vinv172u:5696": " api tu tvayaivaitāni karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāny avaśyabhāvīni;",
    "K01vinv172u:5697": " tvayaiva karmāṇi kṛtāny ko 'nyaḥ pratyanubhaviṣyati?",
    "K01vinv172u:5698": " na mahārāja karmāṇi kṛtāny upacitāni bāhye pṛthivīdhātau vipacyante,",
    "K01vinv172u:5699": " nābdhātau,",
    "K01vinv172u:5700": " na tejodhātau,",
    "K01vinv172u:5701": " na vāyudhātau;",
    "K01vinv172u:5702": " api tūpātteṣv eva skandhadhātvāyataneṣu karmāṇi kṛtāni vipacyante śubhāny aśubhāni ca;",
    "K01vinv172u:5703": " na praṇaśyanti karmāṇy api kalpaśatair api /",
    "K01vinv172u:5704": " sāmagrīm prāpya kālaṃ ca phalanti khalu dehinām //",
    "K01vinv172u:5705": " tasmāt tarhi te mahārāja karmaparāyaṇena bhavitavyam iti;",
    "K01vinv172u:5706": " evaṃ bhadantety āyuṣmān mahāmaudgalyāyano bhagavataḥ pratiśrutya (A 481b)",
    "K01vinv172u:5707": " tadrūpaṃ samādhiṃ samāpanno yathā samāhite citte gṛddhrakūṭe (SBV II 158)",
    "K01vinv172u:5708": " antarhitaś cārake pratyaṣṭhāt,",
    "K01vinv172u:5709": " rājño bimbisārasya purastāt; evaṃ cāha:",
    "K01vinv172u:5710": " mahārāja bhagavāṃs te ārogayati;",
    "K01vinv172u:5711": " vande bhadanta mahāmaudgalyāyana bhagavantaṃ ca;",
    "K01vinv172u:5712": " bhagavān mahārāja evam āha:",
    "K01vinv172u:5713": " yat kalyāṇamitreṇa karaṇīyaṃ kṛtaṃ tat te mayā;",
    "K01vinv172u:5714": " uddhṛtas te narakatiryakpretebhyaḥ;",
    "K01vinv172u:5715": " pratiṣṭhāpito devamanuṣyeṣu;",
    "K01vinv172u:5716": " paryantīkṛtaḥ saṃsāraḥ;",
    "K01vinv172u:5717": " ucchoṣitā rudhirāśrusamudrāḥ;",
    "K01vinv172u:5718": " laṅghitā asthiparvatāḥ;",
    "K01vinv172u:5719": " pihitāny apāyadvārāṇi;",
    "K01vinv172u:5720": " vivṛtāni svargamokṣadvārāṇi;",
    "K01vinv172u:5721": " api tu tvayaivaitāni karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāny avaśyabhāvīni;",
    "K01vinv172u:5722": " tvayā karmāṇi kṛtāny upacitāni ko 'nyaḥ pratyanubhaviṣyati?",
    "K01vinv172u:5723": " na mahārāja karmāṇi kṛtāny upacitāni bāhye pṛthivīdhātau vipacyante,",
    "K01vinv172u:5724": " nābdhātau,",
    "K01vinv172u:5725": " na tejodhātau,",
    "K01vinv172u:5726": " na vāyudhātau;",
    "K01vinv172u:5727": " api tūpātteṣv eva skandhadhātvāyataneṣu karmāṇi kṛtāni vipacyante śubhāny aśubhāni ca;",
    "K01vinv172u:5728": " na praṇaśyanti karmāṇy api kalpaśatair api /",
    "K01vinv172u:5729": " sāmagrīm prāpya kālaṃ ca phalanti khalu dehinām //",
    "K01vinv172u:5730": " tasmāt tarhi te mahārāja karmaparāyaṇena bhavitavyam iti;",
    "K01vinv172u:5731": " sā cārakāvaruddhaḥ kṣurapādābhilikhanānnapānaviyogaduḥkhair abhyāhataḥ kathayati:",
    "K01vinv172u:5732": " kutra bhadanta mahāmaudgalyāyana praṇīta āhāro bhujyate iti;",
    "K01vinv172u:5733": " sa kathayati:",
    "K01vinv172u:5734": " mahārāja cāturmahārājakāyikeṣu deveṣu ity uktvā ayuṣmān mahāmaudgalyāyanaḥ tadrūpaṃ samādhiṃ samāpanno yathā samāhite citte cārake antarhito gṛddhrakūṭaparvate pratyaṣṭhāt",
    "K01vinv172u:5735": " The tardy repentance of Ajātaśatru and the death of Bimbisāra",
    "K01vinv172u:5736": " ajātaśatroḥ putrasya udayabhadrasya aṅgulyāṃ piṭako jātaḥ,",
    "K01vinv172u:5737": " sa rudann ajātaśatroḥ sakāśam upasaṃkrāntaḥ;",
    "K01vinv172u:5738": " sa tam aṅke sthāpayitvā āliṅgati cumbati pariṣvajati;",
    "K01vinv172u:5739": " tathāpy asau rudaty eva;",
    "K01vinv172u:5740": " nāvatiṣṭhate;",
    "K01vinv172u:5741": " ajātaśatruṇā tatsantikā aṅguliḥ mukhe prakṣiptā;",
    "K01vinv172u:5742": " sphoṭako mukhe sphuṭitaḥ;",
    "K01vinv172u:5743": " ajātaśatruṇā pūyaśoṇitaṃ pṛthivyāṃ choritam;",
    "K01vinv172u:5744": " udāyibhadraḥ kumāraḥ pūyaśoṇitaṃ dṛṣṭvā bhūyasā roditum ārabdhaḥ iti;",
    "K01vinv172u:5745": " vaidehyā vipuṣpitaṃ dṛṣṭvā ajātaśatruḥ kathayati:",
    "K01vinv172u:5746": " amba kim idam iti;",
    "K01vinv172u:5747": " sā kathayati:",
    "K01vinv172u:5748": " putra yuṣmākam eṣa pitṛparyāgatavyādhiḥ tavāpyāsīt;",
    "K01vinv172u:5749": " tava tu pitrā aṅgulyāṃ mukhe prakṣiptāvāṃ sphoṭakaḥ sphuṭitaḥ;",
    "K01vinv172u:5750": " mā tvaṃ rodiṣyasīti pūyaśoṇitam abhyavahṛtaṃ;",
    "K01vinv172u:5751": " na pṛthivyāṃ choritaṃ;",
    "K01vinv172u:5752": " sa kathayati:",
    "K01vinv172u:5753": " amba īdṛśo 'haṃ pituḥ priya (SBV II 159)",
    "K01vinv172u:5754": " āsaṃ sā kathayati:",
    "K01vinv172u:5755": " īdṛśaḥ; tataḥ ajātaśatroḥ pitur antike dveṣaparyavasthānaṃ vigatam;",
    "K01vinv172u:5756": " anunaya utpannaḥ;",
    "K01vinv172u:5757": " tenāmātyā uktāḥ:",
    "K01vinv172u:5758": " bhavanto yo mama kathayati vṛddharājo jīvatīti,",
    "K01vinv172u:5759": " tasyāham upārdharājyaṃ dadāmi iti;",
    "K01vinv172u:5760": " anuraktapaurajānapadaḥ sa rājā;",
    "K01vinv172u:5761": " mahājanakāyaś cārakābhimukho dhāvitum ārabdhaḥ;",
    "K01vinv172u:5762": " rājā śabdaṃ śrutvā saṃlakṣayati:",
    "K01vinv172u:5763": " idānīṃ kām api pratyavarāṃ kāraṇāṃ kariṣyati;",
    "K01vinv172u:5764": " iti santrasto dīrghaṃ niśvasya kālagataḥ;",
    "K01vinv172u:5765": " vaiśravaṇasya mahārājasya putratvam abhyupagataḥ;",
    "K01vinv172u:5766": " aṅke niṣaṇṇo divyāṃ sudhāṃ paribhuṅkte;",
    "K01vinv172u:5767": " vaiśravaṇaḥ kathayati;",
    "K01vinv172u:5768": " kas tvam iti;",
    "K01vinv172u:5769": " sa kathayati:",
    "K01vinv172u:5770": " jinarṣabho 'smi mahārājeti;",
    "K01vinv172u:5771": " tasya jinarṣabho jinarṣabha iti saṃjñā saṃvṛttā",
    "K01vinv172u:5772": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:5773": " kiṃ bhadanta rājñā bimbisāreṇa karma kṛtaṃ yasya karmaṇo vipākena āḍhye mahādhane mahābhoge rājakule jātaḥ;",
    "K01vinv172u:5774": " bhagavato 'ntike satyadarśanaṃ kṛtaṃ;",
    "K01vinv172u:5775": " kṣureṇa pādau nirlikhitau;",
    "K01vinv172u:5776": " cārakāvabaddhaś ca kṣutpipāsābhibhūtaḥ kālagataḥ iti;",
    "K01vinv172u:5777": " bhagavān āha:",
    "K01vinv172u:5778": " bimbisāreṇaiva bhikṣavo rājñā karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāny avaśyabhāvīni;",
    "K01vinv172u:5779": " bimbisāreṇa karmāṇi kṛtāny upacitāni ko 'nyaḥ pratyanubhaviṣyati?",
    "K01vinv172u:5780": " na bhikṣavaḥ karmāṇi kṛtāny upacitāni bāhye pṛthivīdhātau vipacyante,",
    "K01vinv172u:5781": " nābdhātau,",
    "K01vinv172u:5782": " na tejodhātau,",
    "K01vinv172u:5783": " na vāyudhātau;",
    "K01vinv172u:5784": " api tūpātteṣv eva skandhadhātvāyataneṣu karmāṇi kṛtāni vipacyante śubhāny aśubhāni ca;",
    "K01vinv172u:5785": " na praṇaśyanti karmāṇy api kalpaśatair api /",
    "K01vinv172u:5786": " sāmagrīm prāpya kālaṃ ca phalanti khalu dehinām //",
    "K01vinv172u:5787": " The story of a potter",
    "K01vinv172u:5788": " (concerning a previous birth of King Bimbisāra)",
    "K01vinv172u:5789": " bhūtapūrvaṃ bhikṣavaḥ buddhānām utpāde pratyekabuddhā loka utpadyante hīnadīnānukampakāḥ prāntaśayanāsanabhaktāḥ ekadakṣiṇīyā lokasya;",
    "K01vinv172u:5790": " yāvad anyatamaḥ pratyekabuddho janapadacārikāṃ caran (A 482a)",
    "K01vinv172u:5791": " vārāṇasīm anuprāptaḥ;",
    "K01vinv172u:5792": " vārāṇasyām anyatamasya kumbhakārasya āveśanaśālāyāṃ rātriṃvāsam upagataḥ;",
    "K01vinv172u:5793": " sārthaś ca tasyām (SBV II 160)",
    "K01vinv172u:5794": " eva śālāyām uṣitaḥ;",
    "K01vinv172u:5795": " tatraikena uccāraḥ kṛtaḥ;",
    "K01vinv172u:5796": " sārthaḥsarātram evotthāya prakrāntaḥ;",
    "K01vinv172u:5797": " asamanvāhṛtyārhatāṃ pratyekabuddhānām eva jñānadarśanaṃ na pravartate;",
    "K01vinv172u:5798": " pratyekabuddhas tatraivāvasthitaḥ;",
    "K01vinv172u:5799": " ihaiva piṇḍapātam aṭiṣyāmi iti;",
    "K01vinv172u:5800": " yāvat kumbhakāraḥ prabhātāyāṃ rajanyām āveśanaśālāyāṃ praviṣṭaḥ;",
    "K01vinv172u:5801": " paśyati aśucinā nāśitā;",
    "K01vinv172u:5802": " aparīkṣakā bhavanti prākṛtapuruṣāḥ;",
    "K01vinv172u:5803": " tena pratyekabuddhasyāntike cittaṃ pradūṣitaṃ;",
    "K01vinv172u:5804": " sa praduṣṭacittaḥ kathayati:",
    "K01vinv172u:5805": " bhoḥ pravrajita kiṃ tava pādau kṣureṇa likhitau?",
    "K01vinv172u:5806": " yena tvayā āveśanaśālāyām uccāraḥ kṛtaḥ;",
    "K01vinv172u:5807": " na bahir nirgataḥ iti;",
    "K01vinv172u:5808": " tenāsau dvāraṃ badhvā sthāpitaḥ ihaiva jighatsaya kālaṃ kuruṣva iti;",
    "K01vinv172u:5809": " sa mahātmā saṃlakṣayati:",
    "K01vinv172u:5810": " kṣato 'yaṃ tapasvī;",
    "K01vinv172u:5811": " yady ahaṃ dvāram avamucya gamiṣyāmi bhūyasyā mātrayā kṣato bhaviṣyati iti;",
    "K01vinv172u:5812": " sa tūṣṇīm avasthitaḥ;",
    "K01vinv172u:5813": " yāvat kumbhakārasya bhojanavelā āsannā;",
    "K01vinv172u:5814": " tasya dveṣaparyavasthānaṃ vigataṃ;",
    "K01vinv172u:5815": " sa kathayati bhoḥ pravrajita āgaccha;",
    "K01vinv172u:5816": " bhuñjmahe;",
    "K01vinv172u:5817": " pratyekabuddhaḥ kathayati:",
    "K01vinv172u:5818": " bhadramukha kālabhojino vayam;",
    "K01vinv172u:5819": " atikrāntaḥ kālaḥ iti;",
    "K01vinv172u:5820": " sa kathayati:",
    "K01vinv172u:5821": " yady evam ihaiva śvo bhuktvā gamiṣyasi iti;",
    "K01vinv172u:5822": " tena tasyānukampārtham adhivāsitaṃ;",
    "K01vinv172u:5823": " sa tenāparasmin divase praṇītenānnāhāreṇa santarpitaḥ;",
    "K01vinv172u:5824": " kāyikī teṣāṃ mahātmanāṃ dharmadeśanā na vācikī;",
    "K01vinv172u:5825": " sa upari vihāyasam abhyudgamya jvalanatapanavarṣaṇavidyotanaprāṭihāryāṇi kartum ārabdhaḥ;",
    "K01vinv172u:5826": " āśu pṛthagjanasya ṛddhir āvarjanakarī;",
    "K01vinv172u:5827": " sa mūlanikṛtta iva drumaḥ pādayor nipatya kathayati;",
    "K01vinv172u:5828": " avatara mahādakṣiṇīya;",
    "K01vinv172u:5829": " mama kāmapaṅkanimagnasya hastoddhāram anuprayaccha iti;",
    "K01vinv172u:5830": " so 'vatīrṇaḥ;",
    "K01vinv172u:5831": " tena tasya pādayor nipatya praṇidhānaṃ kṛtaṃ;",
    "K01vinv172u:5832": " yan mayā evaṃvidhe sadbhūtadakṣiṇīye apakāraḥ kṛtaḥ,",
    "K01vinv172u:5833": " mā asya karmaṇo bhāgī syāṃ;",
    "K01vinv172u:5834": " yat tu kāraḥ anenāhaṃ kuśalamūlena āḍhye mahādhane mahābhoge kule jāyeya;",
    "K01vinv172u:5835": " evaṃvidhānāṃ ca dharmāṇāṃ lābhī syāṃ;",
    "K01vinv172u:5836": " prativiśiṣṭataraṃ cātaḥ śāstāram ārāgayeyaṃ mā virāgayeyam iti",
    "K01vinv172u:5837": " kiṃ manyadhve bhikṣavaḥ?",
    "K01vinv172u:5838": " yo 'sau kumbhakāraḥ eṣa eva sa rājā bimbisāraḥ tena kālena tena samayena;",
    "K01vinv172u:5839": " yat pratyekabuddhasyāntike cittaṃ pradūṣya kharaṃ vākkarma niścāritaṃ tasya karmaṇo vipākena pādau nirlikhitau;",
    "K01vinv172u:5840": " cārakāvabaddhaś ca jighatsayā kālagataḥ;",
    "K01vinv172u:5841": " yat tu tena praṇidhānaṃ kṛtaṃ,",
    "K01vinv172u:5842": " tasya karmaṇo vipākena āḍhye mahādhane mahābhoge kule jātaḥ;",
    "K01vinv172u:5843": " mamāntike viṃśatiśikharasamudgataṃ satkāyadṛṣṭiśailaṃ (SBV II 161)",
    "K01vinv172u:5844": " jñānavajreṇa bhitvā srotaāpattiphalaṃ sākṣātkṛtaṃ;",
    "K01vinv172u:5845": " iti hi bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ;",
    "K01vinv172u:5846": " ekāntaśuklānām ekāntaśuklaḥ;",
    "K01vinv172u:5847": " vyatimiśrāṇāṃ vyatimiśraḥ;",
    "K01vinv172u:5848": " tasmāt tarhi bhikṣavaḥ ekāntakṛṣṇāni karmāṇy apāsya vyatimiśrāṇi ca ekāntaśukleṣv eva karmasv ābhogāḥ karaṇīyaḥ ity evaṃ vo bhikṣavaḥ śikṣitavyam*",
    "K01vinv172u:5849": " The distress of Ajātaśatru at the death of King Bimbisāra,",
    "K01vinv172u:5850": " the arrival of a dancer from the south,",
    "K01vinv172u:5851": " and the extraordinary effects of Buddha's smile",
    "K01vinv172u:5852": " amātyair ajātaśatror ārocitaṃ deva vṛddharājaḥ kālagataḥ iti;",
    "K01vinv172u:5853": " sa śrutvā mūrcchitaḥ pṛthivyāṃ nipatitaḥ;",
    "K01vinv172u:5854": " jalapariṣekapratyāgataprāṇaḥ śokāgāraṃ praviśyāvasthitaḥ;",
    "K01vinv172u:5855": " tasya na kaścit śaknoti cittavinodanaṃ kartuṃ;",
    "K01vinv172u:5856": " amātyās tasya cittavinodopāyaṃ (A 482b)",
    "K01vinv172u:5857": " samanveṣitum ārabdhāḥ;",
    "K01vinv172u:5858": " yāvad dakṣiṇāpathāt naṭaḥ abhyāgataḥ;",
    "K01vinv172u:5859": " so 'mātyais tasya purastān nartitaḥ;",
    "K01vinv172u:5860": " ajātaśatrur durmanā eveti na kenacit sādhur ity uktaḥ;",
    "K01vinv172u:5861": " sa naṭitvā nirgacchati;",
    "K01vinv172u:5862": " bhagavāṃś ca taṃ pradeśam anuprāptaḥ;",
    "K01vinv172u:5863": " tena bhagavān dṛṣṭaḥ;",
    "K01vinv172u:5864": " sa saṃlakṣayati:",
    "K01vinv172u:5865": " yadi tatraivaṃvidhaḥ sādhupuruṣaḥ syād anena mama sādhukāraḥ dattaḥ syād iti;",
    "K01vinv172u:5866": " tena bhagavato 'ntike cittam abhiprasādya muravaḥ parāhataḥ;",
    "K01vinv172u:5867": " atha bhagavān smitam akārṣīt",
    "K01vinv172u:5868": " dharmatā khalu yasmin samaye buddhā bhagavantaḥ smitaṃ prāviṣkurvanti tasmin samaye nīlapītalohitāvadātāḥ arciṣaḥ mukhān niścarya kāścid adhastād",
    "K01vinv172u:5869": " kāścid upariṣṭād gacchanti",
    "K01vinv172u:5870": " yā adhastād gacchanti tāḥ sañjīvaṃ kālasūtraṃ saṅghātaṃ rauravaṃ mahārauravaṃ tāpanaṃ",
    "K01vinv172u:5871": " pratāpanam avīcim arbudaṃ nirarbudam aṭaṭaṃ hahava huhuvam utpalaṃ padmaṃ mahāpadmaṃ",
    "K01vinv172u:5872": " narakaṃ gatvā ye uṣṇanarakās teṣu śītībhūtvā nipatanti;",
    "K01vinv172u:5873": " ye śītanarakās teṣu uṣṇībhūtvā nipatanti;",
    "K01vinv172u:5874": " tena teṣāṃ satvānāṃ kāraṇāviśeṣāḥ pratiprasrabhyante;",
    "K01vinv172u:5875": " teṣām evaṃ bhavati:",
    "K01vinv172u:5876": " kiṃ nu vayaṃ bhavantaḥ itaś cyutāḥ āhosvid anyatropapannāḥ iti;",
    "K01vinv172u:5877": " teṣāṃ prasādasaṃjananārthaṃ bhagavān nirmitaṃ visarjayati;",
    "K01vinv172u:5878": " teṣāṃ nirmitaṃ dṛṣṭvā evaṃ bhavati;",
    "K01vinv172u:5879": " na haiva vayaṃ bhavantaḥ itaś cyutāḥ; (SBV II 162)",
    "K01vinv172u:5880": " nāpy anyatropapannāḥ;",
    "K01vinv172u:5881": " api tu ayam apūrvadarśanaḥ satvaḥ;",
    "K01vinv172u:5882": " asya anubhāvena asmākaṃ kāraṇāviśeṣāḥ pratiprasrabdhāḥ iti;",
    "K01vinv172u:5883": " te nirmite cittam abhiprasādya,",
    "K01vinv172u:5884": " tan narakavedanīyaṃ karma kṣapayitvā devamanuṣyeṣu pratisandhiṃ gṛhṇanti yatra satyānāṃ bhājanabhūtā bhavanti",
    "K01vinv172u:5885": " yā upariṣṭād gacchanti tāś cāturmahārājikān trayastriṃśān yāmān tuṣitān nirmāṇaratīn",
    "K01vinv172u:5886": " paranirmitavaśavartinaḥ brahmakāyikān brahmapurohitān mahābrahmaṇaḥ parīttābhān apramāṇābhān",
    "K01vinv172u:5887": " ābhāsvarān parīttaśubhān apramāṇaśubhān śubhakṛtsnān anabhrakān puṇyaprasavān bṛhatphalān",
    "K01vinv172u:5888": " abṛhān atapān sudṛśān sudarśanān akaniṣṭhān devān gatvā anityaṃ duḥkhaṃ śūnyam anātmā ity udghoṣayanti;",
    "K01vinv172u:5889": " gāthādvayaṃ ca bhāṣante",
    "K01vinv172u:5890": " ārabhadhvaṃ niṣkrāmata yujyadhvaṃ buddhaśāsane /",
    "K01vinv172u:5891": " dhunīta mṛtyunaḥ sainyaṃ naḍāgāram iva kuñjaraḥ //",
    "K01vinv172u:5892": " yo hy asmin dharmavinaye apramattaś cariṣyati /",
    "K01vinv172u:5893": " prahāya jātisaṃsāraṃ duḥkhasyāntaṃ kariṣyati // iti",
    "K01vinv172u:5894": " atha tā arciṣas trisahasramahāsahasraṃ lokadhātum anvāhiṇḍya bhagavantam eva pṛṣṭhataḥ pṛṣṭhataḥ samanugacchanti;",
    "K01vinv172u:5895": " tad yadi bhagavān atītaṃ karma vyākartukāmo bhavati,",
    "K01vinv172u:5896": " bhagavataḥ pṛṣṭhato 'ntardhīyante;",
    "K01vinv172u:5897": " anāgataṃ vyākartukāmo bhavati,",
    "K01vinv172u:5898": " purastād antardhīyante;",
    "K01vinv172u:5899": " narakopapattiṃ vyākartukāmo bhavati pādatale antardhīyante;",
    "K01vinv172u:5900": " tiryagupapattiṃ vyākartukāmo bhavati pārṣṇyām antardhīyante;",
    "K01vinv172u:5901": " pretopapattiṃ vyākartukāmo bhavati pādāṅguṣṭhe antardhīyante;",
    "K01vinv172u:5902": " manuṣyopapattiṃ vyākartukāmo bhavati jānunor antardhīyante;",
    "K01vinv172u:5903": " balacakravartirājyaṃ vyākartukāmo bhavati vāme karatale antardhīyante;",
    "K01vinv172u:5904": " cakravartirājyaṃ vyākartukāmo bhavati dakṣiṇe karatale antardhīyante;",
    "K01vinv172u:5905": " devopapattiṃ vyākartukāmo bhavati nābhyām antardhīyante;",
    "K01vinv172u:5906": " śrāvakabodhiṃ vyākartukāmo bhavati āsye 'ntardhīyante;",
    "K01vinv172u:5907": " pratyekabodhiṃ vyākartukāmo bhavati ūrṇāyām antardhīyante;",
    "K01vinv172u:5908": " anuttarāṃ samyaksaṃbodhiṃ vyākartukāmo bhavati uṣṇīṣe antardhīyante",
    "K01vinv172u:5909": " atha tā arciṣo bhagavantaṃ (A 483a)",
    "K01vinv172u:5910": " triḥ pradakṣiṇīkṛtya bhagavata ūrṇāyām antarhitāḥ;",
    "K01vinv172u:5911": " athāyuṣmān ānandaḥ kṛtakarapuṭo bhagavantaṃ papraccha",
    "K01vinv172u:5912": " nānāvidho raṅgasahasracitro",
    "K01vinv172u:5913": " vaktrāntarān niṣkasitaḥ kalāpaḥ / (SBV II 163)",
    "K01vinv172u:5914": " avabhāsitā yena diśaḥ samantāt",
    "K01vinv172u:5915": " divākareṇodayatā yathaiva //",
    "K01vinv172u:5916": " gāthāś ca bhāṣate",
    "K01vinv172u:5917": " vigatodbhavā dainyamadaprahīṇā",
    "K01vinv172u:5918": " buddhā jagaty uttamahetubhūtāḥ /",
    "K01vinv172u:5919": " nākāraṇaṃ śaṅkhamṛṇālagauram",
    "K01vinv172u:5920": " smitam upadarśayanti jinā jitārayaḥ //",
    "K01vinv172u:5921": " tatkālaṃ svayam adhigamya dhīra buddhyā",
    "K01vinv172u:5922": " śrotṛṇāṃ śramaṇa jinendra kāṅkṣitānām /",
    "K01vinv172u:5923": " dhīrābhir munivṛṣa vāgbhir uttamābhir",
    "K01vinv172u:5924": " utpannaṃ vyapanaya saṃśayaṃ śubhābhiḥ /",
    "K01vinv172u:5925": " nākāsmāl lavaṇajalādrirājadhairyāḥ",
    "K01vinv172u:5926": " saṃbuddhāḥ smitam upadarśayanti nāthāḥ /",
    "K01vinv172u:5927": " yasyārthe smitam upadarśayanti dhīrāḥ",
    "K01vinv172u:5928": " taṃ śrotuṃ samabhilaṣanti te janaughāḥ // iti",
    "K01vinv172u:5929": " dṛṣṭas tvayā ānanda sa naṭo yena mamāntike cittaṃ prasādya muravaḥ parāhataḥ dṛṣṭo bhadanta;",
    "K01vinv172u:5930": " sa eṣa ānanda naṭaḥ anena kuśalamūlena cittotpādena ca dundubhīśvaro nāma pratyekabuddho bhaviṣyati;",
    "K01vinv172u:5931": " ayam asya deyadharmo yo mamāntike cittaprasādaḥ",
    "K01vinv172u:5932": " Devadatta has himself gilt by gold",
    "K01vinv172u:5933": " devadatta ajātaśatroḥ kathayati:",
    "K01vinv172u:5934": " mayā tvaṃ rājye pratiṣṭhāpitaḥ;",
    "K01vinv172u:5935": " mām api tvaṃ buddhatve pratiṣṭhāpaya iti;",
    "K01vinv172u:5936": " sa kathayati:",
    "K01vinv172u:5937": " bhagavataḥ suvarṇavarṇaḥ kāyaḥ;",
    "K01vinv172u:5938": " ādau tāvat tava suvarṇavarṇataiva nāsti iti;",
    "K01vinv172u:5939": " sa kathayati:",
    "K01vinv172u:5940": " ahaṃ suvarṇavarṇam abhinirvartayāmi iti;",
    "K01vinv172u:5941": " tena suvarṇakāra āhūyoktaḥ:",
    "K01vinv172u:5942": " mama kāye suvarṇaṃ cāraya iti;",
    "K01vinv172u:5943": " sa kathayati:",
    "K01vinv172u:5944": " ārya yadi śaknoṣi vedanāṃ soḍhum iti;",
    "K01vinv172u:5945": " sa kathayati:",
    "K01vinv172u:5946": " cāraya; śakṣyāmi iti;",
    "K01vinv172u:5947": " tena cuñcutailena gātraṃ mrakṣayitvā kāye suvarṇapatraṃ cāritaṃ;",
    "K01vinv172u:5948": " sa duḥkhāṃ tīvraṃ kharāṃ kaṭukām amanāpāṃ vedanāṃ vedayati;",
    "K01vinv172u:5949": " bhikṣubhiḥ kokālikaḥ pṛṣṭaḥ:",
    "K01vinv172u:5950": " kutra devadatta (SBV II 164)",
    "K01vinv172u:5951": " sa kathayati:",
    "K01vinv172u:5952": " amuṣmin pradeśe suvarṇavarṇatām abhinirvartayati iti;",
    "K01vinv172u:5953": " bhikṣavas taṃ pradeśaṃ gatāḥ;",
    "K01vinv172u:5954": " tair asau śruto duḥkhavedanārto vikrośan;",
    "K01vinv172u:5955": " te bhagavatsakāśam upasaṃkrāntaḥ",
    "K01vinv172u:5956": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:5957": " paśya bhadanta devadatta suvarṇavarṇatāyā arte duḥkhāṃ tīvraṃ kharāṃ kaṭukām amanāpāṃ vedanāṃ vedayate iti,",
    "K01vinv172u:5958": " bhagavān āha:",
    "K01vinv172u:5959": " na bhikṣava etarhi;",
    "K01vinv172u:5960": " yathā atīte 'py adhvany eṣa suvarṇakholāyā arthe anayena vyasanam āpannaḥ;",
    "K01vinv172u:5961": " tac chrūyatāṃ",
    "K01vinv172u:5962": " The story of a crow and a golden cap (suvarṇakholā)",
    "K01vinv172u:5963": " (concerning a previous birth of Devadatta)",
    "K01vinv172u:5964": " bhūtapūrvaṃ bhikṣavo vārāṇasyāṃ nagaryām anyatamā strī proṣitabhatṛkā;",
    "K01vinv172u:5965": " tasyāḥ purastāt kāko madhuramadhuraṃ rauti;",
    "K01vinv172u:5966": " sā kathayati:",
    "K01vinv172u:5967": " utkrāmotkrāma vāyasa;",
    "K01vinv172u:5968": " yadi me bhartā svastinā kṣemeṇa āgacchati,",
    "K01vinv172u:5969": " tava sauvarṇāṃ kholāṃ dadāmi iti;",
    "K01vinv172u:5970": " yāvad asau tasyā bhartā svastinā āgataḥ;",
    "K01vinv172u:5971": " sa kākas tasyāḥ purastāt suvarṇakholānimittaṃ madhuramadhuraṃ virauti;",
    "K01vinv172u:5972": " tatas tayā tasya sauvarṇā kholā dattā;",
    "K01vinv172u:5973": " sa tayā pinaddhayā itaś cāmutaś ca paribhramati;",
    "K01vinv172u:5974": " tasya suvarṇakholānimittam alikena pakṣinā śiraś chinnaṃ;",
    "K01vinv172u:5975": " devatā gāthāṃ bhāṣate",
    "K01vinv172u:5976": " bhavaty artho 'py anarthāya yo 'narthapadasaṃhitaḥ /",
    "K01vinv172u:5977": " kelikākena paryeṣṭo yasya sauvarṇakaṃ śiraḥ //",
    "K01vinv172u:5978": " bhagavān āha:",
    "K01vinv172u:5979": " kiṃ manyadhve bhikṣavo yo 'sau bhikṣavaḥ kākaḥ eṣa eva devadattaḥ tena (A 483b)",
    "K01vinv172u:5980": " kālena tena samayena;",
    "K01vinv172u:5981": " tadāpy eṣa suvarṇakholāhetor anayena vyasannam āpannaḥ;",
    "K01vinv172u:5982": " etarhy apy eṣa suvarṇavarṇatāyā ārthāya duḥkhāṃ tīvraṃ kharāṃ kaṭukām amanāpāṃ vedanāṃ vedayate iti",
    "K01vinv172u:5983": " Devadatta has in his feet the sign of the wheel imprinted with red hot iron",
    "K01vinv172u:5984": " punar api devadattaḥ ajātaśatroḥ kathayati:",
    "K01vinv172u:5985": " tvaṃ mayā rājye pratiṣṭhāpitaḥ;",
    "K01vinv172u:5986": " tvam api māṃ buddhatve pratiṣṭhāpaya iti;",
    "K01vinv172u:5987": " sa kathayati (SBV II 165)",
    "K01vinv172u:5988": " bhagavataḥ cakrāṅkapādatalacihnatā lakṣanam asti;",
    "K01vinv172u:5989": " tava tu cakrāṅkapādatalacihnatā nāsti iti;",
    "K01vinv172u:5990": " ahaṃ cakrāṅkapādatalacihnam abhinirvartayāmi iti;",
    "K01vinv172u:5991": " tena ayaskārā āhūya uktāḥ:",
    "K01vinv172u:5992": " śakṣyatha mama pādatale cakrāṅkaṃ kartum iti;",
    "K01vinv172u:5993": " te kathayanti:",
    "K01vinv172u:5994": " ārya yadi śaknoṣi vedanāṃ soḍhum iti;",
    "K01vinv172u:5995": " sa kathayati kuruta śakṣyāmi iti;",
    "K01vinv172u:5996": " te saṃlakṣayanti:",
    "K01vinv172u:5997": " balavān eṣaḥ;",
    "K01vinv172u:5998": " yady evam evāṅkyāmaḥ,",
    "K01vinv172u:5999": " sthānam etad vidyate yat pārṣṇiprahāreṇa asmān jīvitād vyaparopayiṣyati;",
    "K01vinv172u:6000": " iti taiḥ kanthāṃ chidrayitvā uktaḥ:",
    "K01vinv172u:6001": " ārya anena kanthāchidreṇa pādau praveśaya iti;",
    "K01vinv172u:6002": " tena kanthāchidreṇa pādau praveśitau;",
    "K01vinv172u:6003": " ayaskārair agnivarṇaṃ cakraṃ kṛtvā pādāv aṅkitau;",
    "K01vinv172u:6004": " sa duḥkhāṃ tīvraṃ kharāṃ kaṭukām amanāpāṃ vedanāṃ vedayate;",
    "K01vinv172u:6005": " bhikṣubhiḥ kokālikaḥ pṛṣṭaḥ:",
    "K01vinv172u:6006": " kutra devadatta sa kathayati:",
    "K01vinv172u:6007": " amuṣmin pradeśe cakrāṅkapādacihnatām abhinirvartayati iti;",
    "K01vinv172u:6008": " bhikṣavas taṃ pradeśaṃ gatāḥ;",
    "K01vinv172u:6009": " tair asau śruto duḥkhavedanārto vikrośan;",
    "K01vinv172u:6010": " te bhagavatsakāśam upasaṃkrāntaḥ",
    "K01vinv172u:6011": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:6012": " paśya bhadanta devadatta cakrāṅkapādatalacihnatāyā arthe duḥkhāṃ tīvraṃ kharāṃ kaṭukām amanāpāṃ vedanāṃ vedayate iti,",
    "K01vinv172u:6013": " bhagavān āha:",
    "K01vinv172u:6014": " na bhikṣava etarhi;",
    "K01vinv172u:6015": " yathā atīte 'py adhvany eṣa pādanimittam anayena vyasanam āpannaḥ;",
    "K01vinv172u:6016": " tac chrūyatāṃ",
    "K01vinv172u:6017": " The jackal measuring the step of an elephant with its own",
    "K01vinv172u:6018": " (concerning a previous birth of Devadatta)",
    "K01vinv172u:6019": " bhūtapūrvaṃ bhikṣavo haimavato hastī pānīyaṃ pātum avatīrṇaḥ;",
    "K01vinv172u:6020": " tasya pṛṣṭhataḥ sṛgālo 'vatīrṇaḥ;",
    "K01vinv172u:6021": " sa hastipadaṃ dṛṣṭvā ātmīyena padena māpayitum ārabdhaḥ;",
    "K01vinv172u:6022": " sa saṃlakṣayati:",
    "K01vinv172u:6023": " mamaitāni padāni iti;",
    "K01vinv172u:6024": " sa utplutyotplutya padāni sthāpayan kalamacchinnena kāṣṭhena śūlāyāṃ protaḥ;",
    "K01vinv172u:6025": " devatā gāthāṃ bhāṣate",
    "K01vinv172u:6026": " na padaṃ tava muḍha tulyakaṃ",
    "K01vinv172u:6027": " gajapādapadena sarvathā /",
    "K01vinv172u:6028": " tyaja buddhim imāṃ nirarthikāṃ",
    "K01vinv172u:6029": " parikhedam āpsyase vṛthā // iti (SBV II 166)",
    "K01vinv172u:6030": " kiṃ manyadhve bhikṣavo yo 'sau sṛgālaḥ eṣa eva devadattaḥ tena kālena tena samayena;",
    "K01vinv172u:6031": " tadāpy eṣa pādanimittam anayena vyasannam āpannaḥ;",
    "K01vinv172u:6032": " etarhy apy eṣa cakrāṅkapādatalacihnatāyā arthe duḥkhāṃ tīvraṃ kharāṃ kaṭukām amanāpāṃ vedanāṃ vedayate iti",
    "K01vinv172u:6033": " Devadatta calls a skilled master-mechanic and makes him construct a catapult in front of the Buddha's residence",
    "K01vinv172u:6034": " buddho bhagavān rājagṛhe viharati gṛdhrakūṭe parvate kumbhīrayakṣasya bhavane;",
    "K01vinv172u:6035": " bhūyo devadattaḥ ajātaśatroḥ kathayati:",
    "K01vinv172u:6036": " mayā tvaṃ rājye pratiṣṭhāpitaḥ;",
    "K01vinv172u:6037": " tvayāhaṃ na śakto buddhatve pratiṣṭhāpayitum?",
    "K01vinv172u:6038": " idānīm ahaṃ śramaṇaṃ gautamaṃ jīvitād vyaparopayāmi;",
    "K01vinv172u:6039": " na tvayā samanveṣṭavyaṃ kena praghātitaḥ kutra praghātitaḥ iti;",
    "K01vinv172u:6040": " sa kathayati:",
    "K01vinv172u:6041": " evam astu iti;",
    "K01vinv172u:6042": " yāvad dakṣiṇāpathād yantrakalācāryaḥ abhyāgataḥ;",
    "K01vinv172u:6043": " sa devadattena (A 484a)",
    "K01vinv172u:6044": " āhūyoktaḥ: bhoḥ ācārya śakṣyasi tvam īdṛśaṃ yantraṃ kartuṃ yaḥ paṃcabhiḥ puruṣaśataiḥ āmreḍyate?",
    "K01vinv172u:6045": " iti; sa kathayati:",
    "K01vinv172u:6046": " ārya śakṣyāmi iti;",
    "K01vinv172u:6047": " tena tasya śatasahasro muktāhāro dattaḥ;",
    "K01vinv172u:6048": " manuṣyasahasraṃ ca dattam;",
    "K01vinv172u:6049": " uktaś ca;",
    "K01vinv172u:6050": " yatra sthāne bhagavāṃs tiṣṭhati,",
    "K01vinv172u:6051": " tanmukhaṃ gṛdhrakūṭasyopari yantraṃ sajjīkuru iti;",
    "K01vinv172u:6052": " tatra paṃca manuṣyaśatāni sthāpitāni,",
    "K01vinv172u:6053": " ye tad yantram āmreḍayanti;",
    "K01vinv172u:6054": " aparasmin sthāne ardhatṛtīyāni śatāni sthāpitāni,",
    "K01vinv172u:6055": " uktāni ca; yadi śramaṇo gautamo yantreṇa na praghātyate,",
    "K01vinv172u:6056": " yuṣmābhiḥ praghātayitavyaḥ iti;",
    "K01vinv172u:6057": " aparasminn api sthāne tadarthena ardhatṛtīyāni manuṣyaśatāni;",
    "K01vinv172u:6058": " sarve ca samādiṣṭāḥ:",
    "K01vinv172u:6059": " yeṣāṃ yuṣmākaṃ śramaṇo gautamo bhāgaprāpto bhavati,",
    "K01vinv172u:6060": " taiḥ praghātayitavyaḥ iti;",
    "K01vinv172u:6061": " ātmanā cāparasmin pradeśe sthitaḥ;",
    "K01vinv172u:6062": " eṣāṃ paribhraṣṭo mayā praghātayitavyaḥ iti;",
    "K01vinv172u:6063": " yāvat tāni paṃca puruṣaśatāni yantram āmreḍayitum ārabdhāni;",
    "K01vinv172u:6064": " saṃjalpaṃ kurvanti:",
    "K01vinv172u:6065": " kasyārthe yantram āmreḍyate iti",
    "K01vinv172u:6066": " The workmen refuse to kill the Buddha,",
    "K01vinv172u:6067": " go away,",
    "K01vinv172u:6068": " sit down at his feet,",
    "K01vinv172u:6069": " and are convertef by him",
    "K01vinv172u:6070": " yāvat paśyanti adhastād buddhaṃ bhagavantaṃ;",
    "K01vinv172u:6071": " te kathayanti:",
    "K01vinv172u:6072": " bhavanto varaṃ (SBV II 167)",
    "K01vinv172u:6073": " svajīvitaparityāgaḥ,",
    "K01vinv172u:6074": " na tu devamanuṣyapūjitasya buddhasya bhagavataḥ prāṇaghātaḥ;",
    "K01vinv172u:6075": " parityajata yantram iti;",
    "K01vinv172u:6076": " te yantraṃ parityajya gṛdhrakūṭe itaś cāmutaś ca paribhramanti,",
    "K01vinv172u:6077": " katareṇa sthānena yantram avatārayāmaḥ,",
    "K01vinv172u:6078": " yatra devadatto na paśyed iti;",
    "K01vinv172u:6079": " teṣāṃ cetasā cittam ājñāya bhagavatā sopānaṃ nirmitaṃ;",
    "K01vinv172u:6080": " teṣāṃ sopānaṃ dṛṣṭvā etad abhavat:",
    "K01vinv172u:6081": " bhavantaḥ kuto 'tra sopānaḥ?",
    "K01vinv172u:6082": " bhagavata eṣo 'nubhāvaḥ iti;",
    "K01vinv172u:6083": " bhūyasyā mātrayā cittam abhiprasādya sopānena avatīrya,",
    "K01vinv172u:6084": " yena bhagavāṃs tenopasaṃkrāntāḥ;",
    "K01vinv172u:6085": " bhagavān api tadvinayanāpekṣayaiva gṛdhrakūṭe parvate caṅkramyamāṇo 'vasthitaḥ;",
    "K01vinv172u:6086": " tatas te bhagavataḥ pādau śirasā vanditvā purastān niṣaṇṇā dharmaśravaṇāya:",
    "K01vinv172u:6087": " bhagavatā teṣām āśayānuśayaṃ dhātuṃ prakṛtiṃ ca jñatvā tādṛśī caturāryasatyasaṃprativedhikī dharmadeśanā kṛtā,",
    "K01vinv172u:6088": " yāṃ śrutvā tair viṃśatiśikharasamudgataṃ satkāyadṛṣṭiśailaṃ jñānavajreṇa bhitvā srotaāpattiphalaṃ sākṣātkṛtaṃ;",
    "K01vinv172u:6089": " te dṛṣṭasatyās trir udānam udānayanti:",
    "K01vinv172u:6090": " idam asmākaṃ bhadanta na mātrā kṛtaṃ na pitrā;",
    "K01vinv172u:6091": " na rājñā neṣṭena svakanabandhuvargeṇa na pūrvapretair,",
    "K01vinv172u:6092": " na śramaṇabrāhmaṇaiḥ,",
    "K01vinv172u:6093": " yat bhagavatā asmākaṃ kṛtaṃ;",
    "K01vinv172u:6094": " uddhṛto narakatiryakpretebhyaḥ pādaḥ;",
    "K01vinv172u:6095": " pratiṣṭhāpito devamanuṣyeṣu;",
    "K01vinv172u:6096": " paryantīkṛtaḥ saṃsāraḥ;",
    "K01vinv172u:6097": " ucchoṣitā rudhirāśrusamudrāḥ;",
    "K01vinv172u:6098": " laṅghitā asthiparvatāḥ;",
    "K01vinv172u:6099": " pihitāny apāyadvārāṇi;",
    "K01vinv172u:6100": " vivṛtāni svargadvārāṇi;",
    "K01vinv172u:6101": " anādikālopacitaṃ satkāyadṛṣṭiśailaṃ jñānavajreṇa bhitvā srotaāpattiphalaṃ sākṣātkṛtaṃ;",
    "K01vinv172u:6102": " abhikrāntā vayaṃ bhadanta,",
    "K01vinv172u:6103": " abhikrāntāḥ;",
    "K01vinv172u:6104": " ete vayaṃ bhagavantaṃ śraṇaṃ gacchāmaḥ,",
    "K01vinv172u:6105": " dharmaṃ ca bhikṣusaṃghaṃ ca;",
    "K01vinv172u:6106": " upāsakāṃ ca asmān bhagavān dhārayatu adyāgreṇa yāvajjīvaṃ prāṇopetān,",
    "K01vinv172u:6107": " śaraṇāgatān,",
    "K01vinv172u:6108": " abhiprasannān;",
    "K01vinv172u:6109": " ity uktvā bhagavato 'ntikāt paṃca śikṣāpadāni grahitum ārabdhāḥ",
    "K01vinv172u:6110": " Devadatta perceives that the workmen and the mechanic too ran away,",
    "K01vinv172u:6111": " and manages himself to hurl a stone from the catapult at the Buddha",
    "K01vinv172u:6112": " yantrakalācāryo 'pi (A 484b)",
    "K01vinv172u:6113": " buddhaṃ bhagavantam ayaṃ praghātayatīti viditvā,",
    "K01vinv172u:6114": " teṣām anupadam eva sopānād avatīrya,",
    "K01vinv172u:6115": " śatasahasraṃ muktāhāraṃ gṛhītvā niṣpalāyitaḥ;",
    "K01vinv172u:6116": " devadatto 'pi śilāpatanatatparo muhurmuhur nirīkṣate;",
    "K01vinv172u:6117": " na patatīti kṛtvā svayam eva tāny anyāni paṃca manuṣyaśatāny ādāya gṛdhrakūṭaṃ parvatam (SBV II 168)",
    "K01vinv172u:6118": " abhiroḍhum ārabdhaḥ;",
    "K01vinv172u:6119": " paśyati tāni bhagavato 'ntikād dharmaṃ śṛṇvanti;",
    "K01vinv172u:6120": " dṛṣṭvā ca bhūyasyā mātrayā saṃjātāmarṣo 'nyatomukho gṛdhrakūṭaṃ parvatam abhirūḍhaḥ;",
    "K01vinv172u:6121": " yāvat paśyati yantrakalācāryo 'pi niṣpalāyitaḥ;",
    "K01vinv172u:6122": " svayam eva paṃcaśataparivāro yantram āmreḍayitum ārabdhaḥ;",
    "K01vinv172u:6123": " bhagavān saṃlakṣayati:",
    "K01vinv172u:6124": " mayaiva etāni karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāny avaśyabhāvīni;",
    "K01vinv172u:6125": " mayaiva etāni karmāṇi kṛtāny upacitāni ko 'nyaḥ pratyanubhaviṣyati?",
    "K01vinv172u:6126": " iti viditvā tāni paṃca manuṣyaśatāni idam avocat:",
    "K01vinv172u:6127": " bhavanto devadattas tīvraparyavasthānāvasthito gṛdhrakūṭaṃ parvatam abhirūḍhāḥ;",
    "K01vinv172u:6128": " gacchata;",
    "K01vinv172u:6129": " mamaitāni karmāṇi kṛtāni iti;",
    "K01vinv172u:6130": " tatas tāni paṃca manuṣyaśatāni niṣpalāyitāni;",
    "K01vinv172u:6131": " devatānām adhastāj jñānadarśanaṃ pravartate",
    "K01vinv172u:6132": " The yakṣa Kumbhīra sacrifices his life in trying to arrest the stone,",
    "K01vinv172u:6133": " but a fragment strikes the Buddha on the foot",
    "K01vinv172u:6134": " atha vajrapāṇer yakṣasyaitad abhavat:",
    "K01vinv172u:6135": " devadatto bhagavato vadhāya parākramati iti viditvā yena kumbhīrayakṣas tenopasaṃkrāntaḥ;",
    "K01vinv172u:6136": " upasaṃkramya kumbhīraṃ yakṣam idam avocat:",
    "K01vinv172u:6137": " devadatto gṛdhrakūṭād yantreṇa bhagavataḥ śilāṃ kṣeptum ārabdhaḥ;",
    "K01vinv172u:6138": " tava ca bhavane bhagavān viharati;",
    "K01vinv172u:6139": " tad ahaṃ yatnam āsthāya antarīkṣe etāṃ śilāṃ vajreṇa cūrṇayāmi;",
    "K01vinv172u:6140": " tvayāpi sāhāyye vartitavyaṃ;",
    "K01vinv172u:6141": " kadācic cūrṇitāyāḥ khaṇḍaḥ bhagavata upariṣṭān nipated ti;",
    "K01vinv172u:6142": " sa kathayati:",
    "K01vinv172u:6143": " evaṃ bhavatu iti;",
    "K01vinv172u:6144": " bhagavān abhyavakāśe sthitvā parvatavivare praviṣṭaḥ;",
    "K01vinv172u:6145": " devadattena paṃcaśataparivāreṇa yantram āmreḍya bhagavataḥ śilā kṣiptā;",
    "K01vinv172u:6146": " vajrapāṇinā yakṣeṇa cūrṇitā;",
    "K01vinv172u:6147": " ardhaṃ bhagavataḥ sthāne patitukāmaṃ kumbhīrayakṣeṇa gṛhṇatā na sugṛhītaṃ kṛtaṃ;",
    "K01vinv172u:6148": " sa tena praghātitaḥ;",
    "K01vinv172u:6149": " bhagavatā utplutya pāṣāṇaśarkarayā pādaḥ kṣataḥ kṛtaḥ;",
    "K01vinv172u:6150": " bhagavāṃs tasyāṃ velāyāṃ gāthāṃ bhāṣate",
    "K01vinv172u:6151": " naivāntarīkṣe na samudramadhye",
    "K01vinv172u:6152": " na parvatānāṃ vivaraṃ praviśya /",
    "K01vinv172u:6153": " na vidyate 'sau pṛthivīpradeśo",
    "K01vinv172u:6154": " yatra sthitau na prasaheta karma // iti",
    "K01vinv172u:6155": " kumbhīro 'pi yakṣaḥ kuśalacittaḥ kālagataḥ;",
    "K01vinv172u:6156": " kālaṃ kṛtvā praṇīteṣu trayastriṃśeṣu deveṣu upapannaḥ;",
    "K01vinv172u:6157": " dharmatā khalu devaputrasya vā devakanyāyā vā aciropapannasya trīṇi cittāny utpadyante:",
    "K01vinv172u:6158": " kutaś cyutaḥ kutropapannaḥ kena karmaṇā iti sa paśyati:",
    "K01vinv172u:6159": " yakṣebhyaś cyutaḥ,",
    "K01vinv172u:6160": " praṇīteṣu trayastriṃśeṣu deveṣūpapannaḥ bhagavato (SBV II 169)",
    "K01vinv172u:6161": " 'ntike cittam abhiprasādya iti;",
    "K01vinv172u:6162": " atha yakṣapūrviṇo devaputrasya etad abhavan na mama pratirūpaṃ syād yad ahaṃ paryuṣitaparivāso bhagavantaṃ darśanāyopasaṃkrameyaṃ (A 485a)",
    "K01vinv172u:6163": " yan nv aham aparyuṣitaparivāsa eva bhagavantaṃ darśanāyopasaṃkrameyam iti",
    "K01vinv172u:6164": " atha sa yakṣapūrvī devaputraś calavimalakuṇḍaladharo hārārdhahāravibhūṣitagātras",
    "K01vinv172u:6165": " tām eva rātriṃ divyānām utpalapadmakumudapuṇḍarīkamāndārakāṇāṃ puṣpāṇām utsaṃgaṃ",
    "K01vinv172u:6166": " pūrayitvā sarvaṃ gṛdhrakūṭaṃ parvatam udāreṇāvabhāsenāvabhāsya bhagavataṃ puṣpair",
    "K01vinv172u:6167": " avakīrya bhagavataḥ purastān niṣaṇṇo dharmaśravaṇāya;",
    "K01vinv172u:6168": " tato bhagavatā āśayānuśayaṃ dhātuṃ prakṛtiṃ ca jñātvā tādṛśī caturāryasatyasaṃprativedhikī",
    "K01vinv172u:6169": " dharmadeśanā kṛtā yāṃ śrutvā yakṣapūrviṇā devaputreṇa viṃśatiśikharasamudgataṃ satkāyadṛṣṭiśailaṃ",
    "K01vinv172u:6170": " jñānavajreṇa bhitvā srotaāpattiphalaṃ sākṣātkṛtaṃ;",
    "K01vinv172u:6171": " sa dṛṣṭasatyas trir udānam udānayati:",
    "K01vinv172u:6172": " idam asmākaṃ bhadanta na mātrā kṛtaṃ na pitrā kṛtaṃ;",
    "K01vinv172u:6173": " neṣṭena svajanabandhuvargeṇa;",
    "K01vinv172u:6174": " na rājñā na devatābhir na pūrvapretair na śramaṇabrāhmaṇaiḥ yad bhagavatā asmākaṃ kṛtam;",
    "K01vinv172u:6175": " ucchoṣitā rudhirāśrusamudrāḥ;",
    "K01vinv172u:6176": " laṃghitā asthiparvatāḥ pihitāny apāyadvārāṇi vivṛtāni svargamokṣadvārāṇi;",
    "K01vinv172u:6177": " pratiṣṭhāpitāḥ smo devamanuṣyeṣu āha ca",
    "K01vinv172u:6178": " tavānubhāvāt pihitas sughoro",
    "K01vinv172u:6179": " hy apāyamārgo bahudoṣayuktaḥ /",
    "K01vinv172u:6180": " apāvṛtā svargagatiḥ supuṇyā",
    "K01vinv172u:6181": " nirvāṇamārgaś ca mayopalabdhaḥ //",
    "K01vinv172u:6182": " tvadāśrayāc cāptam apetadoṣaṃ",
    "K01vinv172u:6183": " mayādya śuddhaṃ suviśuddhacakṣuḥ /",
    "K01vinv172u:6184": " prāptaṃ ca śāntaṃ padam āryakāntaṃ",
    "K01vinv172u:6185": " tīrṇaś ca duḥkhārṇavapāram asmi //",
    "K01vinv172u:6186": " jagati daityanarāmarapūjitaṃ",
    "K01vinv172u:6187": " vigatajanmajarāmaraṇāmayaṃ /",
    "K01vinv172u:6188": " bhavasahasrasudurlabhadarśanaṃ",
    "K01vinv172u:6189": " saphalam adya mune tava darśanam* //",
    "K01vinv172u:6190": " avalambya tataḥ pralambahāraḥ",
    "K01vinv172u:6191": " caraṇau dvāv abhivandya jātaharṣaḥ /",
    "K01vinv172u:6192": " parigamya ca dakṣiṇaṃ jitāriṃ",
    "K01vinv172u:6193": " suralokābhimukho divaṃ jagāma // (SBV II 170)",
    "K01vinv172u:6194": " atha yakṣapūrvī devaputro vaṇig iva labdhalābhaḥ saṃpannasasya iva kārṣakaḥ śūra",
    "K01vinv172u:6195": " iva vijitasaṃgrāmaḥ sarvarogaparimukta ivāturo yayā vibhūtyā bhagavatsakāśam upasaṃkrāntaḥ",
    "K01vinv172u:6196": " tayaiva vibhūtyā svabhavanaṃ gataḥ",
    "K01vinv172u:6197": " bhikṣavaḥ pūrvarātrāpararātraṃ jāgarikāyogam anuyuktā viharanti;",
    "K01vinv172u:6198": " tair dṛṣṭo bhagavato 'ntike udāro 'vabhāsaḥ;",
    "K01vinv172u:6199": " yaṃ dṛṣṭvā sandigdhāḥ bhagavantaṃ papracchuḥ:",
    "K01vinv172u:6200": " kiṃ bhagavan imāṃ rātriṃ bhagavantaṃ darśanāya brahmā sabhāṃpatiḥ śakro devendraḥ catvāro lokapālā upasaṃkrāntāḥ bhagavān āha:",
    "K01vinv172u:6201": " na bhikṣavo brahmā sabhāṃpatiḥ na śakro devānām indraḥ nāpi catvāro lokapālā mām darśanāyopasaṃkrāntāḥ;",
    "K01vinv172u:6202": " api tu devadattena madvadhāyodyuktena yā gṛddhrakūṭaparvatād yantreṇa śilā kṣiptā sā antarīkṣe eva vajrapāṇinā vajreṇa cūrṇitā;",
    "K01vinv172u:6203": " tasyā ardhaṃ mamopari patamānaṃ kumbhīrayakṣeṇa durgṛhītaṃ kṛtaṃ;",
    "K01vinv172u:6204": " sa tena praghātito mamāntike cittam abhiprasādya kālagataḥ;",
    "K01vinv172u:6205": " praṇīteṣu deveṣu trayastriṃśeṣu (A 485b)",
    "K01vinv172u:6206": " upapannaḥ; sa imāṃ rātriṃ matsakāśam upasaṃkrāntaḥ;",
    "K01vinv172u:6207": " tasya mayā dharmo deśitaḥ;",
    "K01vinv172u:6208": " sa dṛṣṭisatyaḥ svabhavanaṃ gataḥ;",
    "K01vinv172u:6209": " iti hi bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ;",
    "K01vinv172u:6210": " ekāntaśuklānām ekāntaśuklaḥ;",
    "K01vinv172u:6211": " vyatimiśrāṇāṃ vyatimiśraḥ;",
    "K01vinv172u:6212": " tasmāt tarhi bhikṣavaḥ ekāntakṛṣṇāni karmāṇy apāsya vyatimiśrāṇi ca ekāntaśukleṣv eva karmasv ābhogāḥ karaṇīyaḥ ity evaṃ vo bhikṣavaḥ śikṣitavyam*",
    "K01vinv172u:6213": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:6214": " paśya bhadanta kumbhīreṇa yakṣeṇa bhagavataḥ arthāya ātmā parityaktaḥ iti;",
    "K01vinv172u:6215": " bhagavān āha:",
    "K01vinv172u:6216": " na bhikṣava etarhi yathā atīte 'py adhvani anena mamārthāya ātmā parityaktaḥ;",
    "K01vinv172u:6217": " tac chrūyatāṃ",
    "K01vinv172u:6218": " The story of a hunter",
    "K01vinv172u:6219": " (concerning a previous birth of yakṣa Kumbhīra)",
    "K01vinv172u:6220": " bhūtapūrvaṃ bhikṣavo vārāṇasyāṃ nagaryāṃ brahmadatto nāma rājā rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ",
    "K01vinv172u:6221": " tena khalu samayena vārāṇasyāṃ nagaryāṃ nātidūre anyatarasminn āśramapade mūlapuṣpaphalasalilasaṃpanne nānāvihaganikūjite ṛṣiḥ prativasati;",
    "K01vinv172u:6222": " kaṣṭatapāḥ phalamūlāmbubhakṣaḥ ajinavalkalavāsāḥ;",
    "K01vinv172u:6223": " tasya cāśramapadasya sāmantakena mṛgalubdhako mṛgān praghātya praghātya jīvikāṃ kalpayati;",
    "K01vinv172u:6224": " sa tasya ṛṣeḥ kālena kālam upasaṃkrāmati;",
    "K01vinv172u:6225": " tasyāsau ṛṣiḥ śrāntasya mūlaphalair upasaṃhāraṃ karoti;",
    "K01vinv172u:6226": " apy evāyaṃ lubdhako matsarī (SBV II 171)",
    "K01vinv172u:6227": " samīpanivāsino mṛgān na praghātayed iti;",
    "K01vinv172u:6228": " tayoḥ parasparaṃ pitṛputreti saṃjñā samutpannā;",
    "K01vinv172u:6229": " lubdhako ṛṣiṃ pitṛvādena samudācarati;",
    "K01vinv172u:6230": " ṛṣir api lubdhakaṃ putravādena;",
    "K01vinv172u:6231": " yāvad apareṇa samayena rājā brahmadattaḥ kālyam evotthāya mṛgavadhāya nirgataḥ;",
    "K01vinv172u:6232": " tena mṛgaḥ śaraparamparayā tāḍitaḥ utpatitaḥ taya ṛṣer āśramapadaṃ praviṣṭaḥ;",
    "K01vinv172u:6233": " tatrāpi rājñā nārācena marmaṇi tāḍitaḥ kālagataḥ;",
    "K01vinv172u:6234": " sa ṛṣiḥ krodhaparyavasthitaḥ kathayati:",
    "K01vinv172u:6235": " kalirājas tvaṃ durācāro yena me śaraṇopagato mṛgaḥ praghātitaḥ iti;",
    "K01vinv172u:6236": " evam ukte sa rājā dveṣaparyavasthānaniviṣṭabuddhir amātyānāṃ kathayati:",
    "K01vinv172u:6237": " bhavanto yo rājānaṃ kṣatriyaṃ mūrdhābhiṣiktaṃ paribhāṣate tasya ko daṇḍaḥ iti;",
    "K01vinv172u:6238": " amātyāḥ kathayanti:",
    "K01vinv172u:6239": " vadho daṇḍaḥ iti;",
    "K01vinv172u:6240": " rājā kathayati:",
    "K01vinv172u:6241": " yady evaṃ parityakto me ayam ṛṣiḥ;",
    "K01vinv172u:6242": " amātyāḥ ṛṣiṃ praghātayitum ārabdhāḥ;",
    "K01vinv172u:6243": " daivāt sa lubdhakas tasya ṛṣeḥ sakāśam āgataḥ;",
    "K01vinv172u:6244": " āgata eva sa saṃlakṣayati;",
    "K01vinv172u:6245": " mama jīvataḥ katham ṛṣiḥ praghātyate iti;",
    "K01vinv172u:6246": " sa yoddhum ārabdhaḥ;",
    "K01vinv172u:6247": " ṛṣir niṣpalāyitaḥ;",
    "K01vinv172u:6248": " sa mahatā balakāyena praghātitaḥ",
    "K01vinv172u:6249": " bhagavān āha:",
    "K01vinv172u:6250": " kiṃ manyadhve bhikṣavo yo 'sau ṛṣir aham eva saḥ tena kālena tena samayena;",
    "K01vinv172u:6251": " yo 'sau lubdhakaḥ eṣa eva sa kumbhīrayakṣaḥ tena kālena tena samayena;",
    "K01vinv172u:6252": " tadāpy anena mamārthāya ātmā parityaktaḥ;",
    "K01vinv172u:6253": " etarhy apy anena mamārthāya ātmā parityaktaḥ iti",
    "K01vinv172u:6254": " Jīvaka prescribes a very rare substance called gośīrṣacandana in order to stop the hemorrhage at the foot of the Buddha",
    "K01vinv172u:6255": " bhagavataḥ pāṣāṇaśarkarayā (A 486a)",
    "K01vinv172u:6256": " pādaḥ kṣataḥ;",
    "K01vinv172u:6257": " rudhiraṃ pragharaty eva nāvatiṣṭhate;",
    "K01vinv172u:6258": " jīvako vaidyarājo bhagavato rujāvalokakaḥ trikālam upasaṃkrāmati;",
    "K01vinv172u:6259": " rājagṛhanivāsī śrāddho janakāyaḥ nānādeśabhyāgatāś ca samyagdarśanasaṃpannāḥ dhaninaḥ śreṣṭhinaḥ sārthavāhāḥ;",
    "K01vinv172u:6260": " tatra kecit kathayati:",
    "K01vinv172u:6261": " jīvaka idam atra bhaiṣajyaṃ śobhanam iti;",
    "K01vinv172u:6262": " anye kathayanti:",
    "K01vinv172u:6263": " idaṃ śobhanam iti;",
    "K01vinv172u:6264": " jīvako vaidyarājaḥ kathayati:",
    "K01vinv172u:6265": " asty atra sadyaḥpraśamanaṃ bhaiṣajyaṃ;",
    "K01vinv172u:6266": " kiṃ tu tad durlabhaṃ;",
    "K01vinv172u:6267": " āyuṣmān ānanda kathayati:",
    "K01vinv172u:6268": " jīvaka kiṃ tat;",
    "K01vinv172u:6269": " sa kathayati:",
    "K01vinv172u:6270": " gośīrṣacandanaṃ;",
    "K01vinv172u:6271": " tena khalu samayena goṣīrṣacandanasya prāptir eva samucchinnā;",
    "K01vinv172u:6272": " yāvad anyatamena vaṇijā gośīrṣacandanam ātyayikaṃ sthāpitam:",
    "K01vinv172u:6273": " ayaṃ rājā ajātaśatruś caṇḍo rabhasaḥ karkaśaḥ;",
    "K01vinv172u:6274": " yady asya daivād gośīrṣacandanena prayojanaṃ bhavati (SBV II 172)",
    "K01vinv172u:6275": " niyatam asyābhāvat śiraśchedam api karoti;",
    "K01vinv172u:6276": " yasmād ahaṃ kālānukālaṃ gośīrṣacandanavikrayaṃ kṛtavān iti;",
    "K01vinv172u:6277": " tena śrutaṃ yathā jīvakena vaidyarājena bhagavato rujāpraśamanaṃ gośīrṣacandanam upadiṣṭam iti;",
    "K01vinv172u:6278": " sa saṃlakṣayati:",
    "K01vinv172u:6279": " ayam ajātaśatrur devadattavigrāhito bhagavaty abhiniviṣṭabuddhiḥ;",
    "K01vinv172u:6280": " yady ahaṃ bhagavato gośīrṣacandanaṃ pradāsyāmi sthānam etad vidyate yad anarthaṃ kariṣyati iti;",
    "K01vinv172u:6281": " punaḥ saṃlakṣayati:",
    "K01vinv172u:6282": " bhagavān devamanuṣyapūjitaḥ;",
    "K01vinv172u:6283": " yadi tasyārthāy prāṇaviyogo bhavati,",
    "K01vinv172u:6284": " bhavaty eva;",
    "K01vinv172u:6285": " yannv ahaṃ bhagavato gośīrṣacandanaṃ prayaccheyam iti;",
    "K01vinv172u:6286": " sa gośīrṣacandanam ādāya bhagavatsakāśam upasaṃkrāntaḥ pādayor nipatya kathayati:",
    "K01vinv172u:6287": " bhagavann upalabdhaṃ mayā bhagavato gośīrṣacandanena prayojanam iti;",
    "K01vinv172u:6288": " idaṃ tat pratigṛhṇātu bhagavān anukampām upādāya iti;",
    "K01vinv172u:6289": " tatra bhagavān āyuṣmantam ānandam āmantrayate:",
    "K01vinv172u:6290": " pratigṛhṇīṣva ānanda asya mahātmanaḥ sakāśād gośīrṣacandanam iti;",
    "K01vinv172u:6291": " āyuṣmatā ānandena pratigṛhītaṃ;",
    "K01vinv172u:6292": " tato 'sau vaṇik prītiprāmodyajātaḥ bhagavataḥ pādau śirasā vanditvā bhagavato 'ntikāt prakrāntaḥ",
    "K01vinv172u:6293": " atha bhagavān vismitam akārṣīt;",
    "K01vinv172u:6294": " dharmatā khalu yasmin samaye buddhā bhagavantaḥ smitaṃ prāviṣkurvanti tasmin samaye nīlapītalohitāvadātāḥ arciṣaḥ mukhān niścarya kāścid adhastād",
    "K01vinv172u:6295": " kāścid upariṣṭād gacchanti",
    "K01vinv172u:6296": " yā adhastād gacchanti tāḥ sañjīvaṃ kālasūtraṃ saṅghātaṃ rauravaṃ mahārauravaṃ tāpanaṃ",
    "K01vinv172u:6297": " pratāpanam avīcim arbudaṃ nirarbudam aṭaṭaṃ hahavaṃ huhuvam utpalaṃ padmaṃ mahāpadmaṃ",
    "K01vinv172u:6298": " narakaṃ gatvā ye uṣṇanarakās teṣu śītībhūtvā nipatanti;",
    "K01vinv172u:6299": " ye śītanarakās teṣu uṣṇībhūtvā nipatanti;",
    "K01vinv172u:6300": " tena teṣāṃ satvānāṃ kāraṇāviśeṣāḥ pratiprasrabhyante;",
    "K01vinv172u:6301": " teṣām evaṃ bhavati:",
    "K01vinv172u:6302": " kiṃ nu vayaṃ bhavantaḥ itaś cyutāḥ āhosvid anyatropapannāḥ iti;",
    "K01vinv172u:6303": " teṣāṃ prasādasaṃjananārthaṃ bhagavān nirmitaṃ visarjayati;",
    "K01vinv172u:6304": " teṣāṃ nirmitaṃ dṛṣṭvā evaṃ bhavati;",
    "K01vinv172u:6305": " na haiva vayaṃ bhavantaḥ itaś cyutāḥ;",
    "K01vinv172u:6306": " nāpy anyatropapannāḥ;",
    "K01vinv172u:6307": " api tu ayam apūrvadarśanaḥ satvaḥ;",
    "K01vinv172u:6308": " asya anubhāvena asmākaṃ kāraṇāviśeṣāḥ pratiprasrabdhāḥ iti;",
    "K01vinv172u:6309": " te nirmite cittam abhiprasādya,",
    "K01vinv172u:6310": " tan narakavedanīyaṃ karma kṣapayitvā devamanuṣyeṣu pratisandhiṃ gṛhṇanti yatra satyānāṃ bhājanabhūtā bhavanti",
    "K01vinv172u:6311": " yā upariṣṭād gacchanti tāś cāturmahārājikān trayastriṃśān yāmān tuṣitān nirmāṇaratīn",
    "K01vinv172u:6312": " paranirmitavaśavartinaḥ brahmakāyikān brahmapurohitān mahābrahmaṇaḥ parīttābhān apramāṇābhān",
    "K01vinv172u:6313": " ābhāsvarān parīttaśubhān apramāṇaśubhān śubhakṛtsnān anabhrakān puṇyaprasavān bṛhatphalān",
    "K01vinv172u:6314": " abṛhān atapān sudṛśān sudarśanān akaniṣṭhān devān gatvā anityaṃ duḥkhaṃ śūnyam anātmā ity udghoṣayanti;",
    "K01vinv172u:6315": " gāthādvayaṃ ca bhāṣante",
    "K01vinv172u:6316": " ārabhadhvaṃ niṣkrāmata yujyadhvaṃ buddhaśāsane /",
    "K01vinv172u:6317": " dhunīta mṛtyunaḥ sainyaṃ naḍāgāram iva kuñjaraḥ //",
    "K01vinv172u:6318": " yo hy asmin dharmavinaye apramattaś cariṣyati /",
    "K01vinv172u:6319": " prahāya jātisaṃsāraṃ duḥkhasyāntaṃ kariṣyati // iti",
    "K01vinv172u:6320": " atha tā arciṣas trisahasramahāsahasraṃ lokadhātum anvāhiṇḍya bhagavantam eva pṛṣṭhataḥ pṛṣṭhataḥ samanugacchanti;",
    "K01vinv172u:6321": " tad yadi bhagavān atītaṃ karma vyākartukāmo bhavati,",
    "K01vinv172u:6322": " bhagavataḥ pṛṣṭhato 'ntardhīyante;",
    "K01vinv172u:6323": " anāgataṃ vyākartukāmo bhavati,",
    "K01vinv172u:6324": " purastād antardhīyante;",
    "K01vinv172u:6325": " narakopapattiṃ vyākartukāmo bhavati pādatale antardhīyante;",
    "K01vinv172u:6326": " tiryagupapattiṃ vyākartukāmo bhavati pārṣṇyām antardhīyante;",
    "K01vinv172u:6327": " pretopapattiṃ vyākartukāmo bhavati pādāṅguṣṭhe antardhīyante;",
    "K01vinv172u:6328": " manuṣyopapattiṃ vyākartukāmo bhavati jānunor antardhīyante;",
    "K01vinv172u:6329": " balacakravartirājyaṃ vyākartukāmo bhavati vāme karatale antardhīyante;",
    "K01vinv172u:6330": " cakravartirājyaṃ vyākartukāmo bhavati dakṣiṇe karatale antardhīyante;",
    "K01vinv172u:6331": " devopapattiṃ vyākartukāmo bhavati nābhyām antardhīyante;",
    "K01vinv172u:6332": " śrāvakabodhiṃ vyākartukāmo bhavati āsye 'ntardhīyante;",
    "K01vinv172u:6333": " pratyekabodhiṃ vyākartukāmo bhavati ūrṇāyām antardhīyante;",
    "K01vinv172u:6334": " anuttarāṃ samyaksaṃbodhiṃ vyākartukāmo bhavati uṣṇīṣe antardhīyante",
    "K01vinv172u:6335": " atha tā arciṣo bhagavantaṃ triḥ pradakṣiṇīkṛtya bhagavata ūrṇāyām antarhitāḥ;",
    "K01vinv172u:6336": " athāyuṣmān ānandaḥ kṛtakarapuṭo bhagavantaṃ papraccha",
    "K01vinv172u:6337": " nānāvidho raṅgasahasracitro",
    "K01vinv172u:6338": " vaktrāntarān niṣkasitaḥ kalāpaḥ /",
    "K01vinv172u:6339": " avabhāsitā yena diśaḥ samantāt",
    "K01vinv172u:6340": " divākareṇodayatā yathaiva //",
    "K01vinv172u:6341": " gāthāś ca bhāṣate",
    "K01vinv172u:6342": " vigatodbhavā dainyamadaprahīṇā",
    "K01vinv172u:6343": " buddhā jagaty uttamahetubhūtāḥ /",
    "K01vinv172u:6344": " nākāraṇaṃ śaṅkhamṛṇālagauram",
    "K01vinv172u:6345": " smitam upadarśayanti jinā jitārayaḥ //",
    "K01vinv172u:6346": " tatkālaṃ svayam adhigamya dhīra buddhyā",
    "K01vinv172u:6347": " śrotṛṇāṃ śramaṇa jinendra kāṅkṣitānām /",
    "K01vinv172u:6348": " dhīrābhir munivṛṣa vāgbhir uttamābhir",
    "K01vinv172u:6349": " utpannaṃ vyapanaya saṃśayaṃ śubhābhiḥ /",
    "K01vinv172u:6350": " nākāsmāl lavaṇajalādrirājadhairyāḥ",
    "K01vinv172u:6351": " saṃbuddhāḥ smitam upadarśayanti nāthāḥ /",
    "K01vinv172u:6352": " yasyārthe smitam upadarśayanti dhīrāḥ",
    "K01vinv172u:6353": " taṃ śrotuṃ samabhilaṣanti te janaughāḥ // iti",
    "K01vinv172u:6354": " bhagavān āha:",
    "K01vinv172u:6355": " evametad ānanda evam etat;",
    "K01vinv172u:6356": " nāhetapratyayam ānanda tathāgatā arhantaḥ samyaksaṃbuddhāḥ smitaṃ prāviṣkurvanti;",
    "K01vinv172u:6357": " dṛṣṭas tvayā ananda sa vaṇik,",
    "K01vinv172u:6358": " yena tathāgatasya cittam abhiprasādya gośīrṣacandanaṃ (A 487a)",
    "K01vinv172u:6359": " dattaṃ dṛṣṭo bhadanta;",
    "K01vinv172u:6360": " sa eṣa ānanda vaṇik tena kuśalamūlena cittotpādena deyadharmaparityāgena ca candano nāma pratyekabuddho bhaviṣyati;",
    "K01vinv172u:6361": " ayam asya deyadharmo yo mamāntike cittaprasādaḥ",
    "K01vinv172u:6362": " The hemorrhage does not stop,",
    "K01vinv172u:6363": " and Jīvaka prescribes the milk of a young woman",
    "K01vinv172u:6364": " tathāpi tad rudhiraṃ pragharaty eva;",
    "K01vinv172u:6365": " nāvatiṣṭhate;",
    "K01vinv172u:6366": " jīvakaḥ kathayati:",
    "K01vinv172u:6367": " idānīṃ kanyākṣīreṇa pariṣeko dīyatām iti;",
    "K01vinv172u:6368": " bhikṣavo na jānate kīdṛśaṃ kanyākṣīram iti;",
    "K01vinv172u:6369": " āyuṣmān ānandaḥ kathayati:",
    "K01vinv172u:6370": " jīvaka kīdṛśaṃ kanyākṣīram iti;",
    "K01vinv172u:6371": " sa kathayati:",
    "K01vinv172u:6372": " yā tu prathamaprasavā (SBV II 173)",
    "K01vinv172u:6373": " nārī sātra kanyā abhipretā;",
    "K01vinv172u:6374": " tasyā yat kṣīraṃ tat kanyākṣīram ity ucyate iti;",
    "K01vinv172u:6375": " āyuṣmatā ānandena kanyākṣīranimittaṃ catasro 'pi parṣadaḥ prayuktāḥ;",
    "K01vinv172u:6376": " bhikṣavaḥ kanyākṣīraṃ paryeṣitum ārabdhāḥ;",
    "K01vinv172u:6377": " bhikṣuṇyaḥ upāsakā upāsihyaś ca bhūyasā sarva eva rājagṛhanivāsī janakāyaḥ sthāpayitvā devadattaṃ devadattapakṣyāṃś ca;",
    "K01vinv172u:6378": " te catasṛṇāṃ parṣadāṃ janakāyasya ca paryeṣamāṇasya yais tair upāyaiḥ vighnaṃ kurvanti;",
    "K01vinv172u:6379": " yāvad rājagṛhe anyatamā prathamaprasavā kanyā svalpakṣīrā svakam api puraṃ kṣīreṇa na santarpayati;",
    "K01vinv172u:6380": " kutaḥ punar anyasya dāsyati?",
    "K01vinv172u:6381": " tayā śrutaṃ yathā bhagavataḥ kanyākṣīreṇa prayojanam iti;",
    "K01vinv172u:6382": " sā saṃlakṣayati:",
    "K01vinv172u:6383": " yadi dāsyāmi dārako me svalpaprāṇaḥ kṣīravirahāt prāṇair viyokṣyate;",
    "K01vinv172u:6384": " na kevalam ayaṃ ādīnavaḥ;",
    "K01vinv172u:6385": " ayam aparaḥ,",
    "K01vinv172u:6386": " devadattaḥ bhagavato dīrgharātraṃ pratyarthikaḥ pratyamitraḥ;",
    "K01vinv172u:6387": " tadvigrāhitaś ca rājā ajātaśatruḥ devadattapakṣyāś ca kokālikakhaṇḍadravyakaṭamorakatiṣyasamudradattāḥ;",
    "K01vinv172u:6388": " ete māṃ jīvitād vyaparopayiṣyanti iti;",
    "K01vinv172u:6389": " punaḥ saṃlakṣayati:",
    "K01vinv172u:6390": " kāmaṃ svaprāṇaviyogaḥ putraviyogaś ca;",
    "K01vinv172u:6391": " na tu devamanuṣyapūjitasya buddhasya bhagavataḥ vyādhiduḥkhavedanānubhavanaṃ yena sarva eva rājagṛhanivāsī janakāyaḥ samākulaḥ;",
    "K01vinv172u:6392": " yannv ahaṃ kṣīram ādāya gaccheyam iti;",
    "K01vinv172u:6393": " sā bhagavato 'ntike cittam abhiprasādya nave bhājane kṣīraṃ dugdhvā yena bhagavāṃś tenopasaṃkrāntā;",
    "K01vinv172u:6394": " upasaṃkramya bhagavataḥ pādau śirasā vanditvā bhagavantam idam avocat:",
    "K01vinv172u:6395": " upalabdhaṃ mayā bhadanta jīvakena bhagavataḥ kanyākṣīram upadiṣṭam iti;",
    "K01vinv172u:6396": " tad idaṃ kanyākṣīraṃ pragṛhyatāṃ mamānugrahāya iti;",
    "K01vinv172u:6397": " tatra bhagavān āyuṣmantam ānandam āmantrayate:",
    "K01vinv172u:6398": " bhadrāśayā iyam ānanda dārikā;",
    "K01vinv172u:6399": " asyā sakāśād gṛhāṇa kṣīram iti;",
    "K01vinv172u:6400": " tena pratigṛhītaṃ kṣīraṃ;",
    "K01vinv172u:6401": " sā bhagavataḥ pādau śirasā vanditvā bhagavato 'ntikāt prakrāntā",
    "K01vinv172u:6402": " atha bhagavān vismitam akārṣīt;",
    "K01vinv172u:6403": " dharmatā khalu yasmin samaye buddhā bhagavantaḥ smitaṃ prāviṣkurvanti tasmin samaye nīlapītalohitāvadātāḥ arciṣaḥ mukhān niścarya kāścid adhastād",
    "K01vinv172u:6404": " kāścid upariṣṭād gacchanti",
    "K01vinv172u:6405": " yā adhastād gacchanti tāḥ sañjīvaṃ kālasūtraṃ saṅghātaṃ rauravaṃ mahārauravaṃ tāpanaṃ",
    "K01vinv172u:6406": " pratāpanam avīcim arbudaṃ nirarbudam aṭaṭaṃ hahavaṃ huhuvam utpalaṃ padmaṃ mahāpadmaṃ",
    "K01vinv172u:6407": " narakaṃ gatvā ye uṣṇanarakās teṣu śītībhūtvā nipatanti;",
    "K01vinv172u:6408": " ye śītanarakās teṣu uṣṇībhūtvā nipatanti;",
    "K01vinv172u:6409": " tena teṣāṃ satvānāṃ kāraṇāviśeṣāḥ pratiprasrabhyante;",
    "K01vinv172u:6410": " teṣām evaṃ bhavati:",
    "K01vinv172u:6411": " kiṃ nu vayaṃ bhavantaḥ itaś cyutāḥ āhosvid anyatropapannāḥ iti;",
    "K01vinv172u:6412": " teṣāṃ prasādasaṃjananārthaṃ bhagavān nirmitaṃ visarjayati;",
    "K01vinv172u:6413": " teṣāṃ nirmitaṃ dṛṣṭvā evaṃ bhavati;",
    "K01vinv172u:6414": " na haiva vayaṃ bhavantaḥ itaś cyutāḥ;",
    "K01vinv172u:6415": " nāpy anyatropapannāḥ;",
    "K01vinv172u:6416": " api tu ayam apūrvadarśanaḥ satvaḥ;",
    "K01vinv172u:6417": " asya anubhāvena asmākaṃ kāraṇāviśeṣāḥ pratiprasrabdhāḥ iti;",
    "K01vinv172u:6418": " te nirmite cittam abhiprasādya,",
    "K01vinv172u:6419": " tan narakavedanīyaṃ karma kṣapayitvā devamanuṣyeṣu pratisandhiṃ gṛhṇanti yatra satyānāṃ bhājanabhūtā bhavanti",
    "K01vinv172u:6420": " yā upariṣṭād gacchanti tāś cāturmahārājikān trayastriṃśān yāmān tuṣitān nirmāṇaratīn",
    "K01vinv172u:6421": " paranirmitavaśavartinaḥ brahmakāyikān brahmapurohitān mahābrahmaṇaḥ parīttābhān apramāṇābhān",
    "K01vinv172u:6422": " ābhāsvarān parīttaśubhān apramāṇaśubhān śubhakṛtsnān anabhrakān puṇyaprasavān bṛhatphalān",
    "K01vinv172u:6423": " abṛhān atapān sudṛśān sudarśanān akaniṣṭhān devān gatvā anityaṃ duḥkhaṃ śūnyam anātmā ity udghoṣayanti;",
    "K01vinv172u:6424": " gāthādvayaṃ ca bhāṣante",
    "K01vinv172u:6425": " ārabhadhvaṃ niṣkrāmata yujyadhvaṃ buddhaśāsane /",
    "K01vinv172u:6426": " dhunīta mṛtyunaḥ sainyaṃ naḍāgāram iva kuñjaraḥ //",
    "K01vinv172u:6427": " yo hy asmin dharmavinaye apramattaś cariṣyati /",
    "K01vinv172u:6428": " prahāya jātisaṃsāraṃ duḥkhasyāntaṃ kariṣyati // iti",
    "K01vinv172u:6429": " atha tā arciṣas trisahasramahāsahasraṃ lokadhātum anvāhiṇḍya bhagavantam eva pṛṣṭhataḥ pṛṣṭhataḥ samanugacchanti;",
    "K01vinv172u:6430": " tad yadi bhagavān atītaṃ karma vyākartukāmo bhavati,",
    "K01vinv172u:6431": " bhagavataḥ pṛṣṭhato 'ntardhīyante;",
    "K01vinv172u:6432": " anāgataṃ vyākartukāmo bhavati,",
    "K01vinv172u:6433": " purastād antardhīyante;",
    "K01vinv172u:6434": " narakopapattiṃ vyākartukāmo bhavati pādatale antardhīyante;",
    "K01vinv172u:6435": " tiryagupapattiṃ vyākartukāmo bhavati pārṣṇyām antardhīyante;",
    "K01vinv172u:6436": " pretopapattiṃ vyākartukāmo bhavati pādāṅguṣṭhe antardhīyante;",
    "K01vinv172u:6437": " manuṣyopapattiṃ vyākartukāmo bhavati jānunor antardhīyante;",
    "K01vinv172u:6438": " balacakravartirājyaṃ vyākartukāmo bhavati vāme karatale antardhīyante;",
    "K01vinv172u:6439": " cakravartirājyaṃ vyākartukāmo bhavati dakṣiṇe karatale antardhīyante;",
    "K01vinv172u:6440": " devopapattiṃ vyākartukāmo bhavati nābhyām antardhīyante;",
    "K01vinv172u:6441": " śrāvakabodhiṃ vyākartukāmo bhavati āsye 'ntardhīyante;",
    "K01vinv172u:6442": " pratyekabodhiṃ vyākartukāmo bhavati ūrṇāyām antardhīyante;",
    "K01vinv172u:6443": " anuttarāṃ samyaksaṃbodhiṃ vyākartukāmo bhavati uṣṇīṣe antardhīyante",
    "K01vinv172u:6444": " atha tā arciṣo bhagavantaṃ triḥ pradakṣiṇīkṛtya bhagavata ūrṇāyām antarhitāḥ;",
    "K01vinv172u:6445": " athāyuṣmān ānandaḥ kṛtakarapuṭo bhagavantaṃ papraccha",
    "K01vinv172u:6446": " nānāvidho raṅgasahasracitto",
    "K01vinv172u:6447": " vaktrāntarān niṣkasitaḥ kalāpaḥ /",
    "K01vinv172u:6448": " avabhāsitā yena diśaḥ samantāt",
    "K01vinv172u:6449": " divākareṇodayatā yathaiva //",
    "K01vinv172u:6450": " gāthāś ca bhāṣate",
    "K01vinv172u:6451": " vigatodbhavā dainyamadaprahīṇā",
    "K01vinv172u:6452": " buddhā jagaty uttamahetubhūtāḥ /",
    "K01vinv172u:6453": " nākāraṇaṃ śaṅkhamṛṇālagauram",
    "K01vinv172u:6454": " smitam upadarśayanti jinā jitārayaḥ //",
    "K01vinv172u:6455": " tatkālaṃ svayam adhigamya dhīra buddhyā",
    "K01vinv172u:6456": " śrotṛṇāṃ śramaṇa jinendra kāṅkṣitānām /",
    "K01vinv172u:6457": " dhīrābhir munivṛṣa vāgbhir uttamābhir",
    "K01vinv172u:6458": " utpannaṃ vyapanaya saṃśayaṃ śubhābhiḥ /",
    "K01vinv172u:6459": " nākāsmāl lavaṇajalādrirājadhairyāḥ",
    "K01vinv172u:6460": " saṃbuddhāḥ smitam upadarśayanti nāthāḥ /",
    "K01vinv172u:6461": " yasyārthe smitam upadarśayanti dhīrāḥ",
    "K01vinv172u:6462": " taṃ śrotuṃ samabhilaṣanti te janaughāḥ // iti",
    "K01vinv172u:6463": " bhagavān āha:",
    "K01vinv172u:6464": " dṛṣṭas tvayā ananda sā dārikā,",
    "K01vinv172u:6465": " yayā mamāntike cittam abhiprasādyakṣīraṃ dattaṃ dṛṣṭā bhadanta;",
    "K01vinv172u:6466": " eṣā sā ānanda dārikā anena kuśalamūlena cittotpādena deyadharmaparityāgena ca kṣīraprado nāma pratyekabuddho bhaviṣyati;",
    "K01vinv172u:6467": " ayam asyā deyadharmo yo mamāntike cittaprasādaḥ iti",
    "K01vinv172u:6468": " Daśabalakāśyapa stops the hemorrhage",
    "K01vinv172u:6469": " tathāpi tad rudhiraṃ pragharaty eva;",
    "K01vinv172u:6470": " nāvatiṣṭhate;",
    "K01vinv172u:6471": " nānādeśanivāsino bhikṣavaḥ abhyāgatāḥ bhagavata evaṃvidham ābādhaṃ (SBV II 174)",
    "K01vinv172u:6472": " śrutvā anye ca śrāddhā brāhmaṇagṛhapatayaḥ;",
    "K01vinv172u:6473": " tatra kecid agadān vyāharanti;",
    "K01vinv172u:6474": " kecin mantraiś cikitsāṃ kurvanti;",
    "K01vinv172u:6475": " āyuṣmān daśabalakāśyapaḥ satyopayācanaṃ kartum ārabdhaḥ",
    "K01vinv172u:6476": " samaṃ te bhagavaṃś cittaṃ putreṣv api ariṣv api /",
    "K01vinv172u:6477": " anena satyavākyena tiṣṭha kṣataja mā srava // iti",
    "K01vinv172u:6478": " satyopayācanasamantaram eva tad rudhiraṃ sthitaṃ;",
    "K01vinv172u:6479": " bhikṣavaḥ pramuditamanasaḥ saṃvṛttāḥ bhikṣuṇyaḥ upāsakāḥ upāsikyaḥ bhūyasā sarva",
    "K01vinv172u:6480": " eva rājagṛhanivāsī janakāyaḥ sthāpayitvā devadattājātaśatrū kokālikakhaṇḍadravyakaṭamorakatiṣyasamudradattāṃś ca;",
    "K01vinv172u:6481": " bhagavān jānann eva yo yathā cikitsāṃ karoti,",
    "K01vinv172u:6482": " tasya tathānumodate,",
    "K01vinv172u:6483": " teṣāṃ kuśalamūlabījāvaropaṇārthaṃ",
    "K01vinv172u:6484": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:6485": " paśya bhadanta bhagavatā āyuṣmatā daśabalakāśyapena satyopayācanayā sravad rudhiraṃ vidhāritam iti;",
    "K01vinv172u:6486": " bhagavān āha:",
    "K01vinv172u:6487": " na bhikṣava etarhi yathā atīte 'py adhvani aham anena viṣakṛtena paryākulīkṛto nirviṣīkṛtaḥ;",
    "K01vinv172u:6488": " tac chrūyatāṃ",
    "K01vinv172u:6489": " The story of Dharmakāma",
    "K01vinv172u:6490": " (concerning a previous birth of Daśabalakāśyapa)",
    "K01vinv172u:6491": " bhūtapūrvaṃ bhikṣavaḥ anyatamasya karvaṭakasya nātidūre udyānaṃ mūlakandapuṣpaphalasalilasaṃpannaṃ nānāvihaganikūjitaṃ;",
    "K01vinv172u:6492": " tatra ṛṣiḥ prativasati phalamūlāmbubhakṣaḥ ajinavalkalavāsāḥ vidyāmantradhārī ca;",
    "K01vinv172u:6493": " tasmiṃś ca karvaṭake gṛhapatiḥ prativasati;",
    "K01vinv172u:6494": " tena sadṛśāt kulāt kalatram ānītaṃ;",
    "K01vinv172u:6495": " sa tayā sārdhaṃ krīḍati ramate paricārayati;",
    "K01vinv172u:6496": " tasya krīḍato ramamāṇasya paricārayataḥ kālāntareṇa patnī āpannasatvā saṃvṛttā;",
    "K01vinv172u:6497": " sā aṣṭānāṃ vā navānāṃ vā māsānām atyayāt prasūtā;",
    "K01vinv172u:6498": " dārako jātaḥ;",
    "K01vinv172u:6499": " tasya trīṇi saptakāny ekaviṃśatidivasān vistareṇa jātasya jātimahaṃ kṛtvā nāmadheyaṃ vyavasthāpitaṃ;",
    "K01vinv172u:6500": " sa unnīto vardhito mahān saṃvṛttaḥ;",
    "K01vinv172u:6501": " sa caṃkramyamāṇaḥ (A 488b)",
    "K01vinv172u:6502": " sthito śayito vā kuśalaṃ cittam atikuśalaṃ ca karma karoti;",
    "K01vinv172u:6503": " tasya janakāyena dharmakāma iti saṃjñā kṛtā;",
    "K01vinv172u:6504": " sa kiṃkuśalagaveṣitayā karvaṭakān niṣkramya kālānukālaṃ tasya ṛṣeḥ sakāśam upasaṃkrāmati;",
    "K01vinv172u:6505": " upasthānaṃ cāsya karoti;",
    "K01vinv172u:6506": " tapasvina upasaṃkrāmatīti tāpasas (SBV II 175)",
    "K01vinv172u:6507": " tāpasa iti saṃvṛttā;",
    "K01vinv172u:6508": " tasyāpareṇa samayena viṣakṛtam utthitaṃ;",
    "K01vinv172u:6509": " so 'nekair agadamantraprayogaiś cikitsyate;",
    "K01vinv172u:6510": " na cāsau vyādhir upaśamaṃ gacchati;",
    "K01vinv172u:6511": " sa mātāpitṛbhyāṃ tasya ṛṣeḥ sakāśam upanītaḥ;",
    "K01vinv172u:6512": " maharṣe upasthāyakas te viṣakṛtena prāṇair viyujyate;",
    "K01vinv172u:6513": " cikitsāṃ kuruṣva iti;",
    "K01vinv172u:6514": " sa satyopayācanaṃ kartum ārabdhaḥ",
    "K01vinv172u:6515": " samaṃ te dāraka cittaṃ mitreṣv api ripuṣv api /",
    "K01vinv172u:6516": " anena satyavākyena nirviṣo bhava dāraka // iti",
    "K01vinv172u:6517": " sa satyopayācanakālasamanantaram eva nirviṣīkṛtaḥ",
    "K01vinv172u:6518": " kiṃ manyadhve bhikṣavo yo 'sau dārakaḥ aham eva saḥ tena kālena tena samayena;",
    "K01vinv172u:6519": " yo 'sau ṛṣiḥ eṣa eva sa daśabalakāśyapaḥ;",
    "K01vinv172u:6520": " tadāpy aham anena satyopayācanena svasthīkṛtaḥ;",
    "K01vinv172u:6521": " etarhy apy aham anena satyopayācanena svasthīkṛtaḥ",
    "K01vinv172u:6522": " The disappointment of Devadatta",
    "K01vinv172u:6523": " devadatto duḥkhī durmanā vipratīsārī cintayati:",
    "K01vinv172u:6524": " vyarthaṃ mayā śramaṇasya gautamasya śilā kṣiptā;",
    "K01vinv172u:6525": " na ca śramaṇo gautamaḥ praghātitaḥ;",
    "K01vinv172u:6526": " mahājanapratisaṃvidito jātaḥ iti;",
    "K01vinv172u:6527": " sa vṛkṣamūlaṃ gatvā cintāparaḥ kṛtakena paryaṅkaṃ badhvā avasthitaḥ;",
    "K01vinv172u:6528": " bhikṣavaḥ sthānasthāneṣv avadhyāyanti kṣipanti vivācayanti:",
    "K01vinv172u:6529": " paśva bhadanta īdṛśaḥ krūrāśayo devadattaḥ,",
    "K01vinv172u:6530": " yena bhagavataḥ pravrajitasyāpi parākrāntam;",
    "K01vinv172u:6531": " upariṣṭāt śilā kṣiptā iti;",
    "K01vinv172u:6532": " kokālikakhaṇḍadravyakaṭamorakatiṣyasamudradattāḥ kathayanti:",
    "K01vinv172u:6533": " kiṃ bhavanto yadvā tadvā asamīkṣya kathayanti nanu paśyata devadattam asmin vṛkṣamūle;",
    "K01vinv172u:6534": " caturthaṃ dhyānaṃ samāpannaḥ mahātmāsau;",
    "K01vinv172u:6535": " katham evaṃ kariṣyati iti",
    "K01vinv172u:6536": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:6537": " paśya bhadanta amī kokālikakhaṇḍadravyakaṭamorakatiṣyasamudradattāḥ ātmanā alajjinaḥ alajjino devadattasya varṇaṃ bhāṣante iti;",
    "K01vinv172u:6538": " bhagavān āha:",
    "K01vinv172u:6539": " na bhikṣava etarhi yathā atīte 'py adhvani ete alajjina alajjino varṇam abhāṣanta;",
    "K01vinv172u:6540": " tac chrūyatāṃ (SBV II 176)",
    "K01vinv172u:6541": " The story of a jackal and a crow",
    "K01vinv172u:6542": " (concerning a previous birth of Devadatta, etc.)",
    "K01vinv172u:6543": " bhūtapūrvaṃ bhikṣavo rājagṛhīyakair manuṣyaiḥ rājñā ca kenacit kāraṇena kriyākāraṃ kṛtvā dve śmaśāne vyavasthāpite,",
    "K01vinv172u:6544": " ekasmin pradeśe puruṣāś chorayitavyāḥ ekasmin striyaḥ iti;",
    "K01vinv172u:6545": " yāvad apareṇa samayena paṇḍakaḥ kālagataḥ;",
    "K01vinv172u:6546": " sa na ekasmin śmaśāne avakāśaṃ labhate,",
    "K01vinv172u:6547": " na dvitīye; rājagṛhasyānyatamasmin pradeśe udyānaṃ mūlakandapuṣpaphalasalilasaṃpannaṃ nānāvihaganikūjitaṃ;",
    "K01vinv172u:6548": " tasmiṃś ca khustaśirā ṛṣiḥ prativasati;",
    "K01vinv172u:6549": " phalamūlāmbubhakṣaḥ ajinavalkalavāsāḥ;",
    "K01vinv172u:6550": " tasmiṃś ca pradeśe trikaṇṭakedārairaṇḍavṛkṣāś ca santi;",
    "K01vinv172u:6551": " tatra sa paṇḍako choritaḥ;",
    "K01vinv172u:6552": " kuṇapagandhena sṛgāla āgataḥ; (A 489a)",
    "K01vinv172u:6553": " sa taṃ paṇḍakaṃ bhakṣayitum ārabdhaḥ;",
    "K01vinv172u:6554": " kākaś ca eraṇḍavṛkṣāgratas tiṣṭhati;",
    "K01vinv172u:6555": " tasya buddhir utpannā:",
    "K01vinv172u:6556": " sṛgālasya varṇaṃ bhāṣe;",
    "K01vinv172u:6557": " kadācid bhakṣitaśeṣaṃ dadyād iti;",
    "K01vinv172u:6558": " sa tasya gāthayā varṇaṃ bhāṣitum ārabdhaḥ:",
    "K01vinv172u:6559": " siṃhasya te yathā grīvā ṛṣabhasya yathā kaṭiḥ /",
    "K01vinv172u:6560": " mṛgarāja namas tubhyaṃ bhuktaśeṣaṃ labhemahi // iti",
    "K01vinv172u:6561": " sṛgālo vyavalokya pratyabhāṣata",
    "K01vinv172u:6562": " ko 'yaṃ drumavarāgre 'smin dvijānāṃ pravaraḥ khalu /",
    "K01vinv172u:6563": " avabhāsya diśaḥ sarvāḥ bhrājate ratnapiṇḍavat // iti",
    "K01vinv172u:6564": " kākaḥ kathayati",
    "K01vinv172u:6565": " aham asmi mahābhāga darśanārthaṃ tvāgataḥ /",
    "K01vinv172u:6566": " mṛharāja nams tubhyaṃ bhuktaśeṣaṃ labhemahi // iti",
    "K01vinv172u:6567": " sṛgālaḥ kathayati",
    "K01vinv172u:6568": " mayūrakaṇṭhas tvam asi vāyasa priyadarśana /",
    "K01vinv172u:6569": " ākrandacāriṇāṃ śreṣṭha ehi bhuṅkṣva yathāsukhaṃ // iti",
    "K01vinv172u:6570": " so 'vatīrṇaḥ sṛgālena saha kuṇapaṃ bhakṣayan tena ṛṣiṇā dṛṣṭaḥ;",
    "K01vinv172u:6571": " sa gāthāṃ bhāṣate (SBV II 177)",
    "K01vinv172u:6572": " cirasya bata paśyāmi samāgamam alajjinoḥ /",
    "K01vinv172u:6573": " vṛkṣādhamasya cchāyāyāṃ bhuñjate kuṇapaṃ saha // iti",
    "K01vinv172u:6574": " kākena śrutaṃ;",
    "K01vinv172u:6575": " sa sāmarṣaṃ gāthāṃ bhāṣate",
    "K01vinv172u:6576": " yadi siṃho myūraś ca bhuñjate varajāṅgalam /",
    "K01vinv172u:6577": " kim atra khustaśirasaḥ paradattopajīvinaḥ // iti",
    "K01vinv172u:6578": " ṛṣir api jātāmarṣo gāthāṃ bhāṣate",
    "K01vinv172u:6579": " pakṣiṇām adhamaḥ kākaḥ jambukaś ca catuṣpadām /",
    "K01vinv172u:6580": " eraṇḍaś cāpi vṛkṣāṇāṃ mauṣyānāṃ ca paṇḍakaḥ /",
    "K01vinv172u:6581": " hīnās trikaṇṭakedārāḥ paśyālajjisamāgamam // iti",
    "K01vinv172u:6582": " tataḥ kāko bhūyasyā mātrayā saṃjātāmarṣo ṛṣer agniśaraṇaṃ praviśya vyavalokayitum ārabdho na paśyati kiṃcit;",
    "K01vinv172u:6583": " kamaṇḍaluṃ bhaṅktvā niṣpalāyitaḥ;",
    "K01vinv172u:6584": " yāvad asau ṛṣir agniśaraṇaṃ praviśya paśyati kamaṇḍaluṃ bhagnaṃ;",
    "K01vinv172u:6585": " sa saṃlakṣayati:",
    "K01vinv172u:6586": " tasyaitad duṣkākasya karma nānyasya;",
    "K01vinv172u:6587": " iti viditvā gāthāṃ bhāṣate",
    "K01vinv172u:6588": " na rocyās tādṛśāḥ kecid alajināḥ krūrāśayāḥ /",
    "K01vinv172u:6589": " dūṣitaṃ cāgniśaraṇaṃ bhagnaś cāpi kamaṇḍaluḥ //",
    "K01vinv172u:6590": " avarṇārho na varṇārhaḥ na vācyaṃ khalu sarvathā /",
    "K01vinv172u:6591": " kiṃcin matimatā nityaṃ tūṣṇīṃbhāvaḥ sukhāvahaḥ // iti",
    "K01vinv172u:6592": " kiṃ manyadhve bhikṣavo yo 'sau ṛṣir aham eva saḥ tena kālena tena samayena;",
    "K01vinv172u:6593": " sṛgālo devadattaḥ tena kālena tena samayena,",
    "K01vinv172u:6594": " kākaḥ kokālikaḥ tena kālena tena samayena;",
    "K01vinv172u:6595": " tadāpy etāv alajjinau alajjinor varṇam abhāṣātām;",
    "K01vinv172u:6596": " etarhy apy etāv alajjinau alajjinor varṇaṃ bhāṣete",
    "K01vinv172u:6597": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:6598": " kutra bhadanta bhagavato devadattasya ca tatprathamato vairūkṣyam utpannam iti;",
    "K01vinv172u:6599": " bhagavān āha",
    "K01vinv172u:6600": " The story of the two birds Dharma and Adharma",
    "K01vinv172u:6601": " (concerning a previous birth of the Buddha and of Devadatta)",
    "K01vinv172u:6602": " bhūtapūrvaṃ bhikṣavo dvau jīvajīvakau ekena kāyena samudratīre prativasataḥ dharmaś cādharmaś ca;",
    "K01vinv172u:6603": " yāvad adharmo middham (SBV II 178)",
    "K01vinv172u:6604": " avakrāntaḥ;",
    "K01vinv172u:6605": " dharmo jāgarti;",
    "K01vinv172u:6606": " tena amṛtaphalam uhyamānaṃ dṛṣṭaṃ;",
    "K01vinv172u:6607": " tena tad gṛhītaṃ;",
    "K01vinv172u:6608": " sa saṃlakṣayati:",
    "K01vinv172u:6609": " kiṃ tāvad enam utthāpayiṣyāmi?",
    "K01vinv172u:6610": " āhosvid bhakṣayāmi?",
    "K01vinv172u:6611": " iti; bhūyaḥ saṃlakṣayati:",
    "K01vinv172u:6612": " bhakṣayāmi:",
    "K01vinv172u:6613": " ekasminn eva śarīre vipakṣyate iti;",
    "K01vinv172u:6614": " sa tena notthāpitaḥ;",
    "K01vinv172u:6615": " svayam eva (A 489b)",
    "K01vinv172u:6616": " bhakṣitaḥ; sa pratibuddhaḥ;",
    "K01vinv172u:6617": " tasmin pradeśe dharmasya aṃrtaphalodgāraḥ utthitaḥ;",
    "K01vinv172u:6618": " adharmeṇa ghrātaḥ;",
    "K01vinv172u:6619": " sa kathayati:",
    "K01vinv172u:6620": " kasya eṣa udgāraḥ iti;",
    "K01vinv172u:6621": " sa kathayati:",
    "K01vinv172u:6622": " amṛtaphalasya;",
    "K01vinv172u:6623": " kutra labdhaṃ?",
    "K01vinv172u:6624": " ; sa kathayati:",
    "K01vinv172u:6625": " mayā tava suptasya amṛtaphalaṃ labdhaṃ;",
    "K01vinv172u:6626": " tan mayā bhakṣitaṃ;",
    "K01vinv172u:6627": " tvaṃ notthāpitaḥ:",
    "K01vinv172u:6628": " ekasminn eva śarīre vipakṣyate iti;",
    "K01vinv172u:6629": " sa kathayati:",
    "K01vinv172u:6630": " na śobhanaṃ kṛtam;",
    "K01vinv172u:6631": " aham api kālajño bhaviṣyāmi iti;",
    "K01vinv172u:6632": " yāvad apareṇa samayena dharmo middham avakrāntaḥ;",
    "K01vinv172u:6633": " adharmo jāgarti;",
    "K01vinv172u:6634": " tena viṣaphalam uhyamānaṃ dṛṣṭaṃ;",
    "K01vinv172u:6635": " tena tad bhakṣitaṃ;",
    "K01vinv172u:6636": " tāv ubhāv api mūrcchitau;",
    "K01vinv172u:6637": " adharmo viṣaphalena paryākulīkṛtaḥ kathayati:",
    "K01vinv172u:6638": " tatra tatropapadyeya,",
    "K01vinv172u:6639": " yatra yatra janmani tava vadhakaḥ syāṃ pratyarthikaḥ pratyamitraḥ iti;",
    "K01vinv172u:6640": " dharmaḥ kathayati:",
    "K01vinv172u:6641": " aham api yatra yatropapadyeya,",
    "K01vinv172u:6642": " tatra tatra janmani tava maitryupasaṃhāraṃ kuryām iti",
    "K01vinv172u:6643": " bhagavān āha:",
    "K01vinv172u:6644": " kiṃ manyadhve bhikṣavo yo 'sau dharmaḥ aham eva saḥ tena kālena tena samayena;",
    "K01vinv172u:6645": " yo 'sāv adharmaḥ eṣa eva sa devadattaḥ tena kālena tena samayena;",
    "K01vinv172u:6646": " tatrāyaṃ mama tatprathamato virūkṣitaḥ;",
    "K01vinv172u:6647": " ahaṃ cāsya maitreṇa cittenāvasthitaḥ;",
    "K01vinv172u:6648": " bhūyo 'py ayaṃ yathā mama virūkṣitaḥ,",
    "K01vinv172u:6649": " ahaṃ cāsya maitracittaḥ;",
    "K01vinv172u:6650": " tac chrūyatām",
    "K01vinv172u:6651": " The story of Sūryanemi the poet",
    "K01vinv172u:6652": " (concerning a previous birth of the Buddha and of Devadatta)",
    "K01vinv172u:6653": " bhūtapūrvaṃ bhikṣavo vārāṇasyāṃ nagaryāṃ sarjaraso nāma rājā rājyaṃ kārayati ṛddhaṃ ca yāvad ākīrṇabahujanamanuṣyaṃ ca;",
    "K01vinv172u:6654": " tena bhūmyantarasya rājñaḥ sakāśād dārikā labdhā;",
    "K01vinv172u:6655": " sa tayā sārdhaṃ krīḍati ramate paricārayati;",
    "K01vinv172u:6656": " tasya krīḍato ramamāṇasya paricārayataḥ sā dārikā kālāntareṇa āpannasatvā saṃvṛttā;",
    "K01vinv172u:6657": " sā aṣṭānāṃ vā navānāṃ vā māsānām atyayāt sūryodaye prasūtā; dārako (SBV II 179)",
    "K01vinv172u:6658": " jātaḥ abhirūpo darśanīyaḥ prāsādikaḥ;",
    "K01vinv172u:6659": " tasya jātau jātimahaṃ kṛtvā nāmadheyaṃ vyavasthāpyte kiṃ bhavatu dārakasya nāma iti;",
    "K01vinv172u:6660": " amātyāḥ kathayanti:",
    "K01vinv172u:6661": " ayaṃ dārakaḥ sūryodaye jātaḥ;",
    "K01vinv172u:6662": " tasmād bhavatu dārakasya sūryanemīti nāma;",
    "K01vinv172u:6663": " tasya sūryanemīti nāmadheyaṃ vyavasthāpitaṃ;",
    "K01vinv172u:6664": " sūryanemī dārakaḥ aṣṭābhyo dhātrībhyo dattaḥ;",
    "K01vinv172u:6665": " dvābhyām aṃsadhātrībhyāṃ dvābhyāṃ kṣīradhātrībhyāṃ dvābhyāṃ maladhātrībhyāṃ dvābhyāṃ krīḍanikābhyāṃ dhātrībhyāṃ;",
    "K01vinv172u:6666": " so 'ṣṭābhir dhātrībhir unnīyate vardhyate kṣīreṇa dadhnā navanītena sarpiṣā sarpirmaṇḍena anyaiś cottaptottaptair upakaraṇaviśeṣair āśu vardhate hradastham iva paṅkajam;",
    "K01vinv172u:6667": " sa yadā mahān saṃvṛttas tadā lipyām upanyastaḥ saṅkhyāyāṃ gaṇanāyāṃ mudrāyāṃ;",
    "K01vinv172u:6668": " yāni rājñāṃ kṣatriyāṇāṃ mūrdhābhiṣiktānāṃ janapadaiśvaryasthāmavīryam anuprāptānāṃ",
    "K01vinv172u:6669": " mahāntaṃ pṛthivīmaṇḍalam abhinirjitya adhyāvasatāṃ pṛthag bhavanti śilpasthānakarmasthānāni",
    "K01vinv172u:6670": " tadyathā hastigrīvāyām aśvapṛṣṭhe rathe tsarau dhanuṣi apayāne niryāṇe aṃkuśagrahe",
    "K01vinv172u:6671": " pāśagrahe tomaragrahe chedye bhedye vedhye muṣṭibandhe pādabandhe śikhābandhe dūravedhe",
    "K01vinv172u:6672": " śabdavedhe marmavedhe akṣūṇavedhe dṛḍhaprahāritāyāṃ pañcasu sthāneṣu kṛtāvī saṃvṛttaḥ;",
    "K01vinv172u:6673": " sa pitrā yauvarājye pratiṣṭhāpitaḥ (A 490a)",
    "K01vinv172u:6674": " sarjarasasya rājñaḥ agramahiṣī dharmā nāma;",
    "K01vinv172u:6675": " agrāmātyaś ca goniṣādo nāmnā;",
    "K01vinv172u:6676": " tasmiṃś ca rājā atyarthaṃ viśvastaḥ;",
    "K01vinv172u:6677": " yāvad apareṇa samayena rājā sarjarasaḥ dharmayā sārdhaṃ krīḍati ramate paricārayati;",
    "K01vinv172u:6678": " tasya krīḍato ramamāṇasya paricārayataḥ dharmā āpannasatvā saṃvṛttā;",
    "K01vinv172u:6679": " sā naimittikair vyākṛtā:",
    "K01vinv172u:6680": " putraṃ janayiṣyati;",
    "K01vinv172u:6681": " sa rājānaṃ jīvitād vyaparopya svayam eva paṭṭe badhvā rājyaiśvaryādhipatyaṃ kārayiṣyati iti;",
    "K01vinv172u:6682": " yāvad rājā sarjarasaḥ glānaḥ saṃvṛttaḥ;",
    "K01vinv172u:6683": " sa upasthīyate mūlagaṇḍapatrapuṣpaphalabhaiṣajyaiḥ;",
    "K01vinv172u:6684": " na cāsau vyādhir upaśamaṃ gacchati;",
    "K01vinv172u:6685": " śarīrāvasthā paricchinnā;",
    "K01vinv172u:6686": " sa saṃlakṣayati:",
    "K01vinv172u:6687": " mamātyayāt sūryanemī rājā bhaviṣyati;",
    "K01vinv172u:6688": " niyatam asau dharmāṃ ghatayiṣyati;",
    "K01vinv172u:6689": " kim atra prāptakālaṃ;",
    "K01vinv172u:6690": " iti bhūyaḥ sa saṃlakṣyati:",
    "K01vinv172u:6691": " ayam amātyo goniṣādaḥ mayā praṇītair bhogaiḥ saṃvibhaktaḥ,",
    "K01vinv172u:6692": " pratipālitaś ca;",
    "K01vinv172u:6693": " asya dharmāṃ samarpayāmi iti;",
    "K01vinv172u:6694": " tena goniṣāda āhūyoktaḥ:",
    "K01vinv172u:6695": " mama dharmā agramahiṣī:",
    "K01vinv172u:6696": " tvaṃ cāgrāmātyaḥ;",
    "K01vinv172u:6697": " mama śarīrāvasthā paricchinnā;",
    "K01vinv172u:6698": " niyatam ahaṃ prāṇāir viyokṣye;",
    "K01vinv172u:6699": " tvayā matpriyatayā tathā anuṣṭheyaṃ yathā dharmā sūryaneminā jīvitān na vyaparopyate (SBV II 180)",
    "K01vinv172u:6700": " iti; sa kathayati:",
    "K01vinv172u:6701": " deva tad api na śakyaṃ te kartum;",
    "K01vinv172u:6702": " alpotsuko bhavatu devaḥ;",
    "K01vinv172u:6703": " tathā kariṣye yathā na praghātyate iti",
    "K01vinv172u:6704": " sarve kṣayāntā nicayāḥ patanāntāḥ samucchrayāḥ /",
    "K01vinv172u:6705": " saṃyogā viprayogāntāḥ maraṇāntaṃ ca jīvitam //",
    "K01vinv172u:6706": " iti rājā sarjaraḥ kālagataḥ;",
    "K01vinv172u:6707": " sa chatradhvajapatākādiśobhayā mahatā satkāreṇa dhyāpitaḥ;",
    "K01vinv172u:6708": " sūryanemī mahārājaḥ mahārājābhiṣekeṇa abhiṣiktaḥ;",
    "K01vinv172u:6709": " tenāmātyānām ājñā dattā;",
    "K01vinv172u:6710": " dharmāṃ ghātayata iti;",
    "K01vinv172u:6711": " goniṣādaḥ kathayati:",
    "K01vinv172u:6712": " deva kim asamīkṣya praghātyate?",
    "K01vinv172u:6713": " na jñāyate kiṃ dārakaṃ janayiṣyati?",
    "K01vinv172u:6714": " uta dārikām iti;",
    "K01vinv172u:6715": " tad yadi dārakaṃ janayiṣyati sa eva jīvitād vyaparopyate iti;",
    "K01vinv172u:6716": " sūryanemī rājā kathayati:",
    "K01vinv172u:6717": " evaṃ bhavatu;",
    "K01vinv172u:6718": " tvayaiva saṃrakṣyā iti;",
    "K01vinv172u:6719": " tena gṛhe sthāpitā;",
    "K01vinv172u:6720": " sā aṣṭānāṃ vā navānāṃ vā māsānām atyayāt prasūtā;",
    "K01vinv172u:6721": " dārako jātaḥ;",
    "K01vinv172u:6722": " tasminn eva divase kaivartī prasūtā;",
    "K01vinv172u:6723": " tasyā dārikā jātā;",
    "K01vinv172u:6724": " sa jātamātra eva kaivartīṃ dhanena pralobhya parivartitaḥ;",
    "K01vinv172u:6725": " goniṣādena rājño niveditaṃ:",
    "K01vinv172u:6726": " deva dharmā prasūtā;",
    "K01vinv172u:6727": " dārikā jātā iti;",
    "K01vinv172u:6728": " rājā kathayati:",
    "K01vinv172u:6729": " śobhanaṃ; muktāḥ smaḥ iti;",
    "K01vinv172u:6730": " sa dārakaḥ kaivartyā āpāyitaḥ poṣitaḥ saṃvardhitaḥ mahān saṃvṛttaḥ;",
    "K01vinv172u:6731": " lipyakṣarāṇi pāṭhitaḥ;",
    "K01vinv172u:6732": " kāvyaṃ kartum ārabdhaḥ;",
    "K01vinv172u:6733": " tasya kaviḥ kaivartadārakaḥ kaviḥ kaivartadārakaḥ iti saṃjñā saṃvṛttā;",
    "K01vinv172u:6734": " goniṣādena dharmāyāḥ samākhyātaṃ:",
    "K01vinv172u:6735": " putras te kāvyakartā saṃvṛttaḥ iti;",
    "K01vinv172u:6736": " sā kathayati:",
    "K01vinv172u:6737": " paśyāmi tāvat kīdṛśaḥ iti;",
    "K01vinv172u:6738": " sa kathayati:",
    "K01vinv172u:6739": " alaṃ; kiṃ tena dṛṣṭena iti;",
    "K01vinv172u:6740": " sā kathayati:",
    "K01vinv172u:6741": " putrābhilāṣiṇī ākāṃkṣaty eva darśanaṃ nāvatiṣṭhate iti;",
    "K01vinv172u:6742": " tasyā goniṣādena avaśyanirbandhaṃ jñātvā upāyasaṃvidhānena matsyāṃ kṛtvā praveśitaḥ;",
    "K01vinv172u:6743": " sa praviśann eva naimittikair vyākṛtaḥ: (A 490b)",
    "K01vinv172u:6744": " eṣa kaviḥ kaivartadārako rājānaṃ jīvitād vyaparopya,",
    "K01vinv172u:6745": " svayam eva paṭṭāṃ badhvā rājyaṃ kārayiṣyati iti;",
    "K01vinv172u:6746": " rājñā śrutaṃ;",
    "K01vinv172u:6747": " tenāmātyānām ājñā dattā:",
    "K01vinv172u:6748": " gṛhṇīta yathā na paribhraśyate iti;",
    "K01vinv172u:6749": " tena karṇaparamparayā śrutaṃ;",
    "K01vinv172u:6750": " sa itaś cāmutaś ca niṣpalāyamāno vṛddhayuvatyā gṛhaṃ praviṣṭaḥ;",
    "K01vinv172u:6751": " sa tayā gopāyitaḥ;",
    "K01vinv172u:6752": " tato haridratailena gātrāṇi mrakṣayitvā maṃce āropya mṛta iti kṛtvā niṣkāsitaḥ;",
    "K01vinv172u:6753": " sa ca śmaśāne choritaḥ;",
    "K01vinv172u:6754": " utthāya niṣpalāyitaḥ;",
    "K01vinv172u:6755": " tasmin pradeśe anyatamaḥ puruṣaḥ puṣpaphalāni paryeṣate;",
    "K01vinv172u:6756": " tenāsau niṣpalāyamāno dṛṣṭaḥ;",
    "K01vinv172u:6757": " tasya pṛṣṭhataś cārakapuruṣāḥ pradhāvitāḥ;",
    "K01vinv172u:6758": " tair asau puruṣaḥ pṛṣṭaḥ: bho (SBV II 181)",
    "K01vinv172u:6759": " puruṣa na tvayā īdṛśaḥ pramāṇena varṇena ca anena pathā gacchan kaścin manuṣyo dṛṣṭaḥ?",
    "K01vinv172u:6760": " sa kathayati:",
    "K01vinv172u:6761": " dṛṣṭaḥ; anena pathā gacchata iti;",
    "K01vinv172u:6762": " te tasya pṛṣṭhato 'nubaddhāḥ;",
    "K01vinv172u:6763": " so 'nyatamasmin karvaṭake rajakasya gṛhaṃ praviṣṭaḥ;",
    "K01vinv172u:6764": " tasya ca yathāvṛttam ārocitaṃ;",
    "K01vinv172u:6765": " cārakapuruṣaiḥ karvaṭako vicārayitum ārabdhaḥ;",
    "K01vinv172u:6766": " rajakena vastravaraṇḍena veṣṭayitvā gardabhe āropya karvaṭakān niṣkāsitaḥ;",
    "K01vinv172u:6767": " snānaśālāyāṃ nitvā muktaḥ;",
    "K01vinv172u:6768": " utthāya caturdiśaṃ vyavalokya niṣpalāyitaḥ;",
    "K01vinv172u:6769": " tatrāpy anyatareṇa puruṣeṇa dṛṣṭaḥ;",
    "K01vinv172u:6770": " tena cārakapuruṣāṇāṃ niveditaṃ;",
    "K01vinv172u:6771": " bhavanto yadarthaṃ yūyaṃ karvaṭakaṃ pratyavekṣatha,",
    "K01vinv172u:6772": " asau puruṣaḥ anena pathā gataḥ;",
    "K01vinv172u:6773": " gacchata śīghram iti;",
    "K01vinv172u:6774": " te saṃprasthitāḥ;",
    "K01vinv172u:6775": " so 'py aparasmin grāme carmakāragṛhaṃ praviṣṭaḥ;",
    "K01vinv172u:6776": " tasya tena yathāvṛttam ārocitaṃ;",
    "K01vinv172u:6777": " sa kathayati:",
    "K01vinv172u:6778": " pṛṣṭhato mukhe upānahau kuru iti;",
    "K01vinv172u:6779": " sa kathayati:",
    "K01vinv172u:6780": " na mayā kadācid evaṃrūpā upānahā kṛtapūrvā;",
    "K01vinv172u:6781": " sa gāthāṃ bhāṣate",
    "K01vinv172u:6782": " nānāmatayo hy anekarūpās",
    "K01vinv172u:6783": " tulitās te tulayā hi naikayāpi /",
    "K01vinv172u:6784": " vanavaṃ kuru carmakāra me tvaṃ",
    "K01vinv172u:6785": " yat pṛṣṭhaṃ tad iha mamāgrataḥ kuruṣva // iti",
    "K01vinv172u:6786": " tenāsau carmakāraḥ śikṣitaḥ;",
    "K01vinv172u:6787": " carmakāreṇa tādṛśyau upānahau kṛte;",
    "K01vinv172u:6788": " kuḍyaparikṣipto 'sau karvaṭakaḥ;",
    "K01vinv172u:6789": " sa tena upānahau prāvṛtya upacchidreṇa niṣpalāyitaḥ;",
    "K01vinv172u:6790": " cārakapuruṣāḥ upānahā anusṛtya karvaṭakam anvāhiṇḍante;",
    "K01vinv172u:6791": " so 'pi niṣpalāyamānaḥ udakaṃ praviṣṭaḥ,",
    "K01vinv172u:6792": " nāgair nāgabhavanaṃ praveśitaḥ;",
    "K01vinv172u:6793": " rājñā śravaparamparayā śrutaṃ yathā asau nāgair nāgabhavanaṃ praveśitaḥ iti;",
    "K01vinv172u:6794": " rājñā amātyānām ājñā dattā:",
    "K01vinv172u:6795": " bhavanto ye madviṣayanivāsinaḥ āhituṇḍikāḥ,",
    "K01vinv172u:6796": " te sarve matsakāśe āneyāḥ iti;",
    "K01vinv172u:6797": " taiḥ sarve viṣayanivāsinaḥ āhituṇḍikāḥ rājñaḥ upanītāḥ;",
    "K01vinv172u:6798": " rājñā teṣām ājñā dattā:",
    "K01vinv172u:6799": " bhavanto gacchata;",
    "K01vinv172u:6800": " amuṣmin nāgabhavane nāgam uddharata iti;",
    "K01vinv172u:6801": " evaṃ deveti sarve āhituṇḍikāḥ rājñaḥ pratiśrutya tannāgabhavanaṃ gatāḥ;",
    "K01vinv172u:6802": " anyatarasyāṃ cāṭavyāṃ piṅgalo nāma yakṣo māṃsarudhirabhakṣaḥ;",
    "K01vinv172u:6803": " tasya bhayāt śvāpadā api tam aṭavīṃ parityajanti;",
    "K01vinv172u:6804": " kim uta manuṣyāḥ sā piṅgalāṭavīti prakāśā (SBV II 182)",
    "K01vinv172u:6805": " saṃvṛttā; āhituṇḍikena sa nāgas tathā mantrabalādhānād upadruto yathā (A 491a)",
    "K01vinv172u:6806": " santrastaḥ piṅgalāṭavyāṃ chorito na śaktas tām atikrāmayituṃ;",
    "K01vinv172u:6807": " nāgāḥ saṃjalpaṃ kurvanti:",
    "K01vinv172u:6808": " na śobhanam asmābhiḥ kṛtaṃ yad asau piṅgalāṭavīṃ nātikrāmitaḥ;",
    "K01vinv172u:6809": " so 'pi piṅgalena yakṣeṇa praghātyate;",
    "K01vinv172u:6810": " vayaṃ ca tadartham abhidrutāḥ;",
    "K01vinv172u:6811": " katham atra pratipattavyam iti;",
    "K01vinv172u:6812": " sa nāgarājaḥ kathayati:",
    "K01vinv172u:6813": " etam artham āhituṇḍikānāṃ nivedayāmaḥ iti;",
    "K01vinv172u:6814": " tair āhituṇḍikānāṃ samākhyātaṃ:",
    "K01vinv172u:6815": " bhavanto yadarthaṃ vayam ākulīkriyāmahe,",
    "K01vinv172u:6816": " so 'smābhir arthataḥ praghātita eva,",
    "K01vinv172u:6817": " yat piṅgalāṭavyāṃ samutsṛṣṭaḥ iti;",
    "K01vinv172u:6818": " āhituṇḍikaiḥ rājña etat prakaraṇaṃ samākhyātaṃ;",
    "K01vinv172u:6819": " rājā kathayati:",
    "K01vinv172u:6820": " yady apy evaṃ tathāpi samanveṣyatām iti;",
    "K01vinv172u:6821": " sa piṅgalāṭavyām itaś cāmutaś ca paribhramitum ārabdhaḥ;",
    "K01vinv172u:6822": " piṅgalaś ca yakṣaḥ anyatamasmin pradeśe kukkuraiḥ parivṛtas tiṣṭhati;",
    "K01vinv172u:6823": " tenāsau kukkuraiś ca dūrata eva dṛṣṭaḥ;",
    "K01vinv172u:6824": " sa saṃlakṣayati:",
    "K01vinv172u:6825": " kiṃ mamānena mṛtapravṛttiḥ śrutā?",
    "K01vinv172u:6826": " yenāyam atra praviṣṭa iti;",
    "K01vinv172u:6827": " tena tasya kukkurā utsṛṣṭāḥ;",
    "K01vinv172u:6828": " sa niṣpalāyamāno vṛkṣam abhirūḍhaḥ;",
    "K01vinv172u:6829": " kukkurāḥ piṅgalaś ca vṛkṣasyādhastād vyavasthitāḥ;",
    "K01vinv172u:6830": " piṅgalaḥ kathayati:",
    "K01vinv172u:6831": " bhoḥ puruṣa na tvayā śrutaṃ piṅgalāṭavyāṃ piṅgalo nāma amanuṣyakaḥ prativasati;",
    "K01vinv172u:6832": " yas tatra praviśati sa taṃ praghātayati iti;",
    "K01vinv172u:6833": " prāptas te kālaḥ;",
    "K01vinv172u:6834": " avatara iti;",
    "K01vinv172u:6835": " sa kathayati:",
    "K01vinv172u:6836": " yāvaj jīvāmi tāvat tiṣṭhāmi iti;",
    "K01vinv172u:6837": " piṅgalayakṣaḥ avasaktikāṃ badhvā nirbandhenāvasthitaḥ;",
    "K01vinv172u:6838": " sa pracālayitum ārabdhaḥ;",
    "K01vinv172u:6839": " tena tasyopari vastraṃ kṣiptaṃ;",
    "K01vinv172u:6840": " kukkurāḥ saṃlakṣayanti:",
    "K01vinv172u:6841": " sa evāyaṃ manuṣyaḥ patitaḥ iti;",
    "K01vinv172u:6842": " te piṅgalaṃ yakṣaṃ bhakṣayitvā prakrāntāḥ;",
    "K01vinv172u:6843": " sa vṛkṣāt śanair avatīrya prakrāntaḥ tena tenānvāhiṇḍan;",
    "K01vinv172u:6844": " sa saṃlakṣayati:",
    "K01vinv172u:6845": " mama mātulaḥ ṛṣīṇāṃ madhye pravrajitaḥ;",
    "K01vinv172u:6846": " tasya sakāśaṃ gacchāmi iti;",
    "K01vinv172u:6847": " tasya ca ṛṣer anyatamasmin parvate udyānaṃ mūlapuṣpaphalasalilasaṃpannaṃ vividhataruṣaṇḍamaṇḍitaṃ nānāvihaganikūjitaṃ;",
    "K01vinv172u:6848": " so 'nupūrveṇa śravaparamparayā tasya riṣeḥ sakāśam upasaṃkrāntaḥ;",
    "K01vinv172u:6849": " jñātisambandham ākhyāyāvasthitaḥ;",
    "K01vinv172u:6850": " tatrāpi cārakapuruṣaiḥ samanviṣṭaḥ;",
    "K01vinv172u:6851": " te taṃ grahītum ārabdhāḥ;",
    "K01vinv172u:6852": " tena parvataprapātād ātmā muktaḥ;",
    "K01vinv172u:6853": " sa patann anyatamena puruṣeṇa śikhāyāṃ gṛhītāḥ;",
    "K01vinv172u:6854": " śikhā utpaṭitā;",
    "K01vinv172u:6855": " sa patitaḥ;",
    "K01vinv172u:6856": " te saṃlakṣayanti:",
    "K01vinv172u:6857": " mṛto 'yaṃ; gacchāmaḥ iti te śikhām ādāya rājñaḥ sakāśaṃ gatāḥ kathayanti: (SBV II 183)",
    "K01vinv172u:6858": " deva praghātito 'sau kaviḥ;",
    "K01vinv172u:6859": " iyam asya śikhā iti;",
    "K01vinv172u:6860": " rājā parituṣṭaḥ;",
    "K01vinv172u:6861": " tena te bhogaiḥ saṃvibhaktāḥ;",
    "K01vinv172u:6862": " atha yā devatā ṛṣer udyānanivāsinī,",
    "K01vinv172u:6863": " tayā tasya riṣeḥ samākhyātaṃ:",
    "K01vinv172u:6864": " bhāgineyas te kṛcchrasaṅkaṭasaṃbādhaprāptaḥ;",
    "K01vinv172u:6865": " na samanvāharas?",
    "K01vinv172u:6866": " iti; sa kathayati:",
    "K01vinv172u:6867": " yadi mayā na samanvāhṛto 'bhaviyat prāṇair viyuktaḥ abhaviṣyad iti;",
    "K01vinv172u:6868": " sa ṛṣir vidyāmantradhārī;",
    "K01vinv172u:6869": " īdṛśīṃ vidyāṃ jānīte yayā puruṣaḥ strī bhavati strī puruṣo bhavati;",
    "K01vinv172u:6870": " sa tena tāṃ vidyāṃ grāhitaḥ; uktaś ca:",
    "K01vinv172u:6871": " gacchedānīm;",
    "K01vinv172u:6872": " akutobhayo vihara iti;",
    "K01vinv172u:6873": " so 'nyaṃ pratirūpaṃ strīveṣaṃ (A 491b)",
    "K01vinv172u:6874": " vidyayā abhinirmāya vārāṇasīṃ gatvā rājakīye udyāne sthitaḥ;",
    "K01vinv172u:6875": " udyānapālair dṛṣṭaḥ;",
    "K01vinv172u:6876": " paraṃ vismayam upagatāḥ;",
    "K01vinv172u:6877": " tair laghu laghv eva gatvā sūryanemino rājñaḥ samākhyātaṃ:",
    "K01vinv172u:6878": " deva evaṃrūpayauvanasaṃpannā strī udyāne tiṣṭhati",
    "K01vinv172u:6879": " iti; tenājñā dattā ānīyatām iti;",
    "K01vinv172u:6880": " sā mahatā śrīsamudāyena rājakulaṃ praveśitā;",
    "K01vinv172u:6881": " rājā sūryanemis tayā sārdham atīva saṃraktaḥ;",
    "K01vinv172u:6882": " tatas tayā avasaraṃ jñātvā rahasi sthito jīvitād vyaparopitaḥ;",
    "K01vinv172u:6883": " punaś ca vidyāṃ parivartya puruṣaḥ saṃvṛttaḥ;",
    "K01vinv172u:6884": " tataḥ svayam eva paṭṭaṃ badhvā goniṣādasyāmātyasya nivedya rājye pratiṣṭhitaḥ;",
    "K01vinv172u:6885": " devatā gāthāṃ bhāṣate",
    "K01vinv172u:6886": " nāsau hato yaya śiro na chinnaṃ",
    "K01vinv172u:6887": " bhūyas sa utthāya karoti karma /",
    "K01vinv172u:6888": " sa vai hato śabdahatena tena",
    "K01vinv172u:6889": " kavinā yathā sarjarasya putraḥ // iti",
    "K01vinv172u:6890": " kiṃ manyadhve bhikṣavo yo 'sau sūryanemī rājā sarjarasya rājñaḥ putraḥ eṣa eva sa devadattaḥ tena kālena tena samayena;",
    "K01vinv172u:6891": " yo 'sau kaviḥ kaivartadārakaḥ aham eva saḥ tena kālena tena samayena;",
    "K01vinv172u:6892": " tadāpy eṣa mama vairaprasaktaḥ;",
    "K01vinv172u:6893": " etarhy apy eṣa mama vairaprasaktaḥ;",
    "K01vinv172u:6894": " bhūyo 'pi yathaiṣa mama vairānubaddhas tac chrūyatām",
    "K01vinv172u:6895": " The story of the two jewellers",
    "K01vinv172u:6896": " (concerning a previous birth of the Buddha and of Devadatta)",
    "K01vinv172u:6897": " bhūtapūrvaṃ bhikṣavaḥ anyatamasmin karvaṭake dvau maṇikārau prativasataḥ;",
    "K01vinv172u:6898": " tayoḥ rathyā vibhaktā gṛhaṃ ca;",
    "K01vinv172u:6899": " tena khalu samayena anyatamaḥ parikṣīṇavibhavo vaṇik;",
    "K01vinv172u:6900": " sa maṇibhājanam ādāya taṃ karvaṭakam anuprāptaḥ;",
    "K01vinv172u:6901": " tato mārgaśramaṃ prativinodya ekasya maṇikārasya sakāśam upasaṃkrāntaḥ kathayati:",
    "K01vinv172u:6902": " idaṃ maṇibhājnam arghaṃ kuruṣva iti;",
    "K01vinv172u:6903": " tena svalpaṃ mūlyaṃ kṛtaṃ;",
    "K01vinv172u:6904": " sa kathayati:",
    "K01vinv172u:6905": " kim evaṃ kathayasi?",
    "K01vinv172u:6906": " yady api ahaṃ bhogebhyaḥ paribhraṣṭaḥ na tu prajñayā;",
    "K01vinv172u:6907": " jānāmy aham evāsya mūlyam iti;",
    "K01vinv172u:6908": " sa tasya sakāśam (SBV II 184)",
    "K01vinv172u:6909": " upasaṃkramya dvitīyasya sakāśam upasaṃkrāntaḥ kathayati:",
    "K01vinv172u:6910": " idam maṇibhājanaṃ;",
    "K01vinv172u:6911": " mūlyam asya kuruṣva iti;",
    "K01vinv172u:6912": " tena tasya puṣkalaṃ mūlyaṃ kṛtaṃ;",
    "K01vinv172u:6913": " sa parituṣṭaḥ kathayati: gṛhāṇā,",
    "K01vinv172u:6914": " dehi mūlyam iti;",
    "K01vinv172u:6915": " sa kathayati:",
    "K01vinv172u:6916": " nāsti me etāvan mūlyam iti;",
    "K01vinv172u:6917": " sa kathayati:",
    "K01vinv172u:6918": " yad asti tad anuprayaccha iti;",
    "K01vinv172u:6919": " tena gṛhītaṃ;",
    "K01vinv172u:6920": " tenānyena maṇikāreṇa śrutaṃ;",
    "K01vinv172u:6921": " sa saṃjātāmarṣas tasya sakāśam upasaṃkrāntaḥ;",
    "K01vinv172u:6922": " mayaitat pūrvaṃ gṛhaṃ nītaṃ;",
    "K01vinv172u:6923": " mayā cāsya mūlyaṃ kṛtaṃ;",
    "K01vinv172u:6924": " tvaṃ kasmād gṛhṇīṣe?",
    "K01vinv172u:6925": " iti; tayoḥ parasparaṃ vairūkṣyam utpannam",
    "K01vinv172u:6926": " kiṃ manyadhve bhikṣavo yo 'sau maṇikāraḥ yena maṇibhājanasya svalpaṃ mūlyaṃ kṛtam eṣa eva sa devadattaḥ tena kālena tena samayena;",
    "K01vinv172u:6927": " yo 'sau dvitīyo maṇikāraḥ yena puṣkalaṃ mūlyaṃ kṛtam aham eva saḥ tena kālena tena samayena;",
    "K01vinv172u:6928": " tadāpy āvayoḥ parasparaṃ vairūkṣyam utpannaṃ;",
    "K01vinv172u:6929": " punar api yathā vayoḥ vairūkṣyam utpannaṃ;",
    "K01vinv172u:6930": " tac chrūyatām",
    "K01vinv172u:6931": " The story of the elder son of a gṛhapati",
    "K01vinv172u:6932": " (concerning a previous birth of the Buddha and Devadatta)",
    "K01vinv172u:6933": " bhūtapūrvaṃ bhikṣavaḥ anyatamasmin karvaṭake gṛhapatiḥ prativasati;",
    "K01vinv172u:6934": " tena sadṛśāt kulāt kalatram ānītaṃ;",
    "K01vinv172u:6935": " sa tayā sārdhaṃ krīḍati ramate paricārayati;",
    "K01vinv172u:6936": " tasya krīḍato ramamāṇasya paricārayataḥ (A 492a)",
    "K01vinv172u:6937": " kālāntareṇa patnī āpannasatvā saṃvṛttā;",
    "K01vinv172u:6938": " sā aṣṭānāṃ vā navānāṃ vā māsānām atyayāt prasūtā;",
    "K01vinv172u:6939": " dārako jātaḥ;",
    "K01vinv172u:6940": " sā asya patnī kālagatā;",
    "K01vinv172u:6941": " sa saṃlakṣayati:",
    "K01vinv172u:6942": " dārakaṃ kaḥ samvardhayiṣyati?",
    "K01vinv172u:6943": " anyām ānayāmi iti;",
    "K01vinv172u:6944": " tenānyā ānītā;",
    "K01vinv172u:6945": " sa tayā sārdhaṃ krīḍati ramate paricārayati;",
    "K01vinv172u:6946": " tasyā api putro jātaḥ;",
    "K01vinv172u:6947": " sāpi kālagatā;",
    "K01vinv172u:6948": " sa gṛhapatiḥ saṃlakṣayati:",
    "K01vinv172u:6949": " yady anyām ānayāmi,",
    "K01vinv172u:6950": " sāpi kālaṃ kariṣyati;",
    "K01vinv172u:6951": " jyeṣṭhasya putrasya niveśanaṃ karomi iti;",
    "K01vinv172u:6952": " tena jyeṣṭhasya putrasya niveśaḥ kṛtaḥ;",
    "K01vinv172u:6953": " tasya bahavaḥ putrā duhitaraś ca jātāḥ;",
    "K01vinv172u:6954": " sā tasya bhāryā kathayati:",
    "K01vinv172u:6955": " āryaputra eṣa dārakas tava ko bhavati?",
    "K01vinv172u:6956": " iti: sa kathayati:",
    "K01vinv172u:6957": " kanīyān bhrātā;",
    "K01vinv172u:6958": " sā kathayati:",
    "K01vinv172u:6959": " ārya tava bahavaḥ putrāḥ;",
    "K01vinv172u:6960": " ayam ekaḥ;",
    "K01vinv172u:6961": " eṣāṃ cāsya ca tulyo gṛhabhogo deyaḥ;",
    "K01vinv172u:6962": " sa kathayati:",
    "K01vinv172u:6963": " bhadre eṣa lokadharmaḥ iti;",
    "K01vinv172u:6964": " sā kathayati:",
    "K01vinv172u:6965": " yady evaṃ praghātaya enam iti;",
    "K01vinv172u:6966": " kāmān khalu pratisevamānasya nāsti kiṃcit pāpakaṃ karma akaraṇīyam iti sa puṣpaphalavyājena aṭavīṃ nītvā praghātitaḥ; (SBV II 185)",
    "K01vinv172u:6967": " kiṃ manyadhve bhikṣavo yo 'sau jyeṣṭho gṛhapatiputraḥ eṣa eva sa devadattaḥ tena kālena tena samayena;",
    "K01vinv172u:6968": " yo 'sau kanīyān aham eva saḥ tena kālena tena samayena;",
    "K01vinv172u:6969": " tadāpy anena mamāntike vairūkṣyam utpāditaḥ;",
    "K01vinv172u:6970": " etarhy apy anena vairūkṣyam utpāditaḥ;",
    "K01vinv172u:6971": " yathā punar apy āvayor vairūkṣyam utpannaṃ;",
    "K01vinv172u:6972": " tac chrūyatām",
    "K01vinv172u:6973": " The story of a girl and an astrologer",
    "K01vinv172u:6974": " (concerning a previous birth of the Buddha and Devadatta)",
    "K01vinv172u:6975": " bhūtapūrvaṃ bhikṣavaḥ anyatamasmin karvaṭake brāhmaṇaḥ prativasati;",
    "K01vinv172u:6976": " tena sadṛśāt kulāt kalatram ānītaṃ;",
    "K01vinv172u:6977": " sa tayā sārdhaṃ krīḍati ramate paricārayati;",
    "K01vinv172u:6978": " tasya krīḍato ramamāṇasya paricārayataḥ patnī āpannasatvā saṃvṛttā;",
    "K01vinv172u:6979": " sā aṣṭānāṃ vā navānāṃ vā māsānām atyayāt prasūtā;",
    "K01vinv172u:6980": " dārikā jātā abhirūpā darśanīyā prāsādikā;",
    "K01vinv172u:6981": " sa brāhmaṇaḥ saṃlakṣayati:",
    "K01vinv172u:6982": " yo mamādya gṛhaṃ brāhmaṇo bhikṣārthī praviśati,",
    "K01vinv172u:6983": " tasyaināṃ kanyābhikṣāṃ prayacchāmi iti;",
    "K01vinv172u:6984": " yāvad anyatamo māṇavaḥ bhikṣārthī tasya gṛhaṃ praviṣṭaḥ:",
    "K01vinv172u:6985": " svasti bhikṣāṃ prayaccha iti;",
    "K01vinv172u:6986": " tena brāhmaṇenāhūyoktaḥ:",
    "K01vinv172u:6987": " māṇava iyaṃ mama duhitā;",
    "K01vinv172u:6988": " mayā kanyābhikṣā tubhyaṃ dattā iti;",
    "K01vinv172u:6989": " sa kathayati:",
    "K01vinv172u:6990": " nādya pratigṛhṇāmi;",
    "K01vinv172u:6991": " divasamuhūrtena pratigrahiṣyāmi iti;",
    "K01vinv172u:6992": " sa prakrāntaḥ;",
    "K01vinv172u:6993": " yāvad anyatamo māṇavo bhikṣārthī tasya gṛhaṃ praviṣṭaḥ:",
    "K01vinv172u:6994": " svasti bhikṣāṃ prayaccha iti;",
    "K01vinv172u:6995": " sa tena brāhmaṇenāhūyoktaḥ:",
    "K01vinv172u:6996": " māṇava iyaṃ mama duhitā;",
    "K01vinv172u:6997": " mayā kanyābhikṣā tubhyaṃ dattā iti;",
    "K01vinv172u:6998": " sa kathayati:",
    "K01vinv172u:6999": " aparo 'tra māṇavaḥ bhikṣārthī praviṣṭaḥ;",
    "K01vinv172u:7000": " tasmai kimarthaṃ na dattā iti;",
    "K01vinv172u:7001": " sa kathayati:",
    "K01vinv172u:7002": " yad brūte nakṣatram aśobhanam iti;",
    "K01vinv172u:7003": " sa kathayati:",
    "K01vinv172u:7004": " yady evaṃ pratīṣṭā bhavatu iti;",
    "K01vinv172u:7005": " brāhmaṇaḥ kathayati:",
    "K01vinv172u:7006": " tvaṃ punaḥ kimarthaṃ nakṣatraṃ na paśyati?",
    "K01vinv172u:7007": " iti; sa gāthāṃ bhāṣate",
    "K01vinv172u:7008": " nakṣatraṃ bhadrakaṃ sarvaṃ sarve kalyāṇakā dināḥ /",
    "K01vinv172u:7009": " samutpanneṣu kāryeṣu sarvam etat pradakṣiṇam //",
    "K01vinv172u:7010": " hāpayanti narā hy arthaṃ nakṣatragaṇanāparāḥ /",
    "K01vinv172u:7011": " artho hy arthasya nakṣatraṃ kiṃ kāryaṃ jyotibhiḥ punaḥ //",
    "K01vinv172u:7012": " sa pratigṛhītvā prakrāntaḥ (A 492b)",
    "K01vinv172u:7013": " tenānyena māṇavena śrutaṃ sā brāḥmaṇakanyā anena māṇavena pratīṣṭā iti;",
    "K01vinv172u:7014": " sa tasya sakāśaṃ gataḥ (SBV II 186)",
    "K01vinv172u:7015": " kathayati: māṇavakaḥ sā kanyā kimarthaṃ tvayā pratīṣṭā?",
    "K01vinv172u:7016": " mayā pūrvalabdhā iti;",
    "K01vinv172u:7017": " sa kathayati:",
    "K01vinv172u:7018": " tvaṃ nakṣatragaṇanāparaḥ;",
    "K01vinv172u:7019": " nakṣatraṃ tāvat parīkṣa;",
    "K01vinv172u:7020": " mama tu śobhanaṃ nakṣatram iti; sa ruṣitaḥ",
    "K01vinv172u:7021": " kiṃ manyadhve bhikṣavo yo 'sau pūrvamāṇavaḥ eṣa eva sa devadattaḥ tena kālena tena samayena;",
    "K01vinv172u:7022": " yo 'sau paścimako māṇavaḥ aham eva sa tena kālena tena samayena;",
    "K01vinv172u:7023": " tadāpy asya mamāntike vairūkṣyam utpannaṃ;",
    "K01vinv172u:7024": " etrhy apy asya mamāntike vairūkṣyam utpannaṃ",
    "K01vinv172u:7025": " The very ferocious elephant of Ājātaśatru,",
    "K01vinv172u:7026": " Dhanapālaka by name",
    "K01vinv172u:7027": " buddho bhagavān rājagṛhe viharati veṇuvane kalandakanivāpe;",
    "K01vinv172u:7028": " tena khalu samayena yo 'sau rājñaḥ ajātaśatroḥ dhanapālako nāma duṣṭanāgaḥ pratidinam āvāsān niṣkrāmyamāṇo mahājanavipraghātaṃ karoti;",
    "K01vinv172u:7029": " rājagṛhanivāsinā janakāyena rājā ajātaśatrur vijñaptaḥ:",
    "K01vinv172u:7030": " deva dhanapālako duṣṭanāgaḥ pratidinam āvāsān niṣkrāmyamāṇo rathyāvīthīcatvaraśṛṅgāṭakeṣu mahājanavipraghātaṃ karoti;",
    "K01vinv172u:7031": " tad arhati devaḥ hastidamakānām ājñāṃ dātuṃ yathā na pratidinaṃ niṣkāsayanti;",
    "K01vinv172u:7032": " śvo niṣkrāmyate iti ca ghaṇṭāvaghoṣaṇaṃ kārayitum iti;",
    "K01vinv172u:7033": " rājā kathayati evaṃ bhavatu;",
    "K01vinv172u:7034": " gacchata iti;",
    "K01vinv172u:7035": " rājñā amātyānām ājñā dattā:",
    "K01vinv172u:7036": " āhūyantāṃ bhavanto hastidamakāḥ iti;",
    "K01vinv172u:7037": " tair hastidamakā āhūtāḥ;",
    "K01vinv172u:7038": " rājā kathayati:",
    "K01vinv172u:7039": " bhavanto rājagṛhanivāsinā janakāyena abhihito 'smi dhanapālako duṣṭanāgaḥ pratidinam āvāsān niṣkrāmyamāṇo rathyāvīthīcatvaraśṛṅgāṭakeṣu mahājanavipraghātaṃ",
    "K01vinv172u:7040": " tad arhati devaḥ hastidamakānām ājñāṃ dātuṃ yathā na pratidinaṃ niṣkāsayanti;",
    "K01vinv172u:7041": " śvo niṣkrāmyate iti ca ghaṇṭāvaghoṣaṇaṃ kārayitum iti;",
    "K01vinv172u:7042": " tad yuṣmābhir na pratidinaṃ niṣkrāmayitavyaḥ;",
    "K01vinv172u:7043": " śvo niṣkrāmyate iti ca ghaṇṭāvaghoṣaṇaṃ kārayitavyam iti;",
    "K01vinv172u:7044": " hastidamakāḥ rājñaḥ ajātaśatroḥ pratiśrutya pādayor nipatya prakrāntāḥ (SBV II 187)",
    "K01vinv172u:7045": " Devadatta's attempt to kill the Buddha by means of the elephant Dhanapālaka",
    "K01vinv172u:7046": " rājagṛhe cānyataro gṛhapatiḥ āḍhyo mahādhano mahābhogaḥ;",
    "K01vinv172u:7047": " tena buddhapramukho bhikṣusaṃghaḥ śvo 'ntargṛhe bhaktena upanimantritaḥ;",
    "K01vinv172u:7048": " devadattena śrutaṃ yathā amukena gṛhapatinā buddhapramuko bhikṣusaṃghaḥ śvo 'ntargṛhe bhaktenopanimantritaḥ iti;",
    "K01vinv172u:7049": " tena hastidamakasya śatasahasro muktāhāro dattaḥ; uktaś ca:",
    "K01vinv172u:7050": " amukena gṛhapatinā śramaṇo gautamaḥ saśrāvakasaṃghaḥ śvo 'ntargṛhe bhaktena upanimantritaḥ;",
    "K01vinv172u:7051": " tat tvayā dhanapālako hastināgaḥ utsraṣṭavyaḥ iti;",
    "K01vinv172u:7052": " sa kathayati:",
    "K01vinv172u:7053": " ārya evaṃ bhavatu;",
    "K01vinv172u:7054": " kiṃtu yathā vā tathā vā devam avalokaya iti;",
    "K01vinv172u:7055": " tato devadatto yena rājā ajātaśatrus tenopasaṃkrāntaḥ;",
    "K01vinv172u:7056": " upasaṃkramya rājānam ajātaśatrum idam avocat:",
    "K01vinv172u:7057": " śaktas tvaṃ māṃ buddhatve na pratiṣṭhāpayitum; (A 493a)",
    "K01vinv172u:7058": " api tu tvaṃ pitaraṃ jīvitād vyaparopya rājye pratiṣṭhapitaḥ;",
    "K01vinv172u:7059": " aham api śramaṇaṃ gautamaṃ praghātya sarvajñatvaṃ karomi;",
    "K01vinv172u:7060": " dhanapālaṃ hastināgam utsṛja iti;",
    "K01vinv172u:7061": " ajātaśatruḥ kathayati:",
    "K01vinv172u:7062": " na tvayā śrutam?",
    "K01vinv172u:7063": " adāntadamakā buddhā bhagavantaḥ iti;",
    "K01vinv172u:7064": " sa kathayati:",
    "K01vinv172u:7065": " yady adāntadamakāḥ syuḥ aham eva tāvad anena dāntaḥ syām iti;",
    "K01vinv172u:7066": " sa taṃ yathā vā tathā vā avalokya hastidamakānāṃ sakāśam upasaṃkramya kathayati:",
    "K01vinv172u:7067": " niveditaṃ mayā devasya;",
    "K01vinv172u:7068": " tad yuṣmābhiḥ śvo dhanapālako hastināgaḥ utsraṣṭavyaḥ iti;",
    "K01vinv172u:7069": " tato hastidamakaiḥ rājagṛhe ghaṇṭāvaghoṣaṇaṃ kāritaṃ:",
    "K01vinv172u:7070": " śṛṇvantu bhavanto rājagṛhanivāsinaḥ paurāḥ,",
    "K01vinv172u:7071": " śvo hastināgo mucyate;",
    "K01vinv172u:7072": " tad yuṣmābhiḥ śvaḥ sarvaprayatnena ātmarakṣā kartavyā iti;",
    "K01vinv172u:7073": " gṛhapatiḥ śrutvā cintāparo vyavasthitaḥ:",
    "K01vinv172u:7074": " īdṛśo 'haṃ mandabhāgyaḥ;",
    "K01vinv172u:7075": " mayā buddhapramukho bhikṣusaṃghaḥ śvo 'ntargṛhe bhaktenopanimantritaḥ;",
    "K01vinv172u:7076": " dhanapālakaś ca duṣṭanāgaḥ śvo mucyate;",
    "K01vinv172u:7077": " kathaṃ mayā buddhapramukho bhikṣusaṃghaḥ bhojayitavyaḥ iti;",
    "K01vinv172u:7078": " punaḥ saṃlakṣayati:",
    "K01vinv172u:7079": " sādhayāmi pākaṃ;",
    "K01vinv172u:7080": " tatraiva nītvā bhagavantaṃ bhojayāmi iti;",
    "K01vinv172u:7081": " sa śuci praṇītaṃ khādanīyabhojanīyaṃ sādhayitvā kālyam evotthāya bhagavataḥ sakāśaṃ gataḥ:",
    "K01vinv172u:7082": " bhagavan rājagṛhe ghaṇṭāvaghoṣaṇaṃ śvo dhanapālako hastināgo mucyate;",
    "K01vinv172u:7083": " yuṣmābhiḥ śaktitaḥ ātmarakṣā kartavyā iti;",
    "K01vinv172u:7084": " tad bhagavatā rājagṛhaṃ na praveṣṭavyam;",
    "K01vinv172u:7085": " aham ihaiva annapānam ānayāmi iti;",
    "K01vinv172u:7086": " bhagavān kathayati:",
    "K01vinv172u:7087": " alpotsukas tvaṃ gṛhapate bhava;",
    "K01vinv172u:7088": " annapānaṃ sajjīkuru;",
    "K01vinv172u:7089": " vigataṃ tathāgatasya nāgabhayaṃ;",
    "K01vinv172u:7090": " praviśāmy ahaṃ saśrāvakasaṃghaḥ iti;",
    "K01vinv172u:7091": " tato 'sau gṛhapatir āttamanāttamanāḥ svagṛhaṃ gataḥ; annapānaṃ (SBV II 188)",
    "K01vinv172u:7092": " samanvāhṛtya āsanādi prajñapya bhagavantam udīkṣamāṇaḥ avasthitaḥ;",
    "K01vinv172u:7093": " atha bhagavān pūrvāhṇe nivāsya pātracīvaram ādāya paṃcabhir bhikṣuśataiḥ sārdhaṃ rājagṛhaṃ praviṣṭaḥ;",
    "K01vinv172u:7094": " dhanapālako hastināgaḥ utsṛṣṭaḥ;",
    "K01vinv172u:7095": " adrākṣīd dhanapālako hastināgo bhagavantaṃ dūrād eva;",
    "K01vinv172u:7096": " dṛṣṭvā ca punar bhrūkuṭiṃ kṛtvā nādaṃ ca muktvā yena bhagavāṃs tena sabalam ājavena prādhāvat",
    "K01vinv172u:7097": " atha devadattaḥ ajātaśatrusahīyaḥ apariprāsādam abhiruhya avasthitaḥ;",
    "K01vinv172u:7098": " paśyāmi śramaṇaṃ gotamaṃ praghātyamānam iti;",
    "K01vinv172u:7099": " tato devadattaḥ bhagavantaṃ dṛṣṭvā hṛṣṭatuṣṭapramuditaḥ uccair gāthām uvāca",
    "K01vinv172u:7100": " dvipaṃcabala paśyāmi tvāṃ nāgabalamarditam /",
    "K01vinv172u:7101": " saśrāvakaś śākyasuta tvam adya na bhaviṣyasi // iti",
    "K01vinv172u:7102": " bhagavān āha:",
    "K01vinv172u:7103": " nīco 'si devadatta;",
    "K01vinv172u:7104": " pravādaṃ tvaṃ pravadasi daśabalabalinaṃ mām agaṇayitvā;",
    "K01vinv172u:7105": " paśyedānīṃ tu balaṃ daśabalabalinaḥ adbhutasya iti;",
    "K01vinv172u:7106": " tato bhagavatā dakṣiṇe karatale paṃca siṃhāḥ kesariṇaḥ paṭṭadhāriṇo nirmitāḥ;",
    "K01vinv172u:7107": " sa teṣāṃ gandhaṃ ghrātvā mūtrapuriṣam utsṛjan niṣpalāyitum ārabdhaḥ;",
    "K01vinv172u:7108": " bhagavatā sarvā diśaḥ ādīptāḥ pradīptāḥ saṃprajvalitāḥ ekajvālībhūtā adhimuktāḥ sthāpayitvā (A 493b)",
    "K01vinv172u:7109": " svakam eva pādamūlaṃ śāntaṃ śītībhūtam adhiṣṭhitaṃ;",
    "K01vinv172u:7110": " tato dhanapālako hastināgaḥ itaś cāmutaś ca pradhāvan sarvam ādiptaṃ paśyati;",
    "K01vinv172u:7111": " nānyatra bhagavataḥ pādamūlaṃ śītībhūtṃ;",
    "K01vinv172u:7112": " dhanapālakaprakopaṃ dṛṣṭvā sarve bhikṣavo niṣpalāyitāḥ sthāpayitvā āyuṣmantam ānandaṃ;",
    "K01vinv172u:7113": " tato dhanapālako vigatamadavego mandagatipracāratayā bhagavatsakāśam upasaṃkrāntaḥ;",
    "K01vinv172u:7114": " sa bhagavatā cakrasvastikanandyāvartena anekapuṇyaśatanirjātena bhītānām āśvāsanakareṇa kareṇa śirasi parāmṛṣṭaḥ;",
    "K01vinv172u:7115": " gāthā ca bhāṣitā",
    "K01vinv172u:7116": " mā kuñjara viheṭhaya nāgam",
    "K01vinv172u:7117": " duḥkhaṃ kuñjara viheṭhanam asya / (SBV II 189)",
    "K01vinv172u:7118": " no nāgahatasya parasmin",
    "K01vinv172u:7119": " bhadrā hi nāga gatir bhavati // iti+",
    "K01vinv172u:7120": " The elephant Dhanapālaka follows submissively the Buddha,",
    "K01vinv172u:7121": " dies of grief and is reborn in the heaven of the four great kings",
    "K01vinv172u:7122": " tvaṃ tāvad bhadramukha pūrvakeṇa duścaritena pratyavarāyāṃ tiryagyonāv utpannaḥ;",
    "K01vinv172u:7123": " sa tvam etarhi paraprāṇaharaḥ paraprāṇoparodhena parituṣyasi;",
    "K01vinv172u:7124": " itaś cyutasya te kā gatir bhaviṣyasi?",
    "K01vinv172u:7125": " kā upapattiḥ ko 'bhisaṃparāyaḥ iti hi bhadramukha sarvasaṃskārā anityāḥ;",
    "K01vinv172u:7126": " sarvadharmāḥ anātmānaḥ;",
    "K01vinv172u:7127": " śāntaṃ nirvāṇaṃ;",
    "K01vinv172u:7128": " mamāntike cittam abhiprasādya adyaiva tiryagyoniṃ virāgayiṣyasi;",
    "K01vinv172u:7129": " ity uktvā yena tasya gṛhapater niveśanaṃ tenopasaṃkrāntaḥ;",
    "K01vinv172u:7130": " upasaṃkramya prajñapta evāsane niṣaṇṇaḥ;",
    "K01vinv172u:7131": " dhanapālako 'pi bhagavantaṃ pṛṣṭhataḥ pṛṣṭhataḥ samanubaddhaḥ;",
    "K01vinv172u:7132": " bhagavān praviṣṭaḥ;",
    "K01vinv172u:7133": " sa dvāramūle sthitaḥ;",
    "K01vinv172u:7134": " bhagavantam apaśyan gṛhaṃ bhaṅktum ārabdhaḥ;",
    "K01vinv172u:7135": " bhagavatā tad gṛhaṃ sphaṭikamayaṃ nirmitaṃ yatrānāvṛtaṃ buddhabimbaṃ paśyati;",
    "K01vinv172u:7136": " sa bhagavnataṃ dṛṣṭvā na bhaṅktum ārabdhaḥ;",
    "K01vinv172u:7137": " bhagavān saśrāvakasaṃghaḥ bhuktvā dakṣiṇādeśanāṃ kṛtvā prakrāntaḥ;",
    "K01vinv172u:7138": " sa bhagavataḥ pṛṣṭhato 'nubaddha eva;",
    "K01vinv172u:7139": " etat prakaraṇam amātyaiḥ rājño niveditam:",
    "K01vinv172u:7140": " ; ajātaśatruṇā devadatto 'bhihitaḥ:",
    "K01vinv172u:7141": " tvayā mama anarthaḥ kṛtaḥ;",
    "K01vinv172u:7142": " taṃ hastinam āgamya sīmāntarā rājānaḥ māṃ nābhidravanti;",
    "K01vinv172u:7143": " so 'pi tvayā vimadīkṛtaḥ iti;",
    "K01vinv172u:7144": " sa tūṣṇīm avasthitaḥ;",
    "K01vinv172u:7145": " rājñā amātyānām ājñā dattā;",
    "K01vinv172u:7146": " yadā bhagavān nirgato bhavati tadā bhavadbhir dhanapālaḥ hastināgo dvāraṃ badhvā sthāpayitavyaḥ yathā bhagavataḥ pṛṣṭhataḥ na nirgacchati iti;",
    "K01vinv172u:7147": " amātyai api hastidamakānām ājñā dattā dhanapālakaṃ hastināgaṃ dvāraṃ badhvā sthāpayata yathā bhagavataḥ pṛṣṭhato na nirgacchati iti;",
    "K01vinv172u:7148": " sa bhagavantam apaśyan pādena śuṇḍām avaṣṭabhya kālagataḥ;",
    "K01vinv172u:7149": " cāturmahārājikeṣu deveṣūpapannaḥ;",
    "K01vinv172u:7150": " dharmatā khalu devaputrasya vā devakanyāyā vā aciropapannasya trīṇi cittāny utpadyante:",
    "K01vinv172u:7151": " kutaś cyutaḥ kutropapannaḥ kena karmaṇā iti;",
    "K01vinv172u:7152": " sa paśyati nāgebhyaś (SBV II 190)",
    "K01vinv172u:7153": " cyutaḥ; praṇīteṣu cāturmahārājikeṣu deveṣūpapannaḥ;",
    "K01vinv172u:7154": " bhagavato 'ntike cittam abhiprasādya iti",
    "K01vinv172u:7155": " atha nāgapūrviṇo devaputrasyaitad bahavat:",
    "K01vinv172u:7156": " na mama pratirūpaṃ syād yad ahaṃ paryuṣitaparivāsa eva bhagavantaṃ darśanāya upasaṃkrameyaṃ;",
    "K01vinv172u:7157": " yannv aham aparyuṣitaparivāsa eva bhagavantaṃ darśanāyopasaṃkrameyam iti; atha (A 494a)",
    "K01vinv172u:7158": " nāgapūrvī devaputraś calavimalakuṇḍaladharo hārārdhahāravibhūṣitagātraḥ tām eva rātriṃ",
    "K01vinv172u:7159": " divyānām utpalapadmakumudapuṇḍarīkamāndārakāṇāṃ puṣpāṇām utsaṃgaṃ pūrayitvā sarvaṃ",
    "K01vinv172u:7160": " veṇuvanaṃ kalandakanivāpam udāreṇāvabhāsenāvabhāsya bhagavataṃ puṣpair avakīrya bhagavataḥ",
    "K01vinv172u:7161": " purastān niṣaṇṇo dharmaśravaṇāya;",
    "K01vinv172u:7162": " tataḥ asya bhagavatā āśayānuśayaṃ dhātuṃ prakṛtiṃ ca jñātvā tādṛśī dharmadeśanā kṛtā",
    "K01vinv172u:7163": " yāṃ śrutvā nāgapūrviṇā devaputreṇa viṃśatiśikharasamudgataṃ satkāyadṛṣṭiśailaṃ jñānavajreṇa",
    "K01vinv172u:7164": " bhitvā srotaāpattiphalaṃ sākṣātkṛtaṃ;",
    "K01vinv172u:7165": " sa dṛṣṭasatyas trir udānam udānayati:",
    "K01vinv172u:7166": " idam asmākaṃ bhadanta na mātrā kṛtaṃ na pitrā kṛtaṃ;",
    "K01vinv172u:7167": " na devatābhiḥ;",
    "K01vinv172u:7168": " neṣṭena svajanabandhuvargeṇa;",
    "K01vinv172u:7169": " na pūrvapretair na śramaṇabrāhmaṇaiḥ yad bhagavatā asmākaṃ kṛtam;",
    "K01vinv172u:7170": " ucchoṣitā rudhirāśrusamudrāḥ;",
    "K01vinv172u:7171": " laṃghitā asthiparvatāḥ pihitāny apāyadvārāṇi vivṛtāni svargamokṣadvārāṇi;",
    "K01vinv172u:7172": " pratiṣṭhāpitāḥ smo devamanuṣyeṣu āha ca",
    "K01vinv172u:7173": " tavānubhāvāt pihitas sughoro",
    "K01vinv172u:7174": " hy apāyamārgo bahudoṣayuktaḥ /",
    "K01vinv172u:7175": " apāvṛtā svargagatiḥ supuṇya",
    "K01vinv172u:7176": " nirvāṇamārgaś ca mayopalabdhaḥ //",
    "K01vinv172u:7177": " tvadāśrayāc cāptam apetadoṣaṃ",
    "K01vinv172u:7178": " mayādya śuddhaṃ suviśuddhacakṣuḥ /",
    "K01vinv172u:7179": " prāptaṃ ca śāntaṃ padam āryakāntaṃ",
    "K01vinv172u:7180": " tīrṇaś ca duḥkhārṇavapāram asmi //",
    "K01vinv172u:7181": " jagati daityanarāmarapūjitaṃ",
    "K01vinv172u:7182": " vigatajanmajarāmaraṇāmayaṃ /",
    "K01vinv172u:7183": " bhavasahasrasudurlabhadarśanaṃ",
    "K01vinv172u:7184": " saphalam adya mune tava darśanam* //",
    "K01vinv172u:7185": " avanamya tataḥ pralambahāraḥ",
    "K01vinv172u:7186": " caraṇau dvāv abhivandya jātaharṣaḥ / (SBV II 191)",
    "K01vinv172u:7187": " parigamya ca dakṣiṇaṃ jitāriṃ",
    "K01vinv172u:7188": " suralokābhimukho divaṃ jagāma //",
    "K01vinv172u:7189": " atha nāgapūrvī devaputro vaṇig iva labdhalābhaḥ sasyasaṃpanna iva kārṣakaḥ śūra iva",
    "K01vinv172u:7190": " jitasaṃgrāmaḥ sarvarogaparimukta ivāturo yayā vibhūtyā bhagavatsakāśam upasaṃkrāntaḥ",
    "K01vinv172u:7191": " tayaiva vibhūtyā svabhavanaṃ gataḥ",
    "K01vinv172u:7192": " bhikṣavaḥ pūrvarātrāpararātraṃ jāgarikānuyogam anuyuktā viharanti;",
    "K01vinv172u:7193": " tair dṛṣṭo bhagavato 'ntike udāro 'vabhāsaḥ;",
    "K01vinv172u:7194": " yaṃ dṛṣṭvā bhagavantaṃ papracchuḥ:",
    "K01vinv172u:7195": " kiṃ bhagavan imāṃ rātriṃ bhagavantaṃ darśanāya brahmā sabhāṃpatiḥ śakro devendraḥ catvāro lokapālā upasaṃkrāntāḥ bhagavān āha:",
    "K01vinv172u:7196": " na bhikṣavo brahmā sabhāṃpatiḥ na śakro devānām indraḥ nāpi catvāro lokapālāḥ māṃ darśanāyopasaṃkrāntāḥ;",
    "K01vinv172u:7197": " api tu yuṣmābhir bhikṣavaḥ sa dhanapālo hastināgaḥ,",
    "K01vinv172u:7198": " tāvac caṇḍaḥ tāvad rabhaso yas tathāgatasya vadhāya parākrāntaḥ dṛṣṭo bhadanta:",
    "K01vinv172u:7199": " mayā vinītaḥ sa mamāntike cittam abhiprasādya kālagataḥ cāturmahārājijeṣu deveṣūpapannaḥ;",
    "K01vinv172u:7200": " sa imāṃ rātriṃ matsakāśam upasaṃkrāntaḥ;",
    "K01vinv172u:7201": " tasya mayā dharmo deśitaḥ;",
    "K01vinv172u:7202": " sa dṛṣṭasatyaḥ svabhavanaṃ gataḥ iti",
    "K01vinv172u:7203": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:7204": " kiṃ bhadanta dhanapālakena karma kṛtaṃ (A 494b)",
    "K01vinv172u:7205": " yasya karmaṇo vipākena tiryakṣūpapannaḥ;",
    "K01vinv172u:7206": " kiṃ karma kṛtaṃ yena cāturmahārājikeṣu deveṣūpapannaḥ satyadarśanaṃ ca kṛtam iti;",
    "K01vinv172u:7207": " bhagavān āha:",
    "K01vinv172u:7208": " dhanapālakenaiva hi bhikṣavaḥ karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāny avaśyabhāvīni;",
    "K01vinv172u:7209": " dhanapālena karmāṇi kṛtāny upacitāni ko 'nyaḥ pratyanubhaviṣyati?",
    "K01vinv172u:7210": " na bhikṣavaḥ karmāṇi kṛtāny upacitāni",
    "K01vinv172u:7211": " pūrvavad yāvat phalanti khalu dehinām",
    "K01vinv172u:7212": " Dhanapālaka in a previous birth",
    "K01vinv172u:7213": " bhūtapūrvaṃ bhikṣavaḥ asminn eva bhadrake kalpe viṃśativarṣasahasrāyuṣi prajāyāṃ kāśyapo nāma śāstā loka udapādi,",
    "K01vinv172u:7214": " vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā devamanuṣyāṇāṃ buddho bhagavān;",
    "K01vinv172u:7215": " sa vārāṇasīṃ nagarīm upaniśritya viharati ṛṣivadane mṛgadāve;",
    "K01vinv172u:7216": " tasya ca śāsane pravrajita āsīd vaiyāpṛtyakarah;",
    "K01vinv172u:7217": " tatrānena kṣudrānukṣudreṣu śikṣāpadeṣu anādaraḥ (SBV II 192)",
    "K01vinv172u:7218": " kṛtaḥ; tasya karmaṇo vipākena tiryakṣūpapannaḥ;",
    "K01vinv172u:7219": " yat tatrānena saṃghasya upasthānaṃ kṛtaṃ tasya karmaṇo vipākena annapānasya lābhī saṃvṛttaḥ;",
    "K01vinv172u:7220": " yan mamāntike cittam abhiprasādya kālagataḥ tena cāturmahārājikeṣu deveṣūpapannaḥ;",
    "K01vinv172u:7221": " yat kāśyape samyaksaṃbuddhe pravrajitena paṭhitaṃ svādhyāyitaṃ skandhakauśalaṃ dhātukauśalaṃ",
    "K01vinv172u:7222": " āyatanakauśalaṃ pratītyasamutpādakauśalaṃ sthānāsthānakauśalaṃ ca kṛtaṃ tena devabhūtena",
    "K01vinv172u:7223": " mamāntike satyadarśanaṃ kṛtam;",
    "K01vinv172u:7224": " iti hi bhikṣavaḥ ekāntakṛṣṇānāṃ karmaṇāṃ pūrvavad yāvad ekāntaśukleṣv eva karmasv ābhogaḥ karaṇīyaḥ ity evaṃ vo bhikṣavaḥ śikṣitavyam",
    "K01vinv172u:7225": " uddānam",
    "K01vinv172u:7226": " haṃśa aṭṭo 'thotsṛṣṭo",
    "K01vinv172u:7227": " mṛgaḥ pūtiś ca markaṭo gajaḥ",
    "K01vinv172u:7228": " bidālo balivardaḥ candrapāṣāṇaḥ",
    "K01vinv172u:7229": " hasti sṛgālo brāhmaṇen ca",
    "K01vinv172u:7230": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:7231": " paśya bhadanta bhagavān paṃcabhir bhikṣuśataiḥ parityaktaḥ;",
    "K01vinv172u:7232": " āyuṣmatā ānandena na parityaktaḥ;",
    "K01vinv172u:7233": " bhagavān āha:",
    "K01vinv172u:7234": " na bhikṣava etarhi;",
    "K01vinv172u:7235": " yathā atīte 'py adhvany abhiḥ parityaktaḥ;",
    "K01vinv172u:7236": " ānandena na parityaktaḥ;",
    "K01vinv172u:7237": " tac chrūyatām",
    "K01vinv172u:7238": " The story of the king Dhṛtarāṣṭra,",
    "K01vinv172u:7239": " and his faithful captain Pūrṇamukha, etc.",
    "K01vinv172u:7240": " (concerning a previous birth of Ānanda, etc.)",
    "K01vinv172u:7241": " bhūtapūrvaṃ bhikṣavo 'navatapte mahāsarasi dhṛtarāṣṭro nāma haṃsādhipatir babhūva;",
    "K01vinv172u:7242": " tasya dvau putrau pūrṇaś ca pūrṇamukhaś ca;",
    "K01vinv172u:7243": " pūrṇo jyeṣṭhaḥ pūrṇamukhaḥ kaniyān;",
    "K01vinv172u:7244": " tato pūrṇaś caṇḍo (SBV II 193)",
    "K01vinv172u:7245": " rabhasaḥ karkaśaḥ;",
    "K01vinv172u:7246": " nityam eva haṃsān bhartsayati;",
    "K01vinv172u:7247": " keṣāṃcit pakṣān utpāṭayati;",
    "K01vinv172u:7248": " keṣāṃcin nakharikābhiḥ kṣataṃ karoti;",
    "K01vinv172u:7249": " etāni cānyāni ca upadravaśatāni karoti;",
    "K01vinv172u:7250": " te haṃsāḥ pratidinam āgamya dhṛtarāṣṭrasya haṃsādhipater nivedayanti;",
    "K01vinv172u:7251": " sa saṃlakṣayati:",
    "K01vinv172u:7252": " pūrṇaś caṇḍo rabhasaḥ karkaśaḥ;",
    "K01vinv172u:7253": " yady aham enaṃ yauvarājye pratiṣṭhāpayāmi mamātyayād eṣa haṃsayūthaṃ nāśayiṣyati;",
    "K01vinv172u:7254": " tad upāyasaṃvidhānaṃ kartavyam iti;",
    "K01vinv172u:7255": " tena pūrṇaḥ pūrṇamukhaś ca ubhāv apy uktau;",
    "K01vinv172u:7256": " yaḥ utsān sarāṃsi taḍāgāni cāvalokya agrato matsakāsam āgacchati tam ahaṃ haṃsādhipatiṃ sthāpayāmi iti;",
    "K01vinv172u:7257": " tāv anyonyaṃ spardhayā paṃcaśataparivārau prankrāntau;",
    "K01vinv172u:7258": " tāv itaś cāmutaś ca utsān sarāṃsi taḍāgāni ca avalokayantāv (A 495a)",
    "K01vinv172u:7259": " anupūrveṇa vārāṇasīṃ nagarīm anuprāptau;",
    "K01vinv172u:7260": " tena khalu samayena vārāṇasyāṃ brahmadatto nāma rājā rājyaṃ kārayati ṛddhaṃ ca yāvad ākīrṇabahujanamanuṣyaṃ ca;",
    "K01vinv172u:7261": " tena vārāṇasyām udyānasya nātidūre brahmāvatī nāma puṣkariṇī saraḥprativiśiṣṭatarākhyā;",
    "K01vinv172u:7262": " tasyāṃ nānāvidhāni jalajāni puṣpāṇi ropitāni;",
    "K01vinv172u:7263": " tīre samantāc caturṣv api pārśveṣu anekāni puṣpaphalavṛkṣasahasrāṇi ropitāni;",
    "K01vinv172u:7264": " sā utpalakumudapuṇḍarīkasaṃchannā anekataruṣaṇḍamaṇḍitā bahuvividhavihaganikūjitā;",
    "K01vinv172u:7265": " tasyās tāṃ vibhūtiṃ dṛṣṭvā pūrṇo haṃsaḥ paṃcaśataparivāraḥ avatīrya yatheṣṭagatipracāratayā krīḍitum ārabdhaḥ;",
    "K01vinv172u:7266": " pūrṇamukho 'pi svayūthyair ucyate:",
    "K01vinv172u:7267": " tvam apy avatīrya krīḍa iti;",
    "K01vinv172u:7268": " sa kathayati:",
    "K01vinv172u:7269": " rājyaṃ tāvat pratīcchāmi;",
    "K01vinv172u:7270": " tataḥ paścād āgamya krīḍiṣyāmi iti;",
    "K01vinv172u:7271": " tena laghu laghv eva gatvā rājyaṃ pratīṣṭaṃ:",
    "K01vinv172u:7272": " tataḥ paṃcaśataparivāraḥ vārāṇasīm āgamya brahmāvatīṃ puṣkariṇīm avatīrya krīḍitum ārabdhaḥ;",
    "K01vinv172u:7273": " taṃ tathā pramodavihāriṇaṃ dṛṣṭvā janakāyaḥ saṃśayam āpannaḥ:",
    "K01vinv172u:7274": " aho paramadarśanīyo haṃsādhipatiḥ kuto 'pīha saṃprāptaḥ;",
    "K01vinv172u:7275": " brahmāvatīṃ puṣkariṇīm alaṃkṛtya sarvajalacarān pakṣiṇo rūpaśobhayā abhibhūya lokasya spṛhām utpādayati;",
    "K01vinv172u:7276": " yatheṣṭaṃ ca viharati iti;",
    "K01vinv172u:7277": " śrutvā sarva eva vārāṇasīnivāsī janakāyaḥ samantād brahmāvatīṃ puṣkariṇīṃ parivārya,",
    "K01vinv172u:7278": " tasya visrabdhavihāratāṃ rūpaśobhāṃ ca nirīkṣamāṇaḥ avasthitaḥ;",
    "K01vinv172u:7279": " amātyai rājño niveditaṃ:",
    "K01vinv172u:7280": " deva kuto 'pi haṃsādhipatir āgataḥ;",
    "K01vinv172u:7281": " sa brahmāvatīṃ puṣkariṇīm avatīrya anekahaṃsaśataparivāraḥ sarvān jalacarān pakṣiṇo rūpaśobhayā abhibhūya (SBV II 194)",
    "K01vinv172u:7282": " lokasya spṛhām utpādayan visrabdhavihāratayā tiṣṭhati iti;",
    "K01vinv172u:7283": " rājā kathayati:",
    "K01vinv172u:7284": " bhavantaḥ yady evam āhūyantāṃ śākunikāḥ iti;",
    "K01vinv172u:7285": " tair āhūtāḥ;",
    "K01vinv172u:7286": " rājā kathayati:",
    "K01vinv172u:7287": " bhavantaḥ śrūyate brahmāvatyāṃ puṣkariṇyām atiparamadarśanīyavigraho haṃsādhipatiḥ kuto 'py āgataḥ;",
    "K01vinv172u:7288": " sa yuṣmābhir eka akṣataḥ pāśair badhvā matsakāśam āneyaḥ; iti;",
    "K01vinv172u:7289": " sa taiḥ paramasukumāreṇa pāśena baddhaḥ;",
    "K01vinv172u:7290": " sa gāthāṃ bhāṣate",
    "K01vinv172u:7291": " saṃsyandito 'smi baddho manuṣyavaśam āgato 'ham /",
    "K01vinv172u:7292": " acikitsya ādāya haṃsayūthaṃ gacchata śīghraṃ hy anavataptam // iti",
    "K01vinv172u:7293": " ekonāni paṃcaśatāni niṣpalāyitāni;",
    "K01vinv172u:7294": " eko na niṣpalāyitaḥ;",
    "K01vinv172u:7295": " tam eva ca baddhaṃ śocamāno 'vasthitaḥ;",
    "K01vinv172u:7296": " śākunikās te dṛṣṭvā paraṃ vismayam āpannāḥ;",
    "K01vinv172u:7297": " rājabhayān na badhnanti;",
    "K01vinv172u:7298": " nāpi praghātayanti;",
    "K01vinv172u:7299": " te taṃ haṃsādhipatim ādāya rājñaḥ sakāśaṃ gatāḥ;",
    "K01vinv172u:7300": " sa dvitīyaḥ abaddhaḥ;",
    "K01vinv172u:7301": " snehapāśapāśitaḥ svayam eva gataḥ;",
    "K01vinv172u:7302": " sa haṃsādhipatī rājña upanītaḥ;",
    "K01vinv172u:7303": " rājā kathayati:",
    "K01vinv172u:7304": " bhavanto 'yaṃ dvitīyaḥ kimartham ānītaḥ?",
    "K01vinv172u:7305": " te kathayanti:",
    "K01vinv172u:7306": " deva nāsmābhir ayaṃ baddhaḥ;",
    "K01vinv172u:7307": " api tu svayam evāgataḥ iti;",
    "K01vinv172u:7308": " rājā paraṃ vismayam āpannaḥ kathayati:",
    "K01vinv172u:7309": " nūnam asyeyaṃ (A 495b)",
    "K01vinv172u:7310": " bhāryā; gacchata;",
    "K01vinv172u:7311": " etaṃ haṃsādhipatiṃ saha bhāryayā muñcata;",
    "K01vinv172u:7312": " na ca yuṣmābhiḥ kenacid api etau praghātyau iti;",
    "K01vinv172u:7313": " śākunikāḥ kathayanti:",
    "K01vinv172u:7314": " deva anya praghātayiṣyanti;",
    "K01vinv172u:7315": " janakāyasya nivedyatām iti;",
    "K01vinv172u:7316": " rājñā amātyānām ājñā dattā:",
    "K01vinv172u:7317": " gacchata bhavanto vārāṇasyāṃ nagaryāṃ ghaṇṭāvaghoṣaṇaṃ kārayata deva evaṃ samājñāpayati,",
    "K01vinv172u:7318": " na kenacid madviṣayanivāsinā jalacarāḥ pakṣiṇo ghātayitavyāḥ iti;",
    "K01vinv172u:7319": " tair ghaṇṭāvaghoṣaṇaṃ kāritaṃ",
    "K01vinv172u:7320": " kiṃ manyadhve bhikṣavo yo 'sau pūrṇamukho haṃsādhipatir aham eva saḥ tena kālena tena samayena;",
    "K01vinv172u:7321": " yā sā tasya patnī sa evāsāv ānandaḥ tena kālena tena samayena;",
    "K01vinv172u:7322": " yāni tāni ekonāni paṃca haṃsaśatāni,",
    "K01vinv172u:7323": " etāny eva tāni ekonāni paṃca bhikṣuśatāni;",
    "K01vinv172u:7324": " tadāpy aham ebhir haṃsabhūtaiḥ parityaktaḥ;",
    "K01vinv172u:7325": " ānandena haṃsabhūtena na parityaktaḥ;",
    "K01vinv172u:7326": " etarhy apy aham ebhiḥ parityaktaḥ;",
    "K01vinv172u:7327": " ānandena bhikṣuṇā na parityaktaḥ;",
    "K01vinv172u:7328": " bhūyo 'pi bhikṣavaḥ yathā aham ebhiḥ parityaktaḥ,",
    "K01vinv172u:7329": " ānandena bhikṣuṇā na parityakta tac chrūyatām (SBV II 195)",
    "K01vinv172u:7330": " The story of Karadaṇḍī,",
    "K01vinv172u:7331": " the Sahasrayodha",
    "K01vinv172u:7332": " (concerning a previous birth of Ānanda, etc.)",
    "K01vinv172u:7333": " bhūtapūrvaṃ bhikṣavo vārāṇasyāṃ nagaryām aṭṭo nāma rājā rājyaṃ kārayati ṛddhaṃ ca sphītaṃ ca yāvad ākīrṇabahujanamanuṣyaṃ ca;",
    "K01vinv172u:7334": " tasya paṃcāmātyaśatāni yeṣām anubhāvāt prātisīmaiḥ koṭṭarājabhir nābhibhūyate;",
    "K01vinv172u:7335": " yāvad dakṣiṇāpathāt karadaṇḍī nāma sahasrayodhī abhyāgataḥ;",
    "K01vinv172u:7336": " so 'nyatamenāmātyena rājñaḥ sakāśam upanītaḥ;",
    "K01vinv172u:7337": " deva ayaṃ karadaṇḍī nāma sahasrayodhī;",
    "K01vinv172u:7338": " devam uddiśya dakṣiṇāpathād āgataḥ;",
    "K01vinv172u:7339": " tad arhati devo 'sya parigrahaṃ kartum iti;",
    "K01vinv172u:7340": " sa rājñā parigṛhītaḥ;",
    "K01vinv172u:7341": " bhogaiḥ saṃvibhaktaḥ;",
    "K01vinv172u:7342": " yāvad apareṇa samayena aṭṭasya rājñaḥ bhūmyantarā rājānaḥ upacittabalasādhanāḥ saṃvṛttāḥ;",
    "K01vinv172u:7343": " te caturaṅgabalakāyaṃ sannāhya hastikāyam aśvakāyaṃ rathakāyaṃ pattikāyam aṭṭaṃ rājānam abhigatāḥ yuddhāya;",
    "K01vinv172u:7344": " aṭṭo 'pi rājā caturaṅgabalakāyaṃ sannāhya hastikāyam aśvakāyaṃ rathakāyaṃ pattikāyaṃ bhūmyantarān rājñaḥ pratyabhiniryāto yuddhāya;",
    "K01vinv172u:7345": " aṭṭena rājñā bhūmyantarā rājanaḥ jītāḥ bhītaḥ bhagnāḥ parājitāḥ parāpṛṣṭhīkṛtāḥ svaksvakān viṣayān gatāḥ;",
    "K01vinv172u:7346": " taiḥ punar api sannipatya aṭṭasya rājñaḥ paṃcāmātyaśatāni upaskāreṇa bhagnāni:",
    "K01vinv172u:7347": " āgacchata yūyaṃ;",
    "K01vinv172u:7348": " yuṣmān prativiśiṣṭaraiḥ bhogaiḥ saṃvibhajāmaḥ iti;",
    "K01vinv172u:7349": " te saṃpratipannāḥ;",
    "K01vinv172u:7350": " tato bhūmyantarā rājanaḥ punar api caturaṅgabalakāyaṃ sannāhya hastikāyam aśvakāyaṃ rathakāyaṃ pattikāyam aṭṭam rājānam abhigatā yauddhāya;",
    "K01vinv172u:7351": " aṭṭo 'pi nāma caturaṅgabalakāyaṃ sannāhya hastikāyam aśvakāyaṃ rathakāyaṃ pattikāyaṃ bhūmyantarān rājñaḥ pratyabhiniryāto yuddhāya;",
    "K01vinv172u:7352": " aṭṭasya rājñaḥ paṃca amātyaśatāni yuddhe vartamāne pratinivartya karaṇḍdinā sahasrayodhena sārdhaṃ yoddhum ārabdhāni (A 496a)",
    "K01vinv172u:7353": " rājā dṛṣṭvā vyathitaḥ;",
    "K01vinv172u:7354": " karadaṇḍī sahasrayodho gāthāṃ bhāṣate",
    "K01vinv172u:7355": " tyajanti sarvamitrāṇi cirasaṃstutikāni te / (SBV II 196)",
    "K01vinv172u:7356": " mitraṃ te karadaṇḍī tu tvām eko na prahāsyati // iti",
    "K01vinv172u:7357": " tena te sarve praghātitāḥ",
    "K01vinv172u:7358": " kiṃ manyadhve bhikṣavo yo 'sāv aṭṭo nāma rājā aham eva saḥ tena kālena tena samayena;",
    "K01vinv172u:7359": " yā 'sau karadaṇḍī sahasrayodhaḥ ānandaḥ saḥ tena kālena tena samayena;",
    "K01vinv172u:7360": " yāni tāni paṃca amātyaśatāni etāny eva tāni paṃca bhikṣuśatāni;",
    "K01vinv172u:7361": " tadāpy aham ebhiḥ parityaktaḥ;",
    "K01vinv172u:7362": " ānandena na parityaktaḥ;",
    "K01vinv172u:7363": " etarhy apy aham ebhiḥ parityaktaḥ;",
    "K01vinv172u:7364": " ānandena na parityaktaḥ;",
    "K01vinv172u:7365": " bhūyo 'pi yathā aham ebhiḥ parityaktaḥ,",
    "K01vinv172u:7366": " ānandena na parityakta tac chrūyatām",
    "K01vinv172u:7367": " The story of a lion and his jackal-friend",
    "K01vinv172u:7368": " (concerning a previous birth of Ānanda, etc.)",
    "K01vinv172u:7369": " bhūtapūrvaṃ bhikṣavaḥ aniyatarāśyavasthito bodhisatvaḥ anyatamasmin parvataikadeśe siṃho mṛgapatir babhūva;",
    "K01vinv172u:7370": " tasya paṃca sṛgālaśatāni vighasakhādakāni nityānubaddhāni parvatam upaniśritya tiṣṭhanti;",
    "K01vinv172u:7371": " siṃhaḥ prāṇino ghātayitvā varamāṃsāni vararudhirāṇi ca pītvā nirapekṣaḥ prakrāmati;",
    "K01vinv172u:7372": " teṣām evaṃ mahān kālo 'tikrāntaḥ;",
    "K01vinv172u:7373": " yāvad apareṇa samayena siṃho mṛgarājaḥ rātrau prāṇinaḥ samanveṣamānaḥ kūpe patitaḥ;",
    "K01vinv172u:7374": " teṣāṃ paṃcānāṃ sṛgālaśatānām ekonāni prakrāntāni;",
    "K01vinv172u:7375": " ekaḥ kūpataṭe avasthitaḥ;",
    "K01vinv172u:7376": " cintayati ca:",
    "K01vinv172u:7377": " ko 'sāv upāyaḥ syād yenemaṃ samuddhareyam iti;",
    "K01vinv172u:7378": " sa itaś cāmutaś ca kūpasāmantakena paryaṭitum ārabdhaḥ;",
    "K01vinv172u:7379": " yāvat paśyati:",
    "K01vinv172u:7380": " kūpasya nātidūre palvalaṃ;",
    "K01vinv172u:7381": " tena vicārya ekadeśena suraṅgo nikhātaḥ;",
    "K01vinv172u:7382": " tatas tad udapānaṃ palvalāt salilena pūrṇaṃ;",
    "K01vinv172u:7383": " siṃhaḥ svayam evotthitaḥ;",
    "K01vinv172u:7384": " devatā gāthāṃ bhāṣate",
    "K01vinv172u:7385": " kartavyāni ca mitrāṇi durbalāni balāny api /",
    "K01vinv172u:7386": " paśya siṃhaḥ sṛgālena jīrṇakūpāt samuddhṛtaḥ // iti",
    "K01vinv172u:7387": " kiṃ manyadhve bhikṣavo yo 'sau sīmhaḥ aham eva saḥ tena kālena tena samayena;",
    "K01vinv172u:7388": " sṛgāla ānando bhikṣuḥ tena kālena tena samayena;",
    "K01vinv172u:7389": " yāni tāni ekonāni paṃca sṛgālaśatāni etāny eva paṃca bhikṣuśatāni;",
    "K01vinv172u:7390": " tadāpy aham ebhiḥ parityaktaḥ;",
    "K01vinv172u:7391": " ānandena na parityaktaḥ; etarhy apy (SBV II 197)",
    "K01vinv172u:7392": " aham ebhiḥ parityaktaḥ;",
    "K01vinv172u:7393": " bhūyo 'pi yathā aham ebhiḥ parityaktaḥ tac chrūyatām",
    "K01vinv172u:7394": " The story of a Mṛgī and Mṛgādhipati",
    "K01vinv172u:7395": " bhūtapūrvaṃ bhikṣavaḥ aniyatarāśyavasthito bodhisatvaḥ anyatamasmin pradeśe paṃcānāṃ mṛgaśatānāṃ mṛgādhipatir babhūva;",
    "K01vinv172u:7396": " yāvad anyatamena lubdhakena mṛgāṇāṃ vadhāya prabhūtāḥ kūṭapāśāḥ lepāś ca vyavasthāpitāḥ;",
    "K01vinv172u:7397": " sa ca mṛgādhipatiḥ visrabdhavihāratayā paṃcaśataparivāro mṛgadāve paribhramati;",
    "K01vinv172u:7398": " sa mṛgayūthasyāgrato gacchan pāśena baddhaḥ;",
    "K01vinv172u:7399": " taṃ baddhaṃ dṛṣṭvā sarve mṛgā niṣpalāyitāḥ;",
    "K01vinv172u:7400": " ekā mṛgī yūthapateḥ pārśve avasthitā;",
    "K01vinv172u:7401": " sa mṛgādhipatir vyāyacchati pāśaṃ chettuṃ;",
    "K01vinv172u:7402": " sa śaknoti;",
    "K01vinv172u:7403": " taṃ tathā calantaṃ dṛṣṭvā sā mṛgī gāthāṃ bhāṣate",
    "K01vinv172u:7404": " vyāyamasva mahābhāga vyāyamasva mṛgottama /",
    "K01vinv172u:7405": " āgamiṣyati lubdho 'sau pāśo yenaiṣa āhṛtaḥ // (A 496b)",
    "K01vinv172u:7406": " so 'pi gāthāṃ bhāṣate",
    "K01vinv172u:7407": " kiṃ karomi na śaknomi bhinadmy āśu mahīm imāṃ /",
    "K01vinv172u:7408": " dṛḍhāni carmapāśāni pādau karṣanti me bhṛśam // iti",
    "K01vinv172u:7409": " tato 'sau lubdhakaḥ dhanurbāṇapāṇiḥ kāṣāyavastravasitaḥ taṃ pradeśam upasaṃkrāmati;",
    "K01vinv172u:7410": " adrākṣīt sā mṛgī taṃ lubdhakaṃ vadhāyodyataṃ mṛgādhipatim upasaṃkrāntaṃ;",
    "K01vinv172u:7411": " dṛṣṭvā ca punas tvaritatvaritā gāthāṃ bhāṣate",
    "K01vinv172u:7412": " vyāyamasva mahābhāga vyāyamasva mṛgottama /",
    "K01vinv172u:7413": " āgato hy eṣa lubdho 'sau pāśo yenaiṣa āhṛtaḥ //iti",
    "K01vinv172u:7414": " so 'pi gāthāṃ bhāṣate",
    "K01vinv172u:7415": " kiṃ karomi na śaknomi bhinadmy āśu mahīm imāṃ /",
    "K01vinv172u:7416": " dṛḍhāni carmapāśāni pādau karṣanti me bhṛśam // iti (SBV II 198)",
    "K01vinv172u:7417": " tataḥ sā mṛgī śūnyahṛdayā taṃ mṛgalubdhakam imāṃ gāthāṃ tatsamīpe bhāṣate",
    "K01vinv172u:7418": " lubdhāvatāraya dhanur asiṃ gṛhṇīṣva lubdhaka /",
    "K01vinv172u:7419": " pūrvaṃ ghātaya māṃ tāvat tataḥ paścān mṛgādhipatam // iti",
    "K01vinv172u:7420": " tataḥ sa mṛgalubdhakaḥ vismayāvarjitamatiḥ kathayati:",
    "K01vinv172u:7421": " kas tavaiṣa bhavati?",
    "K01vinv172u:7422": " iti; sā kathayati:",
    "K01vinv172u:7423": " svāmi iti; sa taṃ gāthayā pratyabhāṣata",
    "K01vinv172u:7424": " nāhaṃ tvā ghatāyiṣyāmi na haniṣye mṛgādhipam /",
    "K01vinv172u:7425": " saṃgamaṃ te kariṣyāmi priyeṇa patinā saha // iti",
    "K01vinv172u:7426": " sāpi gāthāṃ bhāṣate",
    "K01vinv172u:7427": " yathāhaṃ ludha modāmi priyeṇa patinā saha /",
    "K01vinv172u:7428": " evaṃ tvaṃ lubdha modasva saha sarvaiḥ svabāndhavaiḥ // iti",
    "K01vinv172u:7429": " tatas tena lubdhena bhūyasyā mātrayā vismayajātena mṛgo muktaḥ",
    "K01vinv172u:7430": " kiṃ manyadhve bhikṣavo yo 'sau mṛgādhipatir aham eva saḥ tena kālena tena samayena;",
    "K01vinv172u:7431": " yā sā mṛgī ānandaḥ saḥ tena kālena tena samayena;",
    "K01vinv172u:7432": " yāni tāni ekonāni paṃca mṛgaśatāni etāny eva ekonāni paṃca bhikṣuśatāni;",
    "K01vinv172u:7433": " tadāpy aham ebhiḥ parityaktaḥ;",
    "K01vinv172u:7434": " ānandena na parityaktaḥ;",
    "K01vinv172u:7435": " etarhy apy aham ebhiḥ parityaktaḥ;",
    "K01vinv172u:7436": " ānandena na parityaktaḥ",
    "K01vinv172u:7437": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:7438": " paśya bhadanta devadattaḥ pūtiḥ pūtinā lābhasatkāreṇa hataḥ iti;",
    "K01vinv172u:7439": " bhagavān āha:",
    "K01vinv172u:7440": " na bhikṣava etarhi;",
    "K01vinv172u:7441": " yathā atīte 'py adhvany eṣa pūtinā pūtir lābhasatkāreṇa hataḥ;",
    "K01vinv172u:7442": " tac chrūyatām",
    "K01vinv172u:7443": " The story of a jackal competing with an elephant",
    "K01vinv172u:7444": " (concerning a previous birth of Devadatta)",
    "K01vinv172u:7445": " bhūtapūrvaṃ bhikṣavaḥ anyatamasmin paravataikadeśe mahat padmasaraḥ;",
    "K01vinv172u:7446": " tasya samīpe hastī prativasati;",
    "K01vinv172u:7447": " aparasminn api pradeśe sṛgālaḥ prativasati;",
    "K01vinv172u:7448": " yāvad apareṇa samayena hastī tasmāt padmasarasaḥ pānīyaṃ pītvā uttiṣṭhati;",
    "K01vinv172u:7449": " sṛgālaś cāvatarati;",
    "K01vinv172u:7450": " tena hastī uktaḥ;",
    "K01vinv172u:7451": " yuddhaṃ vā anuprayaccha mārgaṃ vā iti;",
    "K01vinv172u:7452": " hastī saṃlakṣayati: (SBV II 199)",
    "K01vinv172u:7453": " pūtir ayaṃ tapasvī dhvāṅkṣaś ca;",
    "K01vinv172u:7454": " yad enaṃ pādena ghātayiṣyāmi,",
    "K01vinv172u:7455": " śuṇḍayā vā dantena vā aśucinā vā nāśayiṣyāmi iti;",
    "K01vinv172u:7456": " punaḥ saṃlakṣayati:",
    "K01vinv172u:7457": " sarvathā pūtir ayaṃ pūtinaiva hantavyaḥ;",
    "K01vinv172u:7458": " iti viditvā gathāṃ bhāṣate",
    "K01vinv172u:7459": " na tvā padbhyāṃ haniṣyāmi na dantābhyāṃ na śuṇḍayā /",
    "K01vinv172u:7460": " pūtinā tvāṃ haniṣyāmi pūtir hanyeta pūtinā // iti",
    "K01vinv172u:7461": " hastī saṃlakṣayati:",
    "K01vinv172u:7462": " apakramyaikānte gacchāmi;",
    "K01vinv172u:7463": " niyatam eṣa māṃ pṛṣṭhato 'nugacchati iti;",
    "K01vinv172u:7464": " sa mārgād apakramya tvaritatvaritaṃ saṃprasthitaḥ; (A 497a)",
    "K01vinv172u:7465": " sṛgālaḥ saṃlakṣayati:",
    "K01vinv172u:7466": " vacanamātreṇaiva eṣa bhagno mayā yena tvaritatvaritaṃ niṣpalāyitaḥ iti;",
    "K01vinv172u:7467": " sa tasya pṛṣṭhataḥ pṛṣṭhato 'nubaddhaḥ;",
    "K01vinv172u:7468": " hastinā samīpaṃ gataṃ jñātvā tasyopari mahatā vegena purīṣaṃ muktaṃ;",
    "K01vinv172u:7469": " patitaḥ kālagataḥ",
    "K01vinv172u:7470": " kiṃ manyadhve bhikṣavo yo 'sau sṛgālaḥ eṣa eva sa devadattaḥ tena kālena tena samayena tadāpy eṣa pūtinā pūtir hataḥ iti;",
    "K01vinv172u:7471": " etarhy apy eṣa pūtinā pūtir lābhasatkāreṇa hataḥ",
    "K01vinv172u:7472": " [Here there is a leaf missing,",
    "K01vinv172u:7473": " seemingly because of an error of the scribe himself.]",
    "K01vinv172u:7474": " punar api bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:7475": " paśya bhadanta devadattaḥ dharmamukhikayā loko vyaṃsitaḥ iti;",
    "K01vinv172u:7476": " bhagavān āha:",
    "K01vinv172u:7477": " na bhikṣava etarhi;",
    "K01vinv172u:7478": " yathā atīte 'py adhvany anena dharmamukhikayā loko vyaṃsitaḥ;",
    "K01vinv172u:7479": " tac chrūyatām",
    "K01vinv172u:7480": " The story of Āgneya, the cat",
    "K01vinv172u:7481": " (concerning a previous birth of Devadatta)",
    "K01vinv172u:7482": " bhūtapūrvaṃ bhikṣavaḥ anyatamasmin pradeśe mūṣikāṇāṃ yūthapatiḥ paṃcaśataparivāro 'vatiṣṭhate;",
    "K01vinv172u:7483": " āgneyo nāma biḍālaḥ;",
    "K01vinv172u:7484": " tena taruṇāvasthāyāṃ yasmin pradeśe prativasati;",
    "K01vinv172u:7485": " tatsāmantakena sarve mūṣikāḥ praghātitāḥ;",
    "K01vinv172u:7486": " so 'pareṇa samayena jīrṇaḥ saṃvṛttaḥ;",
    "K01vinv172u:7487": " parākrameṇa na śaknoti mūṣikān grahītuṃ;",
    "K01vinv172u:7488": " sa saṃlakṣayati:",
    "K01vinv172u:7489": " pūrvam ahaṃ taruṇāvasthāyāṃ śaktaḥ parākrameṇa mūṣikān grahītum;",
    "K01vinv172u:7490": " idānīm aśaktaḥ;",
    "K01vinv172u:7491": " kiṃ tu upāyasaṃvidhānena bhakṣayāmi iti; sa śanair (SBV II 200)",
    "K01vinv172u:7492": " mandaṃ mandaṃ mūṣikān paryeṣitum ārabdhaḥ;",
    "K01vinv172u:7493": " tena paryeṣamāṇena paṃcaśatiko mūṣikayūthaḥ parijñātaḥ;",
    "K01vinv172u:7494": " sa muṣikavivarasya nātidūre kṛtakena tapas tapyati;",
    "K01vinv172u:7495": " sa mūṣikair bhramadbhir dṛṣṭaḥ śānteneryāpathena avasthitaḥ;",
    "K01vinv172u:7496": " te dūrataḥ sthitvā kathayanti:",
    "K01vinv172u:7497": " mātula kiṃ karoṣi iti;",
    "K01vinv172u:7498": " sa kathayati:",
    "K01vinv172u:7499": " mayā taruṇāvasthāyāṃ prabhūtam apuṇyaṃ kṛtaṃ;",
    "K01vinv172u:7500": " tasya kṣapaṇāya tapaś carāmi iti;",
    "K01vinv172u:7501": " teṣāṃ tasyāntike dharmānvayaprasādaḥ upapannaḥ;",
    "K01vinv172u:7502": " virato 'yaṃ tasmāt pāpakād asaddharmād iti;",
    "K01vinv172u:7503": " te taṃ pratidinaṃ pradakṣiṇīkṛtya vivaraṃ praviśanti;",
    "K01vinv172u:7504": " sa teṣāṃ paścimaṃ gṛhītvā bhakṣayati;",
    "K01vinv172u:7505": " yāvad asau yūthaḥ parihīyate;",
    "K01vinv172u:7506": " yūthapatiḥ saṃlakṣayati:",
    "K01vinv172u:7507": " mama mūṣikāḥ parihīyante;",
    "K01vinv172u:7508": " ayaṃ ca biḍālo balavān jātaḥ;",
    "K01vinv172u:7509": " kāraṇenātra bhavitavyam iti;",
    "K01vinv172u:7510": " sa biḍālasya viṣṭhāṃ nirīkṣitum ārabdhaḥ;",
    "K01vinv172u:7511": " yāvat paśyati sarvalomikāṃ viṣṭhāṃ;",
    "K01vinv172u:7512": " sa saṃlakṣayati:",
    "K01vinv172u:7513": " niyatam anena mūṣikāḥ praghātyante;",
    "K01vinv172u:7514": " yannv aham enaṃ gṛhṇīyām iti; (A 497b)",
    "K01vinv172u:7515": " sa tasyādarśanapathe nirīkṣamāṇaḥ tatparo vyavasthitaḥ;",
    "K01vinv172u:7516": " yāvat tenāsau dṛṣṭaḥ paścimaṃ mūṣikaṃ bhakṣayan;",
    "K01vinv172u:7517": " sa tam upasaṃkramya dūreṇa gatvā gāthayā pratyabhāṣata",
    "K01vinv172u:7518": " vardhate mātulasyāṅgaṃ ganaś ca parihīyate /",
    "K01vinv172u:7519": " na mūlaphalabhakṣasya viṣṭhā bhavati romaśā //",
    "K01vinv172u:7520": " nāyaṃ śikhī dharmaśikhī arthahetor ayaṃ śikhī /",
    "K01vinv172u:7521": " svasti te 'gneya bhavatu parihīyanti mūṣakāḥ // iti",
    "K01vinv172u:7522": " kiṃ manyadhve bhikṣavo yo 'sau tena kālena tena samayena āgneyo biḍālaḥ devadattaḥ saḥ;",
    "K01vinv172u:7523": " tadāpy anena dharmamukhikayā mūṣikā bhakṣitāḥ;",
    "K01vinv172u:7524": " etarhy apy anena dharmamukhikayā loko vyaṃsitaḥ",
    "K01vinv172u:7525": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:7526": " paśya bhadanta ye bhagavato dṛṣṭyanumatam āpannāḥ te svastikṣemābhyāṃ saṃsārakāntārād uttīrṇāḥ;",
    "K01vinv172u:7527": " ye devadattaḥ dṛṣṭyanumatam āpannāḥ te anayena vyasanam āpannāḥ iti;",
    "K01vinv172u:7528": " bhagavān āha:",
    "K01vinv172u:7529": " na bhikṣava etarhi;",
    "K01vinv172u:7530": " yathā atīte 'py adhvany ye mama dṛṣṭyanumatam āpannāḥ te svastikṣemābhyāṃ saṃsārakāntārād uttīrṇāḥ;",
    "K01vinv172u:7531": " ye dṛṣṭyanumatam āpannāḥ te anayena vyasanam āpannāḥ;",
    "K01vinv172u:7532": " tac chrūyatām (SBV II 201)",
    "K01vinv172u:7533": " The story of a bull that got entangled other bulls into trouble by bad counsels",
    "K01vinv172u:7534": " (concerning a previous life of the Buddha and Devadatta)",
    "K01vinv172u:7535": " bhūtapūrvaṃ bhikṣavo dvau sārthavāhau paṃcabhiḥ śakaṭaśataiḥ sārdham anuvyaharamāṇau kāntāramārgaṃ pratipannau;",
    "K01vinv172u:7536": " tavyoḥ kāntāramārgapratipannayoḥ kadācid balīvardānāṃ parītto yavaso bhavati;",
    "K01vinv172u:7537": " pānīyaṃca kadācit parīttaṃ bhavati;",
    "K01vinv172u:7538": " kadācin nāsty eva;",
    "K01vinv172u:7539": " tato 'sau sārthaḥ saha balīvardaiḥ atīva pariśrāntaḥ kṛcchreṇa kāntāmārgaṃ pratipannaḥ paśyati anyatarasmin pradeśe haritaśādvalaṃ salilasaṃpannaṃ ca snātāḥ;",
    "K01vinv172u:7540": " prabhūtaṃ ca pānīyaṃ pītaṃ;",
    "K01vinv172u:7541": " tatas te balīvardāḥ parīttena pānyena yavasena ca parikhinnāḥ,",
    "K01vinv172u:7542": " paryāptaṃ yavasaṃ pānīyaṃ ca pītvā viśrāntāḥ;",
    "K01vinv172u:7543": " teṣāṃ yaḥ pradhāno balīvardaḥ sa tān prabodhayati:",
    "K01vinv172u:7544": " bhavanto vayaṃ parīttena yavasena parīttena ca pānīyena parikheditāḥ;",
    "K01vinv172u:7545": " ayaṃ pradeśo haritaśādvalaḥ salilasaṃpannaś ca;",
    "K01vinv172u:7546": " yadi bhavatām abhipretam ihaiva haṭhaṃ kṛtvā tiṣṭhāmaḥ iti;",
    "K01vinv172u:7547": " dvitīyaḥ pradhānabalīvardaś ca yūthyān kathayati:",
    "K01vinv172u:7548": " bhavanto balavanto manuṣyāḥ durdāntadamakāḥ;",
    "K01vinv172u:7549": " yathaiva vayaṃ vahāmas tathaiva vahata;",
    "K01vinv172u:7550": " mā anarthaṃ prāpayiṣyatha iti;",
    "K01vinv172u:7551": " evam ukte pradhānabalīvardo ruṣitaḥ svayūthyān kathayati:",
    "K01vinv172u:7552": " bhavantaḥ kena candrasya pṛṣṭhaṃ (A 498a)",
    "K01vinv172u:7553": " dṛṣṭam ebhir yuṣmābhir na voḍhavyam iti;",
    "K01vinv172u:7554": " yāvat sārthikā balīvardān yojayitum ārabdhāḥ;",
    "K01vinv172u:7555": " te balīvardair bhreṣaṇarūpā avasthāpitāḥ;",
    "K01vinv172u:7556": " sārthikā prabhūtān prahārān datvā pratodayaṣṭibhir ātāḍya ātāḍya rudhireṇa pragharatā śakaṭe yojitāḥ;",
    "K01vinv172u:7557": " anye tūṣṇīṃ voḍhum ārabdhāḥ;",
    "K01vinv172u:7558": " teṣāṃ na kiṃcit kṛtaṃ;",
    "K01vinv172u:7559": " devatā gāthāṃ bhāṣate",
    "K01vinv172u:7560": " mithyā hi coditāḥ paśya balīvardena gā imāḥ /",
    "K01vinv172u:7561": " vikartitābhirudhirāḥ kṣutpipāsapramarditāḥ //",
    "K01vinv172u:7562": " samyak ca coditāḥ paśya balīvardena gā imāḥ /",
    "K01vinv172u:7563": " te vai nistīrṇakāntārāḥ jalaṃ śītaṃ pibanti hi //",
    "K01vinv172u:7564": " kiṃ manyadhve bhikṣavo yo 'sau pradhāno balīvardaḥ yena te samyag eva coditāḥ ahaṃ saḥ tena kālena tena samayena; yena tu (SBV II 202)",
    "K01vinv172u:7565": " balīvardā viprasthāpitāḥ saḥ tena kālena tena samayena;",
    "K01vinv172u:7566": " tadāpi yair mama vacanaṃ śrutaṃ te svastikṣemābhyāṃ kāntāramārgaṃ nistīrṇāḥ;",
    "K01vinv172u:7567": " yair devadattasya vacanaṃ śrutaṃ te anayena vyasanam āpannāḥ;",
    "K01vinv172u:7568": " etarhy api ye mama dṛṣṭyanumatam āpannāḥ te svastikṣemābhyāṃ saṃsārakāntāramārgād uttīrṇāḥ;",
    "K01vinv172u:7569": " ye devadattasya dṛṣṭyanumatam āpannāḥ te anayena vyasanam āpannāḥ",
    "K01vinv172u:7570": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:7571": " paśya bhadanta devadatto mūrkho murkhaparivāraḥ iti;",
    "K01vinv172u:7572": " bhagavān āha:",
    "K01vinv172u:7573": " na bhikṣava etarhi;",
    "K01vinv172u:7574": " yathā atīte 'py adhvani devadatto mūrkho mūrkhaparivāraḥ;",
    "K01vinv172u:7575": " tac chrūyatām",
    "K01vinv172u:7576": " The story of the leader of the monkeys",
    "K01vinv172u:7577": " (concerning a previous life of Devadatta)",
    "K01vinv172u:7578": " bhūtapūrvaṃ bhikṣavaḥ anyatamasmin araṇyāyatane markaṭayūthapatiḥ prativasati;",
    "K01vinv172u:7579": " tena paribhramatā kūpe candrabimbakaṃ dṛṣṭaṃ;",
    "K01vinv172u:7580": " yūthapatiḥ kathayati:",
    "K01vinv172u:7581": " bhavantaḥ candraḥ kūpe patitaḥ;",
    "K01vinv172u:7582": " uddharāmaḥ;",
    "K01vinv172u:7583": " kim acandrako loko bhaviṣyati?",
    "K01vinv172u:7584": " iti; te kathayanti:",
    "K01vinv172u:7585": " śobhanam; uddharāmaḥ iti;",
    "K01vinv172u:7586": " te saṃjalpaṃ kartum ārabdhāḥ:",
    "K01vinv172u:7587": " katham atra uddhartavyaḥ?",
    "K01vinv172u:7588": " iti; apare kathayanti:",
    "K01vinv172u:7589": " kim atra jñāyate?",
    "K01vinv172u:7590": " markaṭarajjuṃ kṛtvā samuddharāmaḥ iti;",
    "K01vinv172u:7591": " tair markaṭarajjuḥ kṛtā;",
    "K01vinv172u:7592": " ekaḥ śākhāyāṃ lagnaḥ;",
    "K01vinv172u:7593": " tasya pucche aparo lagnaḥ;",
    "K01vinv172u:7594": " tasyāpy aparo lagna ity evaṃ sarve lagnāḥ;",
    "K01vinv172u:7595": " śākhā atibhārā jātā;",
    "K01vinv172u:7596": " te pānīyaṃ vikṣobhayitum ārabdhāḥ;",
    "K01vinv172u:7597": " candrapratibimbakaṃ naṣṭaṃ;",
    "K01vinv172u:7598": " śākhā bhagnā;",
    "K01vinv172u:7599": " sarve kūpe patitāḥ;",
    "K01vinv172u:7600": " anayena vyasanam āpannāḥ;",
    "K01vinv172u:7601": " devatā gāthāṃ bhāṣate",
    "K01vinv172u:7602": " yeṣām iha hi mūrkāṇāṃ mūrkho bhavati nāyakaḥ /",
    "K01vinv172u:7603": " sarve te nidhanaṃ yānti candroddhārā iva vānarāḥ // iti",
    "K01vinv172u:7604": " kiṃ manyadhve bhikṣavo yo 'sau markaṭayūthapatiḥ devadattaḥ saḥ tena kālena tena samayena;",
    "K01vinv172u:7605": " tadāpy eṣa mūrkho mūrkhaparivāraḥ;",
    "K01vinv172u:7606": " etarhy apy eṣa mūrkho mūrkhaparivāraḥ",
    "K01vinv172u:7607": " The five causes of the division of the congregation",
    "K01vinv172u:7608": " bhagavān śrāvastyāṃ viharati jetavane anāthapiṇḍadasyārāme;",
    "K01vinv172u:7609": " atha bhagavata etad abhavat:",
    "K01vinv172u:7610": " tathāgatasya saṃbhṛtasaṃbhārāṇi karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāny (A 498b)",
    "K01vinv172u:7611": " avaśyabhāvīni;",
    "K01vinv172u:7612": " tathāgatenaiva karmāṇi (SBV II 203)",
    "K01vinv172u:7613": " kṛtāny upacitāni ko 'nyaḥ pratyanubhaviṣyati?",
    "K01vinv172u:7614": " na hi karmāṇi kṛtāny upacitāni",
    "K01vinv172u:7615": " bāhye pṛthivīdhātau vipacyante pūrvavad yāvat phalanti khalu dehinām;",
    "K01vinv172u:7616": " avaśyaṃ devadattena tathāgatasya saṃgho bhettavyaḥ",
    "K01vinv172u:7617": " paṃcabhiḥ kāraṇaiḥ saṃgho bhidyate:",
    "K01vinv172u:7618": " ādau tāvat saṃgho na bhidyate;",
    "K01vinv172u:7619": " yāvat buddho loke utpadyate lokas tāvat tanmukho 'vatiṣṭhate buddhaḥ kila mārṣā loka utpanna iti;",
    "K01vinv172u:7620": " parinirvṛte śāstari saṃgho bhidyate;",
    "K01vinv172u:7621": " yaḥ kaścid evaṃ brūyād:",
    "K01vinv172u:7622": " aham eva śāstā iti tasya vaktavyaṃ:",
    "K01vinv172u:7623": " yadā bhagavān jīvati tiṣṭhati dhriyate yāpayati tadā tvaṃ kva āsīḥ?",
    "K01vinv172u:7624": " arbude anutpanne saṃgho na bhidyate dṛṣṭyarbude vā śīlārbude vā śrāvakayuge anirdiṣṭe saṃgho na bhidyate;",
    "K01vinv172u:7625": " tat kasya hetoḥ saṃgho bhinnaḥ avaśyaṃ śrāvakayugaṃ pratisandhatte;",
    "K01vinv172u:7626": " sīmāyām abaddhāyāṃ saṃgho na bhidyate;",
    "K01vinv172u:7627": " tat kasya hetoḥ antaḥsīmni saṃgho bhidyate na bahiḥsīmni",
    "K01vinv172u:7628": " Solicitudes of the Buddha",
    "K01vinv172u:7629": " atha bhagavata etad abhavat:",
    "K01vinv172u:7630": " mama nirarbude bhikṣusaṃghe arbudam utpannaṃ śīlārbudaṃ dṛṣṭyarbudaṃ ca;",
    "K01vinv172u:7631": " śīlārbudam utpāditaṃ sudattena kalantakaputreṇa;",
    "K01vinv172u:7632": " dṛṣṭyarbudam ariṣṭena bhikṣuṇā;",
    "K01vinv172u:7633": " avaśyaṃ ca devadattena saṃgho bhettavyaḥ;",
    "K01vinv172u:7634": " yannv ahaṃ rājagṛhe varṣām upagaccheyam;",
    "K01vinv172u:7635": " atha bhagavata etad abhavat:",
    "K01vinv172u:7636": " yadi tāvat śaikṣāśaikṣaiḥ pudgalaiḥ sārdhaṃ rājagṛhaṃ gamiṣyāmi na śakṣyati devadattaḥ saṃghabhedaṃ kartuṃ;",
    "K01vinv172u:7637": " yannv ahaṃ pṛthagjanakalyāṇakaiḥ pudgalaiḥ sārdhaṃ gaccheyam;",
    "K01vinv172u:7638": " iti viditvā āyuṣmatā rāhulena upasthāyakena paṃcabhir bhikṣuśataiḥ sārdhaṃ yathābhiramyaṃ śrāvastyāṃ vihṛtya yena rājagṛhaṃ tena cārikāṃ prakrāntaḥ;",
    "K01vinv172u:7639": " anupūrveṇa cārikāṃ caran rājagṛham anuprāptaḥ iti (SBV II 204)",
    "K01vinv172u:7640": " Famine in Rājagṛha,",
    "K01vinv172u:7641": " division of the congregation and new rules imparted by Devadatta",
    "K01vinv172u:7642": " buddho bhagavān rājagṛhe varṣā upagato veṇuvane kalandakanivāpe;",
    "K01vinv172u:7643": " tena khalu samayena durbhikṣam abhūt;",
    "K01vinv172u:7644": " kṛcchraḥ kāntāraḥ durlabhaḥ piṇḍako yācanakena;",
    "K01vinv172u:7645": " tatra bhagavān bhikṣūn āmantrayate sma:",
    "K01vinv172u:7646": " icchāmy ahaṃ bhikṣavaḥ imāṃ traimāsīṃ pratisaṃlātuṃ;",
    "K01vinv172u:7647": " na me kenacid bhikṣuṇā upasaṃkramitavyaṃ sthāpayitvā piṇḍapātanirhārakaṃ;",
    "K01vinv172u:7648": " tad eva poṣadham iti;",
    "K01vinv172u:7649": " bhikṣusaṃghena kriyākāraḥ kṛtaḥ na kenacid asmākam imāṃ traimāsīṃ bhagavantaṃ darśanāyopasaṃkramitavyaṃ sthāpayitvā piṇḍapātanirhārakaṃ;",
    "K01vinv172u:7650": " tad eva poṣadham iti",
    "K01vinv172u:7651": " tena khalu samayena āyuṣmantau śāriputramaudgalyāyanau dakṣiṇāgiriṣu varṣā upagatau;",
    "K01vinv172u:7652": " devadattena traimāsīṃ bhikṣusaṃghaḥ pravāritaḥ cīvarapiṇḍapātaśayanāsanaglānapratyayabhaiṣajyapariṣkāraiḥ;",
    "K01vinv172u:7653": " sa trayāṇāṃ va dvikānāṃ vā māsānām atyayād bhikṣūn āmantrayate sma:",
    "K01vinv172u:7654": " śramaṇa āyuṣmanto gautama evaṃ śrāvakāṇāṃ dharmaṃ deśayati;",
    "K01vinv172u:7655": " āraṇyakatvena bhikṣuḥ śudhyati mucyati niryāti sukhaduḥkhaṃ vyatikrāmati sukhaduḥkhavyatikramaṃ cānuprāpnoti;",
    "K01vinv172u:7656": " piṇḍapātikatvena pāṃsukūlikatvena (A 499a)",
    "K01vinv172u:7657": " traicīvarikatvena ābhyavakāśikatvena śudhyati mucyati niryāti sukhaduḥkhaṃ vyatikrāmati sukhaduḥkhavyatikramaṃ cānuprāpnoti;",
    "K01vinv172u:7658": " yasya cāyuṣmantaḥ imāni paṃca vratapadāni na rocante na kṣamante na saṃprakhyānti sa śramaṇasya gautamasya ārād bhavatu durād bhavatu;",
    "K01vinv172u:7659": " śalākaṃ gṛhṇātu iti;",
    "K01vinv172u:7660": " paṃcabhir bhikṣuśataiḥ śalākā gṛhītāḥ;",
    "K01vinv172u:7661": " devadatta utthāyāsanāt prakrāntaḥ;",
    "K01vinv172u:7662": " paṃca bhikṣuśatāni pṛṣṭhataḥ pṛṣṭhataḥ samanubaddhāni;",
    "K01vinv172u:7663": " āyuṣmān rāhulo dvāre tiṣṭhati;",
    "K01vinv172u:7664": " tena tāni devadattasya pṛṣṭhataḥ pṛṣṭhataḥ samanubaddhāni dṛṣṭāni;",
    "K01vinv172u:7665": " sa kathayati:",
    "K01vinv172u:7666": " āyuṣmantaḥ kimarthaṃ tathāgatam arhantaṃ samyaksaṃbuddham apahāya asya pāpecchasya pṛṣṭhataḥ pṛṣṭhataḥ samanugacchata?",
    "K01vinv172u:7667": " iti; te kathayanti:",
    "K01vinv172u:7668": " āyuṣman rāhula evaṃvidhe durbhikṣe kṛcchre kāntāre bhagavān adarśano vyavasthitaḥ; vayaṃ (SBV II 205)",
    "K01vinv172u:7669": " devadattānubhāvāt prāṇair na viyuktāḥ;",
    "K01vinv172u:7670": " yadi devadattena traimāsīṃ bhikṣusaṃgho na pratipādito 'bhaviṣyat,",
    "K01vinv172u:7671": " ekaḥ bhikṣur na jīvito 'bhaviṣyad iti",
    "K01vinv172u:7672": " yadā devadattena tathāgatena śrāvakasaṃgho bhinnaḥ,",
    "K01vinv172u:7673": " tadā mahān pṛthivīcalo jātaḥ;",
    "K01vinv172u:7674": " ulkāpātā diśodāhāḥ;",
    "K01vinv172u:7675": " devadundubhayaḥ abhinadanti;",
    "K01vinv172u:7676": " niyamānavakrāntā niyamaṃ nāvakrāmanti;",
    "K01vinv172u:7677": " phalaṃ na prāpnuvanti;",
    "K01vinv172u:7678": " vairāgyaṃ na gacchati;",
    "K01vinv172u:7679": " āsravān na kṣapayanti;",
    "K01vinv172u:7680": " noddiśanti;",
    "K01vinv172u:7681": " na paṭhanti;",
    "K01vinv172u:7682": " na svādhyāyanti;",
    "K01vinv172u:7683": " sūtravinayadharābhidhārmikāraṇyakāḥ sūtravinayābhidharmāraṇyakacintāyāṃ na prayujyante;",
    "K01vinv172u:7684": " na śrāvakabodhau bījam āropayanti;",
    "K01vinv172u:7685": " na pratyekāyāṃ bodhau;",
    "K01vinv172u:7686": " nānuttarāyāṃ samyaksaṃbodhau;",
    "K01vinv172u:7687": " sadevamānuṣaṃ jagad vyākulaṃ vartate;",
    "K01vinv172u:7688": " trisahasramahāsahasre lokadhātau dharmacakraṃ viṣṭhitaṃ na satvasantāne vartate",
    "K01vinv172u:7689": " Śāriputra and Maudgalyāyana visit the Buddha and promise to him to restore the congregation",
    "K01vinv172u:7690": " āyuṣmantau śāriputramaudgalyāyanau saṃlakṣayanti:",
    "K01vinv172u:7691": " kimartham ayaṃ mahāpṛthivīcālaḥ?",
    "K01vinv172u:7692": " iti; samanvāhṛtyārhatāṃ jñānadarśanaṃ na pravartate;",
    "K01vinv172u:7693": " tau samanvāhartuṃ pravṛttau; paśyataḥ:",
    "K01vinv172u:7694": " devadattena bhagavataḥ śrāvakasaṃghaṃ bhinnaṃ;",
    "K01vinv172u:7695": " tayor etad abhavat:",
    "K01vinv172u:7696": " gaccāvaḥ bhagavataḥ śrāvakasaṃghaṃ pratisandhātum iti;",
    "K01vinv172u:7697": " athāyuṣmantau śāriputramaudgalyāyanau trayāṇāṃ vārṣikāṇāṃ māsānām atyayāt kṛtacīvarau niṣṭhitacīvarau samādāya pātracīvaraṃ yena rājagṛhaṃ tena cārikāṃ prakrāntau;",
    "K01vinv172u:7698": " anupūrveṇa cārikāṃ carantau rājagṛham anuprāptau;",
    "K01vinv172u:7699": " athāyuṣmantau śāriputramaudgalyāyanau pātracīvaraṃ pratiśamayya pādau prakṣālya yena bhagavāṃs tenopasaṃkrāntau;",
    "K01vinv172u:7700": " tena khalu samayena āyuṣmān rāhulo dvare tiṣṭhate;",
    "K01vinv172u:7701": " athāyuṣmān rāhulaḥ āyuṣmantaṃ śāriputram idam avocad upādyāya devadattena bhagavataḥ śrāvakasaṃgho bhinnaḥ iti; (SBV II 206)",
    "K01vinv172u:7702": " sa kathayati:",
    "K01vinv172u:7703": " āyuṣman etadartham eva vayam āgatāḥ;",
    "K01vinv172u:7704": " alpotsukas tvaṃ bhava;",
    "K01vinv172u:7705": " pratisandhānaṃ kariṣyāmaḥ;",
    "K01vinv172u:7706": " ity uktvā bhagavatsakāśaṃ praviṣṭau;",
    "K01vinv172u:7707": " praviśya bahagavataḥ pādau śirasā vanditvā ekānte niṣaṇṇau;",
    "K01vinv172u:7708": " ekāntaniṣaṇṇāv āyuṣmatau (A 499b)",
    "K01vinv172u:7709": " śāriputramaudgalyāyanau bhagavantam idam avocatāṃ:",
    "K01vinv172u:7710": " gachāmo vayaṃ bhadanta tathāgatasya bhinnaṃ śrāvakasaṃghaṃ sandhātum iti",
    "K01vinv172u:7711": " The sermon on the four merituous men",
    "K01vinv172u:7712": " bhagavān āha:",
    "K01vinv172u:7713": " sādhu sādhu śāriputramaudgalyāyanau;",
    "K01vinv172u:7714": " bahu sa puṇyaṃ prasūyate apramāṇam asaṃkhyeyaṃ yas tathāgatasya bhinnaṃ śrāvakasaṃghaṃ pratisandhatte,",
    "K01vinv172u:7715": " tadyathā śatachinnaṃ vālaṃ yaḥ koṭyā koṭiṃ pratisandadhyāt;",
    "K01vinv172u:7716": " evam eva sa bahu puṇyaṃ prasūyate aprameyam asaṃkhyeyaṃ yas tathāgatasya bhinnaṃ śrāvakasaṃghaṃ pratisandhatte",
    "K01vinv172u:7717": " catvāra ime śāriputramaudgalyāyanau brāhmaṃ puṇyaṃ prasavanti;",
    "K01vinv172u:7718": " katame catvāraḥ? 1)",
    "K01vinv172u:7719": " yaḥ pudgalaḥ apratiṣṭhitapūrve pṛthivīpradeśe tathāgatasya śārīraṃ stūpaṃ pratiṣṭhāpayati;",
    "K01vinv172u:7720": " ayaṃ prathamaḥ pudgalaḥ brāhmaṃ puṇyaṃ prasavati;",
    "K01vinv172u:7721": " kalpaṃ svargeṣu modate; 2)",
    "K01vinv172u:7722": " punar aparaṃ yaḥ pudgalaḥ apratiṣṭhitapūrve pṛthivīpradeśe caturdiśasya bhikṣusaṃghasya vihāraṃ pratiṣṭhāpayati;",
    "K01vinv172u:7723": " ayaṃ dvitīyaḥ pudgalaḥ brāhmaṃ puṇyaṃ prasavati;",
    "K01vinv172u:7724": " kalpaṃ svargeṣu modate; 3)",
    "K01vinv172u:7725": " punar aparaṃ yaḥ pudgalaḥ tathāgataśrāvakasaṃghaṃ bhinnaṃ sandhatte;",
    "K01vinv172u:7726": " ayaṃ tritīyaḥ pudgalaḥ brāhmaṃ puṇyaṃ prasavati;",
    "K01vinv172u:7727": " kalpaṃ svargeṣu modate; 4)",
    "K01vinv172u:7728": " punar aparaṃ yaḥ pudgalaḥ maitrīsahagatena cittena avaireṇa asapatnena avyābādhena vipulena mahadgatena apramāṇena subhāvitena ekāṃ diśam adhimucya spharitvā upasaṃpadya viharati;",
    "K01vinv172u:7729": " tathā dvitīyāṃ tathā tṛtīyāṃ tathā caturthīm;",
    "K01vinv172u:7730": " ity ūrdhvam adhaḥ tiryak sarvaśaḥ sarvam imaṃ lokaṃ maitrīsahagatena cittena avaireṇa asapatnena avyābādhena vipulena (SBV II 207)",
    "K01vinv172u:7731": " mahadgatena apramāṇena subhāvitena adhimucya spharitvā upasaṃpadya viharati;",
    "K01vinv172u:7732": " evaṃ karuṇāmuditaupekṣāsahagatena cittena avaireṇa asapatnena avyābādhena vipulena mahadgatena apramāṇena subhāvitena adhimucya spharitvā upasaṃpadya",
    "K01vinv172u:7733": " tathā dvitīyāṃ tathā tṛtīyāṃ tathā caturthīm;",
    "K01vinv172u:7734": " ity ūrdhvam adhaḥ tiryak sarvaśaḥ sarvam imaṃ lokaṃ upekṣāsahagatena cittena avaireṇa",
    "K01vinv172u:7735": " asapatnena avyābādhena vipulena mahadgatena apramāṇena subhāvitena ekāṃ diśam adhimucya",
    "K01vinv172u:7736": " spharitvā upasaṃpadya viharati;",
    "K01vinv172u:7737": " ayaṃ caturthaḥ pudgalaḥ brāhmaṃ puṇyaṃ prasavati;",
    "K01vinv172u:7738": " kalpaṃ svargeṣu modate",
    "K01vinv172u:7739": " Śāriputra and Mahāmaudgalyāyana visit Devadatta and exhort the misguided monks to return to the true doctrine",
    "K01vinv172u:7740": " āthāyuṣmantau śāriputramaudgalyāyanau bhagavato bhāṣitam abhinandyānumodya bhagavataḥ pādau śirasā vanditvā bhagavato 'ntikāt prakrāntau;",
    "K01vinv172u:7741": " tena khalu samayena devadatto dakṣiṇāgiriṣu buddhalīlayā anudharmaṃ deśayati;",
    "K01vinv172u:7742": " kokāliko 'sya dakṣiṇe pārśve niṣaṇṇaḥ;",
    "K01vinv172u:7743": " khaṇḍadravyaḥ vāme;",
    "K01vinv172u:7744": " adrākṣīd devadattaḥ śāriputramaudgalyāyanau dūrād eva;",
    "K01vinv172u:7745": " dṛṣṭvā ca punaḥ saṃlakṣayati:",
    "K01vinv172u:7746": " mahāśrāvakā api mayā anvāvartitāḥ;",
    "K01vinv172u:7747": " idānīm ahaṃ sarvajñaḥ;",
    "K01vinv172u:7748": " kokālikaṃ khaṇḍadravyaṃ ca bāhubhyāṃ (A 500a)",
    "K01vinv172u:7749": " ghaṭṭayati uttiṣṭhottiṣṭheti;",
    "K01vinv172u:7750": " tau saṃlakṣayataḥ eṣa evāsmākaṃ doṣo yad asmābhir asya saṃghabhede sāhāyyaṃ kalpitam;",
    "K01vinv172u:7751": " uttiṣṭhāmaḥ;",
    "K01vinv172u:7752": " yadi prahāraṃ dadāti,",
    "K01vinv172u:7753": " balavān eṣa niyatam asmān hanti iti;",
    "K01vinv172u:7754": " tāv utthitau;",
    "K01vinv172u:7755": " āyuṣmān śāriputro dakṣiṇe pārśve niṣaṇṇaḥ;",
    "K01vinv172u:7756": " āyuṣmān maudgalyāyanaḥ uttare iti;",
    "K01vinv172u:7757": " tatra devadattaḥ āyuṣmantam śāriputram āmantrayate pratibhātu te śāriputra bhikṣūṇāṃ dharmyāṃ kathāṃ kathayituṃ;",
    "K01vinv172u:7758": " pṛṣṭhī me āvilāyati;",
    "K01vinv172u:7759": " tat tāvad āyāmayiṣye iti;",
    "K01vinv172u:7760": " adhivāsayaty āyuṣmān śāriputraḥ devadattasya tūṣṇīṃbhāvena;",
    "K01vinv172u:7761": " atha devadattaś caturguṇam uttarāsaṅgaṃ prajñapya dakṣiṇena pārśvena śayyāṃ kalpayitvā middham avakrāntaḥ;",
    "K01vinv172u:7762": " āyuṣmatā śāriputreṇa (SBV II 208)",
    "K01vinv172u:7763": " tathādhiṣṭhito yathottānakaḥ kāyena krathamanena avasthitaḥ;",
    "K01vinv172u:7764": " tatra āyuṣmān śāriputro bhikṣūn āmantrayate sma:",
    "K01vinv172u:7765": " paśyata āyuṣmantaḥ śāstur avasthām:",
    "K01vinv172u:7766": " uttānakaḥ kāyena krathamānena middham avakrāntaḥ iti;",
    "K01vinv172u:7767": " athāyuṣmān śāriputraḥ āyuṣmantaṃ mahāmaudgalyāyanam idam avocat:",
    "K01vinv172u:7768": " saṃvejaya āyuṣman mahāmaudgalyāyana parṣadam iti;",
    "K01vinv172u:7769": " athāyuṣmān mahāmaudgalyāyanas tadrūpaṃ samādhiṃ samāpannaḥ yathā samāhite citte pūrvasyāṃ",
    "K01vinv172u:7770": " diśy upari vihāyasam abhyudgamya caturvidham īryāpathaṃ kalpayati caṃkramyate tiṣṭhati",
    "K01vinv172u:7771": " niṣīdati śayyāṃ kalpayati;",
    "K01vinv172u:7772": " tejodhātum api samāpadyate;",
    "K01vinv172u:7773": " tejodhātusamāpannasya āyuṣmato mahāmaudgalyāyanasya vividhāny arciṃṣi kāyān niścaranti nīlāni pītāni lohitāny avadātāni māñjiṣṭhāni sphaṭikavarṇāni;",
    "K01vinv172u:7774": " yamakāny api prātihāryāṇi vidarśayati;",
    "K01vinv172u:7775": " adhaḥ kāyaḥ prajvalati uparimāt kāyāt śītalā vāridhārā syandate;",
    "K01vinv172u:7776": " uparimaḥ kāyaḥ prajvalati addhaḥkāyāt śītalā vāridhārā syandate;",
    "K01vinv172u:7777": " yathā pūrvasyāṃ diśi evaṃ dakṣiṇasyāṃ paścimāyām uttarasyāṃ diśi;",
    "K01vinv172u:7778": " iti caturdiśaṃ caturvidhaṃ ṛddhiprātihāryaṃ vidarśya tān ṛddhyabhisaṃskārān pratiprasrabhya prajñapta evāsane niṣaṇṇaḥ;",
    "K01vinv172u:7779": " āyuṣmantā ca mahāmaudgalyāyanena te bhikṣavaḥ saṃvejitāḥ;",
    "K01vinv172u:7780": " tata āyuṣmatā śāriputreṇa teṣāṃ bhikṣūṇāṃ tathāvidho dharmo deśitaḥ;",
    "K01vinv172u:7781": " yaṃ śrutvā devadatte nirapekṣāḥ saṃvṛttāḥ; uktāś ca:",
    "K01vinv172u:7782": " yeṣāṃ vaḥ āyuṣmantaḥ śāstā priyaḥ te uttiṣṭhantu;",
    "K01vinv172u:7783": " gacchāmaḥ iti",
    "K01vinv172u:7784": " Many misled monks are led back to the Buddha and readmitted into the order without a word of reproach",
    "K01vinv172u:7785": " āyuṣmantau śāriputramahāmaudgalyāyanau saṃprasthitau;",
    "K01vinv172u:7786": " bhikṣavaḥ pṛṣṭhataḥ pṛṣṭhataḥ samanubaddhāḥ;",
    "K01vinv172u:7787": " kokālikena devadattaḥ utthāpyate:",
    "K01vinv172u:7788": " utthiṣṭhottiṣṭha;",
    "K01vinv172u:7789": " mahāśrāvakais te parṣad apahriyate iti;",
    "K01vinv172u:7790": " athāyuṣmataḥ śāriputrasya etad abhavad:",
    "K01vinv172u:7791": " yadi devadattasa apaśyataḥ parṣadaṃ neṣyāmi sthānam etad vidyate yad uṣṇaṃ rudhiraṃ chardayitvā kālaṃ kariṣyati;",
    "K01vinv172u:7792": " paśyata eva netavyā iti;",
    "K01vinv172u:7793": " tau mandagatipracāratayā saṃghasametau gacchataḥ;",
    "K01vinv172u:7794": " devadatto 'pi tīvreṇa paryavasthānena akṣiṇī saṃparimārjan pradhāvitaḥ;",
    "K01vinv172u:7795": " āyuṣmatā śāriputreṇa atiparamabhīṣaṇapātālaprakhyā (A 500b)",
    "K01vinv172u:7796": " gartā nirmitā;",
    "K01vinv172u:7797": " devadattaḥ kokālikakhaṇḍadravyakaṭamorakatiṣyasamudradattaiḥ sārdhaṃ samantatas tāṃ gartāṃ paribhramitum ārabdhaḥ;",
    "K01vinv172u:7798": " na śaknoty uttartuṃ;",
    "K01vinv172u:7799": " sa saṃlakṣayati: (SBV II 209)",
    "K01vinv172u:7800": " na ca parṣadam ārāgayiṣyāmi;",
    "K01vinv172u:7801": " atha ca punar anayena vyasanam āpatsyāmi;",
    "K01vinv172u:7802": " iti viditvā pratinivṛttaḥ;",
    "K01vinv172u:7803": " āyuṣmantāv api śāriputramaudgalyāyanau bhikṣusaṃgham ādāya yena bhagavāṃs tenopasaṃkrāntau;",
    "K01vinv172u:7804": " atha te bhikṣavaḥ ālekhajātāḥ madgubhūtāḥ srastaskandhā adhomukhā bhagavatsakāśam upasaṃkrāmanti:",
    "K01vinv172u:7805": " kathaṃ vā vayaṃ bhagavantam aprameyaguṇasamanvāgatam apahāya pāpecchaṃ devadattaṃ saṃsṛtāḥ iti;",
    "K01vinv172u:7806": " atha bhagavān teṣāṃ bhikṣūṇāṃ cetasā cittam ājñāya bhikṣūn āmantrayate sma:",
    "K01vinv172u:7807": " svāgataṃ vo bhikṣavaḥ supravrajitaṃ;",
    "K01vinv172u:7808": " sulabdho vo manuṣyapratilambhaḥ;",
    "K01vinv172u:7809": " kadācit karhicid āryāyatane pratyājātiḥ indriyair avikalatā ajaḍatā aneḍamūkatā ahastasaṃvācikatā pratibalatā subhāṣitadurbhāṣitānāṃ dharmāṇām artham ājñātuṃ;",
    "K01vinv172u:7810": " kadācit karhicit tathāgatā arhantaḥ samyaksaṃbuddhā loka utpadyante;",
    "K01vinv172u:7811": " kadācit karhicit tathāgatapraveditasya dharmavinayasya loke dharmadeśanā prajñāyate;",
    "K01vinv172u:7812": " tad idaṃ bhikṣavaḥ sudurlabhaṃ sudurlabhaṃ yaduta āryāyatane pratyājātiḥ,",
    "K01vinv172u:7813": " indriyair avikalatā ajaḍatā aneḍamūkatā ahastasaṃvācikatā pratibalatā subhāṣitadurbhāṣitānāṃ dharmāṇām artham ājñātuṃ;",
    "K01vinv172u:7814": " ahaṃ caitarhi śāstā loka utpannaḥ tathāgato 'rhan samyaksaṃbuddhaḥ vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā devamanuṣyāṇāṃ buddho bhagavān;",
    "K01vinv172u:7815": " dharmaś ca deśyate aupaśamikaḥ pārinirvāṇikaḥ saṃbodhigāmī saugatapratisaṃveditaḥ yaduta asmin sati idaṃ bhavati;",
    "K01vinv172u:7816": " asyotpādād idam utpadyate;",
    "K01vinv172u:7817": " yaduta avidyāpratyāyāḥ saṃskārāḥ;",
    "K01vinv172u:7818": " saṃskārapratyayaṃ vijñānaṃ vijñānapratyayaṃ nāmarūpaṃ nāmarūpapratyayaṃ ṣaḍāyatanaṃ",
    "K01vinv172u:7819": " ṣaḍāyatanapratyayaḥ sparśaḥ sparśapratyayā vedanā vedanāpratyayā tṛṣṇā tṛṣṇāpratyaym",
    "K01vinv172u:7820": " upādānaṃ upādānapratyayo bhavaḥ bhavapratyayā jātiḥ jātipratyayāḥ jarāmaraṇaśokaparidevaduḥkhadaurmanasyopāyāsāḥ saṃbhavanti;",
    "K01vinv172u:7821": " evam asya kevalasya mahato duḥkhaskandhasya samudayo bhavati;",
    "K01vinv172u:7822": " yaduta asminn asati na bhavati;",
    "K01vinv172u:7823": " asya nirodhād idaṃ nirudhyate;",
    "K01vinv172u:7824": " yaduta avidyānirodhāt saṃskāranirodhaḥ saṃskāranirodhād vijñānanirodho vijñānanirodhān",
    "K01vinv172u:7825": " nāmarūpanirodho nāmarūpanirodhāt ṣaḍāyatananirodhaḥ ṣaḍāyatananirodhāt sparśanirodhaḥ",
    "K01vinv172u:7826": " sparśanirodhād vedanānirodhaḥ vedanānirodhāt (SBV II 210)",
    "K01vinv172u:7827": " tṛṣṇānirodhaḥ tṛṣṇānirodhād upādānanirodhaḥ upādānanirodhād bhavanirodho bhavanirodhāj",
    "K01vinv172u:7828": " jātinirodhaḥ jātinirodhāj jarāmaraṇaśokaparidevaduḥkhadaurmanasyopāyāsā nirudhyante",
    "K01vinv172u:7829": " evam asya kevalasya mahato duḥkhaskandhasya nirodho bhavati;",
    "K01vinv172u:7830": " tasmāt tarhi (A 501a)",
    "K01vinv172u:7831": " bhikṣavaḥ ātmārthaṃ samanupaśyadbhiḥ parārthaṃ cobhayārthaṃ ca idaṃ pratisaṃśikṣitavyaṃ:",
    "K01vinv172u:7832": " kaccin naḥ pravrajya amoghā bhaviṣyanti kriyāḥ saphalāḥ sukhodayāḥ sukhavipākāḥ;",
    "K01vinv172u:7833": " yeṣāṃ ca paribhokṣyāmahe cīvarapiṇḍapātaśayanāsanaglānapratyayabhaiṣajyapariṣkārān",
    "K01vinv172u:7834": " teṣāṃ te kārāḥ kṛtāḥ atyarthaṃ mahāphalā bhaviṣyanti mahānuśaṃsāḥ mahādyutayaḥ mahāvistārāḥ",
    "K01vinv172u:7835": " ity evaṃ vo bhikṣavaḥ śikṣitavyam",
    "K01vinv172u:7836": " yadā te bhikṣavo bhagavatā svāgatavādena supravrajitavādena samudācaritāḥ tadā teṣāṃ",
    "K01vinv172u:7837": " yat tad abhūn madgutvaṃ kaukṛtyam ālekhaḥ vilekhaḥ vipratisāraḥ tat sarveṇa sarvaṃ prativigataṃ;",
    "K01vinv172u:7838": " tato 'nye bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:7839": " kiṃ bhadanta bhagavatā karma kṛtaṃ yasya karmaṇo vipākena bhagavataḥ śrāvakasaṃgho bhinnaḥ iti;",
    "K01vinv172u:7840": " bhagavān āha:",
    "K01vinv172u:7841": " tathāgatenaiva bhikṣavaḥ pūrvam anyāsu jātiṣu karmāṇi kṛtāny upacitāni pūrvavad yāvat phalanti khalu dehinām",
    "K01vinv172u:7842": " The story of a ṛṣi living in the country",
    "K01vinv172u:7843": " (concerning a previous birth of the Buddha and Devadatta)",
    "K01vinv172u:7844": " bhūtapūrvaṃ bhikṣavaḥ anyatamasminn āśramapade mūlapuṣpaphalasalilasaṃpanne nānāvṛkṣopaśobhite anekapakṣigaṇaniṣevite ṛṣiḥ prativasati paṃcānām ṛṣiśatānāṃ pramukhaḥ;",
    "K01vinv172u:7845": " yāvad anyaḥ ṛṣiḥ janapadacārikāṃ caran tadāśramapadam anuprāptaḥ;",
    "K01vinv172u:7846": " sa tena ṛṣiṇā na samyak pratimānitaḥ;",
    "K01vinv172u:7847": " tena saṃjātāmarṣeṇa tasya parṣad bhidyate:",
    "K01vinv172u:7848": " ayaṃ pāpecchaḥ ṛṣir na kiṃcid api jānīte;",
    "K01vinv172u:7849": " kimartham asya sakāśe tiṣṭhatha?",
    "K01vinv172u:7850": " āgacchata; mayā sārdhaṃ gacchata;",
    "K01vinv172u:7851": " ahaṃ yuṣmān paṃcasv abhijñāsu pratiṣṭhāpayāmi iti;",
    "K01vinv172u:7852": " tena bhidyamānās te tasya ṛṣer avavādena avatiṣṭhante;",
    "K01vinv172u:7853": " tena ṛṣiṇā saṃlakṣitam:",
    "K01vinv172u:7854": " anena pāpakāriṇā mamaite ṛṣayo bhinnāḥ iti;",
    "K01vinv172u:7855": " sa tam upasāntvayitum ārabdhaḥ:",
    "K01vinv172u:7856": " mā āyuṣman parṣadbhedaṃ kuru;",
    "K01vinv172u:7857": " naiṣa ṛṣidharmaḥ iti;",
    "K01vinv172u:7858": " tathāpy asau bhinatty eva,",
    "K01vinv172u:7859": " nāvatiṣṭhate iti sa ṛṣir durmanāḥ upāyasaṃvidhānena avasthitaḥ;",
    "K01vinv172u:7860": " asati buddhānām utpāde pratyekabuddhā loka (SBV II 211)",
    "K01vinv172u:7861": " utpadyante hīnadīnānukampakāḥ prāntaśayanāsanabhaktāḥ ekadakṣiṇīyā lokasya;",
    "K01vinv172u:7862": " atha anyatamaḥ pratyekabuddho janapadacārikāṃ caran tasya ṛṣer āśramapadam anuprāptaḥ;",
    "K01vinv172u:7863": " tenāsau dṛṣṭaḥ kāyaprāsādikaḥ śānteryāpathaś ca;",
    "K01vinv172u:7864": " sa taṃ dṛṣṭvā abhiprasannaḥ;",
    "K01vinv172u:7865": " tena tasmai kārān kṛtvā mithyāpraṇidhānaṃ kṛtaṃ:",
    "K01vinv172u:7866": " yan mamānena pāparṣiṇā parṣadbhedaḥ kṛtaḥ aham asya sarvajñeyavaśiprāptasyāpi parṣadbhedaṃ kuryām iti",
    "K01vinv172u:7867": " kiṃ manyadhve bhikṣavo yo 'sau jānapadaḥ ṛṣiḥ yena tasya ṛṣeḥ parṣad bhinnā aham eva saḥ tena kālena tena samayena;",
    "K01vinv172u:7868": " yo 'sau naivāsikaḥ ṛṣiḥ devadattaḥ saḥ tena kālena tena samayena;",
    "K01vinv172u:7869": " yan mayā asya parṣad bhinnā tasya karmaṇo vipākena anena mithyāpraṇidhānaṃ kṛtvā saṃgho mama bhinnaḥ;",
    "K01vinv172u:7870": " iti hi bhikṣavaḥ ekāntakṛṣṇānāṃ pūrvavad ity evaṃ vo bhikṣavaḥ śikṣitavyam",
    "K01vinv172u:7871": " bhikṣavaḥ saṃśayajātāḥ (A 501b)",
    "K01vinv172u:7872": " sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:7873": " paśya bhadanta devadattena sabāhyān abhyantarīkṛtya abhyantarāṃś ca bāhyīkṛtya parṣad hāritā iti;",
    "K01vinv172u:7874": " bhagavān āha:",
    "K01vinv172u:7875": " na bhikṣava etarhi,",
    "K01vinv172u:7876": " yathā atīte 'py adhvany anena sabāhyān abhyantarīkṛtya abhyantarāṃś ca bāhyīkṛtya parṣad hāritā;",
    "K01vinv172u:7877": " tac chrūyatām",
    "K01vinv172u:7878": " The story of a jackal,",
    "K01vinv172u:7879": " Śatadru by name",
    "K01vinv172u:7880": " (concerning a previous life of Devadatta)",
    "K01vinv172u:7881": " bhūtapūrvaṃ bhikṣavaḥ anyatamasmin pradeśe sṛgālaḥ prāṇī prativasati;",
    "K01vinv172u:7882": " sa atilolupaḥ araṇye paryaṭati grāme 'pi;",
    "K01vinv172u:7883": " so 'nupūrveṇa paryaṭan nīlarajakagṛhaṃ praviṣṭaḥ;",
    "K01vinv172u:7884": " nīlakuṇḍe patitaḥ;",
    "K01vinv172u:7885": " tena ghṛṇā gṛhītā;",
    "K01vinv172u:7886": " tasya nātidūre ūṣasya puñjas tiṣṭhati;",
    "K01vinv172u:7887": " sa tasmin patitaḥ pārśvena pārśvaṃ luṭhitaḥ;",
    "K01vinv172u:7888": " sa bhūyasyā mātrayā śarīraṃ jugupsamānaḥ pānīye patitaḥ;",
    "K01vinv172u:7889": " utthāya saṃprasthitaḥ ādityaraśmispṛṣṭaḥ mecakavarṇo jātaḥ;",
    "K01vinv172u:7890": " yāvat sṛgālair dṛṣṭaḥ;",
    "K01vinv172u:7891": " te samantād vidrutāḥ;",
    "K01vinv172u:7892": " dūre sthitvā kathayanti: kas tvaṃ?",
    "K01vinv172u:7893": " kuto vā abhyāgataḥ?",
    "K01vinv172u:7894": " iti; sa kathayati: (SBV II 212)",
    "K01vinv172u:7895": " ahaṃ śatadrunāmā śakreṇa devendreṇa catuṣpadānāṃ rājye abhiṣiktaḥ iti;",
    "K01vinv172u:7896": " sṛgālāḥ saṃlakṣayanti:",
    "K01vinv172u:7897": " apūrvarūpo 'yaṃ;",
    "K01vinv172u:7898": " nūnam evaṃ bhaviṣyati iti;",
    "K01vinv172u:7899": " sṛgālaiḥ sarvacatuṣpadānāṃ niveditaṃ;",
    "K01vinv172u:7900": " siṃhāḥ saṃlakṣayanti:",
    "K01vinv172u:7901": " ko 'sāv asmat prativiśiṣṭo yaś catuṣpadānāṃ rājā bhaviṣyati?",
    "K01vinv172u:7902": " gacchāmas tāvat;",
    "K01vinv172u:7903": " svasya yūthapater nivedayāmaḥ iti;",
    "K01vinv172u:7904": " teṣāṃ yūthapatir anyatamasmin parvataikadeśe nivasati;",
    "K01vinv172u:7905": " sa kesarī paṭṭadhārī;",
    "K01vinv172u:7906": " tais tasya niveditaṃ;",
    "K01vinv172u:7907": " tenānyacatuṣpadasya ājñā dattā:",
    "K01vinv172u:7908": " gaccha catuṣpadādhipatiṃ nirīkṣasva kim asau kenacic catuṣpadena dṛṣṭo na vā iti;",
    "K01vinv172u:7909": " sa tena gatvā pratyavekṣitaḥ apūrvadarśanaḥ;",
    "K01vinv172u:7910": " sarvaiś catuṣpadaiḥ parivṛtaḥ sthāpayitvā siṃhān;",
    "K01vinv172u:7911": " tena tasya yathādṛṣṭaṃ gatvā niveditaṃ;",
    "K01vinv172u:7912": " sa śrutvā siṃhayūthaparivṛtaḥ tasya sakāśam abhigataḥ;",
    "K01vinv172u:7913": " so 'nekacatuṣpadaparivṛtaḥ hastiskandhābhirūḍhaḥ anvāhiṇḍate;",
    "K01vinv172u:7914": " taṃ parivārya siṃhā gacchanti;",
    "K01vinv172u:7915": " tato vyāghrāḥ;",
    "K01vinv172u:7916": " tato 'nye catuṣpadāḥ;",
    "K01vinv172u:7917": " teṣāṃ bahir dūreṇa sṛgālāḥ;",
    "K01vinv172u:7918": " tasya mātā anyasmin parvatakuñje prativasati;",
    "K01vinv172u:7919": " tasyās tena sṛgālaḥ preṣitaḥ:",
    "K01vinv172u:7920": " āgaccha putrarājyaṃ pratyanubhava iti;",
    "K01vinv172u:7921": " sā kathayati:",
    "K01vinv172u:7922": " kīdṛśaḥ tasya parivāraḥ?",
    "K01vinv172u:7923": " iti; sa kathayati:",
    "K01vinv172u:7924": " siṃhavyāghrā hastinaś ca abhyantaraparivāraḥ;",
    "K01vinv172u:7925": " vayaṃ tu bāhyāḥ iti;",
    "K01vinv172u:7926": " sā kathayati:",
    "K01vinv172u:7927": " gaccha; vinaṣṭaḥ sa iti;",
    "K01vinv172u:7928": " sā gāthāṃ bhāṣate",
    "K01vinv172u:7929": " sukhaṃ vasāmy asya girer nikuñje",
    "K01vinv172u:7930": " svasthā jalaṃ śītam ahaṃ pibanti /",
    "K01vinv172u:7931": " tāvat sukhaṃ gacchati hastināsau",
    "K01vinv172u:7932": " śṛṇoti yāvan na sṛgālaśabdam // iti",
    "K01vinv172u:7933": " sa gataḥ; tena teṣāṃ sṛgālānāṃ niveditaṃ:",
    "K01vinv172u:7934": " sṛgāla evāyaṃ catuṣpadānāṃ rājā;",
    "K01vinv172u:7935": " dṛṣṭāsya mayā mātā,",
    "K01vinv172u:7936": " yā amuṣmin parvatanikuñe prativasati iti;",
    "K01vinv172u:7937": " te kathayanti:",
    "K01vinv172u:7938": " yady evaṃ vayam enaṃ jñāsyāmaḥ sṛgālo vā na vā iti;",
    "K01vinv172u:7939": " dharmatā hy eṣā sṛgālānāṃ yaḥ sṛgālaśabdaṃ śrutvā na vāśate,",
    "K01vinv172u:7940": " tasya romāṇi patiṣyanti;",
    "K01vinv172u:7941": " sṛgālā vāśitum ārabdhāḥ;",
    "K01vinv172u:7942": " sa saṃlakṣayati:",
    "K01vinv172u:7943": " yady ahaṃ na raumi,",
    "K01vinv172u:7944": " niyataṃ mama romāṇi patiṣyanti; yadi (A 502a)",
    "K01vinv172u:7945": " hastiskandhād avatīrya raviṣyāmi,",
    "K01vinv172u:7946": " mām ete praghātayiṣyanti;",
    "K01vinv172u:7947": " atraiva viraumi iti;",
    "K01vinv172u:7948": " sa hastiskandha eva vāśitum ārabdhaḥ;",
    "K01vinv172u:7949": " hastinā jñātaṃ sṛgālo māṃ vahatīti;",
    "K01vinv172u:7950": " tenāsau pātayitvā padbhyāṃ marditaḥ;",
    "K01vinv172u:7951": " devatā gāthāṃ bhāṣate (SBV II 213)",
    "K01vinv172u:7952": " yasya vābhyantarā bāhyā bāhyā vābhyantarīkṛtāḥ /",
    "K01vinv172u:7953": " sa evaṃ nidhanaṃ yāti hastinā kroṣṭuko yathā // iti",
    "K01vinv172u:7954": " kiṃ manyadhve bhikṣavo yo 'sau sṛgālaḥ eṣa eva sa devadattaḥ tena kālena tena samayena;",
    "K01vinv172u:7955": " tadāpy eṣa abhyantarān bāhyīkṛtya bāhyāṃś ca abhyantarīkṛtya anayena vyasanam āpannaḥ;",
    "K01vinv172u:7956": " etarhy apy anena abhyantarān bāhyīkṛtya bāhyāṃś ca abhyantarīkṛtya pariṣad hāritā",
    "K01vinv172u:7957": " devadatta gets angry with Kokālika and Khaṇḍadravya",
    "K01vinv172u:7958": " yadā āyuṣmadbhyāṃ śāriputramaudgalyāyanābhyāṃ devattasya parṣad apahṛtā tadā devadattaḥ kokālikaṃ khaṇḍadravyaṃ ca tāḍayitum ārabdhaḥ:",
    "K01vinv172u:7959": " yuvābhyāṃ mama parṣad hāritā iti;",
    "K01vinv172u:7960": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:7961": " paśya bhadanta anyair devadattasya parṣad apahṛtā;",
    "K01vinv172u:7962": " anyeṣām anena duḥkham utpāditam iti;",
    "K01vinv172u:7963": " bhagavān āha:",
    "K01vinv172u:7964": " na bhikṣava etarhi;",
    "K01vinv172u:7965": " yathā atīte 'py adhvany anyenaivāsya bhāryā apahṛtā;",
    "K01vinv172u:7966": " anyeṣām anena duḥkham utpāditaṃ;",
    "K01vinv172u:7967": " tac chrūyatām",
    "K01vinv172u:7968": " The story of the elephant",
    "K01vinv172u:7969": " (concerning a previous life of Devadatta)",
    "K01vinv172u:7970": " bhūtapūrvaṃ bhikṣavaḥ anyatamasmin pradeśe hastiyūthapatiḥ prativasati;",
    "K01vinv172u:7971": " tatrāpy anyatamasya hastino 'nyatarā hastinī bahumatā;",
    "K01vinv172u:7972": " sānyatamasmin kalabhake 'tyarthaṃ saktā;",
    "K01vinv172u:7973": " tayāsau kalabha ucyate;",
    "K01vinv172u:7974": " niṣpalāyāmahe iti;",
    "K01vinv172u:7975": " sa kathayati:",
    "K01vinv172u:7976": " ko 'sāv upāyo yena niṣpalāyyāmahe iti;",
    "K01vinv172u:7977": " sā kathayati:",
    "K01vinv172u:7978": " aham upāyaṃ jāne;",
    "K01vinv172u:7979": " tayor gajo 'bhihitaḥ;",
    "K01vinv172u:7980": " snāyāmo hradam avatarāmaḥ iti;",
    "K01vinv172u:7981": " so 'vatīrṇaḥ;",
    "K01vinv172u:7982": " sā kathayati:",
    "K01vinv172u:7983": " paśyāmaḥ kaḥ āvayoś cirataraṃ nimagnas tiṣṭhati iti;",
    "K01vinv172u:7984": " sa mohapuñjas tayā sārdham udake nimagnaḥ;",
    "K01vinv172u:7985": " sā utthāya kalabhahastinā niṣpalāyitā;",
    "K01vinv172u:7986": " sa hastī ciraṃ sthitvā utthito na paśyati;",
    "K01vinv172u:7987": " sa saṃlakṣayati:",
    "K01vinv172u:7988": " bhūyo nimajjāmi mā me syāt parājayaḥ iti;",
    "K01vinv172u:7989": " bhūyo nimagnaḥ dantau nikhātyāvasthitaḥ sucirād gatapratyudgataprāṇaḥ;",
    "K01vinv172u:7990": " vyutthito na paśyati tāṃ hastinīṃ;",
    "K01vinv172u:7991": " sa taṃ hradam itaś cāmutaś ca kṣobhayitum ārabdhaḥ;",
    "K01vinv172u:7992": " tena tatra bahavo matsyakacchapamaṇḍūkādayaḥ prāṇino 'nayena vyasanam āpaditāḥ;",
    "K01vinv172u:7993": " devatā gāthāṃ bhāṣate (SBV II 214)",
    "K01vinv172u:7994": " vṛndī batāyaṃ sumahān prajñāpy asya na vidyate /",
    "K01vinv172u:7995": " anyenāsya hṛtā bhāryā anye duḥkhasya bhāginaḥ // iti",
    "K01vinv172u:7996": " kiṃ manyadhve bhikṣavo yo 'sau hastināgaḥ devadattaḥ saḥ tena kālena tena samayena;",
    "K01vinv172u:7997": " tadāpy asya anyena bhāryā apahṛtā;",
    "K01vinv172u:7998": " anyeṣām anena duḥkham utpāditaṃ",
    "K01vinv172u:7999": " uddānam",
    "K01vinv172u:8000": " vīciḥ sāndṛṣṭikaṃ caiva vadha utpalavarṇayā /",
    "K01vinv172u:8001": " kuṇḍī trayaṃ tathā kṣīraṃ gopikā ca kṣamāpaṇā /",
    "K01vinv172u:8002": " asthīni cetikaś caiva pakṣiṇā caramaṃ padaṃ //",
    "K01vinv172u:8003": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:8004": " paśya bhadanta āyuṣmadbhyāṃ (A 502b)",
    "K01vinv172u:8005": " śāriputramaudgalyāyanābhyāṃ devadattasya vīcim āgamayamānābhyāṃ vīcir labdhaḥ iti;",
    "K01vinv172u:8006": " bhagavān āha:",
    "K01vinv172u:8007": " na bhikṣava etarhi;",
    "K01vinv172u:8008": " yathā atīte 'py adhvani śāriputramaudgalyāyanābhyāṃ devadattasya vīcim āgamayamānābhyāṃ vīcir labdhaḥ;",
    "K01vinv172u:8009": " tac chrūyatām",
    "K01vinv172u:8010": " The story of a leader of the thieves",
    "K01vinv172u:8011": " (concerning a previous life of Devadatta, etc)",
    "K01vinv172u:8012": " bhūtapūrvaṃ bhikṣavaḥ anyatamasmin karvaṭake iṣvastrācāryaḥ prativasati;",
    "K01vinv172u:8013": " tena sadṛśāt kulāt kalatram ānītaṃ;",
    "K01vinv172u:8014": " sa tayā sārdhaṃ krīḍati ramate paricārayati;",
    "K01vinv172u:8015": " tasya krīḍato ramamāṇasya paricārayataḥ kālāntareṇa patnī āpannasatvā saṃvṛttā;",
    "K01vinv172u:8016": " sā aṣṭānāṃ vā navānāṃ vā māsānām atyayāt prasūtā;",
    "K01vinv172u:8017": " dārikā jātā;",
    "K01vinv172u:8018": " tasyās trīṇi saptakāny ekaviṃśatidivasān vistareṇa jātāyā jātimahaṃ kṛtvā kulasadṛśaṃ (SBV II 215)",
    "K01vinv172u:8019": " nāmadheyaṃ vyavasthāpitaṃ;",
    "K01vinv172u:8020": " sā unnītā vardhitā mahatī saṃvṛttā;",
    "K01vinv172u:8021": " iṣvastrācāryaḥ saṃlakṣayati:",
    "K01vinv172u:8022": " iyaṃ dārikā na mayā kasyacid rūpeṇa dātavyā na śīlena nāpi dhanena;",
    "K01vinv172u:8023": " api tu yo matsakāśāt paṃcasu sthāneṣu kṛtāvī bhavati,",
    "K01vinv172u:8024": " tasyaiṣā mayā deyā iti;",
    "K01vinv172u:8025": " tasya ca sakāśād dvau māṇavau iṣvastraṃ śikṣitau;",
    "K01vinv172u:8026": " tatraikaḥ paṃcasu sthāneṣu kṛtāvī;",
    "K01vinv172u:8027": " dvitīyas tu chedye kṛtāvī saṃvṛttaḥ;",
    "K01vinv172u:8028": " tasmai tena sā dārikā dattā;",
    "K01vinv172u:8029": " so 'nyaḥ saṃjātāmarṣaḥ corāṇāṃ madhyaṃ praviṣṭaḥ,",
    "K01vinv172u:8030": " paṃcānāṃ coraśatānāṃ senāpatir jātaḥ;",
    "K01vinv172u:8031": " sa ekasmin pradeśe mārgaṃ badhvā avasthitaḥ;",
    "K01vinv172u:8032": " prathamas tāṃ patnīṃ pariṇīya ratha āropya svagṛhaṃ saṃprasthitaḥ;",
    "K01vinv172u:8033": " yāvac corabhayāt sārthaḥ agrato gacchan sthitaḥ;",
    "K01vinv172u:8034": " sa kathayati:",
    "K01vinv172u:8035": " bhavanto gacchata;",
    "K01vinv172u:8036": " kiṃ tiṣṭhatha?",
    "K01vinv172u:8037": " iti; te kathayanti:",
    "K01vinv172u:8038": " corair mārgo baddhaḥ iti;",
    "K01vinv172u:8039": " sa kathayati:",
    "K01vinv172u:8040": " āryā gacchata;",
    "K01vinv172u:8041": " kiṃ kariṣyanti iti;",
    "K01vinv172u:8042": " sa saṃprasthitaḥ;",
    "K01vinv172u:8043": " sārthikāḥ kathayanti:",
    "K01vinv172u:8044": " bhavanto gacchatv eṣaḥ;",
    "K01vinv172u:8045": " tiṣṭhāmas tāvat;",
    "K01vinv172u:8046": " sthānam etad vidyate yad ayam ātmānaṃ dārayiṣyati;",
    "K01vinv172u:8047": " patnīṃ ca hārayiṣyati iti;",
    "K01vinv172u:8048": " corā vṛkṣam adhiruhya digavalokanaṃ kurvanto 'vasthitāḥ;",
    "K01vinv172u:8049": " tair asau rathābhirūḍho dṛṣṭaḥ;",
    "K01vinv172u:8050": " kathayanti:",
    "K01vinv172u:8051": " bhavantaḥ puruṣo rathābhirūḍhaḥ āgacchati iti;",
    "K01vinv172u:8052": " corasenāpatinā dūto 'nupreṣitaḥ:",
    "K01vinv172u:8053": " nivartaya ratham iti;",
    "K01vinv172u:8054": " sa kathayati:",
    "K01vinv172u:8055": " bhavantaḥ śūrasya śūraparihāraṃ prayacchata iti;",
    "K01vinv172u:8056": " te kathayanti:",
    "K01vinv172u:8057": " vayam api śūrāḥ iti;",
    "K01vinv172u:8058": " senāpatinā paṃca corāḥ preṣitāḥ;",
    "K01vinv172u:8059": " tena te praghātitāḥ;",
    "K01vinv172u:8060": " evaṃ viṃśatir āgatāḥ,",
    "K01vinv172u:8061": " te 'pi praghātitāḥ;",
    "K01vinv172u:8062": " yāvat sarve praghātitāḥ;",
    "K01vinv172u:8063": " senāpatir eko 'vaśiṣṭaḥ;",
    "K01vinv172u:8064": " sa khaḍgam ādāya agrataḥ sthitaḥ;",
    "K01vinv172u:8065": " sa śarān kṣeptum ārabdhaḥ;",
    "K01vinv172u:8066": " sa khadgena chinatti;",
    "K01vinv172u:8067": " yāvat tena paṃcaśatikas tūṇīraḥ kṣiptaḥ;",
    "K01vinv172u:8068": " tena sarve khaḍgena chinnāḥ;",
    "K01vinv172u:8069": " ekaḥ śaro 'vasthitaḥ;",
    "K01vinv172u:8070": " sa taṃ na muñcati;",
    "K01vinv172u:8071": " sā dārikā kathayati:",
    "K01vinv172u:8072": " muñca śaraṃ;",
    "K01vinv172u:8073": " kimarthaṃ tiṣṭhati?",
    "K01vinv172u:8074": " iti; sa kathayati:",
    "K01vinv172u:8075": " eṣa eva eko 'vaśiṣṭaḥ,",
    "K01vinv172u:8076": " eṣa cen muktaḥ,",
    "K01vinv172u:8077": " ahaṃ praghātitaḥ;",
    "K01vinv172u:8078": " tvaṃ cāpahṛtā iti;",
    "K01vinv172u:8079": " tataḥ sā dārikā vijṛmbhamāṇā veṇiṃ bandhum ārabdhā;",
    "K01vinv172u:8080": " corasenāpatis tasyām avekṣamāṇāyām nirīkṣitum ārabdhaḥ;",
    "K01vinv172u:8081": " sa tena śareṇa marmaṇi tāḍitaḥ;",
    "K01vinv172u:8082": " sa mriyamāṇo gāthāṃ bhāṣate (SBV II 216) (A 503a)",
    "K01vinv172u:8083": " nāhaṃ rathikena hato hato 'smi lolena pāpacittena /",
    "K01vinv172u:8084": " yo 'haṃ raṇamadhyagataḥ pramadāvadanaṃ nirīkṣāmi // iti",
    "K01vinv172u:8085": " kiṃ manyadhve bhikṣavo yo 'sau rathikaḥ śāriputraḥ saḥ tena kālena tena samayena;",
    "K01vinv172u:8086": " yāsau dārikā maudgalyāyanaḥ saḥ tena kālena tena samayena;",
    "K01vinv172u:8087": " yo 'sau corasenāpatir devadattaḥ saḥ tena kālena tena samayena;",
    "K01vinv172u:8088": " tadā ābhyām asya vīciṃ paryeṣamāṇābhyāṃ vīcir labdhā;",
    "K01vinv172u:8089": " etarhy api ābhyām asya vīciṃ paryeṣamāṇābhyāṃ vīcir labdhā",
    "K01vinv172u:8090": " The fruit of monachal life in the visible world Ajātaśatru visits the Buddha",
    "K01vinv172u:8091": " 1. buddho bhagavān rājagṛhe varṣā upagato jīvakasya kumārabhṛtasya āmravaṇe;",
    "K01vinv172u:8092": " atha rājā māgadhaḥ ajātaśatrur vaidehīputraḥ tadaiva jyotsnāyāṃ rātryām āṣāḍhyāṃ",
    "K01vinv172u:8093": " varṣopanāyikāyām abhijñātāyām abhilakṣitāyāṃ pūrṇāyāṃ paurṇamāsyām upariprāsādatalagataḥ",
    "K01vinv172u:8094": " amātyān āmantrayate:",
    "K01vinv172u:8095": " hambho grāmaṇyaḥ evaṃrūpāyāṃ jyotsnāyāṃ rātryām āṣāḍhyāṃ varṣopanāyikāyām abhijñātāyām abhilakṣitāyāṃ pūrṇāyāṃ paurṇamāsyāṃ kim asmābhiḥ karaṇīyaṃ",
    "K01vinv172u:8096": " 2. athānyatamā avaruddhikā strī rājānam ajātaśatruṃ vaidehīputram idam avocat:",
    "K01vinv172u:8097": " evaṃrūpāyāṃ deva jyotsnāyāṃ rātryām āṣāḍhyāṃ varṣopanāyikāyām abhijñātāyām abhilakṣitāyāṃ",
    "K01vinv172u:8098": " pūrṇāyāṃ paurṇamāsyāṃ yad devaḥ paṃcabhiḥ kāmaguṇaiḥ samarpitaḥ samanvaṅgībhūtaḥ",
    "K01vinv172u:8099": " krīḍed rameta paricārayed idam ahaṃ devasya karaṇīyaṃ manye",
    "K01vinv172u:8100": " 3. athānyatamā avaruddhikā evam āha:",
    "K01vinv172u:8101": " evaṃrūpāyāṃ deva jyotsnāyāṃ rātryām āṣāḍhyāṃ varṣopanāyikāyām abhijñātāyām abhilakṣitāyāṃ",
    "K01vinv172u:8102": " pūrṇāyāṃ paurṇamāsyāṃ yad devaḥ rājagṛhasya nagarasya anuparyāyapathakān anvāhiṇḍan",
    "K01vinv172u:8103": " paṃcabhiḥ kāmaguṇaiḥ samarpitaḥ samanvaṅgībhūtaḥ krīḍed rameta paricārayed idam ahaṃ",
    "K01vinv172u:8104": " devasya karaṇīyaṃ manye",
    "K01vinv172u:8105": " 4. udāyibhadra kumāraḥ evam āha:",
    "K01vinv172u:8106": " evaṃrūpāyāṃ deva jyotsnāyāṃ rātryām āṣāḍhyāṃ varṣopanāyikāyām abhijñātāyām (SBV II 217)",
    "K01vinv172u:8107": " abhilakṣitāyāṃ pūrṇāyāṃ paurṇamāsyāṃ yad devaś caturaṅgabalakāyaṃ sannāhya hastikāyaṃ",
    "K01vinv172u:8108": " rathakāyam aśvakāyaṃ pattikāyaṃ pararāṣṭraṃ paraviṣayaṃ gatvā mahāntaṃ saṅgrāmaṃ",
    "K01vinv172u:8109": " saṅgrāmya vijitasaṃgrāmaḥ tadaiva saṃgrāmaśirasi nirjito 'dhyāvased;",
    "K01vinv172u:8110": " idam ahaṃ devasya karaṇīyaṃ manye",
    "K01vinv172u:8111": " 5. athānyataro vṛddhāmātyaḥ evam āha:",
    "K01vinv172u:8112": " evaṃrūpāyāṃ deva jyotsnāyāṃ rātryām āṣāḍhyāṃ varṣopanāyikāyām abhijñātāyām abhilakṣitāyāṃ",
    "K01vinv172u:8113": " pūrṇāyāṃ paurṇamāsyām ayaṃ devaḥ pūraṇaḥ kāśyapaḥ saṃghī ca gaṇī ca gaṇācāryaś ca",
    "K01vinv172u:8114": " sādhurūpasaṃmato bahujanasya mahatā ca janakāyena saṃpuraskṛtaḥ paṃcamātrāṇām ājīvikaśatānāṃ pramukhaḥ;",
    "K01vinv172u:8115": " so 'smin rājagṛhe varṣā upagataḥ;",
    "K01vinv172u:8116": " taṃ devaḥ paryupāsīta;",
    "K01vinv172u:8117": " idam ahaṃ devasya karaṇīyaṃ manye",
    "K01vinv172u:8118": " 6. athānyataro vṛddhāmātyaḥ evam āha:",
    "K01vinv172u:8119": " evaṃrūpāyāṃ deva jyotsnāyāṃ rātryām (A 503b)",
    "K01vinv172u:8120": " āṣāḍhyāṃ varṣopanāyikāyām abhijñātāyām abhilakṣitāyāṃ pūrṇāyāṃ paurṇamāsyām ayaṃ",
    "K01vinv172u:8121": " devaḥ maskarī gośālīputraḥ sañjayī vairaṭṭīputraḥ ajitaḥ keśakambalaḥ kakudaḥ kātyāyanaḥ",
    "K01vinv172u:8122": " tathā ca nirgrantho jñātiputraḥ saṃghī ca gaṇī ca gaṇācāryaś ca sādhurūpasaṃmato",
    "K01vinv172u:8123": " bahujanasya mahatā ca gaṇena saṃpuraskṛtaḥ amuṣminn eva rājagṛhe varṣā upagataḥ;",
    "K01vinv172u:8124": " taṃ devaḥ paryupāsīta;",
    "K01vinv172u:8125": " idam ahaṃ devasya karaṇīyaṃ manye",
    "K01vinv172u:8126": " 7. tena khalu samayena jīvakaḥ kumārabhṛtaḥ tasyām eva parṣadi sanniṣaṇṇo 'bhūt sannipatitaḥ;",
    "K01vinv172u:8127": " atha rājā māgadhaḥ ajātaśatrur vaidehīputraḥ jīvakaṃ kumārabhṛtam āmantrayate:",
    "K01vinv172u:8128": " aho jīvaka kim asi tuṣṇīṃ?",
    "K01vinv172u:8129": " kiṃ na lapasi?",
    "K01vinv172u:8130": " sa kathayati:",
    "K01vinv172u:8131": " evaṃrūpāyāṃ deva jyotsnāyāṃ rātryām āṣāḍhyāṃ varṣopanāyikāyām abhijñātāyām abhilakṣitāyāṃ",
    "K01vinv172u:8132": " pūrṇāyāṃ paurṇamāsyām ayaṃ devaḥ bhagavān saṃghī ca gaṇī ca gaṇācāryaś ca sādhurūpasaṃmato",
    "K01vinv172u:8133": " bahujanasya mahatā gaṇena ca saṃpuraskṛtaḥ asminn eva rājagṛhe varṣā upagataḥ asmākam eva āmravaṇe;",
    "K01vinv172u:8134": " taṃ devaḥ paryupāsīta;",
    "K01vinv172u:8135": " idam ahaṃ devasya karaṇīyaṃ manye",
    "K01vinv172u:8136": " 8. tena khalu samayena rājño māgadhasya ajātaśatror vaidehīputrasya (SBV II 218)",
    "K01vinv172u:8137": " bhagavannimmaṃ cittaṃ bhagavatpravaṇaṃ bhagavatprāgbhāraṃ;",
    "K01vinv172u:8138": " atha rājā māgadhaḥ ajātaśatrur vaidehīputraḥ jīvakaṃ kumārabhṛtam idam avocat:",
    "K01vinv172u:8139": " gacha jīvaka hastināgaṃ sannāhaya yatrāham abhirūḍhaḥ adyaiva bhagavantaṃ darśanāya upasaṃkramiṣyāmi;",
    "K01vinv172u:8140": " evaṃ deveti jīvikaḥ kumārabhṛto rājño māgadhasya ajātaśatror vaidehīputrasya pratiśrutya",
    "K01vinv172u:8141": " mahāntaṃ hastināgaṃ sannāhya paṃcamātrāṇi hastinīśatāni paṃcamātrāṇi avaruddhikāśatāni",
    "K01vinv172u:8142": " pradīpikāhastāni pratyekapratyekaṃ hastinīṣv āropya yena rājā māgadhaḥ ajātaśatrus tenopasaṃkrāntaḥ;",
    "K01vinv172u:8143": " upasaṃkramya rājānaṃ māgadham ajātaśatruṃ vaidehīputram idam avocat:",
    "K01vinv172u:8144": " sannaddho devasya mahān hastināgaḥ;",
    "K01vinv172u:8145": " yasyedānīṃ devaḥ kālaṃ manyate iti;",
    "K01vinv172u:8146": " atha rājā māgadhaḥ ajātaśatrur vaidehīputraḥ mahāntaṃ hastināgam abhiruhya paṃcamātrair",
    "K01vinv172u:8147": " avaruddhikāśataiḥ pratyekapratyekaṃ hastinīṣv abhirūḍhaiḥ pradīpikāhastaiḥ saṃpuraskṛto",
    "K01vinv172u:8148": " rājagṛhān niryāti bhagavato 'ntikaṃ bhagavantaṃ darśanāya upasaṃkramituṃ pratyupāsanāya",
    "K01vinv172u:8149": " 9. tena khalu samayena rājā māgadhaḥ ajātaśatrur vaidehīputraḥ vṛjibhiḥ sārdhaṃ viruddhaḥ;",
    "K01vinv172u:8150": " atho rājño māgadhasya ajātaśatror vaidehīputrasya samanantaraniṣkrāntasya rājagṛhād abhūd bhayam abhūt chambhitatvam abhūd romaharaḥ:",
    "K01vinv172u:8151": " mā me jīvakaḥ kumārabhṛtaḥ ghātayitukāmo bhavati?",
    "K01vinv172u:8152": " vañcayitukāmo vā?",
    "K01vinv172u:8153": " vadhakebhyaḥ pratyamitrebhyo vā anupradāpayitukāmaḥ?",
    "K01vinv172u:8154": " iti viditvā jīvikaṃ kumārabhṛtam idam avocat:",
    "K01vinv172u:8155": " māsi māṃ jīvika ghātayitukāmo vā lāpayitukāmo vā vañcayitukāmo vā (A 504a)",
    "K01vinv172u:8156": " vadhakebhyo vā pratyarthikebhyaḥ pratyamitrebhyo vā anupradāpayitukāmaḥ?",
    "K01vinv172u:8157": " sa evam āha: nāhaṃ deva tvāṃ ghātayitukāmaḥ na lāpayitukāmaḥ na vañcayitukāmaḥ nāpi vadhakebhyaḥ pratyarthikebhyaḥ pratyamitrebhyo vā anupradāpayitukāmaḥ",
    "K01vinv172u:8158": " 10. atha rājā māgadhaḥ ajātaśatrur vaidehīputraḥ jīvikaṃ kumārabhṛtam idam avocat:",
    "K01vinv172u:8159": " kiyatparivāraḥ sa bhagavān sātirekāny asya ardhatrayodaśabhikṣuśatāni;",
    "K01vinv172u:8160": " aho jīvaka kathaṃ tvaṃ māṃ na ghātayitukāmo vā na lāpayitukāmo vā nāpi vadhakebhyo vā pratyarthikebhyaḥ pratyamitrebhyo vā anupradāpayitukāmaḥ?",
    "K01vinv172u:8161": " yatredānīm iyatparivārasya naivotkāsanaśabdaḥ śrūyate?",
    "K01vinv172u:8162": " alpaśabdakāmo deva sa bhagavān alpaśabdanirataḥ alpaśabdasaṃtuṣṭaḥ (SBV II 219)",
    "K01vinv172u:8163": " alpaśabdatāyāś ca sa varṇavādī;",
    "K01vinv172u:8164": " tasya parṣad alpaśabdaiva;",
    "K01vinv172u:8165": " tena hi deva tvaritatvaritaṃ mahāntaṃ hastināgaṃ preraya;",
    "K01vinv172u:8166": " tathā hy ālokyate maṇḍalavāṭe tailapradyotanābhā;",
    "K01vinv172u:8167": " atha rājā māgadhaḥ ajātaśatrur vaidehīputraḥ tvaritatvaritaṃ mahāntaṃ hastināgaṃ prerayati;",
    "K01vinv172u:8168": " tasya yāvatī yānasya bhūmis tāvad yānena gatvā tasmād avatīrya padbhyām evārāmaṃ prāvikṣat",
    "K01vinv172u:8169": " 11. tena khalu samayena bhagavān madhye bhikṣusaṃghasya niṣaṇṇaḥ hrada ivāccho viprasannaḥ anāvilaḥ;",
    "K01vinv172u:8170": " atha rājā māgadhaḥ ajātaśatrur vaidehīputraḥ maṇḍalavāṭam anusaṃyāya jīvakaṃ kumārabhṛtam āmantrayate:",
    "K01vinv172u:8171": " kutra jīvaka sa bhagavān eṣa deva bhagavān madhye bhikṣusaṃghasya niṣaṇṇaḥ hrada ivāccho viprasanno 'nāvilaḥ;",
    "K01vinv172u:8172": " atha rājā māgadhaḥ ajātaśatrur vaidehīputraḥ yena bhagavāṃs tenopasaṃkrāntaḥ;",
    "K01vinv172u:8173": " upasaṃkramya ekāṃsam uttarāsaṅgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃs tenāñjaliṃ praṇamayya bhagavanatm idam avocat:",
    "K01vinv172u:8174": " yadrūpeṇa bhadanta bhagavān cittadamavyupaśamena samanvāgato bhikṣusaṃghaś ca tadrūpeṇa cittadamavyupaśamena samanvāgato udāyibhadraḥ kumāraḥ bhavatu iti;",
    "K01vinv172u:8175": " sādhu sādhu mahārāja pravakṣyāmi,",
    "K01vinv172u:8176": " mahārāja svakaṃ prema;",
    "K01vinv172u:8177": " niṣīda tvaṃ mahārāja yathāsvake āsane",
    "K01vinv172u:8178": " Ajātaśatru asks the Buddha if it is possible to show any visible benefit to be derived from asceticism",
    "K01vinv172u:8179": " 12. atha rājā māgadhaḥ ajātaśatrur vaidehīputraḥ bhagavataḥ pādau śirasā vanditvā ekānte nyaṣīdad;",
    "K01vinv172u:8180": " ekāntaniṣaṇṇo rājā māgadhaḥ ajātaśatrur vaidehīputraḥ bhagavantam idam avocat:",
    "K01vinv172u:8181": " pṛcchema vayaṃ bhadanta bhagavantaṃ kaṃcid eva pradeśaṃ saced avakāśaṃ kuryāt praśnasya vyākaraṇāya;",
    "K01vinv172u:8182": " pṛccha mahārāja yad evākāṅkṣase",
    "K01vinv172u:8183": " 13. ime bhadanta pṛthakśilpasthānakarmasthānikāḥ; tadyathā (SBV II 220)",
    "K01vinv172u:8184": " mālākārāḥ naḍakārāḥ naiṣadyikāḥ yāvasikāḥ sūtāḥ hastyārohāḥ aśvārohāḥ rathikāḥ tsarukāḥ",
    "K01vinv172u:8185": " dhanurgrahāḥ sevāḥ ceṭāḥ piṇḍabhujaḥ ugrāḥ śūrāḥ praskandinaḥ mahānagnāḥ rājaputrāḥ",
    "K01vinv172u:8186": " ārādhakāḥ kalpakāḥ snapakāḥ;",
    "K01vinv172u:8187": " te svakasvakaiḥ śilpasthānakarmasthānaiḥ kṛtyāni kurvanti,",
    "K01vinv172u:8188": " dānāni dadati,",
    "K01vinv172u:8189": " puṇyāni kurvanti, bhṛtyān (A 504b)",
    "K01vinv172u:8190": " bibhrati; paṃcabhiś ca kāmaguṇaiḥ samarpitāḥ samanvaṅgībhūtāḥ krīḍanti ramante paricārayanti;",
    "K01vinv172u:8191": " labhyam evaṃrūpāṇāṃ sāndṛṣṭikaṃ śrāmaṇyaphalaṃ prajñaptum?",
    "K01vinv172u:8192": " abhijānāsi tvaṃ mahārāja itaḥ pūrvam anyān api śramaṇabrāhmaṇān evaṃrūpaṃ praśnaṃ praṣṭu?",
    "K01vinv172u:8193": " abhijānāmi bhadanta",
    "K01vinv172u:8194": " Ajātaśatru narrates how he propounded this same question to Pūraṇa Kāśyapa,",
    "K01vinv172u:8195": " etc.,",
    "K01vinv172u:8196": " and any of them expounded him his own theory",
    "K01vinv172u:8197": " 14. eko 'yaṃ bhadanta samayaḥ,",
    "K01vinv172u:8198": " ahaṃ yena pūraṇaḥ kāśyapaḥ tenopasaṃkrāntaḥ;",
    "K01vinv172u:8199": " upasaṃkramya pūraṇaṃ kāśyapam evaṃ vadāmi:",
    "K01vinv172u:8200": " ime bhadanta kāsyapa pṛthaglokeśilpasthānakarmasthānikāḥ;",
    "K01vinv172u:8201": " tadyathā mālākārāḥ naḍakārāḥ naiṣadyikāḥ yāvasikāḥ sūtāḥ hastyārohāḥ aśvārohāḥ rathikāḥ",
    "K01vinv172u:8202": " tsarukāḥ dhanurgrahāḥ sevāḥ ceṭāḥ piṇḍabhujaḥ ugrāḥ śūrāḥ praskandinaḥ mahānagnāḥ",
    "K01vinv172u:8203": " rājaputrāḥ ārādhakāḥ kalpakāḥ snapakāḥ;",
    "K01vinv172u:8204": " te svakasvakaiḥ śilpasthānakarmasthānaiḥ kṛtyāni kurvanti,",
    "K01vinv172u:8205": " dānāni dadati,",
    "K01vinv172u:8206": " puṇyāni kurvanti,",
    "K01vinv172u:8207": " bhṛtyān bibhrati;",
    "K01vinv172u:8208": " paṃcabhiś ca kāmaguṇaiḥ samarpitāḥ samanvaṅgībhūtāḥ krīḍanti ramante paricārayanti;",
    "K01vinv172u:8209": " labhyam evaṃrūpāṇāṃ sāndṛṣṭikaṃ śrāmaṇyaphalaṃ prajñaptum",
    "K01vinv172u:8210": " 15. sa evam āha: aham asmi mahārāja evaṃdṛṣṭir evaṃvādī;",
    "K01vinv172u:8211": " nāsti dattaṃ nāsti",
    "K01vinv172u:8212": " iṣṭaṃ nāsti hutaṃ nāsti sucaritaṃ nāsti sucaritaduścaritānāṃ karmaṇāṃ phalavipākaḥ",
    "K01vinv172u:8213": " nāsty ayaṃ lokaḥ nāsti paralokaḥ nāsti mātā nāsti pitā nāsti satva upapādukaḥ na santi (SBV II 221)",
    "K01vinv172u:8214": " loke 'rhantaḥ samyaggatāḥ samyakpratipannāḥ ye imaṃ ca lokaṃ paraṃ ca lokaṃ dṛṣṭa eva dharme svayam abhijñayā sākṣātkṛtvā upasaṃpadya pravedayante:",
    "K01vinv172u:8215": " kṣīṇā me jātiḥ uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānīmaḥ iti;",
    "K01vinv172u:8216": " ihaiva jīvo jīvati sa pretyocchidyate vinaśyati na bhavati paraṃ maraṇād cāturmahābhautikaḥ puruṣasya samucchrayaḥ;",
    "K01vinv172u:8217": " yasmin samaye kālaṃ karoti tasya pṛthivyāṃ pṛthivīkāyaḥ upaiti;",
    "K01vinv172u:8218": " apsu apkāyaḥ;",
    "K01vinv172u:8219": " tejasi tejaḥkāyaḥ;",
    "K01vinv172u:8220": " vāyau vāyukāyaḥ;",
    "K01vinv172u:8221": " ākāśe indriyāṇy anuparivartante;",
    "K01vinv172u:8222": " āsandīpañcamāḥ puruṣāḥ puruṣam ādāya śmaśānam anuvrajanty ādahanāt paraṃ na prajñāyate;",
    "K01vinv172u:8223": " bhasmībhavanti āhutayaḥ;",
    "K01vinv172u:8224": " kapotavarṇāny asthīny avatiṣṭhanti iti;",
    "K01vinv172u:8225": " dṛptopajñātaṃ dānaṃ;",
    "K01vinv172u:8226": " paṇḍitopajñātaḥ parigrahaḥ;",
    "K01vinv172u:8227": " tatra ye astivādinaḥ sarve te riktaṃ tucchaṃ mṛṣā pralapanti iti bālaś ca paṇḍitaś ca ubhāv api etau pretya ucchidyete vinaśyataḥ na bhavataḥ paraṃ maraṇāt",
    "K01vinv172u:8228": " 16. tadyathā bhadanta āmrāṇi pṛṣṭaḥ lakucāni vyākuryāt,",
    "K01vinv172u:8229": " lakucāni vā pṛṣṭaḥ āmrāṇi vyākuryād eva pūraṇaḥ kāśyapaḥ mayā sāndṛṣṭikaṃ śrāmaṇyaphalaṃ pṛṣṭaḥ nāstitām eva vyākārṣīt;",
    "K01vinv172u:8230": " tasya mama bhadanta etad abhavat;",
    "K01vinv172u:8231": " na mama pratirūpaṃ syād yan mādṛśo vijñapuruṣaḥ sādhurūpasaṃmataṃ viṣayanivāsinaṃ śramaṇaṃ vā brāhmaṇaṃ vā saṃmukham avasādayed iti;",
    "K01vinv172u:8232": " so 'haṃ bhadanta pūraṇasya kāśyapasya bhāṣitaṃ nābhinandāmi na pratikrośāmi; (A 505a)",
    "K01vinv172u:8233": " anabhinandya apratikrośya utthāyāsanāt prakrāntaḥ",
    "K01vinv172u:8234": " Maskarī Gośāliputra' theory",
    "K01vinv172u:8235": " 17. so 'haṃ yena maskarī gośāliputraḥ tenopasaṃkrāntaḥ;",
    "K01vinv172u:8236": " upasaṃkramya maskariṇaṃ gośāliputram evaṃ vadāmi:",
    "K01vinv172u:8237": " ime bhadanta maskarin pṛthaglokeśilpasthānakarmasthānikāḥ;",
    "K01vinv172u:8238": " tadyathā mālākārāḥ naḍakārāḥ naiṣadyikāḥ yāvasikāḥ sūtāḥ hastyārohāḥ aśvārohāḥ rathikāḥ",
    "K01vinv172u:8239": " tsarukāḥ dhanurgrahāḥ sevāḥ ceṭāḥ piṇḍabhujaḥ ugrāḥ śūrāḥ praskandinaḥ mahānagnāḥ",
    "K01vinv172u:8240": " rājaputrāḥ ārādhakāḥ kalpakāḥ snapakāḥ;",
    "K01vinv172u:8241": " te svakasvakaiḥ śilpasthānakarmasthānaiḥ kṛtyāni kurvanti,",
    "K01vinv172u:8242": " dānāni dadati,",
    "K01vinv172u:8243": " puṇyāni kurvanti,",
    "K01vinv172u:8244": " bhṛtyān bibhrati;",
    "K01vinv172u:8245": " paṃcabhiś ca kāmaguṇaiḥ samarpitāḥ samanvaṅgībhūtāḥ krīḍanti ramante paricārayanti;",
    "K01vinv172u:8246": " labhyam evaṃrūpāṇāṃ sāndṛṣṭikaṃ śrāmaṇyaphalaṃ prajñaptum",
    "K01vinv172u:8247": " 18. sa evam āha: aham asmi mahārāja evaṃdṛṣṭir evaṃvādī;",
    "K01vinv172u:8248": " nāsti hetuḥ nāsti pratyayaḥ;",
    "K01vinv172u:8249": " satvā saṃkliṣyante?",
    "K01vinv172u:8250": " ahetvapratyayaṃ satvāḥ saṃkliṣyante;",
    "K01vinv172u:8251": " nāsti hetuḥ nāsti pratyayaḥ satvāḥ viśudhyante (SBV II 222)",
    "K01vinv172u:8252": " ahetvapratyayaṃ satvā viśudhyante;",
    "K01vinv172u:8253": " nāsti hetur nāsti pratyayaḥ;",
    "K01vinv172u:8254": " satvānām ajñānādarśane bhavataḥ ahetvapratyayaṃ satvānām ajñānādarśane bhavataḥ;",
    "K01vinv172u:8255": " nāsti hetur nāsti pratyayaḥ;",
    "K01vinv172u:8256": " satvānāṃ jñānādarśane bhavataḥ?",
    "K01vinv172u:8257": " ahetvapratyayaṃ satvānāṃ jñānādarśane bhavataḥ;",
    "K01vinv172u:8258": " nāsti balaṃ nāsti vīryaṃ nāsti balavīryaṃ nāsti puruṣakāraḥ nāsti parākramāḥ nāsti puruṣakāraparākramaḥ;",
    "K01vinv172u:8259": " nāsty ātmakāraḥ na parakāraḥ anātmakāraparakārāḥ sarve bhūtāḥ asthāmā abalā avaśā",
    "K01vinv172u:8260": " avīryā aparākramāḥ niyatasaṃgatibhāvapariṇatāḥ sukhaduḥkhaṃ pratisaṃvedayante yaduta ṣaṭsv abhijātiṣu",
    "K01vinv172u:8261": " 19. tadyathā puruṣaḥ āmrāṇi pṛṣṭaḥ lakucāni vyākuryāt,",
    "K01vinv172u:8262": " lakucāni vā pṛṣṭaḥ āmrāṇi vyākuryād evam eva maskarī gośāliputraḥ mayā sāndṛṣṭikaṃ śrāmaṇyaphalaṃ pṛṣṭaḥ ahetutām eva vyākārṣīt;",
    "K01vinv172u:8263": " tasya mama etad abhavat;",
    "K01vinv172u:8264": " katham idānīṃ mādṛśo vijñapuruṣaḥ sādhurūpasaṃmataṃ viṣayanivāsinaṃ śramaṇaṃ vā brāhmaṇaṃ vā saṃmukham avasādayed iti;",
    "K01vinv172u:8265": " so 'haṃ maskariṇo gośāliputrasya bhāṣitaṃ nābhinandāmi na pratikrośāmi;",
    "K01vinv172u:8266": " anabhinandya apratikrośya utthāya āsanāt prakrāntaḥ",
    "K01vinv172u:8267": " Sañjayī Vairaṭṭīputra's theory",
    "K01vinv172u:8268": " 20. so 'haṃ yena sañjayī vairaṭṭīputras tenopasaṃkrāntaḥ;",
    "K01vinv172u:8269": " upasaṃkramya sañjayinaṃ vairaṭṭīputram idam avocam:",
    "K01vinv172u:8270": " ime bhadanta sañjayin pṛthaglokeśilpasthānakarmasthānikāḥ;",
    "K01vinv172u:8271": " tadyathā mālākārāḥ naḍakārāḥ naiṣadyikāḥ yāvasikāḥ sūtāḥ hastyārohāḥ aśvārohāḥ rathikāḥ",
    "K01vinv172u:8272": " tsarukāḥ dhanurgrahāḥ sevāḥ ceṭāḥ piṇḍabhujaḥ ugrāḥ śūrāḥ praskandinaḥ mahānagnāḥ",
    "K01vinv172u:8273": " rājaputrāḥ ārādhakāḥ kalpakāḥ snapakāḥ;",
    "K01vinv172u:8274": " te svakasvakaiḥ śilpasthānakarmasthānaiḥ kṛtyāni kurvanti,",
    "K01vinv172u:8275": " dānāni dadati,",
    "K01vinv172u:8276": " puṇyāni kurvanti,",
    "K01vinv172u:8277": " bhṛtyān bibhrati;",
    "K01vinv172u:8278": " paṃcabhiś ca kāmaguṇaiḥ samarpitāḥ samanvaṅgībhūtāḥ krīḍanti ramante paricārayanti;",
    "K01vinv172u:8279": " labhyam evaṃrūpāṇāṃ sāndṛṣṭikaṃ śrāmaṇyaphalaṃ prajñaptum",
    "K01vinv172u:8280": " 21. sa evam āha: aham asmi mahārāja evaṃdṛṣṭir evaṃvādī;",
    "K01vinv172u:8281": " kurvataḥ kārayataḥ chindataḥ chedayataḥ pacataḥ pācayataḥ hiṃsato ghātayataḥ prāṇino hiṃsataḥ adattam ādadataḥ kāmeṣu mithyā carataḥ saṃprajānaṃ (A 505b)",
    "K01vinv172u:8282": " mṛṣāvādaṃ bhāṣamāṇasya madyapānaṃ (SBV II 223)",
    "K01vinv172u:8283": " pibataḥ sandhiṃ chindato granthiṃ muñcataḥ nirlopaṃ harataḥ paripanthaṃ tiṣṭhataḥ;",
    "K01vinv172u:8284": " grāmaghātaṃ kurvataḥ,",
    "K01vinv172u:8285": " nagaraghātaṃ janapadaghātaṃ kṣuraparyantīkṛtena vā cakreṇa ye 'syāṃ mahāpṛthivyāṃ",
    "K01vinv172u:8286": " prāṇinas tān sarvān saṃchindataḥ saṃbhindataḥ saṃkuṭṭayataḥ saṃpradālayataḥ tān sarvān",
    "K01vinv172u:8287": " saṃchindya saṃbhindya saṃkuṭṭya saṃpradālya ekamāṃsakhalaṃ kurvataḥ māṃsapiṇḍaṃ māṃsapuñjaṃ māṃsarāśim;",
    "K01vinv172u:8288": " idaṃ pratisaṃśikṣato nāsty atonidānaṃ pāpaṃ nāsty atonidānaṃ pāpasyāgamaḥ dakṣiṇena",
    "K01vinv172u:8289": " nadīṃ gaṅgāṃ chindan bhindan vāgacched uttareṇa vā nadyā gaṃgāyā dadad vyajamānāḥ",
    "K01vinv172u:8290": " āgacchen nāsty atonidānaṃ puṇyapāpaṃ;",
    "K01vinv172u:8291": " nāsty atonidānaṃ puṇyapāpasyāgamaḥ;",
    "K01vinv172u:8292": " yaduta dānena damena saṃyamena arthacaryayā samānārthatayā iti kurvatā na kriyata eva puṇyam iti",
    "K01vinv172u:8293": " 22. tadyathā bhadanta puruṣaḥ āmrāṇi pṛṣṭaḥ lakucāni vyākuryāt,",
    "K01vinv172u:8294": " lakucāni vā pṛṣṭaḥ āmrāṇi vyākuryād evam eva saḥ;",
    "K01vinv172u:8295": " mayā sañjayī vairaṭṭīputraḥ sāndṛṣṭikaṃ śrāmaṇyaphalaṃ praśnaṃ pṛṣṭaḥ akriyām eva vyākārṣīt;",
    "K01vinv172u:8296": " tasya mama etad abhavat;",
    "K01vinv172u:8297": " katham idānīṃ mādṛśo vijñapuruṣaḥ sādhurūpasaṃmataṃ viṣayanivāsinaṃ śramaṇaṃ vā brāhmaṇaṃ vā saṃmukham avasādayed iti;",
    "K01vinv172u:8298": " so 'haṃ sañjayino vairaṭṭīputrasya bhāṣitaṃ nābhinandāmi na pratikrośāmi;",
    "K01vinv172u:8299": " anabhinandya apratikrośya utthāyāsanāt prakrāntaḥ",
    "K01vinv172u:8300": " Ajita Keśakambala's theory",
    "K01vinv172u:8301": " 23. so 'haṃ yena ajitaḥ keśakambalas tenopasaṃkrāntaḥ;",
    "K01vinv172u:8302": " upasaṃkramya ajitaṃ keśakambalam idam avocam:",
    "K01vinv172u:8303": " ime bhadanta ajita pṛthaglokeśilpasthānakarmasthānikāḥ;",
    "K01vinv172u:8304": " tadyathā mālākārāḥ naḍakārāḥ naiṣadyikāḥ yāvasikāḥ sūtāḥ hastyārohāḥ aśvārohāḥ rathikāḥ",
    "K01vinv172u:8305": " tsarukāḥ dhanurgrahāḥ sevāḥ ceṭāḥ piṇḍabhujaḥ ugrāḥ śūrāḥ praskandinaḥ mahānagnāḥ",
    "K01vinv172u:8306": " rājaputrāḥ ārādhakāḥ kalpakāḥ snapakāḥ;",
    "K01vinv172u:8307": " te svakasvakaiḥ śilpasthānakarmasthānaiḥ kṛtyāni kurvanti,",
    "K01vinv172u:8308": " dānāni dadati,",
    "K01vinv172u:8309": " puṇyāni kurvanti,",
    "K01vinv172u:8310": " bhṛtyān bibhrati;",
    "K01vinv172u:8311": " paṃcabhiś ca kāmaguṇaiḥ samarpitāḥ samanvaṅgībhūtāḥ krīḍanti ramante paricārayanti;",
    "K01vinv172u:8312": " labhyam evaṃrūpāṇāṃ sāndṛṣṭikaṃ śrāmaṇyaphalaṃ prajñaptum (SBV II 224)",
    "K01vinv172u:8313": " 24. evam uktaḥ ajitaḥ keśakambalaḥ mām idam avocat:",
    "K01vinv172u:8314": " aham asmi mahārāja evaṃdṛṣṭir evaṃvādī;",
    "K01vinv172u:8315": " sapta ime kāyāḥ akṛtāḥ akṛtakṛtāḥ anirmitāḥ anirmāṇakṛtāḥ avadhyāḥ kūṭasthāḥ iṣīkāvad avasthitaḥ;",
    "K01vinv172u:8316": " katame sapta tadyathā pṛthivīkāyaḥ apkāyaḥ tejaḥkāyaḥ vāyukāyaḥ sukhaṃ duḥkhaṃ jīvajīvam",
    "K01vinv172u:8317": " eva saptamam itīme sapta kāyāḥ akṛtāḥ akṛtakṛtāḥ anirmitāḥ anirmāṇakṛtāḥ avadhyāḥ",
    "K01vinv172u:8318": " kūṭasthāḥ iṣīkāvad avasthitaḥ;",
    "K01vinv172u:8319": " te neñjanti;",
    "K01vinv172u:8320": " na pariṇamanti;",
    "K01vinv172u:8321": " nānyonyaṃ vyābādhante puṇyāya vā pāpāya vā;",
    "K01vinv172u:8322": " puṇyapāpāya vā;",
    "K01vinv172u:8323": " sukhāya vā duḥkhāya vā;",
    "K01vinv172u:8324": " sukhaduḥkhāya vā;",
    "K01vinv172u:8325": " yo 'py asau puruṣaḥ puruṣasya śiraś chinatti so 'pi na kiṃcil loke vyābādhate trasaṃ vā sthāvaraṃ vā saptānāṃ kāyānāṃ vivaram antareṇa śastraṃ",
    "K01vinv172u:8326": " na cātra jīvo vadhyate;",
    "K01vinv172u:8327": " tatra nāsti kaścid hantā vā ghātayitā vā (A 506a)",
    "K01vinv172u:8328": " chettā vā chedayitā vā;",
    "K01vinv172u:8329": " smartā vā smārayitā vā;",
    "K01vinv172u:8330": " cottā vā codayitā vā;",
    "K01vinv172u:8331": " vijñaptā vā vijñāpayitā vā;",
    "K01vinv172u:8332": " caturdaśemāni yonipramukhasahasrāṇi ṣaṣṭisahasrāṇi mahāpratipadaḥ ṣaṭ śatāni pañca",
    "K01vinv172u:8333": " ca karmāṇi trīṇi ca karmāṇi dve ca karmaṇī karma ca ardhakarma ca dvāṣaṣṭiḥ karmāṇi",
    "K01vinv172u:8334": " dvāṣaṣṭiḥ antarapratipadaḥ sapta saṃjñāḥ viṃśatyadhikaṃ narakaśataṃ triṃśadadhikam",
    "K01vinv172u:8335": " indriyaśataṃ ṣaṭtriṃśad rajodhātavaḥ ekānnapañcāśan nāgakulasahasrāṇi ekānnapañcāśat",
    "K01vinv172u:8336": " suparṇikulasahasrāṇy ekānnapañcāśad ājīvakulasahasrāṇy ekānnapañcāśad acelakulasahasrāṇy",
    "K01vinv172u:8337": " ekānnapañcāśan nigranthakulasahasrāṇy sapta saṃjñikalpāḥ sapta (SBV II 225)",
    "K01vinv172u:8338": " asaṃjñikalpāḥ sapta surāḥ sapta paiśācāḥ sapta ādityāḥ sapta mānuṣāḥ sapta sarāṃsi",
    "K01vinv172u:8339": " sapta saraśśatāni sapta apāyāḥ sapta apāyaśatāni sapta svapnāḥ sapta svapnaśatāni",
    "K01vinv172u:8340": " sapta prabuddhāḥ sapta prabuddhaśatānisapta prapātāḥ sapta prapātaśatāni ṣaḍ abhijātayo",
    "K01vinv172u:8341": " daśa abhivṛddhayaḥ aṣṭau mahāpuruṣabhūmayaḥ iti;",
    "K01vinv172u:8342": " imāni caturaśītir mahākalpasahasrāṇi yāni bālaś ca paṇḍitaś ca saṃdhāvya saṃsṛtya duḥkhasyāntaṃ kurutaḥ;",
    "K01vinv172u:8343": " tadyathā laghusūtraguḍakam upari vihāyasā kṣiptaṃ yāvat pṛthivīm udveṣṭyamānaṃ paraity",
    "K01vinv172u:8344": " evam evaitāni caturaśītir mahākalpasahasrāṇi yāni bālaś ca paṇḍitaś ca saṃdhāvya",
    "K01vinv172u:8345": " saṃsṛtya duḥkhasyāntaṃ kurutaḥ;",
    "K01vinv172u:8346": " tatra nāsti kaścit śramaṇo vā brāhmaṇo vā ya evaṃ vadet:",
    "K01vinv172u:8347": " aham anena śīlena vā vratena vā tapasā vā brahmacaryavāsena vā aparipakvaṃ vā karma paripācayiṣyāmi paripakvaṃ vā karma spṛṣṭvā vāntīkariṣyāmi;",
    "K01vinv172u:8348": " dhruvam idaṃ sukhaduḥkham;",
    "K01vinv172u:8349": " utkarṣāpakarṣau na prajñāyete;",
    "K01vinv172u:8350": " evaṃ vā no vā tulitaḥ saṃsāraḥ iti",
    "K01vinv172u:8351": " 25. tadyathā bhadanta puruṣaḥ āmrāṇi pṛṣṭaḥ lakucāni vyākuryāt,",
    "K01vinv172u:8352": " lakucāni vā pṛṣṭaḥ āmrāṇi vyākuryād evam eva ajitaḥ keśakambalaḥ sāndṛṣṭikaṃ śrāmaṇyaphalaṃ pṛṣṭaḥ saṃsāraśuddhatām eva vyākārṣīt;",
    "K01vinv172u:8353": " tasya mama etad abhavat;",
    "K01vinv172u:8354": " katham idānīṃ mādṛśo vijñapuruṣaḥ sādhurūpasaṃmataṃ viṣayanivāsinaṃ śramaṇaṃ vā brāhmaṇaṃ vā saṃmukham avasādayed iti;",
    "K01vinv172u:8355": " so 'ham ajitasya keśakambalasya bhāṣitaṃ nābhinandāmi na pratikrośāmi;",
    "K01vinv172u:8356": " anabhinandya apratikrośya utthāyāsanāt prakrāntaḥ",
    "K01vinv172u:8357": " Nirgrantha Jñātiputra's theory",
    "K01vinv172u:8358": " 26. so 'haṃ yena nirgrantho jñātiputraḥ tenopasaṃkrāntaḥ;",
    "K01vinv172u:8359": " upasaṃkramya nirgranthaṃ jñātiputram idam avocam:",
    "K01vinv172u:8360": " ime bhadanta (SBV II 226)",
    "K01vinv172u:8361": " jñātiputra pṛthaglokeśilpasthānakarmasthānikāḥ;",
    "K01vinv172u:8362": " tadyathā mālākārāḥ naḍakārāḥ naiṣadyikāḥ yāvasikāḥ sūtāḥ hastyārohāḥ aśvārohāḥ rathikāḥ",
    "K01vinv172u:8363": " tsarukāḥ dhanurgrahāḥ sevāḥ ceṭāḥ piṇḍabhujaḥ ugrāḥ śūrāḥ praskandinaḥ mahānagnāḥ",
    "K01vinv172u:8364": " rājaputrāḥ ārādhakāḥ kalpakāḥ snapakāḥ;",
    "K01vinv172u:8365": " te svakasvakaiḥ śilpasthānakarmasthānaiḥ kṛtyāni kurvanti,",
    "K01vinv172u:8366": " dānāni dadati,",
    "K01vinv172u:8367": " puṇyāni kurvanti,",
    "K01vinv172u:8368": " bhṛtyān bibhrati;",
    "K01vinv172u:8369": " paṃcabhiś ca kāmaguṇaiḥ samarpitāḥ samanvaṅgībhūtāḥ krīḍanti ramante paricārayanti;",
    "K01vinv172u:8370": " labhyam evaṃrūpāṇāṃ sāndṛṣṭikaṃ śrāmaṇyaphalaṃ prajñaptum",
    "K01vinv172u:8371": " 27. (A 506b) sa evam āha:",
    "K01vinv172u:8372": " aham asmi mahārāja evaṃdṛṣṭir evaṃvādī;",
    "K01vinv172u:8373": " yat kiṃcid ayaṃ puruṣapudgalaḥ prativedayate sarvaṃ tat pūrvahaitukam iti purāṇānāṃ karmaṇāṃ tapasā vāntībhāvaḥ;",
    "K01vinv172u:8374": " navānāṃ karmaṇām akaraṇasatusamudghātaḥ;",
    "K01vinv172u:8375": " evam āytyām anavasravaḥ;",
    "K01vinv172u:8376": " anavasravāt karmakṣayaḥ;",
    "K01vinv172u:8377": " karmakṣayād duhkhakṣayaḥ;",
    "K01vinv172u:8378": " duḥkhakṣayād duḥkhasyāntakriyā bhavati iti",
    "K01vinv172u:8379": " 28. tadyathā bhadanta puruṣaḥ āmrāṇi pṛṣṭo lakucāni vyākuryāt,",
    "K01vinv172u:8380": " lakucāni vā pṛṣṭaḥ āmrāṇi vyākuryād evam eva mayā bhadanta nirgrantho jñātiputraḥ sāndṛṣṭikaṃ śrāmaṇyaphalaṃ pṛṣṭaḥ pūrvakṛtahetutām eva vyākārṣīt;",
    "K01vinv172u:8381": " tasya mama bhadanta etad abhavat;",
    "K01vinv172u:8382": " na mama pratirūpaṃ syād yad ahaṃ sādhurūpasaṃmataṃ viṣayanivāsinaṃ śramaṇaṃ vā brāhmaṇaṃ vā saṃmukham avasādayeyam iti;",
    "K01vinv172u:8383": " so 'haṃ nirgranthasya jñātiputrasya bhāṣitaṃ nābhinandāmi na pratikrośāmi;",
    "K01vinv172u:8384": " anabhinandya apratikrośya utthāyāsanāt prakrāntaḥ",
    "K01vinv172u:8385": " Kakuda Kātyāyana's theory",
    "K01vinv172u:8386": " 29. so 'haṃ yena kakudaḥ kātyāyanas tenopasaṃkrāntaḥ;",
    "K01vinv172u:8387": " upasaṃkramya kakudaṃ kātyāyanam idam avocam:",
    "K01vinv172u:8388": " ime bhadanta kātyāyana pṛthaglokeśilpasthānakarmasthānikāḥ;",
    "K01vinv172u:8389": " tadyathā mālākārāḥ naḍakārāḥ naiṣadyikāḥ yāvasikāḥ sūtāḥ hastyārohāḥ aśvārohāḥ rathikāḥ",
    "K01vinv172u:8390": " tsarukāḥ dhanurgrahāḥ sevāḥ ceṭāḥ piṇḍabhujaḥ ugrāḥ śūrāḥ praskandinaḥ mahānagnāḥ",
    "K01vinv172u:8391": " rājaputrāḥ ārādhakāḥ kalpakāḥ snapakāḥ;",
    "K01vinv172u:8392": " te svakasvakaiḥ śilpasthānakarmasthānaiḥ kṛtyāni kurvanti,",
    "K01vinv172u:8393": " dānāni dadati,",
    "K01vinv172u:8394": " puṇyāni kurvanti,",
    "K01vinv172u:8395": " bhṛtyān bibhrati;",
    "K01vinv172u:8396": " paṃcabhiś ca kāmaguṇaiḥ samarpitāḥ samanvaṅgībhūtāḥ krīḍanti ramante paricārayanti;",
    "K01vinv172u:8397": " labhyam evaṃrūpāṇāṃ sāndṛṣṭikaṃ śrāmaṇyaphalaṃ prajñaptum",
    "K01vinv172u:8398": " 30. evam uktaḥ kakudaḥ kātyāyanao mām idam avocat:",
    "K01vinv172u:8399": " aham asmi mahārāja evaṃdṛṣṭir evaṃvādī;",
    "K01vinv172u:8400": " yadi māṃ kaścid upasaṃkramya evaṃ pṛcched:",
    "K01vinv172u:8401": " asti paraloka iti tasya ca syād asti paraloka iti tasyāham asti paraloka iti praśnaṃ",
    "K01vinv172u:8402": " pṛṣṭo vyākuryāṃ nāsti paralokaḥ asti ca nāsti ca naivāsti na nāsti paraloka evaṃ",
    "K01vinv172u:8403": " vā no vā anyathā vā na vā no vā na vā no vā na tv iti vā no vā paraloka iti tasya",
    "K01vinv172u:8404": " ca syān (SBV II 227)",
    "K01vinv172u:8405": " na vā no vā na nv iti vā no vā paraloka iti tasyāhaṃ na vā no vā na nv iti vā no vā praśnaṃ pṛṣṭo vyākuryām iti",
    "K01vinv172u:8406": " 31. so 'haṃ bhadanta cintayāmi etad:",
    "K01vinv172u:8407": " ye kecid asmin rājagṛhe pravrajitasamāpannāḥ prativasanti ayaṃ teṣāṃ mūrkhataraś ca jaḍataraś ca sthapiṇḍataraś ca yaduta kakudaḥ kātyāyanaḥ",
    "K01vinv172u:8408": " tasya mama etad abhavat;",
    "K01vinv172u:8409": " na mama pratirūpaṃ syād yad ahaṃ sādhurūpasaṃmataṃ viṣayanivāsinaṃ śramaṇaṃ vā brāhmaṇaṃ vā saṃmukham avasādayeyam iti;",
    "K01vinv172u:8410": " so 'haṃ kakudasya kātyāyanasya bhāṣitaṃ nābhinandāmi na pratikrośāmi;",
    "K01vinv172u:8411": " anabhinandya apratikrośya utthāyāsanāt prakrāntaḥ",
    "K01vinv172u:8412": " Ajātaśatru propounds the question to the Buddha",
    "K01vinv172u:8413": " 32. so 'haṃ bhagavantam etam arthaṃ paripṛcchāmi yad ime bhadanta pṛthaglokeśilpasthānakarmasthānikāḥ;",
    "K01vinv172u:8414": " tadyathā mālākārāḥ naḍakārāḥ naiṣadyikāḥ yāvasikāḥ sūtāḥ hastyārohāḥ aśvārohāḥ rathikāḥ",
    "K01vinv172u:8415": " tsarukāḥ dhanurgrahāḥ sevāḥ ceṭāḥ piṇḍabhujaḥ ugrāḥ śūrāḥ praskandinaḥ mahānagnāḥ",
    "K01vinv172u:8416": " rājaputrāḥ ārādhakāḥ kalpakāḥ snapakāḥ;",
    "K01vinv172u:8417": " te svakasvakaiḥ śilpasthānakarmasthānaiḥ kṛtyāni kurvanti,",
    "K01vinv172u:8418": " dānāni dadati,",
    "K01vinv172u:8419": " puṇyāni kurvanti,",
    "K01vinv172u:8420": " bhṛtyān bibhrati;",
    "K01vinv172u:8421": " paṃcabhiś ca kāmaguṇaiḥ samarpitāḥ samanvaṅgībhūtāḥ krīḍanti ramante paricārayanti;",
    "K01vinv172u:8422": " labhyam evaṃrūpāṇāṃ sāndṛṣṭikaṃ śrāmaṇyaphalaṃ prajñaptum ? (A 507a)",
    "K01vinv172u:8423": " Buddha's reply",
    "K01vinv172u:8424": " 33. tena hi mahārāja tvām eva prakṣyāmi;",
    "K01vinv172u:8425": " yathā te kṣamate tathaivaṃ vyākuru;",
    "K01vinv172u:8426": " tadyathā mahārāja iha te dāsaḥ syāt preṣyo nirdeśyo bhujiṣyaḥ nayenakāmaṃgamaḥ;",
    "K01vinv172u:8427": " sa tvāṃ paśyed upariprāsādatalagataṃ paṃcabhiḥ kāmaguṇaiḥ samarpitaṃ samanvaṅgībhūtaṃ niṣpuruṣeṇa tūryeṇa krīḍantaṃ ramamāṇaṃ paricārayantaṃ;",
    "K01vinv172u:8428": " dṛṣṭvā ca punar asyaivaṃ syād:",
    "K01vinv172u:8429": " rājā māgadhaḥ ajātaśatrur vaidehīputraḥ puruṣaḥ;",
    "K01vinv172u:8430": " aham api puruṣaḥ;",
    "K01vinv172u:8431": " nānyatra rājā māgadhaḥ ajātaśatrur (SBV II 228)",
    "K01vinv172u:8432": " vaidehīputraḥ pūrvaṃ kṛtatvāt puṇyānām upacitatvād etarhy upariprāsādatalagataḥ niṣpuruṣeṇa tūryeṇa krīḍati ramate paricārayti;",
    "K01vinv172u:8433": " yannv ahaṃ kaṃcid eva kuśalaṃ dharmaṃ samādāya varteya;",
    "K01vinv172u:8434": " kaṃ punar ahaṃ kuśalaṃ dharmaṃ samādāya varteya?",
    "K01vinv172u:8435": " yannv ahaṃ keśaśmaśrūṇy avatārya kāṣāyāṇi vastrāṇy ācchādya samyag eva śraddhayā",
    "K01vinv172u:8436": " agārād anagārikāṃ pravrajeyam iti sa idaṃ pratisaṅkhyāya keśaśmaśrūṇy avatārya kāṣāyāṇi",
    "K01vinv172u:8437": " vastrāṇy ācchādya samyag eva śraddhayā agārād anagārikāṃ pravrajati;",
    "K01vinv172u:8438": " yāvajjīvaṃ prāṇātipātaṃ prahāya prāṇātipātāt prativirato bhavati;",
    "K01vinv172u:8439": " adattādānam abrahmacaryaṃ mṛṣāvādaṃ paiśunyaṃ pāruṣyaṃ saṃbhinnapralāpam abhidhyāvyāpādaṃ mithyādṛṣṭim prahāya mithyādṛṣṭeḥ prativirataḥ syāt;",
    "K01vinv172u:8440": " tena enaṃ paśyeyus tava pauruṣeyāḥ jānapadā anvāhiṇḍamānāḥ;",
    "K01vinv172u:8441": " dṛṣṭvā ca punar eṣām evaṃ syād:",
    "K01vinv172u:8442": " ayaṃ sa rājño māgadhasya ajātaśatror vaidehīputrasya dāsaḥ preṣyo nirdeśyo bhujiṣyaḥ",
    "K01vinv172u:8443": " nayenakāmaṃgamaḥ keśaśmaśrūṇy avatārya kāṣāyāṇi vastrāṇy ācchādya samyag eva śraddhayā",
    "K01vinv172u:8444": " agārād anagārikāṃ pravrajitaḥ;",
    "K01vinv172u:8445": " sa yāvajjīvaṃ prāṇātipātaṃ prahāya prāṇātipātāt prativirato bhavati;",
    "K01vinv172u:8446": " adattādānam abrahmacaryaṃ mṛṣāvādaṃ paiśunyaṃ pāruṣyaṃ saṃbhinnapralāpam abhidhyāvyāpādaṃ mithyādṛṣṭim prahāya mithyādṛṣṭeḥ prativirato bhavati",
    "K01vinv172u:8447": " yannu vayaṃ rājño gatvā ārocayema iti;",
    "K01vinv172u:8448": " te tavāgamya ārocayeyuḥ yat khalu deva jānīyāḥ yo 'sau devasya dāsaḥ preṣyo nirdeśyo",
    "K01vinv172u:8449": " bhujiṣyaḥ nayenakāmaṃgamaḥ sa keśaśmaśrūṇy avatārya kāṣāyāṇi vastrāṇy ācchādya samyag",
    "K01vinv172u:8450": " eva śraddhayā (A 507b)",
    "K01vinv172u:8451": " agārād anagārikāṃ pravrajitaḥ;",
    "K01vinv172u:8452": " sa yāvajjīvaṃ prahāya prāṇātipātaṃ prāṇātipātāt prativirataḥ;",
    "K01vinv172u:8453": " adattādānam abrahmacaryaṃ mṛṣāvādaṃ paiśunyaṃ pāruṣyaṃ saṃbhinnapralāpam abhidhyāvyāpādaṃ mithyādṛṣṭim prahāya samyagdṛṣṭikaḥ iti;",
    "K01vinv172u:8454": " tat kiṃ manyase mahārāja api nu tvam evaṃ vadeḥ?",
    "K01vinv172u:8455": " gacchantu bhavantaḥ;",
    "K01vinv172u:8456": " taṃ puruṣam ānayantu;",
    "K01vinv172u:8457": " punar api me dāso bhaviṣyati preṣyo nirdeśyo bhujiṣyaḥ nayenakāmaṃgamaḥ iti",
    "K01vinv172u:8458": " 34. no bhadanta;",
    "K01vinv172u:8459": " nānyatra ahaṃ darśanāyāsya upasaṃkrameyaṃ;",
    "K01vinv172u:8460": " yac ca me pūrvam abhivādanavandanapratyutthānāñjalisāmīcīkarma akārṣīt tad aham eva tasya kuryāṃ;",
    "K01vinv172u:8461": " yāvajjīvaṃ cainaṃ pravārayeyaṃ yaduta cīvarapiṇḍapātaśayanāsanaglānapratyayabhaiṣajyapariṣkāraiḥ (SBV II 229)",
    "K01vinv172u:8462": " tat kiṃ manyase mahārāja na tv evaṃ sati mayā darśitaṃ bhavati;",
    "K01vinv172u:8463": " sāndṛṣṭikaṃ śrāmaṇyaphalam",
    "K01vinv172u:8464": " tathyaṃ bhadanta;",
    "K01vinv172u:8465": " evaṃ darśitaṃ bhagavatā sāndṛṣṭikaṃ śrāmaṇyaphalam",
    "K01vinv172u:8466": " 35. tadyathā mahārāja iha te syāt karṣako gṛhapatiḥ ādāyakaḥ poṣako rājakośasaṃvardhakaḥ;",
    "K01vinv172u:8467": " sa tvāṃ paśyed upariprāsādatalagataṃ paṃcabhiḥ kāmaguṇaiḥ samarpitaṃ samanvaṅgībhūtaṃ niṣpuruṣeṇa tūryeṇa krīḍantaṃ ramamāṇaṃ paricārayantaṃ;",
    "K01vinv172u:8468": " dṛṣṭvā ca punar asya evaṃ syād:",
    "K01vinv172u:8469": " ayaṃ rājā māgadhaḥ ajātaśatrur vaidehīputraḥ puruṣaḥ;",
    "K01vinv172u:8470": " aham api puruṣaḥ;",
    "K01vinv172u:8471": " nānyatra rājā māgadhaḥ ajātaśatrur vaidehīputraḥ pūrvaṃ kṛtatvāt puṇyānām upacitatvād etarhy upariprāsādatalagato niṣpuruṣeṇa tūryeṇa krīḍati ramate paricārayti;",
    "K01vinv172u:8472": " yannv ahaṃ kaṃcid eva kuśalaṃ dharmaṃ samādāya varteya;",
    "K01vinv172u:8473": " kaṃ punar ahaṃ kuśalaṃ dharmaṃ samādāya varteya?",
    "K01vinv172u:8474": " yannv ahaṃ keśaśmaśrūṇy avatārya kāṣāyāṇi vastrāṇy ācchādya samyag eva śraddhayā",
    "K01vinv172u:8475": " agārād anagārikāṃ pravrajeyam iti sa idaṃ pratisaṅkhyāya keśaśmaśrūṇy avatārya kāṣāyāṇi",
    "K01vinv172u:8476": " vastrāṇy ācchādya samyag eva śraddhayā agārād anagārikāṃ pravrajati;",
    "K01vinv172u:8477": " yāvajjīvaṃ prāṇātipātaṃ prahāya prāṇātipātāt prativirato bhavati;",
    "K01vinv172u:8478": " adattādānam abrahmacaryaṃ mṛṣāvādaṃ paiśunyaṃ pāruṣyaṃ saṃbhinnapralāpam abhidhyāvyāpādaṃ mithyādṛṣṭim prahāya mithyādṛṣṭeḥ prativirataḥ syāt;",
    "K01vinv172u:8479": " tena enaṃ paśyeyus tava pauruṣeyāḥ jānapadāḥ anvāhiṇḍamānāḥ;",
    "K01vinv172u:8480": " dṛṣṭvā ca punar eṣām evaṃ syād:",
    "K01vinv172u:8481": " ayaṃ sa rājño māgadhasya ajātaśatror vaidehīputrasya karṣako gṛhapatiḥ ādāyakaḥ poṣakaḥ",
    "K01vinv172u:8482": " rājakośasaṃvardhakaḥ keśaśmaśrūṇy avatārya kāṣāyāṇi vastrāṇy ācchādya samyag eva",
    "K01vinv172u:8483": " śraddhayā agārād anagārikāṃ pravrajitaḥ;",
    "K01vinv172u:8484": " sa yāvajjīvaṃ prāṇātipātaṃ prahāya prāṇātipātāt prativirataḥ;",
    "K01vinv172u:8485": " adattādānam abrahmacaryaṃ paiśunyaṃ pāruṣyaṃ saṃbhinnapralāpam abhidhyāvyāpādaṃ mithyādṛṣṭim prahāya mithyādṛṣṭeḥ prativirato bhavati samyagdṛṣṭikaḥ;",
    "K01vinv172u:8486": " yannu vayaṃ rājño gatvā ārocayema iti;",
    "K01vinv172u:8487": " te tavāgamya ārocayeyuḥ yat khalu deva jānīyāḥ yo 'sau devasya karṣako gṛhapatiḥ",
    "K01vinv172u:8488": " ādāyakaḥ poṣakaḥ rājakośasaṃvardhakaḥ keśaśmaśrūṇy avatārya kāṣāyāṇi vastrāṇy ācchādya",
    "K01vinv172u:8489": " samyag eva śraddhayā agārād anagārikāṃ pravrajitaḥ;",
    "K01vinv172u:8490": " sa yāvajjīvaṃ prāṇātipātaṃ prahāya prāṇātipātāt prativirataḥ;",
    "K01vinv172u:8491": " adattādānam abrahmacaryaṃ paiśunyaṃ pāruṣyaṃ saṃbhinnapralāpam abhidhyāvyāpādaṃ mithyādṛṣṭim prahāya mithyādṛṣṭeḥ prativirato bhavati samyagdṛṣṭikaḥ",
    "K01vinv172u:8492": " tat kiṃ manyase mahārāja api nu tvam evaṃ vadeḥ?",
    "K01vinv172u:8493": " gacchantu bhavantaḥ;",
    "K01vinv172u:8494": " taṃ puruṣam ānayantu;",
    "K01vinv172u:8495": " punar api me (SBV II 230)",
    "K01vinv172u:8496": " karṣako bhaviṣyati ādāyakaḥ poṣakaḥ (A 508a)",
    "K01vinv172u:8497": " rājakośasaṃvardhakaḥ iti",
    "K01vinv172u:8498": " 36. no bhadanta;",
    "K01vinv172u:8499": " nānyatra aham evāsya darśanāyopasaṃkrameyaṃ;",
    "K01vinv172u:8500": " yac ca me pūrvam abhivādanavandanapratyutthānāñjalisāmīcīkarma akārṣīt tad aham evāsya kuryāṃ;",
    "K01vinv172u:8501": " yāvajjīvaṃ cainaṃ pravārayeyaṃ yaduta cīvarapiṇḍapātaśayanāsanaglānapratyayabhaiṣajyapariṣkāraiḥ",
    "K01vinv172u:8502": " tat kiṃ manyase mahārāja na tv evaṃ sati mayā darśitaṃ sāndṛṣṭikaṃ śrāmaṇyaphalam",
    "K01vinv172u:8503": " tathyaṃ bhadanta;",
    "K01vinv172u:8504": " evaṃ sati bhagavatā darśitaṃ sāndṛṣṭikaṃ śrāmaṇyaphalam",
    "K01vinv172u:8505": " 37. iha mahārāja śāstā loka utpadyate tathāgato 'rhan samyaksaṃbuddhaḥ vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā devamanuṣyāṇāṃ buddho bhagavān;",
    "K01vinv172u:8506": " sa dharmaṃ deśayati,",
    "K01vinv172u:8507": " ādau kalyāṇaṃ madhye kalyāṇaṃ paryavasāne kalyāṇaṃ svarthaṃ suvyañjanaṃ kevalaṃ paripūrṇaṃ pariśuddhaṃ paryavadātaṃ;",
    "K01vinv172u:8508": " brahmacaryaṃ praśāsayati;",
    "K01vinv172u:8509": " taṃ dharmaṃ śṛṇoti gṛhapatir vā gṛhapatiputro vā;",
    "K01vinv172u:8510": " sa taṃ dharmaṃ śrutvā śāstuḥ triṣu sthāneṣu viśuddhiṃ samanveṣate yaduta lobhadharme dveṣadharme mohadharme:",
    "K01vinv172u:8511": " kiṃ nv asty asyāyuṣmataḥ sa lobhaḥ aprahīṇaḥ aparijñātaḥ anirodhitaḥ avāntīkṛtaḥ",
    "K01vinv172u:8512": " yena lobhenābhibhūtaḥ paryāttacitto 'jānaka eva san jānako 'smīti vaded apaśyaka",
    "K01vinv172u:8513": " eva san paśyako 'smīti vadet;",
    "K01vinv172u:8514": " parān vā tathā tathā pratipādayed yat teṣāṃ syād dīrgharātram anarthāya ahitāya duḥkhāya;",
    "K01vinv172u:8515": " āhosvin nāsty asyāyuṣmataḥ sa lobhaḥ aprahīṇaḥ aparijñātaḥ anirodhitaḥ avāntīkṛtaḥ",
    "K01vinv172u:8516": " yena lobhenābhibhūtaḥ paryāttacitto 'jānaka eva san jānako 'smīti vaded apaśyaka",
    "K01vinv172u:8517": " eva san paśyako 'smīti vadet;",
    "K01vinv172u:8518": " parān vā tathā tathā pratipādayed yat teṣāṃ syād dīrgharātram anarthāya ahitāya duḥkhāya;",
    "K01vinv172u:8519": " tasyaivaṃ bhavati;",
    "K01vinv172u:8520": " nāsty āyuṣmataḥ sa lobhaḥ aprahīṇaḥ aparijñātaḥ anirodhitaḥ avāntīkṛtaḥ yena lobhenābhibhūtaḥ",
    "K01vinv172u:8521": " paryāttacitto 'jānaka eva san jānako 'smīti vaded apaśyaka eva san paśyako 'smīti vadet;",
    "K01vinv172u:8522": " parān vā tathā tathā pratipādayed yat teṣāṃ syād dīrgharātram anarthāya ahitāya duḥkhāya;",
    "K01vinv172u:8523": " tat kasya hetoḥ?",
    "K01vinv172u:8524": " te hy asyāyuṣmataḥ kāyasaṃskārāḥ vāksaṃskārāḥ manaḥsaṃskārāḥ (SBV II 231)",
    "K01vinv172u:8525": " alubdhasya;",
    "K01vinv172u:8526": " ayaṃ ca eṣa dharmaṃ bhāṣate saṃkṣiptena vā vistareṇa vā;",
    "K01vinv172u:8527": " śānto 'sya dharmaḥ praṇītaḥ gambhīro gambhīrāvabhāsaḥ,",
    "K01vinv172u:8528": " durdṛśaḥ duranubodhaḥ atarkyaḥ atarkyāvacaraḥ sūkṣmanipuṇapaṇḍitavijñavedanīyaḥ;",
    "K01vinv172u:8529": " sa cānenāyuṣmatā na sukaram ājñātuṃ yathāpitad ekāntalubdhena;",
    "K01vinv172u:8530": " alubdho 'yam āyuṣmān;",
    "K01vinv172u:8531": " nāyam āyuṣmān lubdhaḥ;",
    "K01vinv172u:8532": " yadā cainam asmin prathame lobhadharme viśuddhiṃ samanupaśyati;",
    "K01vinv172u:8533": " athainam uttare samanveṣate,",
    "K01vinv172u:8534": " dvitīye dveṣadharme tṛtīye mohadharme;",
    "K01vinv172u:8535": " kim nv asyāyuṣmataḥ sa mohaḥ aprahīṇaḥ aparijñātaḥ anirodhitaḥ avāntīkṛtaḥ yena mohenābhibhūtaḥ",
    "K01vinv172u:8536": " paryāttacittaḥ ajānaka eva san jānako 'smīti vaded apaśyaka eva san paśyako 'smīti vadet;",
    "K01vinv172u:8537": " parān vā tathā tathā pratipādayed yat teṣāṃ syād dīrgharātram anarthāya (A 508b)",
    "K01vinv172u:8538": " ahitāya duḥkhāya;",
    "K01vinv172u:8539": " āhosvin nāsty asyāyuṣmataḥ sa mohaḥ aprahīṇaḥ aparijñātaḥ anirodhitaḥ avāntīkṛtaḥ",
    "K01vinv172u:8540": " yena mohenābhibhūtaḥ paryāttacittaḥ ajānaka san jānako 'smīti vaded apaśyaka eva",
    "K01vinv172u:8541": " san paśyako 'smīti vadet;",
    "K01vinv172u:8542": " parān vā tathā tathā pratipādayed yat teṣāṃ syād dīrgharātram anarthāya ahitāya duḥkhāya;",
    "K01vinv172u:8543": " tasyaivaṃ bhavati;",
    "K01vinv172u:8544": " nāsty asyāyuṣmataḥ sa mohaḥ aprahīṇaḥ aparijñātaḥ anirodhitaḥ avāntīkṛtaḥ yena mohenābhibhūtaḥ",
    "K01vinv172u:8545": " paryāttacittaḥ ajānaka eva san jānako 'smīti vaded apaśyaka eva san paśyako 'smīti vadet;",
    "K01vinv172u:8546": " parān vā tathā tathā pratipādayed yat teṣāṃ syād dīrgharātram anarthāya ahitāya duḥkhāya;",
    "K01vinv172u:8547": " tat kasya hetoḥ?",
    "K01vinv172u:8548": " te hy asyāyuṣmataḥ kāyasaṃskārāḥ vāksaṃskārāḥ manaḥsaṃskārāḥ amūḍhasya;",
    "K01vinv172u:8549": " ayaṃ caiṣa dharmaṃ bhāṣate samkṣiptena vā vistareṇa vā;",
    "K01vinv172u:8550": " śānto 'sya dharmaḥ praṇītaḥ gambhīraḥ gambhīrāvabhāsaḥ,",
    "K01vinv172u:8551": " durdṛśo duranubodhaḥ atarkyaḥ atarkyāvacaraḥ sūkṣmanipuṇapaṇḍitavijñavedanīyaḥ;",
    "K01vinv172u:8552": " sa cānena āyuṣmatā na sukaram ājñātuṃ yathāpitad ekāntamudhena;",
    "K01vinv172u:8553": " amūḍho 'yam āyuṣmān;",
    "K01vinv172u:8554": " nāyam āyuṣmān mūḍhaḥ;",
    "K01vinv172u:8555": " yadā cainam asmin tṛtīye mohadharme viśuddhiṃ samanupaśyati;",
    "K01vinv172u:8556": " athātra ākāravatīṃ śraddhām abhinivedayati;",
    "K01vinv172u:8557": " śraddhājātaḥ idaṃ pratisaṃśikṣate;",
    "K01vinv172u:8558": " saṃbādho gṛhāvāsaḥ rajasām āvāsaḥ;",
    "K01vinv172u:8559": " abhyavakāśaṃ ca pravrajyā;",
    "K01vinv172u:8560": " tad idaṃ na sukaraṃ gṛhiṇā agāram adhyāvasatā ekāntaśaṅkhalikhitaṃ,",
    "K01vinv172u:8561": " yāvajjīvaṃ kevalaṃ (SBV II 232)",
    "K01vinv172u:8562": " paripūrṇaṃ pariśuddhaṃ paryavadātaṃ;",
    "K01vinv172u:8563": " brahmacaryaṃ carituṃ;",
    "K01vinv172u:8564": " yannv ahaṃ keśaśmaśrūṇy avatārya kāṣāyāṇi vastrāṇy ācchādya samyag eva śraddhayā agārād anagārikāṃ pravrajeyaṃ;",
    "K01vinv172u:8565": " sa idaṃ pratisaṅkhyāya prabhūtaṃ vā alpaṃ vā dhanaskandhaṃ prahāya prabhūtaṃ vā alpaṃ",
    "K01vinv172u:8566": " vā jñātiparivartitaṃ prahāya keśaśmaśrūṇy avatārya kāṣāyāṇi vastrāṇy ācchādya samyag",
    "K01vinv172u:8567": " eva śraddhayā agārād anagārikāṃ pravrajati sa evaṃ pravrajitaḥ san śīlavān viharati;",
    "K01vinv172u:8568": " prātimokṣasaṃvarasamvṛtaḥ ācāragocarasaṃpannaḥ aṇumātreṣv avadyeṣu bhayadarśī samādāpayati,",
    "K01vinv172u:8569": " śikṣate śikṣāpadeṣu;",
    "K01vinv172u:8570": " sa prāṇātipātaṃ prahāya prāṇātipātāt prativirato bhavati;",
    "K01vinv172u:8571": " nyastadaṇḍaḥ nyastaśastraḥ lajjī dayāvān sarvasatvaprāṇibhūteṣv antataḥ kuntapipīlakaprāṇinam upādāya prāṇātipātāt prativirato bhavati",
    "K01vinv172u:8572": " 38. sa adattādānaṃ prahāya adattādānāt prativirato bhavati;",
    "K01vinv172u:8573": " dattādāyī dattarataḥ dattatyaktamuktapratikāṅkṣī astenam alolupaṃ śuddhaṃ śucim ātmānaṃ pariharan anavadyam adattādānāt prativirato (A 509a)",
    "K01vinv172u:8574": " bhavati; sa abrahmacaryaṃ prahāya abrahmacaryāt prativirato bhavati;",
    "K01vinv172u:8575": " brahmacārī kucaryāvirataḥ,",
    "K01vinv172u:8576": " śuddhaḥ śuciḥ nirāmagandhaḥ,",
    "K01vinv172u:8577": " virato maithunād apeto grāmyadharmād abrahmacaryāt prativirato bhavati",
    "K01vinv172u:8578": " 39. sa mṛṣāvādaṃ prahāya mṛṣāvādāt prativirato bhavati;",
    "K01vinv172u:8579": " satyavādī satyarataḥ śraddhitaḥ pratyayitaḥ stheyaḥ avisaṃvādako lokasya mṛṣāvādāt prativirato bhavati;",
    "K01vinv172u:8580": " sa na eṣāṃ śrutvā teṣām ārocayati,",
    "K01vinv172u:8581": " teṣāṃ bhedāya;",
    "K01vinv172u:8582": " teṣāṃ vā śrutvā naiṣām ārocayati eṣāṃ bhedāya iti;",
    "K01vinv172u:8583": " bhinnānāṃ sandhātā bhavati;",
    "K01vinv172u:8584": " samagrāṇāṃ cānupradātā;",
    "K01vinv172u:8585": " samagrārāmaḥ samagrarataḥ samagrakaraṇīṃ vācaṃ bhāṣate;",
    "K01vinv172u:8586": " paiśunyāt prativirato bhavati;",
    "K01vinv172u:8587": " pāruṣyaṃ prahāya pāruṣyāt prativirato bhavati;",
    "K01vinv172u:8588": " sa yā iyaṃ vāg bādhakā;",
    "K01vinv172u:8589": " karkaśā parakaṭukā parābhiṣaṅgiṇī bahujanāniṣṭā bahujanākāntā bahujanāpriyā bahujanāmanāpā asamāhitā asamādhisaṃvartanīyā ityevaṃrūpaṃ vācaṃ prahāya yeyaṃ vāg nelā,",
    "K01vinv172u:8590": " karṇamukhahṛdayaṃgamā premaṇīyā paurī valguvispaṣṭā vijñeyā aniśritā apratikūlā aparyādattā",
    "K01vinv172u:8591": " bahujaneṣṭā bahujanakāntā bahujanapriyā bahujanamanāpā samāhitā samādhisaṃvartanī",
    "K01vinv172u:8592": " ityevaṃrūpaṃ (SBV II 233)",
    "K01vinv172u:8593": " vācaṃ bhāṣate;",
    "K01vinv172u:8594": " pāruṣyāt prativirato bhavati,",
    "K01vinv172u:8595": " sa ca bhavati kālavādī bhūtavādī tatvavādī arthavādī dharmavādī niśāmyavādī;",
    "K01vinv172u:8596": " niśāmyavatīṃ vācaṃ bhāṣate kāle na viprakīrṇāṃ sāvadānāṃ sopadeśāṃ dharmyām arthopasaṃhitāṃ;",
    "K01vinv172u:8597": " saṃbhinnapralāpāt prativirato bhavati",
    "K01vinv172u:8598": " 40. sa vadhabandhanachedanatāḍanaparāmarśaṃ prahāya vadhabandhanachedanatāḍanaparāmarśāt",
    "K01vinv172u:8599": " prativirato bhavati ālokasahāgāraśayyāṃ prahāya ālokasahāgāraśayyātaḥ prativirato bhavati,",
    "K01vinv172u:8600": " sa kṣetravastugṛhavastvāpaṇavastuparigrahaṃ prahāya kṣetravastugṛhavastvāpaṇavastuparigrahāt prativirato bhavati;",
    "K01vinv172u:8601": " hastyaśvagaveḍakakukkuṭasūkarapratigrahaṃ prahāya hastyaśvagaveḍakakukkuṭasūkarapratigrahāt prativirato bhavati;",
    "K01vinv172u:8602": " sa dāsīdāsakarmakarapauruṣeyapratigrahaṃ prahāya dāsīdāsakarmakarapauruṣeyapratigrahāt prativirato bhavati;",
    "K01vinv172u:8603": " sa strīpuruṣadārakadārikāpratigrahaṃ prahāya strīpuruṣadārakadārikāpratigrahāt prativirato bhavati;",
    "K01vinv172u:8604": " sa jātarūparajatapratigrahaṃ prahāya jātarūparajatapratigrahāt prativirato bhavati;",
    "K01vinv172u:8605": " āmadhānyapratigrahaṃ prahāya āmadhānyapratigrahāt prativirato bhavati;",
    "K01vinv172u:8606": " sa ekabhaktiko bhavati;",
    "K01vinv172u:8607": " sa rātryuparataḥ;",
    "K01vinv172u:8608": " viratotkālabhojanaḥ kālacārī kālacaryāyogam anuyuktaḥ;",
    "K01vinv172u:8609": " sa kāyapārihārikeṇa cīvareṇa tuṣṭo bhavati saṃtuṣṭaḥ;",
    "K01vinv172u:8610": " kukṣipāripūrikeṇa (A 509b)",
    "K01vinv172u:8611": " piṇḍapātikena tuṣṭo bhavati saṃtuṣṭo;",
    "K01vinv172u:8612": " yena yena prakrāmati sapātracīvaraḥ prakrāmati;",
    "K01vinv172u:8613": " tadyathā pakṣī śakunako yena yenoḍḍayate sapakṣaḥ sapalāśaḥ uḍḍayate;",
    "K01vinv172u:8614": " evam eva sa kāyapārihārikeṇa cīvareṇa tuṣṭaḥ (SBV II 234)",
    "K01vinv172u:8615": " saṃtuṣṭaḥ kukṣipāripūrikeṇa piṇḍapātena tuṣṭaḥ saṃtuṣṭaḥ yena yena prakrāmati sapātracīvaraḥ prakrāmati",
    "K01vinv172u:8616": " 41 yathāpitan mahārāja eke śramaṇabrāhmaṇāḥ śraddhādeyaṃ paribhujya vividhabījagrāmabhūtagrāmasamārambhānuyogam anuyuktā viharanti;",
    "K01vinv172u:8617": " tadyathā mūlabīje skandhabīje agrabīje sphuṭabīje bījabīje eva paṃcame ity apy evaṃrūpāt śramaṇo vividhabījagrāmabhūtagrāmasamārambhānuyogāt prativirato bhavati",
    "K01vinv172u:8618": " 42. yathāpitan mahārāja eke śramaṇabrāhmaṇāḥ śraddhādeyaṃ paribhujya vividhasannidhisamārambhānuyogam anuyuktā viharanti;",
    "K01vinv172u:8619": " tadyathā annasannidhau pānasannidhau vastrasannidhau gandhasannidhau mālyasannidhau",
    "K01vinv172u:8620": " patrasannidhau puṣpasannidhau phalasannidhau ity apy evaṃrūpād vividhasannidhisamārambhānuyogāt prativirato bhavati",
    "K01vinv172u:8621": " 43. yathāpitan mahārāja eke śramaṇabrāhmaṇāḥ śraddhādeyaṃ paribhujya uccaśayanamahāśayanasamārambhānuyogam anuyuktā viharanti;",
    "K01vinv172u:8622": " tadyathā āsandyāṃ paryaṅke paṭṭikāyāṃ goṇikāyāṃ tūlikāyāṃ bṛhatikāyāṃ citrikāyāṃ",
    "K01vinv172u:8623": " paṭalikāyāṃ hastyāstaraṇe aśvāstaraṇe ekāntarome uccarome adhorome skandharome kāliṅgaprāvaraṇe",
    "K01vinv172u:8624": " pratyāstaraṇe sottarocchadanapaṭe ubhayāntalohitopadhāne ity apy evaṃrūpāt śramaṇaḥ",
    "K01vinv172u:8625": " uccaśayanamahāśayanasamārambhānuyogāt prativirato bhavati",
    "K01vinv172u:8626": " 44. yathāpitan mahārāja eke śramaṇabrāhmaṇāḥ śraddhādeyaṃ paribhujya vividhamaṇḍanasamārambhānuyogam anuyuktā viharanti;",
    "K01vinv172u:8627": " tadyathā utsadane snapane parimardane mālāgandhavilepane varṇasaṃdhāraṇe nakhalikhane",
    "K01vinv172u:8628": " dantaparimarjane mukhālepane mukhādarśe śikhābandhe nāḍe daṇḍe chatre khaḍge vālavyajane",
    "K01vinv172u:8629": " citre copānahau ahatāni ca vastrāṇi navāni dīrghadaśāni (SBV II 235)",
    "K01vinv172u:8630": " dhāraṇajātīyāni bhavanti ity apy evaṃrūpāt śramaṇo vividhamaṇḍanasamārambhānuyogāt prativirato bhavati",
    "K01vinv172u:8631": " 45. yathāpitan mahārāja eke śramaṇabrāhmaṇāḥ śraddhādeyaṃ paribhujya vividhadarśanasamārambhānuyogam anuyuktā viharanti;",
    "K01vinv172u:8632": " tadyathā hastiyuddhe aśvayuddhe rathayuddhe pattiyuddhe yaṣṭiyuddhe muṣṭiyuddhe ṛṣabhayuddhe",
    "K01vinv172u:8633": " mahiṣayuddhe ajayuddhe miṇḍhakayuddhe kukkuṭayuddhe vartakayuddhe lāvakayuddhe kukkuṭavartakalāvakayuddhe",
    "K01vinv172u:8634": " strīyuddhe puruṣayuddhe dārakayuddhe dārikayuddhe aṭṭālavaṃśe śobhitanagare utsantikāyāṃ",
    "K01vinv172u:8635": " dhvajāgre balagre vyūḍhe senikādarśane mahāsamājaṃ vā draṣṭum icchanti eke ity apy evaṃrūpāt (A 510a)",
    "K01vinv172u:8636": " śramaṇo vividhadarśanasamārambhānuyogāt prativirato bhavati",
    "K01vinv172u:8637": " 46. yathāpitan mahārāja eke śramaṇabrāhmaṇāḥ śraddhādeyaṃ paribhujya vividhaśabdaśravaṇasamārambhānuyogam anuyuktā viharanti;",
    "K01vinv172u:8638": " tadyathā hastiśabde aśvaśabde rathaśabde śaṅkhaśabde paṭahaśabde āḍambaraśabde bherīśabde",
    "K01vinv172u:8639": " nṛttaśabde gītaśabde vāditraśabde vācakaśabde acchaṭāśabde pāṇisvare kumbhatūṇīre",
    "K01vinv172u:8640": " kavatīkāveye citrākṣare citrapadavyañjane lokāyatapratisaṅghuṣṭe ākhyāyikāyāṃ vā",
    "K01vinv172u:8641": " śrotum icchanti eke ity apy evaṃrūpāt vividhaśabdaśravaṇasamārambhānuyogāt prativirato bhavati",
    "K01vinv172u:8642": " 47. yathāpitan mahārāja eke śramaṇabrāhmaṇāḥ śraddhādeyaṃ paribhujya vividhākṣakavañcakadyūtasamārambhānuyogam anuyuktā (SBV II 236)",
    "K01vinv172u:8643": " viharanti; tadyathā aṣṭāpade daśapade ākarṣaṇe pare ghaṭike cale muṣkale akṣavaṅkānucarite",
    "K01vinv172u:8644": " śalākāhaste yathāpi vā prayojayanti eke ity apy evaṃrūpāt śramaṇo vañcakadyūtasamārambhānuyogāt prativirato bhavati",
    "K01vinv172u:8645": " 48. yathāpitan mahārāja eke śramaṇabrāhmaṇāḥ śraddhādeyaṃ paribhujya vividhakathāsāmarambhānuyogam anuyuktā viharanti;",
    "K01vinv172u:8646": " tadyathā rājakathāyāṃ corakathāyaṃ yuddhakathāyam annakathāyāṃ pānakathāyāṃ vastrakathāyāṃ",
    "K01vinv172u:8647": " vīthīkathāyāṃ veśyakathāyāṃ kumārikākhyānakathāyāṃ samudrākhyānakathāyāṃ lokākhyānakathāyāṃ",
    "K01vinv172u:8648": " janapadamahāmātrākhyānakathāyām ity apy evaṃrūpāt śramaṇo vividhakathāsamārambhānuyogāt prativirato bhavati",
    "K01vinv172u:8649": " 49. yathāpitan mahārāja eke śramaṇabrāhmaṇāḥ śraddhādeyaṃ paribhujya vividhavigṛhyakathāsāmārambhānuyogam anuyuktā viharanti;",
    "K01vinv172u:8650": " tadyathā na tvam enaṃ dharmavinayam ājānāsi;",
    "K01vinv172u:8651": " aham enaṃ dharmavinayam ājānāmi;",
    "K01vinv172u:8652": " yathā anvaham enaṃ dharmavinayam ājānāmi;",
    "K01vinv172u:8653": " yathā nānvaham enaṃ dharmavinayam ājānāsi;",
    "K01vinv172u:8654": " yuktaṃ mama;",
    "K01vinv172u:8655": " ayuktaṃ tava;",
    "K01vinv172u:8656": " sahitaṃ mama;",
    "K01vinv172u:8657": " asahitaṃ tava;",
    "K01vinv172u:8658": " pūrvaṃ vacanīyaṃ paścād avocat;",
    "K01vinv172u:8659": " paścād vacanīyaṃ pūrvam avocat;",
    "K01vinv172u:8660": " atitūrṇaṃ te parāmṛṣṭam;",
    "K01vinv172u:8661": " āropitas te vādaḥ vādārthāya;",
    "K01vinv172u:8662": " apahara vādaṃ vādavipramokṣāya;",
    "K01vinv172u:8663": " gṛhīto 'si nirveṭhaya;",
    "K01vinv172u:8664": " saced uttaraṃ prajānāsi brūhi pṛṣṭaḥ ity apy evaṃrūpāt śramaṇo vividhavigṛhyakathāsamārambhānuyogāt prativirato bhavati",
    "K01vinv172u:8665": " 50. yathāpitan mahārāja eke śramaṇabrāhmaṇāḥ śraddhādeyaṃ paribhujya dūtagamanasaṃpreṣaṇamithyājīvena jīvikāṃ kalpayanti (SBV II 237)",
    "K01vinv172u:8666": " te rājñāṃ rājāmātyāṇāṃ brāhmaṇānāṃ naigamānāṃ jānapadānāṃ śreṣṭhināṃ sārthavāhānāṃ",
    "K01vinv172u:8667": " mitaupau iha āhvaya amutra preṣaya iha preṣaya amutra āhvaya ity apy evaṃrūpāt",
    "K01vinv172u:8668": " śramaṇo dūtagamanasaṃpreṣaṇamithyājīvāt prativirato bhavati",
    "K01vinv172u:8669": " 51. yathāpitan mahārāja eke śramaṇabrāhmaṇāḥ śraddhādeyaṃ paribhujya kuhakāś ca bhavanti lapakāś ca naimittikāś ca naiṣpeṣikāś ca lābhena lābhaṃ niścikīrṣante (A 510b)",
    "K01vinv172u:8670": " te kuhanalapananaimittikanaiṣpeṣikalābhena lābhaniścikīrṣakatvena jīvikāṃ kalpayanti",
    "K01vinv172u:8671": " ity apy evaṃrūpāt śramaṇo vividhakuhananlapananaimittikanaiṣpeṣikalābhena lābhaniścikīrṣaṇāt prativirato bhavati",
    "K01vinv172u:8672": " 52. yathāpitan mahārāja eke śramaṇabrāhmaṇāḥ śraddhādeyaṃ paribhujya tiryagvidyāmithyājīvena jīvikāṃ kalpayanti;",
    "K01vinv172u:8673": " tadyathā utpāte vraṇalakṣaṇe svapnalakṣaṇe agnidagdhe dakaspṛṣṭe mūṣikacchinne āveśane",
    "K01vinv172u:8674": " svaravicaye sarvabhūtarute aṅgavidyāyāṃ vāstuvidyāyāṃ śukavidyāyāṃ śakunavidyāyāṃ",
    "K01vinv172u:8675": " prayojayanti eke ity apy evaṃrūpāt śramaṇaḥ tiryagvidyāmithyājīvāt prativirato bhavati",
    "K01vinv172u:8676": " 53. yathāpitan mahārāja eke śramaṇabrāhmaṇāḥ śraddhādeyaṃ paribhujya tiryagvidyāmithyājīvena jīvikāṃ kalpayanti;",
    "K01vinv172u:8677": " tadyathā nakṣatrāṇāṃ saṃprayoge muhūrtānām abhyutthāne śavaparīkṣāyāṃ patrakarmaṇi",
    "K01vinv172u:8678": " śāntikarmaṇi bhūtakarmaṇi puṣṭikarmaṇi praṇidhikarmaṇi lipikarmaṇi gaṇane nyasane",
    "K01vinv172u:8679": " saṅkhyāyāṃ mudrāyāṃ (SBV II 238)",
    "K01vinv172u:8680": " mārgadarśavidyāyāṃ prayojayanti eke ity apy evaṃrūpāt śramaṇaḥ tiryagvidyāmithyājīvāt prativirato bhavati",
    "K01vinv172u:8681": " 54. yathāpitan mahārāja eke śramaṇabrāhmaṇāḥ śraddhādeyaṃ paribhujya tiryagvidyāmithyājīvena jīvikāṃ kalpayanti;",
    "K01vinv172u:8682": " tadyathā cikitsāyāṃ mūlabhaiṣajye añjanānupradāne nuprādāne rasānupradāne strīcikitsāyāṃ",
    "K01vinv172u:8683": " puruṣacikitsāyāṃ kumāracikitsāyāṃ kumārikācikitsāyām oṣadhīr vā prayojayanti ity",
    "K01vinv172u:8684": " apy evaṃrūpāt śramaṇas tiryagvidyāmithyājīvāt prativirato bhavati",
    "K01vinv172u:8685": " 55. yathāpitan mahārāja eke śramaṇabrāhmaṇāḥ śraddhādeyaṃ paribhujya tiryagvidyāmithyājīvena jīvikāṃ kalpayanti;",
    "K01vinv172u:8686": " tadyathā maṇilakṣaṇe daṇḍalakṣaṇe asilakṣaṇe iṣulakṣaṇe āyudhalakṣaṇe hastilakṣaṇe",
    "K01vinv172u:8687": " aśvalakṣaṇe ṛṣabhalakṣaṇe mahiṣalakṣaṇe ajalakṣaṇe miṇḍhakalakṣaṇe avilakṣaṇe kukkuṭalakṣaṇe",
    "K01vinv172u:8688": " vartakalakṣaṇe lakṣaṇe strīlakṣaṇe puruṣalakṣaṇe kumāralakṣaṇe kumārikālakṣaṇe",
    "K01vinv172u:8689": " alpāyurlakṣaṇe dīrghāyurlakṣaṇe alpabhāgalakṣaṇe mahābhāgalakṣaṇe alpapuṇyalakṣaṇe",
    "K01vinv172u:8690": " mahāpuṇyalakṣaṇe alpeśākhyalakṣaṇe maheśākhyalakṣaṇe āryalakṣaṇe dāsalakṣaṇe ity",
    "K01vinv172u:8691": " apy evaṃrūpāt śramaṇas tiryagvidyāmithyājīvāt prativirato bhavati",
    "K01vinv172u:8692": " 56. yathāpitan mahārāja eke śramaṇabrāhmaṇāḥ śraddhādeyaṃ paribhujya tiryagvidyāmithyājīvena jīvikāṃ kalpayanti;",
    "K01vinv172u:8693": " tadyathā ājavane javane ūrdhvavirecane adhovirecane nastekarmaṇi (?)",
    "K01vinv172u:8694": " dhūmapāne svedaparikarmaṇi āmādhyāśaye pakvādhyāśaye piṭakādhyāśaye cakre vāyasamaṇḍale hanusaṃhanane jihvānikṛntane vetāḍārdhavetādaṃ vā prayojayanti (SBV II 239)",
    "K01vinv172u:8695": " eke ity apy evaṃrūpāt śramaṇas tiryagvidyāmithyājīvāt prativirato bhavati",
    "K01vinv172u:8696": " 57. yathāpitan mahārāja eke śramaṇabrāhmaṇāḥ śraddhādeyaṃ paribhujya tiryagvidyāmithyājīvena (A 511a)",
    "K01vinv172u:8697": " jīvikāṃ kalpayanti;",
    "K01vinv172u:8698": " tadyathā vahane āvāhane vivāhane āmohane saṃmohane uccāṭane māraṇe sukhakaraṇe duḥkhakaraṇe",
    "K01vinv172u:8699": " darbhahome tilahome taṇḍulahome dhanahome dhānyahome mudgahome māṣahome dravyahome",
    "K01vinv172u:8700": " agnihome ādityopasthāne nakṣatropasthāne devatopasthāne mahāprasthānaṃ vā prayojayanti",
    "K01vinv172u:8701": " eke ity apy evaṃrūpāt śramaṇas tiryagvidyāmithyājīvāt prativirato bhavati",
    "K01vinv172u:8702": " 58. yathāpitan mahārāja eke śramaṇabrāhmaṇāḥ śraddhādeyaṃ paribhujya tiryagvidyāmithyājīvena jīvikāṃ kalpayanti;",
    "K01vinv172u:8703": " tadyathā bhayaṃ bhaviṣyati kṣemaṃ bhaviṣyati durbhikṣaṃ bhaviṣyati subhikṣaṃ bhaviṣyati",
    "K01vinv172u:8704": " durvṛṣṭir bhaviṣyati suvṛṣṭir bhaviṣyati ītir bhaviṣyati anītir bhaviṣyati ity apy",
    "K01vinv172u:8705": " evaṃrūpāt śramaṇas tiryagvidyāmithyājīvāt prativirato bhavati",
    "K01vinv172u:8706": " 59. yathāpitan mahārāja eke śramaṇabrāhmaṇāḥ śraddhādeyaṃ paribhujya tiryagvidyāmithyājīvena jīvikāṃ kalpayanti;",
    "K01vinv172u:8707": " tadyathā abhyantarāṇāṃ rājñāṃ jayo bhaviṣyati bāhyakānāṃ parājayaḥ bāhyakānāṃ rājñāṃ",
    "K01vinv172u:8708": " jayo bhaviṣyati ābhyantarāṇāṃ parājayaḥ ābhyantarāṇāṃ rājñām apayānaṃ bhaviṣyati",
    "K01vinv172u:8709": " bāhyakānāṃ niryāṇaṃ bāhyakānām apayānaṃ bhaviṣyati ābhyantarāṇāṃ niryāṇam ity apy",
    "K01vinv172u:8710": " evaṃrūpāt śramaṇas tiryagvidyāmithyājīvāt prativirato bhavati",
    "K01vinv172u:8711": " 60. yathāpitan mahārāja eke śramaṇabrāhmaṇāḥ śraddhādeyaṃ paribhujya tiryagvidyāmithyājīvena jīvikāṃ kalpayanti;",
    "K01vinv172u:8712": " tadyathā evaṃvirūpau pathā sūryācandramasau gacchataḥ evaṃvirūpāv utpathā sūryācandramasau gacchataḥ evaṃvirūpakā pathā sūryācandragrahāḥ (SBV II 240)",
    "K01vinv172u:8713": " ulkāpātāḥ diśodāhāḥ antarikṣe devadundubhayaḥ atinadanti utpathā sūryācandragrahāḥ ulkāpātāḥ diśodāhāḥ antarikṣe devadundubhayaḥ atinadanti;",
    "K01vinv172u:8714": " anayor vā sūryācandramasor evaṃmahardhikayor evaṃmahānubhāvayor udgamanāgamanasaṃkleśavyavadānavyavasthānaviśuddhir",
    "K01vinv172u:8715": " na prajñāyate yaduta pathā apy utpathāpi ity apy evaṃrūpāt śramaṇas tiryagvidyāmithyājīvāt prativirato bhavati",
    "K01vinv172u:8716": " 61. yathāpitan mahārāja eke śramaṇabrāhmaṇāḥ śraddhādeyaṃ paribhujya tiryagvidyāmithyājīvena jīvikāṃ kalpayanti;",
    "K01vinv172u:8717": " tadyathā evaṃvipākau pathā sūryācandramasau gacchataḥ evaṃvipākāv utpathā sūryācandramasau",
    "K01vinv172u:8718": " gacchataḥ evaṃvipākāḥ pathā sūryagrahaḥ candragrahaḥ ulkāpātāḥ diśodāhāḥ antarikṣe",
    "K01vinv172u:8719": " devadundubhayo atinadanti evaṃvipākā utpathā sūryagrahaś candragrahaḥ ulkāpātāḥ diśodāhāḥ",
    "K01vinv172u:8720": " antarikṣe devadundubhayo 'tinadanti;",
    "K01vinv172u:8721": " anayor vā sūryācandramasor evaṃmahardhikayor evaṃmahānubhāvayor udgamanāgamanasaṃkleśavyavadānavyavasthānaviśuddhir",
    "K01vinv172u:8722": " na prajñāyate yaduta pathā apy utpathāpi ity apy evaṃrūpāt śramaṇas tiryagvidyāmithyājīvāt prativirato bhavati",
    "K01vinv172u:8723": " 62. so 'nena āryeṇa śīlaskandhena samanvāgataḥ adhyātmam anavadyasukhaṃ prativedayate;",
    "K01vinv172u:8724": " sa indriyair guptadvāro bhavati;",
    "K01vinv172u:8725": " nipakasmṛtir guptasmṛtimānasaḥ (A 511b)",
    "K01vinv172u:8726": " sahāvasthāvacārakaḥ;",
    "K01vinv172u:8727": " sa cakṣuṣo rūpāṇi dṛṣṭvā na nimittagrāhī bhavati;",
    "K01vinv172u:8728": " nānuvyañjanagrāhī;",
    "K01vinv172u:8729": " yato 'dhikaraṇam eva cakṣurindriyeṇa asaṃvarasaṃvṛtasya viharataḥ abhidhyādaurmanasye loke pāpakā akuśalā dharmāś cittam anusravanti;",
    "K01vinv172u:8730": " teṣāṃ saṃvarāya pratipadyate;",
    "K01vinv172u:8731": " rakṣati cakṣurindriyaṃ;",
    "K01vinv172u:8732": " cakṣurindriyeṇa saṃvaram āpadyate;",
    "K01vinv172u:8733": " śrotrendriyeṇa śabdān ghrāṇendriyeṇa gandhān jihvayā rasān kāyena spraṣṭavyāni manasā dharmān vijñāya na nimittagrāhī nānuvyañjanagrāhī;",
    "K01vinv172u:8734": " yato 'dhikaraṇam eva manaindriyāsaṃvarasaṃvṛtasya viharataḥ abhidhyādaurmanasye loke pāpakā akuśalā dharmāś cittam anusravanti;",
    "K01vinv172u:8735": " teṣāṃ saṃvarāya pratipadyate;",
    "K01vinv172u:8736": " rakṣati manaindriyaṃ;",
    "K01vinv172u:8737": " manaindriyeṇa saṃvaraṃ pratipadyate (SBV II 241)",
    "K01vinv172u:8738": " 63. so 'nena āryeṇa śīlaskandhena samanvāgataḥ anayā ca indriyaguptadvāratayā adhyātmam anavadyasukhaṃ saṃvedayate;",
    "K01vinv172u:8739": " so 'tikramapratikrame saṃprajānavihārī bhavati;",
    "K01vinv172u:8740": " ālokitavyavalokite samiñjitaprasārite saṃghāṭīpātracīvaradhāraṇe gate sthite niṣaṇṇe śayite jāgarite bhāṣite tūṣṇīṃbhāve nidrāklamaprativinodane saṃprajānavihārī bhavati;",
    "K01vinv172u:8741": " so 'nena āryeṇa śīlaskandhena samanvāgataḥ anayā ca indriyaguptadvāratayā anena ca parameṇa smṛtisaṃprajanyena samanvāgataḥ adhyātmam avyābādhasukhaṃ",
    "K01vinv172u:8742": " so 'nena āryeṇa śīlaskandhena samanvāgataḥ anayā ca indriyaguptadvāratayā anena ca",
    "K01vinv172u:8743": " parameṇa smṛtisaṃprajanyena samanvāgataḥ prāntāni śayanāsanāny adhyāvasati araṇyāni",
    "K01vinv172u:8744": " vṛkṣamūlāni śūnyāgārāṇi;",
    "K01vinv172u:8745": " so 'raṇyagato vā vṛkṣamūlagato vā śūnyāgāragato vā niṣīdati paryaṃkam ābhujya ṛjuṃ kāyaṃ praṇidhāya pratimukhāṃ smṛtim upasthāpya;",
    "K01vinv172u:8746": " so 'bhidhyāṃ loke prahāya vigatābhidhyena cetasā bahulaṃ viharati;",
    "K01vinv172u:8747": " abhidhyāyāś cittaṃ pariśodhayati;",
    "K01vinv172u:8748": " vyāpādastyānamiddham auddhatyakaukṛtyavicikitsāṃ loke prahāya tīrṇakāṅkṣo bhavati;",
    "K01vinv172u:8749": " tīrṇavicikitsākāṃkṣaḥ kuśaladharmeṣu vicikitsāyāś cittaṃ pariśodhayati",
    "K01vinv172u:8750": " 64. tadyathā mahārāja puruṣaḥ ṛṇam ādāya karmāntān prayuñjīta tasya te karmāntāḥ saṃpadyeran;",
    "K01vinv172u:8751": " sa tasmāt tac ca ṛṇaṃ śodhayet;",
    "K01vinv172u:8752": " asti cāsya svāpateyamātrā yāvad eva dārāṇāṃ poṣaṇārthā;",
    "K01vinv172u:8753": " tasyaivaṃ bhavati:",
    "K01vinv172u:8754": " ṛṇam ādāya karmāntāḥ prayuktāḥ;",
    "K01vinv172u:8755": " tasya te me karmāntāḥ saṃpannāḥ;",
    "K01vinv172u:8756": " na vipannāḥ;",
    "K01vinv172u:8757": " tena mayā tac ca ṛṇaṃ śodhitam;",
    "K01vinv172u:8758": " asti ca me svāpateyamātrā yāvad eva dārāṇāṃ poṣaṇāya;",
    "K01vinv172u:8759": " sa tatonidānam adhigacchet saumanasyam",
    "K01vinv172u:8760": " 65. tadyathā puruṣaḥ ābādhikaḥ syād duḥkhī rogī durbalaḥ;",
    "K01vinv172u:8761": " tasya bhojanaṃ bhuktaṃ na kāyaṃ chādayati;",
    "K01vinv172u:8762": " pānakaṃ pītaṃ kukṣiṃ ca vyābādhate;",
    "K01vinv172u:8763": " so 'pareṇa samayena sukhī syād arogaḥ balavān;",
    "K01vinv172u:8764": " tasya bhojanaṃ bhuktaṃ kāyaṃ chādayati;",
    "K01vinv172u:8765": " pānakaṃ pītaṃ kukṣiṃ na vyābādhate;",
    "K01vinv172u:8766": " tasya evaṃ syād:",
    "K01vinv172u:8767": " aham asmi pūrvam ābādhikaḥ (SBV II 242)",
    "K01vinv172u:8768": " duḥkhī (rogī durbalaḥ;",
    "K01vinv172u:8769": " mama bhojanaṃ bhuktaṃ na kāyaṃ chādayati;",
    "K01vinv172u:8770": " ) pānakaṃ (A 512a)",
    "K01vinv172u:8771": " pītaṃ kukṣiṃ na vyābādhate;",
    "K01vinv172u:8772": " sa tatonidānam adhigacchet prāmodyam",
    "K01vinv172u:8773": " 66.tadyathā puruṣo (",
    "K01vinv172u:8774": " dāsaḥ syāt preṣyo nirdeśyo bhujiṣyo nayenakāmagaḥ;",
    "K01vinv172u:8775": " so 'pareṇa samayena na dāsaḥ syāt preṣyo bhujiṣyo nayenakāmagaḥ;",
    "K01vinv172u:8776": " tasya evaṃ syād:",
    "K01vinv172u:8777": " aham asmi pūrvaṃ dāsaḥ preṣyo nirdeśyo)",
    "K01vinv172u:8778": " bhujiṣyo nayenakāmagaḥ;",
    "K01vinv172u:8779": " so 'smy etarhy adāso (",
    "K01vinv172u:8780": " 'preṣyo)",
    "K01vinv172u:8781": " 'bhujiṣyo '( na)",
    "K01vinv172u:8782": " yenakāmagaḥ;",
    "K01vinv172u:8783": " sa tato(",
    "K01vinv172u:8784": " nidānam adhigacchet prāmodyam",
    "K01vinv172u:8785": " 67. tadyathā puruṣo bandhanāgāre baddho paścādbāhugāḍhabandhanabaddhaḥ;",
    "K01vinv172u:8786": " sa ca tato muktaḥ svastikṣemābhyām avyayena;",
    "K01vinv172u:8787": " tasyaivaṃ syād:",
    "K01vinv172u:8788": " yaḥ pūrvaṃ bandhanāgāre baddho)",
    "K01vinv172u:8789": " paścādbāhugāḍhabandhanabaddho 'bhūvaṃ so 'haṃ tato muktaḥ svastikṣemābhyām avyayena; sa (",
    "K01vinv172u:8790": " tatonidānam adhigacchet prāmodyam",
    "K01vinv172u:8791": " 68. tadyathā puruṣaḥ sapratibhayo bhūtvā sukhī bhavati;",
    "K01vinv172u:8792": " durbhikṣaṃ pratipādayitvā pratipādayati subhikṣaṃ;",
    "K01vinv172u:8793": " tasyaivaṃ syād:",
    "K01vinv172u:8794": " aham asmi sukhī sapratibhayo bhūtvā;",
    "K01vinv172u:8795": " yasya me durbhikṣam abhūd etarhi bhavati)",
    "K01vinv172u:8796": " subhikṣaṃ;",
    "K01vinv172u:8797": " sa tatonidānam adhigacchet sukham adhigacchet saumanasyam",
    "K01vinv172u:8798": " 69. evam eva (mahārāja)",
    "K01vinv172u:8799": " imāni paṃcavaraṇāni (",
    "K01vinv172u:8800": " tadyathā ṛṇaṃ rogaṃ dāsyaṃ bandhanāgāraṃ kāntāraṃ prahāya samanupaśyati;",
    "K01vinv172u:8801": " imāni paṃcavaraṇāni cittopakleśakarāṇi)",
    "K01vinv172u:8802": " prahāya prajñādaurbalyakarāṇi vighāṭapakṣyāṇy anirvāṇasaṃvartanīyāni viviktaṃ kāmair viviktaṃ (",
    "K01vinv172u:8803": " pāpakair akuśaladharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya viharati;",
    "K01vinv172u:8804": " sa imam eva kāyaṃ vivekajaṃ prītisukhenābhiṣyandayati)",
    "K01vinv172u:8805": " pariṣyandayati pariprīṇāti parispharati;",
    "K01vinv172u:8806": " nāsya kiṃcit sarvataḥ kāyād asphuṭaṃ (",
    "K01vinv172u:8807": " bhavaty aspharaṇīyaṃ (SBV II 243)",
    "K01vinv172u:8808": " yaduta vivekajena prītisukhena",
    "K01vinv172u:8809": " 70. tadyathā dakṣiṇo rajako rajakāntevāsī vā snātacūrṇāny ākīrya udakena)",
    "K01vinv172u:8810": " pariprokṣya pariprokṣya syandayet;",
    "K01vinv172u:8811": " sa cāsya snātrapiṇḍī snigdhā snehānugatā snehaparītā sphuṭāntarbahirdhā (",
    "K01vinv172u:8812": " na pragharati na niścarati;",
    "K01vinv172u:8813": " evam eva sa imam eva kāyaṃ vivekajena prītasukhenābhiṣyandayati pariṣyandayati paripariprīṇāti parispharati;",
    "K01vinv172u:8814": " nāsya kiṃcit sarvataḥ kāyād asphuṭaṃ bhavaty aspharaṇīyaṃ yaduta vivekajaṃ prītisukhena",
    "K01vinv172u:8815": " kiṃ manyase ma(",
    "K01vinv172u:8816": " hārāja na tv evaṃ sati bhagavatā darśitaṃ sāndṛṣṭikaṃ śrāmaṇyaphalam",
    "K01vinv172u:8817": " 71. sa vitarkavicārāṇāṃ vyupaśamād)",
    "K01vinv172u:8818": " adhyātmaṃ saṃprasādāc cetasa ekotībhāvād avitarkam avicāraṃ samādhijaṃ prītisukhaṃ dvitīyaṃ dhyānam (",
    "K01vinv172u:8819": " upasaṃpadya viharati;",
    "K01vinv172u:8820": " sa imam eva kāyaṃ samādhijena prītisukhenābhiṣyandayati pariṣyandayati pariprīṇāti parispharati;",
    "K01vinv172u:8821": " nāsya kiṃcit sarvataḥ)",
    "K01vinv172u:8822": " kāyād asphuṭaṃ bhavaty aspharaṇīyaṃ yaduta samādhijena prītisukhena",
    "K01vinv172u:8823": " 72. tadyathā upariparvataṃ saṃ(",
    "K01vinv172u:8824": " udakahrado bhavati;",
    "K01vinv172u:8825": " tasya na pūrvasyā na dakṣiṇasyā na paścimāyā nottarasyā diśo udakaḥ pravahati; nātra) (A 512b)",
    "K01vinv172u:8826": " devaḥ kālena kālaṃ samyag vāridhārān anuprayaccheta;",
    "K01vinv172u:8827": " anyatra tasmād evodakahradān mahān (",
    "K01vinv172u:8828": " udakākodā udakaśulpo vā sarvaṃ tam udakahradaṃ śītalena vāriṇābhiṣyandayet (SBV II 244)",
    "K01vinv172u:8829": " pariṣyandayet paripūrayet parispharayet;",
    "K01vinv172u:8830": " na kiṃcit sarvata)",
    "K01vinv172u:8831": " udakahradād asphuṭaṃ bhavaty aspharaṇīyaṃ yaduta śītalena vāriṇā;",
    "K01vinv172u:8832": " evam eva sa imam eva kāyaṃ samādhijena (",
    "K01vinv172u:8833": " prītisukhenābhiṣyandayati pariṣyandayati pariprīṇāti parispharati;",
    "K01vinv172u:8834": " nāsya kiṃcit sarvataḥ kāyād asphuṭaṃ bhavaty aspharaṇīyaṃ yaduta samādhijena)",
    "K01vinv172u:8835": " prītisukhena",
    "K01vinv172u:8836": " kiṃ manyase mahārāja na tv evaṃ sati mayā darśitaṃ sāndṛṣṭikaṃ śrāmaṇyaphalam?",
    "K01vinv172u:8837": " tathyaṃ bhadanta (",
    "K01vinv172u:8838": " evaṃ sati bhagavatā darśitaṃ sāndṛṣṭikaṃ śrāmaṇyaphalam",
    "K01vinv172u:8839": " 73. sa prīter virāgād upekṣako viharati smṛtaḥ saṃprajānan sukhaṃ ca kāyena)",
    "K01vinv172u:8840": " pratisaṃvedayate yat tad āryā ācakṣate upekṣakaḥ smṛtimān sukhaṃ viharantīti niṣprītikaṃ tṛtīyaṃ dhyānam upasaṃpadya viharati;",
    "K01vinv172u:8841": " sa imam (",
    "K01vinv172u:8842": " eva kāyaṃ niṣprītikena sukhena abhiṣyandayati pariṣyandayati pariprīṇāti parispharati;",
    "K01vinv172u:8843": " nāsya kiṃcit sarvataḥ kāyād asphuṭaṃ bhavaty aspharaṇīyaṃ)",
    "K01vinv172u:8844": " yaduta niṣprītikena prītisukhena",
    "K01vinv172u:8845": " 74. tadyathā utpalāni vā padmāni vā kumudāni vā puṇḍarīkāni vā (",
    "K01vinv172u:8846": " udake jātāni udake vṛddhāni tiṣṭhanti;",
    "K01vinv172u:8847": " teṣām agrato mūlataś na kiṃcid asphuṭaṃ bhavaty aspharaṇīyaṃ yaduta śītalena)",
    "K01vinv172u:8848": " vāriṇā;",
    "K01vinv172u:8849": " evam eva imam eva kāyaṃ niṣprītikena sukhenābhiṣyandayati pariṣyandayati pariprīṇāti (",
    "K01vinv172u:8850": " parispharati;",
    "K01vinv172u:8851": " nāsya kiṃcit sarvataḥ kāyād asphuṭaṃ bhavaty aspharaṇīyaṃ yaduta niṣprītikena sukhena",
    "K01vinv172u:8852": " kiṃ manyase mahārāja na tv evaṃ sati mayā darśitaṃ sāndṛṣṭikaṃ)",
    "K01vinv172u:8853": " śrāmaṇyaphalam?",
    "K01vinv172u:8854": " tathyaṃ bhadanta evaṃ sati bhagavatā darśitaṃ sāndṛṣṭikaṃ śrāmaṇyaphalam",
    "K01vinv172u:8855": " 75. sa sukhasya (",
    "K01vinv172u:8856": " ca prahāṇād duḥhasya ca prahāṇāt pūrvam eva saumanasyadaurmanasyayor aṣṭaṃgamād aduḥkhāsukham upekṣāsmṛtipariśuddhaṃ caturthaṃ dhyānam upasaṃpadya",
    "K01vinv172u:8857": " sa imam eva kāyaṃ pariśuddhacittena paryavadātena adhimucya spharitvopasaṃpadya (SBV II 245)",
    "K01vinv172u:8858": " viharati; nāsya kiṃcit sarvataḥ kāyād asphuṭaṃ bhavaty aspharaṇīyaṃ yaduta pariśuddhena cittena paryavadātena",
    "K01vinv172u:8859": " 76. tadyathā gṛhapatir gṛhapatiputro vā",
    "K01vinv172u:8860": " evam eva imam eva kāyaṃ pariśuddhena cittena paryavadātenādhimucya spharitvā upasaṃpadya viharati;",
    "K01vinv172u:8861": " nāsya kiṃcit sarvataḥ kāyād asphuṭaṃ bhavaty aspharaṇīyaṃ yaduta pariśuddhena cittena paryavadātena",
    "K01vinv172u:8862": " kiṃ manyase mahārāja na tv evaṃ sati mayā darśitaṃ sāndṛṣṭikaṃ śrāmaṇyaphalam?",
    "K01vinv172u:8863": " tathyaṃ bhadanta evaṃ sati bhagavatā darśitaṃ sāndṛṣṭikaṃ śrāmaṇyaphalam",
    "K01vinv172u:8864": " 77. yasmin samaye mahārāja āryaśrāvakaḥ sukhasya ca prahāṇād duḥkhasya ca prahāṇāt",
    "K01vinv172u:8865": " pūrvam eva ca saumanasyadaurmanasyayor aṣṭaṃgamād aduḥkham asukham upekṣāsmṛtipariśuddhaṃ",
    "K01vinv172u:8866": " caturthaṃ dhyānam upasaṃpadya viharati,",
    "K01vinv172u:8867": " tasya cittaṃ tasmin)",
    "K01vinv172u:8868": " samaye naivonnataṃ bhavati nāvanatam anabhinataṃ sthitam āniñjyaprāptaṃ",
    "K01vinv172u:8869": " 78. tadyathā kūṭāgāre (",
    "K01vinv172u:8870": " vā kūṭāgāraśālāyāṃ vā taila tasya tejaḥ naivonnataṃ bhavati)",
    "K01vinv172u:8871": " nāvanatam anabhinataṃ sthitaṃ āniñjyaprāptam evam eva yasmin samaye āryaśrāvakaḥ (",
    "K01vinv172u:8872": " sukhasya ca prahāṇād duḥkhasya ca prahāṇāt pūrvam eva ca saumanasyadaurmanasyayor aṣṭaṃgamād aduḥkham asukham upekṣāsmṛtipariśuddhaṃ caturthaṃ dhyānam upasaṃpadya viharati,",
    "K01vinv172u:8873": " tasya cittaṃ tasmin)",
    "K01vinv172u:8874": " samaye naivonnataṃ bhavati nāvanatam anabhinataṃ sthitam āniñjyaprāptaṃ;",
    "K01vinv172u:8875": " tasyaivaṃ bhavati",
    "K01vinv172u:8876": " 79. (ayaṃ mama kāyo rūpī) (A 513a)",
    "K01vinv172u:8877": " odārikaś (MSV IV 213)",
    "K01vinv172u:8878": " (cāturmahābhūtikaḥ) ;",
    "K01vinv172u:8879": " vijñānām atra pratiṣṭhitam atra paryāpannaṃ;",
    "K01vinv172u:8880": " yannv aham asmāt kāyād mānasaṃ vyutthāpyānyaṃ kāyam abhinirmāyāṃ rūpiṇaṃ manomayam avikalam ahīnendriyaṃ;",
    "K01vinv172u:8881": " sa tasmāt kāyān (",
    "K01vinv172u:8882": " mānasaṃ vyutthāpyānyaṃ kāyam abhinirmimīte rūpiṇaṃ manomayam avikalam)",
    "K01vinv172u:8883": " ahīnendriyaṃ;",
    "K01vinv172u:8884": " tadyathā maṇir aṣṭāṃgamo vaiḍūryaḥ śubho jātimānn accho viprasanno 'nāvilaḥ paṃcāṅgaraṅgike sūtre 'rpitaḥ syān nīle pīte lohite avadāte mañjiṣṭhe;",
    "K01vinv172u:8885": " taṃ cakṣuṣmān puruṣo dṛṣṭvā (",
    "K01vinv172u:8886": " jānīyād ayaṃ maṇir idaṃ sūtraṃ sūtre maṇir arpito 'stīti) ;",
    "K01vinv172u:8887": " evam eva sa tasmāt kāyān mānasaṃ vyutthāpyānyaṃ kāyam abhinirmimīte rūpiṇaṃ manomayam avikalam (SBV II 246)",
    "K01vinv172u:8888": " ahīnendriyaṃ;",
    "K01vinv172u:8889": " tadyathā puruṣo muñjād iṣikām āvṛhyāt;",
    "K01vinv172u:8890": " taṃ cakṣuṣmān puruṣo dṛṣṭvā jānīyād (",
    "K01vinv172u:8891": " ayaṃ muñja iyam iṣikā muñjād iṣikām āvṛhatīti evam) eva (MSV IV 214)",
    "K01vinv172u:8892": " sa tasmāt kāyān mānasaṃ vyutthāpyānyaṃ kāyam abhinirmimīte rūpiṇaṃ manomayam avikalam ahīnendriyaṃ;",
    "K01vinv172u:8893": " tadyathā puruṣāḥ karaṇḍād ahim āvṛhyāt;",
    "K01vinv172u:8894": " taṃ cakṣuṣmān puruṣo dṛṣṭvā jānīyād ayaṃ karaṇḍaḥ ayam ahiḥ karaṇḍād ahim āvṛhatīti evam eva sa)",
    "K01vinv172u:8895": " tasmāt kāyān mānasaṃ vyutthāpyānyaṃ kāyam abhinirmimīte rūpiṇaṃ manomayam avikalam ahīnendriyaṃ;",
    "K01vinv172u:8896": " tadyathā puruṣaḥ kośād asim āvṛhyāt;",
    "K01vinv172u:8897": " taṃ cakṣuṣmān puruṣo dṛṣṭvā jānīyād ayaṃ kośo 'yam asiḥ kośād ahim āvṛhatīti (",
    "K01vinv172u:8898": " evam eva sa tasmāt kāyān mānasaṃ)",
    "K01vinv172u:8899": " vyutthāpyānyaṃ kāyam abhinirmimīte rūpiṇaṃ manomayam avikalam ahīnendriyaṃ",
    "K01vinv172u:8900": " 80. sa evaṃ samāhite citte pariśuddhe paryavadāte anaṅgaṇe vigatopakleśe rijubhūte",
    "K01vinv172u:8901": " karmaṇye sthite āniñjyaprāpte ṛddhiviṣayasākṣātkriyāyām abhijñāyāṃ cittam abhinirṇamayya",
    "K01vinv172u:8902": " so 'nekavidham ṛddhiviṣayaṃ pratyanubhavati;",
    "K01vinv172u:8903": " tadyathā eko bhūtvā bahudhā bhavati;",
    "K01vinv172u:8904": " bahudhā bhūtvaiko bhavati;",
    "K01vinv172u:8905": " āvirbhāvaṃ tirobhāvaṃ jñānadarśanena pratyanubhavati;",
    "K01vinv172u:8906": " tiraḥkuḍyaṃ tiraḥśailaṃ tiraḥprākāram asajjamānaḥ kāyena gacchati tadyathā ākāśe;",
    "K01vinv172u:8907": " pṛthivyām unmajjananimajjanaṃ karoti tadyathā udake;",
    "K01vinv172u:8908": " udake abhinnasroto gacchati tadyathā pṛthivyām;",
    "K01vinv172u:8909": " ākāśe paryaṅkenātikrāmati tadyathā pakṣī śakuniḥ;",
    "K01vinv172u:8910": " imau vā sūryācandramasāv evaṃ maharddhikāv evaṃ mahānubhāvau pāṇinā āmārṣṭi parimārṣṭi yāvad brahmalokaṃ (MSV IV 215)",
    "K01vinv172u:8911": " kāyena vaśe vartayati;",
    "K01vinv172u:8912": " tadyathā dakṣaḥ karmāro vā karmārāntevasī vā suparikarmīkṛtaṃ jātarūpaṃ viditvā yāṃ",
    "K01vinv172u:8913": " yāṃ piṇḍakavikṛtiṃ kāṅkṣaty upanayituṃ yadi vā paṭṭikāyāṃ yadi vā karṇikāyāṃ yadi",
    "K01vinv172u:8914": " vā graiveye yadi vā hastābharaṇe yadi vā pādābharaṇe yadi vā aṅgulimudrikāyāṃ yadi",
    "K01vinv172u:8915": " vā jātarūpamālāyāṃ tatra tatra laghu laghv evopanayati;",
    "K01vinv172u:8916": " evam eva sa evaṃ samāhite pariśuddhe paryavadāte anaṅgaṇe vigatopakleśe rijubhūte karmaṇye sthite āniñjyaprāpte ṛddhiviṣayajñānasākṣātkriyāyām abhijñāyāṃ (SBV II 247)",
    "K01vinv172u:8917": " cittam abhinirṇāmayati (A 513b)",
    "K01vinv172u:8918": " so 'nekavidham ṛddhiviṣayaṃ pratyanubhavati;",
    "K01vinv172u:8919": " tadyathā eko bhūtvā bahudhā bhavati;",
    "K01vinv172u:8920": " bahudhā bhūtvā eko bhavati;",
    "K01vinv172u:8921": " āvirbhāvaṃ tirobhāvaṃ jñānadarśanena pratyanubhavati;",
    "K01vinv172u:8922": " tiraḥkuḍyaṃ tiraḥśailaṃ tiraḥprākāram asajjamānaḥ kāyena gacchati tadyathā ākāśe;",
    "K01vinv172u:8923": " pṛthivyām unmajjannaimajjanaṃ karoti tadyathodake;",
    "K01vinv172u:8924": " udake abhinnasroto gacchati tadyathā pṛthivyām;",
    "K01vinv172u:8925": " ākāśe paryaṅkena krāmati tadyathā pakṣī śakuniḥ;",
    "K01vinv172u:8926": " imau vā punaḥ sūryācandramasāv evaṃ maharddhikāv evaṃ mahānubhāvau pāṇinā āmārṣṭi parimārṣṭi yāvad brahmalokaṃ kāyena vaśe vartayati;",
    "K01vinv172u:8927": " tadyathā dakṣaḥ kumbhakāro vā kumbhakārāntevasī vā suparikarmīkṛtaṃ mṛtpiṇḍaṃ viditvā",
    "K01vinv172u:8928": " yāṃ yāṃ eva kāṅkṣate bhājanavikṛtim abhinirvartayituṃ tāṃ tām eva bhājanavikṛtiṃ",
    "K01vinv172u:8929": " laghu laghv evābhinirvartayati;",
    "K01vinv172u:8930": " evam eva sa evaṃ samāhite citte paryavadāte (MSV IV 216)",
    "K01vinv172u:8931": " anaṅgaṇe vigatopakleśe rijubhūte karmaṇye sthite āniñjyaprāpte ṛddhiviṣayajñānasākṣātkriyāyām abhijñāyāṃ cittam abhinirṇāmayati;",
    "K01vinv172u:8932": " evam eva so 'nekavidham ṛddhiviṣayaṃ pratyanubhavati;",
    "K01vinv172u:8933": " tadyathā eko bhūtvā bahudhā bhavati;",
    "K01vinv172u:8934": " bahudhā bhūtvaiko bhavati;",
    "K01vinv172u:8935": " āvirbhāvaṃ tirobhāvaṃ jñānadarśanena pratyanubhavati;",
    "K01vinv172u:8936": " tiraḥkuḍyaṃ tiraḥśailaṃ tiraḥprākāram asajjamānaḥ kāyena gacchati tadyathā ākāśe;",
    "K01vinv172u:8937": " pṛthivyām unmajjananimajjanaṃ karoti tadyathodake;",
    "K01vinv172u:8938": " udake abhinnasroto gacchati tadyathā pṛthivyām;",
    "K01vinv172u:8939": " ākāśe paryaṅkena krāmati tadyathā pakṣī śakuniḥ;",
    "K01vinv172u:8940": " imau vā sūryācandramasāv evaṃ maharddhikāv evaṃ mahānubhāvau pāṇinā āmārṣṭi parimārṣṭi yāvad brahmalokaṃ kāyena vaśe vartayati;",
    "K01vinv172u:8941": " tadyathā dakṣaḥ dantakāro vā dantakārāntevasī vā suparikarmīkṛtaṃ (",
    "K01vinv172u:8942": " dantaṃ yāṃ yāṃ yāṃ yām eva kāṅkṣate)",
    "K01vinv172u:8943": " rūpavikṛtim abhinirvartayituṃ tāṃ tām eva rūpavikṛtiṃ laghu laghv evābhinirvartayati;",
    "K01vinv172u:8944": " evam eva sa evaṃ samāhite citte paryavadāte anaṅgaṇe vigatopakleśe ṛjubhūte karmaṇye (",
    "K01vinv172u:8945": " sthite āniñjyaprāpte ṛddhiviṣayajñānasākṣātkriyāyām)",
    "K01vinv172u:8946": " abhijñāyāṃ cittam abhinirṇāmayati;",
    "K01vinv172u:8947": " so 'nekavidham ṛddhiviṣayaṃ pratyanubhavati;",
    "K01vinv172u:8948": " tadyathā eko bhūtvā bahudhā bhavati;",
    "K01vinv172u:8949": " bahudhā bhūtvaiko bhavati;",
    "K01vinv172u:8950": " āvirbhāvaṃ tirobhāvaṃ jñānadarśanena pratyanubhavati;",
    "K01vinv172u:8951": " tiraḥkuḍyaṃ tiraḥśailaṃ (",
    "K01vinv172u:8952": " tiraḥprākāram (MSV IV 217)",
    "K01vinv172u:8953": " asajjamānaḥ kāyena gacchati tadyathā)",
    "K01vinv172u:8954": " ākāśe;",
    "K01vinv172u:8955": " pṛthivyām unmajjananimajjanaṃ karoti tadyathodake;",
    "K01vinv172u:8956": " udake abhinnasroto gacchati tadyathā pṛthivyām;",
    "K01vinv172u:8957": " ākāśe paryaṅkena krāmati tadyathā pakṣī śakunakaḥ;",
    "K01vinv172u:8958": " imau vā punaḥ sūryācandramasāv eva maharddhikāv evaṃ mahānubhāvau (",
    "K01vinv172u:8959": " pāṇinā āmārṣṭi parimārṣṭi yāvad brahmalokaṃ kāyena vaśe vartayati)",
    "K01vinv172u:8960": " kiṃ manyase (",
    "K01vinv172u:8961": " mahārāja na tv evaṃ sati mayā)",
    "K01vinv172u:8962": " darśitaṃ sāṃdṛṣṭikaṃ śrāmaṇyaphalam?",
    "K01vinv172u:8963": " tathyaṃ bhadanta evaṃ sati bhagavatā darśitaṃ sāndṛṣṭikaṃ śrāmaṇyaphalam (SBV II 248)",
    "K01vinv172u:8964": " 81. sa evaṃ samāhite citte pariśuddhe paryavadāte (",
    "K01vinv172u:8965": " anaṅgaṇe vigatopakleśe rijubhūte karmaṇye sthite āniñjyaprāpte) (A 514a)",
    "K01vinv172u:8966": " divyaśrotrajñānasākṣātkriyāyām abhijñāyāṃ cittam abhinirṇāmayati sa divyena śrotreṇa viśuddhenātikrāntamānuṣyenobhayān śabdān śṛṇoti mānuṣyān apy amānuṣyān api;",
    "K01vinv172u:8967": " ye 'pi dūre ye 'py antike;",
    "K01vinv172u:8968": " tadyathā śaṅkhadhāmakaḥ puruṣo mahāśailaparvatam abhiruhya niśārdhe śaṅkham ādhamet tasya śabdo 'vyāhataḥ pṛthagdiśaḥ sphured;",
    "K01vinv172u:8969": " evam eva sa evaṃ samāhite citte pariśuddhe paryavadāte anaṅgaṇe vigatopakleśe ṛjubhūte karmaṇye sthite āniñjyaprāpte divyaśrotrajñānasākṣātkriyāyām (MSV IV 218)",
    "K01vinv172u:8970": " abhijñāyāṃ cittam abhinirṇāmayati sa divyena śrotreṇa viśuddhenātikrāntamānuṣyenobhayān śabdān śṛṇoti mānuṣyān apy amānuṣyān api;",
    "K01vinv172u:8971": " ye 'pi dūre ye 'py antike",
    "K01vinv172u:8972": " (kiṃ manyase mahārāja na tv evaṃ sati mayā darśitaṃ sāṃdṛṣṭikaṃ śrāmaṇyaphalam?",
    "K01vinv172u:8973": " tathyaṃ bhadanta evaṃ sati bhagavatā darśitaṃ sāndṛṣṭikaṃ śrāmaṇyaphalam)",
    "K01vinv172u:8974": " 82. sa evaṃ samāhite citte pariśuddhe paryavadāte anaṅgaṇe vigatopakleśe ṛjubhūte",
    "K01vinv172u:8975": " karmaṇye sthite āniñjyaprāpte cetaḥparyāyajñānasākṣātkriyāyām abhijñāyāṃ cittam abhinirṇāmayati",
    "K01vinv172u:8976": " sa parasatvānāṃ parapudgalānāṃ vitarkitaṃ vicāritaṃ manasā mānasaṃ yathābhūtaṃ prajānāti;",
    "K01vinv172u:8977": " sarāgaṃ cittaṃ sarāgaṃ cittam iti yathābhūtaṃ prajānāti;",
    "K01vinv172u:8978": " vigatarāgaṃ cittaṃ vigatarāgaṃ cittam iti yathābhūtaṃ prajānāti;",
    "K01vinv172u:8979": " sadveṣaṃ vigatadveṣaṃ samohaṃ vigatamohaṃ saṃkṣiptaṃ vikṣiptaṃ līnaṃ pragṛhītam uddhatam",
    "K01vinv172u:8980": " anuddhatam avyupaśāntaṃ vyupaśāntaṃ samāhitam asamāhitam abhāvitaṃ subhāvitam avimuktaṃ",
    "K01vinv172u:8981": " vā cittam avimuktaṃ cittam iti yathābhūtaṃ prajānāti;",
    "K01vinv172u:8982": " suvimuktaṃ vā citaṃ suvimuktaṃ cittam iti yathābhūtaṃ prajānāti;",
    "K01vinv172u:8983": " tadyathā cakṣuṣmān puruṣaḥ supariśuddham ādarśamaṇḍalaṃ gṛhītvā saṃmukhanimittaṃ vā pratyavekṣate;",
    "K01vinv172u:8984": " evam eva sa evaṃ samāhite citte pariśuddhe paryavadāte anaṅgaṇe vigatopakleśe ṛjubhūte",
    "K01vinv172u:8985": " karmaṇye sthite āniñjyaprāpte cetaḥparyāyajñānasākṣātkriyāyām abhijñāyāṃ cittam abhinirṇāmayati",
    "K01vinv172u:8986": " sa parasatvānāṃ parapudgalānāṃ vitarkitaṃ vicāritaṃ manasā mānasaṃ yathābhūtaṃ prajānāti;",
    "K01vinv172u:8987": " sarāgaṃ (MSV IV 219)",
    "K01vinv172u:8988": " cittaṃ sarāgaṃ cittam iti yathābhūtaṃ prajānāti;",
    "K01vinv172u:8989": " vigatarāgaṃ cittaṃ vigatarāgaṃ cittam iti yathābhūtaṃ prajānāti;",
    "K01vinv172u:8990": " sadveṣaṃ vigatadveṣaṃ vigatamohaṃ saṃkṣiptaṃ vikṣiptaṃ līnaṃ pragṛhītam uddhatam",
    "K01vinv172u:8991": " anuddhatam avyupaśāntaṃ vyupaśāntaṃ samāhitam asamāhitaṃ subhāvitam abhāvitam avimuktaṃ",
    "K01vinv172u:8992": " vā cittam avimuktaṃ cittam iti yathābhūtaṃ prajānāti;",
    "K01vinv172u:8993": " suvimuktaṃ vā citaṃ suvimuktaṃ cittam iti yathābhūtaṃ prajānāti",
    "K01vinv172u:8994": " kiṃ manyase mahārāja na tv evaṃ sati mayā darśitaṃ sāṃdṛṣṭikaṃ (SBV II 249)",
    "K01vinv172u:8995": " śrāmaṇyaphalam?",
    "K01vinv172u:8996": " tathyaṃ bhadanta evaṃ sati bhagavatā darśitaṃ sāndṛṣṭikaṃ śrāmaṇyaphalam",
    "K01vinv172u:8997": " 83. sa evaṃ samāhite citte pariśuddhe paryavadāte anaṅgaṇe vigatopakleśe ṛjubhūte",
    "K01vinv172u:8998": " karmaṇye sthite āniñjyaprāpte pūrvanivāsānusmṛtijñānasākṣātkriyāyām abhijñāyāṃ cittam",
    "K01vinv172u:8999": " abhinirṇāmayati so 'nekavidhaṃ pūrvanivāsaṃ samanusmarati;",
    "K01vinv172u:9000": " tadyathā ekam api dve tisraś catasraḥ paṃca ṣaṭ saptāṣṭau nava daśa viṃśataṃ (A 514b)",
    "K01vinv172u:9001": " triṃśataṃ catvāriṃśataṃ paṃcāśataṃ jātiśataṃ jātisahasraṃ jātiśatasahasram anekāny",
    "K01vinv172u:9002": " api jātiśatāni anekāny api jātisahasrāṇi anekāny api jātiśatasahasrāṇi saṃvartakalpam",
    "K01vinv172u:9003": " api vivartakalpam api saṃvartavivartakalpam api anekān api saṃvartakalpān anekān",
    "K01vinv172u:9004": " api vivartakalpān anekān api saṃvartavivartakalpān samanusmarati;",
    "K01vinv172u:9005": " ami nāma te bhavantaḥ satvā yatrāham āsam evaṃnāmā evaṃjātya evaṃgotra evamāhāra evaṃsukhaduḥkhapratisaṃvedī evaṃdīrghāyuḥ evaṃcirasthitika",
    "K01vinv172u:9006": " so 'haṃ tasmāt (MSV IV 220)",
    "K01vinv172u:9007": " sthānāc cyuto 'mutropapannaḥ;",
    "K01vinv172u:9008": " tasmād api cyuto 'mutropapannaḥ;",
    "K01vinv172u:9009": " tasmād api cyutaḥ ihopapanna iti;",
    "K01vinv172u:9010": " sākāraṃ soddeśam anekavidhaṃ pūrvanivāsam anusmarati;",
    "K01vinv172u:9011": " tadyathā puruṣo grāmād grāmaṃ gacchet;",
    "K01vinv172u:9012": " tasmād api grāmād aparaṃ grāmaṃ gacchet;",
    "K01vinv172u:9013": " tasmād apīhāgacchet;",
    "K01vinv172u:9014": " tasyaivaṃ syād;",
    "K01vinv172u:9015": " aham amuṣmād grāmad amuṃ grāmam āgataḥ;",
    "K01vinv172u:9016": " tasmād apīhāgata iti;",
    "K01vinv172u:9017": " evam eva sa samāhite citte pariśuddhe paryavadāte anaṅgaṇe vigatopakleśe ṛjubhūte",
    "K01vinv172u:9018": " karmaṇye sthite āniñjyaprāpte pūrvanivāsānusmṛtijñānasākṣātkriyāyām abhijñāyāṃ cittam",
    "K01vinv172u:9019": " abhinirṇāmayati tadyathā ekām api jātiṃ dve tisraś catasraḥ paṃca ṣaṭ saptāṣṭau nava",
    "K01vinv172u:9020": " daśa viṃśataṃ triṃśataṃ catvāriṃśataṃ paṃcāśataṃ jātiśataṃ jātisahasraṃ jātiśatasahasram",
    "K01vinv172u:9021": " anekāny api jātiśatāni anekāny api jātisahasrāṇi anekāny api jātiśatasahasrāṇi saṃvartakalpam",
    "K01vinv172u:9022": " api vivartakalpam api saṃvartavivartakalpam api anekān api saṃvartakalpān anekān",
    "K01vinv172u:9023": " api vivartakalpān anekān api saṃvartavivartakalpān samanusmarati;",
    "K01vinv172u:9024": " ami nāma te bhavantaḥ satvā yatrāham evaṃnāmā āsam evaṃjātya evaṃgotra evamāhāra evaṃsukhaduḥkhapratisaṃvedī evaṃdīrghāyuḥ evaṃcirasthitika",
    "K01vinv172u:9025": " so 'haṃ tasmāt sthānāc cyutaḥ amutropapannaḥ;",
    "K01vinv172u:9026": " tasmād api cyuto 'mutropapannaḥ;",
    "K01vinv172u:9027": " tasmād api cyutaḥ ihopapanna iti;",
    "K01vinv172u:9028": " sākāraṃ soddeśam anekavidhaṃ pūrvanivāsam anusmarati",
    "K01vinv172u:9029": " kiṃ manyase mahārāja na tv evaṃ sati mayā darśitaṃ sāṃdṛṣṭikaṃ (SBV II 250)",
    "K01vinv172u:9030": " śrāmaṇyaphalam?",
    "K01vinv172u:9031": " tathyaṃ bhadanta evaṃ sati bhagavatā darśitaṃ sāndṛṣṭikaṃ śrāmaṇyaphalam",
    "K01vinv172u:9032": " 84. (MSV IV 221) sa evaṃ samāhite citte pariśuddhe paryavadāte anaṅgaṇe vigatopakleśe",
    "K01vinv172u:9033": " ṛjubhūte karmaṇye sthite āniñjyaprāpte cyutyupapādajñānasākṣātkriyāyām abhijñāyāṃ",
    "K01vinv172u:9034": " cittam abhinirṇāmayati divyena cakṣuṣā viśuddhenātikrāntamānuṣyakena satvān paśyati",
    "K01vinv172u:9035": " cyavamānān upapadyamānān api suvarṇān api durvarṇān api hīnān api praṇītān api sugatim",
    "K01vinv172u:9036": " api gacchato durgatim api yathākarmopayogān satvān yathābhūtaṃ prajānāti;",
    "K01vinv172u:9037": " amī bhavantaḥ satvāḥ kāyaduścaritena samanvāgatā vāṅmanoduścaritena samanvāgatā āryāṇām apavādakā mithyādṛṣṭayo (A 515a)",
    "K01vinv172u:9038": " mithyādṛṣṭikarmadharmasamādānahetos taddhetuṃ tatpratyayaṃ kāyasya bhedāt paraṃ maraṇād apāyadurgativinipātaṃ narakam upapadyante;",
    "K01vinv172u:9039": " amī vā punar bhavantaḥ satvāḥ kāyasucaritena samanvāgatā vāṅmanaḥsucaritena samanvāgatā",
    "K01vinv172u:9040": " āryāṇām anapavādakāḥ samyagdṛṣṭayaḥ samyagdṛṣṭikarmadharmasamādānahetos taddhetuṃ",
    "K01vinv172u:9041": " tatpratyayaṃ kāyasya bhedāt sugatau svargaloke deveṣūpapadyante; (",
    "K01vinv172u:9042": " tadyathā cakṣuṣmān puruṣaḥ rathyācatvāre niṣaṇṇo mahājanakāyo āgacchati gacchati tiṣṭhati niṣīdati ity anekān samudācārān paśyet;",
    "K01vinv172u:9043": " sa evaṃ samāhite citte pariśuddhe paryavadāte anaṅgaṇe vigatopakleśe ṛjubhūte karmaṇye",
    "K01vinv172u:9044": " sthite āniñjyaprāpte cyutyupapādajñānasākṣātkriyāyām abhijñāyāṃ cittam abhinirṇāmayati",
    "K01vinv172u:9045": " divyena cakṣuṣā viśuddhenātikrāntamānuṣyakena satvān paśyati cyavamānān upapadyamānān",
    "K01vinv172u:9046": " api suvarṇān api durvarṇān api hīnān api praṇītān api sugatim api gacchato durgatim",
    "K01vinv172u:9047": " api yathākarmopayogān satvān yathābhūtaṃ prajānāti;",
    "K01vinv172u:9048": " amī bhavantaḥ satvāḥ kāyaduścaritena samanvāgatā vāṅmanoduścaritena samanvāgatā āryāṇām",
    "K01vinv172u:9049": " apavādakā mithyādṛṣṭayo mithyādṛṣṭikarmadharmasamādānahetos taddhetuṃ tatpratyayaṃ",
    "K01vinv172u:9050": " kāyasya bhedāt paraṃ maraṇād apāyadurgativinipātaṃ narakam upapadyante;",
    "K01vinv172u:9051": " amī vā punar bhavantaḥ satvāḥ kāyasucaritena samanvāgatā vāṅmanaḥsucaritena samanvāgatā",
    "K01vinv172u:9052": " āryāṇām anapavādakāḥ samyagdṛṣṭayaḥ samyagdṛṣṭikarmadharmasamādānahetos taddhetuṃ",
    "K01vinv172u:9053": " tatpratyayaṃ kāyasya bhedāt sugatau svargaloke deveṣūpapadyante",
    "K01vinv172u:9054": " (kiṃ manyase mahārāja na tv evaṃ sati mayā darśitaṃ sāṃdṛṣṭikaṃ śrāmaṇyaphalam?",
    "K01vinv172u:9055": " tathyaṃ bhadanta evaṃ sati bhagavatā darśitaṃ sāndṛṣṭikaṃ śrāmaṇyaphalam)",
    "K01vinv172u:9056": " 85. sa evaṃ samāhite citte pariśuddhe paryavadāte anaṅgaṇe vigatopakleśe ṛjubhūte karmaṇye sthite āniñjyaprāpte āsravakṣayajñānasākṣātkriyāyām abhijñāyāṃ cittam abhinirṇāmayati;",
    "K01vinv172u:9057": " sa idaṃ duḥkham āryasatyam iti yathābhūtaṃ prajānāti;",
    "K01vinv172u:9058": " ayaṃ duḥkhasamudayo 'yaṃ duḥkhanirodhaḥ;",
    "K01vinv172u:9059": " iyaṃ duḥkhanirodhagāminī pratipad āryasatyam iti yathābhūtam prajānāti;",
    "K01vinv172u:9060": " tasyaivaṃ jānata evaṃ paśyataḥ kāmāsravāc cittaṃ vimucyate;",
    "K01vinv172u:9061": " bhavāsravād avidyāsravāc cittaṃ vimucyate;",
    "K01vinv172u:9062": " vimuktasya vimuktam eva jñānadarśanaṃ bhavati;",
    "K01vinv172u:9063": " kṣīṇā me jātiḥ uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmīti; (SBV II 251)",
    "K01vinv172u:9064": " tadyathā grāmasya vā nigamasya vā nātidūre gambhīre syād udakahradaḥ accho viprasanno 'nāvilaḥ;",
    "K01vinv172u:9065": " tatra cakṣuṣmān puruṣas tīre niṣaṇṇaḥ paśyet śarkarān vā kaṭhallāni vā matsyān vā kūrmān vā śuktīr vā śambūkān vā;",
    "K01vinv172u:9066": " evam eva sa evaṃ samāhite pariśuddhe paryavadāte anaṅgaṇe vigatopakleśe ṛjubhūte karmaṇye sthite āniñjyaprāpte āsravakṣayajñānasākṣātkriyāyām abhijñāyāṃ cittam abhinirṇāmayati;",
    "K01vinv172u:9067": " sa idaṃ duḥkham āryasatyam iti yathābhūtaṃ prajānāti;",
    "K01vinv172u:9068": " ayaṃ duḥkhasamudayo 'yaṃ duḥkhanirodhaḥ iyaṃ duḥkhanirodhagāminī pratipad āryasatyaṃ yathābhūtam prajānāti;",
    "K01vinv172u:9069": " tasyaivaṃ jānata evaṃ paśyataḥ kāmāsravāc cittaṃ vimucyate;",
    "K01vinv172u:9070": " bhavāsravād avidyāsravāc cittaṃ vimucyate;",
    "K01vinv172u:9071": " vimuktasya (MSV IV 222)",
    "K01vinv172u:9072": " vimuktam eva jñānadarśanaṃ bhavati;",
    "K01vinv172u:9073": " kṣīṇā me jātiḥ uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmīti",
    "K01vinv172u:9074": " kiṃ manyase mahārāja na tv evaṃ sati mayā darśitaṃ sāṃdṛṣṭikaṃ śrāmaṇyaphalam?",
    "K01vinv172u:9075": " tathyaṃ bhadanta evaṃ sati bhagavatā darśitaṃ sāndṛṣṭikaṃ śrāmaṇyaphalam",
    "K01vinv172u:9076": " King Ajātaśatru,",
    "K01vinv172u:9077": " repented of the murdering of his father is finally gained over to the Buddha creed",
    "K01vinv172u:9078": " evam ukte rājā māgadho 'jātaśatrur vaidehīputraḥ prārodīd aśrūṇi varṣayan;",
    "K01vinv172u:9079": " atha rājā māgadho 'jātaśatrur vaidehīputraḥ cīvarakarṇikenāśrūṇy utsṛjya bhagavataḥ pādayor nipatya bhagavantam idam avocad:",
    "K01vinv172u:9080": " atyayo bhagavann atyayaḥ sugata yathā bho yathā mūḍho yathā avyakto yathā akuśalaḥ yena mayā pāpamitrasahāyena pāpamitravaśaṃgatena (MSV IV",
    "K01vinv172u:9081": " pāpamitropagūḍhakena pitā dhārmiko dharmarājo jīvitād vyaparopitaḥ;",
    "K01vinv172u:9082": " tasya mama bhadanta atyayaṃ jānato 'tyayam paśyato 'tyayam atyayaḥ pratigṛhṇīṣvānukampān upādāya;",
    "K01vinv172u:9083": " tathyaṃ tvaṃ mahārāja atyayam atyayataḥ adhigataḥ tadyathā bālo yathā mūḍho yathā avyakto yathā akuśalo yena tvayā pāpamitrasahāyena pāpamitravaśaṃgatena (A 515b)",
    "K01vinv172u:9084": " pāpamitropagūḍhakena pitā dhārmiko dharmarājo jīvitād vyaparopitaḥ;",
    "K01vinv172u:9085": " yataś ca tvaṃ mahārāja atyayaṃ jānāsi (SBV II 252)",
    "K01vinv172u:9086": " atyayaṃ paśyasi ca dṛṣṭvādeśayasi āyatyāṃ cā saṃvaram āpadyase;",
    "K01vinv172u:9087": " vṛddhir eva te pratikāṅkṣitavyā kuśalānāṃ dharmāṇāṃ na hāniḥ;",
    "K01vinv172u:9088": " tat kasya hetoḥ yaḥ kaścin mahārāja atyayaṃ jānāti atyayaṃ paśyati taṃ dṛṣṭvādeśayati āyatyāṃ ca saṃvaram āpadyate vṛddhir evāsya pratikāṅkṣitavyā kuśalānāṃ dharmāṇāṃ na hāniḥ;",
    "K01vinv172u:9089": " evam eva tvaṃ mahārāja yataś cātyayaṃ jānāsi atyayaṃ ca paśyasi dṛṣṭvādeśayasi āyatyāṃ ca saṃvaraṃ āpadyase vṛddhir eva te pratikāṅkṣitavyā kuśalānāṃ dharmāṇāṃ na hāniḥ",
    "K01vinv172u:9090": " The Buddha, invited by King Ajātaśatru,",
    "K01vinv172u:9091": " regrets for the sin commited by his royal guest",
    "K01vinv172u:9092": " atha rājā māgadho 'jātaśatrur vaidehīputro bhagavantam idam avocad:",
    "K01vinv172u:9093": " adhivāsayatu me bhagavān śvo 'ntargṛhe bhaktena sārdhaṃ bhikṣusaṃghena;",
    "K01vinv172u:9094": " adhivāsayati bhagavān rājño māgadhasyājataśatror vaidehīputrasya tūṣṇīṃbhāvena;",
    "K01vinv172u:9095": " atha rājā māgadho 'jātaśatrur vaidehīputraḥ bhagavatas tūṣṇīṃbhāvenādhivāsanāṃ viditvā",
    "K01vinv172u:9096": " bhagavato bhāṣitam abhinandyānumodya bhagavataḥ pādau śirasā vanditvā bhagavato 'ntikāt prakrāntaḥ;",
    "K01vinv172u:9097": " atha bhagavān aciraprakrāntaṃ rājānaṃ māgadham ajātaśatruṃ vaidehīputraṃ viditvā bhikṣūn āmantrayate sma: kṣato (MSV IV 224)",
    "K01vinv172u:9098": " bhikṣavo rājā māgadho 'jātaśatrur vaidehīputraḥ upahato yena pāpamitrasahāyena pāpamitravaśaṃgatena",
    "K01vinv172u:9099": " pāpamitropagūḍhakena pitā dhārmiko dharmarājo dharmasthito mahārājo jīvitād vyaparopitaḥ;",
    "K01vinv172u:9100": " saced bhikṣavo rājāñā māgadhenājātaśatruṇā vaidehīputreṇa pitā dhārmiko dharmarājo",
    "K01vinv172u:9101": " dharmasthito mahārājo jīvitān na vyaparopito bhaviṣyat sthānam etad vidyate yad asminn",
    "K01vinv172u:9102": " evāsane niṣaṇṇena catvāri āryasatyāni abhisamitāny abhaviṣyan;",
    "K01vinv172u:9103": " evaṃ kṣato bhikṣavo rājā māgadho 'jātaśatrur vaidehīputraḥ evam upahataḥ;",
    "K01vinv172u:9104": " tasmāt tarhi bhikṣava evaṃ śikṣitavyaṃ yad dagdhasthūṇāyām api cittaṃ na pradūṣayiṣyāmaḥ prāg eva savijñānake kāye;",
    "K01vinv172u:9105": " ity evaṃ vo bhikṣavaḥ śikṣitavyam",
    "K01vinv172u:9106": " atha rājā māgadho 'jātaśatrur vaidehīputras tām eva rātriṃ śuci praṇītaṃ khādanīyabhojanīyaṃ",
    "K01vinv172u:9107": " samudānīya kālyam evotthāyāsanāni prajñapyodakamaṇiṃ pratiṣṭhāpya bhagavato dūtena",
    "K01vinv172u:9108": " kālam ārocayati; (SBV II 253)",
    "K01vinv172u:9109": " samayo bhadantaḥ sajjaṃ bhaktaṃ yasyaivedānīṃ bhagavān kālaṃ manyate;",
    "K01vinv172u:9110": " atha bhagavān pūrvāhṇe nivāsya pātracīvaram ādāya bhikṣsugaṇaparivṛto bhikṣusaṃghapuraskṛto yena rājñā māgadhenājātaśatruṇā vaidehīputreṇa bhaktābhisāras",
    "K01vinv172u:9111": " upasamkramya purastād bhikṣusaṃghasya prajñapta evāsane nyaṣīdad;",
    "K01vinv172u:9112": " atha rājā māgadho 'jātaśatrur vaidehīputraḥ sukhopaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena (MSV IV 225)",
    "K01vinv172u:9113": " khādanīyabhojanīyena svahastaṃ saṃtarpayati saṃpravārayati;",
    "K01vinv172u:9114": " anekaparyāyeṇa śucinā praṇītena khādanīyabhojanīyena (A 516a)",
    "K01vinv172u:9115": " svahastaṃ saṃtarpya saṃpravārya bhagavantaṃ bhuktavantaṃ viditvā dhautahastam apanītapātraṃ nīcataram āsanaṃ gṛhitva bhagavataḥ purastān niṣaṇṇo",
    "K01vinv172u:9116": " Buddha converses with Ajātaśatru,",
    "K01vinv172u:9117": " who grows more and more attached to him",
    "K01vinv172u:9118": " atha bhagavān rājño māgadhasyājataśatror vaidehīputrasya tad dānam anayā abhyanumodanayābhyanumodate",
    "K01vinv172u:9119": " agnihotramukhā yajñāḥ sāvitrī cchandasāṃ mukham /",
    "K01vinv172u:9120": " rājā mukhaṃ manuṣyāṇāṃ nadīnāṃ sāgaro mukham //",
    "K01vinv172u:9121": " nakṣatrāṇāṃ mukhaṃ candra ādityas tapatāṃ mukham /",
    "K01vinv172u:9122": " ūrdhvaṃ tiryag adhaś cāpi yāvatī jagato gatiḥ /",
    "K01vinv172u:9123": " sadevakeṣu lokeṣu saṃbuddho hījyatāṃ varaḥ /",
    "K01vinv172u:9124": " atha bhagavān rājānaṃ māgadham ajātaśatruṃ dharmyayā kathayā samdarśayati samādāpayati samuttejayati saṃpraharṣayati;",
    "K01vinv172u:9125": " anekaparyāyeṇa dharmyayā kathayā saṃdarśya samādāpya samuttejya saṃpraharṣyotthāyāsanāt prakrāntaḥ",
    "K01vinv172u:9126": " yadā bhagavatā rājā ajātaśatrur vaidehīputro 'mūlikayā śraddhayā pratisṭhāpitaḥ tadā yadā bhagavantaṃ harmyatalastho hastiskandhāvarūḍho (MSV IV 226)",
    "K01vinv172u:9127": " vā paśyati tadātmānaṃ muñcati;",
    "K01vinv172u:9128": " yāvad apareṇa samayena hastiskandhāvarūḍhena bhagavān dṛṣṭaḥ;",
    "K01vinv172u:9129": " tenātmā muktaḥ;",
    "K01vinv172u:9130": " bhagavatā riddhyā pratīṣṭaḥ;",
    "K01vinv172u:9131": " pauruṣeyam antarjanaṃ cāmantrayate (SBV II 254)",
    "K01vinv172u:9132": " yat khalu bhavantaḥ jānīyuḥ;",
    "K01vinv172u:9133": " adyāgreṇa bhagavataḥ śrāvako bhagavantaṃ śaraṇaṃ gataḥ;",
    "K01vinv172u:9134": " adyāgreṇānāvṛtaṃ dvāraṃ bhagavataḥ śrāvakāṇāṃ bhikṣūṇāṃ bhikṣuṇīnām upāsakānām upāsikānām āvṛtaṃ dvāraṃ devadattasya devadattasya śrāvakāṇāṃ",
    "K01vinv172u:9135": " Devadatta, no more admitted into the palace,",
    "K01vinv172u:9136": " strucks the bhikṣuṇī Utpalavarṇā,",
    "K01vinv172u:9137": " who shortly after dies",
    "K01vinv172u:9138": " yāvad apareṇa samayena devadatto rājño 'jātaśatror gṛhaṃ praveṣṭum ārabdho dauvārikeṇābhihitaḥ:",
    "K01vinv172u:9139": " tiṣṭha mā pravekṣyasīti;",
    "K01vinv172u:9140": " kiṃ kāraṇaṃ?",
    "K01vinv172u:9141": " devājñā dattā:",
    "K01vinv172u:9142": " adyāgreṇāhaṃ bhagavataḥ śrāvako bhagavantaṃ śaraṇaṃ gataḥ;",
    "K01vinv172u:9143": " adyāgreṇānāvṛtaṃ dvāraṃ bhagavataḥ śrāvakāṇāṃ bhikṣūṇāṃ bhikṣuṇīnām upāsakānām upāsikānām;",
    "K01vinv172u:9144": " āvṛtaṃ tu devadattasya devadattaśrāvakāṇāṃ evadattaśrāvikāṇāṃ ceti;",
    "K01vinv172u:9145": " sa ca dvāre vidhāritas tiṣṭhati;",
    "K01vinv172u:9146": " utpalavarṇā ca bhikṣuṇī piṇḍapātam ādāya rājakulān niṣkrāmati;",
    "K01vinv172u:9147": " devadattasyaitad abhavad;",
    "K01vinv172u:9148": " asyā muṇḍikāyāḥ śrāmaṇikāyā etat karma;",
    "K01vinv172u:9149": " anayā rājājātaśatruḥ sāntaḥpurakumārāmatyo bhinno yena me īdṛśī samavastheti viditvotpalavarṇām idam avocat:",
    "K01vinv172u:9150": " kiṃ mayā tavāparāddhaṃ yena tvayā mama bhaikṣākakulaṃ durīkṛtam iti;",
    "K01vinv172u:9151": " sa tāṃ praghātayitum ārabdhāḥ;",
    "K01vinv172u:9152": " sā praghātyamānā karuṇadīnavilapitair akṣarair (MSV IV 227)",
    "K01vinv172u:9153": " uvāca: ārya śāntaṃ kim aham eva kariṣye?",
    "K01vinv172u:9154": " tvaṃ tāvad bhagavato punaḥ śākyakulāt pravrajitaḥ;",
    "K01vinv172u:9155": " nāham evaṃ karomi kṣamasveti;",
    "K01vinv172u:9156": " tathāpy ucyamānena devadattena tasyāḥ śirasi khaṭaprahāro dattaḥ;",
    "K01vinv172u:9157": " sā maraṇavedanābhyāhatā jīvitasaṃskārān adhiṣṭhāya āyuḥsaṃskārān utsṛjya vīryam avalambya bhikṣuṇīvarṣakaṃ gatā;",
    "K01vinv172u:9158": " bhikṣuṇyas tāṃ tathāvidhāṃ dṛṣṭvā kathayanti:",
    "K01vinv172u:9159": " aho ārye kim idam iti;",
    "K01vinv172u:9160": " sā kathayati:",
    "K01vinv172u:9161": " bhaginyaḥ (A 516b)",
    "K01vinv172u:9162": " sarvasaṃskārā anityāḥ;",
    "K01vinv172u:9163": " sarvadharmā anātmānaḥ;",
    "K01vinv172u:9164": " śāntaṃ nirvāṇaṃ;",
    "K01vinv172u:9165": " yuṣmābhiḥ kuśaleṣu dharmeṣv apramādaḥ karaṇīyaḥ;",
    "K01vinv172u:9166": " devadattena (SBV II 255)",
    "K01vinv172u:9167": " tṛtīyam ānataryaṃ kṛtaṃ;",
    "K01vinv172u:9168": " parinirvāsyāmīti;",
    "K01vinv172u:9169": " tato 'sau bhikṣuṇīsaṃghasya purastād vicitrāṇi prātihāryāṇi kṛtvā nirupadhiśeṣe nirvāṇadhātau parinirvṛtā",
    "K01vinv172u:9170": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:9171": " paśya bhadanta devadattenotpalavarṇā bhikṣuṇī karuṇakaruṇaṃ vipralapanti khaṭaprahāreṇa praghātitā iti;",
    "K01vinv172u:9172": " bhagavān āha:",
    "K01vinv172u:9173": " na bhikṣava etarhi yathā atīte 'py adhvany asyāḥ karuṇakaruṇaṃ vipralapantyā hatvā māṃsaṃ bhakṣitaṃ;",
    "K01vinv172u:9174": " tac chrūyatām",
    "K01vinv172u:9175": " The story of the old sheep",
    "K01vinv172u:9176": " (concerning a previous life of Devadatta)",
    "K01vinv172u:9177": " bhūtapūrvaṃ bhikṣavo 'nyatamasmin karvaṭake gṛhapatiḥ prativasati;",
    "K01vinv172u:9178": " tasya eḍakānāṃ vargaḥ;",
    "K01vinv172u:9179": " taṃcrāraṇāya eḍakapālo grāmād bahir nirgataḥ;",
    "K01vinv172u:9180": " tataś cārayitva sūryasyāstaṃgamanakālasamaye karvaṭakaṃ praveśitum ārabdhaḥ;",
    "K01vinv172u:9181": " tatrānyatarā jīrṇeḍikā pṛṣṭhato 'valambamānā;",
    "K01vinv172u:9182": " vṛko gacchati;",
    "K01vinv172u:9183": " tāvad vṛkeṇa gṛhītā; kathayati",
    "K01vinv172u:9184": " (MSV IV 228) kaccit te mātula kṣemaṃ sukhaṃ kaccin nu mātula /",
    "K01vinv172u:9185": " ekaḥ kaccid araṇye 'smin sukhaṃ vindasi mātula // iti /",
    "K01vinv172u:9186": " so 'pi kathayati",
    "K01vinv172u:9187": " marditvā mama lāṅgūlaṃ khosayitvā ca vāladhim /",
    "K01vinv172u:9188": " atha mātulavādena kutra mokṣyase eḍake // iti /",
    "K01vinv172u:9189": " eḍakā punar āha",
    "K01vinv172u:9190": " pṛṣṭhatas tava lāṅgūlaṃ purato hy āgatā aham /",
    "K01vinv172u:9191": " atha kenābhyupāyena lāṅgūlaṃ marditaṃ mayā // iti /",
    "K01vinv172u:9192": " vṛko bhūyaḥ kathayat",
    "K01vinv172u:9193": " catvāra ime dvīpāḥ sasamudrāḥ saparvatāḥ /",
    "K01vinv172u:9194": " sarveṣu mama lāṅgūlam atha kena tvam āgatā // iti / (SBV II 256)",
    "K01vinv172u:9195": " eḍikā prāha",
    "K01vinv172u:9196": " pūrvam eva mayā bhadra jñātīnām antikāc chrutam /",
    "K01vinv172u:9197": " sarvatra tava lāṅgūlam ākāśenāham āgatā // iti /",
    "K01vinv172u:9198": " vṛkaḥ prāha",
    "K01vinv172u:9199": " ākāśena patantyā vai tvayā me ajareḍike /",
    "K01vinv172u:9200": " trāsito mṛgasaṃgho 'sau yo me bhakṣya upāgataḥ // iti /",
    "K01vinv172u:9201": " evaṃ tasyāḥ pralapantyā utpatya pāpakarmaṇā /",
    "K01vinv172u:9202": " eḍikāyāḥ śiraḥ chinnaṃ hatvā māṃśaṃ ca bhakṣitam //",
    "K01vinv172u:9203": " bhagavān āha:",
    "K01vinv172u:9204": " kiṃ manyadhve bhikṣavo yo 'sau vṛkaḥ eṣa eva sa devadattas tena kālena tena samayena;",
    "K01vinv172u:9205": " yā sājareḍikā eṣaiva sā (MSV IV 229)",
    "K01vinv172u:9206": " utpalavarṇā tena kālena tena samayena;",
    "K01vinv172u:9207": " tadāpy eṣā karuṇakaruṇaṃ vilapanti praghātitā;",
    "K01vinv172u:9208": " etarhy apy eṣā karuṇakaruṇaṃ vipralapanti praghātitā",
    "K01vinv172u:9209": " Devadatta is gained over the nihilistic doctrine of Pūraṇa Kāśyapa",
    "K01vinv172u:9210": " atha devadattasyaitad abhavad:",
    "K01vinv172u:9211": " bahuśo mayā bhagavataḥ parākrāntam ānantaryatrayaṃ ca kṛtaṃ;",
    "K01vinv172u:9212": " bhagavataḥ śilā kṣiptā rudhirotpādaḥ kṛtaḥ,",
    "K01vinv172u:9213": " idaṃ prathamam ānantaryaṃ;",
    "K01vinv172u:9214": " saṃgho bhinnaḥ,",
    "K01vinv172u:9215": " idaṃ dvitīyam;",
    "K01vinv172u:9216": " utpalavarṇā jīvitād vyaparopitā,",
    "K01vinv172u:9217": " idaṃ tṛtīyaṃ;",
    "K01vinv172u:9218": " na ca sarvajñatvam avāptaṃ;",
    "K01vinv172u:9219": " na cānyā kācit kāryasiddhir avāptā;",
    "K01vinv172u:9220": " nānyatredānīṃ narakeṣūpapattavyam it viditvā kare kaplaṃ datvā cintāparo vyavasthitaḥ",
    "K01vinv172u:9221": " yāvat pūraṇas taṃ pradeśam anuprāptaḥ;",
    "K01vinv172u:9222": " sa kathayati:",
    "K01vinv172u:9223": " devadatta kim (A 517a)",
    "K01vinv172u:9224": " arthaṃ kare kapolaṃ datvā cintāparas tiṣṭhasīti;",
    "K01vinv172u:9225": " sa kathayati:",
    "K01vinv172u:9226": " katham ahaṃ na cintāparas tiṣṭhāmi;",
    "K01vinv172u:9227": " yena mayā dveṣāveśād bhagavato bahuśaḥ parākrāntaṃ;",
    "K01vinv172u:9228": " trīṇi cānantaryakarmāṇi kṛtāni;",
    "K01vinv172u:9229": " ciram avīcau mahānarake vastavyaṃ bhaviṣyatīti;",
    "K01vinv172u:9230": " sa kathayati:",
    "K01vinv172u:9231": " jñātaṃ mayā tvam ekaḥ śākyānāṃ paṇḍita iti;",
    "K01vinv172u:9232": " tvam api mūrkhaḥ;",
    "K01vinv172u:9233": " kutaḥ paralokaḥ syāt tvayā īdṛśaṃ karma kṛtam iti vayam api tvadarthaṃ cintāparas tiṣṭhema;",
    "K01vinv172u:9234": " tataḥ tatpratyayanārthaṃ ca tena tasya purastāt kuṇḍikā bhagnā; sadevas (SBV II 257)",
    "K01vinv172u:9235": " tāval lokaḥ etāṃ pratisandadhātu;",
    "K01vinv172u:9236": " sarvathā mā kāhalo bhava; (MSV IV 230)",
    "K01vinv172u:9237": " nāsty atra kartā vā kārako vā;",
    "K01vinv172u:9238": " api tu gaccha kapilavastunagaraṃ;",
    "K01vinv172u:9239": " gatvā rājyaṃ kāraya;",
    "K01vinv172u:9240": " vayaṃ tavāgre śrāvakā bhaviṣyāma iti;",
    "K01vinv172u:9241": " tatra devadatta āryāpavādikāṃ mithyādṛṣṭiṃ pratilabdhavān yayā sarveṇa sarvaṃ kuśalamūlāni samucchinnāni",
    "K01vinv172u:9242": " The Buddha blames Devadatta",
    "K01vinv172u:9243": " tatra bhagavān bhikṣūn āmantrayate sma:",
    "K01vinv172u:9244": " samucchinnāni bhikṣavo devadattena kuśalamūlāni;",
    "K01vinv172u:9245": " yāvac cāhaṃ bhikṣavo devadattasya śuklaṃ dharmam adrākṣam,",
    "K01vinv172u:9246": " na tāvan mayā devadatto vyākṛtā ity api devadatta āpāyiko nairayikaḥ kalpastho 'cikitsya iti;",
    "K01vinv172u:9247": " tadyathā grāmasya vā nigamasya vā nātidūre gūthoḍīraṃ syād ūrdhvaṃ sādhikapauruṣyaṃ;",
    "K01vinv172u:9248": " tatra kaścid eva puruṣaḥ saśiraḥpāṇipādo magnaḥ syāt;",
    "K01vinv172u:9249": " tatra kaścid eva puruṣa upapadyeta dīrgharātram arthakāmo hitakāmaḥ sukhakāmaḥ sparśakāmo yogakṣemakāmaḥ;",
    "K01vinv172u:9250": " sa taṃ gūthoḍīraṃ sāmantakenānuparivāryāgacched apy eva labheyāsya puruṣasya kaṃcid eva pradeśaṃ gūthenāmrakṣitaṃ yatrainaṃ gṛhītvoddhareyam",
    "K01vinv172u:9251": " sa tatra sāmantakenānuparivāryāgacchan na labhate tasya puruṣasya kaṃcid eva pradeśaṃ gūthenāmrakṣitam antataḥ pāṇitalamātram api yatrainaṃ",
    "K01vinv172u:9252": " evam eva yāvac cāhaṃ bhikṣavo devadattasya śuklaṃ dharmam adrākṣaṃ na tāvan mayā devadatto vyākṛta ity api devadatta āpāyiko (MSV IV 231)",
    "K01vinv172u:9253": " nairayikaḥ kalpastho 'cikitsya iti;",
    "K01vinv172u:9254": " yataś cāhaṃ devadattasya śuklaṃ dharmaṃ nādrākṣam antato vālāgrakoṭīmātram api tato mayā devadatto vyākṛta ity api devadatta āpāyiko nairayikaḥ kalpastho 'cikitsya iti;",
    "K01vinv172u:9255": " tribhir bhikṣavaḥ asaddharmaiḥ samanvāgato devadatta āpāyiko nairayikaḥ kalpastho 'cikitsyaḥ;",
    "K01vinv172u:9256": " katamais tribhiḥ? 1)",
    "K01vinv172u:9257": " pūrvam eva bhikṣavo pāpeccho 'bhūt pāpikayā icchayā vaśagataḥ;",
    "K01vinv172u:9258": " yad devadattaḥ pūrvam eva pāpeccho 'bhūt pāpikayā icchayā vaśagato (SBV II 258)",
    "K01vinv172u:9259": " 'nena prathamenāsaddharmeṇa samanvāgato devadatta āpāyiko nairayikaḥ kalpastho 'cikitsyaḥ; 2)",
    "K01vinv172u:9260": " punar aparaṃ bhikṣavaḥ devadattaḥ pāpamitro 'bhūt pāpasahāyaḥ pāpasaṃparkaḥ;",
    "K01vinv172u:9261": " yad devadattaḥ pūrvam eva pāpamitro 'bhūt pāpasahāyaḥ pāpasaṃparko 'nena dvitīyenāsaddharmeṇa samanvāgato devadatta āpāyiko nairayikaḥ kalpastho 'cikitsyaḥ; 3)",
    "K01vinv172u:9262": " punar aparaṃ devadatto 'lpamātrāvaramātrakeṇa viśeṣādhigamenāntarā viṣādam (A 517b)",
    "K01vinv172u:9263": " āpannaḥ saty uttare karaṇīye;",
    "K01vinv172u:9264": " yad devadatta alpamātrāvaramātrakeṇa viśeṣādhigamenāntarā viṣādam āpannaḥ saty uttare karaṇīye;",
    "K01vinv172u:9265": " anena tṛtīyenāsaddharmeṇa samanvāgato devadatta āpāyiko nairayikaḥ kalpastho 'cikitsyaḥ",
    "K01vinv172u:9266": " mā jātu kaścil loke 'smin pāpeccha upapadyatām /",
    "K01vinv172u:9267": " tad anenaiva jānīdhvaṃ pāpecchānāṃ hi yā gatiḥ //",
    "K01vinv172u:9268": " paṇḍito 'pi samākhyāto bhāvitātmā hi saṃmataḥ /",
    "K01vinv172u:9269": " śrīyā ca dedīpyamāno devadatta iti viśrutaḥ //",
    "K01vinv172u:9270": " sa vai pramādam anuyujyāsādyeha tathāgatam /",
    "K01vinv172u:9271": " vyākṛtas tu sa kalpasthaḥ saṃbuddhena prajānatā // (MSV IV 232)",
    "K01vinv172u:9272": " kadaryaḥ pāpasaṃkalpo mithyādṛṣṭir anādaraḥ /",
    "K01vinv172u:9273": " avīcinarakaṃ prāptaś caturdvāraṃ hi yaṃ viduḥ //",
    "K01vinv172u:9274": " adrugdhasya hi yo druhyet karma pāpam akurvataḥ /",
    "K01vinv172u:9275": " tam eva pāpaṃ spṛśati loke 'smiṃś ca paratra ca //",
    "K01vinv172u:9276": " samudraṃ viṣakumbhena yo dūṣayitum utsahet /",
    "K01vinv172u:9277": " na sa tena vidūṣyeta bhīṣmo hi sa mahodadhiḥ //",
    "K01vinv172u:9278": " evam eva tathāgataṃ yo vādenopahiṃsati / (SBV II 259)",
    "K01vinv172u:9279": " samyagdarśī śāntacitto vādo yasmin na rohati //",
    "K01vinv172u:9280": " tādṛg mitraṃ prakurvīta taṃ vai seveta paṇḍitaḥ /",
    "K01vinv172u:9281": " tādṛśaṃ sevamānasya śreyaḥ syān na tu pāpakam //",
    "K01vinv172u:9282": " (idam avocad bhagavān:",
    "K01vinv172u:9283": " āttamanasas te bhikṣavo bhagavato bhāṣitam abhyanandan)",
    "K01vinv172u:9284": " The new rules of Devadatta",
    "K01vinv172u:9285": " tato devadatta āryāpavādikāṃ mithyādṛṣṭiṃ pratilabhya samucchinnakuśalamūlo nāsti paraloka iti niścayaṃ labdhvā paṃcabhiḥ padaiḥ śrāvakāṇāṃ dharmaṃ deśayati;",
    "K01vinv172u:9286": " śramaṇo gautamo dadhikṣīraṃ (MSV IV 233)",
    "K01vinv172u:9287": " paribhuṅkte;",
    "K01vinv172u:9288": " asmābhir adyāgreṇa na paribhoktavyaṃ;",
    "K01vinv172u:9289": " yatkāraṇam;",
    "K01vinv172u:9290": " atonidānaṃ vatsakāḥ klāmyanti;",
    "K01vinv172u:9291": " śramaṇo gautamo māṃśaṃ paribhuṅkte;",
    "K01vinv172u:9292": " asmābhir na paribhoktavyaṃ;",
    "K01vinv172u:9293": " yatkāraṇaṃ;",
    "K01vinv172u:9294": " atonidānaṃ prānino ghātyante;",
    "K01vinv172u:9295": " śramaṇo gautamo lavaṇaṃ paribhuṅkte;",
    "K01vinv172u:9296": " asmābhir na paribhoktavyaṃ;",
    "K01vinv172u:9297": " reṇusaṃbhūtam iti kṛtvā;",
    "K01vinv172u:9298": " śramaṇo gautamaś chinnadaśāni vastrāṇi dhārayati;",
    "K01vinv172u:9299": " asmābhir dīrghadaśāni vastrāṇi dhārayitavyāni;",
    "K01vinv172u:9300": " yatkāraṇaṃ;",
    "K01vinv172u:9301": " atonidānaṃ kuvindānāṃ puruṣakāro dhvaṃsyate;",
    "K01vinv172u:9302": " śramaṇo gautamo 'raṇye prativasati;",
    "K01vinv172u:9303": " asmābhir grāme vastavyaṃ;",
    "K01vinv172u:9304": " yatkāraṇam;",
    "K01vinv172u:9305": " atonidānaṃ manuṣyānāṃ deyadharmā na paribhujyanta iti",
    "K01vinv172u:9306": " antaroddānam",
    "K01vinv172u:9307": " kṣīraṃ māṃsaṃ ca lavaṇaṃ vastram āraṇyakena ca //",
    "K01vinv172u:9308": " Devadatta is thrown into a pond",
    "K01vinv172u:9309": " yāvad bhagavān janapadacārikāṃ caran śrāvastīm anuprāptaḥ;",
    "K01vinv172u:9310": " devadattaḥ saṃlakṣayati:",
    "K01vinv172u:9311": " bahuśo mayā śramaṇasya gautamasyāpakṛtaṃ;",
    "K01vinv172u:9312": " na ca śaktaḥ śramaṇaṃ gautamaṃ praghātayituṃ;",
    "K01vinv172u:9313": " gacchāmi dārāpamardam asya karomīty;",
    "K01vinv172u:9314": " sa kapilavastuṃ gataḥ;",
    "K01vinv172u:9315": " tena tatra gatvā yaśodharāyāḥ saṃdiṣṭaṃ:",
    "K01vinv172u:9316": " śramaṇo gautamaḥ pravrajitaḥ;",
    "K01vinv172u:9317": " ahaṃ tvadartham āgataḥ;",
    "K01vinv172u:9318": " sā tvaṃ mayā sārdhaṃ paricārayeti;",
    "K01vinv172u:9319": " tayā gopikāyā (SBV II 260)",
    "K01vinv172u:9320": " samākhyātaṃ;",
    "K01vinv172u:9321": " sā kathayati:",
    "K01vinv172u:9322": " tvam evaṃ saṃdiśa:",
    "K01vinv172u:9323": " bodhisatvo 'smākaṃ hastagrahaṇaṃ sahate;",
    "K01vinv172u:9324": " yadi tvam api sahase āgaccha;",
    "K01vinv172u:9325": " sa nirlajjatayā antaḥpuraṃ praviṣṭaḥ;",
    "K01vinv172u:9326": " tena sopānam abhiruhatā gopikā dṛṣṭā;",
    "K01vinv172u:9327": " tasyāḥ samanupahāsam anñjalīkartum ārabdhaḥ;",
    "K01vinv172u:9328": " sā mahānagnabalā;",
    "K01vinv172u:9329": " tayā vāmena (MSV IV 234)",
    "K01vinv172u:9330": " pāṇinā tasyāṅgulyo nipīḍitāḥ;",
    "K01vinv172u:9331": " śoṇitam āgataṃ;",
    "K01vinv172u:9332": " tatas tayā bodhisatvasya krīḍāpuṣkariṇyāṃ (A 518a)",
    "K01vinv172u:9333": " kṣiptaḥ; tena patalā nādo muktaḥ;",
    "K01vinv172u:9334": " śrutvā śākyāḥ pradhāvitāḥ:",
    "K01vinv172u:9335": " devadatto bodhisatvasyāntaḥ puraṃ praviśya dārāpamardaṃ karotīti;",
    "K01vinv172u:9336": " tair asau krīḍāpuṣkariṇyāṃ patito dṛṣṭaḥ;",
    "K01vinv172u:9337": " te samjalpaṃ kartum ārabdhāḥ;",
    "K01vinv172u:9338": " praghātayāma etam iti;",
    "K01vinv172u:9339": " bhūyaḥ kathayanti:",
    "K01vinv172u:9340": " asya hatasya hanyate;",
    "K01vinv172u:9341": " vyākṛta evāyaṃ bhagavatā ity api devadatta āpāyiko nairayikaḥ kalpastho 'cikitsyaḥ;",
    "K01vinv172u:9342": " taiḥ utsṛṣṭaḥ;",
    "K01vinv172u:9343": " trasacchidreṇa niṣpalāyitaḥ;",
    "K01vinv172u:9344": " tasya vastraṃ pāṭitaṃ dvikhaṇḍaṃ jātaṃ;",
    "K01vinv172u:9345": " sa saṃlakṣayati:",
    "K01vinv172u:9346": " śobhanam; anena kalpena me śrāvakair nivasanaṃ nivāsayitavyam iti",
    "K01vinv172u:9347": " Devadatta fails in his attempts to become King of the Śākyas,",
    "K01vinv172u:9348": " fills underneath his nails with a deadly poison,",
    "K01vinv172u:9349": " intending to scratch the Buddha's feet,",
    "K01vinv172u:9350": " dies and falls into hell",
    "K01vinv172u:9351": " so 'pareṇa samayena śākyān samnipātya kathayati:",
    "K01vinv172u:9352": " māṃ rājye pratiṣṭhāpayateti;",
    "K01vinv172u:9353": " te kathayanti:",
    "K01vinv172u:9354": " bodhisatvasyātrāntaḥpuram avatiṣṭate;",
    "K01vinv172u:9355": " tvaṃ tāvat svīkuru;",
    "K01vinv172u:9356": " tataḥ paścād rājyaṃ kārayiṣyasīti;",
    "K01vinv172u:9357": " evam ukto devadattaḥ śākyebhyo vigataśaṃko harmyatalam avarūḍhaḥ;",
    "K01vinv172u:9358": " yaśodharāyāḥ sakāśam upasaṃkramyāñjaliṃ kṛtvā kathayati:",
    "K01vinv172u:9359": " niyojye 'haṃ tava;",
    "K01vinv172u:9360": " prasādaṃ kuru mamāgramahiṣī;",
    "K01vinv172u:9361": " kapilavastuni rājyaṃ kārayāmīti;",
    "K01vinv172u:9362": " yaśodharā praskandibalini;",
    "K01vinv172u:9363": " tadā śrīparyaṅkād utthāyobhayor hastayor gṛhītvā jānubhyāṃ pātitaḥ;",
    "K01vinv172u:9364": " tasya hastayoḥ rudhiraṃ syanditum ārabdhaṃ; (SBV II 261)",
    "K01vinv172u:9365": " sa duḥkhavedanābhyāhato yaśodharayābhihitaḥ:",
    "K01vinv172u:9366": " nirapatrapas tvaṃ mūrkhaś ca;",
    "K01vinv172u:9367": " yas tvaṃ mama hastagrahaṇam api na śaktaḥ soḍhuṃ sa māṃ prārthayase;",
    "K01vinv172u:9368": " cakravartī (MSV IV 235)",
    "K01vinv172u:9369": " vāsmākaṃ bhartā syād bodhisatvo veti;",
    "K01vinv172u:9370": " tatas tayāvamānito 'ntaḥpurān nirgataḥ;",
    "K01vinv172u:9371": " śākyair ukto gaccha bhagavantaṃ kṣamaya;",
    "K01vinv172u:9372": " yadi te bhagavān kṣamati paścād rājyaṃ kārayiṣyasīti;",
    "K01vinv172u:9373": " sa vatsanābhasya paramatīkṣṇasya viṣasya nakhān pūrayitvā yena bhagavāṃs tenopasaṃkrāntaḥ;",
    "K01vinv172u:9374": " yadi me śramaṇaḥ gautamaḥ kṣamiṣyatīti evaṃ kuśalaṃ;",
    "K01vinv172u:9375": " nocet kṣamiṣyati tatraivāsya pādayor nipatito nakhaviṣapūrṇau pādau kariṣyāmīti viditvā bhagavataḥ pādayor nipatya bhagavantam idam avocat:",
    "K01vinv172u:9376": " kṣamasva bhagavann iti;",
    "K01vinv172u:9377": " bhagavān saṃlakṣayati:",
    "K01vinv172u:9378": " kīdṛśena cittenāyaṃ mām upasaṃkrānta iti;",
    "K01vinv172u:9379": " paśyati vadhacittena;",
    "K01vinv172u:9380": " tato bhagavān pādatalād yāvaj jānumaṇḍalam upādāya sphaṭikamayau pādau nirmāya tūṣṇīm avasthitaḥ;",
    "K01vinv172u:9381": " sa bhagavataḥ pādau nakhair veddhum ārabdhaḥ;",
    "K01vinv172u:9382": " tasya nakhā bhagnāḥ;",
    "K01vinv172u:9383": " sa prativibhinnaḥ kathayati:",
    "K01vinv172u:9384": " tvāṃ śaraṇaṃ gacchāmi;",
    "K01vinv172u:9385": " yasmād uktaṃ tvayā:",
    "K01vinv172u:9386": " ye buddhaṃ śaraṇaṃ gacchanti na te gacchanti durgatim iti;",
    "K01vinv172u:9387": " yadi durgatiṃ gamiṣyāmi idaṃ te mṛṣā iti;",
    "K01vinv172u:9388": " abhydīrṇaparipūrṇāni hi karmāṇi śarīrasya patanaṃ nāpekṣante;",
    "K01vinv172u:9389": " sa jīvann evāvīcikābhir jvālābhir āliṅgito vikroṣṭum ārabdho dahye ānanda dahye ānandeti;",
    "K01vinv172u:9390": " athāyuṣmān ānandaḥ kāruṇiko maitryātmakaḥ svajanavatsalaḥ;",
    "K01vinv172u:9391": " sa kathayati:",
    "K01vinv172u:9392": " ehi devadatta tathāgatam arhantaṃ buddhaṃ śaraṇaṃ gaccheti;",
    "K01vinv172u:9393": " tena duḥkhavedanābhibhūtena (MSV IV 236)",
    "K01vinv172u:9394": " pratyakṣakarmaphaladarśinā āśayataḥ cittaḥ utpāditaṃ;",
    "K01vinv172u:9395": " vāg bhāṣitā:",
    "K01vinv172u:9396": " eṣo 'ham asthito 'pi buddhaṃ bhagavantaṃ śaraṇaṃ gacchāmīty uktvā (A 518b)",
    "K01vinv172u:9397": " svaśarīreṇāvīcau mahānarakau patitaḥ (SBV II 262)",
    "K01vinv172u:9398": " The Buddha foretells that,",
    "K01vinv172u:9399": " on the expiration of a kalpa,",
    "K01vinv172u:9400": " Devadatta will become a Pratyekabuddha,",
    "K01vinv172u:9401": " Asthimān by name",
    "K01vinv172u:9402": " tatra bhagavān bhikṣūn āmantrayate sma:",
    "K01vinv172u:9403": " pratisaṃhṛtāni bhikṣavo devadattena kuśalamūlāni;",
    "K01vinv172u:9404": " kalpam avīcau mahānarake sthitvā pratyekaṃ bodhiṃ sākṣātkariṣyati;",
    "K01vinv172u:9405": " asthimān nāma pratyekabuddho bhaviṣyati;",
    "K01vinv172u:9406": " so 'bhisaṃbuddhamātraḥ piṇḍapātam ekānte sthāpayitvā hastau nirmardayan samanvāhariṣyati:",
    "K01vinv172u:9407": " kimartham ahaṃ dīrghakālaṃ saṃsāre saṃsṛtaḥ?",
    "K01vinv172u:9408": " iti; smanvāharan jñāsyati:",
    "K01vinv172u:9409": " janmani janmani mayā bhagavataḥ parākrāntaṃ bodhisatvabhūtasyāpi sarvajñeyavaśitāprāptasyāpi,",
    "K01vinv172u:9410": " tac ca lābhasatkārahetor iti;",
    "K01vinv172u:9411": " sa tam apy ekapiṇḍapātam aparibhujyoparivihāyasam abhyudgamya jvalanatapanavarṣaṇavidyotanaprātihāryāṇi kṛtvā nirupadhiśeṣe nirvāṇadhātau parinirvāsyatīti",
    "K01vinv172u:9412": " Śāriputra and Maudgalyāyana descend to hell to visit and comfort Devadatta",
    "K01vinv172u:9413": " ācaritaṃ śāriputramaudgalyāyanoḥ kālena kālaṃ narakacārikāṃ caritum;",
    "K01vinv172u:9414": " athāyuṣmān śāriputra āyuṣmantaṃ mahāmaudgalyāyanam idam avocad:",
    "K01vinv172u:9415": " āyuṣman mahāmaudgalyāyana bhagavatā devadattaḥ pratyekabodhau vyākṛtaḥ;",
    "K01vinv172u:9416": " ehy āvām avīciṃ mahānarakaṃ gatvā devadattam āśvāsayāva iti;",
    "K01vinv172u:9417": " athāyuṣmantau śāriputramahāmaudgalyāyanau (MSV IV 237)",
    "K01vinv172u:9418": " avīciṃ mahānarakaṃ gatau;",
    "K01vinv172u:9419": " tatrāyuṣmān śāriputra āyuṣmantaṃ mahāmaudgalyāyanam āmantrayate:",
    "K01vinv172u:9420": " samanvāhara āyuṣman mahāmaudgalyāyana nārakān satvān iti;",
    "K01vinv172u:9421": " āyuṣmān mahāmaudgalyāyanas tadrūpaṃ samādhiṃ samāpanno yathā samāhite citte musalamātrābhir dhārābhir varṣitum ārabdhaḥ;",
    "K01vinv172u:9422": " tad udakam avīcikābhir jvālābhir antarāt paryādīyate;",
    "K01vinv172u:9423": " evam īṣāmātrābhir akṣamātrābhir dhārābhir varṣitum ārabdhaḥ;",
    "K01vinv172u:9424": " tad apy udakam antarāt paryādīyate;",
    "K01vinv172u:9425": " tata āyuṣmān śāriputra (SBV II 263)",
    "K01vinv172u:9426": " ādhimokṣikaṃ samādhiṃ samāpannaḥ;",
    "K01vinv172u:9427": " sarvaṃ tan narakam udakena plāvitam;",
    "K01vinv172u:9428": " āyuṣmatā mahāmaudgalyayenoktaṃ:",
    "K01vinv172u:9429": " yo devadattaḥ sa āgacchatv iti;",
    "K01vinv172u:9430": " anekni devadattasahasrāṇy āgatāni;",
    "K01vinv172u:9431": " āyuṣmān mahāmaudgalyāyanaḥ kathayati:",
    "K01vinv172u:9432": " yo bhagavato bhrātā devadattaḥ sa āgacchatv iti;",
    "K01vinv172u:9433": " atha devadatto yenāyuṣmantau śāriputramahāmaudgalyāyanau tenopasaṃkrāntaḥ;",
    "K01vinv172u:9434": " upasaṃkramyāyuṣmatoḥ śāriputramahāmaudgalyāyanayoḥ pādau nipatitaḥ;",
    "K01vinv172u:9435": " tābhyām uktaḥ:",
    "K01vinv172u:9436": " asti te kaccit kāraṇānāṃ viśeṣa?",
    "K01vinv172u:9437": " iti; sa kathayati:",
    "K01vinv172u:9438": " yā tāvad āvīcikaiḥ satvaiḥ sādhāraṇatā sthitā sā evāstu mama;",
    "K01vinv172u:9439": " yāḥ prātipaudgalikā vartante tāḥ śṛṇu: (MSV IV 238)",
    "K01vinv172u:9440": " ayasmayāḥ parvatā āgacchanti,",
    "K01vinv172u:9441": " ādīptāḥ pradīptāḥ saṃprajvalitā ekajvalībhūtāḥ;",
    "K01vinv172u:9442": " te māṃ tilavat peṣayanti;",
    "K01vinv172u:9443": " ubhayato dantakaiḥ krakacair aṅgapratyaṅgāni pāṭyante;",
    "K01vinv172u:9444": " ayasmayair mudgarair ādīptaiḥ pradīptaiḥ saṃprajvalitair ekajvālībhūtair muhur muhuḥ śiraś cūrṇyate;",
    "K01vinv172u:9445": " caturdiśaṃ hastina āgacchanti;",
    "K01vinv172u:9446": " te māṃ piṣṭavat peṣayanti iti",
    "K01vinv172u:9447": " āyuṣmantau śāriputramahāmaudgalyāyanau kathayataḥ:",
    "K01vinv172u:9448": " yas tvaṃ devadatta kathayasi:",
    "K01vinv172u:9449": " ayasmayāḥ parvatā āgacchanti ādīptāḥ pradīptāḥ saṃprajvalitā ekajvalībhūtāḥ;",
    "K01vinv172u:9450": " te māṃ tilavat peṣayantīti;",
    "K01vinv172u:9451": " tathā hi tvayā bhagavato vadhāya gṛdhrakūṭaparvatāc chilā kṣiptā tasyaitat karmaṇaḥ phalam",
    "K01vinv172u:9452": " yat kathayasi:",
    "K01vinv172u:9453": " ubhayatodantakaiḥ krakacair ādīptaiḥ pradīptaiḥ saṃprajvalitair ekajvālībhūtair aṅgapratyaṅgāni pāṭyante iti;",
    "K01vinv172u:9454": " tathā hi tvayā bhagavataḥ śrāvakasaṃgho bhinnaḥ;",
    "K01vinv172u:9455": " tasyaitat karmaṇaḥ phalam",
    "K01vinv172u:9456": " yat kathayasi:",
    "K01vinv172u:9457": " ayasmayair mudgarair ādīptaiḥ pradīptaiḥ saṃprajvalitair ekajvālībhūtair muhur muhuḥ śiraś cūrṇyate;",
    "K01vinv172u:9458": " tathā hi tvayā utpalavarṇā bhikṣuṇī arhantī khaṭaprahāreṇa praghātitā;",
    "K01vinv172u:9459": " tasyaitat karmaṇaḥ phalam",
    "K01vinv172u:9460": " yat kathayasi:",
    "K01vinv172u:9461": " caturdiśaṃ hastina āgacchanti;",
    "K01vinv172u:9462": " te māṃ piṣṭavat peṣayanti iti;",
    "K01vinv172u:9463": " tathā hi tvayā bhagavato vadhāya dhanapālako hastināga utsṛṣṭaḥ;",
    "K01vinv172u:9464": " tasyaitat karmaṇaḥ phalam",
    "K01vinv172u:9465": " api tu vyākṛtas tvaṃ bhagavatā:",
    "K01vinv172u:9466": " kim iti bhadanta śāriputra?",
    "K01vinv172u:9467": " pratisaṃhṛtāni bhikṣavo devadattena kuśalamūlāni;",
    "K01vinv172u:9468": " kalpam avīcau (MSV IV 239)",
    "K01vinv172u:9469": " mahānarake sthitvāsthimān pratyekabuddho bhaviṣyatīti;",
    "K01vinv172u:9470": " sa kathayati (SBV II 264)",
    "K01vinv172u:9471": " bhadanta śāriputra yady evam utsahe aham ekapārśvenāvīcau mahānarake sthātum iti",
    "K01vinv172u:9472": " Śāriputra and Maudgalyāyana visit in hell followers of Devadatta,",
    "K01vinv172u:9473": " Kokālika,",
    "K01vinv172u:9474": " etc.,",
    "K01vinv172u:9475": " and Pūraṇa Kāśyapa",
    "K01vinv172u:9476": " athāyuṣmantau śāriputramahāmaudgalyāyanau yena kokālikaprabhṛtyayas tenopasaṃkrāntau;",
    "K01vinv172u:9477": " yāvat kokālikasya hi jihvā halaśatena dhāryate;",
    "K01vinv172u:9478": " brahmaṇā sabhāṃpatinā kokālika ucyate;",
    "K01vinv172u:9479": " kokālikābhiprasādya śāriputramaudgalyāyanayor bhikṣvor antike cittaṃ peśalayoḥ sabrahmacāribhir vatsalayor iti;",
    "K01vinv172u:9480": " evam ukto kokālika āyuṣmantau śāriputramahāmaudgalyāyanau dṛṣṭvā kathayati:",
    "K01vinv172u:9481": " ihāpy etau pāpecchāv āgatāv iti;",
    "K01vinv172u:9482": " vākpravyāharaṇakālasamanantaram eva kokālikasya halasahareṇa jihvā pāṭayitum ārabdhā;",
    "K01vinv172u:9483": " athāyuṣmantau śāriputramahāmaudgalyāyanāv akaraṇīyā hy ete iti viditvā prakrāntau;",
    "K01vinv172u:9484": " yena pūrānaḥ kāśyapas tenopasaṃkrāntau",
    "K01vinv172u:9485": " atha pūraṇaḥ kāśyapa āyuṣmantoḥ śāriputramahāmaudgalyāyanayoḥ pādayor nipatya kathayati:",
    "K01vinv172u:9486": " ārya śāriputra mayā mithyādharmadeśanayā mahājanakāyo vipralabdhaḥ;",
    "K01vinv172u:9487": " tasya me karmaṇo vipākena jihvāyāṃ paṃca halaśatāni vahanti;",
    "K01vinv172u:9488": " yathā yathā ca śrāvakā stūpakārān kurvanti tathā tathā tīvrataravedanāṃ vedayāmi;",
    "K01vinv172u:9489": " tad arhasi madīyām avasthāṃ teṣāṃ nivedya nivārayituṃ:",
    "K01vinv172u:9490": " mā tasya stūpakāraṃ kariṣyatheti;",
    "K01vinv172u:9491": " tatheti pratijñāya āyuṣmantau śāriputramahāmaudgalyāyanau narakacārikāṃ (MSV IV 240)",
    "K01vinv172u:9492": " caritvā ṛddhyā jambūdvīpam anuprāptā;",
    "K01vinv172u:9493": " tābhyāṃ bhagavato bhikṣūṇāṃ janakāsya devadattakokālikapūraṇaprabhṛtīnāṃ narakopapannānām avasthā vistareṇa samākhyātā",
    "K01vinv172u:9494": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:9495": " paśya bhadanta devadatto bhagavato vacanam avacanīkṛtyāvīcau mahānarake (A 519b)",
    "K01vinv172u:9496": " patita iti; bhagavān āha:",
    "K01vinv172u:9497": " na bhikṣava etarhi yathā atīte 'py adhvani eṣa mama vacanam avacanīkṛtya anayena vyasanam āpannaḥ;",
    "K01vinv172u:9498": " tac chrūyatām (SBV II 265)",
    "K01vinv172u:9499": " The story of the bull and the ass",
    "K01vinv172u:9500": " (concerning a previous life of the Buddha and Devadatta)",
    "K01vinv172u:9501": " bhūtapūrvaṃ bhikṣavo 'niyatarāśyavasthito bodhisatvo goṣūpapanno vṛṣo babhūva;",
    "K01vinv172u:9502": " sa rātrau nagarān nirgamya rājakīye māṣakṣetre carati;",
    "K01vinv172u:9503": " divā nagare tiṣṭhati;",
    "K01vinv172u:9504": " yāvat tasya sakāśaṃ gardabhaḥ upasamkramya kathayati:",
    "K01vinv172u:9505": " mātula tvaṃ upacitatvamāṃsaśoṇitaḥ;",
    "K01vinv172u:9506": " na cāhaṃ tvāṃ paśyāmi kadācic carantam iti;",
    "K01vinv172u:9507": " sa kathayati:",
    "K01vinv172u:9508": " bhagineyāhaṃ rātrau rājakīye māṣakṣetre carāmīti;",
    "K01vinv172u:9509": " sa kathayati:",
    "K01vinv172u:9510": " aham api mātula tvayā sārdhaṃ carāmīti;",
    "K01vinv172u:9511": " sa kathayati:",
    "K01vinv172u:9512": " bhāgineya tvaṃ vācāṭo manarthaṃ kariṣyasīti;",
    "K01vinv172u:9513": " sa kathayati:",
    "K01vinv172u:9514": " mātula gachāmi na kariṣyāmīti;",
    "K01vinv172u:9515": " tau vāṭaṃ bhaṅktvā rājakīye māṣakṣetre nipatitau;",
    "K01vinv172u:9516": " gardabhas tāvat tūṣṇīm avasthito yāvad āśito jātaḥ;",
    "K01vinv172u:9517": " tataḥ kathayati:",
    "K01vinv172u:9518": " mātula gāyāmi tāvad;",
    "K01vinv172u:9519": " vṛṣaḥ kathayati:",
    "K01vinv172u:9520": " tiṣṭha tāvan uhūrtaṃ yāvad ahaṃ nirgacchāmīti;",
    "K01vinv172u:9521": " paścād yatheṣṭaṃ kariṣyasi;",
    "K01vinv172u:9522": " ity uktvā niṣpalāyitaḥ;",
    "K01vinv172u:9523": " gardabho vāśitum ārabdhaḥ;",
    "K01vinv172u:9524": " rājapuruṣaiḥ (MSV IV 241)",
    "K01vinv172u:9525": " śrutvā gṛhītaḥ:",
    "K01vinv172u:9526": " bhavantaḥ anena gardabhena sarvam idaṃ rājakīyaṃ māṣakṣetraṃ bhakṣitaṃ;",
    "K01vinv172u:9527": " nigraham asya kurma iti;",
    "K01vinv172u:9528": " taiḥ karṇau cchitvā ulūkhalaṃ ca grīvāyāṃ baddhvā muktaḥ;",
    "K01vinv172u:9529": " itaś cāmutaś ca paribhraman vṛṣeṇa dṛṣṭaḥ;",
    "K01vinv172u:9530": " sa taṃ gāthayā pratyabhāṣata",
    "K01vinv172u:9531": " sādhu gītaṃ suṣṭhu gītaṃ prāptaṃ gītasya tat phalam /",
    "K01vinv172u:9532": " yato 'si tava gītena jātaḥ karṇavihīnakaḥ //",
    "K01vinv172u:9533": " evaṃ hi tasya bhavati yo vācaṃ ca na rakṣati /",
    "K01vinv172u:9534": " bhramedānīṃ karṇahīnaḥ ulūkhalavibhūṣitaḥ // iti /",
    "K01vinv172u:9535": " so 'pi gāthayā pratyabhāṣata",
    "K01vinv172u:9536": " tūṣṇīṃ bhava khaṇḍadanta tūṣṇīṃ bhava jaradgava /",
    "K01vinv172u:9537": " tvām apy atra gaveṣanto daṇḍahastās trayo janāḥ // iti /",
    "K01vinv172u:9538": " bhagavān āha:",
    "K01vinv172u:9539": " kiṃ manyadhve bhikṣavaḥ?",
    "K01vinv172u:9540": " yo 'sau vṛṣaḥ aham eva sa tena kālena tena samayena;",
    "K01vinv172u:9541": " yo 'sau gardabha eṣa eva sa devadattas tena kālena tena samayena;",
    "K01vinv172u:9542": " tadāpy eṣa mama vacanam avacanīkṛtyānayena (SBV II 266)",
    "K01vinv172u:9543": " vyasanam āpannaḥ;",
    "K01vinv172u:9544": " punar api yathaiva mama vacanam avacanīkṛtyānena vyasanam āpannas tac chrūyatām",
    "K01vinv172u:9545": " The story of the bull and the jackal",
    "K01vinv172u:9546": " (concerning a previous life of the Buddha and Devadatta)",
    "K01vinv172u:9547": " bhūtapūrvaṃ bhikṣavo 'nyatasmin karvaṭake gṛhapatiḥ prativasati;",
    "K01vinv172u:9548": " tasya valīvardo lakṣaṇasaṃpannaḥ;",
    "K01vinv172u:9549": " tenāsau śramaṇabrāhmaṇān svajanān anāthakṛpaṇavanīpakān bhojayitvā yatheṣṭapracārī utsṛṣṭaḥ;",
    "K01vinv172u:9550": " so 'pareṇa samayena itaś cāmutaś ca paribhraman kaluṣe magno 'vasthitaḥ;",
    "K01vinv172u:9551": " tena sūryāstaṃgamanakālasamaye śrutaṃ;",
    "K01vinv172u:9552": " samanveṣamāṇas tasya sakāśaṃ (MSV IV 242)",
    "K01vinv172u:9553": " gataḥ; sa saṃlakṣayati:",
    "K01vinv172u:9554": " na śaknomi aham adhunā samuddhartuṃ;",
    "K01vinv172u:9555": " śvaḥ prabhāte samuddhariṣyāmīti;",
    "K01vinv172u:9556": " vṛṣaḥ kathayati:",
    "K01vinv172u:9557": " mama purastāt pāśaṃ sthāpayitvā gaccha;",
    "K01vinv172u:9558": " yadi śṛgāla āgamiṣyati tasyāhaṃ śṛṅge pāśaṃ kṣepsyāmīti; sa tasya (A 520a)",
    "K01vinv172u:9559": " purastāt pāśaṃ kṣiptvā prakrāntaḥ;",
    "K01vinv172u:9560": " yāvad rātrau śṛgāla āgataḥ;",
    "K01vinv172u:9561": " sa kathayati:",
    "K01vinv172u:9562": " ko 'yaṃ bisāny utkhanati puṇḍarīkāni ceti;",
    "K01vinv172u:9563": " vṛṣaḥ kathayati:",
    "K01vinv172u:9564": " ahaṃ nimagnas tiṣṭhāmīti;",
    "K01vinv172u:9565": " śṛgālaḥ saṃlakṣayati:",
    "K01vinv172u:9566": " bhakṣyo me pratyupasthita iti;",
    "K01vinv172u:9567": " sa tam abhidravitum ārabdhaḥ;",
    "K01vinv172u:9568": " vṛṣaḥ kathayati:",
    "K01vinv172u:9569": " gaccha tvam asmāt pradeśān mā anayena vyasanam āpatsyasa iti;",
    "K01vinv172u:9570": " tathāpy asau nivāryamāno 'bhidravaty eva;",
    "K01vinv172u:9571": " sa vṛṣo gāthāṃ bhāṣate",
    "K01vinv172u:9572": " nāhaṃ bisāny utkhanāmi puṇḍarīkāni nāpy aham /",
    "K01vinv172u:9573": " saced bhakṣitukāmo 'si pṛṣṭhato gaccha bhakṣaya // iti /",
    "K01vinv172u:9574": " śṛgālo bhakṣayāmīti pṛṣṭhato gataḥ;",
    "K01vinv172u:9575": " vṛṣeṇa śṛṅge pāśaḥ kṣiptaḥ;",
    "K01vinv172u:9576": " śṛgālo grīvāyāṃ baddhaḥ;",
    "K01vinv172u:9577": " ākāśe pralambhate;",
    "K01vinv172u:9578": " vṛṣo gāthāṃ bhāṣate",
    "K01vinv172u:9579": " kiṃ naṭo nartako vā tvam uta śobhitadārakaḥ /",
    "K01vinv172u:9580": " grāme vidarśyatāṃ śilpam araṇye nāsti dāyakaḥ // iti / (SBV II 267)",
    "K01vinv172u:9581": " śṛgālo 'pi gāthāṃ bhāṣate",
    "K01vinv172u:9582": " nāhaṃ naṭo nartako vā nāpi śobhitadārakaḥ /",
    "K01vinv172u:9583": " dattā śakeṇa me śreṇī brahmalokaṃ vrajāmy aham // iti / (MSV IV 243)",
    "K01vinv172u:9584": " bhūyo vṛṣo gāthām bhāṣate",
    "K01vinv172u:9585": " na śakro dadāti śreṇīṃ brahmalokaḥ kutas tava /",
    "K01vinv172u:9586": " baddho 'si kūṭapāśena na te paśyāmi jīvitam // iti /",
    "K01vinv172u:9587": " kiṃ manyadhve bhikṣavaḥ?",
    "K01vinv172u:9588": " yo 'sau vṛṣaḥ aham eva sa tena kālena tena samayena;",
    "K01vinv172u:9589": " yo 'sau śṛgāla eṣa eva sa devadattas tena kālena tena samayena;",
    "K01vinv172u:9590": " tadāpy eṣa mama vacanam avacanīkṛtyānayena vyasanam āpannaḥ;",
    "K01vinv172u:9591": " etarhy apy eṣa mama vacanam avacanīkṛtyānena vyasanam āpannaḥ",
    "K01vinv172u:9592": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:9593": " bhadanta devadatto bhagavato vacanam aśṛṇvann avīciparāyaṇaḥ saṃvṛtta iti;",
    "K01vinv172u:9594": " bhagavān āha:",
    "K01vinv172u:9595": " na bhikṣava etarhi yathā atīte 'py adhvani eṣa mama vikrośato vacanam aśṛṇvann avīciparāyaṇaḥ saṃvṛttaḥ;",
    "K01vinv172u:9596": " tac chrūyatām",
    "K01vinv172u:9597": " The story of the King Caitika and the two sons of the Purohita",
    "K01vinv172u:9598": " (concerning a previous life of the Buddha and Devadatta)",
    "K01vinv172u:9599": " bhūtapūrvaṃ bhikṣavo 'nyatamasyāṃ rājadhānyāṃ rājā caitiko nāma rājyaṃ kārayati ṛddhaṃ ca yāvad ākīrṇabahujanamanuṣyaṃ ca;",
    "K01vinv172u:9600": " puṇyānubhāvād devatā antarīkṣe āsanaṃ dhārayanti;",
    "K01vinv172u:9601": " tasya rājñaḥ purohitasya dvau putau jyeṣṭho kanīyāṃś ca;",
    "K01vinv172u:9602": " tatra jyeṣṭho naiṣkramyābhinandī;",
    "K01vinv172u:9603": " kanīyān paurohityābhinnandī;",
    "K01vinv172u:9604": " jyeṣṭhaḥ paśyati pitaraṃ dharmādharmeṇa paurohityaṃ kārayantaṃ;",
    "K01vinv172u:9605": " sa samlakṣayati;",
    "K01vinv172u:9606": " ahaṃ pitur atyayāt purohito bhaviyāmi;",
    "K01vinv172u:9607": " yannv aham api pravrajeyam iti;",
    "K01vinv172u:9608": " sa pitaram anujñāpya bhagavacchāsane pravrajitaḥ;",
    "K01vinv172u:9609": " yāvad apareṇa samayena purohitaḥ kālagataḥ;",
    "K01vinv172u:9610": " sa kanīyān paurohitye pratiṣṭhāpitaḥ;",
    "K01vinv172u:9611": " sa adharmeṇa paurohityaṃ kartum ārabdhaḥ;",
    "K01vinv172u:9612": " janakāyaḥ pīḍyate;",
    "K01vinv172u:9613": " yāvad anyatamaḥ puruṣa itaś cāmutaś ca paribhramaṃs tasya (MSV IV 244)",
    "K01vinv172u:9614": " jyeṣṭhasya (SBV II 268)",
    "K01vinv172u:9615": " pravrajitasya sakāśam upasaṃkrāntaḥ;",
    "K01vinv172u:9616": " sa tena dṛṣṭaḥ:",
    "K01vinv172u:9617": " kutas tvam āgacchasīti;",
    "K01vinv172u:9618": " tena samākhyātam:",
    "K01vinv172u:9619": " amuṣyā rājadhānyāḥ;",
    "K01vinv172u:9620": " sa vārttāṃ praṣṭum ārabdhaḥ;",
    "K01vinv172u:9621": " sa kathayati:",
    "K01vinv172u:9622": " rājñaḥ purohitaḥ kālagataḥ;",
    "K01vinv172u:9623": " tasya kanīyān putraḥ paurohitye pratiṣṭhati;",
    "K01vinv172u:9624": " so 'dharmeṇa paurohityaṃ (A 520b)",
    "K01vinv172u:9625": " karoti; janakāyaḥ pīḍyate iti;",
    "K01vinv172u:9626": " sa kathayati:",
    "K01vinv172u:9627": " kaṃcitkālaṃ prekṣaya;",
    "K01vinv172u:9628": " aham eva tatra gatvā ahitān nivārayiṣyāmi hite ca saṃniyojayiṣyāmi yathā na janapadān nipīḍayatīti;",
    "K01vinv172u:9629": " tena puruṣeṇa gatvā jñātīnām etat prakaraṇaṃ niveditaṃ;",
    "K01vinv172u:9630": " śrutiparaṃparayā tena kanīyasā śrutaṃ;",
    "K01vinv172u:9631": " tena rājñe niveditaṃ:",
    "K01vinv172u:9632": " deva mama sa jyeṣṭho bhrātā āgamiṣyatīti;",
    "K01vinv172u:9633": " rājā kathayati:",
    "K01vinv172u:9634": " śobhanaṃ; sa eva purohito bhaviṣyatīti;",
    "K01vinv172u:9635": " sa kathayati:",
    "K01vinv172u:9636": " deva tvaṃ nāma mayā iyantaṃ kālaṃ vṛthā sevita iti;",
    "K01vinv172u:9637": " rājā kathayati:",
    "K01vinv172u:9638": " eṣa lokadharmo jyeṣṭhaḥ saḥ;",
    "K01vinv172u:9639": " apitv ekena prakāreṇa tava paurohityaṃ bhavatv iti;",
    "K01vinv172u:9640": " yadi tvaṃ tsminn āgate kathayasi:",
    "K01vinv172u:9641": " ahaṃ jyeṣṭha iti;",
    "K01vinv172u:9642": " sa kathayati:",
    "K01vinv172u:9643": " evaṃ bhavatu,",
    "K01vinv172u:9644": " vakṣyāmīti;",
    "K01vinv172u:9645": " yāvad asāv āgataḥ;",
    "K01vinv172u:9646": " taṃ dṛṣṭvā sarājakā parṣad utthitā;",
    "K01vinv172u:9647": " sa tu notthitaḥ; tenoktaḥ:",
    "K01vinv172u:9648": " tvaṃ mama kanīyān kasmān nottiṣṭhasīti;",
    "K01vinv172u:9649": " sa kathayati:",
    "K01vinv172u:9650": " tvam eva kanīyān ahaṃ jyeṣṭhaḥ;",
    "K01vinv172u:9651": " yadi tava na pratyayo vayaṃ rājakule vṛddhāṃs devaṃ ca pṛcchāmaḥ;",
    "K01vinv172u:9652": " jyeṣṭhena rājā pṛṣṭhaḥ;",
    "K01vinv172u:9653": " kathaya bho rājan ka āvayor jyeṣṭha iti;",
    "K01vinv172u:9654": " rājñā saṃprajānaṃ mṛṣā vāg bhāṣitā:",
    "K01vinv172u:9655": " eṣa jyeṣṭhas tvaṃ kanīyān iti;",
    "K01vinv172u:9656": " vākpravyāharaṇakālasamantaram eva tasya devatābhir (MSV IV 245)",
    "K01vinv172u:9657": " āsanaṃ muktaṃ;",
    "K01vinv172u:9658": " sa pṛthivyāṃ patito mukhāc cāsya pūtigandhaḥ pravāti;",
    "K01vinv172u:9659": " jyeṣṭhaḥ purohitaputro gāthāṃ bhāṣate",
    "K01vinv172u:9660": " mṛṣā hi bhāṣamāṇasya prakrāmantīha devatāḥ /",
    "K01vinv172u:9661": " mukhaṃ ca pūtikaṃ bhavati svargāc ca parihīyate //",
    "K01vinv172u:9662": " satyaṃ kathaya bho rājan bhaviṣyati yathā purā /",
    "K01vinv172u:9663": " mṛṣā vadasi ced vyaktam adho yāsyasi caitika //",
    "K01vinv172u:9664": " ajihvako 'sau bhavati matsyo vāricaro yathā /",
    "K01vinv172u:9665": " paripṛṣṭo hi yo dharmam adharmam upadarśayet //",
    "K01vinv172u:9666": " satyaṃ kathaya bho rājan bhaviṣyasi yathā purā / (SBV II 269)",
    "K01vinv172u:9667": " mṛṣā vadasi ced vyaktam adho yāsyasi caitika //",
    "K01vinv172u:9668": " apumān jāyate tatra pumāṃs tatra na jāyate /",
    "K01vinv172u:9669": " paripṛṣṭo hi yo dharmam adharmam upadarśayet //",
    "K01vinv172u:9670": " satyaṃ kathaya bho rājan bhaviṣyasi yathā purā /",
    "K01vinv172u:9671": " mṛṣā vadasi ced vyaktam adho yāsyasi caitika //",
    "K01vinv172u:9672": " varṣaty akāle devaś ca kāle tatra na varṣati /",
    "K01vinv172u:9673": " paripṛṣṭo hi yo dharmam adharmam upadarśayet //",
    "K01vinv172u:9674": " satyaṃ kathaya bho rājan bhaviṣyasi yathā purā /",
    "K01vinv172u:9675": " mṛṣā vadasi ced vyaktam adho yāsyasi caitika //",
    "K01vinv172u:9676": " dve jihve bhavatas tasyoragasyeva hi jantunaḥ /",
    "K01vinv172u:9677": " paripṛṣṭo hi yo dharmam adharmam upadarśayet // (MSV IV 246)",
    "K01vinv172u:9678": " satyaṃ kathaya bho rājan bhaviṣyasi yathā purā /",
    "K01vinv172u:9679": " mṛṣā vadasi ced vyaktam adho yāsyasi caitika //",
    "K01vinv172u:9680": " ity evaṃ caitiko rājā karma kṛtvā sudāruṇam /",
    "K01vinv172u:9681": " avīciṃ narakaṃ prāpto nirayaṃ pāpakarmaṇā //",
    "K01vinv172u:9682": " kiṃ manyadhve bhikṣavaḥ?",
    "K01vinv172u:9683": " yo 'sau jyeṣṭhaḥ purohitaputraḥ aham eva sa tena kālena tena samayena;",
    "K01vinv172u:9684": " yo 'sau caitiko rājā eṣa eva sa devadattas tena kālena tena samayena;",
    "K01vinv172u:9685": " tadāpy eṣa mama vikrośato vacanam aśṛṇvann avīciṃ narakaṃ prāptaḥ;",
    "K01vinv172u:9686": " etarhy apy eṣa mamavikrośato vacanam aśṛṇvann avīciṃ narakaṃ prāptaḥ (A 521a)",
    "K01vinv172u:9687": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv172u:9688": " paśya bhadanta devadatto hitam ucyamāno vacanam aśṛṇvann avīciparāyaṇaḥ saṃvṛtta iti;",
    "K01vinv172u:9689": " bhagavān āha:",
    "K01vinv172u:9690": " na bhikṣava etarhi yathā atīte 'py adhvany eṣa mayā hitam ucyamāno vacanam aśṛṇvann anayena vyasanam āpannaḥ;",
    "K01vinv172u:9691": " tac chrūyatām",
    "K01vinv172u:9692": " The story of the master-mechanic and his pupil",
    "K01vinv172u:9693": " (concerning a previous life of the Buddha and Devadatta)",
    "K01vinv172u:9694": " bhūtapūrvaṃ bhikṣavo 'nyatamasmin karvaṭake yantrakalācāryaḥ prativasati;",
    "K01vinv172u:9695": " tena sadṛśāt kulāt kalatram ānītaṃ;",
    "K01vinv172u:9696": " sa tayā sārdhaṃ krīḍati ramate paricārayati;",
    "K01vinv172u:9697": " tasya krīḍato ramamāṇasya paricārayataḥ kālāntareṇa patnī āpannasatvā saṃvṛttā;",
    "K01vinv172u:9698": " sāṣṭānāṃ vā navānāṃ vā māsānām atyayāt prasūtā;",
    "K01vinv172u:9699": " dāriko jātaḥ;",
    "K01vinv172u:9700": " tasya trīṇi saptakāny ekaviṃśatidivasān (SBV II 270)",
    "K01vinv172u:9701": " vistareṇa jātasya jātimahaṃ kṛtvā kulasadṛśaṃ nāmadheyaṃ vyavasthāpitaṃ;",
    "K01vinv172u:9702": " sā unnīto vardhito mahān saṃvṛttaḥ;",
    "K01vinv172u:9703": " pitā cāsya kālagataḥ;",
    "K01vinv172u:9704": " so 'nyatamasmin karvaṭake 'nyasya yantrakalācāryasyāntikād (MSV IV 247)",
    "K01vinv172u:9705": " yantrakalāṃ śikṣitum ārabdhaḥ;",
    "K01vinv172u:9706": " tenānyatamasmin karvaṭake gṛhapateḥ sakāśād dārikā prārthitā;",
    "K01vinv172u:9707": " sa kathayati:",
    "K01vinv172u:9708": " yadi amuṣmin divase āgacchasi dāsyāmi;",
    "K01vinv172u:9709": " anyathā neti;",
    "K01vinv172u:9710": " tena yantrakalācāryasya niveditam;",
    "K01vinv172u:9711": " upādhyāyāmuṣmin karvaṭake gṛhapatiḥ;",
    "K01vinv172u:9712": " tasya sakāśān mayā dārikā prārthitā:",
    "K01vinv172u:9713": " sa kathayati:",
    "K01vinv172u:9714": " yady amuṣmin divasa āgacchasi dāsyāmi;",
    "K01vinv172u:9715": " anyathā neti;",
    "K01vinv172u:9716": " yantrakalācāryaḥ kathayati:",
    "K01vinv172u:9717": " putra yady evaṃ gacchāvaḥ;",
    "K01vinv172u:9718": " aham eva pratīcchāmīti;",
    "K01vinv172u:9719": " sa ten sārdhaṃ kāṣṭhamayaṃ mayūram abhiruhya yasminn eva divase avadhiḥ kṛtas tasminn eva divase karvaṭakam anuprāptaḥ;",
    "K01vinv172u:9720": " dṛṣṭvā paraṃ vismayam āpannaḥ;",
    "K01vinv172u:9721": " tato dārikāṃ pratigṛhya punas tad yantram āruhya svagṛham āgataḥ;",
    "K01vinv172u:9722": " yantraṃ saṃgṛhya mātuḥ samarpitam uktaṃ ca;",
    "K01vinv172u:9723": " ayaṃ tava putro yantrasya pravartanayogaṃ jānīte no tu nivartanaṃ;",
    "K01vinv172u:9724": " na tvayāsya yantraṃ deyam iti;",
    "K01vinv172u:9725": " sa bhūyo bhūyo matuḥ kathayati:",
    "K01vinv172u:9726": " amba prayaccha me yantraṃ mahājanakāyam anvāvartayāmīti;",
    "K01vinv172u:9727": " sā kathayati:",
    "K01vinv172u:9728": " putra ācāryas te kathayati:",
    "K01vinv172u:9729": " ayaṃ pravartanaprayogaṃ jānīte no tu nivartanaṃ;",
    "K01vinv172u:9730": " mā dāsyasi mānayena vyasanam āpatsyatīti;",
    "K01vinv172u:9731": " tasmād ahaṃ na dadāmīti;",
    "K01vinv172u:9732": " sa kathayati:",
    "K01vinv172u:9733": " amba pravartanam apy ahaṃ jānāṃi nivartanam api;",
    "K01vinv172u:9734": " kiṃ tv asāv ācāryo mātsaryeṇa na dadātīti;",
    "K01vinv172u:9735": " laghucitto mātṛgrāmaḥ;",
    "K01vinv172u:9736": " tayā lobhitayā dattaṃ;",
    "K01vinv172u:9737": " sa yantram āmreḍyābhiruhya saṃprasthitaḥ;",
    "K01vinv172u:9738": " mahājanakāyo 'bhiprasannaḥ;",
    "K01vinv172u:9739": " tato yantrakalācāryeṇa dṛṣṭaḥ;",
    "K01vinv172u:9740": " sa kathayati:",
    "K01vinv172u:9741": " gato 'yam apunarāgamanāyeti;",
    "K01vinv172u:9742": " sa yathā yathā saṃbhramād āmreḍayati (MSV IV 248)",
    "K01vinv172u:9743": " tathā tathā dūrataraṃ gacchati;",
    "K01vinv172u:9744": " yāvan mahāsamudraṃ gataḥ;",
    "K01vinv172u:9745": " mahāsamudre sadā varṣati devaḥ;",
    "K01vinv172u:9746": " bandhanāmi klinnāni;",
    "K01vinv172u:9747": " anayena vyasanam āpannaḥ;",
    "K01vinv172u:9748": " devatā gāthāṃ bhāṣate",
    "K01vinv172u:9749": " yo hy arthakāmasya hitānukampino vaco na gṛhṇāti yathānuśiṣṭam /",
    "K01vinv172u:9750": " sa uhyate dārumayeṇa pakṣiṇā anāyako na śṛṇotīha kasyacit // iti /",
    "K01vinv172u:9751": " bhagavān āha:",
    "K01vinv172u:9752": " kiṃ manyadhve bhikṣavaḥ?",
    "K01vinv172u:9753": " yo 'sau yantrakalācāryaḥ aham eva sa tena kālena tena samayena;",
    "K01vinv172u:9754": " yo 'sau tasyāntevāsī eṣa eva sa devadattas tena kālena tena samayena;",
    "K01vinv172u:9755": " tadāpy eṣa vacanam aśṛṇvann anayena vyasanam āpannaḥ;",
    "K01vinv172u:9756": " etarhy apy eṣa mayā hitam ucyamāno mama vacanam aśṛṇvann anayena vyasanam āpannaḥ (SBV II 271) (A 521b)",
    "K01vinv172u:9757": " The question of Upāli",
    "K01vinv172u:9758": " āyuṣmān upālī buddhaṃ bhagavantaṃ pṛcchati:",
    "K01vinv172u:9759": " ucyate bhadanta saṃghabhedaḥ ucyate bhadanta saṃghasāmagrī iti;",
    "K01vinv172u:9760": " tatra kataro bhedaḥ katarā saṃghasāmagrī;",
    "K01vinv172u:9761": " yataś copālin bhikṣavaḥ dharme 'dharmsaṃjñinaḥ adharme dharmasaṃjñino vyagre avyagrasaṃjñinaḥ karmāṇi kurvanti;",
    "K01vinv172u:9762": " ayam ucyate saṃghabhedaḥ;",
    "K01vinv172u:9763": " yatas tu dharme dharmasaṃjñinaḥ samagre samagrasaṃjñinaḥ karmāṇi kurvanti;",
    "K01vinv172u:9764": " iyam ucyate saṃghasāmagrī iti",
    "K01vinv172u:9765": " yatraiko bhikṣur na tatra saṃgho bhidyate;",
    "K01vinv172u:9766": " yatrau dvau yatra trayo yāvad aṣṭau na tatra saṃgho bhidyate;",
    "K01vinv172u:9767": " yatra nava bhikṣavo uttare vā tatra dvābhyāṃ kāraṇābhyāṃ saṃgho bhidyate;",
    "K01vinv172u:9768": " jñaptikarmaṇā śalākāgrahaṇena ca (MSV IV 249)",
    "K01vinv172u:9769": " kathaṃ jñaptikarmaṇā?",
    "K01vinv172u:9770": " yathāpitad devadatto bhikṣūṇāṃ jñāpayati saṃjñāpayati śikṣayati grāhayati:",
    "K01vinv172u:9771": " paṃcabhir āyuṣmanto vratapadair bhikṣuḥ śudhyati vimucyati niryāti sukhaduḥkhaṃ vyatikrāmati;",
    "K01vinv172u:9772": " sukhaduḥkhavyatikramaṃ cānuprāpnoti;",
    "K01vinv172u:9773": " katamaiḥ paṃcabhiḥ?",
    "K01vinv172u:9774": " āraṇyakatvena āyuṣmanto bhikṣuḥ śudhyati vimucyati niryāti sukhaduḥkhaṃ vyatikrāmati;",
    "K01vinv172u:9775": " sukhaduḥkhavyatikramaṃ cānuprāpnoti;",
    "K01vinv172u:9776": " vṛkṣamūlikatvena paiṇḍapātikatvena traicīvarikatvena pāṃsukūlikatvenāyuṣmanto bhikṣuḥ śudhyati vimucyati niryāti sukhaduḥkhaṃ vyatikrāmati;",
    "K01vinv172u:9777": " sukhaduḥkhavyatikramaṃ cānuprāpnoti;",
    "K01vinv172u:9778": " yeṣāṃ yuṣmākam āyuṣmantaḥ na kṣamante ebhiḥ paṃcabhiḥ vratapadaiḥ śodhuṃ moktuṃ niryātuṃ te śramaṇasya gautamasyārād bhavantu,",
    "K01vinv172u:9779": " hirug bhavantu;",
    "K01vinv172u:9780": " dūreṇa pareṇa bhavantu ity eṣā jñaptiḥ;",
    "K01vinv172u:9781": " ity evaṃ jñaptikarmaṇā",
    "K01vinv172u:9782": " kathaṃ śalākāgrahaṇena?",
    "K01vinv172u:9783": " yathāpitad devadatto bhikṣūṇāṃ jñāpayati saṃjñāpayati śikṣayati grāhayati:",
    "K01vinv172u:9784": " paṃcabhir āyuṣmanto vratapadair (SBV II 272)",
    "K01vinv172u:9785": " bhikṣuḥ śudhyati mucyati niryāti sukhaduḥkhaṃ vyatikrāmati;",
    "K01vinv172u:9786": " sukhaduḥkhavyatikramaṃ cānuprāpnoti;",
    "K01vinv172u:9787": " katamaiḥ paṃcabhiḥ?",
    "K01vinv172u:9788": " āraṇyakatvenāyuṣmanto bhikṣuḥ śudhyati mucyati niryāti sukhaduḥkhaṃ vyatikrāmati;",
    "K01vinv172u:9789": " sukhaduḥkhavyatikramaṃ cānuprāpnoti;",
    "K01vinv172u:9790": " vṛkṣamūlikatvena paiṇḍapātikatvena traicīvarikatvena pāṃsukūlikatvenāyuṣmanto bhikṣuḥ śudhyati vimucyati niryāti sukhaduḥkhaṃ vyatikrāmati;",
    "K01vinv172u:9791": " sukhaduḥkhavyatikramaṃ cānuprāpnoti;",
    "K01vinv172u:9792": " yeṣāṃ yuṣmākam āyuṣmantaḥ na kṣamante (MSV IV 250)",
    "K01vinv172u:9793": " ebhiḥ paṃcabhiḥ vratapadaiḥ śodhuṃ moktuṃ niryātuṃ te śramaṇasya gautamasyārād bhavantu,",
    "K01vinv172u:9794": " hirug bhavantu;",
    "K01vinv172u:9795": " dūreṇa pareṇa bhavantu;",
    "K01vinv172u:9796": " śalākāṃ gṛhṇantv iti;",
    "K01vinv172u:9797": " devadattaś cātmapaṃcamaḥ śalākāṃ gṛhṇāti;",
    "K01vinv172u:9798": " evaṃ śalākāgrahaṇena",
    "K01vinv172u:9799": " // // āyuṣmān upālī buddhaṃ bhagavantaṃ pṛcchati utkṣiptakena tāvad bhadanta saṃgho",
    "K01vinv172u:9800": " bhidyate utkṣiptakānuvartakena utkṣiptakānuvartakānuvarttakena na utkṣepakena na",
    "K01vinv172u:9801": " utkṣepakānuvartakena na utkṣepakānuvartakānuvarttakena na utkṣepakānuvarttakena tāvad",
    "K01vinv172u:9802": " bhadanta saṃgho bhidyeta na utkṣiptakena na utkṣiptakānuvartakānuvartakena na utkṣepakena",
    "K01vinv172u:9803": " na utkṣepakānuvartakānuvartakena utkṣiptakānuvartakānuvartakena tāvad bhadanta saṃgho",
    "K01vinv172u:9804": " bhidyeta na utkṣiptakena na utkṣiptānuvartakena na utkṣepakena na utkṣepakānuvarttakānuvartakena // //",
    "K01vinv172u:9805": " utkṣepakena tāvad bhadanta saṃgho bhidyeta na utkṣiptakena na utkṣiptakānuvartakena utkṣiptakānuvartakānuvartakena na utkṣiptakānuvartakena na utkṣiptānuvartakānuvartakena (A 522a)",
    "K01vinv172u:9806": " tāvad bhadanta saṃgho bhidyeta na utkṣiptakānuvartakena na utkṣiptakānuvartakena",
    "K01vinv172u:9807": " na utkṣiptānuvartakena na utkṣiptānuvartakānuvartakānuvartakena na utkṣiptakena na",
    "K01vinv172u:9808": " utkṣiptakānuvartakānuvartakena //",
    "K01vinv172u:9809": " utkṣepakānuvartakānuvartakena tāvad bhadanta saṃgho bhidyeta (a2)",
    "K01vinv172u:9810": " na utkṣiptakena na utkṣiptakānuvartakena na utkṣiptakānuvartakānuvartakānuvartakena na utkṣepakena na utkṣiptakānuvartakena (SBV II 273)",
    "K01vinv172u:9811": " sarvair ebhir upāliṃ saṃgho bhidyeta sthāpayitvā eka utkṣiptakam* // //",
    "K01vinv172u:9812": " antaroddānam",
    "K01vinv172u:9813": " saṃghabhedaś ca sāmagrī ekaḥ saṃgho na bhidyate /",
    "K01vinv172u:9814": " navānām antimo bhedas tisra utkṣepaṣaṭkikāḥ //",
    "K01vinv172u:9815": " āyuṣmān upālī buddhaṃ bhagavantaṃ pṛcchati:",
    "K01vinv172u:9816": " yad uktaṃ bhadanta bhagavatā samagraṃ śrāvakasaṃghaṃ bhitvā āvīcikam avadyaṃ prasūte;",
    "K01vinv172u:9817": " spṛśyati cānantaryāvadyena karmaṇā;",
    "K01vinv172u:9818": " kiyatā bhadanta bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte spṛśyate cānantaryāvadyena karmaṇā",
    "K01vinv172u:9819": " 1) yataś copālin bhikṣur dharme adharmasaṃjñī bhede adharmasaṃjñī bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9820": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte spṛśyate cānantaryāvadyena karmaṇā",
    "K01vinv172u:9821": " 2) yataś copālin bhikṣur adharme adharmasaṃjñī bhede dharmasaṃjñī bhikṣūṇāṃ jñāpayati saṃjñāpayati śikṣayati grāhayati saṃghasya bhedāya (MSV IV 252)",
    "K01vinv172u:9822": " parākrāmati;",
    "K01vinv172u:9823": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte spṛśyate anantaryāvadyena karmaṇā",
    "K01vinv172u:9824": " 3) yataś copālin bhikṣur adharme adharmasaṃjñī bhede vaimatiko bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9825": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte (",
    "K01vinv172u:9826": " na tu)",
    "K01vinv172u:9827": " spṛśyate ānantaryāvadyena karmaṇā (SBV II 274)",
    "K01vinv172u:9828": " 4) yataś copālin bhikṣur adharme dharmasaṃjñī bhede adharmasaṃjñī bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9829": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte spṛśyate cānantaryāvadyena karmaṇā",
    "K01vinv172u:9830": " 5) yataś copālin bhikṣur adharme dharmasaṃjñī bhede dharmasaṃjñī bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9831": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte na tu spṛśyate ānantaryāvadyena karmaṇā",
    "K01vinv172u:9832": " 6) yataś copālin bhikṣur adharme dharmasaṃjñī bhede vaimatiko bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9833": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte na tu spṛśyate ānantaryāvadyena karmaṇā",
    "K01vinv172u:9834": " 7) yataś copālin bhikṣur dharme adharmasaṃjñī bhede adharmasaṃjñī bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati; (A 522b)",
    "K01vinv172u:9835": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte spṛśyate cānantaryāvadyena karmaṇā (MSV IV 253)",
    "K01vinv172u:9836": " 8) yataś copālin bhikṣur dharme adharmasaṃjñī bhede dharmasaṃjñī bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9837": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte na tu spṛśyate ānantaryāvadyena karmaṇā",
    "K01vinv172u:9838": " 9) yataś copālin bhikṣur dharme adharmasaṃjñī bhede vaimatiko bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9839": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte na tu spṛśyate ānantaryāvadyena karmaṇā",
    "K01vinv172u:9840": " 10) yataś copālin bhikṣur dharme dharmasaṃjñī bhede adharmasaṃjñī bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9841": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte spṛśyate cānantaryāvadyena karmaṇā",
    "K01vinv172u:9842": " 11) yataś copālin bhikṣur dharme dharmasaṃjñī bhede dharmasaṃjñī (SBV II 275)",
    "K01vinv172u:9843": " bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9844": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte na tu spṛśyate ānantaryāvadyena karmaṇā",
    "K01vinv172u:9845": " 12) yataś copālin bhikṣur dharme dharmasaṃjñī bhede vaimatiko bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9846": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte na tu spṛśyate ānantaryāvadyena karmaṇā (MSV IV 254)",
    "K01vinv172u:9847": " 13) yataś copālin bhikṣur adharme vaimatiko bhede adharmasaṃjñī bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9848": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte spṛśyate cānantaryāvadyena karmaṇā",
    "K01vinv172u:9849": " 14) yataś copālin bhikṣur adharme vaimatiko bhede dharmasaṃjñī bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9850": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte na tu spṛśyate ānantaryāvadyena karmaṇā",
    "K01vinv172u:9851": " 15) yataś copālin bhikṣur adharme vaimatiko bhede vaimatiko bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9852": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte na tu spṛśyate ānantaryāvadyena karmaṇā",
    "K01vinv172u:9853": " 16) yataś copālin bhikṣur dharme vaimatiko bhede adharmasaṃjñī bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9854": " iyatā upālin bhikṣuḥ samagraṃ śrāvakasaṃghaṃ bhitvā (A 523a)",
    "K01vinv172u:9855": " āvīcikam avadyaṃ prasūte spṛśyate cānantaryāvadyena karmaṇā",
    "K01vinv172u:9856": " 17) yataś copālin bhikṣur dharme vaimatiko bhede dharmasaṃjñī bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9857": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte na tu spṛśyate ānantaryāvadyena karmaṇā",
    "K01vinv172u:9858": " 18) yataś copālin bhikṣur dharme vaimatiko bhede vaimatiko bhikṣūṇāṃ jñāpayati saṃjñāpayati śikṣayati grāhayati saṃghasya bhedāya parākrāmati;",
    "K01vinv172u:9859": " iyatā upālin bhikṣuḥ samagraṃ śrāvakasaṃghaṃ bhitvā āvīcikam avadyaṃ prasūte na tu spṛśyate ānantaryāvadyena karmaṇā (SBV II 276)",
    "K01vinv172u:9860": " evam etāvanti aṣṭādaśa;",
    "K01vinv172u:9861": " āsāṃ ṣaṭ psṛśyante ānantaryāvadyena karmaṇā;",
    "K01vinv172u:9862": " yāsu bhede adharmasaṃjñī;",
    "K01vinv172u:9863": " avaśiṣṭāḥ na spṛśyante ānataryāvadyena karmaṇeti",
    "K01vinv172u:9864": " vinaye saṃghabhedavastu samāptaḥ //",
    "K01vinv172u:9865": " vinayavastvāgamaṃ // // //"
}