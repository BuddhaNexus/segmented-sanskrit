{
    "T02nagpindu:0": " piṇḍīkramaḥ",
    "T02nagpindu:1": " ācāryanāgārjunapraṇītaḥ",
    "T02nagpindu:2": " piṇḍīkramaḥ",
    "T02nagpindu:3": " namaḥ sarvajñāya",
    "T02nagpindu:4": " trailokyācāramuktaṃ gaganasamagataṃ sarvabhāvasvabhāvam,",
    "T02nagpindu:5": " śuddhaṃ śāntaṃ viviktaṃ paramaśivamayaṃ yogināmeva gamyam /",
    "T02nagpindu:6": " durbodhaṃ durvicāraṃ svaparahitatamaṃ vyāpinaṃ nirnimittam,",
    "T02nagpindu:7": " vande kāyaṃ jinānāṃ sukhamasamasamaṃ nirvikalpaikamūrtim // Pik_1 //",
    "T02nagpindu:8": " śrīmatsamājatantrasya ṣaṭkoṭyarthāvabodhataḥ /",
    "T02nagpindu:9": " piṇḍīkramamahaṃ vakṣye sarvasattvahitodayam // Pik_2 //",
    "T02nagpindu:10": " vikalpavāsanādoṣān jagattrayavimohakān /",
    "T02nagpindu:11": " samabhivīkṣya tān dhīmān yogatantreṇa śodhayet // Pik_3 //",
    "T02nagpindu:12": " pañca kāmān parityajya tapobhirna ca pīḍayet / Pik_",
    "T02nagpindu:13": " sukhena dhārayed vodhiṃ yogatantrānusārataḥ // Pik_4 //",
    "T02nagpindu:14": " teneha saṃvarastho 'yamabhedastu sadā vratī /",
    "T02nagpindu:15": " kāyavākcittavajrasya sādhanaṃ tu samārabhet // Pik_5 //",
    "T02nagpindu:16": " mahāṭavīpradeśeṣu phalapuṣpādyalaṅkṛte /",
    "T02nagpindu:17": " parvate vijate sādhyaṃ sarvasiddhisamuccayam // Pik_6 //",
    "T02nagpindu:18": " mṛdvāsanasamāsīnaḥ sattvaparyaṅkasaṃsthitaḥ /",
    "T02nagpindu:19": " dveṣavajrasamādhisthaḥ sthānarakṣāṃ vicintayet // Pik_7 //",
    "T02nagpindu:20": " daśakrodhān samutsṛjya jvālābhāsurabhīṣaṇān /",
    "T02nagpindu:21": " hūṃkārodbhūtabhānusthān pratyālīḍhapade sthitān // Pik_8 //",
    "T02nagpindu:22": " daśadigmaṇḍalāgre tu sañcintyaivaṃ yathākramam /",
    "T02nagpindu:23": " sarvavidhnavināśārthaṃ sumbhamājñāya kīlayet // Pik_9 //",
    "T02nagpindu:24": " aṃ sumbha nisumbha hūṃ gṛhṇa gṛhṇa hūṃ gṛhṇāpaya gṛhṇāpaya hūṃ ānaya ho bhagavan vidyārāja hūṃ phaṭ /",
    "T02nagpindu:25": " anena krodharūpeṇa ākṛṣyaivaṃ vināyakān /",
    "T02nagpindu:26": " kīlayed vidhivat sarvān prayogeṇa tu buddhimān // Pik_10 //",
    "T02nagpindu:27": " vajrāmṛtamahārājaṃ vrajakīlaṃ vibhāvayet /",
    "T02nagpindu:28": " nīlotpaladalaśyāmaṃ jvālāmālākulapratham // Pik_11 //",
    "T02nagpindu:29": " nābhideśādadhoobhāgaṃ śūlākāraṃ vibhāvayet /",
    "T02nagpindu:30": " ūrdhvaṃ krodhākṛtiṃ caiva trimukhākāraṣaḍbhujam // Pik_12 //",
    "T02nagpindu:31": " adho vighnagaṇān vīkṣya tān mantraṃ samudāharan /",
    "T02nagpindu:32": " nikhanet vajrakīlaṃ tu vighnadeheṣu niścalam // Pik_13 //",
    "T02nagpindu:33": " oṃ gha gha ghātaya ghātaya sarvaduṣṭān phaṭ phaṭ kīlaya kīlaya sarvapāpān phaṭ phaṭ",
    "T02nagpindu:34": " hūṃ hūṃ hūṃ vajrakīla vajradhara ājñāpayati sarvavighnānāṃ kāyavākcittavajraṃ kīlaya hūṃ hūṃ hūṃ phaṭ /",
    "T02nagpindu:35": " vajramudgarahastaṃ ca sumbharājaṃ vibhāvayet /",
    "T02nagpindu:36": " vajravahniṃ samantācca vispharantaṃ vicintya vai /",
    "T02nagpindu:37": " duṣṭān pralapitāṃścinted dahyamānānitastataḥ // Pik_14 //",
    "T02nagpindu:38": " daśadik kīlayitvā tu adha ūrdhvamadhiṣya ca /",
    "T02nagpindu:39": " bhāvayet paramārthena niḥsvabhāvabhavatrayam // Pik_15 /",
    "T02nagpindu:40": " abhāve bhāvanābhāvo bhāvanā naiva bhāvanā /",
    "T02nagpindu:41": " iti bhāvo na bhāvaḥ syād bhāvanā nopalabhyate // Pik_16 //",
    "T02nagpindu:42": " anayā gāthayā śūnyaṃ dhyātvā sthiracarātmakam /",
    "T02nagpindu:43": " anena vidhiyogena jñānabhūmiradhiṣyate // Pik_17 //",
    "T02nagpindu:44": " ākāśadhātumadhyasthaṃ bhāvayed vāyumaṇḍalam /",
    "T02nagpindu:45": " dvi-hūṃ yaṃ bījaniṣpannaṃ vajradvayasamāyutam // Pik_18 //",
    "T02nagpindu:46": " agnimaṇḍalakaṃ cāpi tasyopari vibhāvayet /",
    "T02nagpindu:47": " dvi-hūṃ raṃ bījaniṣpannaṃ vajradvayasamāṅkitam // Pik_19 //",
    "T02nagpindu:48": " vārimaṇḍalakaṃ cāpi tasyopari vibhāvayet /",
    "T02nagpindu:49": " dvi-hūṃ vaṃ bījaniṣpannaṃ vajradvayasamāyutam // Pik_20 //",
    "T02nagpindu:50": " pṛthvīmaṇḍalakaṃ cāpi tasmopari vibhāvayet /",
    "T02nagpindu:51": " dvi-hūṃ laṃ bījaniṣpannaṃ vajradvayasamanvitam // Pik_29 //",
    "T02nagpindu:52": " caturmaṇḍalasaṃhāre vajrabhūbhāgamaṇḍalam /",
    "T02nagpindu:53": " tatra bhrūṃkāraniṣpatraṃ kūṭāgāraṃ vibhāvayet // Pik_22 //",
    "T02nagpindu:54": " caturastraṃ caturdvāraṃ catustoraṇaśobhitam /",
    "T02nagpindu:55": " catuḥsūtrasamāyuktamaṣṭambhopaśobhitam // Pik_23 //",
    "T02nagpindu:56": " hārārddhahāraracitaṃ maṇivajrārdhacandrakam /",
    "T02nagpindu:57": " khacitaṃ vajraratnaistu dvāraniryūhasandhiṣu // Pik_24 //",
    "T02nagpindu:58": " kumbhastambhamahāvajraṃ kramaśīrṣastu pakṣiṇī /",
    "T02nagpindu:59": " ghaṇṭāpatākasaṃśobhaṃ cāmarādivibhūṣitam // Pik_25 //",
    "T02nagpindu:60": " madhyamaṇḍalake dhyāyādātmānaṃ mudrayā yutam /",
    "T02nagpindu:61": " trimukhaṃ ṣaḍbhujākāramindranīlasamapratham // Pik_26 //",
    "T02nagpindu:62": " śrīvairocana-ratnau ca amitābhaśca karmarāṭ /",
    "T02nagpindu:63": " pūrvādidikṣu sañcintyāstrimukhākāraṣaḍbhujāḥ // Pik_27 //",
    "T02nagpindu:64": " moharatyādikā devyastrimukhākāraṣaḍbhujāḥ /",
    "T02nagpindu:65": " āgneyīṃ diśāmārabhya sanniveśyā yathākramam // Pik_28 //",
    "T02nagpindu:66": " rūpavajrādikāstadvad bāhyakoṇacatuṣṭaye /",
    "T02nagpindu:67": " sthitaiva sparśavajrā tu vajrasattvasamāyutā // Pik_29 //",
    "T02nagpindu:68": " paṭṭikāyāṃ nyaset pūrve maitreyaṃ kṣitigarbhakam /",
    "T02nagpindu:69": " vajrapāṇiṃ khagarbhaṃ ca nyased dakṣiṇato vratī // Pik_30 //",
    "T02nagpindu:70": " lokeśaṃ mañcughoṣaṃ ca paścimāyāṃ nyaset punaḥ /",
    "T02nagpindu:71": " sarvāvaraṇaviṣkambhiṃ samantabhadrañcottare // Pik_31 //",
    "T02nagpindu:72": " yamāntakaśca prāgdvāre dakṣiṇe tvaparājitaḥ /",
    "T02nagpindu:73": " paścime tu hayagrīva uttare 'mṛtakuṇḍaliḥ // Pik_32 //",
    "T02nagpindu:74": " acalaṣṭakkirājaśca nīladaṇḍo mahābalaḥ /",
    "T02nagpindu:75": " pūrvādikoṇamārabhya pravicintyā yathāyatham // Pik_33 //",
    "T02nagpindu:76": " sumbharājamahākrodhamadhastāt pravicintayet /",
    "T02nagpindu:77": " uṣṇīṣacakravartī ca pravicintyastathopari // Pik_34 //",
    "T02nagpindu:78": " dhyātvaivamadhimuktayā vai māṇḍaleyān yathāvidhi /",
    "T02nagpindu:79": " punaḥ sampuṭayogena svakāye tān praveśayet // Pik_35 //",
    "T02nagpindu:80": " kāyacakragatān buddhān sañcintyaivaṃ yathāyatham /",
    "T02nagpindu:81": " pāramārthikacakreṇa tathatāyāṃ praveśayet // Pik_36 //",
    "T02nagpindu:82": " mārayet tvāgataṃ vyūhaṃ sutarāṃ siddhimāpnuyāt /",
    "T02nagpindu:83": " asyārtho vajramālāyāṃ vistṛto visphuṭaṃ yathā // Pik_37 //",
    "T02nagpindu:84": " rūpaskandhagatādarśo bhūdhāturnayanendriyam /",
    "T02nagpindu:85": " rūpaṃ ca pañcamaṃ yāti krodhamaitreyasaṃyutam // Pik_38 //",
    "T02nagpindu:86": " vedanā skandhasamatā abdhātuḥ śravaṇendriyam /",
    "T02nagpindu:87": " śabdaśca pañcamaṃ yāti krodhadvayasamanvitam // Pik_39 //",
    "T02nagpindu:88": " saṃjñā ca pratyavaikṣaṇyaṃ hutabhug nāsikendriyam /",
    "T02nagpindu:89": " gandhaśca pañcaṃ yāti krodhadvayasamanvitam // Pik_40 //",
    "T02nagpindu:90": " saṃskāraḥ kṛtyānuṣṭānaṃ māruto rasanendriyam /",
    "T02nagpindu:91": " rasaśca pañcamaṃ yāti krodhadvayasamanvitam // Pik_41 //",
    "T02nagpindu:92": " urdhvādhaḥ krodhasaṃyuktaṃ prakṛtyābhāsameva ca /",
    "T02nagpindu:93": " vijñānaskandhamāyāti vijñānaṃ ca prabhāsvaram // Pik_42 //",
    "T02nagpindu:94": " nirvāṇaṃ sarvaśūnyaṃ ca dharmakāyaśca gadyate /",
    "T02nagpindu:95": " dṛḍhīkaraṇahetutvān mantrametadudāharet // Pik_43 //",
    "T02nagpindu:96": " oṃ śūnyatājñānavajrasvabhāvātmako 'ham /",
    "T02nagpindu:97": " paramārthamaṇḍalaṃ hyetannirābhāsamalakṣaṇam /",
    "T02nagpindu:98": " paramārthasatyanāmāpi sarvatāthāgatālayaḥ // Pik_44 //",
    "T02nagpindu:99": " prabhāsvarapraviṣṭasya vyutthānaṃ ca pradarśate /",
    "T02nagpindu:100": " mantramūrtiprayogeṇa devatālambanaṃ prati // Pik_45 //",
    "T02nagpindu:101": " ākāśadhātumadhyasthaṃ bhāvayet sūryamaṇḍalam /",
    "T02nagpindu:102": " tasyopari punarmantrī candrabimbaṃ vibhāvayet // Pik_46 //",
    "T02nagpindu:103": " tatra cāṣṭadalaṃ padmaṃ raktavarṇaṃ vibhāvayet /",
    "T02nagpindu:104": " padmopari mahāmantraṃ tryakṣaraṃ bhāvayet punaḥ // Pik_47 //",
    "T02nagpindu:105": " mantraṃ padmaṃ tathā sūryaṃ praviṣṭaṃ candramaṇḍale /",
    "T02nagpindu:106": " candramaṇḍalamāpūrṇaṃ bodhicittaṃ vibhāvayet // Pik_48 //",
    "T02nagpindu:107": " sthāvaraṃ jaṅgamaṃ sarvaṃ tatraiva pravicintayet /",
    "T02nagpindu:108": " dṛḍhīkaraṇahetutvānmantrametadudāharet // Pik_49 //",
    "T02nagpindu:109": " oṃ dharmadhātusvabhāvātmako 'ham /",
    "T02nagpindu:110": " yogamevaṃ samālambya anuyogaṃ samācaret /",
    "T02nagpindu:111": " punaśca tryakṣaraṃ yogī candramadhye vicintayet // Pik_50 //",
    "T02nagpindu:112": " tatastryakṣarasambhūtaṃ sitakundendusannibham /",
    "T02nagpindu:113": " ādināthaṃ vicintyātha atiyogaṃ samārabhet // Pik_51 //",
    "T02nagpindu:114": " akṣobhyānupraveśena trimukhaṃ ṣaḍbhujojjvalam /",
    "T02nagpindu:115": " indranīlaprabhaṃ dīptaṃ vajrasattvaṃ vibhāvayet // Pik_52 //",
    "T02nagpindu:116": " vajraṃ cakraṃ tathā padmaṃ savyahasteṣu bhāvayet /",
    "T02nagpindu:117": " ghaṇṭāṃ ratnaṃ tathā khaṅgaṃ vāmahasteṣu bhāvayet // Pik_53 //",
    "T02nagpindu:118": " tato nyāsaṃ prakurvīta skandhādīnāṃ vibhāgavit /",
    "T02nagpindu:119": " vairocanādisumbhāntaṃ bījanyāsena tattvataḥ // Pik_54 //",
    "T02nagpindu:120": " vairocanīyabījaṃ tu oṃkāraṃ śuklavarṇakam /",
    "T02nagpindu:121": " rūpaskandhasvabhāvena nyasen mūrdhani mantravit // Pik_55 //",
    "T02nagpindu:122": " āḥkāramamittābhasya saṃjñāskandhasvabhāvakam /",
    "T02nagpindu:123": " raktavarṇaṃ mukhe dhyātvā vāgaiśvaryamavāpnuyāt // Pik_56 //",
    "T02nagpindu:124": " akṣobhyasya tu hūkāraṃ rājāvartakasuprabham /",
    "T02nagpindu:125": " vinyaseddhṛdaye mantrī vijñānaskandharūpataḥ // Pik_57 //",
    "T02nagpindu:126": " svākāraṃ ratnanāthasya vedanāskandharūpataḥ /",
    "T02nagpindu:127": " pītavarṇaṃ nyasennābhau vedanāśuddhihetukam // Pik_58 //",
    "T02nagpindu:128": " pādadvaye tu hāḥkāraṃ saṃskāaskandhabhāvataḥ /",
    "T02nagpindu:129": " haritābhaṃ nyasenmantrī karmanāthasya tattvataḥ // Pik_59 //",
    "T02nagpindu:130": " moharatyādikairmantrī pṛthivyādīn praveśayet /",
    "T02nagpindu:131": " kharatvaṃ dravatā auṣṇyamīraṇatvaṃ ca te kramāt // Pik_60 //",
    "T02nagpindu:132": " thlīṃkāraṃ cakṣuṣi nyasya kṣitigarbhaṃ vibhāvayet /",
    "T02nagpindu:133": " oṃkāraṃ karṇayornyasya vajrapāṇiṃ vibhāvayet // Pik_61 //",
    "T02nagpindu:134": " oṃkāraṃ vinyased ghrāṇe khagarbhaṃ tu vibhāvayet /",
    "T02nagpindu:135": " oṃkāraṃ rasane dhyātvā lokeśaṃ ca vikalpayet // Pik_62 //",
    "T02nagpindu:136": " hūṃkāraṃ manasi dhyātvā mañjughoṣaṃ prabhāvayet /",
    "T02nagpindu:137": " oṃkāraṃ sarvakāye ca dhyātvā viṣkambhiṇaṃ smaret // Pik_63 //",
    "T02nagpindu:138": " maiṃ-kāreṇa śiraḥsaṃsthaṃ maitreyaṃ parikalpayet /",
    "T02nagpindu:139": " bhadraṃ samantato dhyātvā sarvasandhiṣu sannyaset // Pik_64 //",
    "T02nagpindu:140": " yamāntakaḥ savyabhuje apasavye 'parājitaḥ /",
    "T02nagpindu:141": " hayagrīvo mukhe bhāvyo vajre cāmṛtakuṇḍaliḥ // Pik_65 //",
    "T02nagpindu:142": " acalaṃ dakṣiṇe bhāge vāme ca ṭakkirājakam /",
    "T02nagpindu:143": " jānau ca dakṣiṇe cintennīladaṇḍaṃ mahojjavalam // Pik_66 //",
    "T02nagpindu:144": " vāmajānau mahābalaṃ mūrdhni coṣṇīṣajriṇam /",
    "T02nagpindu:145": " pādāntadvayavinyastaṃ sumbharājaṃ vicintayet // Pik_67 //",
    "T02nagpindu:146": " nyāsaṃ kṛtvā tato mantrī skandhādīnāṃ yathāvidhi /",
    "T02nagpindu:147": " kāyamaṇḍalamāpanno mahāyogaṃ samārabhet // Pik_68 //",
    "T02nagpindu:148": " mūrdhni madhyagataṃ cintet sampūrṇaṃ candramaṇḍalam /",
    "T02nagpindu:149": " tatra oṃkāraṃ śuklābhaṃ prasphurat-pañcaraśmikam // Pik_69 //",
    "T02nagpindu:150": " tato devīṃ viniścārya ādhipatyaprayogataḥ /",
    "T02nagpindu:151": " locanāṃ vividhāṃ cintet sarvavyomni prapūritām // Pik_70 //",
    "T02nagpindu:152": " kāyavajraṃ vicintyātha vyomāpūrya vyavasthitam /",
    "T02nagpindu:153": " tanmadhye 'dhipatiṃ cintedātmanaśca puraḥsthitam // Pik_71 //",
    "T02nagpindu:154": " dvātriṃśallakṣaṇadharaṃ vyañcanāśītibhūṣitam /",
    "T02nagpindu:155": " prārthayet tu tato mantrī gāthādvayamudāharan // Pik_72 //",
    "T02nagpindu:156": " buddhakāyadharaḥ śrīmāṃstrivajrābhedyabhāvitaḥ /",
    "T02nagpindu:157": " adhiṣṭhānapadaṃ me 'dya karotu kāyavajriṇaḥ // Pik_73 //",
    "T02nagpindu:158": " daśadiksaṃsthitā buddhāstrivajrābhedyabhāvitāḥ /",
    "T02nagpindu:159": " adhiṣṭhānapadaṃ me 'dya kurvantu kāyavajriṇaḥ // Pik_74 //",
    "T02nagpindu:160": " locanāsahasaṃyuktaṃ śāścataṃ ca vibhāvayet /",
    "T02nagpindu:161": " tatpraveśyādhitiṣṭheta pañcuskandhaprapūritam // Pik_75 //",
    "T02nagpindu:162": " yatkāyaṃ sarvabuddhānāṃ pañcaskandhaprapūritam /",
    "T02nagpindu:163": " buddhākāyasvabhāvena mamāpi tādṛśaṃ bhavet // Pik_76 //",
    "T02nagpindu:164": " oṃ sarvatathāgatakāyavajrasvabhāvātmako 'ham /",
    "T02nagpindu:165": " jihvābjamadhyagataṃ cinted āḥkāraṃ raktavarṇakam /",
    "T02nagpindu:166": " pāṇḍarākhyāṃ ca sagaṇāṃ saṃspharet vyomapūritām // Pik_77 //",
    "T02nagpindu:167": " vāgvajraṃ ca tathā mantrī vyomāpūrya vyavasthitam /",
    "T02nagpindu:168": " prārthayet tu tato mantrī gāthādvayamudāharan // Pik_78 //",
    "T02nagpindu:169": " dharmo vai vākpathaḥ śrīmāṃstrivajrābhedyabhāvitaḥ /",
    "T02nagpindu:170": " adhiṣṭhānapadaṃ me 'dya karotu vāgvajriṇaḥ // Pik_79 //",
    "T02nagpindu:171": " daśadiksaṃsthitā buddhāstrivajrābhedyabhāvitāḥ /",
    "T02nagpindu:172": " adhiṣṭhānapadaṃ me 'dya kurvantu vāgvajriṇaḥ // Pik_80 //",
    "T02nagpindu:173": " svanāyakena saṃyuktāṃ pāṇḍarāṃ sahasaiva tu /",
    "T02nagpindu:174": " jihvāpraviṣṭāṃ sañcintya vāgadhiṣṭhānamārabhet // Pik_81 //",
    "T02nagpindu:175": " yadeva vajradharmasya vācā niruktisampadā /",
    "T02nagpindu:176": " mamāpi tādṛśī vācā bhaved dharmadharopamā // Pik_82 //",
    "T02nagpindu:177": " oṃ sarvatathāgatavāgvajrasvabhāvātmako 'ham /",
    "T02nagpindu:178": " vinyasya hṛdaye mantrī śaśibimbaṃ samujjvalam /",
    "T02nagpindu:179": " rājāvartanibhaṃ tatra hūṃkāraṃ pañcaraśmikam // Pik_83 //",
    "T02nagpindu:180": " tato niścārayed devīṃ māmakīṃ sagaṇāṃ tataḥ /",
    "T02nagpindu:181": " cittavajraṃ tathā dhyātvā prārthayeta yathā puraḥ // Pik_84 //",
    "T02nagpindu:182": " cittavajradharaḥ śrīmāṃstrivajrābhedyabhāvitaḥ /",
    "T02nagpindu:183": " adhiṣṭhānapadaṃ me 'dya karotu cittavajriṇaḥ // Pik_84 //",
    "T02nagpindu:184": " daśadiksaṃsthitā buddhāstrivajrābhedyabhāvitāḥ /",
    "T02nagpindu:185": " adhiṣṭhānapadaṃ me 'dya kurvantu cittavajriṇaḥ // Pik_84 //",
    "T02nagpindu:186": " cittavajrasamāyuktaṃ hṛdaye sampraveśya ca /",
    "T02nagpindu:187": " māmakīvyūhamakhilaṃ cittādhiṣṭhānamārabhet // Pik_87 //",
    "T02nagpindu:188": " yaccittaṃ samantabhadrasya guhyakendrasya dhīmataḥ /",
    "T02nagpindu:189": " mamāpi tādṛśaṃ cittaṃ bhaved vajradharopamam // Pik_88 // Pik_",
    "T02nagpindu:190": " oṃ sarvatathāgatacittavajrasvabhāvātmako 'ham /",
    "T02nagpindu:191": " evaṃ pṛthagadhiṣṭhāya kulatrayavibhāgataḥ /",
    "T02nagpindu:192": " punaḥ sarvātmakaṃ kuryānmantreṇānena buddhimān // Pik_89 //",
    "T02nagpindu:193": " oṃ sarvatathāgatakāyavākcittavajrasvabhāvātmako 'ham /",
    "T02nagpindu:194": " adhiṣṭhāyaivamātmānaṃ śaśimaṇḍalamadhyagam /",
    "T02nagpindu:195": " ṣaḍbhiścihnaiḥ samāyuktaṃ cintet samayasattvakam // Pik_90 //",
    "T02nagpindu:196": " hṛnmadhyasaṃsthitaṃ sūkṣmaṃ jñānasattvaṃ vibhāvayet /",
    "T02nagpindu:197": " samādhisattvasaṃjñaṃ ca hūṃkāraṃ taddṛḍhī nyaset // Pik_91 //",
    "T02nagpindu:198": " niṣpādyaivaṃ mahāyogaṃ trisattvātmakamātmavān /",
    "T02nagpindu:199": " anena vidhiyogena mahāsādhānamārabhet // Pik_92 //",
    "T02nagpindu:200": " prāpya kanyāṃ viśālākṣīṃ rūpayauvanamaṇḍitām /",
    "T02nagpindu:201": " nīlotpaladalaśyāmāṃ rajakasya mahātmanaḥ // Pik_93 //",
    "T02nagpindu:202": " suśikṣitāṃ samādāya sādhake bhaktivatsalām /",
    "T02nagpindu:203": " oṃkāraṃ śirasi dhyātvā āḥkāraṃ vākyathe nyaset // Pik_94 //",
    "T02nagpindu:204": " hūṃkāraṃ hṛdaye dhyātvā svā nābhau hā dvipādayoḥ /",
    "T02nagpindu:205": " locanāṃ māmakīṃ cāpi tathā pāṇḍaravāsinīm // Pik_15 //",
    "T02nagpindu:206": " tārāṃ cāpi tathā mantrī pṛthivyādiṣu sannyaset /",
    "T02nagpindu:207": " rūpavajrādikā devīstasyāmeva vibhāvayet // Pik_ 96 //",
    "T02nagpindu:208": " kṣitigarbhādibhistāsāṃ samāpattiṃ vibhāvayet /",
    "T02nagpindu:209": " dakṣiṇe vajravetālīṃ bhuje vāme 'parājitām // Pik_97 //",
    "T02nagpindu:210": " bhṛkuṭiṃ ca mukhe tasyā ekajaṭāṃ ca guhyake /",
    "T02nagpindu:211": " bhūyo dakṣiṇapārśvasthāṃ viśvavajrīṃ tathāgatīm // Pik_98 //",
    "T02nagpindu:212": " viśvaratnāṃ ca vāme tu mudrāyāḥ pravibhāvayet /",
    "T02nagpindu:213": " purnadakṣiṇajānusthāṃ viśvapadmāṃ tathāgatīm // Pik_99 //",
    "T02nagpindu:214": " viśvakarmāṃ ca vāme tu mūrdhni gaganavajriṇīm / Pik_",
    "T02nagpindu:215": " pādāntadvayavinyastāṃ dharaṇīndharadevatīm // Pik_100 //",
    "T02nagpindu:216": " evaṃ saṃskṛtya tāṃ yogī vajrapadmathārabhet /",
    "T02nagpindu:217": " mantrī hūṃkārajaṃ vajraṃ dhyāyād vai pañcasūcikam // Pik_101 //",
    "T02nagpindu:218": " madhyasūcau tathā tasya praṇavaṃ va vibhāvayet /",
    "T02nagpindu:219": " tathaivāṣṭadalaṃ padmam āḥkāreṇa tu bhāvayet /",
    "T02nagpindu:220": " pañcaraśmisamākīrṇaṃ tataḥ sādhanamārabhet // Pik_102 //",
    "T02nagpindu:221": " oṃ sarvatathāgatānurāgaṇavajrasvabhāvātmako 'ham /",
    "T02nagpindu:222": " hūṃkāragītena tu cālayeta samudvahan vajradharasya garvam /",
    "T02nagpindu:223": " svabodhicittodayakāla eva phaṭkāramantraṃ samudīrayet saḥ // Pik_103 //",
    "T02nagpindu:224": " visargānte punarmantrī bodhicittena pūjayet /",
    "T02nagpindu:225": " daśadiksaṃsthitān buddhān mantrametadudīrayet // Pik_104 //",
    "T02nagpindu:226": " oṃ sarvatathāgatapūjājrasvabhāvātmako 'ham /",
    "T02nagpindu:227": " svamantrākṣaraniṣpannaṃ trivajrādhiṣṭhitasvakam /",
    "T02nagpindu:228": " padmamadhye tu niṣpādya dveṣavajro bhavet punaḥ // Pik_105 //",
    "T02nagpindu:229": " vajradhṛg-mantraniṣpannaṃ paśyedakṣobhyavajriṇam /",
    "T02nagpindu:230": " jaṭāmukuṭadharaṃ nātham akṣobhyakṛtaśekharam // Pik_106 //",
    "T02nagpindu:231": " nṛpāvartakasaṅkāśaṃ kṛṣṇaraktasitānanam / Pik_",
    "T02nagpindu:232": " sarvālaṅkārasampūrṇaṃ ṣaḍbhujaṃ tu vibhāvayet // Pik_107 //",
    "T02nagpindu:233": " vajraṃ cakraṃ tathā padmaṃ savyahasteṣu dhārayet /",
    "T02nagpindu:234": " ghaṇṭāṃ cintāmaṇiṃ khaḍgaṃ tasya vāmeṣu bhāvayet // Pik_108 //",
    "T02nagpindu:235": " niṣkramya hṛdayādeṣa vyavalokya diśo daśa /",
    "T02nagpindu:236": " buddharddhimakhilāṃ kṛtvā dharmacakraṃ pravartya ca // Pik_109 //",
    "T02nagpindu:237": " saṃśodhya nikhilān sattvān dveṣavajrapade sthitān /",
    "T02nagpindu:238": " āgatya vajranāthasya purato 'bhiniṣīdati // Pik_110 //",
    "T02nagpindu:239": " anupraveśya tanmantrī hṛdyātmānaṃ vibhāvayet /",
    "T02nagpindu:240": " pūrvarūpaṃ parāvṛttya dveṣavajrapade sthitaḥ // Pik_111 //",
    "T02nagpindu:241": " indranīlaprabhaṃ dīptaṃ sūryamaṇḍalamadhyagam /",
    "T02nagpindu:242": " svamudrāliṅgitaṃ vīraṃ sarvālaṅkārabhūṣitam // Pik_112 //",
    "T02nagpindu:243": " raudraśāntamahārāgaṃ mukhatrayavirājitam /",
    "T02nagpindu:244": " dveṣavajrasamādhisthaḥ protsṛjet sarvamaṇḍalam // Pik_113 //",
    "T02nagpindu:245": " jinajig-mantraniṣpannaṃ sṛjed vairocanaṃ vibhum /",
    "T02nagpindu:246": " śaraccandrāṃśusaṅkāśaṃ jaṭāmukuṭamaṇḍitam // Pik_114 //",
    "T02nagpindu:247": " sitaraktakṛṣṇavadanaṃ ṣaḍbhujaṃ śāntarūpiṇam /",
    "T02nagpindu:248": " cakravajrasitāmbhojaṃ dakṣiṇeṣu vicintayet // Pik_115 //",
    "T02nagpindu:249": " ghaṇṭāṃ cintāmaṇiṃ khaḍgaṃ vāmeṣvasya vibhāvayet /",
    "T02nagpindu:250": " hṛdayāt tathaiva nirgatya mohacaryāsthitāḥ prajāḥ // Pik_116 //",
    "T02nagpindu:251": " saṃśodhya punarāgatya punaścake niṣīdati /",
    "T02nagpindu:252": " ratnadhṛg-mantraniṣpannaṃ ratnaketuṃ sṛjed budhaḥ // Pik_117 //",
    "T02nagpindu:253": " jaṭājūṭadharaṃ saumyamakṣobhyakṛtaśekharam /",
    "T02nagpindu:254": " pītakṛṣṇasitāsyaṃ ca ṣaḍbhujaṃ cāpi cintayet // Pik_118 //",
    "T02nagpindu:255": " tasya cintāmaṇiṃ vajraṃ cakraṃ savyeṣu bhāvayet /",
    "T02nagpindu:256": " ghaṇṭāṃ ca pītakamalaṃ khaḍgaṃ vāmeṣu bhāvayet // Pik_119 //",
    "T02nagpindu:257": " hṛdayāt tathaiva nirgatya ahaṅkārapade sthitān /",
    "T02nagpindu:258": " saṃśodhya dakṣiṇe bhāge ratnamadhye niṣīdati // Pik_120 //",
    "T02nagpindu:259": " ārolig-mantraniṣpannaṃ sṛjedamitavajriṇam /",
    "T02nagpindu:260": " padmarāgaprabhaṃ saumyamakṣobhyakṛtaśekharam // Pik_121 //",
    "T02nagpindu:261": " jaṭāmukuṭadharaṃ nāthaṃ raktakṛṣṇasitānanam /",
    "T02nagpindu:262": " śṛṅgārarasasaṃyuktaṃ ṣaḍbhujaṃ tu vibhāvayet // Pik_122 //",
    "T02nagpindu:263": " padmanālaṃ gṛhītvā tu vāmena saha ghaṇṭayā /",
    "T02nagpindu:264": " hṛtpradeśasthitaṃ padmaṃ dakṣiṇena vikāśayet // Pik_123 //",
    "T02nagpindu:265": " savyayorvajracakre tu vāmayoḥ ratnakhaḍgakau / Pik_",
    "T02nagpindu:266": " pūrvavad rāgiṇaḥ śodhya pṛṣṭhato 'bje niṣīdatī // Pik_124 //",
    "T02nagpindu:267": " amoghavajriṇaṃ mantrī prajñādhṛg-mantranirmitam /",
    "T02nagpindu:268": " haritābhaṃ sṛjennāthaṃ jaṭāmukuṭamaṇḍitam // Pik_125 //",
    "T02nagpindu:269": " haritakṛṣṇasitāsyaṃ ca ṣaḍbhujaṃ raśmibhāsuram /",
    "T02nagpindu:270": " khaḍgaṃ ca viśvavajraṃ ca cakraṃ savyeṣu bhāvayet // Pik_126 //",
    "T02nagpindu:271": " ghaṇṭāmapasavyahasteṣu haritapadmaṃ maṇiṃ tathā /",
    "T02nagpindu:272": " abhūtavacasaḥ sattvān viśodhya punarāgataḥ // Pik_127 //",
    "T02nagpindu:273": " uttarasyāṃ diśi tathā viśvavajre niṣīdati /",
    "T02nagpindu:274": " dveṣo mohastathā rāgaścintāmaṇiḥ samayastathā // Pik_128 //",
    "T02nagpindu:275": " kulā hyete tu vai pañca kāmamokṣaprasādhakāḥ /",
    "T02nagpindu:276": " mantrānmoharaterjātāṃ sṛjed devīṃ tu locanām // Pik_129 //",
    "T02nagpindu:277": " śvetāṃ śāntarasopetāṃ mūrdhni vairocanāṅkitām /",
    "T02nagpindu:278": " sitaraktakṛṣṇavadanāṃ ṣaḍbhujāṃ tu vibhāvayet // Pik_130 //",
    "T02nagpindu:279": " savye cakraṃ va vajraṃ ca tathaiva sitamutpalam /",
    "T02nagpindu:280": " vāme ghaṇṭāṃ tathā ratnaṃ khaḍgaṃ cāpi vibhāvayet // Pik_139 //",
    "T02nagpindu:281": " hṛdayāt tu vinirgatya vyavalokya diśo daśa /",
    "T02nagpindu:282": " grahavyādhyāture loke śāntiṃ kṛtvā mahākṛpā // Pik_132 //",
    "T02nagpindu:283": " āgatya cakramadhye tu pūrvakoṇe niṣīdati /",
    "T02nagpindu:284": " mantrād dveṣaraterjātā sṛjed devīṃ tu māmakīm /",
    "T02nagpindu:285": " nīlotpaladalaśyāmāṃ cāruvaktrāṃ manoramām / Pik_",
    "T02nagpindu:286": " kṛṣṇaraktasitāsyāṃ ca akṣobhyakṛtaśekharām // Pik_134 //",
    "T02nagpindu:287": " savyeṣu vajraṃ cakraṃ ca nīlaraktotpalaṃ tathā /",
    "T02nagpindu:288": " ghaṇṭāṃ ratnaṃ ca khaḍgaṃ ca vāhasteṣu dhārayet // Pik_135 //",
    "T02nagpindu:289": " mahāvighnabhayārtānāṃ rakṣāṃ kṛtvā mahākṛpā /",
    "T02nagpindu:290": " niṣkramya punarāgatya nairṛtyāṃ sā niṣīdati // Pik_136 //",
    "T02nagpindu:291": " mantrād rāgaraterjātā sṛjet pāṇḍaravāsinīm /",
    "T02nagpindu:292": " raktakṛsṇasitāsyāṃ vai padmarāgamaṇiprabhām // Pik_137 //",
    "T02nagpindu:293": " sāmitābhajaṭājūṭāṃ ṣaḍbhujāṃ tu vibhāvayet /",
    "T02nagpindu:294": " gṛhītvolpalanālaṃ tu vāmena saha ghaṇṭayā // Pik_138 //",
    "T02nagpindu:295": " utpalaṃ hṛtpradeśasthaṃ rakta savyena bodhayet /",
    "T02nagpindu:296": " vajraṃ cakraṃ ca savyābhyāṃ maṇiṃ khaḍgaṃ ca vāmataḥ // Pik_139 //",
    "T02nagpindu:297": " dhārayantī vinirgatya śāntiṃ kṛtvā mahāture /",
    "T02nagpindu:298": " āgatya padmamadhye vai vāyukoṇe niṣīdati // Pik_140 //",
    "T02nagpindu:299": " mantrād vajraraterjātāṃ sṛjet tārāṃ manoramām /",
    "T02nagpindu:300": " haritakṛṣṇasitāsyāṃ ca dūrvāpatrasamaprabhām // Pik_141 //",
    "T02nagpindu:301": " amoghena kṛtosṇīṣāṃ ṣaḍbhujāṃ tu vibhāvayet /",
    "T02nagpindu:302": " viśvavajraṃ ca cakraṃ ca savyato 'sitamutpalam // Pik_142 //",
    "T02nagpindu:303": " vāmeṣu vinyased ghaṇṭāṃ ratnaṃ khaḍgaṃ tathā vratī /",
    "T02nagpindu:304": " sarvasattvān vaśīkṛtya viśvavajrāsanā punaḥ // Pik_143 //",
    "T02nagpindu:305": " nirgatāsau samāgamya śivasthāne niṣīdati /",
    "T02nagpindu:306": " dvitīye tu puṭe yogī rūpavajrādikaṃ sṛjet // Pik_144 //",
    "T02nagpindu:307": " agnikoṇe sṛjed devīṃ rūpavajrāṃ manoramām /",
    "T02nagpindu:308": " trimukhāṃ ṣaḍbhujāṃ śvetāṃ śrīvairocanamaulikām // Pik_145 //",
    "T02nagpindu:309": " gṛhītadarpaṇāṃ dvābhyāṃ śeṣaṃ moharateriva /",
    "T02nagpindu:310": " nairṛtyāṃ vinyased devīṃ śabdavajrāṃ tu ṣaḍbhujām // Pik_146 //",
    "T02nagpindu:311": " pītavarṇāṃ trivaktrāṃ ca ratnasambhavamaulikām /",
    "T02nagpindu:312": " vīṇāvyagradvihastāṃ ca śeṣaṃ māmakīvad bhavet // Pik_147 //",
    "T02nagpindu:313": " vāyusthāne nyased devīṃ gandhavajrāṃ tu ṣaḍbhujām /",
    "T02nagpindu:314": " raktavarṇāṃ trivaktrāṃ ca amitābhajaṭādharām // Pik_148 //",
    "T02nagpindu:315": " śaṅkhavyagradvihastāṃ ca śeṣaiḥ pāṇḍaravāsinīm /",
    "T02nagpindu:316": " aiśānyāṃ vinyased devīṃ rasavajrāṃ tu ṣaḍbhujām // Pik_149 //",
    "T02nagpindu:317": " trimukhāṃ śyāmavarṇā ca dandubhisvaramaulikām /",
    "T02nagpindu:318": " hastastharasabhāṇḍāṃ ca śeṣaistārāsamākṛtim // Pik_150 //",
    "T02nagpindu:319": " vajrasattvaṃ samāliṅgya cakramadhye vyavasthitām /",
    "T02nagpindu:320": " cintayet sparśavajrāṃ tu patitulyāṃ mukhādibhiḥ // Pik_151 //",
    "T02nagpindu:321": " tṛtīye tu puṭe pūrve paṭṭikāyāṃ sṛjed vratī /",
    "T02nagpindu:322": " maiṃ-thlīṃ bījaviniṣpanau maitreyakṣitigarbhakau // Pik_152 //",
    "T02nagpindu:323": " praṇavena samutpannau vajrapāṇikhagarbhakau /",
    "T02nagpindu:324": " paṭṭikāyāṃ sṛjenmantrīṃ dakṣiṇāyāṃ yathākramam // Pik_153 //",
    "T02nagpindu:325": " o-hūṃkāraviniṣpannaṃ lokeśaṃ mañcughoṣakam /",
    "T02nagpindu:326": " paścimāyāṃ sṛjedetāvuttarasyāṃ punaḥ sṛjet // Pik_154 //",
    "T02nagpindu:327": " oṃ-saṃ-bījaviniṣpannaṃ saviṣkambhisamantakam /",
    "T02nagpindu:328": " ete svanāthamukuṭā varnādyaistatsamāḥ punaḥ // Pik_155 //",
    "T02nagpindu:329": " bhujaiḥ praharaṇaiścāpi svasvādhipatibhiḥ samāḥ /",
    "T02nagpindu:330": " maitreyaḥ kevalaṃ savye nāgapuṣpaṃ bibharti ca // Pik_156 //",
    "T02nagpindu:331": " saṃśodhyāyatanānyete divyanetrādidāyakāḥ /",
    "T02nagpindu:332": " sattvānāṃ punarāgatya niṣīdantyāsaneṣu vai // Pik_157 //",
    "T02nagpindu:333": " yamāntakṛnmantrabhavaṃ kṛṣṇaraktasitānanam /",
    "T02nagpindu:334": " yamāntakaṃ sṛjenmantrī suliṅgagahanākulam // Pik_158 //",
    "T02nagpindu:335": " daṇḍaṃ cakraṃ tathā vajraṃ savyahasteṣu dhārayan /",
    "T02nagpindu:336": " hṛddeśe tarjanīpāśaṃ ghaṇṭā paraśuṃ ca vāmataḥ // Pik_159 //",
    "T02nagpindu:337": " vighnān santrāsayan ghorān indrādīn sagaṇānapi /",
    "T02nagpindu:338": " padmasūryaṃ samākramya pūrvasyāṃ diśi tiṣṭhati // Pik_160 //",
    "T02nagpindu:339": " prajñāntakṛnmantrabhavaṃ ratnasambhavamaulikam /",
    "T02nagpindu:340": " aparājitaṃ sṛjenmantrī śvetābhamahibhūṣaṇam // Pik_161 //",
    "T02nagpindu:341": " sitakṛṣṇaraktavadanaṃ bṛhatkukṣiṃ trilocanam /",
    "T02nagpindu:342": " daṃṣṭrākarālavikaṭaṃ sphuliṅgagahanākulam // Pik_162 //",
    "T02nagpindu:343": " vajraṃ daṇḍaṃ tathā khaḍgaṃ savyahasteṣu dhārayan /",
    "T02nagpindu:344": " hṛddeśe tarjanīpāśaṃ ghaṇṭāṃ paraśuṃ ca vāmataḥ // Pik_163 //",
    "T02nagpindu:345": " vighnān santrāsayan ghorān pratyālīḍhapadena tu /",
    "T02nagpindu:346": " padmasūryaṃ samākramya yāmyāṃ diśi sa tiṣṭhatio // Pik_164 //",
    "T02nagpindu:347": " yamāntakṛnmantrabhavaṃ hayagrīvaṃ sṛjed vratī /",
    "T02nagpindu:348": " padmarāganibhaṃ tryakṣaṃ raktakṛṣṇasitānanam // Pik_165 //",
    "T02nagpindu:349": " karālāsyaṃ bṛhatkukṣimamitābhakirīṭinam /",
    "T02nagpindu:350": " pratyālīḍhapadaṃ vīraṃ sphuliṅgagahanākulam // Pik_166 //",
    "T02nagpindu:351": " padmaṃ khaṅgaṃ ca musalaṃ savyahasteṣu bhāvayet /",
    "T02nagpindu:352": " ghaṇṭāṃ sagarvaparaśuṃ pāśaṃ savyetareṣu ca // Pik_167 //",
    "T02nagpindu:353": " padmasūryaṃ samāruhya vyavalokya diśo daśa /",
    "T02nagpindu:354": " vidhnasantrāsanaṃ kṛtvā vāruṇyāṃ diśi tiṣṭhati // Pik_168 //",
    "T02nagpindu:355": " vidhnāntakṛnmantrabhavaṃ dundubhisvaramaulikam /",
    "T02nagpindu:356": " nīlotpaladalaśyāmaṃ sṛjedamṛtakuṇḍalim // Pik_169 //",
    "T02nagpindu:357": " nīlaraktasitāsyaṃ ca karālamukhavibhramam /",
    "T02nagpindu:358": " bṛhatkukṣiṃ trinayanaṃ raktajvālāvibhūṣitam // Pik_170 //",
    "T02nagpindu:359": " viśvavajraṃ tathā vakraṃ musalaṃ cāpi savyataḥ /",
    "T02nagpindu:360": " dhārayaṃstarjanīpāśaṃ ghaṇṭāṃ paraśuṃ ca vāmataḥ // Pik_171 //",
    "T02nagpindu:361": " vidhnasantrāsanaṃ kṛtvā pratyālīḍhapadena tu /",
    "T02nagpindu:362": " padmasūryaṃ samāruhya kauberyāṃ diśi tiṣṭhati // Pik_172 //",
    "T02nagpindu:363": " svamantrākṣaraniṣpannamacalaṃ ca sṛjet punaḥ /",
    "T02nagpindu:364": " indranīlaprabhaṃ tryakṣaṃ śrīvairocanamaulikam // Pik_173 //",
    "T02nagpindu:365": " daṃṣṭrākarālavadanaṃ kṛṣṇaraktasitānanam /",
    "T02nagpindu:366": " aṭṭahāsaravaṃ ghoraṃ bṛhatkukṣiṃ mahābalam // Pik_174 //",
    "T02nagpindu:367": " khaṅkaṃ vajraṃ tathā cakraṃ savyahasteṣu dhārayet /",
    "T02nagpindu:368": " tarjanīṃ cāpi paraśuṃ pāśaṃ vāmeṣu pāṇiṣu // Pik_178 //",
    "T02nagpindu:369": " vighnān jvarādikān hatvā pratyālīḍhapadena tu /",
    "T02nagpindu:370": " padmasūryaṃ samāruhya vahnisthāne sa tiṣṭhati // Pik_176 //",
    "T02nagpindu:371": " svamantrākṣaraniṣpannaṃ ṭakkirājaṃ sṛjed vratī /",
    "T02nagpindu:372": " indranīlaprabhaṃ vīraṃ ratnasambhamaulikam // Pik_177 //",
    "T02nagpindu:373": " kṛṣṇaraktasitāsyaṃ ca bṛhatkukṣiṃ bhayānakam / Pik_",
    "T02nagpindu:374": " dadhānaṃ vajraṃ hūṃkāramudrāṃ paṇidvayena tu // Pik_178 //",
    "T02nagpindu:375": " vajraṃ khaḍgaṃ ca savyābhyāṃ vāmataḥ pāśamaṅkuśam /",
    "T02nagpindu:376": " pratyālīḍhena sūryastho nairṛtyāṃ vidhnanāśakaḥ // Pik_179 //",
    "T02nagpindu:377": " svamantrākṣaranispannaṃ nīladṇḍaṃ sṛjed vratī /",
    "T02nagpindu:378": " nīlameghanibhaṃ tryakṣamamitābhakirīṭinam // Pik_180 //",
    "T02nagpindu:379": " nīlaraktasitāsyaṃ ca bṛhatkukṣiṃ bhayāvaham /",
    "T02nagpindu:380": " daṇḍaṃ khaṅgaṃ tathā savyahasteṣu dhārayan // Pik_181 //",
    "T02nagpindu:381": " hṛdeśe tarjanīpāśaṃ padmaṃ paraśuṃ ca vāmataḥ /",
    "T02nagpindu:382": " hatvetyupadravabhayaṃ pratyālīḍhapade sthitaḥ // Pik_182 //",
    "T02nagpindu:383": " padmasūryaṃ samāruhya vāyavyāṃ diśi tiṣṭhati /",
    "T02nagpindu:384": " svamantrākṣaraniṣpannaṃ dundubhisvaramaulikam // Pik_183 //",
    "T02nagpindu:385": " mahābalaṃ sṛjenmantrī nīlotpaladalaprabham /",
    "T02nagpindu:386": " kṛṇṇaraktasitāsyaṃ ca tryakṣaṃ bhairavanāditam // Pik_184 //",
    "T02nagpindu:387": " nāgabhūṣitasarvāṅgaṃ bṛhatkukṣiṃ bhayānakam /",
    "T02nagpindu:388": " daṇḍaṃ khaḍgaṃ tathā cakraṃ savyahasteṣu dhārayan // Pik_185 //",
    "T02nagpindu:389": " hṛddeśe tarjanīpāśaṃ padmaṃ paraśuṃ ca vāmataḥ /",
    "T02nagpindu:390": " ḍākinyādibhayadhvaṃsī pratyālīḍhapadena saḥ // Pik_186 //",
    "T02nagpindu:391": " padmasūryaṃ samāruhya aiśānyāṃ diśi tiṣṭhati /",
    "T02nagpindu:392": " svamantrākṣaraniṣpannaṃ sṛjeduṣṇīṣacakriṇam // Pik_187 //",
    "T02nagpindu:393": " ākāśaśyāmakaṃ ghoramakṣobhyakṛtaśekharam /",
    "T02nagpindu:394": " kṛṣṇaraktasitāsyaṃ ca tryakṣaṃ lambodaraṃ vibhum // Pik_188 //",
    "T02nagpindu:395": " vāmadakṣiṇahastābhyāmuṣṇīṣaṃ mūrdhniṃ dhārayan /",
    "T02nagpindu:396": " vajraṃ padmaṃ ca savyābhyāṃ tarjanīkhaḍgamanyataḥ // Pik_189 //",
    "T02nagpindu:397": " sarvopadravavidhvaṃsī pratyālīḍhapadodyataḥ /",
    "T02nagpindu:398": " padmasūryaṃ samāruhya brahmasthāne sa tiṣṭhati // Pik_190 //",
    "T02nagpindu:399": " svamantrākṣaraniṣpannaṃ sumbharājaṃ sṛjed vratī /",
    "T02nagpindu:400": " ākāśasuprabhaṃ tryakṣaṃ kṛṣnaraktasitānanam // Pik_191 //",
    "T02nagpindu:401": " bṛhatkukṣiṃ karālāsyamakṣobhyakṛtaśekharam /",
    "T02nagpindu:402": " vajraṃ cakraṃ tathā ratnaṃ savyahasteṣu dhārayan // Pik_192 //",
    "T02nagpindu:403": " hṛddeśe tarjanīpāśaṃ padmakhaḍgaṃ ca vāmataḥ /",
    "T02nagpindu:404": " kālakūṭādikaṃ sarvaviṣaṃ sthāvarajaṅgamam // Pik_193 //",
    "T02nagpindu:405": " hatvā vināyakān sarvān śāntiṃ kṛtvā tu sarvataḥ /",
    "T02nagpindu:406": " ājñāṃ sampādya nikhilāṃ pratyālīḍhapade sthitaḥ /",
    "T02nagpindu:407": " padmasūryaṃ samāruhya bhuvo 'dhastāt sa tiṣṭhati // Pik_194 //",
    "T02nagpindu:408": " utsṛjya maṇḍalaṃ sarvaṃ dvātriṃśaddevatāmayam /",
    "T02nagpindu:409": " cakramadhyasthito bhūtvā sūkṣmayogamathārabhet // Pik_194 //",
    "T02nagpindu:410": " nāsagre sarṣapaṃ cintet sarṣape sacarācaram /",
    "T02nagpindu:411": " bhāvayejjñānapadaṃ ramyaṃ rahasyaṃ jñānakalpitam // Pik_196 //",
    "T02nagpindu:412": " sthiraṃ tu sphārayed ratnamasthiraṃ naiva sphārayet /",
    "T02nagpindu:413": " sphārayet pravarairmeghaibuddhajvālāsamaprabhaiḥ // Pik_197 //",
    "T02nagpindu:414": " bhikṣāśinā na japtapyaṃ na ca bhaikṣarato bhavet /",
    "T02nagpindu:415": " japenmantramabhinnāṅgaṃ sarvakāmopabhogakṛt // Pik_198 //",
    "T02nagpindu:416": " uccārya saṃsphared vajraṃ samāptau saṃhāramādiśet /",
    "T02nagpindu:417": " idaṃ tat sarvabuddhānāṃ japoktaṃ paramārthataḥ // Pik_iti / Pik_ 199 //",
    "T02nagpindu:418": " sūkṣmayogajapaṃ cāpi dvidhā kṛtvā yathāruci /",
    "T02nagpindu:419": " ātmānaṃ ca punarmantrī tathatāyāṃ praveśayet // Pik_200 //",
    "T02nagpindu:420": " maṇḍalasthāścaturdevyo na paśyantyastataḥ patim /",
    "T02nagpindu:421": " gāthācatuṣṭayenetthaṃ bodhayanti mahāsukham // Pik_201 //",
    "T02nagpindu:422": " tvaṃ vajrasattva bhuvaneśvara sattvadhāto trāyāhi māṃ ratinojñamahārthakāmaiḥ /",
    "T02nagpindu:423": " kāmāhi māṃ janaka sattvamahāgrabandho yadīcchase jīvatu mahya nātha // Pik_202 //",
    "T02nagpindu:424": " tvaṃ vajrakāya bahusattvapriyāgracakra buddhārthabodhiparamārthahitānudarśīṃ /",
    "T02nagpindu:425": " rāgeṇa rāgasamayāṃ mama kāmayasva yadīcchase jīvatu mahya nātha // Pik_203 //",
    "T02nagpindu:426": " tvaṃ vajravāca sakalasya hitānukampī lokārthakāryakaraṇe sada sampravṛttaḥ /",
    "T02nagpindu:427": " kāmāhi māṃ sugatacarya samantabhadra yadīcchase jīvatu mahya nātha // Pik_204 //",
    "T02nagpindu:428": " tvaṃ vajrakāma samayāgra mahāhitārtha saṃbuddhavaṃśatilakaḥ samatānukampī /",
    "T02nagpindu:429": " kāmāhi mām guṇanidhiṃ bahuratnabhūtāṃ yadīcchase jīvatu mahya nātha // Pik_205 //",
    "T02nagpindu:430": " evamutthāpitaṃ nāthaṃ sadbhūtaguṇakīrtanaiḥ /",
    "T02nagpindu:431": " akṣobhyādisvabhāvena saṃstuvanti tathāgatāḥ // Pik_206 //",
    "T02nagpindu:432": " akṣobhyavajra mahājñāna vajradhātu mahābudha /",
    "T02nagpindu:433": " trimaṇḍala trivajrāgra bhāṣa guhyaṃ namo 'stu te // Pik_207 //",
    "T02nagpindu:434": " vairocana mahāśuddha vajraśānta mahārate /",
    "T02nagpindu:435": " prakṛtiprabhāsvarān dharmān deśa vajra namo 'stu te // Pik_208 //",
    "T02nagpindu:436": " ratnarāja sugambhīra khavajrākāśanirmala /",
    "T02nagpindu:437": " svabhāvaśuddha nirlepa bhāṣa guhyaṃ namo 'stu te // Pik_209 //",
    "T02nagpindu:438": " vajrāmitamahārāja nirvikalpa khavajriṇa /",
    "T02nagpindu:439": " rājapāramitāprāpta bhāṣa vajra namo 'stu te // Pik_210 //",
    "T02nagpindu:440": " amoghavajra saṃbuddha sarvāśāparipūraka /",
    "T02nagpindu:441": " śuddhasvabhāvasambhūta vajrasattva namo 'stu te // Pik_211 //",
    "T02nagpindu:442": " nutvātha buddhaiaranurāgya cakram prakāśya guhyaṃ paramaṃ yathāyatham /",
    "T02nagpindu:443": " svakāyacakre viniveśya cakram mahāsukhastiṣṭhati nātha ekaḥ // Pik_212 //",
    "T02nagpindu:444": " evaṃ caturyogakarastu yogī hūṃkāragarbhaṃ pravicintya lokam /",
    "T02nagpindu:445": " dṛṣṭvā japat tadbhavavajrasattvaṃ vyutthāya taddhīrvicared yathāvad // iti / Pik_213 //",
    "T02nagpindu:446": " samādhimālambayan mantrī śuṣkamūrtiryadā bhavet /",
    "T02nagpindu:447": " vicintayedimaṃ yogaṃ kāyavākcittaprīṇanam // Pik_214 //",
    "T02nagpindu:448": " vitastimātramākramya mūrdhni maṇḍalakalpanā /",
    "T02nagpindu:449": " oṃkāraṃ tatragaṃ dhvātvā pañcāmṛtanipātanam // Pik_215 //",
    "T02nagpindu:450": " anena vajrayogena tejasvī bhavati kṣaṇāt /",
    "T02nagpindu:451": " kāyavākcittasausthityaṃ labhate nātra saṃśayaḥ // Pik_216 //",
    "T02nagpindu:452": " evamabhyāsato mantrī śodhayed bodhayet yathā /",
    "T02nagpindu:453": " hṛtkaṇṭhaṃ caiva saṃśodhyaṃ prīṇayecca tathāgatān // Pik_217 //",
    "T02nagpindu:454": " hūṃkāreṇa ca saṃśodhya āḥkāreṇa tu bodhayet /",
    "T02nagpindu:455": " jvālayet praṇavākrāntam iyamāhāraśodhanā // Pik_218 //",
    "T02nagpindu:456": " kaṇṭhe śaṅkhaṃ vicintyādau tasmin hrīḥkārasambhavam /",
    "T02nagpindu:457": " padmamaṣṭadalaṃ cinted hūṃkāraṃ karṇikopari // Pik_219 //",
    "T02nagpindu:458": " hūṃkārajaṃ mahāvajraṃ pañcaśūkaṃ vibhāvayet /",
    "T02nagpindu:459": " madhyaśūkāgre sañcinted oṃkāraṃ kaṇṭhaśodhanam // Pik_220 //",
    "T02nagpindu:460": " meghanādaṃ hṛdi dhyātvā triśikhāgniṃ tataḥ spharet /",
    "T02nagpindu:461": " tatrāhāraṃ ca juhuyād homamādhyātmikaṃ tvidam // Pik_221 //",
    "T02nagpindu:462": " vāyavyaṃ dīpayed agniṃ vāruṇaṃ pacate tu saḥ /",
    "T02nagpindu:463": " māhendramaṇḍalaṃ sthānaṃ yatra sañcarate haviḥ // Pik_222 //",
    "T02nagpindu:464": " annaṃ pānaṃ ca yat kiñcit tat sarvaṃ vāruṇena tu /",
    "T02nagpindu:465": " aśanaṃ mukhapadmena hṛtpadyaṃ sampraveśayet // Pik_223 //",
    "T02nagpindu:466": " nābhipadmagataṃ paścāt sampuṭīkaraṇayogataḥ /",
    "T02nagpindu:467": " gudapadmād vinirgatya bhaśmāntaṃ ca vinirdiśet // Pik_224 //",
    "T02nagpindu:468": " na jarā nāpi rogaśca na mṛtyurna viṣādikam /",
    "T02nagpindu:469": " nākālamaraṇaṃ tasya sarvopadravanāśanam // Pik_iti / Pik_ 225 //",
    "T02nagpindu:470": " śrīvajramālāvaramanthanena gūḍhaṃ samājāmbunidhiṃ mathitvā /",
    "T02nagpindu:471": " yat sādanāṅgāmṛtamāpi tena lokaḥ samasto 'maratāmupaitu // Pik_226 //",
    "T02nagpindu:472": " // piṇḍīkramasādhanaṃ samāptam //",
    "T02nagpindu:473": " / kṛtirācāryaśrīnāgārjunapādānām /"
}