{
    "T11bsa0556u:0": " Antarvyāptisamarthanam /",
    "T11bsa0556u:1": " om namo buddhāya /",
    "T11bsa0556u:2": " iha sattvamarthakriyākāritvaṃ taditarasattvalakṣaṇāyogāt /",
    "T11bsa0556u:3": " tacca kramayaugapadyābhyāṃ vyāptaṃ parasparavyavacchedalakṣaṇatvādanayoḥ /",
    "T11bsa0556u:4": " prakārāntareṇa karaṇāsambhavāt /",
    "T11bsa0556u:5": " kramayaugapadye cākṣaṇikatve na staḥ /",
    "T11bsa0556u:6": " pūrvvāparakālayoaravicalitaikasvabhāvasya karttṛtvākarttṛtve virudvadharmmadvayāyogāt /",
    "T11bsa0556u:7": " tatra na tāvat kramaḥ kramāṇāmekaikaṃ prati pūrvāparakālayoḥ karttṛtvākarttṛtvāpatteḥ /",
    "T11bsa0556u:8": " evaṃ sarvvakramābhāvāt kevalaṃ sakalakāryyayaugapadyamavaśiṣyate /",
    "T11bsa0556u:9": " tatra ca sphuṭa taraḥ pūrvvāparakālayoḥ karttṛtvākartṛtvaprasaṅgaḥ /",
    "T11bsa0556u:10": " virudve ca karttṛtvākarttṛtve ekadharmmiṇi na sambhavataḥ /",
    "T11bsa0556u:11": " ekasvabhāvaśca tāvatkālamakṣaṇika iti sidva etasmin kramayaugapadyayorayogaḥ /",
    "T11bsa0556u:12": " tadevamakṣaṇike vyāpakānupalabdhyā niṣidvaṃ sattvaṃ kṣaṇika evā[va] tiṣṭhate iti kṣaṇikatvena vyāptaṃ /",
    "T11bsa0556u:13": " tattena vyāptaṃ yat yatra dharmmiṇi sidhyati tatra kṣaṇikatvaṃ prasādhayati /",
    "T11bsa0556u:14": " idamevedānīṃ vicāryyate /",
    "T11bsa0556u:15": " keyaṃ (kveyaṃ)",
    "T11bsa0556u:16": " vyāptigrahītavyā dṛṣṭāntadharmmiṇi sādhyadharmmiṇi vā /",
    "T11bsa0556u:17": " kecidāhuḥ /",
    "T11bsa0556u:18": " dṛṣṭāntadharmmiṇyeva dhūmavat /",
    "T11bsa0556u:19": " anyathā sādhanavaiphalyaṃ syāt /",
    "T11bsa0556u:20": " ubhayadharmmasidvi(dve)",
    "T11bsa0556u:21": " ranāntarīyakatvāt vyāptisidveḥ /",
    "T11bsa0556u:22": " nahi mahānasasidvāyāmagnidhūmayorvyāptau punaragnisidvaye dhūmaliṅgamanviṣyata iti / tathāhi /",
    "T11bsa0556u:23": " dṛṣṭānte gṛhyate vyāptirdharmmayostatra dṛṣṭayoḥ /",
    "T11bsa0556u:24": " hetumātrasya dṛṣṭasya vyāptiḥ pakṣe tu gamyate //",
    "T11bsa0556u:25": " sā ca sarvvopasaṃhārāt sāmānyamavalambate /",
    "T11bsa0556u:26": " tasya dharmmiṇi vṛttistu pratīyetānumānataḥ //",
    "T11bsa0556u:27": " pratyakṣadṛṣṭayorvanhidhūmayoḥ kāryyakāraṇabhāvasidvau tayorvyāptisidviriti pratyakṣasidve vanhau yuktamanumānavaiphalyam /",
    "T11bsa0556u:28": " naivaṃ vyāptisidveḥ prāk pramāṇāntarasidvaṃ dharmmiṇi kṣaṇikatvam /",
    "T11bsa0556u:29": " sādhanadharmmameva tu kevalamanupaśyanto viparyyaye bādhakapramāṇavalāttasya kṣaṇikatvena vyāptiṃ pratīmaḥ /",
    "T11bsa0556u:30": " tattataḥ sādhanavaiphalyam /",
    "T11bsa0556u:31": " vaiphalyameva,",
    "T11bsa0556u:32": " kṣaṇikatvavyāptasya sattvasya tathātvena dharmmiṇi pratītau kṣaṇikatvasyāpi pratīteriti cet / na /",
    "T11bsa0556u:33": " sarvvopasaṃhāravatī hi vyāptiḥ sādhyasidveraṅgam /",
    "T11bsa0556u:34": " tadiyamanapekṣitadharmmiviśeṣaṃ sādhanadharmmamātramavalambate /",
    "T11bsa0556u:35": " tadyathā /",
    "T11bsa0556u:36": " yatra dhūmastatrāgniriti /",
    "T11bsa0556u:37": " na punaryatra mahānase dhūmastatrāgniriti /",
    "T11bsa0556u:38": " evamihāpi yat sattatkṣaṇikamiti vyāptipratītau sādhanadharmmasyāpi dharmmiṇi sattvaṃ nāntarbhavati /",
    "T11bsa0556u:39": " kiṃ punaḥ sādhyadharmmasya /",
    "T11bsa0556u:40": " tasmāt sattvasāmānyasya sādhanadharmmasya pakṣadharmmatvaṃ vyāptiścaikaśaḥ pratipādya tadubhayasāmarthyāt sādhyadharmmasya dharmmiṇi vṛttiḥ pratīyata iti kuto 'numānavaiphalyaṃ /",
    "T11bsa0556u:41": " yadyevaṃ vyāptipratītāvasati dharmmiṇi parāmarśe sādhyadharmmiṇi vyāptigrahaṇamiti /",
    "T11bsa0556u:42": " kutaḥ /",
    "T11bsa0556u:43": " tatra dṛṣṭasya sattvasya vyāptipratīteḥ /",
    "T11bsa0556u:44": " yathā mahānasadṛṣṭāgnidhūmayorvyāptigrahe dṛṣṭāntadharmmiṇi vyāptigrahaṇamucyate /",
    "T11bsa0556u:45": " na hi vyāptigrahaṇe mahānasaparāmarśo 'stītyuktaṃ /",
    "T11bsa0556u:46": " nanu vyāptipakṣadharmmatvayorekaśaḥ pratītāvapi yasyaiva pakṣadharmmatvamavagatantasyaiva sādhyena vyāptiravasiteti sāmarthyāt sādhyasattākathanamavaiyarthyaṃ sādhanasya /",
    "T11bsa0556u:47": " nanu na pakṣadharmmatvagatiḥ sādhyagatiḥ sādhyadharmmasaṃsparśāt /",
    "T11bsa0556u:48": " nāpi vyāptipratītireva sādhyasidviḥ /",
    "T11bsa0556u:49": " sāmānyālambanatayā dharmmiviśeṣeṇa dharmmayoranavacchedāt /",
    "T11bsa0556u:50": " anyathā viśeṣayorvyāptiprasaṅgāt tadayaṃ vyastaviṣayaḥ sāmarthyāditi hetunirddeśaḥ /",
    "T11bsa0556u:51": " atha hetostrairūpyaparicchedasāmarthyāt sādhyapratītirutpadyata ityucyate /",
    "T11bsa0556u:52": " na tarhīdānīṃ vyarthohetuḥ /",
    "T11bsa0556u:53": " svarūpaniścayena sādhyaniścayopajananāt /",
    "T11bsa0556u:54": " na hi kvacidiyattādhikaṃ liṅgasya karttavyamastīti /",
    "T11bsa0556u:55": " api ca gṛhīte pakṣadharmmatve sambandhe ca smṛte anumānaṃ bhavadbhiriṣyate /",
    "T11bsa0556u:56": " tadvadantarvyāptāvapīṣyatāṃ /",
    "T11bsa0556u:57": " na hi bahirvyāptivādināmapi vismṛtāyāṃ vyāptau anumānapravṛttirasti /",
    "T11bsa0556u:58": " tatra yasyaiva pakṣadharmmatvamavagataṃ tasyaiva sādhyadharmmeṇa vyāptismṛteḥ kinna sarvvānumānavaiyarthyaṃ /",
    "T11bsa0556u:59": " sādhyadharmmiṇo 'parāmarśeṇa vyāpteḥ smaraṇāditi cet /",
    "T11bsa0556u:60": " sādhyadharmmiṇi dṛṣṭasyaiva vyāptismaraṇe kathaṃ sādhyadharmmiṇo 'parāmarśaḥ /",
    "T11bsa0556u:61": " sāmānyālambanatvādvyāpteḥ /",
    "T11bsa0556u:62": " sādhyadharmmino 'navacchedāditi cet /",
    "T11bsa0556u:63": " nanu tatra dṛṣṭasya kathaṃ tenānavacchedaḥ /",
    "T11bsa0556u:64": " tenāvacchinnasya vā asādhāraṇatvāt kathaṃ vyāptiḥ /",
    "T11bsa0556u:65": " ayogavyavacchedena viśeṣaṇānnāsādhāraṇateti cet tathāpi kinna sādhyadharmmī parāmṛśyate /",
    "T11bsa0556u:66": " yatra yatra parvvate dhūmastatra tatrāgniryathā mahānasa iti sāmānyālambanāyāṃ vyāptau",
    "T11bsa0556u:67": " dharmmiviśeṣaparāmarśasyānaṅgatvāditi cet yuktametat sādhyadharmmiṇā hyayogavyavacchedaḥ",
    "T11bsa0556u:68": " sādhanadharmmasya rūpāntarameva pakṣadhammatvākhyaṃ /",
    "T11bsa0556u:69": " na tvayaṃ vyāpteraṅgaṃ /",
    "T11bsa0556u:70": " tamantareṇāpi vyāpteḥ sāmānyālambanāyāḥ paricchedaparisamāpteḥ kathamanyathā dṛṣṭāntadharmmiṇi vyāptigrahaṇavārttāpi tadedānīṃ pakṣadharmmatvāyogāt",
    "T11bsa0556u:71": " pakṣadharmmatvagrahaṇe vā tadaiva sādhyamapi sāmarthyādasidvaṃ sidvamiti sarvvānumānavaiyarthyaprasaṅgaḥ /",
    "T11bsa0556u:72": " paścātkālabhāviliṅgajñānamapi ca smṛtireva syāt na pramāṇaṃ /",
    "T11bsa0556u:73": " tasmāt vyāpteranaṅgatvāt pakṣadharmmatvaṃ vyāptigrahaṇe sadapi nāntarbhavatīti pṛthaggṛhītasmṛtayoḥ pakṣadharmmatvavyāptyoḥ sāmarthyādanumeyagatirutpadyate iti /",
    "T11bsa0556u:74": " evamavaiyarthyaṃ sādhanānāmeṣitavyam iti mānaphalatvāt /",
    "T11bsa0556u:75": " tadvat pṛthagmūtayoḥ pakṣadharmmatvavyāptyoḥ sāmarthyādanumānotpattirantarvyāptāvapi kinneṣyate /",
    "T11bsa0556u:76": " tadiṣṭau vā kathaṃ sādhanavaiyarthyaṃ /",
    "T11bsa0556u:77": " trairūpyagatisāmarthyādanumeyagatiriti hi tadupādānaśaktireva sāmarthyamucyate,",
    "T11bsa0556u:78": " na tu trairupyapratīterantarbhāva iti sarvvaṃ samānaṃ /",
    "T11bsa0556u:79": " na sarvvaṃ samānaṃ /",
    "T11bsa0556u:80": " antarvyāptau hi vyāptiṃ prati gatyaiva pakṣadharmmatvamavagataṃ anavagate pakṣadharmmatve vyāpterapyanavagateḥ /",
    "T11bsa0556u:81": " tato vyāptipūrvvake sādhanavāhye pakṣadharmmavacanamanarthakamanantavyāptau /",
    "T11bsa0556u:82": " naivaṃ bahirvyāptau bahireva vyāptigrahaṇāt / atrāha,-",
    "T11bsa0556u:83": " “yena tena krameṇātra prayukte sādhane sati /",
    "T11bsa0556u:84": " avetyaṃ pakṣadharmmatvaṃ paścādvyāptiḥ pratīyate //",
    "T11bsa0556u:85": " pratyakṣa iva dṛṣṭānte tatra setyanyathā kathaṃ /",
    "T11bsa0556u:86": " dvau dṛṣṭvā vidma iti ced vyāpteḥ prāk dvayadṛk kathaṃ //“",
    "T11bsa0556u:87": " vyāptipakṣadharmmatve hi svavākyābhyāṃ yena tena prayuktābhyāṃ sūcyete na tu sākṣāt pratīyete /",
    "T11bsa0556u:88": " vācaḥ svayamapramāṇatvāt / yadāha,-",
    "T11bsa0556u:89": " śaktasya sūcakaṃ heturvaco 'śaktamapi svayamiti /",
    "T11bsa0556u:90": " sūcitayo 'stu tayoḥ sattve hetau prathamatarapakṣadharmmatvaviṣayameva pramāṇamabhimukhībhavatu /",
    "T11bsa0556u:91": " tena pramāṇena dharmmiṇi sidvasya sattvasya paścādvyāptiḥ pramāṇāntareṇa gṛhyata iti kasya vaiyarthyamiti /",
    "T11bsa0556u:92": " pratyakṣe 'pi dṛṣṭāntadharmmiṇi prathamaṃ heturgṛhyate paścādvyāptirityeṣa eva kramaḥ anyathā dṛṣṭāntadharmmiṇi vyāptirgṛhītetyetadeva na syāt",
    "T11bsa0556u:93": " dṛṣṭāntadharmmiṇyadṛṣṭasyaiva hetorvyāptigrahaṇāt /",
    "T11bsa0556u:94": " yadyevaṃ sādhyadharmmo 'pi vyāptigrahaṇādhikaraṇe dharmmiṇi grahītabya eva yathā vanhidhūmayoriti cet / na /",
    "T11bsa0556u:95": " tatra dṛṣṭasya hetorvipakṣe bādhakavṛttimātrādeva vyāptisidveḥ /",
    "T11bsa0556u:96": " jñātaścaivaṃ na khalu vyāptigrahaṇāt prāk kṣaṇikasya kvacidapi sidvirasti tasyānumeyatvāt /",
    "T11bsa0556u:97": " asidvāyāñca vyāptāvanumānāpravṛtteḥ /",
    "T11bsa0556u:98": " sādhanāntarasya ca tadarthamananusaraṇāt /",
    "T11bsa0556u:99": " anusaraṇe 'pyanavasthā syāt /",
    "T11bsa0556u:100": " avasthāne tāvat prayāsasya vaiyarthyāt /",
    "T11bsa0556u:101": " viaparyyaye vyāptibalādeva vyāptisidveravighātāt /",
    "T11bsa0556u:102": " vanhidhūmayostu nādṛṣṭayoḥ kāryyakāraṇabhāvasidveḥ /",
    "T11bsa0556u:103": " tatsidvau na vipakṣe bādhakavṛttiriti dvayadarśanavyapekṣā?",
    "T11bsa0556u:104": " vanhidhūmayorvyāptisidviḥ sattvakṣaṇikatvayostu naivaṃ /",
    "T11bsa0556u:105": " yathoktanyāyena vyāptisidveḥ /",
    "T11bsa0556u:106": " tasmāt sattvamātrasya tatra dharmmiṇi sidvasya bādhakavaśādvyāptiḥ setsyatītyeṣitavyaṃ /",
    "T11bsa0556u:107": " tadvadantarvyāptāvapi /",
    "T11bsa0556u:108": " te ime vyāptipakṣadharmmatve svasvapramāṇavyavacchedyasādhanavākye na tu kevalaṃ sūcayitavye /",
    "T11bsa0556u:109": " na cānyataravākyena śakyamubhayaṃ sūcayitumiti kuto 'nyataravākyavaiyarthyaṃ //",
    "T11bsa0556u:110": " ekasyaiva hi dharmmasya kramātrairūpyaniścayaḥ /",
    "T11bsa0556u:111": " vismṛtāvanumābhāvāt tat kiṃ vyarthānumākhileti //",
    "T11bsa0556u:112": " api ca saṃgrahaślokaḥ,-",
    "T11bsa0556u:113": " bādhakāt sādhyasidviścedvyartho hetvantaragrahaḥ /",
    "T11bsa0556u:114": " bādhakāttadasidviścedvyartho dharmmyantaragrahaḥ //",
    "T11bsa0556u:115": " yadi hi dharmmiṇi vyāptiḥ sidhyantyeva sādhyasidvimantarbhāvayati /",
    "T11bsa0556u:116": " nanu lābha evaiṣaḥ /",
    "T11bsa0556u:117": " byāptiprasādhakādeva pramāṇāt sādhyasidveḥ sattvahetvapāśrayaṇaprayāsasya nirasanāt /",
    "T11bsa0556u:118": " na hi vyasanamevaitalliṅgāntarānusaraṇaṃ nāma /",
    "T11bsa0556u:119": " atha na vyāptisādhakāt sādhyasidviḥ /",
    "T11bsa0556u:120": " na tarhyantarvyāptau hetuvaiyarthyamiti kimakāṇḍakātaratayā bahu taramāyāsamāviśasi /",
    "T11bsa0556u:121": " dvayaṃ hi bhavataḥ sādhyaṃ dṛṣṭāntadharmmiṇi vṛttiḥ sādhyadharmmiṇi ca /",
    "T11bsa0556u:122": " yathākramaṃ byāptipakṣadharmmatvayoḥ sidvyarthaṃ /",
    "T11bsa0556u:123": " nanu yadā pratiniyate dharmmiṇi vivādaḥ,",
    "T11bsa0556u:124": " tadvahirbhūte ca dharmmiṇi vyāptigrahaṇaṃ tadānīṃ bhavedvaiyarthyaṃ /",
    "T11bsa0556u:125": " yadā tu vastumātre vivādaḥ tadā sarvvavastuṣu hetorvṛttistvayāpi sādhyā mayāpi ceti katamasmin dharmmiṇi hetorvṛttisādhanaṃ mama vyarthaṃ bhaviṣyati",
    "T11bsa0556u:126": " kathamidānīṃ bahirvyāptirvivādādhikaraṇaṃ bhūta evānyatamasmin vyāptisādhanāt /",
    "T11bsa0556u:127": " tāvanmātralakṣaṇatvācca sādhyadharmmiṇaḥ /",
    "T11bsa0556u:128": " bādhakaṃ pramāṇaṃ pravarttamānamantargatamapi dharmmiṇaṃ bahiṣkarotīti cet etadeva kathaṃ bhavatu bādhakena pravarttamānenaiva tasmin sādhyasādhanāt",
    "T11bsa0556u:129": " sādhyasaṃśayopagame sādhyadharmmiṇi lakṣaṇopagamāditi cet ayuktametat /",
    "T11bsa0556u:130": " bādhakamātrāt na sādhyasidvirityasminpakṣe dharmmyantaraparigrahavaiyarthyābhidhānāt /",
    "T11bsa0556u:131": " bādhakāt sādhyasidvirityasmiṃstu pakṣe sādhanavaiyarthyamāpāditaṃ /",
    "T11bsa0556u:132": " tasmādvādhakamātreṇa sādhyāsidvau na kvacit sandehanivṛttiḥ /",
    "T11bsa0556u:133": " sandehānivṛttau na vahiṣkaraṇamavahiṣkṛtaśca sādhyadharmmyeveti tatra vyāptirantarvyāptireva nedānīṃ bahirvyāptervārttāpi /",
    "T11bsa0556u:134": " tadiyaṃbahirvyāptiramusmin pakṣe kathaṃ bhavati yadi pratiniyate dharmmiṇi vivādaḥ /",
    "T11bsa0556u:135": " tadvahirbhūte ca dharmmiṇi vyāptigrahaṇambhavati /",
    "T11bsa0556u:136": " tatra ca durudvaraḥ dharmmyantaraparigrahavaiyarthyadoṣaḥ /",
    "T11bsa0556u:137": " bādhakamātreṇa tu sādhyasidvau hetyantarameva vyarthaṃ /",
    "T11bsa0556u:138": " api ca satvahetorviśeṣeṇa na vahirvyāptisambhavaḥ /",
    "T11bsa0556u:139": " asidve dharmmiṇaḥ sattve vivādānavatārataḥ /",
    "T11bsa0556u:140": " tatrāsidvasya ca vyāptigrahaṇe sādhyadharmmiṇi //",
    "T11bsa0556u:141": " vyāptigrahaḥ kathaṃ nasyāddṛṣṭānte 'pi na vā bhavet //",
    "T11bsa0556u:142": " yatra hi dharmmiṇi dṛṣṭasya hetorvyāptiḥ pratīyate tatra tasya vyāptigrahaṇamākhyāyate /",
    "T11bsa0556u:143": " dṛṣṭañca sādhyadharmmiṇi sattvamanyathā vimatyayogāditi kathaṃ nāntarvyāptiḥ /",
    "T11bsa0556u:144": " tathāpi sādhanavaiyarthyaniṣedhāya bahireva gṛhṇīma iti cet tat kimidānīṃ tvadicchānurodhāt dharmmiṇi hetorddarśanamadarśanamastu /",
    "T11bsa0556u:145": " darśanaviśeṣe vā bahireva vyāptigrahaṇavyavasthāstu /",
    "T11bsa0556u:146": " ubhayatra dṛṣṭasya vyāptigrahaṇe 'pyasti bahirvyāptibhāga iti cet /",
    "T11bsa0556u:147": " nanu kimarthamiyān bhāgo yatnena saṃrakṣyate /",
    "T11bsa0556u:148": " mābhūt hetuvaiyarthyamiti cet /",
    "T11bsa0556u:149": " nanu yadi bādhakavṛttimātreṇa vyāptigrahaṇādhikaraṇe dharmmiṇi sādhyasidveḥ sādhanavaiyarthyamantarvyāptau tadetadvahirvyāptāvapi tulyaṃ /",
    "T11bsa0556u:150": " tasmād vyasanamātraṃ bahirvyāptigrahaṇe viśeṣeṇa sattve hetau kevalaṃ jaḍadhiyāmeva niyamena dṛṣṭāntasāpekṣaḥ sādhanaprayogaḥ paritoṣāya jāyate",
    "T11bsa0556u:151": " teṣāmevānugrahārthamācāryyo dṛṣṭāntamupādatte /",
    "T11bsa0556u:152": " yat sattatkṣaṇikaṃ yathā ghaṭa iti /",
    "T11bsa0556u:153": " paṭumatayastu naivaṃ dṛṣṭāntamapekṣante /",
    "T11bsa0556u:154": " “tasmāddṛṣṭāntaroktebhyo ghaṭaṃ dṛṣṭāntamabravīt /",
    "T11bsa0556u:155": " tathā māneṣvavaiyarthyādantarvyāptāvapīṣyatām //",
    "T11bsa0556u:156": " ityantaraślokaḥ //",
    "T11bsa0556u:157": " kathamidānīṃ anumeye sattvameva sattvameva sapakṣa eva sattvamasapakṣe vāsattvameva niścitamiti hetostrairupyamavagantavyam /",
    "T11bsa0556u:158": " “matau sapakṣāsapakṣau sādhyadharmmayutāyutau /",
    "T11bsa0556u:159": " sattvāsattve tatra hetoste grāhye yatra tatra vā //“",
    "T11bsa0556u:160": " sādhyadharmmayuktaḥ sarvvaḥ sāmānyena sapakṣaḥ,",
    "T11bsa0556u:161": " atadyuktaścāsapakṣa iti /",
    "T11bsa0556u:162": " tasmin sapakṣa eva sattvamasapakṣe cāsattvameva yathākramamanvayavyatirekau tau punaryatra tatra vā dharmmiṇi grahītavyau yatra śakyau grahītum",
    "T11bsa0556u:163": " tadiha sattvasya sarvvato 'kṣaṇikādvyāvṛttau bādhakabalāt sidvāyāṃ yat sattat kṣaṇikameveti anvayaḥ sādhyadharmmiṇyavagṛhyate /",
    "T11bsa0556u:164": " tatra dṛṣṭasya hetorvyāptigrahaṇāt dharmmyantarāsambhavāt /",
    "T11bsa0556u:165": " sambhave 'pi tadanusaraṇavaiyarthyāt /",
    "T11bsa0556u:166": " yadyevamasādhāraṇo nāma kathamanaikāntika uktaḥ //",
    "T11bsa0556u:167": " asādhāraṇatāṃ hetudoṣammūḍhavyapekṣayā /",
    "T11bsa0556u:168": " abravīdagrahādvyāpti(pte)",
    "T11bsa0556u:169": " rnaivaṃ sarvvopasaṃhṛtau //",
    "T11bsa0556u:170": " uktametajjaḍadhiyo dharmmyantara eva vyāptigrahaṇaṃ pratipannāḥ /",
    "T11bsa0556u:171": " tadabhimānāpekṣayāsādhāraṇamanaikāntikamāha śrāvaṇatvaṃ dṛṣṭāntābhāvāt /",
    "T11bsa0556u:172": " sādhyadharmmiṇi ca vyāptiraniṣṭeragṛhītāyāṃ vyāptau sandigdhobhayatayāniścayakaratvāt /",
    "T11bsa0556u:173": " athavā asādhāraṇataiva śrāvaṇatvasya mūḍhābhimānopakalpitā /",
    "T11bsa0556u:174": " dṛṣṭaiva hi śabdavyaktidharmmiṇī vivādādhikaraṇāt /",
    "T11bsa0556u:175": " anyathā dharmmyasidviprasaṅgācca /",
    "T11bsa0556u:176": " dṛṣṭādṛṣṭaśabdavyaktisādhāraṇañca śrāvaṇatvaṃ hetuḥ /",
    "T11bsa0556u:177": " dhūmasāmānyavat /",
    "T11bsa0556u:178": " tataḥ sarvvopasaṃhāravatyāḥ vyāpteḥ sambhavāt sattvādivadadṛṣṭameva sādhanaṃ śrāvaṇatvākhyaṃ /",
    "T11bsa0556u:179": " kramayaugapadyānupalambha eva cātra bādhakaṃ pramāṇaṃ /",
    "T11bsa0556u:180": " śrotrajñānajana katvameva hi śrāvaṇatvaṃ /",
    "T11bsa0556u:181": " tasmānmūḍhavyapekśayāsādhāraṇatvāt /",
    "T11bsa0556u:182": " asādhāraṇasya sarvvopasaṃhārāyogāt /",
    "T11bsa0556u:183": " sādhya dharmmiṇi vyāptipratītāveva sādhyapratīteḥ sādhanavaiphalyaṃ syādeva /",
    "T11bsa0556u:184": " tanmābhūvvaiphalyamiti naiva vyāptirgrahītavyā /",
    "T11bsa0556u:185": " tasyāmagṛhītāyāṃ sandigdhobhayatayā syādanaikāntikatvaṃ /",
    "T11bsa0556u:186": " sarvvopasaṃhāreṇa tu vyāptigrahaṇe yathoktanyāyena sādhanavaiphalyābhāvāt /",
    "T11bsa0556u:187": " aduṣṭaṃ sattvādi sādhanameveti veditavyam /",
    "T11bsa0556u:188": " tadevamubhayathā mūḍhajanāpekṣayāsādhāraṇamanaikāntikamuktam /",
    "T11bsa0556u:189": " samānañcaitadvahirvyāptivādināmapi yadi hi mūḍhamatāpekṣā na syāt syādeva śrāvaṇatvamaduṣṭo hetuḥ /",
    "T11bsa0556u:190": " satvādivanniyataśabdeṣu hi vivāde śabdāntaraṃ syāt /",
    "T11bsa0556u:191": " dṛṣṭāntaḥ sarvvaśabdeṣu vigatau bādhakaṃ pramāṇaṃ pravarttammanaṃ adṛṣṭāntamapi tatraikaṃ dṛṣṭāntayatīti kathama sādhāraṇamanaikāntikaṃ veti",
    "T11bsa0556u:192": " antarvyāptisamarthanaṃ samāptamiti // 0 //",
    "T11bsa0556u:193": " kṛtiriyaṃ ratnākaraśāntipādānāmiti // 0 //"
}