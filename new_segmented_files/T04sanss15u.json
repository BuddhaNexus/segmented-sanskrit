{
    "T04sanss15u:0": " bhogapuṇyaśuddhiḥ pañcadaśaḥ paricchedaḥ //",
    "T04sanss15u:1": " śikṣāsamuccayasyâtmaśuddhyanantaraṃ bhogaśuddhiḥ saṃcayâbhāvāt /",
    "T04sanss15u:2": " pṛthag iha lekhitā /",
    "T04sanss15u:3": " bhogaśuddhiṃ ca jānīyāt samyagājīvaśodhanāt //",
    "T04sanss15u:4": " yathôktam āryôgraparipṛcchāyām /",
    "T04sanss15u:5": " iha gṛhapate gṛhī bodhisatvo dharmeṇa bhogān paryeṣate nâdharmeṇa /",
    "T04sanss15u:6": " samena na viṣameṇa /",
    "T04sanss15u:7": " samyagājīvo bhavati na viṣamâjīvêti //",
    "T04sanss15u:8": " āryaratnameghe 'py uktaṃ /",
    "T04sanss15u:9": " na bodhisatvo dāyakaṃ dānapatiṃ dṛṣṭvêryāpatham āracayati /",
    "T04sanss15u:10": " kathaṃ nêryāpatham āracayati /",
    "T04sanss15u:11": " na śanair mandaṃ mandaṃ kramān utkṣipati na nikṣipati yugamātraprekṣikayā saviśva-",
    "T04sanss15u:12": " [ Bendall ed p268 ---> ]",
    "T04sanss15u:13": " staprekṣikayânābhogaprekṣikayā /",
    "T04sanss15u:14": " evaṃ kāyakuhanāṃ na karoti /",
    "T04sanss15u:15": " kathaṃ vākkuhanāṃ na karoti /",
    "T04sanss15u:16": " na bodhisatvo lābhahetor lābhanidānaṃ mandabhāṇī mṛdubhāṇī na priyabhāṇī bhavati /",
    "T04sanss15u:17": " nânuvartanavacanāni niścārayati /",
    "T04sanss15u:18": " pe //kathaṃ na cittakuhanāṃ kuroti /",
    "T04sanss15u:19": " bodhisatvo dāyakena dānapatinā vā lābhena pravāryamāṇo vā câlpêcchatāṃ darśayati /",
    "T04sanss15u:20": " citte na spṛhām utpādayati /",
    "T04sanss15u:21": " antardāhâiṣa kulaputra yad vācâlpêcchatā cittena lābhakāmatā /",
    "T04sanss15u:22": " evaṃ hi kulaputra bodhisatvaḥ kuhanalapanalābhâpagato bhavati / pe /",
    "T04sanss15u:23": " na bodhisatvo dānapatiṃ vā dṛṣṭvā nimittaṃ karoti /",
    "T04sanss15u:24": " vighāto me cīvareṇa /",
    "T04sanss15u:25": " vighāto me pātreṇa /",
    "T04sanss15u:26": " vighāto me glānabhaiṣajyena /",
    "T04sanss15u:27": " na ca taṃ dāyakaṃ dānapatiṃ vā kiṃcit prārthayate /",
    "T04sanss15u:28": " na vācaṃ niścārayati /",
    "T04sanss15u:29": " evaṃ hi bodhisatvo nimittalābhâpagato bhavati /",
    "T04sanss15u:30": " yāvan na bodhisatvo dāyakaṃ dānapatiṃ dṛṣṭvâivaṃ vācaṃ niścārayati /",
    "T04sanss15u:31": " amukenâmu-",
    "T04sanss15u:32": " [ Cambridge MS f117b ---> ]",
    "T04sanss15u:33": " kena vā me dānapatinâmukaṃ vastu pratipāditaṃ tasya ca mayâmukôpakāraḥ kṛtaḥ /",
    "T04sanss15u:34": " tena me śīlavān ayam iti kṛtvêdaṃ cêdaṃ ca dattaṃ bahuśrutêti /",
    "T04sanss15u:35": " alpêcchêti kṛtvā /",
    "T04sanss15u:36": " mayā ca tasya kāruṇyacittam upasthāpya parigṛhītaṃ /",
    "T04sanss15u:37": " pe //",
    "T04sanss15u:38": " tatra kāyakṣatir yad uta lābhahetor lābhanidānam ādhāvanaparidhāvanaṃ dauḥśīlyasamudācaraṇaṃ ca /",
    "T04sanss15u:39": " cittakṣatir yad uta prārthanā /",
    "T04sanss15u:40": " [ Bendall ed p268 ---> ]",
    "T04sanss15u:41": " lābhināṃ ca brahmacāriṇām antike vyāpādabahulatā /",
    "T04sanss15u:42": " evaṃ hi bodhisatvo viṣamaparyeṣṭilābhâpagato bhavati /",
    "T04sanss15u:43": " pe //",
    "T04sanss15u:44": " iha bodhisatvo na tulākūṭena na mānakūṭena na visraṃbhaghātikayā na dhūrtatayā lābham upārjayati /",
    "T04sanss15u:45": " evaṃ hi bodhisatvo 'dharmalābhâpagato bhavati / pe /",
    "T04sanss15u:46": " ye te lābhā staupikasaṃsṛṣṭā vā dhārmikasaṃsṛṣṭā vā sāṃghikasaṃsṛṣṭā vâdattā vânanujñātā vā /",
    "T04sanss15u:47": " tān na pratīcchati na svīkaroti /",
    "T04sanss15u:48": " evaṃ hi bodhisatvo 'pariśuddhalābhâpagato bhavati /",
    "T04sanss15u:49": " yāval labdhā lābhaṃ na mamāyate /",
    "T04sanss15u:50": " na dhanāyate /",
    "T04sanss15u:51": " na saṃnidhiṃ karoti /",
    "T04sanss15u:52": " kālânukālaṃ ca śramaṇabrāhmaṇebhyo dadāti /",
    "T04sanss15u:53": " mātāpitṛmitrâmātyajñātisālohitebhyaḥ kālânukālam ātmanā paribhuṅkte paribhuñjānaś câraktaḥ paribhuṅkte /",
    "T04sanss15u:54": " svanadhyavasito na câlabhyamāne lābhe khedacittam utpādayati /",
    "T04sanss15u:55": " na paritapyati na ca dāyakadānapatīnām antike 'prasādacittam utpādayatîty ādi //",
    "T04sanss15u:56": " tatrâiṣâpy asya bodhisatvasya bhogaśuddhir ātmabhāvaśuddhivat parahitāya bhavet //",
    "T04sanss15u:57": " yathôktam āryavimalakīrtinirdeśe /",
    "T04sanss15u:58": " punar aparaṃ bhadanta śāriputra ye praviśantîdaṃ gṛhaṃ teṣāṃ samanantarapraviṣṭānāṃ sarvakleśā na bādhante 'yaṃ dvitīyâścaryâdbhuto dharmaḥ",
    "T04sanss15u:59": " punar atrâivôktaṃ /",
    "T04sanss15u:60": " atha tato bhojanāt sarvāvatī sā parṣat tṛptā bhūtā /",
    "T04sanss15u:61": " na ca tat bhojanaṃ kṣīyate /",
    "T04sanss15u:62": " yaiś ca bodhisatvaiḥ śrāvakaiś ca śakrabrahmalokapālais tad anyaiś ca satvais tad bhojanaṃ bhuktaṃ teṣāṃ tā-",
    "T04sanss15u:63": " [ Bendall ed p270 ---> ]",
    "T04sanss15u:64": " dṛśaṃ sukhaṃ kāye 'vakrāntaṃ yādṛśaṃ sarva-",
    "T04sanss15u:65": " [ Cambridge MS f118a ---> ]",
    "T04sanss15u:66": " sukhamaṇḍitāyāṃ lokadhātau bodhisatvānāṃ sukhaṃ /",
    "T04sanss15u:67": " sarvaromakūpebhyaś ca teṣāṃ tādṛśo gandhaḥ pravāti /",
    "T04sanss15u:68": " tad yathâpi nāma tasyām eva sarvagandhasugandhāyāṃ lokadhātau vṛkṣāṇāṃ gandhaḥ //",
    "T04sanss15u:69": " punaś côktaṃ /",
    "T04sanss15u:70": " yaiś ca bhadantânanda bhikṣubhir anavakrāntaniyāmair etad bhojanaṃ bhuktaṃ teṣām evâvakrāntaniyamānāṃ pariṇaṃsyati / pe /",
    "T04sanss15u:71": " yair anutpāditabodhicittaiḥ satvaiḥ paribhuktaṃ teṣām utpāditabodhicittānāṃ pariṇaṃsyati /",
    "T04sanss15u:72": " yair utpāditabodhicittair bhuktaṃ teṣāṃ nâpratilabdhakṣāntikānāṃ pariṇaṃsyatîti vistaraḥ //",
    "T04sanss15u:73": " śūnyatākaruṇā garbhaceṣṭitāt puṇyaśodhanam //",
    "T04sanss15u:74": " uktaṃ hy āryagaganagañjasūtre /",
    "T04sanss15u:75": " yad utâhaṃkāraviśuddhaṃ tad dānaṃ dadāti /",
    "T04sanss15u:76": " mamakāraviśuddhaṃ tad dānaṃ dadāti /",
    "T04sanss15u:77": " hetuviśuddhaṃ tad dānaṃ dadāti /",
    "T04sanss15u:78": " dṛṣṭiviśuddhaṃ tad dānaṃ dadāti /",
    "T04sanss15u:79": " nimittaviśuddhaṃ tad dānaṃ dadāti /",
    "T04sanss15u:80": " nānātvaviśuddhaṃ tad dānaṃ dadāti /",
    "T04sanss15u:81": " vipākapratikāṅkṣaṇāviśuddhaṃ tad dānaṃ dadāti /",
    "T04sanss15u:82": " yathā gaganaṃ samaviśuddhaṃ tad dānaṃ dadāti // pe /",
    "T04sanss15u:83": " yathā gaganam aparyantam evam aparyantīkṛtena cittena tad dānaṃ dadāti /",
    "T04sanss15u:84": " yathā gaganaṃ vistīrṇam anāvaraṇam evaṃ bodhipariṇāmitaṃ tad dānaṃ dadāti /",
    "T04sanss15u:85": " yathā gaganam arūpi evaṃ sarvarūpâniśritaṃ tad dānaṃ dadāti /",
    "T04sanss15u:86": " yathā gaganam avedayitṛ /",
    "T04sanss15u:87": " evaṃ sarvaveditapratiprasrabdhaṃ dānaṃ dadāti /",
    "T04sanss15u:88": " evam asaṃjñi asaṃskṛtam avijñaptilakṣaṇam evam apratijñānaṃ tad dānaṃ dadāti /",
    "T04sanss15u:89": " yathā gaganaṃ sarvabuddhakṣetraspharaṇam evaṃ sarvasatvamaitrīspharaṇaṃ tad dānaṃ dadāti / pe /",
    "T04sanss15u:90": " yathā gaganaṃ sadāprakāśam evaṃ cittaprakṛtiviśuddhaṃ tad dānaṃ dada-ti /",
    "T04sanss15u:91": " yathā gaganaṃ sarvasatvâvakāśaṃ evaṃ sarvasatvôpajīvyaṃ tad dānaṃ dadāti /",
    "T04sanss15u:92": " yāvad yathā nirmito nirmitāya dadāti nirvikalpo 'nābhogaḥ /",
    "T04sanss15u:93": " cittamanovijñānavigataḥ sarvadharmaniḥpratikāṅkṣī /",
    "T04sanss15u:94": " evaṃ dvayavigamatayā māyālakṣa-",
    "T04sanss15u:95": " [ Bendall ed p271 ---> ]",
    "T04sanss15u:96": " ṇasvabhāvaviśuddhaṃ bodhisatvas tad dānaṃ dadāti /",
    "T04sanss15u:97": " yasyêdṛśo dānaparityāgaḥ prajñājñānena ca sarvasatva-",
    "T04sanss15u:98": " [ Cambridge MS f118b ---> ]",
    "T04sanss15u:99": " kleśaparityāgaḥ /",
    "T04sanss15u:100": " upāyajñānena ca satvâparityāgaḥ /",
    "T04sanss15u:101": " evaṃ tyāgacittaḥ kulaputra bodhisatvo gaganasamadāno bhavati //",
    "T04sanss15u:102": " āryâkṣayamatisūtre 'py uktaṃ /",
    "T04sanss15u:103": " nâsti satvôtpīḍanādānam /",
    "T04sanss15u:104": " yāvan nâsti yathôkte ūnadānaṃ /",
    "T04sanss15u:105": " yāvan nâsti sarvasatveṣu dakṣiṇīyâvamanyanādānaṃ / pe /",
    "T04sanss15u:106": " nâsti nikrandadānaṃ yāvan nâsti yācanakeṣûpataptadānaṃ nâsty uccagghana*ullāpanadānaṃ nâsti parāṅmukhadānaṃ nâsty apaviddhadānaṃ nâsty asvahastadānaṃ / pe /",
    "T04sanss15u:107": " nâsty akalpikadānaṃ /",
    "T04sanss15u:108": " nâsty akāladānaṃ nâsti viṣaśastradānaṃ nâsti satvaviheṭhanādānam iti //",
    "T04sanss15u:109": " yat tarhy ugraparipṛcchāyām uktaṃ /",
    "T04sanss15u:110": " dānapāramitākālo 'yaṃ yasya yenârthas tasya tatpradānakālaḥ /",
    "T04sanss15u:111": " api tu tathâhaṃ kariṣyāmi /",
    "T04sanss15u:112": " madyapebhyâiva madyapānaṃ dāsyāmi /",
    "T04sanss15u:113": " tāṃs tān smṛtisaṃprajanye samādāpayiṣyāmîti //",
    "T04sanss15u:114": " madyapānād api nairāśyakṛte bodhisatve pratigho garīyān /",
    "T04sanss15u:115": " satvasaṃgrahahāniś câto 'nyaprasādanôpāyâsaṃbhave madyaṃ deyam ity abhiprāyaḥ /",
    "T04sanss15u:116": " śastrâdiṣv api yady anubadhagurulâdyavavicārād dānam āpadyeta /",
    "T04sanss15u:117": " nâivâpattir ity atâiva gamyate /",
    "T04sanss15u:118": " sūtreṣu tu sāmānyena pratiṣedha /",
    "T04sanss15u:119": " ity uktā dānaviśuddhidik //",
    "T04sanss15u:120": " śīlaviśuddhir āryagaganagañjasūtre evâbhihitā /",
    "T04sanss15u:121": " avirahitabodhicittatā cittaviśuddhyai apagataśrāvakapratyekabuddhacittatā prāmāṇikaviśuddhyaîty ādi //",
    "T04sanss15u:122": " [ Bendall ed p272 ---> ]",
    "T04sanss15u:123": " punar aparā śīlaviśuddhiḥ /",
    "T04sanss15u:124": " śuddhaṃ gaganaṃ śuddhaṃ tacchīlaṃ /",
    "T04sanss15u:125": " vimalaṃ gaganaṃ vimalaṃ tacchīlaṃ /",
    "T04sanss15u:126": " śāntaṃ gaganaṃ śāntaṃ tacchīlaṃ /",
    "T04sanss15u:127": " anunnataṃ gaganam anunnataṃ tacchīlaṃ /",
    "T04sanss15u:128": " anunītaṃ gaganam anunītaṃ tacchīlam /",
    "T04sanss15u:129": " yāvad achedyâbhedyaṃ gaganam achedyâbhedyaṃ tacchīlam ity ādi //",
    "T04sanss15u:130": " apratihataṃ gaganaṃ sarvasatvâpratighacittasya kṣāntipariśuddhiḥ /",
    "T04sanss15u:131": " samaprayogaṃ gaganaṃ sarvasatvasamacittasya kṣāntipariśuddhir ity ādi //",
    "T04sanss15u:132": " tad yathâpi syān mahāśālavanaṃ /",
    "T04sanss15u:133": " tasmi-",
    "T04sanss15u:134": " [ Cambridge MS f119a ---> ]",
    "T04sanss15u:135": " n kaścid evâgatya śālaṃ chindyāt /",
    "T04sanss15u:136": " tatra teṣām avaśiṣṭānāṃ nâivaṃ bhavati /",
    "T04sanss15u:137": " eṣa chinno vayam acchinnêti /",
    "T04sanss15u:138": " na teṣām anunayo na pratighaḥ /",
    "T04sanss15u:139": " na kalpo na vikalpo na parikalpaḥ //",
    "T04sanss15u:140": " yâivaṃ kṣāntir iyaṃ bodhisatvasya paramā gaganasamā kṣāntir /",
    "T04sanss15u:141": " iti //",
    "T04sanss15u:142": " āryaratnacūḍasūtre vistaram uktvâha /",
    "T04sanss15u:143": " idam ucyate vīryaṃ /",
    "T04sanss15u:144": " tasya kāyapariśuddhiḥ /",
    "T04sanss15u:145": " yat kāyasya pratibhāsapratibimbajñānaṃ vāco 'nabhilāpyajñānaṃ /",
    "T04sanss15u:146": " cittasyâtyantôpaśamajñānaṃ /",
    "T04sanss15u:147": " tathā maitrīsaṃnāhasaṃnaddho mahākaruṇâdhiṣṭhānapratiṣṭhitaḥ /",
    "T04sanss15u:148": " sarvâkāravarôpetaṃ śūnyatâkārâbhinirhṛtaṃ dhyānaṃ dhyāyati /",
    "T04sanss15u:149": " tatra katamā sarvâkāravarôpetā śūnyatā /",
    "T04sanss15u:150": " yā na dānavikalā /",
    "T04sanss15u:151": " yāvan nôpāyavikalā /",
    "T04sanss15u:152": " na mahāmaitrīmuditôpekṣāvikalā /",
    "T04sanss15u:153": " na satyajñānâvatāravikalā /",
    "T04sanss15u:154": " na bodhicittasatvâpekṣāvikalā /",
    "T04sanss15u:155": " nâśayâdhyāśayaprayogavikalā /",
    "T04sanss15u:156": " na dānapriyavadyatârthakriyā samānârthatāvikalā /",
    "T04sanss15u:157": " na smṛtisaṃprajanyavikalā /",
    "T04sanss15u:158": " na smṛtyupasthānasamyakprahāṇarddhipādêndriyabalabodhyaṅgâṣṭâṅgamārgavikalā na śamathavipaśyanāvikalā / pe /",
    "T04sanss15u:159": " upaśāntā ca svabhāvena /",
    "T04sanss15u:160": " [ Bendall ed p273 ---> ]",
    "T04sanss15u:161": " anupaśāntā ca karmakleśeṣu /",
    "T04sanss15u:162": " upekṣikā ca sarvadharmāṇāṃ /",
    "T04sanss15u:163": " avekṣikā ca buddhadharmāṇāṃ /",
    "T04sanss15u:164": " jahā ca svalakṣaṇena /",
    "T04sanss15u:165": " vikrāntā câdhiṣṭhānakāryatayā /",
    "T04sanss15u:166": " avyāpṛtā ca svarasena /",
    "T04sanss15u:167": " sadā vyāpṛtā ca buddhakāryeṣu /",
    "T04sanss15u:168": " śītībhūtā côpaśamena /",
    "T04sanss15u:169": " sadôjjvalitā ca satvaparipāke /",
    "T04sanss15u:170": " iyam ucyate sarvâkāravarôpetā śūnyatā //",
    "T04sanss15u:171": " yāvad iyaṃ kulaputra dhyānapāramitā caryāpariśuddhir iti //",
    "T04sanss15u:172": " etena prajñāpariśuddhir veditavyā /",
    "T04sanss15u:173": " evaṃ sarvapuṇyeṣv iti //",
    "T04sanss15u:174": " tathâryavimalakīrtinirdeśe 'py uktaṃ /",
    "T04sanss15u:175": " saddharmacakrapravartanamahāparinirvāṇasaṃdarśanagocaraś ca bodhisatvacaryâtyajanagocaraś câyam api bodhisatvasya gocara /",
    "T04sanss15u:176": " iti //bhogapuṇyaśuddhiḥ pañcadaśaḥ paricchedaḥ //",
    "T04sanss15u:177": " Copyright (c) 2002 by Jens Braarvig - Oslo"
}