{
    "GE07mbh_10_u:0": " 10,000.000*0001_01 nārāyaṇaṃ namaskṛtya naraṃ caiva narottamam",
    "GE07mbh_10_u:1": " 10,000.000*0001_02 devīṃ sarasvatīṃ caiva tato jayam udīrayet",
    "GE07mbh_10_u:2": " 10,000.000*0002_01 oṃ namaḥ sakalakalyāṇadāyine cakrapāṇaye",
    "GE07mbh_10_u:3": " 10,000.000*0002_02 viṣayārṇavamagnānāṃ samuddharaṇasetave",
    "GE07mbh_10_u:4": " 10,001.001 saṃjaya uvāca",
    "GE07mbh_10_u:5": " 10,001.001a tatas te sahitā vīrāḥ prayātā dakṣiṇāmukhāḥ",
    "GE07mbh_10_u:6": " 10,001.001c upāstamayavelāyāṃ śibirābhyāśam āgatāḥ",
    "GE07mbh_10_u:7": " 10,001.001c*0003_01 .... .... sarve sumanasas tadā",
    "GE07mbh_10_u:8": " 10,001.001c*0003_02 samīpe pāṇḍavāv etya vāsudevo 'bravīd idam",
    "GE07mbh_10_u:9": " 10,001.002a vimucya vāhāṃs tvaritā bhītāḥ samabhavaṃs tadā",
    "GE07mbh_10_u:10": " 10,001.002c gahanaṃ deśam āsādya pracchannā nyaviśanta te",
    "GE07mbh_10_u:11": " 10,001.003a senāniveśam abhito nātidūram avasthitāḥ",
    "GE07mbh_10_u:12": " 10,001.003c nikṛttā niśitaiḥ śastraiḥ samantāt kṣatavikṣatāḥ",
    "GE07mbh_10_u:13": " 10,001.004a dīrgham uṣṇaṃ ca niḥśvasya pāṇḍavān anvacintayan",
    "GE07mbh_10_u:14": " 10,001.004c śrutvā ca ninadaṃ ghoraṃ pāṇḍavānāṃ jayaiṣiṇām",
    "GE07mbh_10_u:15": " 10,001.005a anusārabhayād bhītāḥ prāṅmukhāḥ prādravan punaḥ",
    "GE07mbh_10_u:16": " 10,001.005c te muhūrtaṃ tato gatvā śrāntavāhāḥ pipāsitāḥ",
    "GE07mbh_10_u:17": " 10,001.006a nāmṛṣyanta maheṣvāsāḥ krodhāmarṣavaśaṃ gatāḥ",
    "GE07mbh_10_u:18": " 10,001.006c rājño vadhena saṃtaptā muhūrtaṃ samavasthitāḥ",
    "GE07mbh_10_u:19": " 10,001.007 dhṛtarāṣṭra uvāca",
    "GE07mbh_10_u:20": " 10,001.007a aśraddheyam idaṃ karma kṛtaṃ bhīmena saṃjaya",
    "GE07mbh_10_u:21": " 10,001.007c yat sa nāgāyutaprāṇaḥ putro mama nipātitaḥ",
    "GE07mbh_10_u:22": " 10,001.008a avadhyaḥ sarvabhūtānāṃ vajrasaṃhanano yuvā",
    "GE07mbh_10_u:23": " 10,001.008c pāṇḍavaiḥ samare putro nihato mama saṃjaya",
    "GE07mbh_10_u:24": " 10,001.009a na diṣṭam abhyatikrāntuṃ śakyaṃ gāvalgaṇe naraiḥ",
    "GE07mbh_10_u:25": " 10,001.009c yat sametya raṇe pārthaiḥ putro mama nipātitaḥ",
    "GE07mbh_10_u:26": " 10,001.010a adrisāramayaṃ nūnaṃ hṛdayaṃ mama saṃjaya",
    "GE07mbh_10_u:27": " 10,001.010c hataṃ putraśataṃ śrutvā yan na dīrṇaṃ sahasradhā",
    "GE07mbh_10_u:28": " 10,001.011a kathaṃ hi vṛddhamithunaṃ hataputraṃ bhaviṣyati",
    "GE07mbh_10_u:29": " 10,001.011c na hy ahaṃ pāṇḍaveyasya viṣaye vastum utsahe",
    "GE07mbh_10_u:30": " 10,001.012a kathaṃ rājñaḥ pitā bhūtvā svayaṃ rājā ca saṃjaya",
    "GE07mbh_10_u:31": " 10,001.012c preṣyabhūtaḥ pravarteyaṃ pāṇḍaveyasya śāsanāt",
    "GE07mbh_10_u:32": " 10,001.013a ājñāpya pṛthivīṃ sarvāṃ sthitvā mūrdhni ca saṃjaya",
    "GE07mbh_10_u:33": " 10,001.013c katham adya bhaviṣyāmi preṣyabhūto durantakṛt",
    "GE07mbh_10_u:34": " 10,001.014a kathaṃ bhīmasya vākyāni śrotuṃ śakṣyāmi saṃjaya",
    "GE07mbh_10_u:35": " 10,001.014c yena putraśataṃ pūrṇam ekena nihataṃ mama",
    "GE07mbh_10_u:36": " 10,001.015a kṛtaṃ satyaṃ vacas tasya vidurasya mahātmanaḥ",
    "GE07mbh_10_u:37": " 10,001.015c akurvatā vacas tena mama putreṇa saṃjaya",
    "GE07mbh_10_u:38": " 10,001.016a adharmeṇa hate tāta putre duryodhane mama",
    "GE07mbh_10_u:39": " 10,001.016c kṛtavarmā kṛpo drauṇiḥ kim akurvata saṃjaya",
    "GE07mbh_10_u:40": " 10,001.017 saṃjaya uvāca",
    "GE07mbh_10_u:41": " 10,001.017a gatvā tu tāvakā rājan nātidūram avasthitāḥ",
    "GE07mbh_10_u:42": " 10,001.017c apaśyanta vanaṃ ghoraṃ nānādrumalatākulam",
    "GE07mbh_10_u:43": " 10,001.018a te muhūrtaṃ tu viśramya labdhatoyair hayottamaiḥ",
    "GE07mbh_10_u:44": " 10,001.018c sūryāstamayavelāyām āseduḥ sumahad vanam",
    "GE07mbh_10_u:45": " 10,001.019a nānāmṛgagaṇair juṣṭaṃ nānāpakṣisamākulam",
    "GE07mbh_10_u:46": " 10,001.019c nānādrumalatācchannaṃ nānāvyālaniṣevitam",
    "GE07mbh_10_u:47": " 10,001.020a nānātoyasamākīrṇaṃ taḍāgair upaśobhitam",
    "GE07mbh_10_u:48": " 10,001.020c padminīśatasaṃchannaṃ nīlotpalasamāyutam",
    "GE07mbh_10_u:49": " 10,001.021a praviśya tad vanaṃ ghoraṃ vīkṣamāṇāḥ samantataḥ",
    "GE07mbh_10_u:50": " 10,001.021c śākhāsahasrasaṃchannaṃ nyagrodhaṃ dadṛśus tataḥ",
    "GE07mbh_10_u:51": " 10,001.022a upetya tu tadā rājan nyagrodhaṃ te mahārathāḥ",
    "GE07mbh_10_u:52": " 10,001.022c dadṛśur dvipadāṃ śreṣṭhāḥ śreṣṭhaṃ taṃ vai vanaspatim",
    "GE07mbh_10_u:53": " 10,001.023a te 'vatīrya rathebhyas tu vipramucya ca vājinaḥ",
    "GE07mbh_10_u:54": " 10,001.023c upaspṛśya yathānyāyaṃ saṃdhyām anvāsata prabho",
    "GE07mbh_10_u:55": " 10,001.024a tato 'staṃ parvataśreṣṭham anuprāpte divākare",
    "GE07mbh_10_u:56": " 10,001.024c sarvasya jagato dhātrī śarvarī samapadyata",
    "GE07mbh_10_u:57": " 10,001.025a grahanakṣatratārābhiḥ prakīrṇābhir alaṃkṛtam",
    "GE07mbh_10_u:58": " 10,001.025c nabho 'ṃśukam ivābhāti prekṣaṇīyaṃ samantataḥ",
    "GE07mbh_10_u:59": " 10,001.026a īṣac cāpi pravalganti ye sattvā rātricāriṇaḥ",
    "GE07mbh_10_u:60": " 10,001.026c divācarāś ca ye sattvās te nidrāvaśam āgatāḥ",
    "GE07mbh_10_u:61": " 10,001.027a rātriṃcarāṇāṃ sattvānāṃ ninādo 'bhūt sudāruṇaḥ",
    "GE07mbh_10_u:62": " 10,001.027c kravyādāś ca pramuditā ghorā prāptā ca śarvarī",
    "GE07mbh_10_u:63": " 10,001.028a tasmin rātrimukhe ghore duḥkhaśokasamanvitāḥ",
    "GE07mbh_10_u:64": " 10,001.028c kṛtavarmā kṛpo drauṇir upopaviviśuḥ samam",
    "GE07mbh_10_u:65": " 10,001.029a tatropaviṣṭāḥ śocanto nyagrodhasya samantataḥ",
    "GE07mbh_10_u:66": " 10,001.029c tam evārtham atikrāntaṃ kurupāṇḍavayoḥ kṣayam",
    "GE07mbh_10_u:67": " 10,001.030a nidrayā ca parītāṅgā niṣedur dharaṇītale",
    "GE07mbh_10_u:68": " 10,001.030c śrameṇa sudṛḍhaṃ yuktā vikṣatā vividhaiḥ śaraiḥ",
    "GE07mbh_10_u:69": " 10,001.031a tato nidrāvaśaṃ prāptau kṛpabhojau mahārathau",
    "GE07mbh_10_u:70": " 10,001.031c sukhocitāv aduḥkhārhau niṣaṇṇau dharaṇītale",
    "GE07mbh_10_u:71": " 10,001.031c*0004_01 mahārhaśayanopetau bhūmāv eva hy anāthavat",
    "GE07mbh_10_u:72": " 10,001.031e tau tu suptau mahārāja śramaśokasamanvitau",
    "GE07mbh_10_u:73": " 10,001.032a krodhāmarṣavaśaṃ prāpto droṇaputras tu bhārata",
    "GE07mbh_10_u:74": " 10,001.032c naiva sma sa jagāmātha nidrāṃ sarpa iva śvasan",
    "GE07mbh_10_u:75": " 10,001.033a na lebhe sa tu nidrāṃ vai dahyamāno 'timanyunā",
    "GE07mbh_10_u:76": " 10,001.033c vīkṣāṃ cakre mahābāhus tad vanaṃ ghoradarśanam",
    "GE07mbh_10_u:77": " 10,001.034a vīkṣamāṇo vanoddeśaṃ nānāsattvair niṣevitam",
    "GE07mbh_10_u:78": " 10,001.034c apaśyata mahābāhur nyagrodhaṃ vāyasāyutam",
    "GE07mbh_10_u:79": " 10,001.035a tatra kākasahasrāṇi tāṃ niśāṃ paryaṇāmayan",
    "GE07mbh_10_u:80": " 10,001.035c sukhaṃ svapantaḥ kauravya pṛthak pṛthag apāśrayāḥ",
    "GE07mbh_10_u:81": " 10,001.036a supteṣu teṣu kākeṣu visrabdheṣu samantataḥ",
    "GE07mbh_10_u:82": " 10,001.036c so 'paśyat sahasāyāntam ulūkaṃ ghoradarśanam",
    "GE07mbh_10_u:83": " 10,001.037a mahāsvanaṃ mahākāyaṃ haryakṣaṃ babhrupiṅgalam",
    "GE07mbh_10_u:84": " 10,001.037c sudīrghaghoṇānakharaṃ suparṇam iva veginam",
    "GE07mbh_10_u:85": " 10,001.038a so 'tha śabdaṃ mṛduṃ kṛtvā līyamāna ivāṇḍajaḥ",
    "GE07mbh_10_u:86": " 10,001.038c nyagrodhasya tataḥ śākhāṃ prārthayām āsa bhārata",
    "GE07mbh_10_u:87": " 10,001.039a saṃnipatya tu śākhāyāṃ nyagrodhasya vihaṃgamaḥ",
    "GE07mbh_10_u:88": " 10,001.039c suptāñ jaghāna subahūn vāyasān vāyasāntakaḥ",
    "GE07mbh_10_u:89": " 10,001.040a keṣāṃ cid acchinat pakṣāñ śirāṃsi ca cakarta ha",
    "GE07mbh_10_u:90": " 10,001.040c caraṇāṃś caiva keṣāṃ cid babhañja caraṇāyudhaḥ",
    "GE07mbh_10_u:91": " 10,001.041a kṣaṇenāhan sa balavān ye 'sya dṛṣṭipathe sthitāḥ",
    "GE07mbh_10_u:92": " 10,001.041c teṣāṃ śarīrāvayavaiḥ śarīraiś ca viśāṃ pate",
    "GE07mbh_10_u:93": " 10,001.041e nyagrodhamaṇḍalaṃ sarvaṃ saṃchannaṃ sarvato 'bhavat",
    "GE07mbh_10_u:94": " 10,001.042a tāṃs tu hatvā tataḥ kākān kauśiko mudito 'bhavat",
    "GE07mbh_10_u:95": " 10,001.042c pratikṛtya yathākāmaṃ śatrūṇāṃ śatrusūdanaḥ",
    "GE07mbh_10_u:96": " 10,001.043a tad dṛṣṭvā sopadhaṃ karma kauśikena kṛtaṃ niśi",
    "GE07mbh_10_u:97": " 10,001.043c tadbhāvakṛtasaṃkalpo drauṇir eko vyacintayat",
    "GE07mbh_10_u:98": " 10,001.044a upadeśaḥ kṛto 'nena pakṣiṇā mama saṃyuge",
    "GE07mbh_10_u:99": " 10,001.044c śatrūṇāṃ kṣapaṇe yuktaḥ prāptakālaś ca me mataḥ",
    "GE07mbh_10_u:100": " 10,001.045a nādya śakyā mayā hantuṃ pāṇḍavā jitakāśinaḥ",
    "GE07mbh_10_u:101": " 10,001.045c balavantaḥ kṛtotsāhā labdhalakṣāḥ prahāriṇaḥ",
    "GE07mbh_10_u:102": " 10,001.045e rājñaḥ sakāśe teṣāṃ ca pratijñāto vadho mayā",
    "GE07mbh_10_u:103": " 10,001.046a pataṃgāgnisamāṃ vṛttim āsthāyātmavināśinīm",
    "GE07mbh_10_u:104": " 10,001.046c nyāyato yudhyamānasya prāṇatyāgo na saṃśayaḥ",
    "GE07mbh_10_u:105": " 10,001.046e chadmanā tu bhavet siddhiḥ śatrūṇāṃ ca kṣayo mahān",
    "GE07mbh_10_u:106": " 10,001.047a tatra saṃśayitād arthād yo 'rtho niḥsaṃśayo bhavet",
    "GE07mbh_10_u:107": " 10,001.047c taṃ janā bahu manyante ye 'rthaśāstraviśāradāḥ",
    "GE07mbh_10_u:108": " 10,001.048a yac cāpy atra bhaved vācyaṃ garhitaṃ lokaninditam",
    "GE07mbh_10_u:109": " 10,001.048c kartavyaṃ tan manuṣyeṇa kṣatradharmeṇa vartatā",
    "GE07mbh_10_u:110": " 10,001.049a ninditāni ca sarvāṇi kutsitāni pade pade",
    "GE07mbh_10_u:111": " 10,001.049c sopadhāni kṛtāny eva pāṇḍavair akṛtātmabhiḥ",
    "GE07mbh_10_u:112": " 10,001.050a asminn arthe purā gītau śrūyete dharmacintakaiḥ",
    "GE07mbh_10_u:113": " 10,001.050c ślokau nyāyam avekṣadbhis tattvārthaṃ tattvadarśibhiḥ",
    "GE07mbh_10_u:114": " 10,001.051a pariśrānte vidīrṇe ca bhuñjāne cāpi śatrubhiḥ",
    "GE07mbh_10_u:115": " 10,001.051c prasthāne ca praveśe ca prahartavyaṃ ripor balam",
    "GE07mbh_10_u:116": " 10,001.052a nidrārtam ardharātre ca tathā naṣṭapraṇāyakam",
    "GE07mbh_10_u:117": " 10,001.052c bhinnayodhaṃ balaṃ yac ca dvidhā yuktaṃ ca yad bhavet",
    "GE07mbh_10_u:118": " 10,001.052c*0005_01 na śatrughāte vidvadbhir dharmo draṣṭavya ity uta",
    "GE07mbh_10_u:119": " 10,001.052c*0005_02 yena kena prakāreṇa ripuṃ hanyāt tad ācaret",
    "GE07mbh_10_u:120": " 10,001.052c*0005_03 na ca vadhyaḥ kadā cid dhi ripur nyāyam avekṣatā",
    "GE07mbh_10_u:121": " 10,001.052c*0005_04 yadi śakyo bhavet kaś cic chettum āmūlato ripuḥ",
    "GE07mbh_10_u:122": " 10,001.052c*0005_05 tatra yatnaḥ prakartavyas tasya siddhir bhaved yathā",
    "GE07mbh_10_u:123": " 10,001.053a ity evaṃ niścayaṃ cakre suptānāṃ yudhi māraṇe",
    "GE07mbh_10_u:124": " 10,001.053c pāṇḍūnāṃ saha pāñcālair droṇaputraḥ pratāpavān",
    "GE07mbh_10_u:125": " 10,001.053c*0006_01 tau prabuddhau mahātmānau kṛpabhojau mahābalau",
    "GE07mbh_10_u:126": " 10,001.054a sa krūrāṃ matim āsthāya viniścitya muhur muhuḥ",
    "GE07mbh_10_u:127": " 10,001.054c suptau prābodhayat tau tu mātulaṃ bhojam eva ca",
    "GE07mbh_10_u:128": " 10,001.055a nottaraṃ pratipede ca tatra yuktaṃ hriyā vṛtaḥ",
    "GE07mbh_10_u:129": " 10,001.055c sa muhūrtam iva dhyātvā bāṣpavihvalam abravīt",
    "GE07mbh_10_u:130": " 10,001.056a hato duryodhano rājā ekavīro mahābalaḥ",
    "GE07mbh_10_u:131": " 10,001.056c yasyārthe vairam asmābhir āsaktaṃ pāṇḍavaiḥ saha",
    "GE07mbh_10_u:132": " 10,001.057a ekākī bahubhiḥ kṣudrair āhave śuddhavikramaḥ",
    "GE07mbh_10_u:133": " 10,001.057c pātito bhīmasenena ekādaśacamūpatiḥ",
    "GE07mbh_10_u:134": " 10,001.058a vṛkodareṇa kṣudreṇa sunṛśaṃsam idaṃ kṛtam",
    "GE07mbh_10_u:135": " 10,001.058c mūrdhābhiṣiktasya śiraḥ pādena parimṛdnatā",
    "GE07mbh_10_u:136": " 10,001.059a vinardanti sma pāñcālāḥ kṣveḍanti ca hasanti ca",
    "GE07mbh_10_u:137": " 10,001.059c dhamanti śaṅkhāñ śataśo hṛṣṭā ghnanti ca dundubhīn",
    "GE07mbh_10_u:138": " 10,001.060a vāditraghoṣas tumulo vimiśraḥ śaṅkhanisvanaiḥ",
    "GE07mbh_10_u:139": " 10,001.060c anilenerito ghoro diśaḥ pūrayatīva hi",
    "GE07mbh_10_u:140": " 10,001.061a aśvānāṃ heṣamāṇānāṃ gajānāṃ caiva bṛṃhatām",
    "GE07mbh_10_u:141": " 10,001.061c siṃhanādaś ca śūrāṇāṃ śrūyate sumahān ayam",
    "GE07mbh_10_u:142": " 10,001.062a diśaṃ prācīṃ samāśritya hṛṣṭānāṃ garjatāṃ bhṛśam",
    "GE07mbh_10_u:143": " 10,001.062c rathanemisvanāś caiva śrūyante lomaharṣaṇāḥ",
    "GE07mbh_10_u:144": " 10,001.063a pāṇḍavair dhārtarāṣṭrāṇāṃ yad idaṃ kadanaṃ kṛtam",
    "GE07mbh_10_u:145": " 10,001.063c vayam eva trayaḥ śiṣṭās tasmin mahati vaiśase",
    "GE07mbh_10_u:146": " 10,001.064a ke cin nāgaśataprāṇāḥ ke cit sarvāstrakovidāḥ",
    "GE07mbh_10_u:147": " 10,001.064c nihatāḥ pāṇḍaveyaiḥ sma manye kālasya paryayam",
    "GE07mbh_10_u:148": " 10,001.065a evam etena bhāvyaṃ hi nūnaṃ kāryeṇa tattvataḥ",
    "GE07mbh_10_u:149": " 10,001.065c yathā hy asyedṛśī niṣṭhā kṛte kārye 'pi duṣkare",
    "GE07mbh_10_u:150": " 10,001.066a bhavatos tu yadi prajñā na mohād apacīyate",
    "GE07mbh_10_u:151": " 10,001.066c vyāpanne 'smin mahaty arthe yan naḥ śreyas tad ucyatām",
    "GE07mbh_10_u:152": " 10,002.001 kṛpa uvāca",
    "GE07mbh_10_u:153": " 10,002.001a śrutaṃ te vacanaṃ sarvaṃ hetuyuktaṃ mayā vibho",
    "GE07mbh_10_u:154": " 10,002.001c mamāpi tu vacaḥ kiṃ cic chṛṇuṣvādya mahābhuja",
    "GE07mbh_10_u:155": " 10,002.002a ābaddhā mānuṣāḥ sarve nirbandhāḥ karmaṇor dvayoḥ",
    "GE07mbh_10_u:156": " 10,002.002c daive puruṣakāre ca paraṃ tābhyāṃ na vidyate",
    "GE07mbh_10_u:157": " 10,002.003a na hi daivena sidhyanti karmāṇy ekena sattama",
    "GE07mbh_10_u:158": " 10,002.003c na cāpi karmaṇaikena dvābhyāṃ siddhis tu yogataḥ",
    "GE07mbh_10_u:159": " 10,002.004a tābhyām ubhābhyāṃ sarvārthā nibaddhā hy adhamottamāḥ",
    "GE07mbh_10_u:160": " 10,002.004c pravṛttāś caiva dṛśyante nivṛttāś caiva sarvaśaḥ",
    "GE07mbh_10_u:161": " 10,002.004c*0007_01 na vā puruṣakāreṇa saṃsiddhiś caiva sarvaśaḥ",
    "GE07mbh_10_u:162": " 10,002.005a parjanyaḥ parvate varṣan kiṃ nu sādhayate phalam",
    "GE07mbh_10_u:163": " 10,002.005c kṛṣṭe kṣetre tathāvarṣan kiṃ nu sādhayate phalam",
    "GE07mbh_10_u:164": " 10,002.006a utthānaṃ cāpy adaivasya hy anutthānasya daivatam",
    "GE07mbh_10_u:165": " 10,002.006c vyarthaṃ bhavati sarvatra pūrvaṃ kas tatra niścayaḥ",
    "GE07mbh_10_u:166": " 10,002.007a pravṛṣṭe ca yathā deve samyak kṣetre ca karṣite",
    "GE07mbh_10_u:167": " 10,002.007c bījaṃ mahāguṇaṃ bhūyāt tathā siddhir hi mānuṣī",
    "GE07mbh_10_u:168": " 10,002.008a tayor daivaṃ viniścitya svavaśenaiva vartate",
    "GE07mbh_10_u:169": " 10,002.008c prājñāḥ puruṣakāraṃ tu ghaṭante dākṣyam āsthitāḥ",
    "GE07mbh_10_u:170": " 10,002.009a tābhyāṃ sarve hi kāryārthā manuṣyāṇāṃ nararṣabha",
    "GE07mbh_10_u:171": " 10,002.009c viceṣṭantaś ca dṛśyante nivṛttāś ca tathaiva hi",
    "GE07mbh_10_u:172": " 10,002.010a kṛtaḥ puruṣakāraḥ san so 'pi daivena sidhyati",
    "GE07mbh_10_u:173": " 10,002.010c tathāsya karmaṇaḥ kartur abhinirvartate phalam",
    "GE07mbh_10_u:174": " 10,002.011a utthānaṃ tu manuṣyāṇāṃ dakṣāṇāṃ daivavarjitam",
    "GE07mbh_10_u:175": " 10,002.011c aphalaṃ dṛśyate loke samyag apy upapāditam",
    "GE07mbh_10_u:176": " 10,002.012a tatrālasā manuṣyāṇāṃ ye bhavanty amanasvinaḥ",
    "GE07mbh_10_u:177": " 10,002.012c utthānaṃ te vigarhanti prājñānāṃ tan na rocate",
    "GE07mbh_10_u:178": " 10,002.013a prāyaśo hi kṛtaṃ karma aphalaṃ dṛśyate bhuvi",
    "GE07mbh_10_u:179": " 10,002.013c akṛtvā ca punar duḥkhaṃ karma dṛśyen mahāphalam",
    "GE07mbh_10_u:180": " 10,002.014a ceṣṭām akurvaṃl labhate yadi kiṃ cid yadṛcchayā",
    "GE07mbh_10_u:181": " 10,002.014c yo vā na labhate kṛtvā durdaśau tāv ubhāv api",
    "GE07mbh_10_u:182": " 10,002.015a śaknoti jīvituṃ dakṣo nālasaḥ sukham edhate",
    "GE07mbh_10_u:183": " 10,002.015c dṛśyante jīvaloke 'smin dakṣāḥ prāyo hitaiṣiṇaḥ",
    "GE07mbh_10_u:184": " 10,002.016a yadi dakṣaḥ samārambhāt karmaṇāṃ nāśnute phalam",
    "GE07mbh_10_u:185": " 10,002.016c nāsya vācyaṃ bhavet kiṃ cit tattvaṃ cāpy adhigacchati",
    "GE07mbh_10_u:186": " 10,002.017a akṛtvā karma yo loke phalaṃ vindati viṣṭitaḥ",
    "GE07mbh_10_u:187": " 10,002.017c sa tu vaktavyatāṃ yāti dveṣyo bhavati prāyaśaḥ",
    "GE07mbh_10_u:188": " 10,002.018a evam etad anādṛtya vartate yas tv ato 'nyathā",
    "GE07mbh_10_u:189": " 10,002.018c sa karoty ātmano 'narthān naiṣa buddhimatāṃ nayaḥ",
    "GE07mbh_10_u:190": " 10,002.019a hīnaṃ puruṣakāreṇa yadā daivena vā punaḥ",
    "GE07mbh_10_u:191": " 10,002.019c kāraṇābhyām athaitābhyām utthānam aphalaṃ bhavet",
    "GE07mbh_10_u:192": " 10,002.019e hīnaṃ puruṣakāreṇa karma tv iha na sidhyati",
    "GE07mbh_10_u:193": " 10,002.020a daivatebhyo namaskṛtya yas tv arthān samyag īhate",
    "GE07mbh_10_u:194": " 10,002.020c dakṣo dākṣiṇyasaṃpanno na sa moghaṃ vihanyate",
    "GE07mbh_10_u:195": " 10,002.021a samyag īhā punar iyaṃ yo vṛddhān upasevate",
    "GE07mbh_10_u:196": " 10,002.021c āpṛcchati ca yac chreyaḥ karoti ca hitaṃ vacaḥ",
    "GE07mbh_10_u:197": " 10,002.022a utthāyotthāya hi sadā praṣṭavyā vṛddhasaṃmatāḥ",
    "GE07mbh_10_u:198": " 10,002.022c te 'sya yoge paraṃ mūlaṃ tanmūlā siddhir ucyate",
    "GE07mbh_10_u:199": " 10,002.023a vṛddhānāṃ vacanaṃ śrutvā yo hy utthānaṃ prayojayet",
    "GE07mbh_10_u:200": " 10,002.023c utthānasya phalaṃ samyak tadā sa labhate 'cirāt",
    "GE07mbh_10_u:201": " 10,002.024a rāgāt krodhād bhayāl lobhād yo 'rthān īheta mānavaḥ",
    "GE07mbh_10_u:202": " 10,002.024c anīśaś cāvamānī ca sa śīghraṃ bhraśyate śriyaḥ",
    "GE07mbh_10_u:203": " 10,002.025a so 'yaṃ duryodhanenārtho lubdhenādīrghadarśinā",
    "GE07mbh_10_u:204": " 10,002.025c asamarthya samārabdho mūḍhatvād avicintitaḥ",
    "GE07mbh_10_u:205": " 10,002.026a hitabuddhīn anādṛtya saṃmantryāsādhubhiḥ saha",
    "GE07mbh_10_u:206": " 10,002.026c vāryamāṇo 'karod vairaṃ pāṇḍavair guṇavattaraiḥ",
    "GE07mbh_10_u:207": " 10,002.027a pūrvam apy atiduḥśīlo na dainyaṃ kartum arhati",
    "GE07mbh_10_u:208": " 10,002.027c tapaty arthe vipanne hi mitrāṇām akṛtaṃ vacaḥ",
    "GE07mbh_10_u:209": " 10,002.028a anvāvartāmahi vayaṃ yat tu taṃ pāpapūruṣam",
    "GE07mbh_10_u:210": " 10,002.028c asmān apy anayas tasmāt prāpto 'yaṃ dāruṇo mahān",
    "GE07mbh_10_u:211": " 10,002.029a anena tu mamādyāpi vyasanenopatāpitā",
    "GE07mbh_10_u:212": " 10,002.029c buddhiś cintayataḥ kiṃ cit svaṃ śreyo nāvabudhyate",
    "GE07mbh_10_u:213": " 10,002.030a muhyatā tu manuṣyeṇa praṣṭavyāḥ suhṛdo budhāḥ",
    "GE07mbh_10_u:214": " 10,002.030a*0008_01 tatrāsya buddhir vinayas tatra śreyaś ca paśyati",
    "GE07mbh_10_u:215": " 10,002.030a*0008_02 tato 'sya mūlaṃ kāryāṇāṃ buddhyā niścitya vai budhāḥ",
    "GE07mbh_10_u:216": " 10,002.030c te ca pṛṣṭā yathā brūyus tat kartavyaṃ tathā bhavet",
    "GE07mbh_10_u:217": " 10,002.031a te vayaṃ dhṛtarāṣṭraṃ ca gāndhārīṃ ca sametya ha",
    "GE07mbh_10_u:218": " 10,002.031c upapṛcchāmahe gatvā viduraṃ ca mahāmatim",
    "GE07mbh_10_u:219": " 10,002.032a te pṛṣṭāś ca vadeyur yac chreyo naḥ samanantaram",
    "GE07mbh_10_u:220": " 10,002.032c tad asmābhiḥ punaḥ kāryam iti me naiṣṭhikī matiḥ",
    "GE07mbh_10_u:221": " 10,002.033a anārambhāt tu kāryāṇāṃ nārthaḥ saṃpadyate kva cit",
    "GE07mbh_10_u:222": " 10,002.033c kṛte puruṣakāre ca yeṣāṃ kāryaṃ na sidhyati",
    "GE07mbh_10_u:223": " 10,002.033e daivenopahatās te tu nātra kāryā vicāraṇā",
    "GE07mbh_10_u:224": " 10,003.001 saṃjaya uvāca",
    "GE07mbh_10_u:225": " 10,003.001a kṛpasya vacanaṃ śrutvā dharmārthasahitaṃ śubham",
    "GE07mbh_10_u:226": " 10,003.001c aśvatthāmā mahārāja duḥkhaśokasamanvitaḥ",
    "GE07mbh_10_u:227": " 10,003.002a dahyamānas tu śokena pradīptenāgninā yathā",
    "GE07mbh_10_u:228": " 10,003.002c krūraṃ manas tataḥ kṛtvā tāv ubhau pratyabhāṣata",
    "GE07mbh_10_u:229": " 10,003.003a puruṣe puruṣe buddhiḥ sā sā bhavati śobhanā",
    "GE07mbh_10_u:230": " 10,003.003c tuṣyanti ca pṛthak sarve prajñayā te svayā svayā",
    "GE07mbh_10_u:231": " 10,003.004a sarvo hi manyate loka ātmānaṃ buddhimattaram",
    "GE07mbh_10_u:232": " 10,003.004c sarvasyātmā bahumataḥ sarvātmānaṃ praśaṃsati",
    "GE07mbh_10_u:233": " 10,003.005a sarvasya hi svakā prajñā sādhuvāde pratiṣṭhitā",
    "GE07mbh_10_u:234": " 10,003.005c parabuddhiṃ ca nindanti svāṃ praśaṃsanti cāsakṛt",
    "GE07mbh_10_u:235": " 10,003.006a kāraṇāntarayogena yoge yeṣāṃ samā matiḥ",
    "GE07mbh_10_u:236": " 10,003.006c te 'nyonyena ca tuṣyanti bahu manyanti cāsakṛt",
    "GE07mbh_10_u:237": " 10,003.007a tasyaiva tu manuṣyasya sā sā buddhis tadā tadā",
    "GE07mbh_10_u:238": " 10,003.007c kālayogaviparyāsaṃ prāpyānyonyaṃ vipadyate",
    "GE07mbh_10_u:239": " 10,003.008a acintyatvād dhi cittānāṃ manuṣyāṇāṃ viśeṣataḥ",
    "GE07mbh_10_u:240": " 10,003.008c cittavaikalyam āsādya sā sā buddhiḥ prajāyate",
    "GE07mbh_10_u:241": " 10,003.009a yathā hi vaidyaḥ kuśalo jñātvā vyādhiṃ yathāvidhi",
    "GE07mbh_10_u:242": " 10,003.009c bheṣajaṃ kurute yogāt praśamārtham ihābhibho",
    "GE07mbh_10_u:243": " 10,003.010a evaṃ kāryasya yogārthaṃ buddhiṃ kurvanti mānavāḥ",
    "GE07mbh_10_u:244": " 10,003.010c prajñayā hi svayā yuktās tāṃ ca nindanti mānavāḥ",
    "GE07mbh_10_u:245": " 10,003.011a anyayā yauvane martyo buddhyā bhavati mohitaḥ",
    "GE07mbh_10_u:246": " 10,003.011c madhye 'nyayā jarāyāṃ tu so 'nyāṃ rocayate matim",
    "GE07mbh_10_u:247": " 10,003.012a vyasanaṃ vā punar ghoraṃ samṛddhiṃ vāpi tādṛśīm",
    "GE07mbh_10_u:248": " 10,003.012c avāpya puruṣo bhoja kurute buddhivaikṛtam",
    "GE07mbh_10_u:249": " 10,003.013a ekasminn eva puruṣe sā sā buddhis tadā tadā",
    "GE07mbh_10_u:250": " 10,003.013c bhavaty anityaprajñatvāt sā tasyaiva na rocate",
    "GE07mbh_10_u:251": " 10,003.014a niścitya tu yathāprajñaṃ yāṃ matiṃ sādhu paśyati",
    "GE07mbh_10_u:252": " 10,003.014c tasyāṃ prakurute bhāvaṃ sā tasyodyogakārikā",
    "GE07mbh_10_u:253": " 10,003.015a sarvo hi puruṣo bhoja sādhv etad iti niścitaḥ",
    "GE07mbh_10_u:254": " 10,003.015c kartum ārabhate prīto maraṇādiṣu karmasu",
    "GE07mbh_10_u:255": " 10,003.016a sarve hi yuktiṃ vijñāya prajñāṃ cāpi svakāṃ narāḥ",
    "GE07mbh_10_u:256": " 10,003.016c ceṣṭante vividhāś ceṣṭā hitam ity eva jānate",
    "GE07mbh_10_u:257": " 10,003.017a upajātā vyasanajā yeyam adya matir mama",
    "GE07mbh_10_u:258": " 10,003.017c yuvayos tāṃ pravakṣyāmi mama śokavināśinīm",
    "GE07mbh_10_u:259": " 10,003.018a prajāpatiḥ prajāḥ sṛṣṭvā karma tāsu vidhāya ca",
    "GE07mbh_10_u:260": " 10,003.018c varṇe varṇe samādhatta ekaikaṃ guṇavattaram",
    "GE07mbh_10_u:261": " 10,003.019a brāhmaṇe damam avyagraṃ kṣatriye teja uttamam",
    "GE07mbh_10_u:262": " 10,003.019c dākṣyaṃ vaiśye ca śūdre ca sarvavarṇānukūlatām",
    "GE07mbh_10_u:263": " 10,003.020a adānto brāhmaṇo 'sādhur nistejāḥ kṣatriyo 'dhamaḥ",
    "GE07mbh_10_u:264": " 10,003.020c adakṣo nindyate vaiśyaḥ śūdraś ca pratikūlavān",
    "GE07mbh_10_u:265": " 10,003.021a so 'smi jātaḥ kule śreṣṭhe brāhmaṇānāṃ supūjite",
    "GE07mbh_10_u:266": " 10,003.021c mandabhāgyatayāsmy etaṃ kṣatradharmam anu ṣṭhitaḥ",
    "GE07mbh_10_u:267": " 10,003.022a kṣatradharmaṃ viditvāhaṃ yadi brāhmaṇy asaṃśritam",
    "GE07mbh_10_u:268": " 10,003.022c prakuryāṃ sumahat karma na me tat sādhu saṃmatam",
    "GE07mbh_10_u:269": " 10,003.023a dhārayitvā dhanur divyaṃ divyāny astrāṇi cāhave",
    "GE07mbh_10_u:270": " 10,003.023c pitaraṃ nihataṃ dṛṣṭvā kiṃ nu vakṣyāmi saṃsadi",
    "GE07mbh_10_u:271": " 10,003.024a so 'ham adya yathākāmaṃ kṣatradharmam upāsya tam",
    "GE07mbh_10_u:272": " 10,003.024c gantāsmi padavīṃ rājñaḥ pituś cāpi mahādyuteḥ",
    "GE07mbh_10_u:273": " 10,003.025a adya svapsyanti pāñcālā viśvastā jitakāśinaḥ",
    "GE07mbh_10_u:274": " 10,003.025c vimuktayugyakavacā harṣeṇa ca samanvitāḥ",
    "GE07mbh_10_u:275": " 10,003.025c*0009_01 adya tān sūditān sarvān dhṛṣṭadyumnapurogamān",
    "GE07mbh_10_u:276": " 10,003.025e vayaṃ jitā matāś caiṣāṃ śrāntā vyāyam anena ca",
    "GE07mbh_10_u:277": " 10,003.026a teṣāṃ niśi prasuptānāṃ svasthānāṃ śibire svake",
    "GE07mbh_10_u:278": " 10,003.026c avaskandaṃ kariṣyāmi śibirasyādya duṣkaram",
    "GE07mbh_10_u:279": " 10,003.027a tān avaskandya śibire pretabhūtān vicetasaḥ",
    "GE07mbh_10_u:280": " 10,003.027c sūdayiṣyāmi vikramya maghavān iva dānavān",
    "GE07mbh_10_u:281": " 10,003.028a adya tān sahitān sarvān dhṛṣṭadyumnapurogamān",
    "GE07mbh_10_u:282": " 10,003.028c sūdayiṣyāmi vikramya kakṣaṃ dīpta ivānalaḥ",
    "GE07mbh_10_u:283": " 10,003.028e nihatya caiva pāñcālāñ śāntiṃ labdhāsmi sattama",
    "GE07mbh_10_u:284": " 10,003.029a pāñcāleṣu cariṣyāmi sūdayann adya saṃyuge",
    "GE07mbh_10_u:285": " 10,003.029c pinākapāṇiḥ saṃkruddhaḥ svayaṃ rudraḥ paśuṣv iva",
    "GE07mbh_10_u:286": " 10,003.030a adyāhaṃ sarvapāñcālān nihatya ca nikṛtya ca",
    "GE07mbh_10_u:287": " 10,003.030a*0010_01 gamiṣyāmy atha pañcānāṃ padavīm adya durgamām",
    "GE07mbh_10_u:288": " 10,003.030c ardayiṣyāmi saṃkruddho raṇe pāṇḍusutāṃs tathā",
    "GE07mbh_10_u:289": " 10,003.030c*0011_01 sūdayiṣyāmi saṃhṛṣṭaḥ paśūn iva pinākadhṛk",
    "GE07mbh_10_u:290": " 10,003.031a adyāhaṃ sarvapāñcālaiḥ kṛtvā bhūmiṃ śarīriṇīm",
    "GE07mbh_10_u:291": " 10,003.031c prahṛtyaikaikaśas tebhyo bhaviṣyāmy anṛṇaḥ pituḥ",
    "GE07mbh_10_u:292": " 10,003.032a duryodhanasya karṇasya bhīṣmasaindhavayor api",
    "GE07mbh_10_u:293": " 10,003.032c gamayiṣyāmi pāñcālān padavīm adya durgamām",
    "GE07mbh_10_u:294": " 10,003.033a adya pāñcālarājasya dhṛṣṭadyumnasya vai niśi",
    "GE07mbh_10_u:295": " 10,003.033c virātre pramathiṣyāmi paśor iva śiro balāt",
    "GE07mbh_10_u:296": " 10,003.034a adya pāñcālapāṇḍūnāṃ śayitān ātmajān niśi",
    "GE07mbh_10_u:297": " 10,003.034c khaḍgena niśitenājau pramathiṣyāmi gautama",
    "GE07mbh_10_u:298": " 10,003.034c*0012_01 virātre pramathiṣyāmi khaḍgena niśi gautama",
    "GE07mbh_10_u:299": " 10,003.035a adya pāñcālasenāṃ tāṃ nihatya niśi sauptike",
    "GE07mbh_10_u:300": " 10,003.035c kṛtakṛtyaḥ sukhī caiva bhaviṣyāmi mahāmate",
    "GE07mbh_10_u:301": " 10,003.035c*0013_01 śrūyate jāmadagnyena pitur vadham amṛṣyatā",
    "GE07mbh_10_u:302": " 10,003.035c*0013_02 triḥsaptakṛtvaḥ pṛthivī kṛtā niḥkṣatriyā purā",
    "GE07mbh_10_u:303": " 10,004.001 kṛpa uvāca",
    "GE07mbh_10_u:304": " 10,004.001a diṣṭyā te pratikartavye matir jāteyam acyuta",
    "GE07mbh_10_u:305": " 10,004.001c na tvā vārayituṃ śakto vajrapāṇir api svayam",
    "GE07mbh_10_u:306": " 10,004.002a anuyāsyāvahe tvāṃ tu prabhāte sahitāv ubhau",
    "GE07mbh_10_u:307": " 10,004.002c adya rātrau viśramasva vimuktakavacadhvajaḥ",
    "GE07mbh_10_u:308": " 10,004.003a ahaṃ tvām anuyāsyāmi kṛtavarmā ca sātvataḥ",
    "GE07mbh_10_u:309": " 10,004.003c parān abhimukhaṃ yāntaṃ rathāv āsthāya daṃśitau",
    "GE07mbh_10_u:310": " 10,004.004a āvābhyāṃ sahitaḥ śatrūñ śvo 'si hantā samāgame",
    "GE07mbh_10_u:311": " 10,004.004c vikramya rathināṃ śreṣṭha pāñcālān sapadānugān",
    "GE07mbh_10_u:312": " 10,004.005a śaktas tvam asi vikrāntuṃ viśramasva niśām imām",
    "GE07mbh_10_u:313": " 10,004.005c ciraṃ te jāgratas tāta svapa tāvan niśām imām",
    "GE07mbh_10_u:314": " 10,004.006a viśrāntaś ca vinidraś ca svasthacittaś ca mānada",
    "GE07mbh_10_u:315": " 10,004.006c sametya samare śatrūn vadhiṣyasi na saṃśayaḥ",
    "GE07mbh_10_u:316": " 10,004.007a na hi tvā rathināṃ śreṣṭha pragṛhītavarāyudham",
    "GE07mbh_10_u:317": " 10,004.007c jetum utsahate kaś cid api deveṣu pāvakiḥ",
    "GE07mbh_10_u:318": " 10,004.008a kṛpeṇa sahitaṃ yāntaṃ yuktaṃ ca kṛtavarmaṇā",
    "GE07mbh_10_u:319": " 10,004.008c ko drauṇiṃ yudhi saṃrabdhaṃ yodhayed api devarāṭ",
    "GE07mbh_10_u:320": " 10,004.009a te vayaṃ pariviśrāntā vinidrā vigatajvarāḥ",
    "GE07mbh_10_u:321": " 10,004.009c prabhātāyāṃ rajanyāṃ vai nihaniṣyāma śātravān",
    "GE07mbh_10_u:322": " 10,004.010a tava hy astrāṇi divyāni mama caiva na saṃśayaḥ",
    "GE07mbh_10_u:323": " 10,004.010c sātvato 'pi maheṣvāso nityaṃ yuddheṣu kovidaḥ",
    "GE07mbh_10_u:324": " 10,004.011a te vayaṃ sahitās tāta sarvāñ śatrūn samāgatān",
    "GE07mbh_10_u:325": " 10,004.011c prasahya samare hatvā prītiṃ prāpsyāma puṣkalām",
    "GE07mbh_10_u:326": " 10,004.011e viśramasva tvam avyagraḥ svapa cemāṃ niśāṃ sukham",
    "GE07mbh_10_u:327": " 10,004.012a ahaṃ ca kṛtavarmā ca prayāntaṃ tvāṃ narottama",
    "GE07mbh_10_u:328": " 10,004.012c anuyāsyāva sahitau dhanvinau paratāpinau",
    "GE07mbh_10_u:329": " 10,004.012e rathinaṃ tvarayā yāntaṃ rathāv āsthāya daṃśitau",
    "GE07mbh_10_u:330": " 10,004.013a sa gatvā śibiraṃ teṣāṃ nāma viśrāvya cāhave",
    "GE07mbh_10_u:331": " 10,004.013c tataḥ kartāsi śatrūṇāṃ yudhyatāṃ kadanaṃ mahat",
    "GE07mbh_10_u:332": " 10,004.014a kṛtvā ca kadanaṃ teṣāṃ prabhāte vimale 'hani",
    "GE07mbh_10_u:333": " 10,004.014c viharasva yathā śakraḥ sūdayitvā mahāsurān",
    "GE07mbh_10_u:334": " 10,004.015a tvaṃ hi śakto raṇe jetuṃ pāñcālānāṃ varūthinīm",
    "GE07mbh_10_u:335": " 10,004.015c daityasenām iva kruddhaḥ sarvadānavasūdanaḥ",
    "GE07mbh_10_u:336": " 10,004.016a mayā tvāṃ sahitaṃ saṃkhye guptaṃ ca kṛtavarmaṇā",
    "GE07mbh_10_u:337": " 10,004.016c na saheta vibhuḥ sākṣād vajrapāṇir api svayam",
    "GE07mbh_10_u:338": " 10,004.017a na cāhaṃ samare tāta kṛtavarmā tathaiva ca",
    "GE07mbh_10_u:339": " 10,004.017c anirjitya raṇe pāṇḍūn vyapayāsyāva karhi cit",
    "GE07mbh_10_u:340": " 10,004.018a hatvā ca samare kṣudrān pāñcālān pāṇḍubhiḥ saha",
    "GE07mbh_10_u:341": " 10,004.018c nivartiṣyāmahe sarve hatā vā svargagā vayam",
    "GE07mbh_10_u:342": " 10,004.019a sarvopāyaiḥ sahāyās te prabhāte vayam eva hi",
    "GE07mbh_10_u:343": " 10,004.019c satyam etan mahābāho prabravīmi tavānagha",
    "GE07mbh_10_u:344": " 10,004.020a evam uktas tato drauṇir mātulena hitaṃ vacaḥ",
    "GE07mbh_10_u:345": " 10,004.020c abravīn mātulaṃ rājan krodhād udvṛtya locane",
    "GE07mbh_10_u:346": " 10,004.021a āturasya kuto nidrā narasyāmarṣitasya ca",
    "GE07mbh_10_u:347": " 10,004.021c arthāṃś cintayataś cāpi kāmayānasya vā punaḥ",
    "GE07mbh_10_u:348": " 10,004.022a tad idaṃ samanuprāptaṃ paśya me 'dya catuṣṭayam",
    "GE07mbh_10_u:349": " 10,004.022c yasya bhāgaś caturtho me svapnam ahnāya nāśayet",
    "GE07mbh_10_u:350": " 10,004.023a kiṃ nāma duḥkhaṃ loke 'smin pitur vadham anusmaran",
    "GE07mbh_10_u:351": " 10,004.023c hṛdayaṃ nirdahan me 'dya rātryahāni na śāmyati",
    "GE07mbh_10_u:352": " 10,004.024a yathā ca nihataḥ pāpaiḥ pitā mama viśeṣataḥ",
    "GE07mbh_10_u:353": " 10,004.024c pratyakṣam api te sarvaṃ tan me marmāṇi kṛntati",
    "GE07mbh_10_u:354": " 10,004.025a kathaṃ hi mādṛśo loke muhūrtam api jīvati",
    "GE07mbh_10_u:355": " 10,004.025c droṇo hateti yad vācaḥ pāñcālānāṃ śṛṇomy aham",
    "GE07mbh_10_u:356": " 10,004.026a dṛṣṭadyumnam ahatvājau nāhaṃ jīvitum utsahe",
    "GE07mbh_10_u:357": " 10,004.026c sa me pitṛvadhād vadhyaḥ pāñcālā ye ca saṃgatāḥ",
    "GE07mbh_10_u:358": " 10,004.027a vilāpo bhagnasakthasya yas tu rājño mayā śrutaḥ",
    "GE07mbh_10_u:359": " 10,004.027c sa punar hṛdayaṃ kasya krūrasyāpi na nirdahet",
    "GE07mbh_10_u:360": " 10,004.028a kasya hy akaruṇasyāpi netrābhyām aśru nāvrajet",
    "GE07mbh_10_u:361": " 10,004.028c nṛpater bhagnasakthasya śrutvā tādṛg vacaḥ punaḥ",
    "GE07mbh_10_u:362": " 10,004.029a yaś cāyaṃ mitrapakṣo me mayi jīvati nirjitaḥ",
    "GE07mbh_10_u:363": " 10,004.029c śokaṃ me vardhayaty eṣa vārivega ivārṇavam",
    "GE07mbh_10_u:364": " 10,004.029e ekāgramanaso me 'dya kuto nidrā kutaḥ sukham",
    "GE07mbh_10_u:365": " 10,004.030a vāsudevārjunābhyāṃ hi tān ahaṃ parirakṣitān",
    "GE07mbh_10_u:366": " 10,004.030c aviṣahyatamān manye mahendreṇāpi mātula",
    "GE07mbh_10_u:367": " 10,004.031a na cāsmi śakyaḥ saṃyantum asmāt kāryāt kathaṃ cana",
    "GE07mbh_10_u:368": " 10,004.031c na taṃ paśyāmi loke 'smin yo māṃ kāryān nivartayet",
    "GE07mbh_10_u:369": " 10,004.031e iti me niścitā buddhir eṣā sādhumatā ca me",
    "GE07mbh_10_u:370": " 10,004.032a vārttikaiḥ kathyamānas tu mitrāṇāṃ me parābhavaḥ",
    "GE07mbh_10_u:371": " 10,004.032c pāṇḍavānāṃ ca vijayo hṛdayaṃ dahatīva me",
    "GE07mbh_10_u:372": " 10,004.033a ahaṃ tu kadanaṃ kṛtvā śatrūṇām adya sauptike",
    "GE07mbh_10_u:373": " 10,004.033c tato viśramitā caiva svaptā ca vigatajvaraḥ",
    "GE07mbh_10_u:374": " 10,005.001 kṛpa uvāca",
    "GE07mbh_10_u:375": " 10,005.001a śuśrūṣur api durmedhāḥ puruṣo 'niyatendriyaḥ",
    "GE07mbh_10_u:376": " 10,005.001c nālaṃ vedayituṃ kṛtsnau dharmārthāv iti me matiḥ",
    "GE07mbh_10_u:377": " 10,005.002a tathaiva tāvan medhāvī vinayaṃ yo na śikṣati",
    "GE07mbh_10_u:378": " 10,005.002c na ca kiṃ cana jānāti so 'pi dharmārthaniścayam",
    "GE07mbh_10_u:379": " 10,005.002c*0014_01 ciraṃ hy api jaḍaḥ śūraḥ paṇḍitaṃ paryupāsya ha",
    "GE07mbh_10_u:380": " 10,005.002c*0014_02 na sa dharmān vijānāti darvī sūparasān iva",
    "GE07mbh_10_u:381": " 10,005.002c*0014_03 muhūrtam api taṃ prājñaḥ paṇḍitaṃ paryupāsya ha",
    "GE07mbh_10_u:382": " 10,005.002c*0014_04 kṣipraṃ dharmān vijānāti jihvā sūparasān iva",
    "GE07mbh_10_u:383": " 10,005.003a śuśrūṣus tv eva medhāvī puruṣo niyatendriyaḥ",
    "GE07mbh_10_u:384": " 10,005.003c jānīyād āgamān sarvān grāhyaṃ ca na virodhayet",
    "GE07mbh_10_u:385": " 10,005.004a aneyas tv avamānī yo durātmā pāpapūruṣaḥ",
    "GE07mbh_10_u:386": " 10,005.004c diṣṭam utsṛjya kalyāṇaṃ karoti bahupāpakam",
    "GE07mbh_10_u:387": " 10,005.005a nāthavantaṃ tu suhṛdaḥ pratiṣedhanti pātakāt",
    "GE07mbh_10_u:388": " 10,005.005c nivartate tu lakṣmīvān nālakṣmīvān nivartate",
    "GE07mbh_10_u:389": " 10,005.006a yathā hy uccāvacair vākyaiḥ kṣiptacitto niyamyate",
    "GE07mbh_10_u:390": " 10,005.006c tathaiva suhṛdā śakyo naśakyas tv avasīdati",
    "GE07mbh_10_u:391": " 10,005.007a tathaiva suhṛdaṃ prājñaṃ kurvāṇaṃ karma pāpakam",
    "GE07mbh_10_u:392": " 10,005.007c prājñāḥ saṃpratiṣedhante yathāśakti punaḥ punaḥ",
    "GE07mbh_10_u:393": " 10,005.008a sa kalyāṇe matiṃ kṛtvā niyamyātmānam ātmanā",
    "GE07mbh_10_u:394": " 10,005.008c kuru me vacanaṃ tāta yena paścān na tapyase",
    "GE07mbh_10_u:395": " 10,005.009a na vadhaḥ pūjyate loke suptānām iha dharmataḥ",
    "GE07mbh_10_u:396": " 10,005.009c tathaiva nyastaśastrāṇāṃ vimuktarathavājinām",
    "GE07mbh_10_u:397": " 10,005.010a ye ca brūyus tavāsmīti ye ca syuḥ śaraṇāgatāḥ",
    "GE07mbh_10_u:398": " 10,005.010c vimuktamūrdhajā ye ca ye cāpi hatavāhanāḥ",
    "GE07mbh_10_u:399": " 10,005.011a adya svapsyanti pāñcālā vimuktakavacā vibho",
    "GE07mbh_10_u:400": " 10,005.011c viśvastā rajanīṃ sarve pretā iva vicetasaḥ",
    "GE07mbh_10_u:401": " 10,005.012a yas teṣāṃ tadavasthānāṃ druhyeta puruṣo 'nṛjuḥ",
    "GE07mbh_10_u:402": " 10,005.012c vyaktaṃ sa narake majjed agādhe vipule 'plave",
    "GE07mbh_10_u:403": " 10,005.013a sarvāstraviduṣāṃ loke śreṣṭhas tvam asi viśrutaḥ",
    "GE07mbh_10_u:404": " 10,005.013c na ca te jātu loke 'smin susūkṣmam api kilbiṣam",
    "GE07mbh_10_u:405": " 10,005.014a tvaṃ punaḥ sūryasaṃkāśaḥ śvobhūta udite ravau",
    "GE07mbh_10_u:406": " 10,005.014c prakāśe sarvabhūtānāṃ vijetā yudhi śātravān",
    "GE07mbh_10_u:407": " 10,005.015a asaṃbhāvitarūpaṃ hi tvayi karma vigarhitam",
    "GE07mbh_10_u:408": " 10,005.015c śukle raktam iva nyastaṃ bhaved iti matir mama",
    "GE07mbh_10_u:409": " 10,005.016 aśvatthāmovāca",
    "GE07mbh_10_u:410": " 10,005.016a evam etad yathāttha tvam anuśāsmīha mātula",
    "GE07mbh_10_u:411": " 10,005.016c tais tu pūrvamayaṃ setuḥ śatadhā vidalīkṛtaḥ",
    "GE07mbh_10_u:412": " 10,005.017a pratyakṣaṃ bhūmipālānāṃ bhavatāṃ cāpi saṃnidhau",
    "GE07mbh_10_u:413": " 10,005.017c nyastaśastro mama pitā dhṛṣṭadyumnena pātitaḥ",
    "GE07mbh_10_u:414": " 10,005.018a karṇaś ca patite cakre rathasya rathināṃ varaḥ",
    "GE07mbh_10_u:415": " 10,005.018c uttame vyasane sanno hato gāṇḍīvadhanvanā",
    "GE07mbh_10_u:416": " 10,005.019a tathā śāṃtanavo bhīṣmo nyastaśastro nirāyudhaḥ",
    "GE07mbh_10_u:417": " 10,005.019c śikhaṇḍinaṃ puraskṛtya hato gāṇḍīvadhanvanā",
    "GE07mbh_10_u:418": " 10,005.020a bhūriśravā maheṣvāsas tathā prāyagato raṇe",
    "GE07mbh_10_u:419": " 10,005.020c krośatāṃ bhūmipālānāṃ yuyudhānena pātitaḥ",
    "GE07mbh_10_u:420": " 10,005.021a duryodhanaś ca bhīmena sametya gadayā mṛdhe",
    "GE07mbh_10_u:421": " 10,005.021c paśyatāṃ bhūmipālānām adharmeṇa nipātitaḥ",
    "GE07mbh_10_u:422": " 10,005.022a ekākī bahubhis tatra parivārya mahārathaiḥ",
    "GE07mbh_10_u:423": " 10,005.022c adharmeṇa naravyāghro bhīmasenena pātitaḥ",
    "GE07mbh_10_u:424": " 10,005.023a vilāpo bhagnasakthasya yo me rājñaḥ pariśrutaḥ",
    "GE07mbh_10_u:425": " 10,005.023c vārttikānāṃ kathayatāṃ sa me marmāṇi kṛntati",
    "GE07mbh_10_u:426": " 10,005.024a evam adhārmikāḥ pāpāḥ pāñcālā bhinnasetavaḥ",
    "GE07mbh_10_u:427": " 10,005.024c tān evaṃ bhinnamaryādān kiṃ bhavān na vigarhati",
    "GE07mbh_10_u:428": " 10,005.024c*0015_01 yāsyāmy apacitiṃ rājñaḥ kauravasya pitus tathā",
    "GE07mbh_10_u:429": " 10,005.025a pitṛhantṝn ahaṃ hatvā pāñcālān niśi sauptike",
    "GE07mbh_10_u:430": " 10,005.025c kāmaṃ kīṭaḥ pataṃgo vā janma prāpya bhavāmi vai",
    "GE07mbh_10_u:431": " 10,005.026a tvare cāham anenādya yad idaṃ me cikīrṣitam",
    "GE07mbh_10_u:432": " 10,005.026c tasya me tvaramāṇasya kuto nidrā kutaḥ sukham",
    "GE07mbh_10_u:433": " 10,005.027a na sa jātaḥ pumāṃl loke kaś cin na ca bhaviṣyati",
    "GE07mbh_10_u:434": " 10,005.027c yo me vyāvartayed etāṃ vadhe teṣāṃ kṛtāṃ matim",
    "GE07mbh_10_u:435": " 10,005.028 saṃjaya uvāca",
    "GE07mbh_10_u:436": " 10,005.028a evam uktvā mahārāja droṇaputraḥ pratāpavān",
    "GE07mbh_10_u:437": " 10,005.028c ekānte yojayitvāśvān prāyād abhimukhaḥ parān",
    "GE07mbh_10_u:438": " 10,005.029a tam abrūtāṃ mahātmānau bhojaśāradvatāv ubhau",
    "GE07mbh_10_u:439": " 10,005.029c kim ayaṃ syandano yuktaḥ kiṃ ca kāryaṃ cikīrṣitam",
    "GE07mbh_10_u:440": " 10,005.030a ekasārthaṃ prayātau svas tvayā saha nararṣabha",
    "GE07mbh_10_u:441": " 10,005.030c samaduḥkhasukhau caiva nāvāṃ śaṅkitum arhasi",
    "GE07mbh_10_u:442": " 10,005.031a aśvatthāmā tu saṃkruddhaḥ pitur vadham anusmaran",
    "GE07mbh_10_u:443": " 10,005.031c tābhyāṃ tathyaṃ tadācakhyau yad asyātmacikīrṣitam",
    "GE07mbh_10_u:444": " 10,005.032a hatvā śatasahasrāṇi yodhānāṃ niśitaiḥ śaraiḥ",
    "GE07mbh_10_u:445": " 10,005.032c nyastaśastro mama pitā dhṛṣṭadyumnena pātitaḥ",
    "GE07mbh_10_u:446": " 10,005.033a taṃ tathaiva haniṣyāmi nyastavarmāṇam adya vai",
    "GE07mbh_10_u:447": " 10,005.033c putraṃ pāñcālarājasya pāpaṃ pāpena karmaṇā",
    "GE07mbh_10_u:448": " 10,005.034a kathaṃ ca nihataḥ pāpaḥ pāñcālaḥ paśuvan mayā",
    "GE07mbh_10_u:449": " 10,005.034c śastrāhavajitāṃ lokān prāpnuyād iti me matiḥ",
    "GE07mbh_10_u:450": " 10,005.035a kṣipraṃ saṃnaddhakavacau sakhaḍgāv āttakārmukau",
    "GE07mbh_10_u:451": " 10,005.035c samāsthāya pratīkṣetāṃ rathavaryau paraṃtapau",
    "GE07mbh_10_u:452": " 10,005.036a ity uktvā ratham āsthāya prāyād abhimukhaḥ parān",
    "GE07mbh_10_u:453": " 10,005.036c tam anvagāt kṛpo rājan kṛtavarmā ca sātvataḥ",
    "GE07mbh_10_u:454": " 10,005.037a te prayātā vyarocanta parān abhimukhās trayaḥ",
    "GE07mbh_10_u:455": " 10,005.037c hūyamānā yathā yajñe samiddhā havyavāhanāḥ",
    "GE07mbh_10_u:456": " 10,005.038a yayuś ca śibiraṃ teṣāṃ saṃprasuptajanaṃ vibho",
    "GE07mbh_10_u:457": " 10,005.038c dvāradeśaṃ tu saṃprāpya drauṇis tasthau rathottame",
    "GE07mbh_10_u:458": " 10,005.038c*0016=00 saṃjaya uvāca",
    "GE07mbh_10_u:459": " 10,005.038c*0016_01 tatas tau saṃvidaṃ kṛtvā vāsudevavṛṣadhvajau",
    "GE07mbh_10_u:460": " 10,005.038c*0016_02 niścitau tu vadhe teṣāṃ pāñcālānāṃ mahāvratau",
    "GE07mbh_10_u:461": " 10,005.038c*0016_03 tato 'bravīn mahādevaṃ kṛṣṇam akliṣṭakāriṇam",
    "GE07mbh_10_u:462": " 10,005.038c*0016_04 yogamūrtidharo bhūtvā praviśyābhyantaraṃ manaḥ",
    "GE07mbh_10_u:463": " 10,005.038c*0016_05 tāvat kāryam idaṃ yuktaṃ sādhayāmy aham añjasā",
    "GE07mbh_10_u:464": " 10,005.038c*0016_06 evaṃ tu saṃvidaṃ kṛtvā ekamūrtidharau sthitau",
    "GE07mbh_10_u:465": " 10,006.001 dhṛtarāṣṭra uvāca",
    "GE07mbh_10_u:466": " 10,006.001a dvāradeśe tato drauṇim avasthitam avekṣya tau",
    "GE07mbh_10_u:467": " 10,006.001c akurvatāṃ bhojakṛpau kiṃ saṃjaya vadasva me",
    "GE07mbh_10_u:468": " 10,006.002 saṃjaya uvāca",
    "GE07mbh_10_u:469": " 10,006.002a kṛtavarmāṇam āmantrya kṛpaṃ ca sa mahāratham",
    "GE07mbh_10_u:470": " 10,006.002c drauṇir manyuparītātmā śibiradvāram āsadat",
    "GE07mbh_10_u:471": " 10,006.003a tatra bhūtaṃ mahākāyaṃ candrārkasadṛśadyutim",
    "GE07mbh_10_u:472": " 10,006.003c so 'paśyad dvāram āvṛtya tiṣṭhantaṃ lomaharṣaṇam",
    "GE07mbh_10_u:473": " 10,006.004a vasānaṃ carma vaiyāghraṃ mahārudhiravisravam",
    "GE07mbh_10_u:474": " 10,006.004c kṛṣṇājinottarāsaṅgaṃ nāgayajñopavītinam",
    "GE07mbh_10_u:475": " 10,006.005a bāhubhiḥ svāyataiḥ pīnair nānāpraharaṇodyataiḥ",
    "GE07mbh_10_u:476": " 10,006.005c baddhāṅgadamahāsarpaṃ jvālāmālākulānanam",
    "GE07mbh_10_u:477": " 10,006.006a daṃṣṭrākarālavadanaṃ vyāditāsyaṃ bhayāvaham",
    "GE07mbh_10_u:478": " 10,006.006c nayanānāṃ sahasraiś ca vicitrair abhibhūṣitam",
    "GE07mbh_10_u:479": " 10,006.007a naiva tasya vapuḥ śakyaṃ pravaktuṃ veṣa eva vā",
    "GE07mbh_10_u:480": " 10,006.007c sarvathā tu tad ālakṣya sphuṭeyur api parvatāḥ",
    "GE07mbh_10_u:481": " 10,006.008a tasyāsyān nāsikābhyāṃ ca śravaṇābhyāṃ ca sarvaśaḥ",
    "GE07mbh_10_u:482": " 10,006.008c tebhyaś cākṣisahasrebhyaḥ prādurāsan mahārciṣaḥ",
    "GE07mbh_10_u:483": " 10,006.009a tathā tejomarīcibhyaḥ śaṅkhacakragadādharāḥ",
    "GE07mbh_10_u:484": " 10,006.009c prādurāsan hṛṣīkeśāḥ śataśo 'tha sahasraśaḥ",
    "GE07mbh_10_u:485": " 10,006.010a tad atyadbhutam ālokya bhūtaṃ lokabhayaṃkaram",
    "GE07mbh_10_u:486": " 10,006.010c drauṇir avyathito divyair astravarṣair avākirat",
    "GE07mbh_10_u:487": " 10,006.011a drauṇimuktāñ śarāṃs tāṃs tu tad bhūtaṃ mahad agrasat",
    "GE07mbh_10_u:488": " 10,006.011c udadher iva vāryoghān pāvako vaḍavāmukhaḥ",
    "GE07mbh_10_u:489": " 10,006.011c*0017_01 agrasat tāṃs tathā bhūtaṃ drauṇinā prahitāñ śarān",
    "GE07mbh_10_u:490": " 10,006.012a aśvatthāmā tu saṃprekṣya tāñ śaraughān nirarthakān",
    "GE07mbh_10_u:491": " 10,006.012c rathaśaktiṃ mumocāsmai dīptām agniśikhām iva",
    "GE07mbh_10_u:492": " 10,006.013a sā tadāhatya dīptāgrā rathaśaktir aśīryata",
    "GE07mbh_10_u:493": " 10,006.013c yugānte sūryam āhatya maholkeva divaś cyutā",
    "GE07mbh_10_u:494": " 10,006.014a atha hematsaruṃ divyaṃ khaḍgam ākāśavarcasam",
    "GE07mbh_10_u:495": " 10,006.014c kośāt samudbabarhāśu bilād dīptam ivoragam",
    "GE07mbh_10_u:496": " 10,006.015a tataḥ khaḍgavaraṃ dhīmān bhūtāya prāhiṇot tadā",
    "GE07mbh_10_u:497": " 10,006.015c sa tadāsādya bhūtaṃ vai vilayaṃ tūlavad yayau",
    "GE07mbh_10_u:498": " 10,006.016a tataḥ sa kupito drauṇir indraketunibhāṃ gadām",
    "GE07mbh_10_u:499": " 10,006.016c jvalantīṃ prāhiṇot tasmai bhūtaṃ tām api cāgrasat",
    "GE07mbh_10_u:500": " 10,006.017a tataḥ sarvāyudhābhāve vīkṣamāṇas tatas tataḥ",
    "GE07mbh_10_u:501": " 10,006.017c apaśyat kṛtam ākāśam anākāśaṃ janārdanaiḥ",
    "GE07mbh_10_u:502": " 10,006.018a tad adbhutatamaṃ dṛṣṭvā droṇaputro nirāyudhaḥ",
    "GE07mbh_10_u:503": " 10,006.018c abravīd abhisaṃtaptaḥ kṛpavākyam anusmaran",
    "GE07mbh_10_u:504": " 10,006.019a bruvatām apriyaṃ pathyaṃ suhṛdāṃ na śṛṇoti yaḥ",
    "GE07mbh_10_u:505": " 10,006.019c sa śocaty āpadaṃ prāpya yathāham ativartya tau",
    "GE07mbh_10_u:506": " 10,006.020a śāstradṛṣṭān avadhyān yaḥ samatītya jighāṃsati",
    "GE07mbh_10_u:507": " 10,006.020c sa pathaḥ pracyuto dharmyāt kupathaṃ pratipadyate",
    "GE07mbh_10_u:508": " 10,006.021a gobrāhmaṇanṛpastrīṣu sakhyur mātur guros tathā",
    "GE07mbh_10_u:509": " 10,006.021c vṛddhabālajaḍāndheṣu suptabhītotthiteṣu ca",
    "GE07mbh_10_u:510": " 10,006.022a mattonmattapramatteṣu na śastrāṇy upadhārayet",
    "GE07mbh_10_u:511": " 10,006.022c ity evaṃ gurubhiḥ pūrvam upadiṣṭaṃ nṛṇāṃ sadā",
    "GE07mbh_10_u:512": " 10,006.023a so 'ham utkramya panthānaṃ śāstradṛṣṭaṃ sanātanam",
    "GE07mbh_10_u:513": " 10,006.023c amārgeṇaivam ārabhya ghorām āpadam āgataḥ",
    "GE07mbh_10_u:514": " 10,006.024a tāṃ cāpadaṃ ghoratarāṃ pravadanti manīṣiṇaḥ",
    "GE07mbh_10_u:515": " 10,006.024c yad udyamya mahat kṛtyaṃ bhayād api nivartate",
    "GE07mbh_10_u:516": " 10,006.025a aśakyaṃ caiva kaḥ kartuṃ śaktaḥ śaktibalād iha",
    "GE07mbh_10_u:517": " 10,006.025c na hi daivād garīyo vai mānuṣaṃ karma kathyate",
    "GE07mbh_10_u:518": " 10,006.026a mānuṣaṃ kurvataḥ karma yadi daivān na sidhyati",
    "GE07mbh_10_u:519": " 10,006.026c sa pathaḥ pracyuto dharmyād vipadaṃ pratipadyate",
    "GE07mbh_10_u:520": " 10,006.027a pratighātaṃ hy avijñātaṃ pravadanti manīṣiṇaḥ",
    "GE07mbh_10_u:521": " 10,006.027c yad ārabhya kriyāṃ kāṃ cid bhayād iha nivartate",
    "GE07mbh_10_u:522": " 10,006.028a tad idaṃ duṣpraṇītena bhayaṃ māṃ samupasthitam",
    "GE07mbh_10_u:523": " 10,006.028c na hi droṇasutaḥ saṃkhye nivarteta kathaṃ cana",
    "GE07mbh_10_u:524": " 10,006.029a idaṃ ca sumahad bhūtaṃ daivadaṇḍam ivodyatam",
    "GE07mbh_10_u:525": " 10,006.029c na caitad abhijānāmi cintayann api sarvathā",
    "GE07mbh_10_u:526": " 10,006.030a dhruvaṃ yeyam adharme me pravṛttā kaluṣā matiḥ",
    "GE07mbh_10_u:527": " 10,006.030c tasyāḥ phalam idaṃ ghoraṃ pratighātāya dṛśyate",
    "GE07mbh_10_u:528": " 10,006.031a tad idaṃ daivavihitaṃ mama saṃkhye nivartanam",
    "GE07mbh_10_u:529": " 10,006.031c nānyatra daivād udyantum iha śakyaṃ kathaṃ cana",
    "GE07mbh_10_u:530": " 10,006.032a so 'ham adya mahādevaṃ prapadye śaraṇaṃ prabhum",
    "GE07mbh_10_u:531": " 10,006.032c daivadaṇḍam imaṃ ghoraṃ sa hi me nāśayiṣyati",
    "GE07mbh_10_u:532": " 10,006.033a kapardinaṃ prapadyātha devadevam umāpatim",
    "GE07mbh_10_u:533": " 10,006.033c kapālamālinaṃ rudraṃ bhaganetraharaṃ haram",
    "GE07mbh_10_u:534": " 10,006.034a sa hi devo 'tyagād devāṃs tapasā vikrameṇa ca",
    "GE07mbh_10_u:535": " 10,006.034c tasmāc charaṇam abhyeṣye giriśaṃ śūlapāṇinam",
    "GE07mbh_10_u:536": " 10,007.001 saṃjaya uvāca",
    "GE07mbh_10_u:537": " 10,007.001a sa evaṃ cintayitvā tu droṇaputro viśāṃ pate",
    "GE07mbh_10_u:538": " 10,007.001c avatīrya rathopasthād dadhyau saṃprayataḥ sthitaḥ",
    "GE07mbh_10_u:539": " 10,007.002 drauṇir uvāca",
    "GE07mbh_10_u:540": " 10,007.002a ugraṃ sthāṇuṃ śivaṃ rudraṃ śarvam īśānam īśvaram",
    "GE07mbh_10_u:541": " 10,007.002c giriśaṃ varadaṃ devaṃ bhavaṃ bhāvanam avyayam",
    "GE07mbh_10_u:542": " 10,007.003a śitikaṇṭham ajaṃ śakraṃ krathaṃ kratuharaṃ haram",
    "GE07mbh_10_u:543": " 10,007.003c viśvarūpaṃ virūpākṣaṃ bahurūpam umāpatim",
    "GE07mbh_10_u:544": " 10,007.004a śmaśānavāsinaṃ dṛptaṃ mahāgaṇapatiṃ prabhum",
    "GE07mbh_10_u:545": " 10,007.004c khaṭvāṅgadhāriṇaṃ muṇḍaṃ jaṭilaṃ brahmacāriṇam",
    "GE07mbh_10_u:546": " 10,007.005a manasāpy asucintyena duṣkareṇālpacetasā",
    "GE07mbh_10_u:547": " 10,007.005c so 'ham ātmopahāreṇa yakṣye tripuraghātinam",
    "GE07mbh_10_u:548": " 10,007.006a stutaṃ stutyaṃ stūyamānam amoghaṃ carmavāsasam",
    "GE07mbh_10_u:549": " 10,007.006c vilohitaṃ nīlakaṇṭham apṛktaṃ durnivāraṇam",
    "GE07mbh_10_u:550": " 10,007.007a śukraṃ viśvasṛjaṃ brahma brahmacāriṇam eva ca",
    "GE07mbh_10_u:551": " 10,007.007c vratavantaṃ taponityam anantaṃ tapatāṃ gatim",
    "GE07mbh_10_u:552": " 10,007.008a bahurūpaṃ gaṇādhyakṣaṃ tryakṣaṃ pāriṣadapriyam",
    "GE07mbh_10_u:553": " 10,007.008c gaṇādhyakṣekṣitamukhaṃ gaurīhṛdayavallabham",
    "GE07mbh_10_u:554": " 10,007.009a kumārapitaraṃ piṅgaṃ govṛṣottamavāhanam",
    "GE07mbh_10_u:555": " 10,007.009c tanuvāsasam atyugram umābhūṣaṇatatparam",
    "GE07mbh_10_u:556": " 10,007.010a paraṃ parebhyaḥ paramaṃ paraṃ yasmān na vidyate",
    "GE07mbh_10_u:557": " 10,007.010c iṣvastrottamabhartāraṃ digantaṃ caiva dakṣiṇam",
    "GE07mbh_10_u:558": " 10,007.011a hiraṇyakavacaṃ devaṃ candramaulivibhūṣitam",
    "GE07mbh_10_u:559": " 10,007.011c prapadye śaraṇaṃ devaṃ parameṇa samādhinā",
    "GE07mbh_10_u:560": " 10,007.012a imāṃ cāpy āpadaṃ ghorāṃ tarāmy adya sudustarām",
    "GE07mbh_10_u:561": " 10,007.012c sarvabhūtopahāreṇa yakṣye 'haṃ śucinā śucim",
    "GE07mbh_10_u:562": " 10,007.013a iti tasya vyavasitaṃ jñātvā tyāgātmakaṃ manaḥ",
    "GE07mbh_10_u:563": " 10,007.013c purastāt kāñcanī vediḥ prādurāsīn mahātmanaḥ",
    "GE07mbh_10_u:564": " 10,007.014a tasyāṃ vedyāṃ tadā rājaṃś citrabhānur ajāyata",
    "GE07mbh_10_u:565": " 10,007.014c dyāṃ diśo vidiśaḥ khaṃ ca jvālābhir abhipūrayan",
    "GE07mbh_10_u:566": " 10,007.014c*0018_01 ratnacitrāṅgadadharāḥ samudyatakarās tathā",
    "GE07mbh_10_u:567": " 10,007.015a dīptāsyanayanāś cātra naikapādaśirobhujāḥ",
    "GE07mbh_10_u:568": " 10,007.015c dvipaśailapratīkāśāḥ prādurāsan mahānanāḥ",
    "GE07mbh_10_u:569": " 10,007.016a śvavarāhoṣṭrarūpāś ca hayagomāyugomukhāḥ",
    "GE07mbh_10_u:570": " 10,007.016c ṛkṣamārjāravadanā vyāghradvīpimukhās tathā",
    "GE07mbh_10_u:571": " 10,007.017a kākavaktrāḥ plavamukhāḥ śukavaktrās tathaiva ca",
    "GE07mbh_10_u:572": " 10,007.017c mahājagaravaktrāś ca haṃsavaktrāḥ sitaprabhāḥ",
    "GE07mbh_10_u:573": " 10,007.018a dārvāghāṭamukhāś caiva cāṣavaktrāś ca bhārata",
    "GE07mbh_10_u:574": " 10,007.018a*0019_01 śataśaś ca sahasrākṣās tathaiva ca ghaṭodarāḥ",
    "GE07mbh_10_u:575": " 10,007.018c kūrmanakramukhāś caiva śiśumāramukhās tathā",
    "GE07mbh_10_u:576": " 10,007.019a mahāmakaravaktrāś ca timivaktrās tathaiva ca",
    "GE07mbh_10_u:577": " 10,007.019c harivaktrāḥ krauñcamukhāḥ kapotebhamukhās tathā",
    "GE07mbh_10_u:578": " 10,007.020a pārāvatamukhāś caiva madguvaktrās tathaiva ca",
    "GE07mbh_10_u:579": " 10,007.020c pāṇikarṇāḥ sahasrākṣās tathaiva ca śatodarāḥ",
    "GE07mbh_10_u:580": " 10,007.021a nirmāṃsāḥ kokavaktrāś ca śyenavaktrāś ca bhārata",
    "GE07mbh_10_u:581": " 10,007.021c tathaivāśiraso rājann ṛkṣavaktrāś ca bhīṣaṇāḥ",
    "GE07mbh_10_u:582": " 10,007.022a pradīptanetrajihvāś ca jvālāvaktrās tathaiva ca",
    "GE07mbh_10_u:583": " 10,007.022a*0020_01 jvālākeśāś ca rājendra jvaladromacaturbhujāḥ",
    "GE07mbh_10_u:584": " 10,007.022c meṣavaktrās tathaivānye tathā chāgamukhā nṛpa",
    "GE07mbh_10_u:585": " 10,007.023a śaṅkhābhāḥ śaṅkhavaktrāś ca śaṅkhakarṇās tathaiva ca",
    "GE07mbh_10_u:586": " 10,007.023c śaṅkhamālāparikarāḥ śaṅkhadhvanisamasvanāḥ",
    "GE07mbh_10_u:587": " 10,007.024a jaṭādharāḥ pañcaśikhās tathā muṇḍāḥ kṛśodarāḥ",
    "GE07mbh_10_u:588": " 10,007.024c caturdaṃṣṭrāś caturjihvāḥ śaṅkukarṇāḥ kirīṭinaḥ",
    "GE07mbh_10_u:589": " 10,007.025a maulīdharāś ca rājendra tathākuñcitamūrdhajāḥ",
    "GE07mbh_10_u:590": " 10,007.025c uṣṇīṣiṇo mukuṭinaś cāruvaktrāḥ svalaṃkṛtāḥ",
    "GE07mbh_10_u:591": " 10,007.025c*0021_01 cārukuṇḍalinaś caiva tathā mukuṭadhāriṇaḥ",
    "GE07mbh_10_u:592": " 10,007.026a padmotpalāpīḍadharās tathā kumudadhāriṇaḥ",
    "GE07mbh_10_u:593": " 10,007.026c māhātmyena ca saṃyuktāḥ śataśo 'tha sahasraśaḥ",
    "GE07mbh_10_u:594": " 10,007.027a śataghnīcakrahastāś ca tathā musalapāṇayaḥ",
    "GE07mbh_10_u:595": " 10,007.027c bhuśuṇḍīpāśahastāś ca gadāhastāś ca bhārata",
    "GE07mbh_10_u:596": " 10,007.028a pṛṣṭheṣu baddheṣudhayaś citrabāṇā raṇotkaṭāḥ",
    "GE07mbh_10_u:597": " 10,007.028c sadhvajāḥ sapatākāś ca saghaṇṭāḥ saparaśvadhāḥ",
    "GE07mbh_10_u:598": " 10,007.029a mahāpāśodyatakarās tathā laguḍapāṇayaḥ",
    "GE07mbh_10_u:599": " 10,007.029c sthūṇāhastāḥ khaḍgahastāḥ sarpocchritakirīṭinaḥ",
    "GE07mbh_10_u:600": " 10,007.029e mahāsarpāṅgadadharāś citrābharaṇadhāriṇaḥ",
    "GE07mbh_10_u:601": " 10,007.030a rajodhvastāḥ paṅkadigdhāḥ sarve śuklāmbarasrajaḥ",
    "GE07mbh_10_u:602": " 10,007.030a*0022_01 karālākṣāḥ sakṛdbhāsvacchatavakrās tathaiva ca",
    "GE07mbh_10_u:603": " 10,007.030c nīlāṅgāḥ kamalāṅgāś ca muṇḍavaktrās tathaiva ca",
    "GE07mbh_10_u:604": " 10,007.031a bherīśaṅkhamṛdaṅgāṃs te jharjharānakagomukhān",
    "GE07mbh_10_u:605": " 10,007.031c avādayan pāriṣadāḥ prahṛṣṭāḥ kanakaprabhāḥ",
    "GE07mbh_10_u:606": " 10,007.032a gāyamānās tathaivānye nṛtyamānās tathāpare",
    "GE07mbh_10_u:607": " 10,007.032c laṅghayantaḥ plavantaś ca valgantaś ca mahābalāḥ",
    "GE07mbh_10_u:608": " 10,007.033a dhāvanto javanāś caṇḍāḥ pavanoddhūtamūrdhajāḥ",
    "GE07mbh_10_u:609": " 10,007.033c mattā iva mahānāgā vinadanto muhur muhuḥ",
    "GE07mbh_10_u:610": " 10,007.034a subhīmā ghorarūpāś ca śūlapaṭṭiśapāṇayaḥ",
    "GE07mbh_10_u:611": " 10,007.034c nānāvirāgavasanāś citramālyānulepanāḥ",
    "GE07mbh_10_u:612": " 10,007.035a ratnacitrāṅgadadharāḥ samudyatakarās tathā",
    "GE07mbh_10_u:613": " 10,007.035c hantāro dviṣatāṃ śūrāḥ prasahyāsahyavikramāḥ",
    "GE07mbh_10_u:614": " 10,007.036a pātāro 'sṛgvasādyānāṃ māṃsāntrakṛtabhojanāḥ",
    "GE07mbh_10_u:615": " 10,007.036c cūḍālāḥ karṇikālāś ca prakṛśāḥ piṭharodarāḥ",
    "GE07mbh_10_u:616": " 10,007.037a atihrasvātidīrghāś ca prabalāś cātibhairavāḥ",
    "GE07mbh_10_u:617": " 10,007.037c vikaṭāḥ kālalamboṣṭhā bṛhacchephāsthipiṇḍikāḥ",
    "GE07mbh_10_u:618": " 10,007.038a mahārhanānāmukuṭā muṇḍāś ca jaṭilāḥ pare",
    "GE07mbh_10_u:619": " 10,007.038c sārkendugrahanakṣatrāṃ dyāṃ kuryur ye mahītale",
    "GE07mbh_10_u:620": " 10,007.039a utsaheraṃś ca ye hantuṃ bhūtagrāmaṃ caturvidham",
    "GE07mbh_10_u:621": " 10,007.039c ye ca vītabhayā nityaṃ harasya bhrukuṭībhaṭāḥ",
    "GE07mbh_10_u:622": " 10,007.040a kāmakārakarāḥ siddhās trailokyasyeśvareśvarāḥ",
    "GE07mbh_10_u:623": " 10,007.040c nityānandapramuditā vāgīśā vītamatsarāḥ",
    "GE07mbh_10_u:624": " 10,007.041a prāpyāṣṭaguṇam aiśvaryaṃ ye na yānti ca vismayam",
    "GE07mbh_10_u:625": " 10,007.041c yeṣāṃ vismayate nityaṃ bhagavān karmabhir haraḥ",
    "GE07mbh_10_u:626": " 10,007.042a manovākkarmabhir bhaktair nityam ārādhitaś ca yaiḥ",
    "GE07mbh_10_u:627": " 10,007.042c manovākkarmabhir bhaktān pāti putrān ivaurasān",
    "GE07mbh_10_u:628": " 10,007.043a pibanto 'sṛgvasās tv anye kruddhā brahmadviṣāṃ sadā",
    "GE07mbh_10_u:629": " 10,007.043c caturviṃśātmakaṃ somaṃ ye pibanti ca nityadā",
    "GE07mbh_10_u:630": " 10,007.044a śrutena brahmacaryeṇa tapasā ca damena ca",
    "GE07mbh_10_u:631": " 10,007.044c ye samārādhya śūlāṅkaṃ bhavasāyujyam āgatāḥ",
    "GE07mbh_10_u:632": " 10,007.045a yair ātmabhūtair bhagavān pārvatyā ca maheśvaraḥ",
    "GE07mbh_10_u:633": " 10,007.045c saha bhūtagaṇān bhuṅkte bhūtabhavyabhavatprabhuḥ",
    "GE07mbh_10_u:634": " 10,007.046a nānāvicitrahasitakṣveḍitotkruṣṭagarjitaiḥ",
    "GE07mbh_10_u:635": " 10,007.046c saṃnādayantas te viśvam aśvatthāmānam abhyayuḥ",
    "GE07mbh_10_u:636": " 10,007.047a saṃstuvanto mahādevaṃ bhāḥ kurvāṇāḥ suvarcasaḥ",
    "GE07mbh_10_u:637": " 10,007.047c vivardhayiṣavo drauṇer mahimānaṃ mahātmanaḥ",
    "GE07mbh_10_u:638": " 10,007.048a jijñāsamānās tattejaḥ sauptikaṃ ca didṛkṣavaḥ",
    "GE07mbh_10_u:639": " 10,007.048c bhīmograparighālātaśūlapaṭṭiśapāṇayaḥ",
    "GE07mbh_10_u:640": " 10,007.048e ghorarūpāḥ samājagmur bhūtasaṃghāḥ samantataḥ",
    "GE07mbh_10_u:641": " 10,007.049a janayeyur bhayaṃ ye sma trailokyasyāpi darśanāt",
    "GE07mbh_10_u:642": " 10,007.049c tān prekṣamāṇo 'pi vyathāṃ na cakāra mahābalaḥ",
    "GE07mbh_10_u:643": " 10,007.050a atha drauṇir dhanuṣpāṇir baddhagodhāṅgulitravān",
    "GE07mbh_10_u:644": " 10,007.050c svayam evātmanātmānam upahāram upāharat",
    "GE07mbh_10_u:645": " 10,007.051a dhanūṃṣi samidhas tatra pavitrāṇi śitāḥ śarāḥ",
    "GE07mbh_10_u:646": " 10,007.051c havir ātmavataś cātmā tasmin bhārata karmaṇi",
    "GE07mbh_10_u:647": " 10,007.052a tataḥ saumyena mantreṇa droṇaputraḥ pratāpavān",
    "GE07mbh_10_u:648": " 10,007.052c upahāraṃ mahāmanyur athātmānam upāharat",
    "GE07mbh_10_u:649": " 10,007.053a taṃ rudraṃ raudrakarmāṇaṃ raudraiḥ karmabhir acyutam",
    "GE07mbh_10_u:650": " 10,007.053c abhiṣṭutya mahātmānam ity uvāca kṛtāñjaliḥ",
    "GE07mbh_10_u:651": " 10,007.054a imam ātmānam adyāhaṃ jātam āṅgirase kule",
    "GE07mbh_10_u:652": " 10,007.054c agnau juhomi bhagavan pratigṛhṇīṣva māṃ balim",
    "GE07mbh_10_u:653": " 10,007.055a bhavadbhaktyā mahādeva parameṇa samādhinā",
    "GE07mbh_10_u:654": " 10,007.055c asyām āpadi viśvātmann upākurmi tavāgrataḥ",
    "GE07mbh_10_u:655": " 10,007.056a tvayi sarvāṇi bhūtāni sarvabhūteṣu cāsi vai",
    "GE07mbh_10_u:656": " 10,007.056c guṇānāṃ hi pradhānānām ekatvaṃ tvayi tiṣṭhati",
    "GE07mbh_10_u:657": " 10,007.057a sarvabhūtāśaya vibho havirbhūtam upasthitam",
    "GE07mbh_10_u:658": " 10,007.057c pratigṛhāṇa māṃ deva yady aśakyāḥ pare mayā",
    "GE07mbh_10_u:659": " 10,007.058a ity uktvā drauṇir āsthāya tāṃ vedīṃ dīptapāvakām",
    "GE07mbh_10_u:660": " 10,007.058c saṃtyaktātmā samāruhya kṛṣṇavartmany upāviśat",
    "GE07mbh_10_u:661": " 10,007.059a tam ūrdhvabāhuṃ niśceṣṭaṃ dṛṣṭvā havir upasthitam",
    "GE07mbh_10_u:662": " 10,007.059c abravīd bhagavān sākṣān mahādevo hasann iva",
    "GE07mbh_10_u:663": " 10,007.060a satyaśaucārjavatyāgais tapasā niyamena ca",
    "GE07mbh_10_u:664": " 10,007.060c kṣāntyā bhaktyā ca dhṛtyā ca buddhyā ca vacasā tathā",
    "GE07mbh_10_u:665": " 10,007.061a yathāvad aham ārāddhaḥ kṛṣṇenākliṣṭakarmaṇā",
    "GE07mbh_10_u:666": " 10,007.061c tasmād iṣṭatamaḥ kṛṣṇād anyo mama na vidyate",
    "GE07mbh_10_u:667": " 10,007.062a kurvatā tasya saṃmānaṃ tvāṃ ca jijñāsatā mayā",
    "GE07mbh_10_u:668": " 10,007.062c pāñcālāḥ sahasā guptā māyāś ca bahuśaḥ kṛtāḥ",
    "GE07mbh_10_u:669": " 10,007.063a kṛtas tasyaiṣa saṃmānaḥ pāñcālān rakṣatā mayā",
    "GE07mbh_10_u:670": " 10,007.063c abhibhūtās tu kālena naiṣām adyāsti jīvitam",
    "GE07mbh_10_u:671": " 10,007.064a evam uktvā maheṣvāsaṃ bhagavān ātmanas tanum",
    "GE07mbh_10_u:672": " 10,007.064c āviveśa dadau cāsmai vimalaṃ khaḍgam uttamam",
    "GE07mbh_10_u:673": " 10,007.065a athāviṣṭo bhagavatā bhūyo jajvāla tejasā",
    "GE07mbh_10_u:674": " 10,007.065c varṣmavāṃś cābhavad yuddhe devasṛṣṭena tejasā",
    "GE07mbh_10_u:675": " 10,007.066a tam adṛśyāni bhūtāni rakṣāṃsi ca samādravan",
    "GE07mbh_10_u:676": " 10,007.066c abhitaḥ śatruśibiraṃ yāntaṃ sākṣād iveśvaram",
    "GE07mbh_10_u:677": " 10,007.066e*0023_01 .... .... yāntaṃ drauṇiṃ mahāratham",
    "GE07mbh_10_u:678": " 10,007.066e*0023_02 devadevaṃ haraṃ sthāṇuṃ",
    "GE07mbh_10_u:679": " 10,007.066e*0024_01 yaś cedaṃ paṭhate stotraṃ śrutvā bhaktisamanvitaḥ",
    "GE07mbh_10_u:680": " 10,007.066e*0024_02 sarvapāpaviśuddhātmā rudralokaṃ sa gacchati",
    "GE07mbh_10_u:681": " 10,008.001 dhṛtarāṣṭra uvāca",
    "GE07mbh_10_u:682": " 10,008.001a tathā prayāte śibiraṃ droṇaputre mahārathe",
    "GE07mbh_10_u:683": " 10,008.001c kaccit kṛpaś ca bhojaś ca bhayārtau na nyavartatām",
    "GE07mbh_10_u:684": " 10,008.002a kaccin na vāritau kṣudrai rakṣibhir nopalakṣitau",
    "GE07mbh_10_u:685": " 10,008.002c asahyam iti vā matvā na nivṛttau mahārathau",
    "GE07mbh_10_u:686": " 10,008.003a kaccit pramathya śibiraṃ hatvā somakapāṇḍavān",
    "GE07mbh_10_u:687": " 10,008.003a*0025_01 kṛtā pratijñā saphalā kaccit saṃjaya sā niśi",
    "GE07mbh_10_u:688": " 10,008.003c duryodhanasya padavīṃ gatau paramikāṃ raṇe",
    "GE07mbh_10_u:689": " 10,008.003c*0026_01 balair vā nihatau tau tu kaccin na patitau kṣitau",
    "GE07mbh_10_u:690": " 10,008.003c*0027_01 gatvā tiṣṭhaty asau drauṇiḥ kṛtvā karma suduṣkaram",
    "GE07mbh_10_u:691": " 10,008.003c*0027_02 dhṛṣṭadyumnaśikhaṇḍibhyāṃ draupadyāś ca sutaiḥ kila",
    "GE07mbh_10_u:692": " 10,008.003c*0027_03 saṃchannā medinī suptair nihataiḥ pāṇḍusainikaiḥ",
    "GE07mbh_10_u:693": " 10,008.004a pāñcālair vā vinihatau kaccin nāsvapatāṃ kṣitau",
    "GE07mbh_10_u:694": " 10,008.004c kaccit tābhyāṃ kṛtaṃ karma tan mamācakṣva saṃjaya",
    "GE07mbh_10_u:695": " 10,008.005 saṃjaya uvāca",
    "GE07mbh_10_u:696": " 10,008.005a tasmin prayāte śibiraṃ droṇaputre mahātmani",
    "GE07mbh_10_u:697": " 10,008.005c kṛpaś ca kṛtavarmā ca śibiradvāry atiṣṭhatām",
    "GE07mbh_10_u:698": " 10,008.006a aśvatthāmā tu tau dṛṣṭvā yatnavantau mahārathau",
    "GE07mbh_10_u:699": " 10,008.006c prahṛṣṭaḥ śanakai rājann idaṃ vacanam abravīt",
    "GE07mbh_10_u:700": " 10,008.007a yattau bhavantau paryāptau sarvakṣatrasya nāśane",
    "GE07mbh_10_u:701": " 10,008.007c kiṃ punar yodhaśeṣasya prasuptasya viśeṣataḥ",
    "GE07mbh_10_u:702": " 10,008.008a ahaṃ pravekṣye śibiraṃ cariṣyāmi ca kālavat",
    "GE07mbh_10_u:703": " 10,008.008c yathā na kaś cid api me jīvan mucyeta mānavaḥ",
    "GE07mbh_10_u:704": " 10,008.008c*0028_01 tathā bhavadbhyāṃ kāryaṃ syād iti me niścitā matiḥ",
    "GE07mbh_10_u:705": " 10,008.009a ity uktvā prāviśad drauṇiḥ pārthānāṃ śibiraṃ mahat",
    "GE07mbh_10_u:706": " 10,008.009c advāreṇābhyavaskandya vihāya bhayam ātmanaḥ",
    "GE07mbh_10_u:707": " 10,008.010a sa praviśya mahābāhur uddeśajñaś ca tasya ha",
    "GE07mbh_10_u:708": " 10,008.010a*0029_01 drauṇiḥ paramasaṃkruddhaḥ tejasā prajvalann iva",
    "GE07mbh_10_u:709": " 10,008.010a*0029_02 tataḥ paryacarat sarvaṃ saṃprasuptajanaṃ niśi",
    "GE07mbh_10_u:710": " 10,008.010c dhṛṣṭadyumnasya nilayaṃ śanakair abhyupāgamat",
    "GE07mbh_10_u:711": " 10,008.011a te tu kṛtvā mahat karma śrāntāś ca balavad raṇe",
    "GE07mbh_10_u:712": " 10,008.011c prasuptā vai suviśvastāḥ svasainyaparivāritāḥ",
    "GE07mbh_10_u:713": " 10,008.012a atha praviśya tad veśma dhṛṣṭadyumnasya bhārata",
    "GE07mbh_10_u:714": " 10,008.012c pāñcālyaṃ śayane drauṇir apaśyat suptam antikāt",
    "GE07mbh_10_u:715": " 10,008.013a kṣaumāvadāte mahati spardhyāstaraṇasaṃvṛte",
    "GE07mbh_10_u:716": " 10,008.013c mālyapravarasaṃyukte dhūpaiś cūrṇaiś ca vāsite",
    "GE07mbh_10_u:717": " 10,008.014a taṃ śayānaṃ mahātmānaṃ visrabdham akutobhayam",
    "GE07mbh_10_u:718": " 10,008.014c prābodhayata pādena śayanasthaṃ mahīpate",
    "GE07mbh_10_u:719": " 10,008.015a sa buddhvā caraṇasparśam utthāya raṇadurmadaḥ",
    "GE07mbh_10_u:720": " 10,008.015c abhyajānad ameyātmā droṇaputraṃ mahāratham",
    "GE07mbh_10_u:721": " 10,008.016a tam utpatantaṃ śayanād aśvatthāmā mahābalaḥ",
    "GE07mbh_10_u:722": " 10,008.016c keśeṣv ālambya pāṇibhyāṃ niṣpipeṣa mahītale",
    "GE07mbh_10_u:723": " 10,008.017a sa balāt tena niṣpiṣṭaḥ sādhvasena ca bhārata",
    "GE07mbh_10_u:724": " 10,008.017c nidrayā caiva pāñcālyo nāśakac ceṣṭituṃ tadā",
    "GE07mbh_10_u:725": " 10,008.017c*0030_01 niṣpiṣya tu tato bhūmau pāñcālaṃ drauṇir ojasā",
    "GE07mbh_10_u:726": " 10,008.017c*0030_02 dhanuṣo jyāṃ vimucyāśu krūrabuddhir amarṣaṇaḥ",
    "GE07mbh_10_u:727": " 10,008.017c*0030_03 tasya kaṇṭhe 'tha baddhvā tāṃ tvaritaḥ krodhamūrchitaḥ",
    "GE07mbh_10_u:728": " 10,008.017c*0030_04 drauṇiḥ krūraṃ manaḥ kṛtvā pāñcālyam avadhīt tadā",
    "GE07mbh_10_u:729": " 10,008.018a tam ākramya tadā rājan kaṇṭhe corasi cobhayoḥ",
    "GE07mbh_10_u:730": " 10,008.018c nadantaṃ visphurantaṃ ca paśumāram amārayat",
    "GE07mbh_10_u:731": " 10,008.018c*0031_01 sa vāryamāṇas tarasā balād balavatā balī",
    "GE07mbh_10_u:732": " 10,008.019a tudan nakhais tu sa drauṇiṃ nātivyaktam udāharat",
    "GE07mbh_10_u:733": " 10,008.019c ācāryaputra śastreṇa jahi mā mā ciraṃ kṛthāḥ",
    "GE07mbh_10_u:734": " 10,008.019c*0032_01 evam uktvā tu vacanaṃ virarāma paraṃtapaḥ",
    "GE07mbh_10_u:735": " 10,008.019c*0032_02 sutaḥ pāñcālarājasya ākrānto balinā bhṛśam",
    "GE07mbh_10_u:736": " 10,008.019e tvatkṛte sukṛtāṃl lokān gaccheyaṃ dvipadāṃ vara",
    "GE07mbh_10_u:737": " 10,008.020a tasyāvyaktāṃ tu tāṃ vācaṃ saṃśrutya drauṇir abravīt",
    "GE07mbh_10_u:738": " 10,008.020c ācāryaghātināṃ lokā na santi kulapāṃsana",
    "GE07mbh_10_u:739": " 10,008.020c*0033_01 nṛśaṃsenātivṛttena tvayā me nihataḥ pitā",
    "GE07mbh_10_u:740": " 10,008.020c*0033_02 tasmāt tvam api vadhyas tu nṛśaṃsena nṛśaṃsakṛt",
    "GE07mbh_10_u:741": " 10,008.020e tasmāc chastreṇa nidhanaṃ na tvam arhasi durmate",
    "GE07mbh_10_u:742": " 10,008.021a evaṃ bruvāṇas taṃ vīraṃ siṃho mattam iva dvipam",
    "GE07mbh_10_u:743": " 10,008.021c marmasv abhyavadhīt kruddhaḥ pādāṣṭhīlaiḥ sudāruṇaiḥ",
    "GE07mbh_10_u:744": " 10,008.022a tasya vīrasya śabdena māryamāṇasya veśmani",
    "GE07mbh_10_u:745": " 10,008.022c abudhyanta mahārāja striyo ye cāsya rakṣiṇaḥ",
    "GE07mbh_10_u:746": " 10,008.023a te dṛṣṭvā varṣmavantaṃ tam atimānuṣavikramam",
    "GE07mbh_10_u:747": " 10,008.023c bhūtam eva vyavasyanto na sma pravyāharan bhayāt",
    "GE07mbh_10_u:748": " 10,008.024a taṃ tu tenābhyupāyena gamayitvā yamakṣayam",
    "GE07mbh_10_u:749": " 10,008.024c adhyatiṣṭhat sa tejasvī rathaṃ prāpya sudarśanam",
    "GE07mbh_10_u:750": " 10,008.025a sa tasya bhavanād rājan niṣkramyānādayan diśaḥ",
    "GE07mbh_10_u:751": " 10,008.025c rathena śibiraṃ prāyāj jighāṃsur dviṣato balī",
    "GE07mbh_10_u:752": " 10,008.026a apakrānte tatas tasmin droṇaputre mahārathe",
    "GE07mbh_10_u:753": " 10,008.026c saha tai rakṣibhiḥ sarvaiḥ praṇedur yoṣitas tadā",
    "GE07mbh_10_u:754": " 10,008.027a rājānaṃ nihataṃ dṛṣṭvā bhṛśaṃ śokaparāyaṇāḥ",
    "GE07mbh_10_u:755": " 10,008.027c vyākrośan kṣatriyāḥ sarve dhṛṣṭadyumnasya bhārata",
    "GE07mbh_10_u:756": " 10,008.028a tāsāṃ tu tena śabdena samīpe kṣatriyarṣabhāḥ",
    "GE07mbh_10_u:757": " 10,008.028c kṣipraṃ ca samanahyanta kim etad iti cābruvan",
    "GE07mbh_10_u:758": " 10,008.029a striyas tu rājan vitrastā bhāradvājaṃ nirīkṣya tam",
    "GE07mbh_10_u:759": " 10,008.029c abruvan dīnakaṇṭhena kṣipram ādravateti vai",
    "GE07mbh_10_u:760": " 10,008.030a rākṣaso vā manuṣyo vā nainaṃ jānīmahe vayam",
    "GE07mbh_10_u:761": " 10,008.030c hatvā pāñcālarājaṃ yo ratham āruhya tiṣṭhati",
    "GE07mbh_10_u:762": " 10,008.031a tatas te yodhamukhyās taṃ sahasā paryavārayan",
    "GE07mbh_10_u:763": " 10,008.031c sa tān āpatataḥ sarvān rudrāstreṇa vyapothayat",
    "GE07mbh_10_u:764": " 10,008.032a dhṛṣṭadyumnaṃ ca hatvā sa tāṃś caivāsya padānugān",
    "GE07mbh_10_u:765": " 10,008.032c apaśyac chayane suptam uttamaujasam antike",
    "GE07mbh_10_u:766": " 10,008.033a tam apy ākramya pādena kaṇṭhe corasi caujasā",
    "GE07mbh_10_u:767": " 10,008.033c tathaiva mārayām āsa vinardantam ariṃdamam",
    "GE07mbh_10_u:768": " 10,008.034a yudhāmanyus tu saṃprāpto mattvā taṃ rakṣasā hatam",
    "GE07mbh_10_u:769": " 10,008.034c gadām udyamya vegena hṛdi drauṇim atāḍayat",
    "GE07mbh_10_u:770": " 10,008.034c*0034_01 gadāprahārābhihato nākampad drauṇir āhave",
    "GE07mbh_10_u:771": " 10,008.035a tam abhidrutya jagrāha kṣitau cainam apātayat",
    "GE07mbh_10_u:772": " 10,008.035c visphurantaṃ ca paśuvat tathaivainam amārayat",
    "GE07mbh_10_u:773": " 10,008.036a tathā sa vīro hatvā taṃ tato 'nyān samupādravat",
    "GE07mbh_10_u:774": " 10,008.036c saṃsuptān eva rājendra tatra tatra mahārathān",
    "GE07mbh_10_u:775": " 10,008.036c*0035_01 pāñcālavīrān ākramya kruddho nyahanad antike",
    "GE07mbh_10_u:776": " 10,008.036e sphurato vepamānāṃś ca śamiteva paśūn makhe",
    "GE07mbh_10_u:777": " 10,008.037a tato nistriṃśam ādāya jaghānānyān pṛthagjanān",
    "GE07mbh_10_u:778": " 10,008.037c bhāgaśo vicaran mārgān asiyuddhaviśāradaḥ",
    "GE07mbh_10_u:779": " 10,008.038a tathaiva gulme saṃprekṣya śayānān madhyagaulmikān",
    "GE07mbh_10_u:780": " 10,008.038c śrāntān nyastāyudhān sarvān kṣaṇenaiva vyapothayat",
    "GE07mbh_10_u:781": " 10,008.039a yodhān aśvān dvipāṃś caiva prācchinat sa varāsinā",
    "GE07mbh_10_u:782": " 10,008.039c rudhirokṣitasarvāṅgaḥ kālasṛṣṭa ivāntakaḥ",
    "GE07mbh_10_u:783": " 10,008.040a visphuradbhiś ca tair drauṇir nistriṃśasyodyamena ca",
    "GE07mbh_10_u:784": " 10,008.040c ākṣepeṇa tathaivāses tridhā raktokṣito 'bhavat",
    "GE07mbh_10_u:785": " 10,008.041a tasya lohitasiktasya dīptakhaḍgasya yudhyataḥ",
    "GE07mbh_10_u:786": " 10,008.041c amānuṣa ivākāro babhau paramabhīṣaṇaḥ",
    "GE07mbh_10_u:787": " 10,008.042a ye tv ajāgrata kauravya te 'pi śabdena mohitāḥ",
    "GE07mbh_10_u:788": " 10,008.042c nirīkṣyamāṇā anyonyaṃ drauṇiṃ dṛṣṭvā pravivyathuḥ",
    "GE07mbh_10_u:789": " 10,008.043a tad rūpaṃ tasya te dṛṣṭvā kṣatriyāḥ śatrukarśanāḥ",
    "GE07mbh_10_u:790": " 10,008.043c rākṣasaṃ manyamānās taṃ nayanāni nyamīlayan",
    "GE07mbh_10_u:791": " 10,008.044a sa ghorarūpo vyacarat kālavac chibire tataḥ",
    "GE07mbh_10_u:792": " 10,008.044c apaśyad draupadīputrān avaśiṣṭāṃś ca somakān",
    "GE07mbh_10_u:793": " 10,008.045a tena śabdena vitrastā dhanurhastā mahārathāḥ",
    "GE07mbh_10_u:794": " 10,008.045c dhṛṣṭadyumnaṃ hataṃ śrutvā draupadeyā viśāṃ pate",
    "GE07mbh_10_u:795": " 10,008.045e avākirañ śaravrātair bhāradvājam abhītavat",
    "GE07mbh_10_u:796": " 10,008.046a tatas tena ninādena saṃprabuddhāḥ prabhadrakāḥ",
    "GE07mbh_10_u:797": " 10,008.046c śilīmukhaiḥ śikhaṇḍī ca droṇaputraṃ samārdayan",
    "GE07mbh_10_u:798": " 10,008.047a bhāradvājas tu tān dṛṣṭvā śaravarṣāṇi varṣataḥ",
    "GE07mbh_10_u:799": " 10,008.047c nanāda balavan nādaṃ jighāṃsus tān sudurjayān",
    "GE07mbh_10_u:800": " 10,008.048a tataḥ paramasaṃkruddhaḥ pitur vadham anusmaran",
    "GE07mbh_10_u:801": " 10,008.048c avaruhya rathopasthāt tvaramāṇo 'bhidudruve",
    "GE07mbh_10_u:802": " 10,008.049a sahasracandraṃ vipulaṃ gṛhītvā carma saṃyuge",
    "GE07mbh_10_u:803": " 10,008.049c khaḍgaṃ ca vipulaṃ divyaṃ jātarūpapariṣkṛtam",
    "GE07mbh_10_u:804": " 10,008.049e draupadeyān abhidrutya khaḍgena vyacarad balī",
    "GE07mbh_10_u:805": " 10,008.050a tataḥ sa naraśārdūlaḥ prativindhyaṃ tam āhave",
    "GE07mbh_10_u:806": " 10,008.050c kukṣideśe 'vadhīd rājan sa hato nyapatad bhuvi",
    "GE07mbh_10_u:807": " 10,008.051a prāsena viddhvā drauṇiṃ tu sutasomaḥ pratāpavān",
    "GE07mbh_10_u:808": " 10,008.051c punaś cāsiṃ samudyamya droṇaputram upādravat",
    "GE07mbh_10_u:809": " 10,008.051c*0036_01 prāsaprahāraṃ tu tadā vigṛhya drauṇir āhave",
    "GE07mbh_10_u:810": " 10,008.052a sutasomasya sāsiṃ tu bāhuṃ chittvā nararṣabhaḥ",
    "GE07mbh_10_u:811": " 10,008.052c punar abhyahanat pārśve sa bhinnahṛdayo 'patat",
    "GE07mbh_10_u:812": " 10,008.053a nākulis tu śatānīko rathacakreṇa vīryavān",
    "GE07mbh_10_u:813": " 10,008.053c dorbhyām utkṣipya vegena vakṣasy enam atāḍayat",
    "GE07mbh_10_u:814": " 10,008.054a atāḍayac chatānīkaṃ muktacakraṃ dvijas tu saḥ",
    "GE07mbh_10_u:815": " 10,008.054c sa vihvalo yayau bhūmiṃ tato 'syāpāharac chiraḥ",
    "GE07mbh_10_u:816": " 10,008.055a śrutakarmā tu parighaṃ gṛhītvā samatāḍayat",
    "GE07mbh_10_u:817": " 10,008.055c abhidrutya tato drauṇiṃ savye sa phalake bhṛśam",
    "GE07mbh_10_u:818": " 10,008.056a sa tu taṃ śrutakarmāṇam āsye jaghne varāsinā",
    "GE07mbh_10_u:819": " 10,008.056c sa hato nyapatad bhūmau vimūḍho vikṛtānanaḥ",
    "GE07mbh_10_u:820": " 10,008.057a tena śabdena vīras tu śrutakīrtir mahādhanuḥ",
    "GE07mbh_10_u:821": " 10,008.057c aśvatthāmānam āsādya śaravarṣair avākirat",
    "GE07mbh_10_u:822": " 10,008.057c*0037_01 śarair ācchāditas tena droṇaputro mahārathaḥ",
    "GE07mbh_10_u:823": " 10,008.057c*0037_02 adṛśyata mahārāja śvāviṭ śalalito yathā",
    "GE07mbh_10_u:824": " 10,008.058a tasyāpi śaravarṣāṇi carmaṇā prativārya saḥ",
    "GE07mbh_10_u:825": " 10,008.058c sakuṇḍalaṃ śiraḥ kāyād bhrājamānam apāharat",
    "GE07mbh_10_u:826": " 10,008.059a tato bhīṣmanihantā taṃ saha sarvaiḥ prabhadrakaiḥ",
    "GE07mbh_10_u:827": " 10,008.059c ahanat sarvato vīraṃ nānāpraharaṇair balī",
    "GE07mbh_10_u:828": " 10,008.059e śilīmukhena cāpy enaṃ bhruvor madhye samārdayat",
    "GE07mbh_10_u:829": " 10,008.060a sa tu krodhasamāviṣṭo droṇaputro mahābalaḥ",
    "GE07mbh_10_u:830": " 10,008.060c śikhaṇḍinaṃ samāsādya dvidhā ciccheda so 'sinā",
    "GE07mbh_10_u:831": " 10,008.061a śikhaṇḍinaṃ tato hatvā krodhāviṣṭaḥ paraṃtapaḥ",
    "GE07mbh_10_u:832": " 10,008.061c prabhadrakagaṇān sarvān abhidudrāva vegavān",
    "GE07mbh_10_u:833": " 10,008.061e yac ca śiṣṭaṃ virāṭasya balaṃ tac ca samādravat",
    "GE07mbh_10_u:834": " 10,008.062a drupadasya ca putrāṇāṃ pautrāṇāṃ suhṛdām api",
    "GE07mbh_10_u:835": " 10,008.062c cakāra kadanaṃ ghoraṃ dṛṣṭvā dṛṣṭvā mahābalaḥ",
    "GE07mbh_10_u:836": " 10,008.063a anyān anyāṃś ca puruṣān abhisṛtyābhisṛtya ca",
    "GE07mbh_10_u:837": " 10,008.063c nyakṛntad asinā drauṇir asimārgaviśāradaḥ",
    "GE07mbh_10_u:838": " 10,008.064a kālīṃ raktāsyanayanāṃ raktamālyānulepanām",
    "GE07mbh_10_u:839": " 10,008.064c raktāmbaradharām ekāṃ pāśahastāṃ śikhaṇḍinīm",
    "GE07mbh_10_u:840": " 10,008.065a dadṛśuḥ kālarātriṃ te smayamānām avasthitām",
    "GE07mbh_10_u:841": " 10,008.065c narāśvakuñjarān pāśair baddhvā ghoraiḥ pratasthuṣīm",
    "GE07mbh_10_u:842": " 10,008.065c*0038_01 tathaiva ca mahārāja nyastaśastrān mahārathān",
    "GE07mbh_10_u:843": " 10,008.065e harantīṃ vividhān pretān pāśabaddhān vimūrdhajān",
    "GE07mbh_10_u:844": " 10,008.066a svapne suptān nayantīṃ tāṃ rātriṣv anyāsu māriṣa",
    "GE07mbh_10_u:845": " 10,008.066c dadṛśur yodhamukhyās te ghnantaṃ drauṇiṃ ca nityadā",
    "GE07mbh_10_u:846": " 10,008.067a yataḥ pravṛttaḥ saṃgrāmaḥ kurupāṇḍavasenayoḥ",
    "GE07mbh_10_u:847": " 10,008.067c tataḥ prabhṛti tāṃ kṛtyām apaśyan drauṇim eva ca",
    "GE07mbh_10_u:848": " 10,008.068a tāṃs tu daivahatān pūrvaṃ paścād drauṇir nyapātayat",
    "GE07mbh_10_u:849": " 10,008.068c trāsayan sarvabhūtāni vinadan bhairavān ravān",
    "GE07mbh_10_u:850": " 10,008.069a tad anusmṛtya te vīrā darśanaṃ paurvakālikam",
    "GE07mbh_10_u:851": " 10,008.069c idaṃ tad ity amanyanta daivenopanipīḍitāḥ",
    "GE07mbh_10_u:852": " 10,008.070a tatas tena ninādena pratyabudhyanta dhanvinaḥ",
    "GE07mbh_10_u:853": " 10,008.070c śibire pāṇḍaveyānāṃ śataśo 'tha sahasraśaḥ",
    "GE07mbh_10_u:854": " 10,008.071a so 'cchinat kasya cit pādau jaghanaṃ caiva kasya cit",
    "GE07mbh_10_u:855": " 10,008.071c kāṃś cid bibheda pārśveṣu kālasṛṣṭa ivāntakaḥ",
    "GE07mbh_10_u:856": " 10,008.072a atyugrapratipiṣṭaiś ca nadadbhiś ca bhṛśāturaiḥ",
    "GE07mbh_10_u:857": " 10,008.072c gajāśvamathitaiś cānyair mahī kīrṇābhavat prabho",
    "GE07mbh_10_u:858": " 10,008.073a krośatāṃ kim idaṃ ko 'yaṃ kiṃ śabdaḥ kiṃ nu kiṃ kṛtam",
    "GE07mbh_10_u:859": " 10,008.073c evaṃ teṣāṃ tadā drauṇir antakaḥ samapadyata",
    "GE07mbh_10_u:860": " 10,008.074a apetaśastrasaṃnāhān saṃrabdhān pāṇḍusṛñjayān",
    "GE07mbh_10_u:861": " 10,008.074c prāhiṇon mṛtyulokāya drauṇiḥ praharatāṃ varaḥ",
    "GE07mbh_10_u:862": " 10,008.075a tatas tacchastravitrastā utpatanto bhayāturāḥ",
    "GE07mbh_10_u:863": " 10,008.075c nidrāndhā naṣṭasaṃjñāś ca tatra tatra nililyire",
    "GE07mbh_10_u:864": " 10,008.076a ūrustambhagṛhītāś ca kaśmalābhihataujasaḥ",
    "GE07mbh_10_u:865": " 10,008.076c vinadanto bhṛśaṃ trastāḥ saṃnyapeṣan parasparam",
    "GE07mbh_10_u:866": " 10,008.077a tato rathaṃ punar drauṇir āsthito bhīmanisvanam",
    "GE07mbh_10_u:867": " 10,008.077c dhanuṣpāṇiḥ śarair anyān preṣayad vai yamakṣayam",
    "GE07mbh_10_u:868": " 10,008.078a punar utpatataḥ kāṃś cid dūrād api narottamān",
    "GE07mbh_10_u:869": " 10,008.078c śūrān saṃpatataś cānyān kālarātryai nyavedayat",
    "GE07mbh_10_u:870": " 10,008.079a tathaiva syandanāgreṇa pramathan sa vidhāvati",
    "GE07mbh_10_u:871": " 10,008.079c śaravarṣaiś ca vividhair avarṣac chātravāṃs tataḥ",
    "GE07mbh_10_u:872": " 10,008.080a punaś ca suvicitreṇa śatacandreṇa carmaṇā",
    "GE07mbh_10_u:873": " 10,008.080c tena cākāśavarṇena tadācarata so 'sinā",
    "GE07mbh_10_u:874": " 10,008.081a tathā sa śibiraṃ teṣāṃ drauṇir āhavadurmadaḥ",
    "GE07mbh_10_u:875": " 10,008.081c vyakṣobhayata rājendra mahāhradam iva dvipaḥ",
    "GE07mbh_10_u:876": " 10,008.082a utpetus tena śabdena yodhā rājan vicetasaḥ",
    "GE07mbh_10_u:877": " 10,008.082c nidrārtāś ca bhayārtāś ca vyadhāvanta tatas tataḥ",
    "GE07mbh_10_u:878": " 10,008.082c*0039_01 vikrośaṃ cukruśuś cānye bahubaddhaṃ tatas tataḥ",
    "GE07mbh_10_u:879": " 10,008.083a visvaraṃ cukruśuś cānye bahvabaddhaṃ tathāvadan",
    "GE07mbh_10_u:880": " 10,008.083c na ca sma pratipadyante śastrāṇi vasanāni ca",
    "GE07mbh_10_u:881": " 10,008.084a vimuktakeśāś cāpy anye nābhyajānan parasparam",
    "GE07mbh_10_u:882": " 10,008.084c utpatantaḥ pare bhītāḥ ke cit tatra tathābhraman",
    "GE07mbh_10_u:883": " 10,008.084e purīṣam asṛjan ke cit ke cin mūtraṃ prasusruvuḥ",
    "GE07mbh_10_u:884": " 10,008.085a bandhanāni ca rājendra saṃchidya turagā dvipāḥ",
    "GE07mbh_10_u:885": " 10,008.085c samaṃ paryapataṃś cānye kurvanto mahad ākulam",
    "GE07mbh_10_u:886": " 10,008.086a tatra ke cin narā bhītā vyalīyanta mahītale",
    "GE07mbh_10_u:887": " 10,008.086c tathaiva tān nipatitān apiṃṣan gajavājinaḥ",
    "GE07mbh_10_u:888": " 10,008.087a tasmiṃs tathā vartamāne rakṣāṃsi puruṣarṣabha",
    "GE07mbh_10_u:889": " 10,008.087c tṛptāni vyanadann uccair mudā bharatasattama",
    "GE07mbh_10_u:890": " 10,008.088a sa śabdaḥ prerito rājan bhūtasaṃghair mudā yutaiḥ",
    "GE07mbh_10_u:891": " 10,008.088c apūrayad diśaḥ sarvā divaṃ cāpi mahāsvanaḥ",
    "GE07mbh_10_u:892": " 10,008.089a teṣām ārtasvaraṃ śrutvā vitrastā gajavājinaḥ",
    "GE07mbh_10_u:893": " 10,008.089c muktāḥ paryapatan rājan mṛdnantaḥ śibire janam",
    "GE07mbh_10_u:894": " 10,008.090a tais tatra paridhāvadbhiś caraṇodīritaṃ rajaḥ",
    "GE07mbh_10_u:895": " 10,008.090c akaroc chibire teṣāṃ rajanyāṃ dviguṇaṃ tamaḥ",
    "GE07mbh_10_u:896": " 10,008.091a tasmiṃs tamasi saṃjāte pramūḍhāḥ sarvato janāḥ",
    "GE07mbh_10_u:897": " 10,008.091c nājānan pitaraḥ putrān bhrātṝn bhrātara eva ca",
    "GE07mbh_10_u:898": " 10,008.092a gajā gajān atikramya nirmanuṣyā hayā hayān",
    "GE07mbh_10_u:899": " 10,008.092c atāḍayaṃs tathābhañjaṃs tathāmṛdnaṃś ca bhārata",
    "GE07mbh_10_u:900": " 10,008.093a te bhagnāḥ prapatantaś ca nighnantaś ca parasparam",
    "GE07mbh_10_u:901": " 10,008.093c nyapātayanta ca parān pātayitvā tathāpiṣan",
    "GE07mbh_10_u:902": " 10,008.094a vicetasaḥ sanidrāś ca tamasā cāvṛtā narāḥ",
    "GE07mbh_10_u:903": " 10,008.094c jaghnuḥ svān eva tatrātha kālenābhipracoditāḥ",
    "GE07mbh_10_u:904": " 10,008.095a tyaktvā dvārāṇi ca dvāḥsthās tathā gulmāṃś ca gaulmikāḥ",
    "GE07mbh_10_u:905": " 10,008.095c prādravanta yathāśakti kāṃdiśīkā vicetasaḥ",
    "GE07mbh_10_u:906": " 10,008.096a vipranaṣṭāś ca te 'nyonyaṃ nājānanta tadā vibho",
    "GE07mbh_10_u:907": " 10,008.096c krośantas tāta putreti daivopahatacetasaḥ",
    "GE07mbh_10_u:908": " 10,008.097a palāyatāṃ diśas teṣāṃ svān apy utsṛjya bāndhavān",
    "GE07mbh_10_u:909": " 10,008.097c gotranāmabhir anyonyam ākrandanta tato janāḥ",
    "GE07mbh_10_u:910": " 10,008.098a hāhākāraṃ ca kurvāṇāḥ pṛthivyāṃ śerate pare",
    "GE07mbh_10_u:911": " 10,008.098c tān buddhvā raṇamatto 'sau droṇaputro vyapothayat",
    "GE07mbh_10_u:912": " 10,008.099a tatrāpare vadhyamānā muhur muhur acetasaḥ",
    "GE07mbh_10_u:913": " 10,008.099c śibirān niṣpatanti sma kṣatriyā bhayapīḍitāḥ",
    "GE07mbh_10_u:914": " 10,008.100a tāṃs tu niṣpatatas trastāñ śibirāñ jīvitaiṣiṇaḥ",
    "GE07mbh_10_u:915": " 10,008.100c kṛtavarmā kṛpaś caiva dvāradeśe nijaghnatuḥ",
    "GE07mbh_10_u:916": " 10,008.101a viśastrayantrakavacān muktakeśān kṛtāñjalīn",
    "GE07mbh_10_u:917": " 10,008.101c vepamānān kṣitau bhītān naiva kāṃś cid amuñcatām",
    "GE07mbh_10_u:918": " 10,008.102a nāmucyata tayoḥ kaś cin niṣkrāntaḥ śibirād bahiḥ",
    "GE07mbh_10_u:919": " 10,008.102c kṛpasya ca mahārāja hārdikyasya ca durmateḥ",
    "GE07mbh_10_u:920": " 10,008.103a bhūyaś caiva cikīrṣantau droṇaputrasya tau priyam",
    "GE07mbh_10_u:921": " 10,008.103c triṣu deśeṣu dadatuḥ śibirasya hutāśanam",
    "GE07mbh_10_u:922": " 10,008.104a tataḥ prakāśe śibire khaḍgena pitṛnandanaḥ",
    "GE07mbh_10_u:923": " 10,008.104c aśvatthāmā mahārāja vyacarat kṛtahastavat",
    "GE07mbh_10_u:924": " 10,008.105a kāṃś cid āpatato vīrān aparāṃś ca pradhāvataḥ",
    "GE07mbh_10_u:925": " 10,008.105c vyayojayata khaḍgena prāṇair dvijavaro narān",
    "GE07mbh_10_u:926": " 10,008.106a kāṃś cid yodhān sa khaḍgena madhye saṃchidya vīryavān",
    "GE07mbh_10_u:927": " 10,008.106c apātayad droṇasutaḥ saṃrabdhas tilakāṇḍavat",
    "GE07mbh_10_u:928": " 10,008.107a vinadadbhir bhṛśāyastair narāśvadviradottamaiḥ",
    "GE07mbh_10_u:929": " 10,008.107c patitair abhavat kīrṇā medinī bharatarṣabha",
    "GE07mbh_10_u:930": " 10,008.108a mānuṣāṇāṃ sahasreṣu hateṣu patiteṣu ca",
    "GE07mbh_10_u:931": " 10,008.108c udatiṣṭhan kabandhāni bahūny utthāya cāpatan",
    "GE07mbh_10_u:932": " 10,008.109a sāyudhān sāṅgadān bāhūn nicakarta śirāṃsi ca",
    "GE07mbh_10_u:933": " 10,008.109c hastihastopamān ūrūn hastān pādāṃś ca bhārata",
    "GE07mbh_10_u:934": " 10,008.110a pṛṣṭhacchinnāñ śiraśchinnān pārśvacchinnāṃs tathāparān",
    "GE07mbh_10_u:935": " 10,008.110c samāsādyākarod drauṇiḥ kāṃś cic cāpi parāṅmukhān",
    "GE07mbh_10_u:936": " 10,008.111a madhyakāyān narān anyāṃś cicchedānyāṃś ca karṇataḥ",
    "GE07mbh_10_u:937": " 10,008.111c aṃsadeśe nihatyānyān kāye prāveśayac chiraḥ",
    "GE07mbh_10_u:938": " 10,008.112a evaṃ vicaratas tasya nighnataḥ subahūn narān",
    "GE07mbh_10_u:939": " 10,008.112c tamasā rajanī ghorā babhau dāruṇadarśanā",
    "GE07mbh_10_u:940": " 10,008.113a kiṃ cit prāṇaiś ca puruṣair hataiś cānyaiḥ sahasraśaḥ",
    "GE07mbh_10_u:941": " 10,008.113c bahunā ca gajāśvena bhūr abhūd bhīmadarśanā",
    "GE07mbh_10_u:942": " 10,008.114a yakṣarakṣaḥsamākīrṇe rathāśvadvipadāruṇe",
    "GE07mbh_10_u:943": " 10,008.114c kruddhena droṇaputreṇa saṃchinnāḥ prāpatan bhuvi",
    "GE07mbh_10_u:944": " 10,008.115a mātṝr anye pitṝn anye bhrātṝn anye vicukruśuḥ",
    "GE07mbh_10_u:945": " 10,008.115c ke cid ūcur na tat kruddhair dhārtarāṣṭraiḥ kṛtaṃ raṇe",
    "GE07mbh_10_u:946": " 10,008.116a yat kṛtaṃ naḥ prasuptānāṃ rakṣobhiḥ krūrakarmabhiḥ",
    "GE07mbh_10_u:947": " 10,008.116c asāṃnidhyād dhi pārthānām idaṃ naḥ kadanaṃ kṛtam",
    "GE07mbh_10_u:948": " 10,008.117a na devāsuragandharvair na yakṣair na ca rākṣasaiḥ",
    "GE07mbh_10_u:949": " 10,008.117c śakyo vijetuṃ kaunteyo goptā yasya janārdanaḥ",
    "GE07mbh_10_u:950": " 10,008.118a brahmaṇyaḥ satyavāg dāntaḥ sarvabhūtānukampakaḥ",
    "GE07mbh_10_u:951": " 10,008.118c na ca suptaṃ pramattaṃ vā nyastaśastraṃ kṛtāñjalim",
    "GE07mbh_10_u:952": " 10,008.118e dhāvantaṃ muktakeśaṃ vā hanti pārtho dhanaṃjayaḥ",
    "GE07mbh_10_u:953": " 10,008.119a tad idaṃ naḥ kṛtaṃ ghoraṃ rakṣobhiḥ krūrakarmabhiḥ",
    "GE07mbh_10_u:954": " 10,008.119c iti lālapyamānāḥ sma śerate bahavo janāḥ",
    "GE07mbh_10_u:955": " 10,008.120a stanatāṃ ca manuṣyāṇām apareṣāṃ ca kūjatām",
    "GE07mbh_10_u:956": " 10,008.120c tato muhūrtāt prāśāmyat sa śabdas tumulo mahān",
    "GE07mbh_10_u:957": " 10,008.121a śoṇitavyatiṣiktāyāṃ vasudhāyāṃ ca bhūmipa",
    "GE07mbh_10_u:958": " 10,008.121c tad rajas tumulaṃ ghoraṃ kṣaṇenāntaradhīyata",
    "GE07mbh_10_u:959": " 10,008.122a saṃveṣṭamānān udvignān nirutsāhān sahasraśaḥ",
    "GE07mbh_10_u:960": " 10,008.122c nyapātayan narān kruddhaḥ paśūn paśupatir yathā",
    "GE07mbh_10_u:961": " 10,008.123a anyonyaṃ saṃpariṣvajya śayānān dravato 'parān",
    "GE07mbh_10_u:962": " 10,008.123c saṃlīnān yudhyamānāṃś ca sarvān drauṇir apothayat",
    "GE07mbh_10_u:963": " 10,008.124a dahyamānā hutāśena vadhyamānāś ca tena te",
    "GE07mbh_10_u:964": " 10,008.124c parasparaṃ tadā yodhā anayan yamasādanam",
    "GE07mbh_10_u:965": " 10,008.125a tasyā rajanyās tv ardhena pāṇḍavānāṃ mahad balam",
    "GE07mbh_10_u:966": " 10,008.125c gamayām āsa rājendra drauṇir yamaniveśanam",
    "GE07mbh_10_u:967": " 10,008.126a niśācarāṇāṃ sattvānāṃ sa rātrir harṣavardhinī",
    "GE07mbh_10_u:968": " 10,008.126c āsīn naragajāśvānāṃ raudrī kṣayakarī bhṛśam",
    "GE07mbh_10_u:969": " 10,008.127a tatrādṛśyanta rakṣāṃsi piśācāś ca pṛthagvidhāḥ",
    "GE07mbh_10_u:970": " 10,008.127c khādanto naramāṃsāni pibantaḥ śoṇitāni ca",
    "GE07mbh_10_u:971": " 10,008.128a karālāḥ piṅgalā raudrāḥ śailadantā rajasvalāḥ",
    "GE07mbh_10_u:972": " 10,008.128c jaṭilā dīrghasakthāś ca pañcapādā mahodarāḥ",
    "GE07mbh_10_u:973": " 10,008.129a paścād aṅgulayo rūkṣā virūpā bhairavasvanāḥ",
    "GE07mbh_10_u:974": " 10,008.129c ghaṭajānavo 'tihrasvāś ca nīlakaṇṭhā vibhīṣaṇāḥ",
    "GE07mbh_10_u:975": " 10,008.130a saputradārāḥ sukrūrā durdarśanasunirghṛṇāḥ",
    "GE07mbh_10_u:976": " 10,008.130c vividhāni ca rūpāṇi tatrādṛśyanta rakṣasām",
    "GE07mbh_10_u:977": " 10,008.131a pītvā ca śoṇitaṃ hṛṣṭāḥ prānṛtyan gaṇaśo 'pare",
    "GE07mbh_10_u:978": " 10,008.131c idaṃ varam idaṃ medhyam idaṃ svādv iti cābruvan",
    "GE07mbh_10_u:979": " 10,008.132a medomajjāsthiraktānāṃ vasānāṃ ca bhṛśāsitāḥ",
    "GE07mbh_10_u:980": " 10,008.132c paramāṃsāni khādantaḥ kravyādā māṃsajīvinaḥ",
    "GE07mbh_10_u:981": " 10,008.133a vasāṃ cāpy apare pītvā paryadhāvan vikukṣilāḥ",
    "GE07mbh_10_u:982": " 10,008.133c nānāvaktrās tathā raudrāḥ kravyādāḥ piśitāśinaḥ",
    "GE07mbh_10_u:983": " 10,008.134a ayutāni ca tatrāsan prayutāny arbudāni ca",
    "GE07mbh_10_u:984": " 10,008.134c rakṣasāṃ ghorarūpāṇāṃ mahatāṃ krūrakarmaṇām",
    "GE07mbh_10_u:985": " 10,008.135a muditānāṃ vitṛptānāṃ tasmin mahati vaiśase",
    "GE07mbh_10_u:986": " 10,008.135c sametāni bahūny āsan bhūtāni ca janādhipa",
    "GE07mbh_10_u:987": " 10,008.136a pratyūṣakāle śibirāt pratigantum iyeṣa saḥ",
    "GE07mbh_10_u:988": " 10,008.136c nṛśoṇitāvasiktasya drauṇer āsīd asitsaruḥ",
    "GE07mbh_10_u:989": " 10,008.136e pāṇinā saha saṃśliṣṭa ekībhūta iva prabho",
    "GE07mbh_10_u:990": " 10,008.137a sa niḥśeṣān arīn kṛtvā virarāja janakṣaye",
    "GE07mbh_10_u:991": " 10,008.137c yugānte sarvabhūtāni bhasma kṛtveva pāvakaḥ",
    "GE07mbh_10_u:992": " 10,008.138a yathāpratijñaṃ tat karma kṛtvā drauṇāyaniḥ prabho",
    "GE07mbh_10_u:993": " 10,008.138c durgamāṃ padavīṃ kṛtvā pitur āsīd gatajvaraḥ",
    "GE07mbh_10_u:994": " 10,008.139a yathaiva saṃsuptajane śibire prāviśan niśi",
    "GE07mbh_10_u:995": " 10,008.139c tathaiva hatvā niḥśabde niścakrāma nararṣabhaḥ",
    "GE07mbh_10_u:996": " 10,008.140a niṣkramya śibirāt tasmāt tābhyāṃ saṃgamya vīryavān",
    "GE07mbh_10_u:997": " 10,008.140c ācakhyau karma tat sarvaṃ hṛṣṭaḥ saṃharṣayan vibho",
    "GE07mbh_10_u:998": " 10,008.141a tāv apy ācakhyatus tasmai priyaṃ priyakarau tadā",
    "GE07mbh_10_u:999": " 10,008.141c pāñcālān sṛñjayāṃś caiva vinikṛttān sahasraśaḥ",
    "GE07mbh_10_u:1000": " 10,008.141e prītyā coccair udakrośaṃs tathaivāsphoṭayaṃs talān",
    "GE07mbh_10_u:1001": " 10,008.142a evaṃvidhā hi sā rātriḥ somakānāṃ janakṣaye",
    "GE07mbh_10_u:1002": " 10,008.142c prasuptānāṃ pramattānām āsīt subhṛśadāruṇā",
    "GE07mbh_10_u:1003": " 10,008.143a asaṃśayaṃ hi kālasya paryāyo duratikramaḥ",
    "GE07mbh_10_u:1004": " 10,008.143c tādṛśā nihatā yatra kṛtvāsmākaṃ janakṣayam",
    "GE07mbh_10_u:1005": " 10,008.144 dhṛtarāṣṭra uvāca",
    "GE07mbh_10_u:1006": " 10,008.144a prāg eva sumahat karma drauṇir etan mahārathaḥ",
    "GE07mbh_10_u:1007": " 10,008.144c nākarod īdṛśaṃ kasmān matputravijaye dhṛtaḥ",
    "GE07mbh_10_u:1008": " 10,008.145a atha kasmād dhate kṣatre karmedaṃ kṛtavān asau",
    "GE07mbh_10_u:1009": " 10,008.145c droṇaputro maheṣvāsas tan me śaṃsitum arhasi",
    "GE07mbh_10_u:1010": " 10,008.146 saṃjaya uvāca",
    "GE07mbh_10_u:1011": " 10,008.146a teṣāṃ nūnaṃ bhayān nāsau kṛtavān kurunandana",
    "GE07mbh_10_u:1012": " 10,008.146c asāṃnidhyād dhi pārthānāṃ keśavasya ca dhīmataḥ",
    "GE07mbh_10_u:1013": " 10,008.147a sātyakeś cāpi karmedaṃ droṇaputreṇa sādhitam",
    "GE07mbh_10_u:1014": " 10,008.147c na hi teṣāṃ samakṣaṃ tān hanyād api marutpatiḥ",
    "GE07mbh_10_u:1015": " 10,008.148a etad īdṛśakaṃ vṛttaṃ rājan suptajane vibho",
    "GE07mbh_10_u:1016": " 10,008.148c tato janakṣayaṃ kṛtvā pāṇḍavānāṃ mahātyayam",
    "GE07mbh_10_u:1017": " 10,008.148e diṣṭyā diṣṭyeti cānyonyaṃ sametyocur mahārathāḥ",
    "GE07mbh_10_u:1018": " 10,008.149a paryaṣvajat tato drauṇis tābhyāṃ ca pratinanditaḥ",
    "GE07mbh_10_u:1019": " 10,008.149c idaṃ harṣāc ca sumahad ādade vākyam uttamam",
    "GE07mbh_10_u:1020": " 10,008.150a pāñcālā nihatāḥ sarve draupadeyāś ca sarvaśaḥ",
    "GE07mbh_10_u:1021": " 10,008.150c somakā matsyaśeṣāś ca sarve vinihatā mayā",
    "GE07mbh_10_u:1022": " 10,008.151a idānīṃ kṛtakṛtyāḥ sma yāma tatraiva māciram",
    "GE07mbh_10_u:1023": " 10,008.151c yadi jīvati no rājā tasmai śaṃsāmahe priyam",
    "GE07mbh_10_u:1024": " 10,009.001 saṃjaya uvāca",
    "GE07mbh_10_u:1025": " 10,009.001a te hatvā sarvapāñcālān draupadeyāṃś ca sarvaśaḥ",
    "GE07mbh_10_u:1026": " 10,009.001c agacchan sahitās tatra yatra duryodhano hataḥ",
    "GE07mbh_10_u:1027": " 10,009.002a gatvā cainam apaśyaṃs te kiṃ cit prāṇaṃ narādhipam",
    "GE07mbh_10_u:1028": " 10,009.002c tato rathebhyaḥ praskandya parivavrus tavātmajam",
    "GE07mbh_10_u:1029": " 10,009.003a taṃ bhagnasakthaṃ rājendra kṛcchraprāṇam acetasam",
    "GE07mbh_10_u:1030": " 10,009.003c vamantaṃ rudhiraṃ vaktrād apaśyan vasudhātale",
    "GE07mbh_10_u:1031": " 10,009.004a vṛtaṃ samantād bahubhiḥ śvāpadair ghoradarśanaiḥ",
    "GE07mbh_10_u:1032": " 10,009.004c śālāvṛkagaṇaiś caiva bhakṣayiṣyadbhir antikāt",
    "GE07mbh_10_u:1033": " 10,009.005a nivārayantaṃ kṛcchrāt tāñ śvāpadān saṃcikhādiṣūn",
    "GE07mbh_10_u:1034": " 10,009.005c viveṣṭamānaṃ mahyāṃ ca subhṛśaṃ gāḍhavedanam",
    "GE07mbh_10_u:1035": " 10,009.006a taṃ śayānaṃ mahātmānaṃ bhūmau svarudhirokṣitam",
    "GE07mbh_10_u:1036": " 10,009.006c hataśiṣṭās trayo vīrāḥ śokārtāḥ paryavārayan",
    "GE07mbh_10_u:1037": " 10,009.006e aśvatthāmā kṛpaś caiva kṛtavarmā ca sātvataḥ",
    "GE07mbh_10_u:1038": " 10,009.007a tais tribhiḥ śoṇitādigdhair niḥśvasadbhir mahārathaiḥ",
    "GE07mbh_10_u:1039": " 10,009.007c śuśubhe saṃvṛto rājā vedī tribhir ivāgnibhiḥ",
    "GE07mbh_10_u:1040": " 10,009.008a te taṃ śayānaṃ saṃprekṣya rājānam atathocitam",
    "GE07mbh_10_u:1041": " 10,009.008a*0040_01 duḥkhād aśrūṇy amuñcanta niḥśvāsaparamā nṛpaḥ",
    "GE07mbh_10_u:1042": " 10,009.008c aviṣahyena duḥkhena tatas te rurudus trayaḥ",
    "GE07mbh_10_u:1043": " 10,009.009a tatas te rudhiraṃ hastair mukhān nirmṛjya tasya ha",
    "GE07mbh_10_u:1044": " 10,009.009c raṇe rājñaḥ śayānasya kṛpaṇaṃ paryadevayan",
    "GE07mbh_10_u:1045": " 10,009.010 kṛpa uvāca",
    "GE07mbh_10_u:1046": " 10,009.010a na daivasyātibhāro 'sti yad ayaṃ rudhirokṣitaḥ",
    "GE07mbh_10_u:1047": " 10,009.010c ekādaśacamūbhartā śete duryodhano hataḥ",
    "GE07mbh_10_u:1048": " 10,009.011a paśya cāmīkarābhasya cāmīkaravibhūṣitām",
    "GE07mbh_10_u:1049": " 10,009.011c gadāṃ gadāpriyasyemāṃ samīpe patitāṃ bhuvi",
    "GE07mbh_10_u:1050": " 10,009.012a iyam enaṃ gadā śūraṃ na jahāti raṇe raṇe",
    "GE07mbh_10_u:1051": " 10,009.012c svargāyāpi vrajantaṃ hi na jahāti yaśasvinam",
    "GE07mbh_10_u:1052": " 10,009.013a paśyemāṃ saha vīreṇa jāmbūnadavibhūṣitām",
    "GE07mbh_10_u:1053": " 10,009.013c śayānāṃ śayane dharme bhāryāṃ prītimatīm iva",
    "GE07mbh_10_u:1054": " 10,009.014a yo vai mūrdhāvasiktānām agre yātaḥ paraṃtapaḥ",
    "GE07mbh_10_u:1055": " 10,009.014c sa hato grasate pāṃsūn paśya kālasya paryayam",
    "GE07mbh_10_u:1056": " 10,009.015a yenājau nihatā bhūmāv aśerata purā dviṣaḥ",
    "GE07mbh_10_u:1057": " 10,009.015c sa bhūmau nihataḥ śete kururājaḥ parair ayam",
    "GE07mbh_10_u:1058": " 10,009.016a bhayān namanti rājāno yasya sma śatasaṃghaśaḥ",
    "GE07mbh_10_u:1059": " 10,009.016c sa vīraśayane śete kravyādbhiḥ parivāritaḥ",
    "GE07mbh_10_u:1060": " 10,009.017a upāsata nṛpāḥ pūrvam arthahetor yam īśvaram",
    "GE07mbh_10_u:1061": " 10,009.017c dhik sadyo nihataḥ śete paśya kālasya paryayam",
    "GE07mbh_10_u:1062": " 10,009.017c*0041_01 tam upāsyanty araṇye 'dya mṛgagomāyavaḥ sma ha",
    "GE07mbh_10_u:1063": " 10,009.017c*0042_01 upāsate ca taṃ hy adya kravyādā māṃsahetavaḥ",
    "GE07mbh_10_u:1064": " 10,009.017c*0043_01 tam upāsanta kauravyaṃ kravyādā māṃsagṛddhinaḥ",
    "GE07mbh_10_u:1065": " 10,009.018 saṃjaya uvāca",
    "GE07mbh_10_u:1066": " 10,009.018a taṃ śayānaṃ nṛpaśreṣṭhaṃ tato bharatasattama",
    "GE07mbh_10_u:1067": " 10,009.018c aśvatthāmā samālokya karuṇaṃ paryadevayat",
    "GE07mbh_10_u:1068": " 10,009.019a āhus tvāṃ rājaśārdūla mukhyaṃ sarvadhanuṣmatām",
    "GE07mbh_10_u:1069": " 10,009.019c dhanādhyakṣopamaṃ yuddhe śiṣyaṃ saṃkarṣaṇasya ha",
    "GE07mbh_10_u:1070": " 10,009.020a kathaṃ vivaram adrākṣīd bhīmasenas tavānagha",
    "GE07mbh_10_u:1071": " 10,009.020c balinaḥ kṛtino nityaṃ sa ca pāpātmavān nṛpa",
    "GE07mbh_10_u:1072": " 10,009.021a kālo nūnaṃ mahārāja loke 'smin balavattaraḥ",
    "GE07mbh_10_u:1073": " 10,009.021c paśyāmo nihataṃ tvāṃ ced bhīmasenena saṃyuge",
    "GE07mbh_10_u:1074": " 10,009.022a kathaṃ tvāṃ sarvadharmajñaṃ kṣudraḥ pāpo vṛkodaraḥ",
    "GE07mbh_10_u:1075": " 10,009.022c nikṛtyā hatavān mando nūnaṃ kālo duratyayaḥ",
    "GE07mbh_10_u:1076": " 10,009.023a dharmayuddhe hy adharmeṇa samāhūyaujasā mṛdhe",
    "GE07mbh_10_u:1077": " 10,009.023c gadayā bhīmasenena nirbhinne sakthinī tava",
    "GE07mbh_10_u:1078": " 10,009.024a adharmeṇa hatasyājau mṛdyamānaṃ padā śiraḥ",
    "GE07mbh_10_u:1079": " 10,009.024c yad upekṣitavān kṣudro dhik tam astu yudhiṣṭhiram",
    "GE07mbh_10_u:1080": " 10,009.024c*0044_01 dhig astu tasya pāpasya mithyā dharmiṣṭhavādinaḥ",
    "GE07mbh_10_u:1081": " 10,009.024c*0044_02 idaṃ pāpaṃ bhīmasenaḥ kṛtavāñ chadmanā ca yat",
    "GE07mbh_10_u:1082": " 10,009.025a yuddheṣv apavadiṣyanti yodhā nūnaṃ vṛkodaram",
    "GE07mbh_10_u:1083": " 10,009.025c yāvat sthāsyanti bhūtāni nikṛtyā hy asi pātitaḥ",
    "GE07mbh_10_u:1084": " 10,009.026a nanu rāmo 'bravīd rājaṃs tvāṃ sadā yadunandanaḥ",
    "GE07mbh_10_u:1085": " 10,009.026c duryodhanasamo nāsti gadayā iti vīryavān",
    "GE07mbh_10_u:1086": " 10,009.027a ślāghate tvāṃ hi vārṣṇeyo rājan saṃsatsu bhārata",
    "GE07mbh_10_u:1087": " 10,009.027c suśiṣyo mama kauravyo gadāyuddha iti prabho",
    "GE07mbh_10_u:1088": " 10,009.028a yāṃ gatiṃ kṣatriyasyāhuḥ praśastāṃ paramarṣayaḥ",
    "GE07mbh_10_u:1089": " 10,009.028c hatasyābhimukhasyājau prāptas tvam asi tāṃ gatim",
    "GE07mbh_10_u:1090": " 10,009.029a duryodhana na śocāmi tvām ahaṃ puruṣarṣabha",
    "GE07mbh_10_u:1091": " 10,009.029c hataputrāṃ tu śocāmi gāndhārīṃ pitaraṃ ca te",
    "GE07mbh_10_u:1092": " 10,009.029c*0045_01 yāv anāthau kṛtau vīra tvayā nāthena vadhyatā",
    "GE07mbh_10_u:1093": " 10,009.029e bhikṣukau vicariṣyete śocantau pṛthivīm imām",
    "GE07mbh_10_u:1094": " 10,009.030a dhig astu kṛṣṇaṃ vārṣṇeyam arjunaṃ cāpi durmatim",
    "GE07mbh_10_u:1095": " 10,009.030c dharmajñamāninau yau tvāṃ vadhyamānam upekṣatām",
    "GE07mbh_10_u:1096": " 10,009.031a pāṇḍavāś cāpi te sarve kiṃ vakṣyanti narādhipān",
    "GE07mbh_10_u:1097": " 10,009.031c kathaṃ duryodhano 'smābhir hata ity anapatrapāḥ",
    "GE07mbh_10_u:1098": " 10,009.032a dhanyas tvam asi gāndhāre yas tvam āyodhane hataḥ",
    "GE07mbh_10_u:1099": " 10,009.032c prayāto 'bhimukhaḥ śatrūn dharmeṇa puruṣarṣabha",
    "GE07mbh_10_u:1100": " 10,009.033a hataputrā hi gāndhārī nihatajñātibāndhavā",
    "GE07mbh_10_u:1101": " 10,009.033c prajñācakṣuś ca durdharṣaḥ kāṃ gatiṃ pratipatsyate",
    "GE07mbh_10_u:1102": " 10,009.034a dhig astu kṛtavarmāṇaṃ māṃ kṛpaṃ ca mahāratham",
    "GE07mbh_10_u:1103": " 10,009.034c ye vayaṃ na gatāḥ svargaṃ tvāṃ puraskṛtya pārthivam",
    "GE07mbh_10_u:1104": " 10,009.035a dātāraṃ sarvakāmānāṃ rakṣitāraṃ prajāhitam",
    "GE07mbh_10_u:1105": " 10,009.035c yad vayaṃ nānugacchāmas tvāṃ dhig asmān narādhamān",
    "GE07mbh_10_u:1106": " 10,009.036a kṛpasya tava vīryeṇa mama caiva pituś ca me",
    "GE07mbh_10_u:1107": " 10,009.036c sabhṛtyānāṃ naravyāghra ratnavanti gṛhāṇi ca",
    "GE07mbh_10_u:1108": " 10,009.037a bhavatprasādād asmābhiḥ samitraiḥ sahabāndhavaiḥ",
    "GE07mbh_10_u:1109": " 10,009.037c avāptāḥ kratavo mukhyā bahavo bhūridakṣiṇāḥ",
    "GE07mbh_10_u:1110": " 10,009.038a kutaś cāpīdṛśaṃ sārtham upalapsyāmahe vayam",
    "GE07mbh_10_u:1111": " 10,009.038c yādṛśena puraskṛtya tvaṃ gataḥ sarvapārthivān",
    "GE07mbh_10_u:1112": " 10,009.039a vayam eva trayo rājan gacchantaṃ paramāṃ gatim",
    "GE07mbh_10_u:1113": " 10,009.039c yad vai tvāṃ nānugacchāmas tena tapsyāmahe vayam",
    "GE07mbh_10_u:1114": " 10,009.040a tvatsvargahīnā hīnārthāḥ smarantaḥ sukṛtasya te",
    "GE07mbh_10_u:1115": " 10,009.040c kiṃ nāma tad bhavet karma yena tvānuvrajema vai",
    "GE07mbh_10_u:1116": " 10,009.041a duḥkhaṃ nūnaṃ kuruśreṣṭha cariṣyāmo mahīm imām",
    "GE07mbh_10_u:1117": " 10,009.041c hīnānāṃ nas tvayā rājan kutaḥ śāntiḥ kutaḥ sukham",
    "GE07mbh_10_u:1118": " 10,009.042a gatvaitāṃs tu mahārāja sametya tvaṃ mahārathān",
    "GE07mbh_10_u:1119": " 10,009.042c yathāśreṣṭhaṃ yathājyeṣṭhaṃ pūjayer vacanān mama",
    "GE07mbh_10_u:1120": " 10,009.043a ācāryaṃ pūjayitvā ca ketuṃ sarvadhanuṣmatām",
    "GE07mbh_10_u:1121": " 10,009.043c hataṃ mayādya śaṃsethā dhṛṣṭadyumnaṃ narādhipa",
    "GE07mbh_10_u:1122": " 10,009.044a pariṣvajethā rājānaṃ bāhlikaṃ sumahāratham",
    "GE07mbh_10_u:1123": " 10,009.044c saindhavaṃ somadattaṃ ca bhūriśravasam eva ca",
    "GE07mbh_10_u:1124": " 10,009.045a tathā pūrvagatān anyān svargaṃ pārthivasattamān",
    "GE07mbh_10_u:1125": " 10,009.045c asmad vākyāt pariṣvajya pṛcchethās tvam anāmayam",
    "GE07mbh_10_u:1126": " 10,009.046a ity evam uktvā rājānaṃ bhagnasaktham acetasam",
    "GE07mbh_10_u:1127": " 10,009.046c aśvatthāmā samudvīkṣya punar vacanam abravīt",
    "GE07mbh_10_u:1128": " 10,009.047a duryodhana jīvasi ced vācaṃ śrotrasukhāṃ śṛṇu",
    "GE07mbh_10_u:1129": " 10,009.047c sapta pāṇḍavataḥ śeṣā dhārtarāṣṭrās trayo vayam",
    "GE07mbh_10_u:1130": " 10,009.048a te caiva bhrātaraḥ pañca vāsudevo 'tha sātyakiḥ",
    "GE07mbh_10_u:1131": " 10,009.048c ahaṃ ca kṛtavarmā ca kṛpaḥ śāradvatas tathā",
    "GE07mbh_10_u:1132": " 10,009.049a draupadeyā hatāḥ sarve dhṛṣṭadyumnasya cātmajāḥ",
    "GE07mbh_10_u:1133": " 10,009.049c pāñcālā nihatāḥ sarve matsyaśeṣaṃ ca bhārata",
    "GE07mbh_10_u:1134": " 10,009.050a kṛte pratikṛtaṃ paśya hataputrā hi pāṇḍavāḥ",
    "GE07mbh_10_u:1135": " 10,009.050c sauptike śibiraṃ teṣāṃ hataṃ sanaravāhanam",
    "GE07mbh_10_u:1136": " 10,009.051a mayā ca pāpakarmāsau dhṛṣṭadyumno mahīpate",
    "GE07mbh_10_u:1137": " 10,009.051c praviśya śibiraṃ rātrau paśumāreṇa māritaḥ",
    "GE07mbh_10_u:1138": " 10,009.052a duryodhanas tu tāṃ vācaṃ niśamya manasaḥ priyām",
    "GE07mbh_10_u:1139": " 10,009.052c pratilabhya punaś ceta idaṃ vacanam abravīt",
    "GE07mbh_10_u:1140": " 10,009.053a na me 'karot tad gāṅgeyo na karṇo na ca te pitā",
    "GE07mbh_10_u:1141": " 10,009.053c yat tvayā kṛpabhojābhyāṃ sahitenādya me kṛtam",
    "GE07mbh_10_u:1142": " 10,009.054a sa cet senāpatiḥ kṣudro hataḥ sārdhaṃ śikhaṇḍinā",
    "GE07mbh_10_u:1143": " 10,009.054c tena manye maghavatā samam ātmānam adya vai",
    "GE07mbh_10_u:1144": " 10,009.055a svasti prāpnuta bhadraṃ vaḥ svarge naḥ saṃgamaḥ punaḥ",
    "GE07mbh_10_u:1145": " 10,009.055c ity evam uktvā tūṣṇīṃ sa kururājo mahāmanāḥ",
    "GE07mbh_10_u:1146": " 10,009.055c*0046_01 samutsṛṣṭeṣu vidhinā prāṇeṣu gaganaṃ gate",
    "GE07mbh_10_u:1147": " 10,009.055c*0046_02 vidyuttejaḥsamaḥ prāyāt kṛpādyāḥ kautukānvitāḥ",
    "GE07mbh_10_u:1148": " 10,009.055c*0047_01 ākrāmata divaṃ puṇyāṃ śarīraṃ kṣitim āviśat",
    "GE07mbh_10_u:1149": " 10,009.055c*0047_02 evaṃ te nidhanaṃ yātaḥ putro duryodhano nṛpa",
    "GE07mbh_10_u:1150": " 10,009.055c*0047_03 agre yātvā raṇe śūraḥ paścād vinihataḥ paraiḥ",
    "GE07mbh_10_u:1151": " 10,009.055e prāṇān udasṛjad vīraḥ suhṛdāṃ śokam ādadhat",
    "GE07mbh_10_u:1152": " 10,009.056a tatheti te pariṣvaktāḥ pariṣvajya ca taṃ nṛpam",
    "GE07mbh_10_u:1153": " 10,009.056a*0048_01 vimānasaṃstham ākāśe dadṛśus te suyodhanam",
    "GE07mbh_10_u:1154": " 10,009.056a*0048_02 aindrair gaṇaiḥ parivṛtaṃ divyamālyānulepanam",
    "GE07mbh_10_u:1155": " 10,009.056a*0048_03 sādhu sādhv iti bhāṣantaṃ kṛpādīnāṃ punaḥ punaḥ",
    "GE07mbh_10_u:1156": " 10,009.056c punaḥ punaḥ prekṣamāṇāḥ svakān āruruhū rathān",
    "GE07mbh_10_u:1157": " 10,009.057a ity evaṃ tava putrasya niśamya karuṇāṃ giram",
    "GE07mbh_10_u:1158": " 10,009.057c pratyūṣakāle śokārtaḥ prādhāvaṃ nagaraṃ prati",
    "GE07mbh_10_u:1159": " 10,009.057c*0049_01 evam eṣa kṣayo vṛttaḥ kurupāṇḍavasenayoḥ",
    "GE07mbh_10_u:1160": " 10,009.057c*0049_02 ghoro viśasano raudro rājan durmantrite tava",
    "GE07mbh_10_u:1161": " 10,009.058a tava putre gate svargaṃ śokārtasya mamānagha",
    "GE07mbh_10_u:1162": " 10,009.058c ṛṣidattaṃ pranaṣṭaṃ tad divyadarśitvam adya vai",
    "GE07mbh_10_u:1163": " 10,009.059 vaiśaṃpāyana uvāca",
    "GE07mbh_10_u:1164": " 10,009.059a iti śrutvā sa nṛpatiḥ putrajñātivadhaṃ tadā",
    "GE07mbh_10_u:1165": " 10,009.059c niḥśvasya dīrgham uṣṇaṃ ca tataś cintāparo 'bhavat",
    "GE07mbh_10_u:1166": " 10,010.000*0050_01 nārāyaṇaṃ namaskṛtya naraṃ caiva narottamam",
    "GE07mbh_10_u:1167": " 10,010.000*0050_02 devīṃ sarasvatīṃ caiva tato jayam udīrayet",
    "GE07mbh_10_u:1168": " 10,010.001 vaiśaṃpāyana uvāca",
    "GE07mbh_10_u:1169": " 10,010.001a tasyāṃ rātryāṃ vyatītāyāṃ dhṛṣṭadyumnasya sārathiḥ",
    "GE07mbh_10_u:1170": " 10,010.001c śaśaṃsa dharmarājāya sauptike kadanaṃ kṛtam",
    "GE07mbh_10_u:1171": " 10,010.002a draupadeyā mahārāja drupadasyātmajaiḥ saha",
    "GE07mbh_10_u:1172": " 10,010.002c pramattā niśi viśvastāḥ svapantaḥ śibire svake",
    "GE07mbh_10_u:1173": " 10,010.003a kṛtavarmaṇā nṛśaṃsena gautamena kṛpeṇa ca",
    "GE07mbh_10_u:1174": " 10,010.003c aśvatthāmnā ca pāpena hataṃ vaḥ śibiraṃ niśi",
    "GE07mbh_10_u:1175": " 10,010.004a etair naragajāśvānāṃ prāsaśaktiparaśvadhaiḥ",
    "GE07mbh_10_u:1176": " 10,010.004c sahasrāṇi nikṛntadbhir niḥśeṣaṃ te balaṃ kṛtam",
    "GE07mbh_10_u:1177": " 10,010.004c*0051_01 vighuṣṭanānāvihagaphalabhārānatasya ha",
    "GE07mbh_10_u:1178": " 10,010.005a chidyamānasya mahato vanasyeva paraśvadhaiḥ",
    "GE07mbh_10_u:1179": " 10,010.005c śuśruve sumahāñ śabdo balasya tava bhārata",
    "GE07mbh_10_u:1180": " 10,010.006a aham eko 'vaśiṣṭas tu tasmāt sainyān mahīpate",
    "GE07mbh_10_u:1181": " 10,010.006c muktaḥ kathaṃ cid dharmātman vyagrasya kṛtavarmaṇaḥ",
    "GE07mbh_10_u:1182": " 10,010.007a tac chrutvā vākyam aśivaṃ kuntīputro yudhiṣṭhiraḥ",
    "GE07mbh_10_u:1183": " 10,010.007c papāta mahyāṃ durdharṣaḥ putraśokasamanvitaḥ",
    "GE07mbh_10_u:1184": " 10,010.008a taṃ patantam abhikramya parijagrāha sātyakiḥ",
    "GE07mbh_10_u:1185": " 10,010.008c bhīmaseno 'rjunaś caiva mādrīputrau ca pāṇḍavau",
    "GE07mbh_10_u:1186": " 10,010.009a labdhacetās tu kaunteyaḥ śokavihvalayā girā",
    "GE07mbh_10_u:1187": " 10,010.009c jitvā śatrūñ jitaḥ paścāt paryadevayad āturaḥ",
    "GE07mbh_10_u:1188": " 10,010.010a durvidā gatir arthānām api ye divyacakṣuṣaḥ",
    "GE07mbh_10_u:1189": " 10,010.010c jīyamānā jayanty anye jayamānā vayaṃ jitāḥ",
    "GE07mbh_10_u:1190": " 10,010.011a hatvā bhrātṝn vayasyāṃś ca pitṝn putrān suhṛdgaṇān",
    "GE07mbh_10_u:1191": " 10,010.011c bandhūn amātyān pautrāṃś ca jitvā sarvāñ jitā vayam",
    "GE07mbh_10_u:1192": " 10,010.012a anartho hy arthasaṃkāśas tathārtho 'narthadarśanaḥ",
    "GE07mbh_10_u:1193": " 10,010.012c jayo 'yam ajayākāro jayas tasmāt parājayaḥ",
    "GE07mbh_10_u:1194": " 10,010.013a yaṃ jitvā tapyate paścād āpanna iva durmatiḥ",
    "GE07mbh_10_u:1195": " 10,010.013c kathaṃ manyeta vijayaṃ tato jitataraḥ paraiḥ",
    "GE07mbh_10_u:1196": " 10,010.014a yeṣām arthāya pāpasya dhig jayasya suhṛdvadhe",
    "GE07mbh_10_u:1197": " 10,010.014c nirjitair apramattair hi vijitā jitakāśinaḥ",
    "GE07mbh_10_u:1198": " 10,010.015a karṇinālīkadaṃṣṭrasya khaḍgajihvasya saṃyuge",
    "GE07mbh_10_u:1199": " 10,010.015c cāpavyāttasya raudrasya jyātalasvananādinaḥ",
    "GE07mbh_10_u:1200": " 10,010.016a kruddhasya narasiṃhasya saṃgrāmeṣv apalāyinaḥ",
    "GE07mbh_10_u:1201": " 10,010.016c ye vyamucyanta karṇasya pramādāt ta ime hatāḥ",
    "GE07mbh_10_u:1202": " 10,010.017a rathahradaṃ śaravarṣormimantaṃ;",
    "GE07mbh_10_u:1203": " ratnācitaṃ vāhanarājiyuktam",
    "GE07mbh_10_u:1204": " 10,010.017c śaktyṛṣṭimīnadhvajanāganakraṃ;",
    "GE07mbh_10_u:1205": " śarāsanāvartamaheṣuphenam",
    "GE07mbh_10_u:1206": " 10,010.018a saṃgrāmacandrodayavegavelaṃ;",
    "GE07mbh_10_u:1207": " droṇārṇavaṃ jyātalanemighoṣam",
    "GE07mbh_10_u:1208": " 10,010.018c ye terur uccāvacaśastranaubhis;",
    "GE07mbh_10_u:1209": " te rājaputrā nihatāḥ pramādāt",
    "GE07mbh_10_u:1210": " 10,010.019a na hi pramādāt paramo 'sti kaś cid;",
    "GE07mbh_10_u:1211": " vadho narāṇām iha jīvaloke",
    "GE07mbh_10_u:1212": " 10,010.019c pramattam arthā hi naraṃ samantāt;",
    "GE07mbh_10_u:1213": " tyajanty anarthāś ca samāviśanti",
    "GE07mbh_10_u:1214": " 10,010.020a dhvajottamāgrocchritadhūmaketuṃ;",
    "GE07mbh_10_u:1215": " śarārciṣaṃ kopamahāsamīram",
    "GE07mbh_10_u:1216": " 10,010.020c mahādhanurjyātalanemighoṣaṃ;",
    "GE07mbh_10_u:1217": " tanutranānāvidhaśastrahomam",
    "GE07mbh_10_u:1218": " 10,010.021a mahācamūkakṣavarābhipannaṃ;",
    "GE07mbh_10_u:1219": " mahāhave bhīṣmamahādavāgnim",
    "GE07mbh_10_u:1220": " 10,010.021c ye sehur āttāyataśastravegaṃ;",
    "GE07mbh_10_u:1221": " te rājaputrā nihatāḥ pramādāt",
    "GE07mbh_10_u:1222": " 10,010.022a na hi pramattena nareṇa labhyā;",
    "GE07mbh_10_u:1223": " vidyā tapaḥ śrīr vipulaṃ yaśo vā",
    "GE07mbh_10_u:1224": " 10,010.022c paśyāpramādena nihatya śatrūn;",
    "GE07mbh_10_u:1225": " sarvān mahendraṃ sukham edhamānam",
    "GE07mbh_10_u:1226": " 10,010.023a indropamān pārthivaputrapautrān;",
    "GE07mbh_10_u:1227": " paśyāviśeṣeṇa hatān pramādāt",
    "GE07mbh_10_u:1228": " 10,010.023c tīrtvā samudraṃ vaṇijaḥ samṛddhāḥ;",
    "GE07mbh_10_u:1229": " sannāḥ kunadyām iva helamānāḥ",
    "GE07mbh_10_u:1230": " 10,010.023e amarṣitair ye nihatāḥ śayānā;",
    "GE07mbh_10_u:1231": " niḥsaṃśayaṃ te tridivaṃ prapannāḥ",
    "GE07mbh_10_u:1232": " 10,010.024a kṛṣṇāṃ nu śocāmi kathaṃ na sādhvīṃ;",
    "GE07mbh_10_u:1233": " śokārṇave sādya vinaṅkṣyatīti",
    "GE07mbh_10_u:1234": " 10,010.024c bhrātṝṃś ca putrāṃś ca hatān niśamya;",
    "GE07mbh_10_u:1235": " pāñcālarājaṃ pitaraṃ ca vṛddham",
    "GE07mbh_10_u:1236": " 10,010.024e dhruvaṃ visaṃjñā patitā pṛthivyāṃ;",
    "GE07mbh_10_u:1237": " sā śeṣyate śokakṛśāṅgayaṣṭiḥ",
    "GE07mbh_10_u:1238": " 10,010.025a tac chokajaṃ duḥkham apārayantī;",
    "GE07mbh_10_u:1239": " kathaṃ bhaviṣyaty ucitā sukhānām",
    "GE07mbh_10_u:1240": " 10,010.025c putrakṣayabhrātṛvadhapraṇunnā;",
    "GE07mbh_10_u:1241": " pradahyamāneva hutāśanena",
    "GE07mbh_10_u:1242": " 10,010.026a ity evam ārtaḥ paridevayan sa;",
    "GE07mbh_10_u:1243": " rājā kurūṇāṃ nakulaṃ babhāṣe",
    "GE07mbh_10_u:1244": " 10,010.026c gacchānayainām iha mandabhāgyāṃ;",
    "GE07mbh_10_u:1245": " samātṛpakṣām iti rājaputrīm",
    "GE07mbh_10_u:1246": " 10,010.027a mādrīsutas tat parigṛhya vākyaṃ;",
    "GE07mbh_10_u:1247": " dharmeṇa dharmapratimasya rājñaḥ",
    "GE07mbh_10_u:1248": " 10,010.027c yayau rathenālayam āśu devyāḥ;",
    "GE07mbh_10_u:1249": " pāñcālarājasya ca yatra dārāḥ",
    "GE07mbh_10_u:1250": " 10,010.028a prasthāpya mādrīsutam ājamīḍhaḥ;",
    "GE07mbh_10_u:1251": " śokārditas taiḥ sahitaḥ suhṛdbhiḥ",
    "GE07mbh_10_u:1252": " 10,010.028c rorūyamāṇaḥ prayayau sutānām;",
    "GE07mbh_10_u:1253": " āyodhanaṃ bhūtagaṇānukīrṇam",
    "GE07mbh_10_u:1254": " 10,010.029a sa tat praviśyāśivam ugrarūpaṃ;",
    "GE07mbh_10_u:1255": " dadarśa putrān suhṛdaḥ sakhīṃś ca",
    "GE07mbh_10_u:1256": " 10,010.029c bhūmau śayānān rudhirārdragātrān;",
    "GE07mbh_10_u:1257": " vibhinnabhagnāpahṛtottamāṅgān",
    "GE07mbh_10_u:1258": " 10,010.030a sa tāṃs tu dṛṣṭvā bhṛśam ārtarūpo;",
    "GE07mbh_10_u:1259": " yudhiṣṭhiro dharmabhṛtāṃ variṣṭhaḥ",
    "GE07mbh_10_u:1260": " 10,010.030c uccaiḥ pracukrośa ca kauravāgryaḥ;",
    "GE07mbh_10_u:1261": " papāta corvyāṃ sagaṇo visaṃjñaḥ",
    "GE07mbh_10_u:1262": " 10,011.001 vaiśaṃpāyana uvāca",
    "GE07mbh_10_u:1263": " 10,011.001a sa dṛṣṭvā nihatān saṃkhye putrān bhrātṝn sakhīṃs tathā",
    "GE07mbh_10_u:1264": " 10,011.001c mahāduḥkhaparītātmā babhūva janamejaya",
    "GE07mbh_10_u:1265": " 10,011.002a tatas tasya mahāñ śokaḥ prādurāsīn mahātmanaḥ",
    "GE07mbh_10_u:1266": " 10,011.002c smarataḥ putrapautrāṇāṃ bhrātṝṇāṃ svajanasya ha",
    "GE07mbh_10_u:1267": " 10,011.003a tam aśruparipūrṇākṣaṃ vepamānam acetasam",
    "GE07mbh_10_u:1268": " 10,011.003c suhṛdo bhṛśasaṃvignāḥ sāntvayāṃ cakrire tadā",
    "GE07mbh_10_u:1269": " 10,011.003c*0052_01 kṛtvā tu vidhivat teṣāṃ putrāṇām amitaujasām",
    "GE07mbh_10_u:1270": " 10,011.003c*0052_02 pretakāryāṇi sarveṣāṃ babhūva bhṛśaduḥkhitaḥ",
    "GE07mbh_10_u:1271": " 10,011.004a tatas tasmin kṣaṇe kālye rathenādityavarcasā",
    "GE07mbh_10_u:1272": " 10,011.004a*0053_01 tasmin muhūrte javanair vājibhir hemamālibhiḥ",
    "GE07mbh_10_u:1273": " 10,011.004c nakulaḥ kṛṣṇayā sārdham upāyāt paramārtayā",
    "GE07mbh_10_u:1274": " 10,011.005a upaplavyagatā sā tu śrutvā sumahad apriyam",
    "GE07mbh_10_u:1275": " 10,011.005c tadā vināśaṃ putrāṇāṃ sarveṣāṃ vyathitābhavat",
    "GE07mbh_10_u:1276": " 10,011.006a kampamāneva kadalī vātenābhisamīritā",
    "GE07mbh_10_u:1277": " 10,011.006c kṛṣṇā rājānam āsādya śokārtā nyapatad bhuvi",
    "GE07mbh_10_u:1278": " 10,011.007a babhūva vadanaṃ tasyāḥ sahasā śokakarśitam",
    "GE07mbh_10_u:1279": " 10,011.007c phullapadmapalāśākṣyās tamodhvasta ivāṃśumān",
    "GE07mbh_10_u:1280": " 10,011.008a tatas tāṃ patitāṃ dṛṣṭvā saṃrambhī satyavikramaḥ",
    "GE07mbh_10_u:1281": " 10,011.008c bāhubhyāṃ parijagrāha samupetya vṛkodaraḥ",
    "GE07mbh_10_u:1282": " 10,011.009a sā samāśvāsitā tena bhīmasenena bhāminī",
    "GE07mbh_10_u:1283": " 10,011.009c rudatī pāṇḍavaṃ kṛṣṇā sahabhrātaram abravīt",
    "GE07mbh_10_u:1284": " 10,011.010a diṣṭyā rājaṃs tvam adyemām akhilāṃ bhokṣyase mahīm",
    "GE07mbh_10_u:1285": " 10,011.010c ātmajān kṣatradharmeṇa saṃpradāya yamāya vai",
    "GE07mbh_10_u:1286": " 10,011.011a diṣṭyā tvaṃ pārtha kuśalī mattamātaṅgagāminam",
    "GE07mbh_10_u:1287": " 10,011.011b@001_0001 rājan rājyaṃ pradāya tvam anujānāṃ mayā saha",
    "GE07mbh_10_u:1288": " 10,011.011b@001_0002 vanaṃ vraja parityajya kaṣṭāṃ rājyaspṛhāṃ vibho",
    "GE07mbh_10_u:1289": " 10,011.011b@001_0003 evaṃvidhaṃ phalaṃ kaṣṭaṃ rājyasya kaṭukodayam",
    "GE07mbh_10_u:1290": " 10,011.011b@001_0004 yatra jñātivadhaṃ kṛtvā rājyena sukham īpsyate",
    "GE07mbh_10_u:1291": " 10,011.011b@001_0005 yadartham iṣyate rājyaṃ bhogāś cārthā dhanāni ca",
    "GE07mbh_10_u:1292": " 10,011.011b@001_0006 drauṇirūpeṇa daivena hatāḥ paśuvad eva te",
    "GE07mbh_10_u:1293": " 10,011.011b@001_0007 nūnaṃ vajreṇa ghaṭitaṃ hṛdayaṃ tava pārthiva",
    "GE07mbh_10_u:1294": " 10,011.011b@001_0008 tathā hi mandabhāgyāyā mama duḥkhāni sarvadā",
    "GE07mbh_10_u:1295": " 10,011.011b@001_0009 paśyantyā lokanāthebhyo bhartṛbhyaḥ surasaṃmite",
    "GE07mbh_10_u:1296": " 10,011.011b@001_0010 smṛtvā teṣāṃ sukhaṃ cādya yauvanaṃ ca narādhipa",
    "GE07mbh_10_u:1297": " 10,011.011b@001_0011 ceṣṭāś ca vividhās teṣāṃ vayaḥkālānurūpikāḥ",
    "GE07mbh_10_u:1298": " 10,011.011b@001_0012 kathaṃ śakṣyasi rājendra muhūrtam api jīvitum",
    "GE07mbh_10_u:1299": " 10,011.011b@001_0013 bhrātaro mama rājendra bhṛtyā iva vaśe tava",
    "GE07mbh_10_u:1300": " 10,011.011b@001_0014 tān apaśyan kathaṃ rājan bhaviṣyasi vicintya vai",
    "GE07mbh_10_u:1301": " 10,011.011b@001_0015 katham āsthāya kāle tvaṃ ratiṃ prāpsyasi pārthiva",
    "GE07mbh_10_u:1302": " 10,011.011b@001_0016 putrapautrair vihīno hi śyālair bandhubhir eva ca",
    "GE07mbh_10_u:1303": " 10,011.011b@001_0017 bāndhavaiḥ kṛtakṛtyaiś ca suhṛdbhir jñātibhis tathā",
    "GE07mbh_10_u:1304": " 10,011.011b@001_0018 atha vā rājyalabdhastho bhogecchaḥ kṛpaṇo 'si cet",
    "GE07mbh_10_u:1305": " 10,011.011b@001_0019 kāmaṃ te 'stu yathājoṣam ahaṃ tyakṣyāmi jīvitam",
    "GE07mbh_10_u:1306": " 10,011.011b@001_0020 citāṃ kuruta me kṣipraṃ pravekṣyāmi hutāśanam",
    "GE07mbh_10_u:1307": " 10,011.011b@001_0021 na kariṣyatha me jātu vacanaṃ hy etad eva hi",
    "GE07mbh_10_u:1308": " 10,011.011b@001_0022 viṣeṇa rajjvā pātena parityakṣyāmi jīvitam",
    "GE07mbh_10_u:1309": " 10,011.011b@001_0023 tasya pāpakṛto drauṇer jīvato jīvitaṃ na me",
    "GE07mbh_10_u:1310": " 10,011.011b@001_0024 nimeṣam api ca sthātuṃ kathaṃ yuktaṃ nareśvara",
    "GE07mbh_10_u:1311": " 10,011.011b@001_0025 ihaiva prāyam āsiṣye darbhān saṃstara vā śubhe",
    "GE07mbh_10_u:1312": " 10,011.011b@001_0026 vajrapātopamaṃ duḥkhaṃ sāhaṃ śakṣye kathaṃ tv aham",
    "GE07mbh_10_u:1313": " 10,011.011b@001_0027 hā heti paridevantyāḥ smṛtvā putrāṃs tathāgatān",
    "GE07mbh_10_u:1314": " 10,011.011b@001_0028 maraṇaṃ sarvathā śreṣṭhaṃ na tu me jīvitaṃ kṣamam",
    "GE07mbh_10_u:1315": " 10,011.011b@001_0029 yena me niśi suptasya bhrātṛvargasya pārthiva",
    "GE07mbh_10_u:1316": " 10,011.011b@001_0030 jīvitaṃ dū[hṛ]tam eveha paśūnām iva tasya tu",
    "GE07mbh_10_u:1317": " 10,011.011b@001_0031 jīvato jīvituṃ nāhaṃ dhārayiṣye muhūrtakam",
    "GE07mbh_10_u:1318": " 10,011.011b@001_0032 eṣā tyajāmy ahaṃ prāya āsthāyedaṃ tavāgrataḥ",
    "GE07mbh_10_u:1319": " 10,011.011c avāpya pṛthivīṃ kṛtsnāṃ saubhadraṃ na smariṣyasi",
    "GE07mbh_10_u:1320": " 10,011.012a ātmajāṃs tena dharmeṇa śrutvā śūrān nipātitān",
    "GE07mbh_10_u:1321": " 10,011.012c upaplavye mayā sārdhaṃ diṣṭyā tvaṃ na smariṣyasi",
    "GE07mbh_10_u:1322": " 10,011.013a prasuptānāṃ vadhaṃ śrutvā drauṇinā pāpakarmaṇā",
    "GE07mbh_10_u:1323": " 10,011.013c śokas tapati māṃ pārtha hutāśana ivāśayam",
    "GE07mbh_10_u:1324": " 10,011.014a tasya pāpakṛto drauṇer na ced adya tvayā mṛdhe",
    "GE07mbh_10_u:1325": " 10,011.014c hriyate sānubandhasya yudhi vikramya jīvitam",
    "GE07mbh_10_u:1326": " 10,011.015a ihaiva prāyam āsiṣye tan nibodhata pāṇḍavāḥ",
    "GE07mbh_10_u:1327": " 10,011.015c na cet phalam avāpnoti drauṇiḥ pāpasya karmaṇaḥ",
    "GE07mbh_10_u:1328": " 10,011.016a evam uktvā tataḥ kṛṣṇā pāṇḍavaṃ pratyupāviśat",
    "GE07mbh_10_u:1329": " 10,011.016c yudhiṣṭhiraṃ yājñasenī dharmarājaṃ yaśasvinī",
    "GE07mbh_10_u:1330": " 10,011.017a dṛṣṭvopaviṣṭāṃ rājarṣiḥ pāṇḍavo mahiṣīṃ priyām",
    "GE07mbh_10_u:1331": " 10,011.017c pratyuvāca sa dharmātmā draupadīṃ cārudarśanām",
    "GE07mbh_10_u:1332": " 10,011.018a dharmyaṃ dharmeṇa dharmajñe prāptās te nidhanaṃ śubhe",
    "GE07mbh_10_u:1333": " 10,011.018c putrās te bhrātaraś caiva tān na śocitum arhasi",
    "GE07mbh_10_u:1334": " 10,011.018c*0054_01 taṃ śrutvāgatamanyutatkampamānābhyapadyata(sic)",
    "GE07mbh_10_u:1335": " 10,011.019a droṇaputraḥ sa kalyāṇi vanaṃ dūram ito gataḥ",
    "GE07mbh_10_u:1336": " 10,011.019c tasya tvaṃ pātanaṃ saṃkhye kathaṃ jñāsyasi śobhane",
    "GE07mbh_10_u:1337": " 10,011.020 draupady uvāca",
    "GE07mbh_10_u:1338": " 10,011.020a droṇaputrasya sahajo maṇiḥ śirasi me śrutaḥ",
    "GE07mbh_10_u:1339": " 10,011.020c nihatya saṃkhye taṃ pāpaṃ paśyeyaṃ maṇim āhṛtam",
    "GE07mbh_10_u:1340": " 10,011.020e rājañ śirasi taṃ kṛtvā jīveyam iti me matiḥ",
    "GE07mbh_10_u:1341": " 10,011.021 vaiśaṃpāyana uvāca",
    "GE07mbh_10_u:1342": " 10,011.021a ity uktvā pāṇḍavaṃ kṛṣṇā rājānaṃ cārudarśanā",
    "GE07mbh_10_u:1343": " 10,011.021c bhīmasenam athābhyetya kupitā vākyam abravīt",
    "GE07mbh_10_u:1344": " 10,011.022a trātum arhasi māṃ bhīma kṣatradharmam anusmaran",
    "GE07mbh_10_u:1345": " 10,011.022c jahi taṃ pāpakarmāṇaṃ śambaraṃ maghavān iva",
    "GE07mbh_10_u:1346": " 10,011.022e na hi te vikrame tulyaḥ pumān astīha kaś cana",
    "GE07mbh_10_u:1347": " 10,011.023a śrutaṃ tat sarvalokeṣu paramavyasane yathā",
    "GE07mbh_10_u:1348": " 10,011.023c dvīpo 'bhūs tvaṃ hi pārthānāṃ nagare vāraṇāvate",
    "GE07mbh_10_u:1349": " 10,011.023e hiḍimbadarśane caiva tathā tvam abhavo gatiḥ",
    "GE07mbh_10_u:1350": " 10,011.024a tathā virāṭanagare kīcakena bhṛśārditām",
    "GE07mbh_10_u:1351": " 10,011.024c mām apy uddhṛtavān kṛcchrāt paulomīṃ maghavān iva",
    "GE07mbh_10_u:1352": " 10,011.025a yathaitāny akṛthāḥ pārtha mahākarmāṇi vai purā",
    "GE07mbh_10_u:1353": " 10,011.025c tathā drauṇim amitraghna vinihatya sukhī bhava",
    "GE07mbh_10_u:1354": " 10,011.025c*0055_01 visphārya saśaraṃ cāpaṃ tūrṇam aśvāṃś ca nodayan",
    "GE07mbh_10_u:1355": " 10,011.025c*0055_02 taṃ pāpaṃ puruṣavyāghra vinihatya sukhī bhava",
    "GE07mbh_10_u:1356": " 10,011.026a tasyā bahuvidhaṃ duḥkhān niśamya paridevitam",
    "GE07mbh_10_u:1357": " 10,011.026c nāmarṣayata kaunteyo bhīmaseno mahābalaḥ",
    "GE07mbh_10_u:1358": " 10,011.027a sa kāñcanavicitrāṅgam āruroha mahāratham",
    "GE07mbh_10_u:1359": " 10,011.027c ādāya ruciraṃ citraṃ samārgaṇaguṇaṃ dhanuḥ",
    "GE07mbh_10_u:1360": " 10,011.028a nakulaṃ sārathiṃ kṛtvā droṇaputravadhe vṛtaḥ",
    "GE07mbh_10_u:1361": " 10,011.028c visphārya saśaraṃ cāpaṃ tūrṇam aśvān acodayat",
    "GE07mbh_10_u:1362": " 10,011.029a te hayāḥ puruṣavyāghra coditā vātaraṃhasaḥ",
    "GE07mbh_10_u:1363": " 10,011.029c vegena tvaritā jagmur harayaḥ śīghragāminaḥ",
    "GE07mbh_10_u:1364": " 10,011.030a śibirāt svād gṛhītvā sa rathasya padam acyutaḥ",
    "GE07mbh_10_u:1365": " 10,011.030c droṇaputrarathasyāśu yayau mārgeṇa vīryavān",
    "GE07mbh_10_u:1366": " 10,012.001 vaiśaṃpāyana uvāca",
    "GE07mbh_10_u:1367": " 10,012.001a tasmin prayāte durdharṣe yadūnām ṛṣabhas tataḥ",
    "GE07mbh_10_u:1368": " 10,012.001c abravīt puṇḍarīkākṣaḥ kuntīputraṃ yudhiṣṭhiram",
    "GE07mbh_10_u:1369": " 10,012.002a eṣa pāṇḍava te bhrātā putraśokam apārayan",
    "GE07mbh_10_u:1370": " 10,012.002c jighāṃsur drauṇim ākrande yāti bhārata bhārataḥ",
    "GE07mbh_10_u:1371": " 10,012.003a bhīmaḥ priyas te sarvebhyo bhrātṛbhyo bharatarṣabha",
    "GE07mbh_10_u:1372": " 10,012.003c taṃ kṛcchragatam adya tvaṃ kasmān nābhyavapadyase",
    "GE07mbh_10_u:1373": " 10,012.003c*0056_01 syās tu me paramaṃ guhyaṃ śrutvā ca kriyatāṃ punaḥ",
    "GE07mbh_10_u:1374": " 10,012.003c*0057_01 taṃ prayāntaṃ mahābāhuṃ bhīmasenaṃ mahābalam",
    "GE07mbh_10_u:1375": " 10,012.003c*0057_02 droṇaputravadhaprepsuṃ kasmān nābhyavapatsyase",
    "GE07mbh_10_u:1376": " 10,012.003c*0057_03 sa hi krodhaparītātmā śāṃkaraṃ vapur āsthitaḥ",
    "GE07mbh_10_u:1377": " 10,012.003c*0057_04 avadhyaḥ sarvalokānāṃ drauṇiḥ paramakopanaḥ",
    "GE07mbh_10_u:1378": " 10,012.003c*0057_05 krodhena paramāviṣṭaṃ bhīmaṃ putravadhārditam",
    "GE07mbh_10_u:1379": " 10,012.003c*0057_06 dṛṣṭamātreṇa taṃ śūro vadhiṣyati mahāstravit",
    "GE07mbh_10_u:1380": " 10,012.003c*0057_07 sa śūraḥ sa ca vikrāntaḥ samanyur nāśayiṣyati",
    "GE07mbh_10_u:1381": " 10,012.003c*0057_08 tasmād bhīmaṃ mahārāja prayāma bharatarṣabha",
    "GE07mbh_10_u:1382": " 10,012.004a yat tad ācaṣṭa putrāya droṇaḥ parapuraṃjayaḥ",
    "GE07mbh_10_u:1383": " 10,012.004c astraṃ brahmaśiro nāma dahed yat pṛthivīm api",
    "GE07mbh_10_u:1384": " 10,012.005a tan mahātmā mahābhāgaḥ ketuḥ sarvadhanuṣmatām",
    "GE07mbh_10_u:1385": " 10,012.005c pratyapādayad ācāryaḥ prīyamāṇo dhanaṃjayam",
    "GE07mbh_10_u:1386": " 10,012.006a tatputro 'syaivam evainam anvayācad amarṣaṇaḥ",
    "GE07mbh_10_u:1387": " 10,012.006a*0058_01 athārjunasya saṃprāptaṃ dṛṣṭvā brahmaśiras tathā",
    "GE07mbh_10_u:1388": " 10,012.006a*0058_02 tam uvāca svapitaram aśvatthāmā mahābalaḥ",
    "GE07mbh_10_u:1389": " 10,012.006a*0058_03 krodhena mahatāviṣṭo dṛṣṭvā snehaviparyayam",
    "GE07mbh_10_u:1390": " 10,012.006a*0058_04 putro 'haṃ guṇavāṃs tāta kimarthaṃ me na dattavān",
    "GE07mbh_10_u:1391": " 10,012.006a*0058_05 brahmāstraṃ sarahasyaṃ ca arjunāyopapāditam",
    "GE07mbh_10_u:1392": " 10,012.006a*0058_06 taṃ kruddham iti sa jñātvā putrasnehāc ca bhārata",
    "GE07mbh_10_u:1393": " 10,012.006c tataḥ provāca putrāya nātihṛṣṭamanā iva",
    "GE07mbh_10_u:1394": " 10,012.007a viditaṃ cāpalaṃ hy āsīd ātmajasya mahātmanaḥ",
    "GE07mbh_10_u:1395": " 10,012.007a*0059_01 kruddharūpasya śūrasya vīrasyāpy atyamarṣiṇaḥ",
    "GE07mbh_10_u:1396": " 10,012.007c sarvadharmavid ācāryo nānviṣat satataṃ sutam",
    "GE07mbh_10_u:1397": " 10,012.008a paramāpadgatenāpi na sma tāta tvayā raṇe",
    "GE07mbh_10_u:1398": " 10,012.008c idam astraṃ prayoktavyaṃ mānuṣeṣu viśeṣataḥ",
    "GE07mbh_10_u:1399": " 10,012.009a ity uktavān guruḥ putraṃ droṇaḥ paścād athoktavān",
    "GE07mbh_10_u:1400": " 10,012.009c na tvaṃ jātu satāṃ mārge sthāteti puruṣarṣabha",
    "GE07mbh_10_u:1401": " 10,012.010a sa tad ājñāya duṣṭātmā pitur vacanam apriyam",
    "GE07mbh_10_u:1402": " 10,012.010c nirāśaḥ sarvakalyāṇaiḥ śocan paryapatan mahīm",
    "GE07mbh_10_u:1403": " 10,012.011a tatas tadā kuruśreṣṭha vanasthe tvayi bhārata",
    "GE07mbh_10_u:1404": " 10,012.011c avasad dvārakām etya vṛṣṇibhiḥ paramārcitaḥ",
    "GE07mbh_10_u:1405": " 10,012.012a sa kadā cit samudrānte vasan drāravatīm anu",
    "GE07mbh_10_u:1406": " 10,012.012c eka ekaṃ samāgamya mām uvāca hasann iva",
    "GE07mbh_10_u:1407": " 10,012.013a yat tad ugraṃ tapaḥ kṛṣṇa caran satyaparākramaḥ",
    "GE07mbh_10_u:1408": " 10,012.013c agastyād bhāratācāryaḥ pratyapadyata me pitā",
    "GE07mbh_10_u:1409": " 10,012.014a astraṃ brahmaśiro nāma devagandharvapūjitam",
    "GE07mbh_10_u:1410": " 10,012.014c tad adya mayi dāśārha yathā pitari me tathā",
    "GE07mbh_10_u:1411": " 10,012.015a asmattas tad upādāya divyam astraṃ yadūttama",
    "GE07mbh_10_u:1412": " 10,012.015c mamāpy astraṃ prayaccha tvaṃ cakraṃ ripuharaṃ raṇe",
    "GE07mbh_10_u:1413": " 10,012.016a sa rājan prīyamāṇena mayāpy uktaḥ kṛtāñjaliḥ",
    "GE07mbh_10_u:1414": " 10,012.016c yācamānaḥ prayatnena matto 'straṃ bharatarṣabha",
    "GE07mbh_10_u:1415": " 10,012.017a devadānavagandharvamanuṣyapatagoragāḥ",
    "GE07mbh_10_u:1416": " 10,012.017c na samā mama vīryasya śatāṃśenāpi piṇḍitāḥ",
    "GE07mbh_10_u:1417": " 10,012.018a idaṃ dhanur iyaṃ śaktir idaṃ cakram iyaṃ gadā",
    "GE07mbh_10_u:1418": " 10,012.018c yad yad icchasi ced astraṃ mattas tat tad dadāni te",
    "GE07mbh_10_u:1419": " 10,012.019a yac chaknoṣi samudyantuṃ prayoktum api vā raṇe",
    "GE07mbh_10_u:1420": " 10,012.019c tad gṛhāṇa vināstreṇa yan me dātum abhīpsasi",
    "GE07mbh_10_u:1421": " 10,012.020a sa sunābhaṃ sahasrāraṃ vajranābham ayasmayam",
    "GE07mbh_10_u:1422": " 10,012.020c vavre cakraṃ mahābāho spardhamāno mayā saha",
    "GE07mbh_10_u:1423": " 10,012.021a gṛhāṇa cakram ity ukto mayā tu tadanantaram",
    "GE07mbh_10_u:1424": " 10,012.021c jagrāhopetya sahasā cakraṃ savyena pāṇinā",
    "GE07mbh_10_u:1425": " 10,012.021e na caitad aśakat sthānāt saṃcālayitum acyuta",
    "GE07mbh_10_u:1426": " 10,012.022a atha tad dakṣiṇenāpi grahītum upacakrame",
    "GE07mbh_10_u:1427": " 10,012.022c sarvayatnena tenāpi gṛhṇann etad akalpayat",
    "GE07mbh_10_u:1428": " 10,012.023a tataḥ sarvabalenāpi yac caitan na śaśāka saḥ",
    "GE07mbh_10_u:1429": " 10,012.023c uddhartuṃ vā cālayituṃ drauṇiḥ paramadurmanāḥ",
    "GE07mbh_10_u:1430": " 10,012.023e kṛtvā yatnaṃ paraṃ śrāntaḥ sa nyavartata bhārata",
    "GE07mbh_10_u:1431": " 10,012.024a nivṛttam atha taṃ tasmād abhiprāyād vicetasam",
    "GE07mbh_10_u:1432": " 10,012.024c aham āmantrya susnigdham aśvatthāmānam abruvam",
    "GE07mbh_10_u:1433": " 10,012.025a yaḥ sa devamanuṣyeṣu pramāṇaṃ paramaṃ gataḥ",
    "GE07mbh_10_u:1434": " 10,012.025c gāṇḍīvadhanvā śvetāśvaḥ kapipravaraketanaḥ",
    "GE07mbh_10_u:1435": " 10,012.026a yaḥ sākṣād devadeveśaṃ śitikaṇṭham umāpatim",
    "GE07mbh_10_u:1436": " 10,012.026c dvaṃdvayuddhe parājiṣṇus toṣayām āsa śaṃkaram",
    "GE07mbh_10_u:1437": " 10,012.027a yasmāt priyataro nāsti mamānyaḥ puruṣo bhuvi",
    "GE07mbh_10_u:1438": " 10,012.027c nādeyaṃ yasya me kiṃ cid api dārāḥ sutās tathā",
    "GE07mbh_10_u:1439": " 10,012.028a tenāpi suhṛdā brahman pārthenākliṣṭakarmaṇā",
    "GE07mbh_10_u:1440": " 10,012.028c noktapurvam idaṃ vākyaṃ yat tvaṃ mām abhibhāṣase",
    "GE07mbh_10_u:1441": " 10,012.029a brahmacaryaṃ mahad ghoraṃ cīrtvā dvādaśavārṣikam",
    "GE07mbh_10_u:1442": " 10,012.029c himavatpārśvam abhyetya yo mayā tapasārcitaḥ",
    "GE07mbh_10_u:1443": " 10,012.030a samānavratacāriṇyāṃ rukmiṇyāṃ yo 'nvajāyata",
    "GE07mbh_10_u:1444": " 10,012.030c sanatkumāras tejasvī pradyumno nāma me sutaḥ",
    "GE07mbh_10_u:1445": " 10,012.031a tenāpy etan mahad divyaṃ cakram apratimaṃ mama",
    "GE07mbh_10_u:1446": " 10,012.031c na prārthitam abhūn mūḍha yad idaṃ prārthitaṃ tvayā",
    "GE07mbh_10_u:1447": " 10,012.032a rāmeṇātibalenaitan noktapūrvaṃ kadā cana",
    "GE07mbh_10_u:1448": " 10,012.032c na gadena na sāmbena yad idaṃ prārthitaṃ tvayā",
    "GE07mbh_10_u:1449": " 10,012.033a dvārakāvāsibhiś cānyair vṛṣṇyandhakamahārathaiḥ",
    "GE07mbh_10_u:1450": " 10,012.033c noktapūrvam idaṃ jātu yad idaṃ prārthitaṃ tvayā",
    "GE07mbh_10_u:1451": " 10,012.034a bhāratācāryaputraḥ san mānitaḥ sarvayādavaiḥ",
    "GE07mbh_10_u:1452": " 10,012.034a*0060_01 dhāraṇe na samarthas tvaṃ kutaḥ kṣeptuṃ mahāhave",
    "GE07mbh_10_u:1453": " 10,012.034c cakreṇa rathināṃ śreṣṭha kiṃ nu tāta yuyutsase",
    "GE07mbh_10_u:1454": " 10,012.035a evam ukto mayā drauṇir mām idaṃ pratyuvāca ha",
    "GE07mbh_10_u:1455": " 10,012.035c prayujya bhavate pūjāṃ yotsye kṛṣṇa tvayety uta",
    "GE07mbh_10_u:1456": " 10,012.036a tatas te prārthitaṃ cakraṃ devadānavapūjitam",
    "GE07mbh_10_u:1457": " 10,012.036c ajeyaḥ syām iti vibho satyam etad bravīmi te",
    "GE07mbh_10_u:1458": " 10,012.037a tvatto 'haṃ durlabhaṃ kāmam anavāpyaiva keśava",
    "GE07mbh_10_u:1459": " 10,012.037c pratiyāsyāmi govinda śivenābhivadasva mām",
    "GE07mbh_10_u:1460": " 10,012.038a etat sunābhaṃ vṛṣṇīnām ṛṣabheṇa tvayā dhṛtam",
    "GE07mbh_10_u:1461": " 10,012.038c cakram apraticakreṇa bhuvi nānyo 'bhipadyate",
    "GE07mbh_10_u:1462": " 10,012.039a etāvad uktvā drauṇir māṃ yugyam aśvān dhanāni ca",
    "GE07mbh_10_u:1463": " 10,012.039c ādāyopayayau bālo ratnāni vividhāni ca",
    "GE07mbh_10_u:1464": " 10,012.040a sa saṃrambhī durātmā ca capalaḥ krūra eva ca",
    "GE07mbh_10_u:1465": " 10,012.040c veda cāstraṃ brahmaśiras tasmād rakṣyo vṛkodaraḥ",
    "GE07mbh_10_u:1466": " 10,013.001 vaiśaṃpāyana uvāca",
    "GE07mbh_10_u:1467": " 10,013.001a evam uktvā yudhāṃ śreṣṭhaḥ sarvayādavanandanaḥ",
    "GE07mbh_10_u:1468": " 10,013.001c sarvāyudhavaropetam āruroha mahāratham",
    "GE07mbh_10_u:1469": " 10,013.001e yuktaṃ paramakāmbojais turagair hemamālibhiḥ",
    "GE07mbh_10_u:1470": " 10,013.002a ādityodayavarṇasya dhuraṃ rathavarasya tu",
    "GE07mbh_10_u:1471": " 10,013.002c dakṣiṇām avahat sainyaḥ sugrīvaḥ savyato 'vahat",
    "GE07mbh_10_u:1472": " 10,013.002e pārṣṇivāhau tu tasyāstāṃ meghapuṣpabalāhakau",
    "GE07mbh_10_u:1473": " 10,013.003a viśvakarmakṛtā divyā nānāratnavibhūṣitā",
    "GE07mbh_10_u:1474": " 10,013.003c ucchriteva rathe māyā dhvajayaṣṭir adṛśyata",
    "GE07mbh_10_u:1475": " 10,013.004a vainateyaḥ sthitas tasyāṃ prabhāmaṇḍalaraśmivān",
    "GE07mbh_10_u:1476": " 10,013.004c tasya satyavataḥ ketur bhujagārir adṛśyata",
    "GE07mbh_10_u:1477": " 10,013.005a anvārohad dhṛṣīkeśaḥ ketuḥ sarvadhanuṣmatām",
    "GE07mbh_10_u:1478": " 10,013.005c arjunaḥ satyakarmā ca kururājo yudhiṣṭhiraḥ",
    "GE07mbh_10_u:1479": " 10,013.006a aśobhetāṃ mahātmānau dāśārham abhitaḥ sthitau",
    "GE07mbh_10_u:1480": " 10,013.006c rathasthaṃ śārṅgadhanvānam aśvināv iva vāsavam",
    "GE07mbh_10_u:1481": " 10,013.007a tāv upāropya dāśārhaḥ syandanaṃ lokapūjitam",
    "GE07mbh_10_u:1482": " 10,013.007c pratodena javopetān paramāśvān acodayat",
    "GE07mbh_10_u:1483": " 10,013.008a te hayāḥ sahasotpetur gṛhītvā syandanottamam",
    "GE07mbh_10_u:1484": " 10,013.008c āsthitaṃ pāṇḍaveyābhyāṃ yadūnām ṛṣabheṇa ca",
    "GE07mbh_10_u:1485": " 10,013.009a vahatāṃ śārṅgadhanvānam aśvānāṃ śīghragāminām",
    "GE07mbh_10_u:1486": " 10,013.009c prādurāsīn mahāñ śabdaḥ pakṣiṇāṃ patatām iva",
    "GE07mbh_10_u:1487": " 10,013.010a te samārchan naravyāghrāḥ kṣaṇena bharatarṣabha",
    "GE07mbh_10_u:1488": " 10,013.010c bhīmasenaṃ maheṣvāsaṃ samanudrutya vegitāḥ",
    "GE07mbh_10_u:1489": " 10,013.011a krodhadīptaṃ tu kaunteyaṃ dviṣadarthe samudyatam",
    "GE07mbh_10_u:1490": " 10,013.011c nāśaknuvan vārayituṃ sametyāpi mahārathāḥ",
    "GE07mbh_10_u:1491": " 10,013.012a sa teṣāṃ prekṣatām eva śrīmatāṃ dṛḍhadhanvinām",
    "GE07mbh_10_u:1492": " 10,013.012c yayau bhāgirathīkacchaṃ haribhir bhṛśavegitaiḥ",
    "GE07mbh_10_u:1493": " 10,013.012e yatra sma śrūyate drauṇiḥ putrahantā mahātmanām",
    "GE07mbh_10_u:1494": " 10,013.013a sa dadarśa mahātmānam udakānte yaśasvinam",
    "GE07mbh_10_u:1495": " 10,013.013c kṛṣṇadvaipāyanaṃ vyāsam āsīnam ṛṣibhiḥ saha",
    "GE07mbh_10_u:1496": " 10,013.014a taṃ caiva krūrakarmāṇaṃ ghṛtāktaṃ kuśacīriṇam",
    "GE07mbh_10_u:1497": " 10,013.014c rajasā dhvastakeśāntaṃ dadarśa drauṇim antike",
    "GE07mbh_10_u:1498": " 10,013.015a tam abhyadhāvat kaunteyaḥ pragṛhya saśaraṃ dhanuḥ",
    "GE07mbh_10_u:1499": " 10,013.015c bhīmaseno mahābāhus tiṣṭha tiṣṭheti cābravīt",
    "GE07mbh_10_u:1500": " 10,013.016a sa dṛṣṭvā bhīmadhanvānaṃ pragṛhītaśarāsanam",
    "GE07mbh_10_u:1501": " 10,013.016c bhrātarau pṛṣṭhataś cāsya janārdanarathe sthitau",
    "GE07mbh_10_u:1502": " 10,013.016e vyathitātmābhavad drauṇiḥ prāptaṃ cedam amanyata",
    "GE07mbh_10_u:1503": " 10,013.017a sa tad divyam adīnātmā paramāstram acintayat",
    "GE07mbh_10_u:1504": " 10,013.017b*0061_01 pradhakṣann iva kopena drauṇiḥ paramamanyumān",
    "GE07mbh_10_u:1505": " 10,013.017c jagrāha ca sa caiṣīkāṃ drauṇiḥ savyena pāṇinā",
    "GE07mbh_10_u:1506": " 10,013.017e sa tām āpadam āsādya divyam astram udīrayat",
    "GE07mbh_10_u:1507": " 10,013.018a amṛṣyamāṇas tāñ śūrān divyāyudhadharān sthitān",
    "GE07mbh_10_u:1508": " 10,013.018c apāṇḍavāyeti ruṣā vyasṛjad dāruṇaṃ vacaḥ",
    "GE07mbh_10_u:1509": " 10,013.019a ity uktvā rājaśārdūla droṇaputraḥ pratāpavān",
    "GE07mbh_10_u:1510": " 10,013.019c sarvalokapramohārthaṃ tad astraṃ pramumoca ha",
    "GE07mbh_10_u:1511": " 10,013.020a tatas tasyām iṣīkāyāṃ pāvakaḥ samajāyata",
    "GE07mbh_10_u:1512": " 10,013.020c pradhakṣyann iva lokāṃs trīn kālāntakayamopamaḥ",
    "GE07mbh_10_u:1513": " 10,014.001 vaiśaṃpāyana uvāca",
    "GE07mbh_10_u:1514": " 10,014.001a iṅgitenaiva dāśārhas tam abhiprāyam āditaḥ",
    "GE07mbh_10_u:1515": " 10,014.001c drauṇer buddhvā mahābāhur arjunaṃ pratyabhāṣata",
    "GE07mbh_10_u:1516": " 10,014.002a arjunārjuna yad divyam astraṃ te hṛdi vartate",
    "GE07mbh_10_u:1517": " 10,014.002c droṇopadiṣṭaṃ tasyāyaṃ kālaḥ saṃprati pāṇḍava",
    "GE07mbh_10_u:1518": " 10,014.003a bhrātṝṇām ātmanaś caiva paritrāṇāya bhārata",
    "GE07mbh_10_u:1519": " 10,014.003c visṛjaitat tvam apy ājāv astram astranivāraṇam",
    "GE07mbh_10_u:1520": " 10,014.004a keśavenaivam uktas tu pāṇḍavaḥ paravīrahā",
    "GE07mbh_10_u:1521": " 10,014.004c avātarad rathāt tūrṇaṃ pragṛhya saśaraṃ dhanuḥ",
    "GE07mbh_10_u:1522": " 10,014.005a pūrvam ācāryaputrāya tato 'nantaram ātmane",
    "GE07mbh_10_u:1523": " 10,014.005c bhrātṛbhyaś caiva sarvebhyaḥ svastīty uktvā paraṃtapaḥ",
    "GE07mbh_10_u:1524": " 10,014.006a devatābhyo namaskṛtya gurubhyaś caiva sarvaśaḥ",
    "GE07mbh_10_u:1525": " 10,014.006c utsasarja śivaṃ dhyāyann astram astreṇa śāmyatām",
    "GE07mbh_10_u:1526": " 10,014.007a tatas tad astraṃ sahasā sṛṣṭaṃ gāṇḍīvadhanvanā",
    "GE07mbh_10_u:1527": " 10,014.007c prajajvāla mahārciṣmad yugāntānalasaṃnibham",
    "GE07mbh_10_u:1528": " 10,014.008a tathaiva droṇaputrasya tad astraṃ tigmatejasaḥ",
    "GE07mbh_10_u:1529": " 10,014.008c prajajvāla mahājvālaṃ tejomaṇḍalasaṃvṛtam",
    "GE07mbh_10_u:1530": " 10,014.009a nirghātā bahavaś cāsan petur ulkāḥ sahasraśaḥ",
    "GE07mbh_10_u:1531": " 10,014.009c mahad bhayaṃ ca bhūtānāṃ sarveṣāṃ samajāyata",
    "GE07mbh_10_u:1532": " 10,014.010a saśabdam abhavad vyoma jvālāmālākulaṃ bhṛśam",
    "GE07mbh_10_u:1533": " 10,014.010c cacāla ca mahī kṛtsnā saparvatavanadrumā",
    "GE07mbh_10_u:1534": " 10,014.011a te astre tejasā lokāṃs tāpayantī vyavasthite",
    "GE07mbh_10_u:1535": " 10,014.011c maharṣī sahitau tatra darśayām āsatus tadā",
    "GE07mbh_10_u:1536": " 10,014.012a nāradaḥ sa ca dharmātmā bharatānāṃ pitāmahaḥ",
    "GE07mbh_10_u:1537": " 10,014.012c ubhau śamayituṃ vīrau bhāradvājadhanaṃjayau",
    "GE07mbh_10_u:1538": " 10,014.013a tau munī sarvadharmajñau sarvabhūtahitaiṣiṇau",
    "GE07mbh_10_u:1539": " 10,014.013c dīptayor astrayor madhye sthitau paramatejasau",
    "GE07mbh_10_u:1540": " 10,014.014a tadantaram anādhṛṣyāv upagamya yaśasvinau",
    "GE07mbh_10_u:1541": " 10,014.014c āstām ṛṣivarau tatra jvalitāv iva pāvakau",
    "GE07mbh_10_u:1542": " 10,014.015a prāṇabhṛdbhir anādhṛṣyau devadānavasaṃmatau",
    "GE07mbh_10_u:1543": " 10,014.015c astratejaḥ śamayituṃ lokānāṃ hitakāmyayā",
    "GE07mbh_10_u:1544": " 10,014.016 ṛṣī ūcatuḥ",
    "GE07mbh_10_u:1545": " 10,014.016a nānāśastravidaḥ pūrve ye 'py atītā mahārathāḥ",
    "GE07mbh_10_u:1546": " 10,014.016a*0062_01 saṃjahāra haṃ [śaraṃ] divyaṃ tvaramāṇo mahārathāḥ[thaḥ]",
    "GE07mbh_10_u:1547": " 10,014.016c naitad astraṃ manuṣyeṣu taiḥ prayuktaṃ kathaṃ cana",
    "GE07mbh_10_u:1548": " 10,014.016c*0063_01 kim idaṃ sāhasaṃ vīrau kṛtavantau mahātyayam",
    "GE07mbh_10_u:1549": " 10,015.001 vaiśaṃpāyana uvāca",
    "GE07mbh_10_u:1550": " 10,015.001a dṛṣṭvaiva naraśārdūlas tāv agnisamatejasau",
    "GE07mbh_10_u:1551": " 10,015.001a*0064_01 gāṇḍīvadhanvā saṃcintya prāptakālaṃ mahārathaḥ",
    "GE07mbh_10_u:1552": " 10,015.001c saṃjahāra śaraṃ divyaṃ tvaramāṇo dhanaṃjayaḥ",
    "GE07mbh_10_u:1553": " 10,015.002a uvāca vadatāṃ śreṣṭhas tāv ṛṣī prāñjalis tadā",
    "GE07mbh_10_u:1554": " 10,015.002c prayuktam astram astreṇa śāmyatām iti vai mayā",
    "GE07mbh_10_u:1555": " 10,015.003a saṃhṛte paramāstre 'smin sarvān asmān aśeṣataḥ",
    "GE07mbh_10_u:1556": " 10,015.003c pāpakarmā dhruvaṃ drauṇiḥ pradhakṣyaty astratejasā",
    "GE07mbh_10_u:1557": " 10,015.004a atra yad dhitam asmākaṃ lokānāṃ caiva sarvathā",
    "GE07mbh_10_u:1558": " 10,015.004c bhavantau devasaṃkāśau tathā saṃhartum arhataḥ",
    "GE07mbh_10_u:1559": " 10,015.005a ity uktvā saṃjahārāstraṃ punar eva dhanaṃjayaḥ",
    "GE07mbh_10_u:1560": " 10,015.005c saṃhāro duṣkaras tasya devair api hi saṃyuge",
    "GE07mbh_10_u:1561": " 10,015.006a visṛṣṭasya raṇe tasya paramāstrasya saṃgrahe",
    "GE07mbh_10_u:1562": " 10,015.006c na śaktaḥ pāṇḍavād anyaḥ sākṣād api śatakratuḥ",
    "GE07mbh_10_u:1563": " 10,015.007a brahmatejobhavaṃ tad dhi visṛṣṭam akṛtātmanā",
    "GE07mbh_10_u:1564": " 10,015.007c na śakyam āvartayituṃ brahmacārivratād ṛte",
    "GE07mbh_10_u:1565": " 10,015.008a acīrṇabrahmacaryo yaḥ sṛṣṭvāvartayate punaḥ",
    "GE07mbh_10_u:1566": " 10,015.008c tad astraṃ sānubandhasya mūrdhānaṃ tasya kṛntati",
    "GE07mbh_10_u:1567": " 10,015.009a brahmacārī vratī cāpi duravāpam avāpya tat",
    "GE07mbh_10_u:1568": " 10,015.009c paramavyasanārto 'pi nārjuno 'straṃ vyamuñcata",
    "GE07mbh_10_u:1569": " 10,015.010a satyavratadharaḥ śūro brahmacārī ca pāṇḍavaḥ",
    "GE07mbh_10_u:1570": " 10,015.010c guruvartī ca tenāstraṃ saṃjahārārjunaḥ punaḥ",
    "GE07mbh_10_u:1571": " 10,015.011a drauṇir apy atha saṃprekṣya tāv ṛṣī purataḥ sthitau",
    "GE07mbh_10_u:1572": " 10,015.011c na śaśāka punar ghoram astraṃ saṃhartum āhave",
    "GE07mbh_10_u:1573": " 10,015.012a aśaktaḥ pratisaṃhāre paramāstrasya saṃyuge",
    "GE07mbh_10_u:1574": " 10,015.012c drauṇir dīnamanā rājan dvaipāyanam abhāṣata",
    "GE07mbh_10_u:1575": " 10,015.013a uttamavyasanārtena prāṇatrāṇam abhīpsunā",
    "GE07mbh_10_u:1576": " 10,015.013c mayaitad astram utsṛṣṭaṃ bhīmasenabhayān mune",
    "GE07mbh_10_u:1577": " 10,015.014a adharmaś ca kṛto 'nena dhārtarāṣṭraṃ jighāṃsatā",
    "GE07mbh_10_u:1578": " 10,015.014c mithyācāreṇa bhagavan bhīmasenena saṃyuge",
    "GE07mbh_10_u:1579": " 10,015.015a ataḥ sṛṣṭam idaṃ brahman mayāstram akṛtātmanā",
    "GE07mbh_10_u:1580": " 10,015.015c tasya bhūyo 'dya saṃhāraṃ kartuṃ nāham ihotsahe",
    "GE07mbh_10_u:1581": " 10,015.016a visṛṣṭaṃ hi mayā divyam etad astraṃ durāsadam",
    "GE07mbh_10_u:1582": " 10,015.016c apāṇḍavāyeti mune vahnitejo 'numantrya vai",
    "GE07mbh_10_u:1583": " 10,015.017a tad idaṃ pāṇḍaveyānām antakāyābhisaṃhitam",
    "GE07mbh_10_u:1584": " 10,015.017c adya pāṇḍusutān sarvāñ jīvitād bhraṃśayiṣyati",
    "GE07mbh_10_u:1585": " 10,015.018a kṛtaṃ pāpam idaṃ brahman roṣāviṣṭena cetasā",
    "GE07mbh_10_u:1586": " 10,015.018c vadham āśāsya pārthānāṃ mayāstraṃ sṛjatā raṇe",
    "GE07mbh_10_u:1587": " 10,015.019 vyāsa uvāca",
    "GE07mbh_10_u:1588": " 10,015.019a astraṃ brahmaśiras tāta vidvān pārtho dhanaṃjayaḥ",
    "GE07mbh_10_u:1589": " 10,015.019c utsṛṣṭavān na roṣeṇa na vadhāya tavāhave",
    "GE07mbh_10_u:1590": " 10,015.020a astram astreṇa tu raṇe tava saṃśamayiṣyatā",
    "GE07mbh_10_u:1591": " 10,015.020c visṛṣṭam arjunenedaṃ punaś ca pratisaṃhṛtam",
    "GE07mbh_10_u:1592": " 10,015.021a brahmāstram apy avāpyaitad upadeśāt pitus tava",
    "GE07mbh_10_u:1593": " 10,015.021c kṣatradharmān mahābāhur nākampata dhanaṃjayaḥ",
    "GE07mbh_10_u:1594": " 10,015.022a evaṃ dhṛtimataḥ sādhoḥ sarvāstraviduṣaḥ sataḥ",
    "GE07mbh_10_u:1595": " 10,015.022c sabhrātṛbandhoḥ kasmāt tvaṃ vadham asya cikīrṣasi",
    "GE07mbh_10_u:1596": " 10,015.023a astraṃ brahmaśiro yatra paramāstreṇa vadhyate",
    "GE07mbh_10_u:1597": " 10,015.023c samā dvādaśa parjanyas tad rāṣṭraṃ nābhivarṣati",
    "GE07mbh_10_u:1598": " 10,015.024a etadarthaṃ mahābāhuḥ śaktimān api pāṇḍavaḥ",
    "GE07mbh_10_u:1599": " 10,015.024c na vihanty etad astraṃ te prajāhitacikīrṣayā",
    "GE07mbh_10_u:1600": " 10,015.025a pāṇḍavās tvaṃ ca rāṣṭraṃ ca sadā saṃrakṣyam eva naḥ",
    "GE07mbh_10_u:1601": " 10,015.025c tasmāt saṃhara divyaṃ tvam astram etan mahābhuja",
    "GE07mbh_10_u:1602": " 10,015.026a aroṣas tava caivāstu pārthāḥ santu nirāmayāḥ",
    "GE07mbh_10_u:1603": " 10,015.026c na hy adharmeṇa rājarṣiḥ pāṇḍavo jetum icchati",
    "GE07mbh_10_u:1604": " 10,015.027a maṇiṃ caitaṃ prayacchaibhyo yas te śirasi tiṣṭhati",
    "GE07mbh_10_u:1605": " 10,015.027c etad ādāya te prāṇān pratidāsyanti pāṇḍavāḥ",
    "GE07mbh_10_u:1606": " 10,015.028 drauṇir uvāca",
    "GE07mbh_10_u:1607": " 10,015.028a pāṇḍavair yāni ratnāni yac cānyat kauravair dhanam",
    "GE07mbh_10_u:1608": " 10,015.028c avāptānīha tebhyo 'yaṃ maṇir mama viśiṣyate",
    "GE07mbh_10_u:1609": " 10,015.029a yam ābadhya bhayaṃ nāsti śastravyādhikṣudhāśrayam",
    "GE07mbh_10_u:1610": " 10,015.029c devebhyo dānavebhyo vā nāgebhyo vā kathaṃ cana",
    "GE07mbh_10_u:1611": " 10,015.030a na ca rakṣogaṇabhayaṃ na taskarabhayaṃ tathā",
    "GE07mbh_10_u:1612": " 10,015.030c evaṃvīryo maṇir ayaṃ na me tyājyaḥ kathaṃ cana",
    "GE07mbh_10_u:1613": " 10,015.031a yat tu me bhagavān āha tan me kāryam anantaram",
    "GE07mbh_10_u:1614": " 10,015.031c ayaṃ maṇir ayaṃ cāham iṣīkā nipatiṣyati",
    "GE07mbh_10_u:1615": " 10,015.031c*0065_01 na ca śakto 'smi bhagavan saṃhartuṃ punar udyatam",
    "GE07mbh_10_u:1616": " 10,015.031c*0065_02 etad astram ataś caiva garbheṣu visṛjāmy aham",
    "GE07mbh_10_u:1617": " 10,015.031c*0065_03 na ca vākyaṃ bhagavato na kariṣye mahāmune",
    "GE07mbh_10_u:1618": " 10,015.031c*0066_01 prāha droṇasutaṃ tatra vyāsaḥ paramadurmanāḥ",
    "GE07mbh_10_u:1619": " 10,015.031e garbheṣu pāṇḍaveyānām amoghaṃ caitad udyatam",
    "GE07mbh_10_u:1620": " 10,015.032 vyāsa uvāca",
    "GE07mbh_10_u:1621": " 10,015.032a evaṃ kuru na cānyā te buddhiḥ kāryā kadā cana",
    "GE07mbh_10_u:1622": " 10,015.032c garbheṣu pāṇḍaveyānāṃ visṛjyaitad upārama",
    "GE07mbh_10_u:1623": " 10,015.033 vaiśaṃpāyana uvāca",
    "GE07mbh_10_u:1624": " 10,015.033a tataḥ paramam astraṃ tad aśvatthāmā bhṛśāturaḥ",
    "GE07mbh_10_u:1625": " 10,015.033c dvaipāyanavacaḥ śrutvā garbheṣu pramumoca ha",
    "GE07mbh_10_u:1626": " 10,015.033c*0067_01 tam uvāca hṛṣīkeśaḥ pāṇḍavānāṃ hite rataḥ",
    "GE07mbh_10_u:1627": " 10,015.033c*0067_02 bhaviṣyam ekam utsṛjya garbheṣv astraṃ nipātyatām",
    "GE07mbh_10_u:1628": " 10,015.033c*0067_03 aham ekaṃ dadāmy eṣāṃ piṇḍadaṃ kīrtivardhanam",
    "GE07mbh_10_u:1629": " 10,015.033c*0067_04 rājarṣiṃ puṇyakarmāṇam anekakratuyājinam",
    "GE07mbh_10_u:1630": " 10,015.033c*0067_05 evaṃ kuru na cānyā te buddhiḥ kāryā kathaṃ cana",
    "GE07mbh_10_u:1631": " 10,015.033c*0067_06 ā garbhāt pāṇḍaveyānāṃ kṛtvā pātaṃ vinaṅkṣyati",
    "GE07mbh_10_u:1632": " 10,016.001 vaiśaṃpāyana uvāca",
    "GE07mbh_10_u:1633": " 10,016.001a tad ājñāya hṛṣīkeśo visṛṣṭaṃ pāpakarmaṇā",
    "GE07mbh_10_u:1634": " 10,016.001c hṛṣyamāṇa idaṃ vākyaṃ drauṇiṃ pratyabravīt tadā",
    "GE07mbh_10_u:1635": " 10,016.002a virāṭasya sutāṃ pūrvaṃ snuṣāṃ gāṇḍīvadhanvanaḥ",
    "GE07mbh_10_u:1636": " 10,016.002c upaplavyagatāṃ dṛṣṭvā vratavān brāhmaṇo 'bravīt",
    "GE07mbh_10_u:1637": " 10,016.003a parikṣīṇeṣu kuruṣu putras tava janiṣyati",
    "GE07mbh_10_u:1638": " 10,016.003c etad asya parikṣittvaṃ garbhasthasya bhaviṣyati",
    "GE07mbh_10_u:1639": " 10,016.004a tasya tad vacanaṃ sādhoḥ satyam eva bhaviṣyati",
    "GE07mbh_10_u:1640": " 10,016.004c parikṣid bhavitā hy eṣāṃ punar vaṃśakaraḥ sutaḥ",
    "GE07mbh_10_u:1641": " 10,016.005a evaṃ bruvāṇaṃ govindaṃ sātvatapravaraṃ tadā",
    "GE07mbh_10_u:1642": " 10,016.005c drauṇiḥ paramasaṃrabdhaḥ pratyuvācedam uttaram",
    "GE07mbh_10_u:1643": " 10,016.006a naitad evaṃ yathāttha tvaṃ pakṣapātena keśava",
    "GE07mbh_10_u:1644": " 10,016.006c vacanaṃ puṇḍarīkākṣa na ca madvākyam anyathā",
    "GE07mbh_10_u:1645": " 10,016.007a patiṣyaty etad astraṃ hi garbhe tasyā mayodyatam",
    "GE07mbh_10_u:1646": " 10,016.007c virāṭaduhituḥ kṛṣṇa yāṃ tvaṃ rakṣitum icchasi",
    "GE07mbh_10_u:1647": " 10,016.008 vāsudeva uvāca",
    "GE07mbh_10_u:1648": " 10,016.008a amoghaḥ paramāstrasya pātas tasya bhaviṣyati",
    "GE07mbh_10_u:1649": " 10,016.008a*0068_01 abhimanyoḥ sṛjaiṣīkāṃ garbhasthaḥ śāmyatāṃ śiśuḥ",
    "GE07mbh_10_u:1650": " 10,016.008a*0068_02 aham etaṃ mṛtaṃ jātaṃ jīvayiṣyāmi bālakam",
    "GE07mbh_10_u:1651": " 10,016.008c sa tu garbho mṛto jāto dīrgham āyur avāpsyati",
    "GE07mbh_10_u:1652": " 10,016.008c*0069_01 ity uktaḥ pratyuvācedaṃ droṇaputraḥ smayann iva",
    "GE07mbh_10_u:1653": " 10,016.008c*0069_02 yady astradagdhaṃ govinda jīvayasy evam astv iti",
    "GE07mbh_10_u:1654": " 10,016.009a tvāṃ tu kāpuruṣaṃ pāpaṃ viduḥ sarve manīṣiṇaḥ",
    "GE07mbh_10_u:1655": " 10,016.009c asakṛt pāpakarmāṇaṃ bālajīvitaghātakam",
    "GE07mbh_10_u:1656": " 10,016.010a tasmāt tvam asya pāpasya karmaṇaḥ phalam āpnuhi",
    "GE07mbh_10_u:1657": " 10,016.010c trīṇi varṣasahasrāṇi cariṣyasi mahīm imām",
    "GE07mbh_10_u:1658": " 10,016.010e aprāpnuvan kva cit kāṃ cit saṃvidaṃ jātu kena cit",
    "GE07mbh_10_u:1659": " 10,016.011a nirjanān asahāyas tvaṃ deśān pravicariṣyasi",
    "GE07mbh_10_u:1660": " 10,016.011c bhavitrī na hi te kṣudra janamadhyeṣu saṃsthitiḥ",
    "GE07mbh_10_u:1661": " 10,016.012a pūyaśoṇitagandhī ca durgakāntārasaṃśrayaḥ",
    "GE07mbh_10_u:1662": " 10,016.012c vicariṣyasi pāpātman sarvavyādhisamanvitaḥ",
    "GE07mbh_10_u:1663": " 10,016.013a vayaḥ prāpya parikṣit tu vedavratam avāpya ca",
    "GE07mbh_10_u:1664": " 10,016.013c kṛpāc chāradvatād vīraḥ sarvāstrāṇy upalapsyate",
    "GE07mbh_10_u:1665": " 10,016.014a viditvā paramāstrāṇi kṣatradharmavrate sthitaḥ",
    "GE07mbh_10_u:1666": " 10,016.014c ṣaṣṭiṃ varṣāṇi dharmātmā vasudhāṃ pālayiṣyati",
    "GE07mbh_10_u:1667": " 10,016.015a itaś cordhvaṃ mahābāhuḥ kururājo bhaviṣyati",
    "GE07mbh_10_u:1668": " 10,016.015b*0071_01 prayayau jāhnavīkacchāt kṣiptāstraś cottarāṃ diśam",
    "GE07mbh_10_u:1669": " 10,016.015c parikṣin nāma nṛpatir miṣatas te sudurmate",
    "GE07mbh_10_u:1670": " 10,016.015c*0070_01 ahaṃ taṃ jīvayiṣyāmi dagdham astrāgnitejasā",
    "GE07mbh_10_u:1671": " 10,016.015e paśya me tapaso vīryaṃ satyasya ca narādhama",
    "GE07mbh_10_u:1672": " 10,016.016 vyāsa uvāca",
    "GE07mbh_10_u:1673": " 10,016.016a yasmād anādṛtya kṛtaṃ tvayāsmān karma dāruṇam",
    "GE07mbh_10_u:1674": " 10,016.016c brāhmaṇasya sataś caiva yasmāt te vṛttam īdṛśam",
    "GE07mbh_10_u:1675": " 10,016.017a tasmād yad devakīputra uktavān uttamaṃ vacaḥ",
    "GE07mbh_10_u:1676": " 10,016.017c asaṃśayaṃ te tad bhāvi kṣudrakarman vrajāśv itaḥ",
    "GE07mbh_10_u:1677": " 10,016.018 aśvatthāmovāca",
    "GE07mbh_10_u:1678": " 10,016.018a sahaiva bhavatā brahman sthāsyāmi puruṣeṣv aham",
    "GE07mbh_10_u:1679": " 10,016.018c satyavāg astu bhagavān ayaṃ ca puruṣottamaḥ",
    "GE07mbh_10_u:1680": " 10,016.019 vaiśaṃpāyana uvāca",
    "GE07mbh_10_u:1681": " 10,016.019a pradāyātha maṇiṃ drauṇiḥ pāṇḍavānāṃ mahātmanām",
    "GE07mbh_10_u:1682": " 10,016.019c jagāma vimanās teṣāṃ sarveṣāṃ paśyatāṃ vanam",
    "GE07mbh_10_u:1683": " 10,016.020a pāṇḍavāś cāpi govindaṃ puraskṛtya hatadviṣaḥ",
    "GE07mbh_10_u:1684": " 10,016.020c kṛṣṇadvaipāyanaṃ caiva nāradaṃ ca mahāmunim",
    "GE07mbh_10_u:1685": " 10,016.021a droṇaputrasya sahajaṃ maṇim ādāya satvarāḥ",
    "GE07mbh_10_u:1686": " 10,016.021c draupadīm abhyadhāvanta prāyopetāṃ manasvinīm",
    "GE07mbh_10_u:1687": " 10,016.022a tatas te puruṣavyāghrāḥ sadaśvair anilopamaiḥ",
    "GE07mbh_10_u:1688": " 10,016.022c abhyayuḥ sahadāśārhāḥ śibiraṃ punar eva ha",
    "GE07mbh_10_u:1689": " 10,016.023a avatīrya rathābhyāṃ tu tvaramāṇā mahārathāḥ",
    "GE07mbh_10_u:1690": " 10,016.023c dadṛśur draupadīṃ kṛṣṇām ārtām ārtatarāḥ svayam",
    "GE07mbh_10_u:1691": " 10,016.024a tām upetya nirānandāṃ duḥkhaśokasamanvitām",
    "GE07mbh_10_u:1692": " 10,016.024c parivārya vyatiṣṭhanta pāṇḍavāḥ sahakeśavāḥ",
    "GE07mbh_10_u:1693": " 10,016.025a tato rājñābhyanujñāto bhīmaseno mahābalaḥ",
    "GE07mbh_10_u:1694": " 10,016.025c pradadau tu maṇiṃ divyaṃ vacanaṃ cedam abravīt",
    "GE07mbh_10_u:1695": " 10,016.026a ayaṃ bhadre tava maṇiḥ putrahantā jitaḥ sa te",
    "GE07mbh_10_u:1696": " 10,016.026c uttiṣṭha śokam utsṛjya kṣatradharmam anusmara",
    "GE07mbh_10_u:1697": " 10,016.027a prayāṇe vāsudevasya śamārtham asitekṣaṇe",
    "GE07mbh_10_u:1698": " 10,016.027c yāny uktāni tvayā bhīru vākyāni madhughātinaḥ",
    "GE07mbh_10_u:1699": " 10,016.028a naiva me patayaḥ santi na putrā bhrātaro na ca",
    "GE07mbh_10_u:1700": " 10,016.028c naiva tvam api govinda śamam icchati rājani",
    "GE07mbh_10_u:1701": " 10,016.029a uktavaty asi dhīrāṇi vākyāni puruṣottamam",
    "GE07mbh_10_u:1702": " 10,016.029c kṣatradharmānurūpāṇi tāni saṃsmartum arhasi",
    "GE07mbh_10_u:1703": " 10,016.030a hato duryodhanaḥ pāpo rājyasya paripanthakaḥ",
    "GE07mbh_10_u:1704": " 10,016.030c duḥśāsanasya rudhiraṃ pītaṃ visphurato mayā",
    "GE07mbh_10_u:1705": " 10,016.031a vairasya gatam ānṛṇyaṃ na sma vācyā vivakṣatām",
    "GE07mbh_10_u:1706": " 10,016.031c jitvā mukto droṇaputro brāhmaṇyād gauraveṇa ca",
    "GE07mbh_10_u:1707": " 10,016.032a yaśo 'sya pātitaṃ devi śarīraṃ tv avaśeṣitam",
    "GE07mbh_10_u:1708": " 10,016.032c viyojitaś ca maṇinā nyāsitaś cāyudhaṃ bhuvi",
    "GE07mbh_10_u:1709": " 10,016.033 draupady uvāca",
    "GE07mbh_10_u:1710": " 10,016.033a kevalānṛṇyam āptāsmi guruputro gurur mama",
    "GE07mbh_10_u:1711": " 10,016.033c śirasy etaṃ maṇiṃ rājā pratibadhnātu bhārata",
    "GE07mbh_10_u:1712": " 10,016.034 vaiśaṃpāyana uvāca",
    "GE07mbh_10_u:1713": " 10,016.034a taṃ gṛhītvā tato rājā śirasy evākarot tadā",
    "GE07mbh_10_u:1714": " 10,016.034c guror ucchiṣṭam ity eva draupadyā vacanād api",
    "GE07mbh_10_u:1715": " 10,016.035a tato divyaṃ maṇivaraṃ śirasā dhārayan prabhuḥ",
    "GE07mbh_10_u:1716": " 10,016.035c śuśubhe sa mahārājaḥ sacandra iva parvataḥ",
    "GE07mbh_10_u:1717": " 10,016.036a uttasthau putraśokārtā tataḥ kṛṣṇā manasvinī",
    "GE07mbh_10_u:1718": " 10,016.036c kṛṣṇaṃ cāpi mahābāhuṃ paryapṛcchata dharmarāṭ",
    "GE07mbh_10_u:1719": " 10,017.001 vaiśaṃpāyana uvāca",
    "GE07mbh_10_u:1720": " 10,017.001a hateṣu sarvasainyeṣu sauptike tai rathais tribhiḥ",
    "GE07mbh_10_u:1721": " 10,017.001c śocan yudhiṣṭhiro rājā dāśārham idam abravīt",
    "GE07mbh_10_u:1722": " 10,017.002a kathaṃ nu kṛṣṇa pāpena kṣudreṇākliṣṭakarmaṇā",
    "GE07mbh_10_u:1723": " 10,017.002c drauṇinā nihatāḥ sarve mama putrā mahārathāḥ",
    "GE07mbh_10_u:1724": " 10,017.003a tathā kṛtāstrā vikrāntāḥ sahasraśatayodhinaḥ",
    "GE07mbh_10_u:1725": " 10,017.003c drupadasyātmajāś caiva droṇaputreṇa pātitāḥ",
    "GE07mbh_10_u:1726": " 10,017.004a yasya droṇo maheṣvāso na prādād āhave mukham",
    "GE07mbh_10_u:1727": " 10,017.004c taṃ jaghne rathināṃ śreṣṭhaṃ dhṛṣṭadyumnaṃ kathaṃ nu saḥ",
    "GE07mbh_10_u:1728": " 10,017.005a kiṃ nu tena kṛtaṃ karma tathāyuktaṃ nararṣabha",
    "GE07mbh_10_u:1729": " 10,017.005c yad ekaḥ śibiraṃ sarvam avadhīn no guroḥ sutaḥ",
    "GE07mbh_10_u:1730": " 10,017.006 vāsudeva uvāca",
    "GE07mbh_10_u:1731": " 10,017.006a nūnaṃ sa devadevānām īśvareśvaram avyayam",
    "GE07mbh_10_u:1732": " 10,017.006c jagāma śaraṇaṃ drauṇir ekas tenāvadhīd bahūn",
    "GE07mbh_10_u:1733": " 10,017.007a prasanno hi mahādevo dadyād amaratām api",
    "GE07mbh_10_u:1734": " 10,017.007c vīryaṃ ca giriśo dadyād yenendram api śātayet",
    "GE07mbh_10_u:1735": " 10,017.008a vedāhaṃ hi mahādevaṃ tattvena bharatarṣabha",
    "GE07mbh_10_u:1736": " 10,017.008c yāni cāsya purāṇāni karmāṇi vividhāny uta",
    "GE07mbh_10_u:1737": " 10,017.009a ādir eṣa hi bhūtānāṃ madhyam antaś ca bhārata",
    "GE07mbh_10_u:1738": " 10,017.009c viceṣṭate jagac cedaṃ sarvam asyaiva karmaṇā",
    "GE07mbh_10_u:1739": " 10,017.010a evaṃ sisṛkṣur bhūtāni dadarśa prathamaṃ vibhuḥ",
    "GE07mbh_10_u:1740": " 10,017.010c pitāmaho 'bravīc cainaṃ bhūtāni sṛja māciram",
    "GE07mbh_10_u:1741": " 10,017.011a harikeśas tathety uktvā bhūtānāṃ doṣadarśivān",
    "GE07mbh_10_u:1742": " 10,017.011c dīrghakālaṃ tapas tepe magno 'mbhasi mahātapāḥ",
    "GE07mbh_10_u:1743": " 10,017.012a sumahāntaṃ tataḥ kālaṃ pratīkṣyainaṃ pitāmahaḥ",
    "GE07mbh_10_u:1744": " 10,017.012c sraṣṭāraṃ sarvabhūtānāṃ sasarja manasāparam",
    "GE07mbh_10_u:1745": " 10,017.013a so 'bravīt pitaraṃ dṛṣṭvā giriśaṃ magnam ambhasi",
    "GE07mbh_10_u:1746": " 10,017.013c yadi me nāgrajas tv anyas tataḥ srakṣyāmy ahaṃ prajāḥ",
    "GE07mbh_10_u:1747": " 10,017.014a tam abravīt pitā nāsti tvad anyaḥ puruṣo 'grajaḥ",
    "GE07mbh_10_u:1748": " 10,017.014c sthāṇur eṣa jale magno visrabdhaḥ kuru vai kṛtim",
    "GE07mbh_10_u:1749": " 10,017.015a sa bhūtāny asṛjat sapta dakṣādīṃs tu prajāpatīn",
    "GE07mbh_10_u:1750": " 10,017.015c yair imaṃ vyakarot sarvaṃ bhūtagrāmaṃ caturvidham",
    "GE07mbh_10_u:1751": " 10,017.016a tāḥ sṛṣṭamātrāḥ kṣudhitāḥ prajāḥ sarvāḥ prajāpatim",
    "GE07mbh_10_u:1752": " 10,017.016c bibhakṣayiṣavo rājan sahasā prādravaṃs tadā",
    "GE07mbh_10_u:1753": " 10,017.017a sa bhakṣyamāṇas trāṇārthī pitāmaham upādravat",
    "GE07mbh_10_u:1754": " 10,017.017c ābhyo māṃ bhagavān pātu vṛttir āsāṃ vidhīyatām",
    "GE07mbh_10_u:1755": " 10,017.018a tatas tābhyo dadāv annam oṣadhīḥ sthāvarāṇi ca",
    "GE07mbh_10_u:1756": " 10,017.018c jaṅgamāni ca bhūtāni durbalāni balīyasām",
    "GE07mbh_10_u:1757": " 10,017.019a vihitānnāḥ prajās tās tu jagmus tuṣṭā yathāgatam",
    "GE07mbh_10_u:1758": " 10,017.019c tato vavṛdhire rājan prītimatyaḥ svayoniṣu",
    "GE07mbh_10_u:1759": " 10,017.020a bhūtagrāme vivṛddhe tu tuṣṭe lokagurāv api",
    "GE07mbh_10_u:1760": " 10,017.020c udatiṣṭhaj jalāj jyeṣṭhaḥ prajāś cemā dadarśa saḥ",
    "GE07mbh_10_u:1761": " 10,017.021a bahurūpāḥ prajā dṛṣṭvā vivṛddhāḥ svena tejasā",
    "GE07mbh_10_u:1762": " 10,017.021c cukrodha bhagavān rudro liṅgaṃ svaṃ cāpy avidhyata",
    "GE07mbh_10_u:1763": " 10,017.022a tat praviddhaṃ tadā bhūmau tathaiva pratyatiṣṭhata",
    "GE07mbh_10_u:1764": " 10,017.022c tam uvācāvyayo brahmā vacobhiḥ śamayann iva",
    "GE07mbh_10_u:1765": " 10,017.023a kiṃ kṛtaṃ salile śarva cirakālaṃ sthitena te",
    "GE07mbh_10_u:1766": " 10,017.023c kimarthaṃ caitad utpāṭya bhūmau liṅgaṃ praveritam",
    "GE07mbh_10_u:1767": " 10,017.024a so 'bravīj jātasaṃrambhas tadā lokagurur gurum",
    "GE07mbh_10_u:1768": " 10,017.024c prajāḥ sṛṣṭāḥ pareṇemāḥ kiṃ kariṣyāmy anena vai",
    "GE07mbh_10_u:1769": " 10,017.025a tapasādhigataṃ cānnaṃ prajārthaṃ me pitāmaha",
    "GE07mbh_10_u:1770": " 10,017.025c oṣadhyaḥ parivarteran yathaiva satataṃ prajāḥ",
    "GE07mbh_10_u:1771": " 10,017.026a evam uktvā tu saṃkruddho jagāma vimanā bhavaḥ",
    "GE07mbh_10_u:1772": " 10,017.026c girer muñjavataḥ pādaṃ tapas taptuṃ mahātapāḥ",
    "GE07mbh_10_u:1773": " 10,018.001 vāsudeva uvāca",
    "GE07mbh_10_u:1774": " 10,018.001a tato devayuge 'tīte devā vai samakalpayan",
    "GE07mbh_10_u:1775": " 10,018.001c yajñaṃ vedapramāṇena vidhivad yaṣṭum īpsavaḥ",
    "GE07mbh_10_u:1776": " 10,018.002a kalpayām āsur avyagrā deśān yajñocitāṃs tataḥ",
    "GE07mbh_10_u:1777": " 10,018.002c bhāgārhā devatāś caiva yajñiyaṃ dravyam eva ca",
    "GE07mbh_10_u:1778": " 10,018.003a tā vai rudram ajānantyo yāthātathyena devatāḥ",
    "GE07mbh_10_u:1779": " 10,018.003c nākalpayanta devasya sthāṇor bhāgaṃ narādhipa",
    "GE07mbh_10_u:1780": " 10,018.004a so 'kalpyamāne bhāge tu kṛttivāsā makhe 'maraiḥ",
    "GE07mbh_10_u:1781": " 10,018.004c tarasā bhāgam anvicchan dhanur ādau sasarja ha",
    "GE07mbh_10_u:1782": " 10,018.005a lokayajñaḥ kriyāyajño gṛhayajñaḥ sanātanaḥ",
    "GE07mbh_10_u:1783": " 10,018.005c pañcabhūtamayo yajño nṛyajñaś caiva pañcamaḥ",
    "GE07mbh_10_u:1784": " 10,018.006a lokayajñena yajñaiṣī kapardī vidadhe dhanuḥ",
    "GE07mbh_10_u:1785": " 10,018.006c dhanuḥ sṛṣṭam abhūt tasya pañcakiṣkupramāṇataḥ",
    "GE07mbh_10_u:1786": " 10,018.007a vaṣaṭkāro 'bhavaj jyā tu dhanuṣas tasya bhārata",
    "GE07mbh_10_u:1787": " 10,018.007c yajñāṅgāni ca catvāri tasya saṃhanane 'bhavan",
    "GE07mbh_10_u:1788": " 10,018.008a tataḥ kruddho mahādevas tad upādāya kārmukam",
    "GE07mbh_10_u:1789": " 10,018.008c ājagāmātha tatraiva yatra devāḥ samījire",
    "GE07mbh_10_u:1790": " 10,018.009a tam āttakārmukaṃ dṛṣṭvā brahmacāriṇam avyayam",
    "GE07mbh_10_u:1791": " 10,018.009c vivyathe pṛthivī devī parvatāś ca cakampire",
    "GE07mbh_10_u:1792": " 10,018.010a na vavau pavanaś caiva nāgnir jajvāla caidhitaḥ",
    "GE07mbh_10_u:1793": " 10,018.010c vyabhramac cāpi saṃvignaṃ divi nakṣatramaṇḍalam",
    "GE07mbh_10_u:1794": " 10,018.011a na babhau bhāskaraś cāpi somaḥ śrīmuktamaṇḍalaḥ",
    "GE07mbh_10_u:1795": " 10,018.011c timireṇākulaṃ sarvam ākāśaṃ cābhavad vṛtam",
    "GE07mbh_10_u:1796": " 10,018.012a abhibhūtās tato devā viṣayān na prajajñire",
    "GE07mbh_10_u:1797": " 10,018.012c na pratyabhāc ca yajñas tān vedā babhraṃśire tadā",
    "GE07mbh_10_u:1798": " 10,018.013a tataḥ sa yajñaṃ raudreṇa vivyādha hṛdi patriṇā",
    "GE07mbh_10_u:1799": " 10,018.013c apakrāntas tato yajño mṛgo bhūtvā sapāvakaḥ",
    "GE07mbh_10_u:1800": " 10,018.014a sa tu tenaiva rūpeṇa divaṃ prāpya vyarocata",
    "GE07mbh_10_u:1801": " 10,018.014c anvīyamāno rudreṇa yudhiṣṭhira nabhastale",
    "GE07mbh_10_u:1802": " 10,018.015a apakrānte tato yajñe saṃjñā na pratyabhāt surān",
    "GE07mbh_10_u:1803": " 10,018.015c naṣṭasaṃjñeṣu deveṣu na prajñāyata kiṃ cana",
    "GE07mbh_10_u:1804": " 10,018.016a tryambakaḥ savitur bāhū bhagasya nayane tathā",
    "GE07mbh_10_u:1805": " 10,018.016c pūṣṇaś ca daśanān kruddho dhanuṣkoṭyā vyaśātayat",
    "GE07mbh_10_u:1806": " 10,018.017a prādravanta tato devā yajñāṅgāni ca sarvaśaḥ",
    "GE07mbh_10_u:1807": " 10,018.017c ke cit tatraiva ghūrṇanto gatāsava ivābhavan",
    "GE07mbh_10_u:1808": " 10,018.018a sa tu vidrāvya tat sarvaṃ śitikaṇṭho 'vahasya ca",
    "GE07mbh_10_u:1809": " 10,018.018c avaṣṭabhya dhanuṣkoṭiṃ rurodha vibudhāṃs tataḥ",
    "GE07mbh_10_u:1810": " 10,018.019a tato vāg amarair uktā jyāṃ tasya dhanuṣo 'cchinat",
    "GE07mbh_10_u:1811": " 10,018.019c atha tat sahasā rājaṃś chinnajyaṃ visphurad dhanuḥ",
    "GE07mbh_10_u:1812": " 10,018.020a tato vidhanuṣaṃ devā devaśreṣṭham upāgaman",
    "GE07mbh_10_u:1813": " 10,018.020c śaraṇaṃ saha yajñena prasādaṃ cākarot prabhuḥ",
    "GE07mbh_10_u:1814": " 10,018.021a tataḥ prasanno bhagavān prāsyat kopaṃ jalāśaye",
    "GE07mbh_10_u:1815": " 10,018.021c sa jalaṃ pāvako bhūtvā śoṣayaty aniśaṃ prabho",
    "GE07mbh_10_u:1816": " 10,018.022a bhagasya nayane caiva bāhū ca savitus tathā",
    "GE07mbh_10_u:1817": " 10,018.022c prādāt pūṣṇaś ca daśanān punar yajñaṃ ca pāṇḍava",
    "GE07mbh_10_u:1818": " 10,018.023a tataḥ sarvam idaṃ svasthaṃ babhūva punar eva ha",
    "GE07mbh_10_u:1819": " 10,018.023c sarvāṇi ca havīṃṣy asya devā bhāgam akalpayan",
    "GE07mbh_10_u:1820": " 10,018.024a tasmin kruddhe 'bhavat sarvam asvasthaṃ bhuvanaṃ vibho",
    "GE07mbh_10_u:1821": " 10,018.024c prasanne ca punaḥ svasthaṃ sa prasanno 'sya vīryavān",
    "GE07mbh_10_u:1822": " 10,018.025a tatas te nihatāḥ sarve tava putrā mahārathāḥ",
    "GE07mbh_10_u:1823": " 10,018.025c anye ca bahavaḥ śūrāḥ pāñcālāś ca sahānugāḥ",
    "GE07mbh_10_u:1824": " 10,018.026a na tan manasi kartavyaṃ na hi tad drauṇinā kṛtam",
    "GE07mbh_10_u:1825": " 10,018.026c mahādevaprasādaḥ sa kuru kāryam anantaram"
}