{
    "T02nitkarpu:0": " nityakarmapūjāvidhiḥ",
    "T02nitkarpu:1": " oṃ namaḥ śrīvajrasattvāya /",
    "T02nitkarpu:2": " atha nityakarmapūjāvidhiḥ prārabhyate /",
    "T02nitkarpu:3": " tatrādau oṃ hrīṃ svāhā 3 kāyaviśodhane svāhā /",
    "T02nitkarpu:4": " iti mantreṇa tridhā ācamya pūjābhāṇḍasaṃkalpaṃ kuryāt /",
    "T02nitkarpu:5": " tadyathā - oṃ adya śrīmacchrītyādinā saṃkalpoccāraṇānantaramidaṃ mantraṃ paṭhet /",
    "T02nitkarpu:6": " oṃ namo bhagavate puṣpaketurājāya tathāgatāyārhate samyaksaṃbuddhāya /",
    "T02nitkarpu:7": " tadyathā - oṃ puṣpe 2 mahāpuṣpe supuṣpe puṣpodbhave puṣpasaṃbhave puṣpāvakiraṇe svāhā /",
    "T02nitkarpu:8": " idaṃ sapuṣpadhūpadīpa gandharasanaivedyādiyuktaṃ suvarṇapuṣpabhājanaṃ saṃkalpayāmyaham /",
    "T02nitkarpu:9": " tato prāṇāyāmādi nyāsayogādi kṛtvā guruṃ ca namaskṛtya śaṅkhaṃ pūjayet //",
    "T02nitkarpu:10": " oṃ gurubhyo namaḥ 3 samasta guru ājñā /",
    "T02nitkarpu:11": " oṃ ā hūṃ vaṃ vajrodake hūṃ svāhā //",
    "T02nitkarpu:12": " śirasi śaṅkhodakenābhiṣiñcet -",
    "T02nitkarpu:13": " yathā hi jātamātreṇa snāpitāḥ sarvatathāgatāḥ /",
    "T02nitkarpu:14": " tathāhaṃ snāpayiṣyāmi śuddhadivyena vāriṇā //",
    "T02nitkarpu:15": " oṃ sarvatathāgatābhiṣekasamaśriye hūṃ /",
    "T02nitkarpu:16": " punaḥ /",
    "T02nitkarpu:17": " omhrī svāheti mantreṇācamya pūrvoktamantreṇa pūjābhāṇḍamadhiṣṭhāya puṣpaikaṃ trikāyādhiṣṭhānaṃ kṛtvā bhūmau nyaset /",
    "T02nitkarpu:18": " oṃ āḥ huṃ 3 tiṣṭha vajrāsane huṃ /",
    "T02nitkarpu:19": " pārśvābhyāṃ kṣipet dvau puṣpau /",
    "T02nitkarpu:20": " oṃ sarvapāpānapanaya huṃ /",
    "T02nitkarpu:21": " ekaṃ śirasi nyasedanena mantreṇa - oṃ maṇidhari vajriṇi mahāpratisare rakṣa 2 māṃ sarvasattvānāṃ ca huṃ 2 phaṭ svāhā /",
    "T02nitkarpu:22": " maṇḍale tilakaṃ kṛtvātmānaṃ ca bhūṣayet /",
    "T02nitkarpu:23": " oṃ vajratilakabhūṣaṇe svāhā /",
    "T02nitkarpu:24": " sajalapuṣpākṣatavāsamaṇḍale pātayedanena mantreṇa,",
    "T02nitkarpu:25": " oṃ vajrodake hūṃ /",
    "T02nitkarpu:26": " oṃ vajragomaye huṃ /",
    "T02nitkarpu:27": " oṃ vajrabhūmau surekhe sarvatathāgatādhiṣṭhānādhitiṣṭhantu svāhā /",
    "T02nitkarpu:28": " etacca paṭhet /",
    "T02nitkarpu:29": " dānaṃ gomayambunā ca sahitaṃ śīlaṃ ca sammārjanaṃ",
    "T02nitkarpu:30": " kṣāntiṃ kṣudrapipīlikāpanayanaṃ vīryaṃ kriyāsthāpanam /",
    "T02nitkarpu:31": " dhyānaṃ tatkṣaṇamekacittakaraṇaṃ prajñāsurekhojvalā",
    "T02nitkarpu:32": " etāḥ pāramitā ṣaḍeva labhate kṛtvā munermaṇḍalam //",
    "T02nitkarpu:33": " bhavati kanakavarṇaḥ sarvarogaurvimuktaḥ",
    "T02nitkarpu:34": " suramanujaviśiṣṭaścandravaddīptakāntiḥ /",
    "T02nitkarpu:35": " dhanakanakasamṛddhirjāyate rājavaṃśe",
    "T02nitkarpu:36": " sugatavaragṛhe 'smin kāyakarmāṇi kṛtvā //",
    "T02nitkarpu:37": " oṃ sule(re)khe sarvatathāgatādhiṣṭhānādhitiṣṭhantu svāhā /",
    "T02nitkarpu:38": " puṣpaikaṃ hastasyopari nyasya nyubjahastaṃ kṛtvā maṇḍale kṣipet /",
    "T02nitkarpu:39": " oṃ candrārkavimale svāhā /",
    "T02nitkarpu:40": " maṇḍalaṃ pradakṣiṇīkṛtya puṣpaikaṃ balibhāṇḍe kṣipet /",
    "T02nitkarpu:41": " oṃ vajrasattva sarvavighnānutsādaya huṃ /",
    "T02nitkarpu:42": " pūrvādikrameṇa dviparivartanaṃ kṛtvā ekaviṃśatipuṣpapātanaṃ kuryāt maṇḍale /",
    "T02nitkarpu:43": " oṃ haḥ mahāmadhye merave namaḥ /",
    "T02nitkarpu:44": " oṃ hrīṃ madhye merave namaḥ /",
    "T02nitkarpu:45": " oṃ sūṃ sūkṣmamadhye merave namaḥ /",
    "T02nitkarpu:46": " iti madhye /",
    "T02nitkarpu:47": " oṃ yaṃ pūrvavidehāya namaḥ / pū /",
    "T02nitkarpu:48": " oṃ raṃ jambūdvīpāya namaḥ / da /",
    "T02nitkarpu:49": " oṃ laṃ aparagodānīye namaḥ / pa/",
    "T02nitkarpu:50": " oṃ vaṃ uttarakurave namaḥ / u /",
    "T02nitkarpu:51": " oṃ yā upadvīpāya namaḥ / a /",
    "T02nitkarpu:52": " oṃ rā upadvīpāya namaḥ /",
    "T02nitkarpu:53": " nai /",
    "T02nitkarpu:54": " oṃ lā upadvīpāya namaḥ / vā /",
    "T02nitkarpu:55": " oṃ vā upadvīpāya namaḥ / ī /",
    "T02nitkarpu:56": " tathaiva /",
    "T02nitkarpu:57": " īṃ yaḥ gajaratnāya namaḥ /",
    "T02nitkarpu:58": " īṃ raḥ aśvaratnāya namaḥ /",
    "T02nitkarpu:59": " oṃ laḥ puruṣaratnāya namaḥ /",
    "T02nitkarpu:60": " oṃ vaḥ strīratnāya namaḥ /",
    "T02nitkarpu:61": " oṃ yā khaḍgaratnāya namaḥ /",
    "T02nitkarpu:62": " oṃ rā cakraratnāya namaḥ /",
    "T02nitkarpu:63": " oṃ lā maṇiratnāya namaḥ /",
    "T02nitkarpu:64": " oṃ vā sarvanidhānebhyo namaḥ / ī /",
    "T02nitkarpu:65": " oṃ caṃ candrāya namaḥ / da/",
    "T02nitkarpu:66": " oṃ sūṃ sūryāya namaḥ / u /",
    "T02nitkarpu:67": " oṃ āḥ huṃ śrīvajrasattvagurave namaḥ /",
    "T02nitkarpu:68": " madhye /",
    "T02nitkarpu:69": " pañcopacārapūjā /",
    "T02nitkarpu:70": " oṃ vajragandhe svāhā /",
    "T02nitkarpu:71": " gandhaḥ /",
    "T02nitkarpu:72": " oṃ vajrapuṣpe svāhā /",
    "T02nitkarpu:73": " puṣpaṃ /",
    "T02nitkarpu:74": " oṃ vajradhūpe svāhā /",
    "T02nitkarpu:75": " dhūpaṃ /",
    "T02nitkarpu:76": " oṃ vajranaivedye svāhā /",
    "T02nitkarpu:77": " naivedyaṃ /",
    "T02nitkarpu:78": " oṃ vajradīpe svāhā /",
    "T02nitkarpu:79": " dīpaṃ /",
    "T02nitkarpu:80": " oṃ vajralājāya svāhā /",
    "T02nitkarpu:81": " lājāṃ /",
    "T02nitkarpu:82": " puṣpākṣatasahitajaladhārāṃ maṇḍale pātayet -",
    "T02nitkarpu:83": " oṃ catūratnamayaṃ merumaṣṭadvīpopaśobhitam /",
    "T02nitkarpu:84": " nānāratnasamākīrṇaṃ tadye 'nuttaradāyinaḥ //",
    "T02nitkarpu:85": " gurubhyo buddhadharmebhyaḥ saṃghebhyaśca tathaiva ca /",
    "T02nitkarpu:86": " niryātayāmi bhāvena sampūrṇaṃ ratnamaṇḍalam //",
    "T02nitkarpu:87": " stutiḥ / oṃ āḥ huṃ (hūṃ)",
    "T02nitkarpu:88": " śrīmadvajrasattvasaguruvaracaraṇakamalāya samyagjñānāvabhāsanakarāya namo 'haṃ namaste 'stu namo namaḥ bhaktyāhaṃ tvāṃ namasyāmi gurunātha prasīda me /",
    "T02nitkarpu:89": " kṛtāñjalinā tiṣṭhet /",
    "T02nitkarpu:90": " yasya prasādakiraṇaiḥ sphuritātmatattva",
    "T02nitkarpu:91": " ratnaprabhāparikaraiḥ prahatāndhakārāḥ /",
    "T02nitkarpu:92": " paśyantyanāviladṛśaiḥ savilāsamuccai",
    "T02nitkarpu:93": " stasmai namaskṛtiriyaṃ gurubhāskarāya //",
    "T02nitkarpu:94": " namo buddhāya guruve namo dharmāya tāyine /",
    "T02nitkarpu:95": " namaḥ saṃghāya mahate tribhyo 'pi satataṃ namaḥ //",
    "T02nitkarpu:96": " sarvabuddhaṃ namasyāmi dharmaṃ ca jinabhāṣitam /",
    "T02nitkarpu:97": " saṃghaṃ ca śīlasampannaṃ ratnatraya namo 'stu te //",
    "T02nitkarpu:98": " ratnatraye me śaraṇaṃ sarvaṃ pratideśayāmyaham /",
    "T02nitkarpu:99": " anumode jagatpuṇyaiḥ buddhabodhau dadhe manaḥ //",
    "T02nitkarpu:100": " ābodhau śaraṇaṃ yāmi buddhadharmagaṇottame /",
    "T02nitkarpu:101": " bodhicittaṃ karomyeṣa svaparārthaprasiddhaye //",
    "T02nitkarpu:102": " utpādayāmi varabodhicittaṃ nimantrayāmyahaṃ sarvasattvān /",
    "T02nitkarpu:103": " iṣṭāṃ cariṣye varabodhicaryāṃ buddho bhaveyaṃ jagato hitāya //",
    "T02nitkarpu:104": " deśanāṃ sarvapāpānāṃ puṇyānāṃ cānumodanām /",
    "T02nitkarpu:105": " kṛtopavāsaṃ cariṣyāmi āryāṣṭāṅgamupoṣadham //",
    "T02nitkarpu:106": " mayā bālena mūḍhena yatkiñcitpāpamāgatam /",
    "T02nitkarpu:107": " prakṛtyāvadyasāvadyaprajñaptyāvadyameva ca //",
    "T02nitkarpu:108": " tadatyayaṃ deśayāmyeṣa nāthānāmagrataḥ sthitaḥ /",
    "T02nitkarpu:109": " kṛtāñjalirduḥkhabhītaḥ praṇipatya punaḥ punaḥ //",
    "T02nitkarpu:110": " atyayamatyayaṃ tena pratigṛhṇantu nāyakāḥ /",
    "T02nitkarpu:111": " na bhadrakamidaṃ cātha na kartavyaṃ punarmayā //",
    "T02nitkarpu:112": " yathā te tathāgatā āryārhantaḥ samyaksaṃbuddhā buddhajñānena buddhacakṣuṣā jānanti paśyanti yat kuśalamūlaṃ yajjātikaṃ yannikāyaṃ yādṛśaṃ yatsvabhāvaṃ yallakṣaṇaṃ (Nkpv_160)",
    "T02nitkarpu:113": " yathādharmatayā saṃvidyate /",
    "T02nitkarpu:114": " tatkuśalamūlaṃ nityamanuttarāyāṃ samyaksaṃbodhau pariṇāmitaṃ tathāhaṃ pariṇāmayāmi /",
    "T02nitkarpu:115": " tathā mamānena samānakālaṃ lokasya duḥkhaṃ ca sukhodayaṃ ca /",
    "T02nitkarpu:116": " hartuṃ ca kartuṃ ca sadāstu śaktistamaḥprakāśaṃ ca yathaiva bhānoḥ //",
    "T02nitkarpu:117": " dṛṣṭaḥ śruto 'nusmṛtimāgato vā pṛthakkathāyogamupāgato vā /",
    "T02nitkarpu:118": " sarvaprakāraṃ jagato hitāya kuryāmajastraṃ sukhasaṃhitāya // iti //",
    "T02nitkarpu:119": " atrāvasare jāpayogaṃ kuryāt /",
    "T02nitkarpu:120": " tadāvasāne 'mṛtakuṇḍalivalibhāṇḍe śaṅkhodakaculukaṃ dadyādanena oṃ hrīṃ ācamanaṃ [prokṣaṇaṃ] praticcha svāhā /",
    "T02nitkarpu:121": " bhāvanā /",
    "T02nitkarpu:122": " tato yaṅkāreṇa vāyumaṇḍalaṃ raṅkāreṇāgnimaṇḍalaṃ tadupari trimuṇḍakṛtacūḍikopari",
    "T02nitkarpu:123": " sitapadmabhājanaṃ tatra bhaktādiparipūritaṃ tatropari bruṃ āṃ jiṃ khaṃ huṃ lāṃ māṃ",
    "T02nitkarpu:124": " pāṃ tāṃ vaṅkārajātaḥ pañcāmṛtapañcapradīparupaṃ niṣpādya tato garuḍamudrāṃ darśayet /",
    "T02nitkarpu:125": " phreṃ 3 /",
    "T02nitkarpu:126": " punaḥ śaṅkhodakaculukaṃ dadyādanena - oṃ indrādilokapālebhyaḥ pādyācamanaṃ [nārghaṃ] prokṣaṇaṃ praticcha svāhā /",
    "T02nitkarpu:127": " jaḥ huṃ vaṃ horiti mudrāṃ pradarśya indrādidaśadikpālalokapālamudrāṃ ca pradarśya pūrvādikrameṇa balibhāṇḍe puṣpaṃ pātayedebhirmantraiḥ /",
    "T02nitkarpu:128": " oṃ indrāya svāhā /",
    "T02nitkarpu:129": " oṃ varuṇāya svāhā /",
    "T02nitkarpu:130": " oṃ kuverāya svāhā /",
    "T02nitkarpu:131": " oṃ agnaye svāhā /",
    "T02nitkarpu:132": " oṃ nairṛtye svāhā /",
    "T02nitkarpu:133": " oṃ vāyave svāhā /",
    "T02nitkarpu:134": " oṃ īśānāya svāhā /",
    "T02nitkarpu:135": " oṃ ūrdhvaṃ brahmaṇe svāhā /",
    "T02nitkarpu:136": " oṃ adhaḥ pṛthivībhyaḥ svāhā /",
    "T02nitkarpu:137": " oṃ sūryāya grahādhipataye svāhā /",
    "T02nitkarpu:138": " oṃ candrādi(ya)",
    "T02nitkarpu:139": " nakṣatrādhipataye svāhā /",
    "T02nitkarpu:140": " oṃ nāgebhyaḥ svāhā /",
    "T02nitkarpu:141": " oṃ asurebhyaḥ svāhā /",
    "T02nitkarpu:142": " oṃ yakṣebhyaḥ svāhā /",
    "T02nitkarpu:143": " oṃ sarvadigvidiglokapālebhyaḥ svāhā /",
    "T02nitkarpu:144": " pañcopacārapūjā pūrvavat stutiḥ /",
    "T02nitkarpu:145": " indrādayo mahāvīrā lokapālā maharddhikāḥ /",
    "T02nitkarpu:146": " kīlayantu daśakrodhā vighnahartā namo 'stu te //",
    "T02nitkarpu:147": " tarpaṇam -",
    "T02nitkarpu:148": " bibhrāṇaṃ buddhabimbaṃ divasakaradhara rāśi yā bindulekham /",
    "T02nitkarpu:149": " maitrīyaṃ cārurūpaṃ śirasi varatanuṃ mañjughoṣaṃ ca gātram //",
    "T02nitkarpu:150": " padmasthaṃ daṇḍarūpaṃ kuliśavaratanuṃ vajriṇaṃ bhīmanādam /",
    "T02nitkarpu:151": " vijñānaṃ jñānarūpaṃ nihitabhavabhayaṃ pañcamūrti praṇamya //",
    "T02nitkarpu:152": " sākṣatapuṣpajaladhārāṃ balibhāṇḍe pātayet /",
    "T02nitkarpu:153": " indrādivajrī saha devasaṃghairimaṃ ca gṛhṇantu baliṃ viśiṣṭam /",
    "T02nitkarpu:154": " agniryamo nairṛtibhūpatiśca apāṃpatirvāyudhanādhipaśca //",
    "T02nitkarpu:155": " īśānabhūtādhipatiśca devā ūrdhvaśca candrārkapitāmahaśca /",
    "T02nitkarpu:156": " devāḥ samastā bhuvi ye ca nāgāḥ dharādharā guhyagaṇaiḥ sametāḥ //",
    "T02nitkarpu:157": " pratipratitveka nivedayantu svakasvakāścaiva diśāsu bhūtāḥ /",
    "T02nitkarpu:158": " gṛhṇantu tuṣṭāḥ sagaṇaiḥ sametāḥ sa putradārāḥ saha bhṛtyasaṃghaiḥ //",
    "T02nitkarpu:159": " hṛṣṭāḥ prasannāḥ sraggandhāmālyaṃ puṣpaṃ balirdhūpavilepanaṃ ca /",
    "T02nitkarpu:160": " gṛhṇantu bhuñjantu pibantu cedaṃ idaṃ ca karmaṃ saphalaṃ bhavenme //",
    "T02nitkarpu:161": " huṃ huṃ phaṭ phaṭ svāhā punastathaiva ca /",
    "T02nitkarpu:162": " oṃ namo ratnatrayāya oṃ caṇḍavajrapāṇaye mahākrodhāya daṃṣṭrotkaṭabhairavāya asimuśalapāśagṛhītahastāya /",
    "T02nitkarpu:163": " oṃ amṛtakuṇḍali kha kha khāhi 2 tiṣṭha 2 bandha 2 hana 2 daha 2 paca 2 garjaya 2 tarjaya 2 visphoṭaya 2 mahāgaṇapataye jīvitāntakarāya huṃ huṃ phaṭ 2 svāhā /",
    "T02nitkarpu:164": " tatra puṣpādi pūjā /",
    "T02nitkarpu:165": " tadvidhiṃ devatāpūjāyāṃ darśaddīpānte lājābhiretadgāthayā pūjayet /",
    "T02nitkarpu:166": " ye dharmā hetuprabhavā hetusteṣāṃ tathāgato hyavadat /",
    "T02nitkarpu:167": " teṣāṃ ca yo nirodha evaṃvādī mahāśramaṇaṃ //",
    "T02nitkarpu:168": " pūṣpākṣatajalaiḥ pūjayedanena /",
    "T02nitkarpu:169": " oṃ akāro mukhaḥ sarvadharmāṇāmādyanutpannatvāt /",
    "T02nitkarpu:170": " oṃ āḥ huṃ (hūṃ) phaṭ svāhā /",
    "T02nitkarpu:171": " dakṣiṇā /",
    "T02nitkarpu:172": " oṃ mañjuśriye kumārabhūtāya bodhisattvāya mahāsattvāya mahākāruṇikāya taṇḍuladakṣiṇā saṃpraḍho(to)",
    "T02nitkarpu:173": " ṣayāmyaham /",
    "T02nitkarpu:174": " sākṣatāñjalenā tiṣṭhet /",
    "T02nitkarpu:175": " oṃ vajrasattvasamayamanupālaya vajrasattvattvenopatiṣṭha dṛḍho me bhava sutoṣyo me",
    "T02nitkarpu:176": " bhava supoṣyo me bhava anurakto me bhava sarvasiddhiṃ me prayaccha sarvakarmasu ca",
    "T02nitkarpu:177": " me cittaśriyaṃ kuru huṃ ha ha ha ha ho bhagavan sarvatathāgata vajraṃ mā me muñca",
    "T02nitkarpu:178": " vajrībhava mahāsamayasattva āḥ /",
    "T02nitkarpu:179": " iti gurumaṇḍalakriyā /",
    "T02nitkarpu:180": " tato devatāpūjārthaṃ devatāyā śiraḥpradeśe puṣpamāropya etadbhāvanāvākyaṃ paṭhet /",
    "T02nitkarpu:181": " oṃ svabhāvaśuddhāḥ sarvadharmāḥ svabhāvaśuddho 'ham /",
    "T02nitkarpu:182": " oṃ śūnyatājñānavajrasvabhāvātmako 'ham /",
    "T02nitkarpu:183": " dhūpavākyam /",
    "T02nitkarpu:184": " oṃ bhagavan śrī amukavajravidyārāja namo 'stu te /",
    "T02nitkarpu:185": " kartumicchāmi te nātha maṇḍalaṃ karuṇātmaka /",
    "T02nitkarpu:186": " śiṣyāṇāmanukampāya yuṣmākaṃ pūjanāya ca //",
    "T02nitkarpu:187": " tanme bhaktasya bhagavan prasādaṃ kartumarhasi /",
    "T02nitkarpu:188": " samanvāharantu māṃ buddhā jagaccakrakriyārthadāḥ //",
    "T02nitkarpu:189": " phalasthā bodhisattvāśca yā cānyā mantradevatāḥ /",
    "T02nitkarpu:190": " devatā lokapālāśca bhūtāḥ saṃbodhisādhitāḥ //",
    "T02nitkarpu:191": " śāsanābhiratāḥ sattvā ye kecidvajracakṣuṣaḥ /",
    "T02nitkarpu:192": " anukampāmupādāya saśiṣyasya ca tanmama //",
    "T02nitkarpu:193": " amukadevatānāmācāryam arcayiṣyāmi /",
    "T02nitkarpu:194": " tatra vajradhūpaṃ niryātayāmi tatra vajradhūpaṃ praticcha svāhā /",
    "T02nitkarpu:195": " tataḥ sākṣāt puṣpāñjaliṃ dhṛtvaitadadhyeṣaṇāvākyaṃ paṭhet -",
    "T02nitkarpu:196": " adya me saphalaṃ janma saphalaṃ jīvitaṃ ca me /",
    "T02nitkarpu:197": " samayaṃ sarvadevānāṃ bhāvito 'haṃ na saṃśayaḥ //",
    "T02nitkarpu:198": " avaivartī bhaviṣyāmi bodhicittaikacetasā /",
    "T02nitkarpu:199": " tathāgatakulotpattirmamādya syānna saṃśayaḥ //",
    "T02nitkarpu:200": " agro me divaso hyadya yajño me 'dya hyanuttaraḥ /",
    "T02nitkarpu:201": " sannipāto bhavo hyadya sarvabuddhanimantraṇāt //",
    "T02nitkarpu:202": " oṃ kusumāñjalinātha horiti mantraṃ paṭhan devatāsannidhau prakiret /",
    "T02nitkarpu:203": " tadanu snānavidhiḥ //",
    "T02nitkarpu:204": " tatrādau suvarṇādibhājane śubhrasvacchasunirmalakāṃsyadarpaṇaṃ dhṛtvā tatra praṇavamekaṃ suvarṇaśalākayā vilikhya tasminneva jaladhārāṃ pātayedanayā gāthayā -",
    "T02nitkarpu:205": " oṃ yanmaṅgalaṃ sakalasattvahṛdi sthitasya",
    "T02nitkarpu:206": " sarvātmakasya varadharmakulādhipasya /",
    "T02nitkarpu:207": " niḥśeṣadoṣarahitasya mahāsukhasya",
    "T02nitkarpu:208": " tanmaṅgalaṃ bhavatu te paramābhiṣekaḥ //",
    "T02nitkarpu:209": " punaḥ pañcāmṛtaiḥ snāpayet /",
    "T02nitkarpu:210": " oṃ sarvatathāgata bruṃ āṃ jiṃ huṃ /",
    "T02nitkarpu:211": " tataḥ pratibimbaṃ darśayedanena /",
    "T02nitkarpu:212": " pratibimbasamā dharmā acchā śuddhā hyanāvilāḥ /",
    "T02nitkarpu:213": " agrāhyā anulipyāśca hetukarmasamudbhavāḥ //",
    "T02nitkarpu:214": " snānodakamātmanaḥ śirapradeśe 'bhiṣecayet /",
    "T02nitkarpu:215": " oṃ sarvatathāgatābhiṣekaṃ samāśriye huṃ /",
    "T02nitkarpu:216": " iti snānakarmānte jaladhārayā maṇḍaṃ kārayeddevatāsamīpe /",
    "T02nitkarpu:217": " oṃ vajrabhūmau surekhe sarvatathāgatādhiṣṭhānādhitiṣṭhantu svāhā /",
    "T02nitkarpu:218": " oṃ vajrasuvarṇajaladhāre svāhā /",
    "T02nitkarpu:219": " sindūreṇābhūṣayet /",
    "T02nitkarpu:220": " idaṃ te paramaṃ gandhaṃ pavitraṃ ghrāṇatatparam /",
    "T02nitkarpu:221": " dadāmi paramaṃ bhaktyā pratigṛhṇa yathāsukham /",
    "T02nitkarpu:222": " oṃ vajragandhe svāhā /",
    "T02nitkarpu:223": " oṃ vajratilakabhūṣaṇe svāhā /",
    "T02nitkarpu:224": " yajñopavītam /",
    "T02nitkarpu:225": " oṃ vajravastrālaṅkārapūjāmeghasamudrasphuraṇayajñopavīta vajrabodhyaṅga dṛḍhakavaca vajravastraṃ svāhā /",
    "T02nitkarpu:226": " tato devatāmūlamantreṇāṣṭottaraśatavāraṃ puṣpamabhimantrya (devatāyā śirasi)",
    "T02nitkarpu:227": " tatpuṣpaṃ devatābhyaḥ samarpayet /",
    "T02nitkarpu:228": " svasti vaḥ kurutāṃ buddhāḥ svasti devāḥ saśatrukāḥ /",
    "T02nitkarpu:229": " svasti sarvāṇi bhūtāni sarvakālaṃ diśantu vaḥ //",
    "T02nitkarpu:230": " buddhapuṇyānubhāvena devatānāṃ matena ca /",
    "T02nitkarpu:231": " yo yo 'rthaḥ samabhipretaḥ sarvo 'rtho 'dya samṛddhayatām //",
    "T02nitkarpu:232": " svasti vo dvipade bhontu svasti vo 'stu catuṣpade /",
    "T02nitkarpu:233": " svasti vo vrajatāṃ mārge svasti pratyāgateṣu ca //",
    "T02nitkarpu:234": " svasti rātrau svasti divā svasti madhye dine sthite /",
    "T02nitkarpu:235": " sarvatra svasti vo bhontu mā caiṣāṃ pāpamāgamat //",
    "T02nitkarpu:236": " sarve sattvāḥ sarve prāṇāḥ sarvebhūtāśca kevalāḥ /",
    "T02nitkarpu:237": " sarve vai sikhinaḥ santu sarve santu nirāmayāḥ //",
    "T02nitkarpu:238": " sarve bhadrāṇi paśyantu mā kaścitpāpamāgamat /",
    "T02nitkarpu:239": " yānīha bhūtāni samāgatāni,",
    "T02nitkarpu:240": " sthitāni bhūmāvathavāntarikṣe /",
    "T02nitkarpu:241": " kurvantu maitrīṃ satataṃ prajāsu,",
    "T02nitkarpu:242": " divā ca rātrau ca carantu dharmam //",
    "T02nitkarpu:243": " oṃ vajrapuṣpe svāhā /",
    "T02nitkarpu:244": " naivedyasamarpaṇam /",
    "T02nitkarpu:245": " oṃ vajranaivedya svāhā /",
    "T02nitkarpu:246": " oṃ vajrasamayācāraṃ khādyabhojyādikaṃ prabho /",
    "T02nitkarpu:247": " varṇagandharasopetaṃ pratigṛhṇa yathāsukham //",
    "T02nitkarpu:248": " atha tarpaṇam -",
    "T02nitkarpu:249": " oṃ namo bhagavate vīravīreśāya huṃ phaṭ /",
    "T02nitkarpu:250": " oṃ namo mahākalpāgnisannibhāya huṃ phaṭ /",
    "T02nitkarpu:251": " oṃ namo jaṭāmakuṭotkaṭāya huṃ huṃ phaṭ /",
    "T02nitkarpu:252": " oṃ namo draṃṣṭākarālograbhīṣaṇamukhāya huṃ huṃ phaṭ /",
    "T02nitkarpu:253": " oṃ namo sahasrabhujaprabhāsvarāya huṃ huṃ phaṭ /",
    "T02nitkarpu:254": " oṃ namo paraśupāśatriśūlakhaṭvāṅgadhāriṇe huṃ huṃ phaṭ /",
    "T02nitkarpu:255": " oṃ namo vyāghracarmāmbaradharāya huṃ huṃ phaṭ /",
    "T02nitkarpu:256": " oṃ namo mahādhūmrāndhakāravapuṣe huṃ huṃ phaṭ svāhā /",
    "T02nitkarpu:257": " godugdhasamarpaṇam /",
    "T02nitkarpu:258": " oṃ sarvatathāgata cintāmṛtadhāre svāhā /",
    "T02nitkarpu:259": " dīpārpaṇam /",
    "T02nitkarpu:260": " netrābhirāmā bahuratnakoṣā narādhipairarcitapādapadmā /",
    "T02nitkarpu:261": " jñānapradīpāhatamohajālā ye dīpamālārccayanti tatra //",
    "T02nitkarpu:262": " oṃ vajradīpe hrīṃ svāhā /",
    "T02nitkarpu:263": " tato mūlamantreṇāṣṭottaraśatavāramantritalājābhirye dharmeti gāthāṃ paṭhitvā devatāṃ prakiret /",
    "T02nitkarpu:264": " akāramukhetyādinā baliṃ dattvā /",
    "T02nitkarpu:265": " mañjuśriyetyādinā dakṣiṇāṃ ca samarpya sākṣatāñjalinā śatākṣaradhāraṇīṃ paṭhet /",
    "T02nitkarpu:266": " (Nkpv_165) tato 'kṣatārpaṇārthe jalena maṇḍalaṃ kṛtvā tatra daśapuṣpāṇi pātayedebhirmantraiḥ /",
    "T02nitkarpu:267": " oṃ pīṭhāya svāhā /",
    "T02nitkarpu:268": " oṃ upapīṭhāya svāhā /",
    "T02nitkarpu:269": " oṃ kṣetrāya svāhā /",
    "T02nitkarpu:270": " oṃ upakṣetrāya svāhā /",
    "T02nitkarpu:271": " oṃ chandāya svāhā /",
    "T02nitkarpu:272": " oṃ upachandāya svāhā /",
    "T02nitkarpu:273": " oṃ melāpakāya svāhā /",
    "T02nitkarpu:274": " oṃ upamelāpakāya svāhā /",
    "T02nitkarpu:275": " oṃ śmaśānāya svāhā /",
    "T02nitkarpu:276": " oṃ upaśmaśānāya svāhā /",
    "T02nitkarpu:277": " tatra pañcopacārapūjāṃ kṛtvā baliṃ dadyāt //",
    "T02nitkarpu:278": " oṃ pīṭhopapīṭhakṣetropakṣetrachandopachanda- melāpakopamelāpakaśmaśānopaśmaśānādhivāsino vīravīreśvarīḥ sarvān bhaktitaḥ praṇamāmyaham /",
    "T02nitkarpu:279": " tato 'kṣatārpaṇasamaye vakṣyamāṇastotrāṇi paṭhet /",
    "T02nitkarpu:280": " oṃ āḥ huṃ (hūṃ)",
    "T02nitkarpu:281": " śrīmadvajrasattvetyādinā /",
    "T02nitkarpu:282": " sarvajñajñānasaṃdohaṃ jagadarthaprasādhakam /",
    "T02nitkarpu:283": " cintāmaṇirivodbhūtaṃ śrīsaṃvara namo 'stu te //",
    "T02nitkarpu:284": " vyāptaṃ viśvamahājñānaṃ sarvātmani sadā sthitam /",
    "T02nitkarpu:285": " kṛpākrodhaṃ mahāraudraṃ śrīsaṃvara namo 'stu te //",
    "T02nitkarpu:286": " ityādi paṭhitvā kṣamārpaṇaṃ kuryāditi /",
    "T02nitkarpu:287": " tatra kṣamāpanam /",
    "T02nitkarpu:288": " śatākṣaramantroccāraṇānantaraṃ dānapatītyādinā manobhīpsitasaṃkalpavākyānantaramevaṃ kṣamārpaṇaṃ kuryāt /",
    "T02nitkarpu:289": " aprāptena ca prajñānamaśaktaṃ ca mayā vibho /",
    "T02nitkarpu:290": " yannyūnamadhikaṃ nātha tatsarvaṃ kṣantumarhasi //",
    "T02nitkarpu:291": " kṣantumarhantu saṃbuddhā devatā tad vratāśca ye /",
    "T02nitkarpu:292": " brahmādyā lokapālāśca yāśca bhūtavidhikriyāḥ //",
    "T02nitkarpu:293": " śāntiṃ svastiṃ ca puṣṭiṃ ca bhaktasyānugrahāya ca /",
    "T02nitkarpu:294": " yatkṛtaṃ duṣkṛtaṃ kiñcit mayā mūḍhadhiyā punaḥ //",
    "T02nitkarpu:295": " kṣantavyaṃ ca tvayā nātha yadi trātāsi dehinām /",
    "T02nitkarpu:296": " kuru dānapateḥ śāntiṃ svastiṃ puṣṭiṃ ca sarvadā //",
    "T02nitkarpu:297": " yatkṛtaṃ kāyajaṃ pāpaṃ vāgjaṃ pāpaṃ ca yatkṛtam /",
    "T02nitkarpu:298": " yatkṛtaṃ cittajaṃ pāpaṃ tatsarva deśayāmyaham //",
    "T02nitkarpu:299": " namo 'stu te buddha anantagocare namo 'stu te satyaprakāśaka mune /",
    "T02nitkarpu:300": " satyapratiṣṭhāya prajāya me ca sarve ca kāryāḥ saphalā bhavantu //",
    "T02nitkarpu:301": " mantrahīnaṃ kriyāhīnaṃ bhāvanāvākyahīnakam /",
    "T02nitkarpu:302": " prasīda parameśvara parameśvari rakṣa 2 māṃ koṭi aparādhaṃ kṣamasva /",
    "T02nitkarpu:303": " iti kṣamāpya āvāhitadevān visarjayet /",
    "T02nitkarpu:304": " kṛto vaḥ sarvasattvārthasiddhiṃ dattvā yathānugāḥ /",
    "T02nitkarpu:305": " gacchadhvaṃ buddhaviṣaye punarāgamanāya ca //",
    "T02nitkarpu:306": " svasvasthāne gacchadhvaṃ /",
    "T02nitkarpu:307": " oṃ āḥ huṃ (hūṃ)",
    "T02nitkarpu:308": " vajramaṇḍalaṃ mūriti visarjanā /",
    "T02nitkarpu:309": " iti nityakarmapūjāvidhiḥ samāptaḥ /",
    "T02nitkarpu:310": " sarvasattvārthasiddhirbhavantu //"
}