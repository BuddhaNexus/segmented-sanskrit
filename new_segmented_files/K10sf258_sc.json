{
  "K10sf258_sc:wal1_0": "Upasenasūtra",
  "K10sf258_sc:wal2_1_0": "siddham | rājagṛhe nidānam |",
  "K10sf258_sc:wal2_2_0": "tena khalu samayenāyuṣmān upaseno rājagṛhe viharati śītavane śmaśāne sarpaśauṇḍikaprāgbhāre kaliṁkopavicārāntarikāyām |",
  "K10sf258_sc:wal2_3_0": "athāyuṣmata upasenasya ekākino rahasigatasya pratisaṁlīnasya āśīviṣaḥ kāye nipatita uggratejā ghoraviṣaḥ parittas tadyathā āṁjanaśalākā |",
  "K10sf258_sc:wal2_4_0": "tatrāyuṣmān upaseno bhikṣūn āmaṁtrayati | āśīviṣo me kāye nipatitaḥ tadyathā āṁjanaśalākā |",
  "K10sf258_sc:wal2_4_1": "aṁga tāvan me āyuṣmantaḥ kāyaṁ samaṁtato ’nuparigṛhya bahir abhinirharata mā ihaiva",
  "K10sf258_sc:wal2_4_2": "viśariṣyati tadyathā busamuṣṭiḥ |",
  "K10sf258_sc:wal2_5_0": "tena khalu samayenāyuṣmāñ śāriputra āyuṣmata upasenasya nātidūre niṣaṇṇo ’bhūd anyataram vṛkṣamūlaṁ niśritya |",
  "K10sf258_sc:wal2_6_0": "aśrauṣīd āyuṣmāñ śāriputra āyuṣmata upasenasya vāgvyāhāram | śrutvā ca punar yenāyuṣmān upasenas tenopajagāma | upetyāyuṣmantam upasenam idam avocat |",
  "K10sf258_sc:wal2_7_0": "na khalu vayam āyuṣmata upasenasya paśyāmo mukhasya vā anyathātvam indriyāṇāṁ vā",
  "K10sf258_sc:wal2_7_1": "nānākaraṇam | atha ca punar āyuṣmān upasena evam āha | āśīviṣo me kāye nipatitaḥ",
  "K10sf258_sc:wal2_7_2": "pūrvavad yāvat tadyathā busamuṣṭiḥ |",
  "K10sf258_sc:wal2_8_0": "yasyāyuṣmāñ śariputra evaṁ syāt | ahaṁ cakṣur mama cakṣuḥ | ahaṁ śrottaṁ ghrāṇaṁ",
  "K10sf258_sc:wal2_8_1": "jihvā kāyaḥ | ahaṁ manaḥ | mama manaḥ | ahaṁ rūpaṁ mama rūpam | ahaṁ śabdagandharasaspṛṣṭavyadharmā",
  "K10sf258_sc:wal2_8_2": "mama dharmāḥ | ahaṁ pṛthivīdhātur mama pṛthivīdhātuḥ | aham abdhātus tejodhātur vāyudhātur",
  "K10sf258_sc:wal2_8_3": "ākāśadhātur vijñānadhātuḥ | ahaṁ rūpaskandho mama rūpaskandhaḥ | ahaṁ vedanāsaṁjñāsaṁskāravijñānaskandho",
  "K10sf258_sc:wal2_8_4": "mama vijñānaskandhaḥ | tasya syād mukhasya vā anyathātvam indriyāṇāṁ vā nānākaraṇam |",
  "K10sf258_sc:wal2_9_0": "mama tu naivaṁ bhavati | ahaṁ cakṣur mama cakṣuḥ | tadyathā ahaṁ vijñānaskandho mama vijñānaskandhaḥ | tasya me kiṁ bhaviṣyati mukhasya vā anyathātvam indriyāṇāṁ vā nānākaraṇam |",
  "K10sf258_sc:wal10_0": "dīragharāttraṁ khalv āyuṣmata upasenasya ahaṁkaramamaṁkarāsmimānābhiniveśānuśayaḥ",
  "K10sf258_sc:wal10_1": "prahīṇāḥ parijñātā ucchinnamūlās tālamastakavad anābhavagatikā āyatyām anutpādadharmāṇaḥ |",
  "K10sf258_sc:wal10_2": "tasya te kiṁ bhaviṣyati mukhasya vā anyathātvam indriyāṇāṁ vā nānākaraṇam |",
  "K10sf258_sc:wal11_0": "athāyuṣmāñ śariputtraḥ āyuṣmata upasenasya kāyaṁ sāmantakenānuparigṛhya bahir abhinirharati |",
  "K10sf258_sc:wal12_0": "samanantarābhinirhṛta āyuṣmata upasenasya kāyaḥ śataśo viśirṇas tadyathā busamuṣṭiḥ |",
  "K10sf258_sc:wal13_0": "athāyuṣmāñ śāriputro ’syāṁ velāyāṁ gāthā babhāse |",
  "K10sf258_sc:wal14_0": "sucīrṇe brahmacarye ’smin mārge caiva subhāvite |",
  "K10sf258_sc:wal14_1": "tuṣṭa āyukṣayād bhavati viṣapāttra ivojjhite ||",
  "K10sf258_sc:wal15_0": "sucīrṇe brahmacarye ’smin mārge caiva subhāvite |",
  "K10sf258_sc:wal15_1": "tuṣṭa āyukṣayād bhavati rogasyāpagame yathā ||",
  "K10sf258_sc:wal16_0": "sucīrṇe brahmacarye ’smin mārge caiva subhāvite |",
  "K10sf258_sc:wal16_1": "ādīptād vā gṛhād mukto maraṇānte na śocate ||",
  "K10sf258_sc:wal17_0": "sucīrṇe brahmacarye ’smin mārge caiva subhāvite |",
  "K10sf258_sc:wal17_1": "tṛṣṇakāṣṭhasamaṁ lokaṁ paśyati prajñayā yadā ||",
  "K10sf258_sc:wal18_0": "athāyuṣmāñ śāriputra āyuṣmata upasenasya śarīre śāripūjāṁ kṛtvā yena bhagavāṁs tenopajagāma upetya bhagavatpādau śirasā vanditvā ekāṁte nyaṣīdat |",
  "K10sf258_sc:wal19_0": "ekāṁtaniṣaṇṇa āyuṣmāñ śāriputtro bhagavaṁtam idam avocat |",
  "K10sf258_sc:wal20_0": "āyuṣmato bhadaṁta upasenasya āśīviṣaḥ kāye nipatita ugratejā ghoraviṣaḥ parittas tadyathāṁ janaśalākā pūrvavad yāvat tasya kāyo viśīrṇas tadyathā busamuṣṭiḥ |",
  "K10sf258_sc:wal21_0": "sacec chāriputra upasenasya kulaputtrasya tasmiṁ samaye imā gāthāḥ pratyabhāsyaṁta imāni ca maṁtrapadāni nāsyāśīviṣaḥ kāye ’kramiṣyan nāsya kāyo viśariṣyat tadyathā busamuṣṭiḥ |",
  "K10sf258_sc:wal22_0": "yā bhadaṁta katamā gāthāḥ katamāni maṁtrapadāni ||",
  "K10sf258_sc:wal23_0": "maitrī me dhṛtirāṣṭreṣu maitrī airāvaṇeṣu ca |",
  "K10sf258_sc:wal23_1": "chibbāputtreṣu me maitrī kaṁbalāśvatareṣu ca ||",
  "K10sf258_sc:wal24_0": "karkoṭakeṣu me maitrī kṛṣṇagautamakeṣu ca |",
  "K10sf258_sc:wal24_1": "nandopandau ye nāgā teṣu maitrī ca me sadā ||",
  "K10sf258_sc:wal25_0": "apādakeṣu me maitrī maitrī me dvipadeṣu ca |",
  "K10sf258_sc:wal25_1": "catuṣpadeṣu me maitrī maitrī bahupadeṣu ca ||",
  "K10sf258_sc:wal26_0": "sarvvanāgeṣu me maitrī ye nāgā udadhiniśritāḥ |",
  "K10sf258_sc:wal26_1": "sarvvasatveṣu me maitrī ye ttrasāḥ sthāvarāś ca ye ||",
  "K10sf258_sc:wal27_0": "sukhinaḥ sarvve satvā hi sarvve satvā niramayāḥ |",
  "K10sf258_sc:wal27_1": "sarvve bhadrāṇi paśyaṁtu mā caiśāṁ pāpam āgamat ||",
  "K10sf258_sc:wal28_0": "sarpaśauṇḍikaprāgbhāre nityaṁ viharato mama |",
  "K10sf258_sc:wal28_1": "āśīviṣo ghoraviṣo jīvitam uparundhati ||",
  "K10sf258_sc:wal29_0": "yena me satyavākyena śāstā lokeṣv anuttaraḥ |",
  "K10sf258_sc:wal29_1": "tena me satyavākyena mā me kāye viṣaṁ kramet ||",
  "K10sf258_sc:wal30_0": "rāgo dveṣaś ca mohaś ca ete loke viṣattrayam |",
  "K10sf258_sc:wal30_1": "nirvviṣo bhagavān buddhaḥ satyadharmahataṁ viṣam ||",
  "K10sf258_sc:wal31_0": "hataṁ viṣaṁ ghoraviṣaṁ kṛto rakṣāparikaraḥ |",
  "K10sf258_sc:wal31_1": "sarvve hataviṣa biddhās tad uraga hataṁ viṣam ||",
  "K10sf258_sc:wal32_0": "tatremāni mantrapadāni bhavaṁti tadyathā | otuṁbile | tuṁbile | tuṁbe | pratuṁbe | naṭṭe | sunaṭṭe | kevaṭṭe | munaye | samaye | datte | nīlakeśe | vālakupe | ole | oṅko | svāhā ||",
  "K10sf258_sc:wal33_0": "sacec chāriputtra upasenasya kulaputrasya tasmiṁ samaye imā gāthāḥ pratyabhāyaṁta imāni ca maṁtrapadāni nāsyāśīviṣaṁ kāye ’kramiṣyat | nāsya kāyo vyaśariṣyat tadyathā busamuṣṭiḥ |",
  "K10sf258_sc:wal34_0": "tat kuta etad bhadaṁta labhyam āyuṣmata upasenena yat tasmiṁ samaye aśrutapūrvvā gāthāḥ pratibhāṣyaṁte aśrutapūrvvāṇi vā maṁtrapadāni tadyathā etarhi bhagavataḥ |",
  "K10sf258_sc:wal35_0": "athāyuṣmāñ śāriputtro bhagavato bhāṣitam abhinandyānumodya bhagavatpādau śirasā bhagavato ’ntikāt prakrāṁtaḥ ||"
}