{
  "K14sf273_sc:wal0_1": "Mahāparinirvāṇasūtra (2nd)",
  "K14sf273_sc:wal1_0": "vitarkā viditā utpadyaṁte viditās tiṣṭaṁti viditā adhyastaṁgacchaṁti |",
  "K14sf273_sc:wal2_0": "idam api yūyam ānanda tathāgatasyāścaryādbhutadharmaṁ dhārayata | evam āścaryādbhutadharmasamanvāgata ānanda tathāgataḥ |",
  "K14sf273_sc:wal3_0": "atha bhagavān āyuṣmantam ānandam āmaṁtrayāmāsa | āgamayānanda yena gandhamādanaṁ caityaṁ tenopasaṁkramiṣyāvaḥ |",
  "K14sf273_sc:wal4_0": "evaṁ bhadaṁta āyuṣmān ānando bhagavataḥ pratyaśrauṣīt |",
  "K14sf273_sc:wal5_0": "atha bhagavān utthāyāsanād yena gandhamādanaṁ caityaṁ tenopasaṁkramati | āyuṣmān ānando niṣīdanam aṁsenāropya bhagavaṁtaṁ pṛṣṭhataḥ pṛṣṭhataḥ samanubaddhaḥ … myānulomatayā |",
  "K14sf273_sc:wal6_0": "atha bhagavāṁ gandhamādanaṁ caityam abhyavagāhya yenānyatamaṁ vṛkṣamūlaṁ tenopasaṁkramati | upasaṁkramya āyuṣmaṁtam ānandam āmaṁtrayāmāsa |",
  "K14sf273_sc:wal7_0": "prajñapayānandāsmiṁ vṛkṣamūle tathāgatasya niṣīdanaṁ pṛṣṭhī me āglāyati tāṁ tāvad āyāmayiṣye |",
  "K14sf273_sc:wal8_0": "evaṁ bhadaṁtāyuṣmān ānando bhagavataḥ pratiśrutya tasmiṁ vṛkṣamūle bhagavato niṣīdanaṁ prajñapayāmāsa |",
  "K14sf273_sc:wal9_0": "nyaṣīdad bhagavāṁ prajñapta evāsane |āyuṣmān apy ānando bhagavata ekāṁte nyaṣīdat |",
  "K14sf273_sc:wal10_0": "niṣadya bhagavāṁ āyuṣmaṁtam ānandam āmantrayāmāsa |",
  "K14sf273_sc:wal11_0": "yāvaṁta ānanda bhikṣavo gandhamādanaṁ caityam upaniḥśṛtya viharaṁti tān sarvān upasthānaśālāyāṁ saṁnipātaya |",
  "K14sf273_sc:wal12_0": "evaṁ bhadaṁtāyuṣmān ānanda bhagavataḥ pratiśrutya yāvaṁto bhikṣavo gandhamādanaṁ",
  "K14sf273_sc:wal12_1": "caityam upaniḥṣṛtya viharaṁti tān sarvān upasthānaśālāyāṁ saṁnipātayāmāsa | saṁnipātya",
  "K14sf273_sc:wal12_2": "śirasā bhagavataḥ pādau vaṁttvaikānte asthāt |",
  "K14sf273_sc:wal13_0": "ekāntasthita āyuṣmān ānando bhagavaṁtam idam avocat |",
  "K14sf273_sc:wal14_0": "yāvaṁto bhadanta bhikṣavo gandhamādanacaityam upaniḥśṛtya viharaṁti sarve te upasthānaśālāyāṁ saṁnipatitāḥ | yasyedānīṁ bhagavān kālaṁ manyate |",
  "K14sf273_sc:wal15_0": "atha bhagavān utthāyāsanād yenopasthānaśālā tenopasaṁkrānta upasaṁkramya prajñapta evāsane nyaṣīdat |",
  "K14sf273_sc:wal16_0": "niṣaṇṇo bhagavāṁ bhikṣūn āmaṁtrayāmāsa |",
  "K14sf273_sc:wal17_0": "tasmāt tarhi bhikṣavo ye mayā dharmāḥ svayam abhijñāya sākṣīkṛtvopasaṁpadya praveditās",
  "K14sf273_sc:wal17_1": "tadyathā catvāri smṛtyupasthānāni catvāri samyakprahāṇāni catvāro ṛddhipādāḥ pañcendriyāṇi",
  "K14sf273_sc:wal17_2": "pañca balāni sapta bodhyṅgāny āryāṣṭāṅgo mārgaḥ tatra vaḥ sarvaiḥ sahitaiḥ samagraiḥ",
  "K14sf273_sc:wal17_3": "saṁmodamānair avivadadbhir ekāgrair ekoddeśair ekakṣīrodakabhūtaiḥ … dīpayamānaiḥ",
  "K14sf273_sc:wal17_4": "sukhasparśaṁ vihartavyam |",
  "K14sf273_sc:wal18_0": "tasmāt tarhi bhikṣavo ye mayā dharmā ākhyātās tadyathā sūtraṁ geyaṁ vyākaraṇaṁ gāthodānā",
  "K14sf273_sc:wal18_1": "nidānāvadānā itivṛttakajātakavaipulyādbhutadharmopadeśās te dharmā bhavadbhiḥ sādhu",
  "K14sf273_sc:wal18_2": "ca suṣṭhu codgrahītavyā udgṛhya dhārayitavyā dhārayitvā tulayitavyāḥ tulayitvā niśāmayitavyā",
  "K14sf273_sc:wal18_3": "niśāmya tathā tathā pratipattavyam |",
  "K14sf273_sc:wal19_0": "tat kasmād dhetoḥ | acireṇa tathāgatasya parinirvāṇaṁ bhaviṣyati | trayāṇāṁ māsānām",
  "K14sf273_sc:wal19_1": "atyayena tathāgatasya parinirvāṇaṁ bhaviṣyati kuśinagaryupavartane mallānāṁ sālavane",
  "K14sf273_sc:wal19_2": "antare yamakasālayoḥ |",
  "K14sf273_sc:wal20_0": "atha te bhikṣavo bhagavatontikād idaṁ evaṁrūpaṁ vākyaṁ śrutvā ekatyā bhikṣavaḥ cchinnaprapāta … pṛthivyāṁ nipetuś cetobh samarpitāḥ atikṣipraṁ …"
}