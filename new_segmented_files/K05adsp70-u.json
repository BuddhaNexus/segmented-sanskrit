{
    "K05adsp70-u:0": " Aṣṭādaśasāhasrikā Prajñāpāramitā,",
    "K05adsp70-u:1": " Parivartas 70 (contd.) - 82",
    "K05adsp70-u:2": " /// leaf broken off here",
    "K05adsp70-u:3": " VI. abhisamaya",
    "K05adsp70-u:4": " (VIa) [f. 265a] subhūtīr āha:",
    "K05adsp70-u:5": " yadi bhagavaṃ bodhisattvo mahāsattvo 'bhāvasvabhāveṣu sarvadharmeṣv anuttarāṃ samyaksaṃbodhim",
    "K05adsp70-u:6": " abhisaṃbudhyate. tat kathaṃ bhagavann abhāvasvabhāveṣu sarvadharmeṣu bodhisattvasya",
    "K05adsp70-u:7": " mahāsattvasya anupūrvakriyā prajñāyate 'nupūrvaśikṣā anupūrvapratipat prajñāyate",
    "K05adsp70-u:8": " yayā anupūrvakriyayā anupūrvaśikṣayā anupūrvapratipadā anuttarāṃ samyaksaṃbodhim abhisaṃbudhyate?",
    "K05adsp70-u:9": " bhagavān āha:",
    "K05adsp70-u:10": " iha subhūte bodhisattvena mahāsattvena pūrvam evaivaṃ śrutaṃ bhavati. buddhānāṃ bhagavatām",
    "K05adsp70-u:11": " antikād bodhisattvānāṃ mahāsattvānāṃ buddhadharmaiḥ paryupāsitānām arhatāṃ vā antikād",
    "K05adsp70-u:12": " anāgāmināṃ vā sakṛdāgāmināṃ vā. srotaāpannanāṃ vā. abhāvasvabhāvatvaṃ buddhānāṃ bhagavatām",
    "K05adsp70-u:13": " abhāvasvabhāvatvam abhāvasvabhāvatvaṃ bodhisattvānāṃ mahāsattvānāṃ pratyekabuddhānām",
    "K05adsp70-u:14": " abhāvasvabhāvatvam arhatām abhāvasvabhāvatvam anāgāminām abhāvasvabhāvatvam srotaāpannānām",
    "K05adsp70-u:15": " abhāvasvabhāvatvaṃ sarvāryāṇāṃ. nāsti sarvasaṃskārāṇāṃ svabhāvaḥ. antaśāvālāgrakoṭisthānamātram api:",
    "K05adsp70-u:16": " tasya khalu punar bodhisattvasya mahāsattvasya evaṃ bhavati ///",
    "K05adsp70-u:17": " yāvat srotaāpannānāṃ,",
    "K05adsp70-u:18": " yady aham anuttarāṃ samyaksaṃbodhim abhisaṃbhotsye yadi vā na abhisaṃbhotsye,",
    "K05adsp70-u:19": " abhāva eva sarvadharmāḥ. yanv aham anuttarāṃ samyaksaṃbodhim abhisaṃbudhya sattvān bhāvasaṃjñāyāṃ carataḥ abhā / / /",
    "K05adsp70-u:20": " ve pratiṣṭhāpayeyaṃ,",
    "K05adsp70-u:21": " sa khalu punaḥ subhūte bodhisattvo mahāsattvo 'nuttarasyai samyaksaṃbodhaye saṃpratiṣṭhata",
    "K05adsp70-u:22": " sarvasattvānāṃ parinirvāṇāya sa anupūrvakriyāyām ārabhate anupūrvaśikṣā anupūrvapratipadaṃ (AdSPG II 2)",
    "K05adsp70-u:23": " yatra śikṣitvā paurvakā bodhisattvā mahāsattvā anuttarāṃ samyaksaṃbodhim abhisaṃbuddhāḥ.",
    "K05adsp70-u:24": " (VI, 1-6) sa prathamam eva ṣaṭsu pāramitāsu carati yaduta dānapāramitāyāṃ śīlapāramitāyāṃ kṣāntipāramitāyāṃ [f. 265b] vīryapāramitāyāṃ dhyānapāramitāyāṃ",
    "K05adsp70-u:25": " (VI 1) sa dānapāramitāyāṃ carann ātmanā ca dānaṃ dadāti paraṃ ca dānapāramitāyāṃ pratiṣṭhāpayati,",
    "K05adsp70-u:26": " dānasya ca varṇaṃ bhāṣate,",
    "K05adsp70-u:27": " ye ca anye dānapāramitāyāṃ caranti teṣām api ca varṇavādī bhavati samanujñaḥ. sa",
    "K05adsp70-u:28": " tena dānena mahābhogaskandhaṃ pratilabhate. sa dānaṃ tyajati dānaṃ dadāti vigatamatsareṇa",
    "K05adsp70-u:29": " cittena. annam annārthikebhyo pānaṃ pānārthikebhyo ///",
    "K05adsp70-u:30": " kebhyo gandhaṃ gandhārthikebhyo mālyaṃ mālyārthikebhyo vilepanaṃ vilepanārthikebhyaḥ śayanaṃ śayanārthikebhyo // /",
    "K05adsp70-u:31": " ti. sa tenaiva dānena śīlaskandhaṃ rakṣati. devamāhantyaṃ ca manuṣyamāhantyaṃ ca pratilabhate / / /",
    "K05adsp70-u:32": " śīlaskandhaṃ pratilabhate samādhiskandhaṃ pratilabhate prajñāskandhaṃ pratilabhate",
    "K05adsp70-u:33": " vimuktiskandhaṃ pratilabhate. vimuktijñānadarśanaskandhaṃ pratilabhate. sa tenaiva",
    "K05adsp70-u:34": " dānena samanvāgataḥ śrāvakapratyekabuddhabhūmī atikrāmati,",
    "K05adsp70-u:35": " śrāvakapratyekabuddhabhūmī atikramya bodhisattvanyāmam avakrāmati. bodhisattvanyāmam",
    "K05adsp70-u:36": " avakramya buddhakṣetraṃ pariśodhya sattvāṃ paripācya sarvākārajñatām anuprāpnoti.",
    "K05adsp70-u:37": " sarvākārajñatām anuprāpya dharmacakraṃ pravartayati,",
    "K05adsp70-u:38": " dharmacakraṃ pravartya sattvāṃs triṣu yāneṣu pratiṣṭhāpya tāṃ?",
    "K05adsp70-u:39": " saṃsārāt parimocayati. evaṃ khalu subhūte bodhisattvasya mahāsattvasya dānena anupūrvakriyā",
    "K05adsp70-u:40": " prajñāyate anupūrvaśikṣā anupūrvapratipat prajñāyate. tac ca sarvaṃ nopalabhyate. tat kasya hetoḥ?",
    "K05adsp70-u:41": " tathā hy asya svabhāvo nāsti.",
    "K05adsp70-u:42": " (VI 2) punar aparaṃ subhūte bodhisattvo mahāsattva prathamacittotpādam upādāya ātmanā ca śīlapāramitāyāṃ carati. paraṃ ca śīlapāramitāyāṃ pratiṣṭhāpayati,",
    "K05adsp70-u:43": " śīlasya ca varṇaṃ bhāṣate,",
    "K05adsp70-u:44": " ye ca anye śīlapāramitāyāṃ caranti teṣām api varṇavādī bhavati samanujñaḥ. sa tena",
    "K05adsp70-u:45": " śīlena devamāhantyaṃ ca manuṣyamāhantyaṃ ca pratilabhate. sa tena śīlena sattvāṃs",
    "K05adsp70-u:46": " śīle pratiṣṭhāpayati samādhau pratiṣṭhāpayati prajñāyāṃ pratiṣṭhāpayati vimuktau",
    "K05adsp70-u:47": " pratiṣṭhāpayati. vimuktijñānadarśane pratiṣṭhāpayati. sa tena śīlena samanvāgataḥ",
    "K05adsp70-u:48": " śrāvakapratyekabuddhabhūmī (AdSPG II 3)",
    "K05adsp70-u:49": " atikrāmati śrāvakapratyekabuddhabhūmī atikramya tenaiva śīlaskandhena samādhiskandhena prajñāskandhena vimuktiskandhena vimuktijñānadarśanaskandhena",
    "K05adsp70-u:50": " sattvāṃs triṣu yāneṣu pratiṣṭhāpya saṃsārāt parimocayati. evaṃ khalu subhūte bodhisattvasya",
    "K05adsp70-u:51": " mahāsattvasya śīlena anupūrvakriyā prajñāyate. anupūrvaśikṣā anupūrvapratipat prajñāyate.",
    "K05adsp70-u:52": " tac ca sarvaṃ nopalabhyate. tat kasya hetoḥ?",
    "K05adsp70-u:53": " tathā hy asya svabhāvo nāsti.",
    "K05adsp70-u:54": " (VI 3) punar aparaṃ subhūte bodhisattvo mahāsattva prathamacittotpādam upādāya ātmanā ca kṣāntipāramitāyāṃ carati. parāṃś ca kṣāntipāramitāyāṃ",
    "K05adsp70-u:55": " kṣāntyā ca varṇaṃ bhāṣate,",
    "K05adsp70-u:56": " ye ca anye kṣāntipāramitāyāṃ caranti teṣām api varṇavādī bhavati samanujñaḥ. sa kṣāntipāramit ///",
    "K05adsp70-u:57": " śīle pratiṣṭhāpayati samādhau pratiṣṭhāpayati prajñāyāṃ pratiṣṭhāpayati vimuktau",
    "K05adsp70-u:58": " pratiṣṭhāpayati [f. 266a] vimuktijñānadarśane pratiṣṭhāpayati. sa tena śīlaskandhena",
    "K05adsp70-u:59": " ca samādhiskandhena ca prajñāskandhena ca vimuktiskandhena ca vimuktijñānadarśanaskandhena ca / / /",
    "K05adsp70-u:60": " śīlaskandhena samādhiskandhena prajñāskandhena vimuktiskandhena vimuktijñānadarśanaskandhena",
    "K05adsp70-u:61": " ca bodhisattvanyāmam avakrāmati sattvān triṣu yāneṣu pratiṣṭhāpya saṃsārāt parimocayati.",
    "K05adsp70-u:62": " evaṃ khalu subhūte bodhisattvasya mahāsattvasya kṣāntyānupūrvakriyā prajñāyate. tac",
    "K05adsp70-u:63": " ca sarvaṃ nopalabhyate. tat kasya hetoḥ?",
    "K05adsp70-u:64": " tathā hy asya svabhāvo nāsti.",
    "K05adsp70-u:65": " (VI 4) punar aparaṃ subhūte ///",
    "K05adsp70-u:66": " te. kuśaleṣu dharmeṣu. paraṃ ca vīrye samādāpayati. vīryasya ca varṇaṃ bhāṣate,",
    "K05adsp70-u:67": " ye ca anye vīryam ārabhante teṣām api varṇavādī bhavati samanujñaḥ. // /",
    "K05adsp70-u:68": " śīle pratiṣṭhāpayati samādhau pratiṣṭhāpayati. prajñāyāṃ pratiṣṭhāpayati. vimuktau",
    "K05adsp70-u:69": " pratiṣṭhāpayati. vimuktijñānadarśane pratiṣṭhāpayati śīlaskandhena ca samādhiskandhena",
    "K05adsp70-u:70": " ca prajñāskandhena ca vimuktiskandhena ca vimuktijñānadarśanaskandhena ca śrāvakapratyekabuddhabhūmī",
    "K05adsp70-u:71": " atikramya tenaiva śīlaskandhena samādhiskandhena prajñāskandhena vimuktiskandhena",
    "K05adsp70-u:72": " vimuktijñānadarśanaskandhena / / /",
    "K05adsp70-u:73": " cat? sattvāṃ triṣu yāneṣu pratiṣṭhāpya saṃsārāt parimocayati. evaṃ (AdSPG II 4)",
    "K05adsp70-u:74": " khalu subhūte bodhisattvasya mahāsattvasya vīryeṇa anupūrvakriyā prajñāyate anupūrvaśikṣā anupūrvapratipat prajñāyate. tac ca sarvaṃ nopalabhate. tat kasya hetoḥ?",
    "K05adsp70-u:75": " tathā hy asya svabhāvo nāsti.",
    "K05adsp70-u:76": " (VI 5) punar aparaṃ subhūte bodhisattvo mahāsattvaḥ prathamacittotpādam upādāya ātmanā ca dhyānāni samāpadyate ///",
    "K05adsp70-u:77": " mya samāpattiṣu pratiṣṭhāpayati. dhyānānāṃ ca varṇāṃ bhāṣate. apramāṇānām ārūpyasamāpattināṃ ///",
    "K05adsp70-u:78": " 'pi varṇavādī bhavati samanujñaḥ. sa tatra dhyāneṣu sthitvā apramāṇeṣv ārūpyasamāpattiṣu ca sthitvā. / / /",
    "K05adsp70-u:79": " śīle pratiṣṭhāpayati samādhau pratiṣṭhāpayati prajñāyāṃ pratiṣṭhāpayanti. vimuktau",
    "K05adsp70-u:80": " pratiṣṭhāpayati. vimuktijñānadarśane pratiṣṭhāpayati. sa tena śīlaskandhena ca samādhiskandhena",
    "K05adsp70-u:81": " prajñāskandhena vimuktiskandhena ca vimuktijñānadarśanaskandhena ca śrāvakapratyekabuddhabhūmī",
    "K05adsp70-u:82": " atikramya tenaiva ca śīlaskandhena samādhiskandhena prajñāskandhena vimuktiskandhena",
    "K05adsp70-u:83": " vimuktijñānadarśanaskandhena / / /",
    "K05adsp70-u:84": " evaṃ khalu subhūte bodhisattvasya mahāsattvasya dhyānena anupūrvakriyā prajñāyate,",
    "K05adsp70-u:85": " tac ca sarvaṃ nopalabhate. tat kasya hetoḥ?",
    "K05adsp70-u:86": " tathā hy asya svabhāvo nāsti.",
    "K05adsp70-u:87": " (VI 6) punar aparaṃ subhūte bodhisattvo mahāsattvaḥ prathamacittotpādam upādāya prajñāpāramitāyāṃ",
    "K05adsp70-u:88": " caraṃ sattvān dāne pratiṣhāpayati. śīle pratiṣṭhāpayati. samādhau pratiṣṭhāpayati",
    "K05adsp70-u:89": " prajñāyāṃ pratiṣṭhāpayati vimuktau pratiṣṭhāpayati vimuktijñānadarśane pratiṣṭhāpayati.",
    "K05adsp70-u:90": " [f. 266b] prajñāpāramitāyāṃ carata ātmanā ///",
    "K05adsp70-u:91": " kṣāntyā saṃpādayati. vīryam ārabhate. dhyān // /",
    "K05adsp70-u:92": " pratiṣṭhāpayati. dānasya ca varṇaṃ bhāṣate śīlasya kṣāntyā vīryasya dhyānānāṃ prajñāyāś ca varṇaṃ bhāṣate. ye ca anye / / /",
    "K05adsp70-u:93": " bhāvayanti teṣām api varṇavādī bhavati. samanujñaḥ. sa tayā dānapāramitayāḥ śīlapāramitayā",
    "K05adsp70-u:94": " kṣāntipāramitayā vīryapāramitayā dhyānapāramitayā prajñāpāramitayā srāvakapratyekabuddhabhūmī",
    "K05adsp70-u:95": " atikrāmati śrāvakapratyekabuddhabhūmī atikramya bodhisattvanyāmam avakrāmati. buddhakṣetraṃ",
    "K05adsp70-u:96": " pariśodhya sattvāṃ paripācya sarvākārajñātām anuprāpnoti. sattvāṃs triṣu yāneṣu pratiṣṭhāpya",
    "K05adsp70-u:97": " saṃsārāt parimocayati. tac ca sarvaṃ nopalabhate. tat kasya hetos?",
    "K05adsp70-u:98": " tathā hy asya svabhāva nāsti.",
    "K05adsp70-u:99": " (AdSPG II 5) (VI 7-12) punar aparaṃ subhūte bodhisattvo mahāsattvo 'nupūrvakriyāṃ",
    "K05adsp70-u:100": " śikṣate 'nupūrvaśikṣāyām anupūrvaprasthāne. sa prathamacittotpādam upādāya sarvākārajñatāpratisaṃyuktair",
    "K05adsp70-u:101": " manasikārair abhāvasvabhāvān sarvadharmān adhimucyate. sa buddhānusmṛtiṃ bhāvayati.",
    "K05adsp70-u:102": " dharmānusmṛtiṃ bhāvayati saṃghānusmṛtiṃ. śīlānusmṛtiṃ tyāgānusmṛtiṃ devatānusmṛtiṃ bhāvayati.",
    "K05adsp70-u:103": " (VI 7) kathañ ca subhūte bodhisattvo mahāsattvaḥ buddhānusmṛtiṃ bhāvayati?",
    "K05adsp70-u:104": " iha subhūte bodhisattvo mahāsattvaḥ tathāgatam arhantaṃ samyaksaṃbuddhaṃ na rūpato manasikaroti. na vedanāto // /",
    "K05adsp70-u:105": " tat kasya hetoḥ?",
    "K05adsp70-u:106": " tathā hi rūpasya svabhāvo nāsti,",
    "K05adsp70-u:107": " yasya svabhāvo nāsti so 'bhāvaḥ,",
    "K05adsp70-u:108": " vedanāyāḥ saṃjñāyāḥ saṃskārāṇāṃ vijñānasya svabhāvo nāsti yasya svabhāvo nāsti so 'bhāvaḥ. tat kasya hetoḥ?",
    "K05adsp70-u:109": " asmṛty amanasikāro hi buddhānusmṛtiḥ.",
    "K05adsp70-u:110": " punar aparaṃ subhūte tathāgato 'rhan samyaksaṃbuddho na dvātṛṃśatā mahāpuruṣalaksaṇair manasikartavya na:",
    "K05adsp70-u:111": " suvarṇavarṇa?",
    "K05adsp70-u:112": " kāyato manasikartvya // /",
    "K05adsp70-u:113": " tat kasya hetos?",
    "K05adsp70-u:114": " tathā hi kāyasya prabhāyā anuvyañjanānāṃ ca svabhāvo nāsti yasya svabhāvo nāsti saḥ abhāvaḥ. tat kasya hetoḥ?",
    "K05adsp70-u:115": " asmṛty amanasikāro hi buddhānusmṛtiḥ.",
    "K05adsp70-u:116": " punar aparaṃ subhūte tathāgato 'rhan samyaksaṃbuddho na śīlaskandhato manasikartvyo",
    "K05adsp70-u:117": " na samādhiskandhato na prajñāskandhato na vimuktiskandhato na vimuktijñānadarśanaskandhato",
    "K05adsp70-u:118": " manasikartvyaḥ. tatkasya hetoḥ?",
    "K05adsp70-u:119": " tathā hi śīlaskandhasya samādhiskandhasya prajñāskandhasya vimuktiskandhasya vimuktijñānadarśanaskandhasya svabhāvo nāsti yasya svabhāvo nāsti saḥ abhāvaḥ. tat kasya hetoḥ?",
    "K05adsp70-u:120": " asmṛty amanasikāro hi buddhānusmṛtiḥ.",
    "K05adsp70-u:121": " punar aparaṃ subhūte tathāgato 'rhan samyaksaṃbuddho na daśabhis tathāgatabalair",
    "K05adsp70-u:122": " manasikartavyaḥ. na caturbhyo vaiśāradyebhyo na catasṛbhya pratisaṃvidyo na mahāmaitryā",
    "K05adsp70-u:123": " na mahākaruṇayā na aṣṭādaśabhir āveṇikair buddhadharmair manasikartvyaḥ. tat kasya hetoḥ?",
    "K05adsp70-u:124": " tathā hi teṣāṃ svabhāvo nāsti [f. 267a] yasya svabhavo nāsti sa abhāvaḥ. tat kasya hetoḥ?",
    "K05adsp70-u:125": " asmṛty amanasikāro hi buddhānusmṛtiḥ.",
    "K05adsp70-u:126": " punar aparaṃ subhūte tathāgato 'rhan samyaksaṃbuddho na pratītyasamutpādād manasikartavyo. tat kasya hetoḥ?",
    "K05adsp70-u:127": " tathā hy asya svabhāvo nāsti yasya svabhāvo nāsti. saḥ abhāvaḥ. tat kasya hetoḥ?",
    "K05adsp70-u:128": " asmṛty amanasikāro hi buddhānusmṛtiḥ.",
    "K05adsp70-u:129": " (AdSPG II 6) evaṃ khalu subhūte bodhisattvena mahāsattvena prajñāpāramitāyāṃ caratā",
    "K05adsp70-u:130": " buddhānusmṛtir manasikartvyā. evaṃ khalv asya anupūrvakriyā prajñāyate 'nupūrvaśikṣā anupūrvaprasthānaṃ,",
    "K05adsp70-u:131": " sa iha anupūrvakriyayām anupūrvaśikṣāyām anupūrvaprasthāne śikṣamāṇa anupūrvaprasthānaiś catvārī smṛtyupasthānāni paripūrayati ///",
    "K05adsp70-u:132": " prahāṇāni caturarddhipādān pañcendriyāṇi pañcabalāni saptabodhyaṅgāny āryāṣṭāṃgaṃ mārgam / / /",
    "K05adsp70-u:133": " sarvākārajñatārṇ paripūrayaty abhāvasvabhāvayogena. sa abhāvata eva sarvadharmān abhisaṃbudhyate. yatra svabhāvasaṃjñā 'pi nāsti.",
    "K05adsp70-u:134": " (VI 8) kathañ ca subhūte bodhisattvena mahāvattvena dharmānusmṛtir bhāvayitavyā?",
    "K05adsp70-u:135": " iha subhūte bodhisattvena mahāsattvena prajñāpāramitāyāṃ caratā na kuśaladharmā manasikartavyā",
    "K05adsp70-u:136": " na akuśalā dharmā manasikartavyā na vyākṛtā na avyākṛtā na laukikā na lokottarā na",
    "K05adsp70-u:137": " sāmiṣā na nirāmiṣā na āryā na anāryā na sāsravā nā anāsravā na kāmadhātuparyāpannā",
    "K05adsp70-u:138": " na rūpadhātuparyāpannā na ārūpyadhātuparyāpannā ///",
    "K05adsp70-u:139": " tathā hi teṣāṃ dharmāṇāṃ svabhāvo nāsti yasya svabhāvo nāsti. saḥ abhāvaḥ. abhāva smṛty amanasikāro hi dharmānusmṛti. iha a? dharma / / /",
    "K05adsp70-u:140": " abhisaṃbudhyate. yatra svabhāvasaṃjñāsya bhāvasaṃjñāpi nāsti. evaṃ khalu subhūte bodhisattvena mahāsattvena prajñāpāramitāyāṃ caratā dharmānusmṛtir",
    "K05adsp70-u:141": " (VI 9) kathañ ca subhūte bodhisattvena mahāsattvena saṃghānusmṛtir bhāvayitavyā?",
    "K05adsp70-u:142": " iha subhūte bodhisattvena mahāsattvena ///",
    "K05adsp70-u:143": " vimuktivimuktijñānadarśanasaṃpannāś catvāri puruṣayugāni aṣṭau puruṣapudgalās tat kasya hetoḥ? // /",
    "K05adsp70-u:144": " evamana(? ) pi kartavyaḥ. tat kasya hetoḥ?",
    "K05adsp70-u:145": " tathā hi tasya svabhāvo nāsti saḥ abhāvaḥ. asmṛty amanasikāro hi saṃghānusmṛtiḥ. / / /",
    "K05adsp70-u:146": " ṣrāpnoty [?] asmṛty amanasikāreṇa. evaṃ khalu subhūte bodhisattvena mahāsattvena saṃghānusmṛtir bhāvayitavyā.",
    "K05adsp70-u:147": " (VI 10) kathañ ca subhūte bodhisattvena mahāsattvena śīlānusmṛtir bhāvayitavyā?",
    "K05adsp70-u:148": " iha subhūte bodhisattvena mahāsattvena prajñāpāramitāyāṃ caratā prathamacittotpādam upādāya ///",
    "K05adsp70-u:149": " samādhisaṃvartanīyai [f. 267b] śīlaiḥ samanvāgatena tāni śīlāny abhāvasvabhāvato manasikartavyāni yatrāñcāpi smṛtikarma nāsti kaḥ punar (AdSPG II 7)",
    "K05adsp70-u:150": " smṛtivigamaḥ. tat kasya hetos? / / /",
    "K05adsp70-u:151": " yatra svabhāvasaṃjñāpi nāsti.",
    "K05adsp70-u:152": " (VI 11) kathaṃ ca subhūte bodhisattvena mahāsattvena prajñāpāramitāyāni caratā tyāgānusmṛtir bhāvayitavyā? ///",
    "K05adsp70-u:153": " sāmiṣa tyāgo yadi vā dharmatyāgaḥ yatra parityajyatā cittam eva notpādayitavyaṃ. dadāmi vā na dadāmi vā. parityajāmi vā na parityajāmi vā /",
    "K05adsp70-u:154": " tat kasya hetoḥ?",
    "K05adsp70-u:155": " tathā hi teṣāṃ svabhāvo nāsti,",
    "K05adsp70-u:156": " sa evaṃ tyāgānusmṛtyāṃ caraṃc chikṣamāṇo 'nupūrveṇa yāvat sarvākārajñatām anuprāpayati.",
    "K05adsp70-u:157": " (VI 12) kathañ ca subhūte bodhisattvena mahāsattvena prajñāpāramitāyāṃ caratā devatānusmṛtir bhāvayitavyā? ///",
    "K05adsp70-u:158": " cāturmahārājakāyikeṣu deveṣu upapannā yāvat paranirmitavaśavartiṣu deveṣu upapannās te abhāvasvabhāvato manasikartavyāḥ. ///",
    "K05adsp70-u:159": " gena tā devatā. manasikartavyāḥ. yatrāñcāpi smṛtikarma nāsti,",
    "K05adsp70-u:160": " sa evaṃ manasikurvann anupūrveṇa yāvat sarvākārajñatāṃ manasikaroti. ///",
    "K05adsp70-u:161": " [vā ārūpya va ca ma da?",
    "K05adsp70-u:162": " ] anāgāminas te abhāvato manasikartavyāḥ. tat kasya hetoḥ?",
    "K05adsp70-u:163": " tathā hi teṣāṃ svabhāvo nāsti. yeṣāṃ svabhāvo nāsti te 'bhāvā. /",
    "K05adsp70-u:164": " yatrāñcāpi smṛtikarma nāsti,",
    "K05adsp70-u:165": " sa evaṃ manasikurvann anupūrveṇa yāvat sarvākrārajñatāṃ manasikaroti. / / /",
    "K05adsp70-u:166": " punar manasikurvato 'anupūrvakriyā prajñāyate anupūrvaśikṣā anupūrvaprasthānaṃ prajñāyate. / /// /",
    "K05adsp70-u:167": " (VI 13) punar aparaṃ subhūte bodhisattvena mahāsattvena prajñāpāramitāyāṃ caratā",
    "K05adsp70-u:168": " anupūrvakriyā anupūrvaśikṣā anupūrvaprasthānam abhāvasvabhāvayogena ādhyātmaśūnyatāyāṃ śikṣitavyaṃ. ///",
    "K05adsp70-u:169": " mahākaruṇāyāṃ śikṣitavyaṃ. sa ca bodhimārge śikṣamāṇa abhāvasvabhāvāṃ dharmān abhisaṃbhotsyate. ///",
    "K05adsp70-u:170": " evaṃ khalu subhūte bodhisattvasya mahāsattvasya prajñāpāramitāyāṃ carato 'nupūrvakriyā prajñāyate 'nupūrvaśikṣānupūrvaprasthānaṃ prajñāyate",
    "K05adsp70-u:171": " (AdSPG II 8) subhūtir āha:",
    "K05adsp70-u:172": " yadi bhagavann abhāvasvabhā vā sarvadharmā tan nāsti rūpaṃ nāsti yāvad vijñānaṃ nāsti skandhā nāsti dhātavo nāsti / / /",
    "K05adsp70-u:173": " nāsti saṃkleśo nāsti vyavadānaṃ nāsti prāptir nāpy abhisamayo nāsti yāvat sarvadharmā iti.",
    "K05adsp70-u:174": " bhagavān āha:",
    "K05adsp70-u:175": " api nu subhūte abhāvasvabhāveṣu dharmeṣv astitā vā nāstitā vopalabhyate?",
    "K05adsp70-u:176": " subhūtir āha:",
    "K05adsp70-u:177": " no hīdaṃ bhagavaṃ na abhāvasvabhāveṣu sarvadharmeṣv astitā vā nāstitā vopalabhyate.",
    "K05adsp70-u:178": " bhagavān āha:",
    "K05adsp70-u:179": " tat kathaṃ subhūte idaṃ subhūte [f. 268a] evaṃ bhavati,",
    "K05adsp70-u:180": " yady abhāvasvabhāvāḥ sarvadharmāḥ tan nāsti rūpaṃ nāsti yāvad vijñānaṃ nāsti yāvat prāptir nāpy abhisamayo nāsti yāvat sarvadharmā iti?",
    "K05adsp70-u:181": " āha: na ahaṃ bhagavann atra dharmeṣu kāṅkṣāmi na vicikitsāmi. api tu khalu punar",
    "K05adsp70-u:182": " bhagavaṃ bhaviṣyanty anāgāte 'dhvani bhikṣavaḥ śrāvakayānikāḥ vā. pratyekabuddhayānikā",
    "K05adsp70-u:183": " vā bodhisattvayānikā vā. evaṃ vakṣyanti. yady abhāvasvabhāvā. sarvadharmāḥ tad abhāvasvabhāveṣu",
    "K05adsp70-u:184": " sarvadharmeṣu ko 'tra saṃkliśyate vā vyavadāyate vā,",
    "K05adsp70-u:185": " te saṃkleśavyavadānam ajānānā śīlavipannāś ca bhaviśyanti. dṛṣṭivipannāś ca bhaviṣyanty",
    "K05adsp70-u:186": " ācāravipannāś ca bhaviṣyanti. teṣāṃ śīlavipannānāṃ dṛṣṭivipannānām ācāravipannānāṃ",
    "K05adsp70-u:187": " tisṛṇāṃ gatīnām anyatarānyatarā gatiḥ pratikāṅkṣitavyā narakā vā tiryagyonir vā yamalokā vā,",
    "K05adsp70-u:188": " idam apy ahaṃ bhagavann anāgatabhayaṃ saṃpaśyaṃs tathāgatam arhantaṃ samyaksaṃbuddham",
    "K05adsp70-u:189": " etam arthaṃ paripṛcchāmi. api tu khalu bhagavann ahaṃ atra dharmeṣu na kāṅkṣami na vicikitsāmi.",
    "K05adsp70-u:190": " bhagavanāha:",
    "K05adsp70-u:191": " sādhu sādhu subhūte evam etad yathā vadasi. ((70))",
    "K05adsp70-u:192": " parivarta 7l.",
    "K05adsp70-u:193": " athāyuṣmān subhūtir bhagavantam etad avocat:",
    "K05adsp70-u:194": " yadi bhagavann abhāvasvabhāvā sarvadharmāḥ,",
    "K05adsp70-u:195": " kam arthavaśaṃ saṃpaśyan bodhisattvo mahāsattva sattvānām arthāya anuttarasyai samyaksaṃbodhaye saṃpratiṣṭhate?",
    "K05adsp70-u:196": " bhagavān āha:",
    "K05adsp70-u:197": " yathaiva subhūte abhāvasvabhāvāḥ sarvadharmās (AdSPG II 9)",
    "K05adsp70-u:198": " tathaiva bodhisattvo mahāsattvo 'nuttarasyai samyaksaṃbodhaye saṃpratiṣṭhate. tat kasya hetoḥ?",
    "K05adsp70-u:199": " kṣudraka subhūte upalaṃbhaḥ,",
    "K05adsp70-u:200": " na upalaṃbhasaṃjñinaḥ prāptir na abhisamayo na anuttarāṃ samyaksaṃbodhiḥ.",
    "K05adsp70-u:201": " āha: kiṃ punar bhagavann anupalaṃbhasya prāptir vā abhisamayo vā anuttarā vā samyaksaṃbodhiḥ?",
    "K05adsp70-u:202": " bhagavān āha:",
    "K05adsp70-u:203": " anupalaṃbha eva subhūte prāptir anupalaṃbho 'bhisamayaḥ anupalaṃbha eva anuttarā",
    "K05adsp70-u:204": " samyaksaṃbodhiḥ dharmadhātvavikopitatvām upādāya. dharmadhātuṃ sa icched vikopayituṃ",
    "K05adsp70-u:205": " yo 'nupalaṃbhasya prāptiṃ vā abhisamayo vā anuttarāṃ vā samyaksaṃbodhim icchet.",
    "K05adsp70-u:206": " āha: yadi bhagavann anupalaṃbhasya na prāptir na abhisamayo na anuttarā samyaksaṃbodhiḥ,",
    "K05adsp70-u:207": " anupalaṃbha eva prāptir anupalaṃbha eva abhisamayo 'nupalaṃbha eva anuttarā samyaksaṃbodhiḥ,",
    "K05adsp70-u:208": " tat kutaḥ punar bhagavaṃ bodhisattvasya mahāsattvasya prathamā bhūmiḥ,",
    "K05adsp70-u:209": " kuto divitīyā kutas tritīyā kuto yāvad daśamī bhūmi kuto 'nutpattikadharmakṣānti.",
    "K05adsp70-u:210": " kuto vipākīyā abhijñā kuto vipākīyaṃ dānaṃ kuto vipākīyaṃ śīlaṃ kuto vipākīyā kṣānti",
    "K05adsp70-u:211": " kuto vipākīyaṃ vīryaṃ kuto vipākīyaṃ dhyānaṃ kuto vipākīyā prajñā,",
    "K05adsp70-u:212": " yatra sthitvā vipākīyeṣu dharmeṣu sattvān paripācayati. buddhakṣetraṃ ca pariśodhayati.",
    "K05adsp70-u:213": " buddhāṃś ca bhagavata upatiṣṭhati annena pānena vastrair gandhair mālyai śayanenāsanena",
    "K05adsp70-u:214": " upāśrayeṇa prājīvikeṇa yāvad anyatarābhir mānuṣikībhiḥ saṃpattibhiḥ tāś ca asya nācchedyante.",
    "K05adsp70-u:215": " yāvat parinirvṛtasya śarīreṣu śrāvakeṣu ca vipāka kṛtvā na kṣīyate.",
    "K05adsp70-u:216": " bhagavān āha:",
    "K05adsp70-u:217": " yata eva subhūte anupalaṃbhas tata eva prathamā bhūmir yāvad daśamī bhūmiḥ tata eva",
    "K05adsp70-u:218": " vipākīyāḥ pañca abhijñāḥ tata eva vipākīyan dānaṃ śīlaṃ kṣānti vīryaṃ dhyānaṃ prajñā",
    "K05adsp70-u:219": " tata eva (AdSPG II 10)",
    "K05adsp70-u:220": " vipākīyāni kuśalamūlāni yaiḥ kuśalamūlai. sattvānām arthaṃ karoti. yāvat parinirvṛtasya api pūjā:",
    "K05adsp70-u:221": " pravartante.",
    "K05adsp70-u:222": " āha: anupalaṃbhasya ca bhagavan dānasya ca śīlasya ca kṣantyāś ca vīryasya ca samādheś ca prajñāyāś ca abhijñānāṃ ca ko viśeṣaḥ kiṃ nānākaraṇaṃ?",
    "K05adsp70-u:223": " bhagavān āha:",
    "K05adsp70-u:224": " anupalaṃbhasya ca subhūte dānasya ca śīlasya ca kṣanteś [f. 268b] ca vīryasya ca",
    "K05adsp70-u:225": " samādheś ca prajñāyāś ca abhijñānāṃ ca na kiṃcin nānākaraṇaṃ. yat punaḥ subhūte anupaliptaṃ",
    "K05adsp70-u:226": " dānaṃ śīlaṃ kṣānti vīryaṃ dhyānaṃ prajñābhijñā ca,",
    "K05adsp70-u:227": " teṣāṃ nānākaraṇaṃ nirdiṣṭaṃ.",
    "K05adsp70-u:228": " āha: kathaṃ punar bhagavann anupaliptasya dānasya yāvad abhijñānāṃ nānākaraṇaṃ nirdiśyate?",
    "K05adsp70-u:229": " bhagavān āha:",
    "K05adsp70-u:230": " iha subhūte bodhisattvo mahāsattva prajñāpāramitāyāṃ carann anupalabhya dānam anupalabhya",
    "K05adsp70-u:231": " tyāgam anupalabhya dāyakam anupalabhya pratigrāhakaṃ dānaṃ dadāti anupalabhya śīlaṃ",
    "K05adsp70-u:232": " śīlaṃ rakṣati. anupalabhya kṣāntiṃ kṣāntau carati. anupalabhya vīryaṃ vīrye carati.",
    "K05adsp70-u:233": " anupalabhya samādhiṃ samādhau carati. anupalabhya prajñāṃ prajñāyāṃ carati. anupalabhya",
    "K05adsp70-u:234": " abhijñā abhijñāṣu carati anupalabhya smṛtyupasthānāni smṛtyupasthāneṣu carati. yāvad",
    "K05adsp70-u:235": " anupalabhya mārgaṃ mārge carati. yāvad anupalabhya śūnyatāṃ śūnyatāyāṃ carati. anupalabhya",
    "K05adsp70-u:236": " ānimittan ānimitte carati. anupalabhya apraṇihitam apraṇihite carati. anupalabhya",
    "K05adsp70-u:237": " sattvān sattvān paripācayati. anupalabhya buddhakṣetraṃ buddhakṣetraṃ pariśodhayati.",
    "K05adsp70-u:238": " anupalabhya buddhadharmān bodhim abhisaṃbudhyate. evaṃ hi subhūte bodhisattvo mahāsattvo",
    "K05adsp70-u:239": " 'nupalaṃbhaprajñāpāramitāyāṃ carati. evaṃ khalu subhūte bodhisattvo mahāsattvaḥ prajñāpāramitāyāṃ",
    "K05adsp70-u:240": " carati. evaṃ khalu subhūte bodhisattvo mahāsattvaḥ prajñāpāramitāyāṃ caran durādharṣo",
    "K05adsp70-u:241": " bhavati māreṇa pāpīyasā mārakāyikābhir vā devatābhiḥ.",
    "K05adsp70-u:242": " (AdSPG II 11)",
    "K05adsp70-u:243": " VII. Abhisamaya",
    "K05adsp70-u:244": " (VII a) evam ukte āyuṣmān subhūtir bhagavantam etad avocat:",
    "K05adsp70-u:245": " kathaṃ bhagavan bodhisattvo mahāsattvaḥ prajñāpāramitāyāṃ carann ekacittena ṣaṭpāramitāḥ",
    "K05adsp70-u:246": " parigṛhṇāti. catvāri dhyānāni catvāry apramāṇāni catasraḥ ārūpyasamāpattīś catvāri",
    "K05adsp70-u:247": " smṛtyupasthānāni catvāri samyakprahāṇāni caturarddhipādān pañcendriyāṇi pañcabalāni",
    "K05adsp70-u:248": " saptabodhyaṅgāny āryāṣṭāṅgaṃ mārgaṃ trīṇi vimokṣamukhāni catvāry āryasatyāni aṣṭau",
    "K05adsp70-u:249": " vimokṣā navānupūrvasamāpattī pañcābhijñā adhyātmaśūnyatāṃ. yāvad abhāvasvabhāvaśūnyatāṃ",
    "K05adsp70-u:250": " daśatathāgatabalāni catvāri vaiśāradyāni. catasra pratisaṃvido mahāmaitriṃ mahākaruṇām",
    "K05adsp70-u:251": " aṣṭādaśāveṇikān buddhadharmān dvātṛṃśan mahāpuruṣalakṣaṇāny aśītim anuvyañjanāni parigṛhṇāti?",
    "K05adsp70-u:252": " bhagavān āha:",
    "K05adsp70-u:253": " iha subhūte bodhisattvo mahāsattvaḥ yad dānaṃ dadāti tan nānyatra prajñāpāramitayā parigṛhītaḥ. yac chīlaṃ rakṣati tan nānyatra prajñāpāramitayā parigṛhītaḥ. ya // /",
    "K05adsp70-u:254": " kṣāntiṃ bhāvayati tan nānyatra prajñāpāramitayā parigṛhītaḥ. yad vīryam ārabhate",
    "K05adsp70-u:255": " tan nānyatra prajñāpāramitayā parigṛhītaḥ yan samādhiṃ samāpadyate tan nānyatra prajñāpāramitayā",
    "K05adsp70-u:256": " parihgṛhītaḥ. yat prajñāṃ bhāvayati tan nānyatra prajñāpāramitayā parigṛhītaḥ. yad",
    "K05adsp70-u:257": " dhyānāni samāpadyate tan nānyatra prajñāpāramitayā parigṛhītaḥ. yad apramāṇāni samāpadyate",
    "K05adsp70-u:258": " tan nānyatra prajñāpāramitayā parigṛhītaḥ. yāvad ārūpyasamāpattīn samāpadyate tan",
    "K05adsp70-u:259": " nānyatra prajñāpāramitayā parigṛhītaḥ. yat smṛtyupasthānāni samāpadyate tan nānyatra",
    "K05adsp70-u:260": " prajñāpāramitayā parigṛhītaḥ. yāvad yad āryāṣṭāṅgaṃ mārgaṃ bhāvayati tan nānyatra",
    "K05adsp70-u:261": " prajñāpāramitayā parigṛhītaḥ. yad vimokṣamukhāni bhāvayati. tan nānyatra prajñāpāramitayā",
    "K05adsp70-u:262": " parigṛhītaḥ. yac catvāry āryasatyāni bhāvayati tan nānyatra prajñāpāramitayā parigṛhītaḥ.",
    "K05adsp70-u:263": " yad aṣṭau vimokṣān navānupūrvasamāpattīn bhāvayati tan nānyatra prajñāpāramitayā",
    "K05adsp70-u:264": " parigṛhītaḥ. yat (AdSPG II 12)",
    "K05adsp70-u:265": " pañcābhijñā bhāvayati [f. 269a] tan nānyatra prajñāpāramitayā parigṛhītaḥ. yad adhyātmaśūnyatāṃ",
    "K05adsp70-u:266": " yāvad abhāvasvabhāvaśūnyatāṃ bhāvayati tan nānyatra prajñāpāramitayā parigṛhītaḥ.",
    "K05adsp70-u:267": " yad daśatathāgatabalāni bhāvayati tan nānyatra prajñāpāramitayā parigṛhītaḥ. yāvad",
    "K05adsp70-u:268": " yad aṣṭādaśāveṇikān buddhadharmān bhāvayati. tan nānyatra prajñāpāramitayā parigṛhītaḥ.",
    "K05adsp70-u:269": " yal lakṣaṇāni yad aśītim anuvyañjanāni abhinirhārati tan nānyatra prajñāpāramitayā",
    "K05adsp70-u:270": " parigṛhītaḥ. evaṃ hi subhūte bodhisattvo mahāsattva prajñāpāramitāyāṃ carann ekacittotpādena",
    "K05adsp70-u:271": " ṣaṭpāramitān parigṛhṇāti. yāvad aśīty anuvyañjanāni parigṛhṇāti.",
    "K05adsp70-u:272": " āha: kathaṃ bhagavan prajñāpāramitayā parigṛhīto bodhisattvo mahāsattvo ekacittotpādena ṣaṭpāramitā parigṛhṇāti. yāvad aśītim anuvyañjanāni",
    "K05adsp70-u:273": " bhagavān āha:",
    "K05adsp70-u:274": " iha subhūte bodhisattvo mahāsattva prajñāpāramitāyāṃ caran yad dānaṃ dadāti tat prajñāpāramitayā",
    "K05adsp70-u:275": " parigṛhītaḥ tatra na dvayasaṃjñī bhavati. yac chīlaṃ rakṣati tatra na dvayasaṃjñī",
    "K05adsp70-u:276": " bhavati. yat kṣāntiṃ bhāvayati tatra na dvayasaṃjñī bhavati. yad vīryam ārabhate",
    "K05adsp70-u:277": " tatra na dvayasaṃjñī bhavati. yad samādhiṃ bhāvayati tatra na dvayasaṃjñī bhavati.",
    "K05adsp70-u:278": " yat prajñāṃ bhāvayati tatra na dvayasaṃjñī bhavati. yāvad yad aśītim anuvyañjanāny",
    "K05adsp70-u:279": " abhinirhārate. tatra na dvayasaṃjñī bhavati.",
    "K05adsp70-u:280": " āha: kathaṃ bhagavan bodhisattvo mahāsattvaḥ prajñāpāramitāyāṃ caran dānaṃ dadāti.",
    "K05adsp70-u:281": " tatra ca na dvayasaṃjñī bhavati. yāvad aśītim anuvyañjanāny abhinirhārati. tatra",
    "K05adsp70-u:282": " ca na dvayasaṃjñī bhavati?",
    "K05adsp70-u:283": " bhagavān āha:",
    "K05adsp70-u:284": " iha subhūte bodhisattvo mahāsattvaḥ prajñāpāramitāyāñ caran dānapāramitāṃ paripūrayati.",
    "K05adsp70-u:285": " sa tatra dānapāramitāyāṃ sarvāḥ ṣaṭpāramitā antargatā kṛtvā dānan dadāti. evaṃ sarvabodhipakṣyān",
    "K05adsp70-u:286": " dharmān paripūrayati yāvat sa tatra mārge sarvāḥ ṣaṭpāramitā antargatā kṛtvā mārgaṃ",
    "K05adsp70-u:287": " bhāvayati. tat punaḥ katham iti?",
    "K05adsp70-u:288": " yasmin samaye bodhisattvo mahāsattvaḥ prajñāpāramitāyāṃ caran dānan dadāti. so 'nāsrave",
    "K05adsp70-u:289": " citte sthitvā dānaṃ dadāti. sa tatra anāsrave citte sthito nimittaṃ na samanupaśyati.",
    "K05adsp70-u:290": " ko dadāti kasmai vā dadāti. kena vā dadāti ko vā dadāmi. sa nimittāpagatena cittena",
    "K05adsp70-u:291": " dānaṃ dadāty anāsraveṇa vigatatṛṣṇena vigatāvidyena,",
    "K05adsp70-u:292": " sa tac cittaṃ na samanupaśyati. tad dānaṃ na samanupaśyati. yāvat sarvabuddhadharmeṣu",
    "K05adsp70-u:293": " kartavyaṃ. punar aparaṃ subhūte bodhisattvo mahāsattvaḥ prajñāpāramitāyāṃ caran nimittāpagatena",
    "K05adsp70-u:294": " cittena śīlaṃ rakṣati. tac ca śīlaṃ na samanupaśyati. yāvat sarvabuddhadharmeṣu kartavyaṃ.",
    "K05adsp70-u:295": " evaṃ nimittāpagatena (AdSPG II 13)",
    "K05adsp70-u:296": " cittena kṣāntiṃ bhāvayati. tāṃ ca kṣāntiṃ na samanupaśyati. yāvat sarvabuddhadharmeṣu",
    "K05adsp70-u:297": " kartavyaṃ. nimittāpagatena cittena vīryam ārabhate. tac ca vīryaṃ na samanupaśyati.",
    "K05adsp70-u:298": " yavāt sarvabuddhadharmeṣu kartavyaṃ. nimittāpagatena cittena samādhiṃ samāpadyate.",
    "K05adsp70-u:299": " taṃ ca samādhiṃ na samanupaśyati. yāvat sarvabuddhadharmeṣu kartavyaṃ. nimittāpagatena",
    "K05adsp70-u:300": " cittena prajñāṃ bhāvayati tāṃ ca prajñāṃ na samanupaśyati. yāvat sarvabuddhadharmeṣu",
    "K05adsp70-u:301": " kartavyaṃ. nimittāpagatena cittena catvāri smṛtyupasthānāni bhāvayati yāvad aśīty",
    "K05adsp70-u:302": " anuvyañjaneṣu kartavyaṃ.",
    "K05adsp70-u:303": " āha: kathaṃ bhagavann animitteṣv anabhisaṃskāreṣu sarvadharmeṣu dānapāramitāparipūrir bhavati. śīlapāramitākṣāntipāramitāvīryapāramitādhyānapāramitāprajñāpāramitāparipūrir",
    "K05adsp70-u:304": " caturṇāṃ smṛtyupasthānānāṃ caturṇāṃ samyakprahaṇānāṃ caturṇāṃs ṛddhipādānāṃ pañcānāṃ",
    "K05adsp70-u:305": " indriyāṇāṃ pañcānāṃ balānāṃ saptānāṃ bodhyaṅgānām āryāṣṭāṃgasya mārgasya paripūrir",
    "K05adsp70-u:306": " bhavati. śūnyatāyā ānimittasya [f. 269b] apraṇihitasya samādhe. paripūrir bhavati.",
    "K05adsp70-u:307": " daśatathāgatabalānāṃ caturṇāṃ vaiśāradyānāṃ catasṛṇāṃ pratisaṃvidānāṃ mahāmaitryā",
    "K05adsp70-u:308": " mahākaruṇāyā aṣṭādaśānām āveṇikānāṃ buddhadharmāṇāṃ paripūrir bhavati?",
    "K05adsp70-u:309": " bhagavān āha:",
    "K05adsp70-u:310": " iha subhūte bodhisattvo mahāsattvo nimittāpagatena cittena dānaṃ dadāty annam annārthikebhyaḥ",
    "K05adsp70-u:311": " pānaṃ pānārthikebhyo yānaṃ yānārthikebhya yāvad anyatarānyatarān mānuṣyakān pariṣkārānn",
    "K05adsp70-u:312": " ādhyātmikaṃ vā aṅgapratyaṅgāni bāhyaṃ vā bhāryaputraduhitrīrāyjaṃ vālaṃkṛtyālaṃkṛta",
    "K05adsp70-u:313": " dadāti. yācanakebhyas,",
    "K05adsp70-u:314": " tasya kaścid evāgamya evaṃ vadet kim anenedṛśena dānena dattenaivaṃ nirupakāreṇa,",
    "K05adsp70-u:315": " tasya khalu punar bodhisattvasya mahāsattvasya prajñāpāramitāyāṃ carataḥ evaṃ bhavati.",
    "K05adsp70-u:316": " kiṃ cāpi me sattvā evaṃ paribhāṣante. anenedṛśena dānenaivam asthireṇa dattena iti.",
    "K05adsp70-u:317": " atha ca punar dātavyam eva mayā dānaṃ,",
    "K05adsp70-u:318": " na mayā dānaṃ na?",
    "K05adsp70-u:319": " dātavyaṃ. sa tad dānaṃ sarvasattvai sādhāraṇaṃ kṛtvā anuttarasyai samyaksaṃbodhau",
    "K05adsp70-u:320": " pariṇāmayati. sa tathā pariṇāmayati yathā pariṇāmayan nimittaṃ na samanupaśyati.",
    "K05adsp70-u:321": " kiṃ vā dānam ekasmai vā dadāmi,",
    "K05adsp70-u:322": " kena vā dadāmi ko vā dadāti. (AdSPG II 14)",
    "K05adsp70-u:323": " kiṃ vā pariṇāmayāmi. kva vā pariṇāmayāmi. kena vā pariṇāmayāmi. ko vā pariṇāmayati.",
    "K05adsp70-u:324": " sa tad vastun na samanupaśyati. yad vā dadyād yatra vā dattvā anuttarasyāṃ samyaksaṃbodhau",
    "K05adsp70-u:325": " pariṇāmayet. tat kasya hetoḥ?",
    "K05adsp70-u:326": " sarvaṃ vastv adhyātmaśūnyatayā śūnyaṃ bahirddhāśūnyatayā śūnyam adhyātmabahirddhāśūnyatayā",
    "K05adsp70-u:327": " śūnyaṃ śūnyatāśūnyatayā śūnyaṃ mahāśūnyatayā śūnyaṃ saṃskṛtaśūnyatayā śūnyam asaṃskṛtaśūnyatayā",
    "K05adsp70-u:328": " śūnyam atyantaśūnyatayā śūnyam anavarāgraśūnyatayā śūnyaṃ. avakāraśūnyatayā śūnyaṃ",
    "K05adsp70-u:329": " prakṛtiśūnyatayā śūnyaṃ sarvadharmaśūnyatayā śūnyaṃ. svalakṣaṇaśūnyatayā śūnyaṃ.",
    "K05adsp70-u:330": " sa evaṃ saṃpaśyati kva vā pariṇāmayiṣyati. kiṃ vā pariṇāmayiṣyati. kena vā pariṇāmayiṣyati,",
    "K05adsp70-u:331": " tenaivaṃ pariṇāmayatā pariṇāmitaṃ bhavati. sa sattvāṃs ca paripācayati. buddhakṣetraṃ",
    "K05adsp70-u:332": " ca parigṛhṇāti. dānapāramitāṃ ca paripūrayati. śīlapāramitāṃ kṣāntipāramitāṃ vīryapāramitāṃ",
    "K05adsp70-u:333": " dhyānapāramitāṃ prajñāpāramitāṃ yāvat saptatṛṃśato bodhipakṣyān dharmān śūnyatām",
    "K05adsp70-u:334": " ānimittam apraṇihitaṃ samādhiṃ yāvad aṣṭādaśāveṇikān buddhadharmān paripūrayati.",
    "K05adsp70-u:335": " sa ādad eva dānapāramitāṃ paripūrayati. vipākaṃ ca na parigṛhṇāti. tadyathāpi nāma",
    "K05adsp70-u:336": " paranirmitavaśavarttināṃ devānāṃ manasa eva sarvopakaraṇasaṃpadaḥ prādurbhavanty,",
    "K05adsp70-u:337": " evam eva tasya bodhisattvasya mahāsattvasya manasa eva sarvopakaraṇasaṃpadaḥ prādurbhavanti.",
    "K05adsp70-u:338": " sa tena dānena buddhāṃś ca bhagavata upatiṣṭhati. sa devamānuṣya asuraṃ ca lokaṃ",
    "K05adsp70-u:339": " saṃtarpayati. sa tān sattvāṃś tayā dānapāramitayā parigṛhya upāyakauśalena ca triṣu",
    "K05adsp70-u:340": " yāneṣu pratiṣṭhāpayati. evaṃ khalu subhūte bodhisattvo mahāsattva prajñāpāramitāyāṃ",
    "K05adsp70-u:341": " caran nimittāpagatena cittena dānapāramitāṃ paripūrayati. kathaṃ ca subhūte bodhisattvo",
    "K05adsp70-u:342": " mahāsattvo yāvac chīlapāramitāṃ paripūrayati?",
    "K05adsp70-u:343": " iha subhūte bodhisattvo mahāsattvaḥ prajñāpāramitāyāṃ caraṃc chīlapāramitāṃ paripūrayati.",
    "K05adsp70-u:344": " sa āryam anāsravaṃ mārgaparyāpannaṃ dharmatāprātilaṃbhikaṃ śīlaṃ pratilabhate. tat",
    "K05adsp70-u:345": " punar asya śīlam akhaṇḍaṃ bhavaty acchidram akalmāṣam aparāmṛṣṭaṃ bhujiṣyaṃ susamāhitaṃ vijñapraśastaṃ,",
    "K05adsp70-u:346": " tena ca śīlena na kaṃcid dharmaṃ parāmṛśati. rūpaṃ vā vedanāṃ vā saṃjñāṃ vā saṃskārān vā vijñānaṃ vā (AdSPG II 15)",
    "K05adsp70-u:347": " dvātṛṃśatāṃ vā mahāpuruṣalaksaṇāni kṣatriyamahāsālakulāni vā brāhmaṇamahāsālakulāni",
    "K05adsp70-u:348": " vā [f. 270a] gṛhapatimahāsālakulāni cāturmahārājikāṃ vā devās trayastriṃśatkāyikān",
    "K05adsp70-u:349": " vā yāmān vā tuṣitāṃ vā nirmaṇaratīṃ vā paranirmitavaśavarttino vā brahmakāyikāṃ vā",
    "K05adsp70-u:350": " brahmapurohitāṃ vā brahmapāriṣadyāṃ vā parīttāṃ vā apramāṇāṃ vā ābhāsvarāṃ vā pariśubhān",
    "K05adsp70-u:351": " vā apramāṇaśubhān vā śubhakṛtsṇān vā bṛhatphalān vā asaṃjñikān vā aspṛhān vā atapān",
    "K05adsp70-u:352": " vā sudṛśān vā sudarśanān vā aghaniṣṭhān vā ākāśānaṃtyāyatanaṃ vā. vijñānaṃtyāyatanaṃ",
    "K05adsp70-u:353": " vā ākiṃcanyānantyāyatanaṃ vā. naivasaṃjñānāsaṃjñāyatanaṃ vā. srotaāpattiphalaṃ vā.",
    "K05adsp70-u:354": " sakṛdāgāmiphalaṃ vā anāgāmiphalaṃ vā arhattvaṃ vā. pratyekabuddhaṃ vā cakravartīrājyādhipatyaṃ vā kārayeyam ity,",
    "K05adsp70-u:355": " anyatra sarvasattvaiḥ sārdhaṃ sādhāraṇāni kṛtvā sarvākārajñātāyāṃ pariṇāmayaty,",
    "K05adsp70-u:356": " ānimittānupalaṃbhādvayapariṇāmena,",
    "K05adsp70-u:357": " lokavyavahāreṇa na punaḥ paramārthena. tayā ca śīlapāramitayā paripūritayā upāyakauśalena",
    "K05adsp70-u:358": " ca catvāri dhyānāny utpādayaty anāsvādayayogena. divyaṃ ca cakṣur abhinirhārati.",
    "K05adsp70-u:359": " yena divyena cakṣuṣā vainayikena ye pūrvasyān diśi buddhā bhagavantas tiṣṭhanti dhṛyante",
    "K05adsp70-u:360": " yāpayanti dharmaṃ ca deśayanti tāṃś ca paśyati. tasyāsya darśanaṃ na naśyati. yāvad",
    "K05adsp70-u:361": " anuttarāṃ samyaksaṃbodhim abhisaṃbuddhaḥ. evaṃ dakṣiṇasyāṃ diśi paścimāyām uttarasyāṃ",
    "K05adsp70-u:362": " yāvad ye samantād daśasu dikṣu buddhā bhagavantas tiṣṭhanti dhṛyante yāpayanti dharmaṃ",
    "K05adsp70-u:363": " ca deśayanti tāṃś ca paśyati. tac cāsya darśanaṃ na naśyati. yāvad anuttarāṃ samyaksaṃbodhim",
    "K05adsp70-u:364": " abhisaṃbuddhaḥ. sa divyena śrotradhātunā viśuddhena atikrānta mānuṣeṇa teṣāṃ buddhānāṃ",
    "K05adsp70-u:365": " bhagavatāṃ bhāṣamaṇānāṃ śabdaṃ śṛṇoti. tac ca śrutaṃ tāvan na naśyati. yāvan na tena",
    "K05adsp70-u:366": " śrutena ātmanaḥ ca parasya ca arthaḥ kṛto bhavati. cetaḥparyāyajñānena ca teṣāṃ buddhānāṃ",
    "K05adsp70-u:367": " bhagavatāṃ cetasaiva cittaṃ prajānāti. tena ca cetaḥparyāyajñānena sarvasattvānām arthaṃ karoti,",
    "K05adsp70-u:368": " pūrvenivāsānusmṛtijñānena ca teṣāṃ sattvānām atītāni kuśalamūlāny ājñāya tai kuśalamūlais",
    "K05adsp70-u:369": " tāṃ sattvāṃ saṃdarśayati samādāpayati samuttejayati saṃpraharṣayati,",
    "K05adsp70-u:370": " te tathā samādāpitāyā ca tathā saṃpraharṣitāyā viśeṣagāmino bhavanty,",
    "K05adsp70-u:371": " āsravakṣayajñānena ca sattvān srotaāpattiphale pratiṣṭhāpayati yāvad arhattve pratiṣṭhāpayati. pratyekabodhau pratiṣṭhāpayati. (AdSPG II 16)",
    "K05adsp70-u:372": " anuttarāyāṃ samyaksaṃbodhau pratiṣṭhāpayati. evaṃ yāvad yatra yatra sattvāḥ pratibalāḥ",
    "K05adsp70-u:373": " bhavanti kuśaleṣu dharmeṣu tatra tatra pratiṣṭhāpayati. evaṃ khalu subhūte bodhisattvo",
    "K05adsp70-u:374": " mahāsattvo nimittāpagatena cittena śīlapāramitāṃ paripūrayati.",
    "K05adsp70-u:375": " kathaṃ ca subhūte ānimitteṣv anābhogeṣv anupalaṃbheṣv anabhisaṃskāreṣu dharmeṣu kṣāntipāramitāṃ paripūrayati?",
    "K05adsp70-u:376": " iha subhūte bodhisattvasya mahāsattvasya prathamacittotpādam upādāya yāvad bodhimaṇḍaniṣaṇṇasya",
    "K05adsp70-u:377": " sacet sarvasattvā āgamya āgamya loṣṭadaṇḍaśastraprahārān dadyus tatra bodhisattvena",
    "K05adsp70-u:378": " mahāsattvena ekacittotpādasya api kṣobhasahagatasya avakāśo na dātavyaḥ. tatra bodhisattvena",
    "K05adsp70-u:379": " mahāsattvena dve kṣāntī bhāvayitavye. katame dve?",
    "K05adsp70-u:380": " yac ca sarvasattvānāṃ mayā kṣāntavyam ākrośaparibhāṣaloṣṭadaṇḍaśastraprahāram iti.",
    "K05adsp70-u:381": " yā ca anutpattikeṣu dharmeṣu kṣāntir utpādayitavyā. tatra bodhisattvena mahāsattvena",
    "K05adsp70-u:382": " ākruśyamānena vā paribhāṣyamāṇena vā loṣṭadaṇḍaśastraprahāreṣu dīyamāneṣv evaṃ pratyavekṣitavyaṃ.",
    "K05adsp70-u:383": " ko me ākrorśati vā paribhāṣyate vā loṣṭadaṇḍaśastraprahārān vā dadāti. kasya vā dadāti.",
    "K05adsp70-u:384": " tena dharmāṇāṃ svabhāvaḥ pratyavekṣitavyaḥ,",
    "K05adsp70-u:385": " sarvadharmāṇāṃ svabhāvaṃ pratyavekṣamāṇo dharmān eva nopalapsyate kutaḥ punar dharmaḥ. [f. 27Ob] svabhāvaṃ,",
    "K05adsp70-u:386": " tasya dharmasvabhāvaṃ pratyavekṣamāṇasya evaṃ bhavati. ko me chinnatti vā bhinnatti",
    "K05adsp70-u:387": " vā. sa evaṃ pratyavekṣamāṇo dharmasvabhāvam anutpattikeṣu dharmeṣu kṣāntiṃ pratilapsyate.",
    "K05adsp70-u:388": " tatra anutpattikeṣu dharmeṣu kṣānti. kim iti:",
    "K05adsp70-u:389": " kleśānutpattikatā ca jñānānācchedyatā ca. so 'nayo dvayo kṣāntyau sthitvā catvāri",
    "K05adsp70-u:390": " dhyānāni paripūrayiṣyati. catvāry apramāṇāni catasra ārūpyasamāpattīś catvāri smṛtyupasthānāni",
    "K05adsp70-u:391": " yāvad āryāṣṭāṅgaṃ mārgaṃ trini vimokṣamukhāni daśatathāgatabalāni catvāri vaiśāradyāni",
    "K05adsp70-u:392": " catasraḥ pratisaṃvido mahāmaitrī mahākaruṇām aṣṭādaśāveṇikāṃ buddhadharmān. sa eṣu",
    "K05adsp70-u:393": " dharmeṣu sthitvā āryeṣv anāsraveṣu lokottareṣv asādhāraṇeṣu sarvaśrāvakapratyekabuddhaiḥ",
    "K05adsp70-u:394": " sārdhaṃ tataḥ āryā abhijñā paripūrayiṣyati. yābhir abhijñābhiḥ paripūrṇābhiḥ ṣaḍbhiś",
    "K05adsp70-u:395": " ca pāramitābhiḥ samudāgacchati,",
    "K05adsp70-u:396": " anāsraveṣu ca pañcasv abhijñāsu (AdSPG II 17)",
    "K05adsp70-u:397": " sthitvā divyena cakṣuṣā pūrvasyāṃ diśi buddhān bhagavanto drakṣyati. tāṃś ca buddhān",
    "K05adsp70-u:398": " bhagavato dṛṣṭvā buddhānusmṛtiṃ pratilapsyate. tasya sā buddhānusmṛtir nocchetsyate",
    "K05adsp70-u:399": " yāvad anuttarāṃ samyaksaṃbodhim abhisaṃbhotsyate. evaṃ yāvat samantād daśasu dikṣu,",
    "K05adsp70-u:400": " sa divyena śrotradhātunā yan teṣāṃ buddhānāṃ bhagavatāṃ bhāṣitaṃ tat sarvam udgrahīṣyaty",
    "K05adsp70-u:401": " udgṛhya tathatvāya sattvānān dharman deśayiṣyati. sa teṣāṃ buddhānāṃ bhagavatāṃ cetasaiva",
    "K05adsp70-u:402": " cittam ājñāsyati. sa tena cittaparyāyajñānena sarvasattvānāṃ cetasaiva cittam ājñāyata",
    "K05adsp70-u:403": " tathatvāya dharman deśayiṣyati. pūrvenivāsānusmṛtijñānena. teṣāṃ sattvānāṃ kuśalamūlān",
    "K05adsp70-u:404": " ājñāya tāṃ paurvakeṇa kuśalamūlena saṃharṣayiṣyati samādāpayiṣyati āsravakṣayajñānena",
    "K05adsp70-u:405": " ca tāṃ sattvāṃs triṣu yāneṣu niveṣayiṣyati pratiṣṭhāpayiṣyati. sa khalu punar bodhisattvo",
    "K05adsp70-u:406": " mahāsattvaḥ prajñāpāramitāyāṃ carann upāyakauśalena sattvān paripācya buddhakṣetraṃ",
    "K05adsp70-u:407": " pariśodhya sarvākārajñatāyāṃ caran sarvākārajñatāṃ paripūrya anuttarāṃ samyaksaṃbodhim",
    "K05adsp70-u:408": " abhisaṃbudhya dharmacakraṃ pravartayiṣyati. evaṃ khalu subhūte bodhisattvasya mahāsattvasya",
    "K05adsp70-u:409": " prajñāpāramitāyāṃ carataḥ kṣāntipāramitā paripūryate.",
    "K05adsp70-u:410": " kathaṃ ca subhūte bodhisattvo mahāsattvaḥ prajñāpāramitāyāṃ carann ānimitteṣv anābhogeṣv anupalaṃbheṣv aprādurbhāveṣv anabhisaṃskāreṣu dharmeṣu vīryapāramitāṃ paripūrayati?",
    "K05adsp70-u:411": " iha subhūte bodhisattvo mahāsattvaḥ prajñāpāramitāyāṃ caran kāyikena eva vīryeṇa",
    "K05adsp70-u:412": " samanvāgato bhavati. sa prathamaṃ dhyānam upasaṃpadya viharati. yāvac caturthaṃ dhyānam",
    "K05adsp70-u:413": " upasaṃpadya viharati. sa caturthaṃ dhyānaṃ samāpannaḥ anekavidham ṛddhividhiṃ pratyanubhavati,",
    "K05adsp70-u:414": " yāvat sūryacandramasau pāṇinā parāmṛśaty ā brahmalokaṃ kāyena vaśavarttayati. tena",
    "K05adsp70-u:415": " kāyikena vīryeṇa samanvāgato ye pūrvasyāṃ diśi buddhā bhagavanto viharanty anekaśatasātasāhasreṣu",
    "K05adsp70-u:416": " lokadhātuṣu sarddhyā gatvā buddhān bhagavataḥ upatiṣṭhati. cīvarapiṇḍapātaśayyāsanaglānapratyayabhaiṣayjyapariṣkāraiḥ.",
    "K05adsp70-u:417": " tasya te cīvarapiṇḍapātaśayyāsanaglānapratyayabhaiṣajyapariṣkārās tāvan na kṣīyante",
    "K05adsp70-u:418": " yāvad anuttarāṃ samyaksaṃbodhim abhisaṃbuddhyate. abhisaṃbuddhabodheś (AdSPG II 18)",
    "K05adsp70-u:419": " ca sadevamānuṣāsuro lokaḥ sukhī bhavati. cīvarapiṇḍapātaśayyanāsanaglānapralyayabhaiṣajyapariṣkāraiḥ,",
    "K05adsp70-u:420": " parinirvṛtasya ca śarīreṣu śarīrapūjāḥ pravartante. tenaiva carddhyabhisaṃskāreṇa",
    "K05adsp70-u:421": " gatvā teṣāṃ buddhānāṃ bhagavatām antikād dharmaṃ śṛṇoti. so ca yathā śruto na jātu",
    "K05adsp70-u:422": " vipranaśyati. yāvad anuttarāṃ samyaksaṃbodhim abhisaṃbuddhyate. sattvāṃś ca paripācayati",
    "K05adsp70-u:423": " buddhakṣetraṃ ca parigṛhṇāti sarvākārajñatāyā caran. evaṃ khalu subhūte [f. 271a]",
    "K05adsp70-u:424": " bodhisattvo mahāsattva kāyikena vīryeṇa samanvāgato vīryapāramitāṃ paripūrayati.",
    "K05adsp70-u:425": " kathaṃ ca subhūte bodhisattvo mahāsattvaḥ caitasikena vīryeṇa samanvāgataḥ āryeṇa",
    "K05adsp70-u:426": " anāsraveṇa mārgeṇa mārgaparyāpannena vīryapāramitāṃ paripūrayati?",
    "K05adsp70-u:427": " iha subhūte bodhisattvo mahāsattva prajñāpāramitāyāṃ caraṃś caitasikena vīryeṇa samanvāgataḥ",
    "K05adsp70-u:428": " akuśalasya kāyakarmaṇo 'vakāśaṃ na dadāty akuśalasya vākkarmaṇo 'vakāsaṃ na dadāti.",
    "K05adsp70-u:429": " na parāmṛśati. nityam iti vā anityam iti vā sukham iti vā duḥkham iti vā ātmeti vā",
    "K05adsp70-u:430": " anātmeti vā saṃskṛtam iti vā asaṃskṛtam iti vā. kāmadhātuṃ vā rūpadhātuṃ vā ārūpyadhātuṃ",
    "K05adsp70-u:431": " vā. sāsravadhātuṃ vā anāsravadhātuṃ vā. prathamadhyānaṃ vā yāvac caturthaṃ dhyānaṃ",
    "K05adsp70-u:432": " vā. maitriṃ vā karuṇāṃ vā muditāṃ vā upekṣāṃ vā ākāśānantyāyāyatanaṃ vā. yāvan naivasaṃjñānāsaṃjñāyatanaṃ",
    "K05adsp70-u:433": " vā smṛtyupasthānāni vā samyakprahāṇāni vā ṛddhipādān vā indriyāṇi vā balāni vā bodhyaṅgāni",
    "K05adsp70-u:434": " vā āryāṣṭaṅgaṃ mārgaṃ vā śūnyatāṃ vā ānimittaṃ vā apraṇihitaṃ vā yāvad buddhadharmān",
    "K05adsp70-u:435": " vā na parāmṛśati. nityā iti vā anityā iti vā sukham iti vā duḥkham iti vā ātmeti",
    "K05adsp70-u:436": " vā anātmeti vā srotaāpattiphalaṃ vā sakṛdāgāmiphalaṃ vā anāgāmiphalaṃ vā arhattvaṃ",
    "K05adsp70-u:437": " vā pratyekabodhiṃ vā bodhisattvatvaṃ vā na parāmṛśati. ime sattvā darśanaprabhāvitā",
    "K05adsp70-u:438": " ime tanubhūmiprabhāvitā ime avarabhāgīyaprabhāvitā ime ūrdhvaṃbhāgīyaprabhāvitā.",
    "K05adsp70-u:439": " ime pratyekabuddhaprabhāvitā ime mārgākārajñatāprabhāvitā ime sarvākārajñatāprabhāvitā",
    "K05adsp70-u:440": " ity evam api na parāmṛśati. tat kasya hetoḥ?",
    "K05adsp70-u:441": " tathā hi teṣāṃ svabhāvo na saṃvidyate. yena svabhāvena prabhāvyeran. sa tenaiva caitasikena (AdSPG II 19)",
    "K05adsp70-u:442": " vīryeṇa samanvāgato maraṇamukhe 'pi samāne sattvānām arthaṃ karoti. tāṃś ca sattvān",
    "K05adsp70-u:443": " nopalabhate. vīryapāramitāṃ ca paripūrayati. tāṃ ca vīryapāramitāṃ nopalabhate. buddhadharmāṃś",
    "K05adsp70-u:444": " ca paripūrayati tāṃś ca buddhadharmān nopalabhate. buddhakṣetraṃ ca pariśodhayati",
    "K05adsp70-u:445": " tac ca buddhakṣetraṃ nopalabhate. sa tena kāyikena ca caitasikena ca vīryeṇa samanvāgataḥ",
    "K05adsp70-u:446": " sarvakuśaladharmān paripūrayati. tatra ca na sajjati. so 'sajjamāno buddhakṣetreṇa",
    "K05adsp70-u:447": " buddhakṣetraṃ saṃkrāmati. sattvānām arthaṃ kurvan,",
    "K05adsp70-u:448": " yena yenardhiprātihāryeṇecchati vikurvitum. tenardhiprātihāryeṇa vikurvati. yadi",
    "K05adsp70-u:449": " vā puṣpavarṣeṇa yadi vā gandhavimuñcanena. yadi vā gītavādyāraṃbheṇa yadi vā bhūmicālena. yadi vā avabhāsena:",
    "K05adsp70-u:450": " yadi vā saptaratnamayalokadhātusandarśanena. yatra yatra vā yauvanārthānāṃ sattvānāṃ",
    "K05adsp70-u:451": " kṛte ātmānam avasṛjati. yadi vā jyotirandhānāṃ sattvānām arthe ātmano 'vasṛjati.",
    "K05adsp70-u:452": " yadi vā gandham avasṛjati. yadi vā mahāyajñān avasṛjati. yatra na prāṇātipāta pravartate.",
    "K05adsp70-u:453": " yadi vā anantāṃ sattvān mārge 'vatārayati. yāvat prāṇātipātād viramayati. yāvan mithyādṛṣṭe parimocayati,",
    "K05adsp70-u:454": " kāṃścid dānena anugṛhṇāti. kāṃścic chīlena. kesāṃcit kṛte aṅgapratyaṅgāni parityajati.",
    "K05adsp70-u:455": " keṣāṃcit putradārā keṣāṃcid rājyaṃ keṣāṃcid arthe ātmānam avasṛjāti. eveṃ yena yenopāyena",
    "K05adsp70-u:456": " sattvānām arthaḥ kartavya tena tenopāyena sattvānām arthaṃ karoti. evaṃ khalu subhūte",
    "K05adsp70-u:457": " bodhisattvo mahāsattva prajñāpāramitāyāṃ carann ānimitteṣu dharmeṣu caitasikena vīryeṇa",
    "K05adsp70-u:458": " samanvāgato vīryapāramitāṃ paripūrayati.",
    "K05adsp70-u:459": " kathaṃ ca subhūte bodhisattvo mahāsattva prajñāpāramitāyāṃ carann anāmanimitteṣu dharmeṣu sthitvā samādhipāramitāṃ paripūrayati? (AdSPG II 20)",
    "K05adsp70-u:460": " iha subhūte bodhisattvo mahāsattvaḥ prajñāpāramitāyāṃ caran sthāpayitvā tathāgatasamādhiṃ",
    "K05adsp70-u:461": " tat anyāt sarvasamādhīn [f. 27lb] paripūrayati. sa viviktam eva kāmair viviktaṃ pāpakair",
    "K05adsp70-u:462": " akuśalair dharmaiḥ. savitarkaṃ savicāraṃ vivekajaṃ prītisukhaṃ prathamaṃ dhyānam",
    "K05adsp70-u:463": " upasaṃpadya viharati. sa maitrisahagatena cittena yāvad upekṣāsahagatena cittena",
    "K05adsp70-u:464": " yāvat sarvāvantaṃ lokaṃ spharitvo 'pasaṃpadya viharati. yāvan naivasaṃjñānāsaṃjñāyatanam",
    "K05adsp70-u:465": " upasaṃpadya viharati. sa tatra samādhipāramitāyāṃ sthitvāṣṭau vimokṣān anulomapratilomaṃ",
    "K05adsp70-u:466": " samāpadyate ca vyuttiṣṭhate ca. navānupūrvasamāpattīṃ śūnyatāṃ samādhim ānimittaṃ",
    "K05adsp70-u:467": " samādhim apraṇihitaṃ samādhim upasaṃpadya viharati. ānantaryāṃś ca samādhim upasaṃpadya",
    "K05adsp70-u:468": " viharati. vidyutopamaṃ samādhiṃ samyaksamādhiṃ vajropamaṃ samādhim upasaṃpadya viharati.",
    "K05adsp70-u:469": " sa iha samādhipāramitāyāṃ sthitvā saptatṛṃśataṃ bodhipakṣyān dharmān upasaṃpadya",
    "K05adsp70-u:470": " viharati. sa iha samādhipāramitāyāṃ sthitvā mārgākārajñatājñānena yāvan mārgākārajñatāyāṃ",
    "K05adsp70-u:471": " sarvasamādhīn antargatān dṛṣṭvā śuklavipaśyanābhūmim atikramya gotrabhūmim aṣṭamakabhūmiṃ",
    "K05adsp70-u:472": " darśanabhūmiṃ tanubhūmiṃ vītarāgabhūmiṃ kṛtāvibhūmiṃ pratyekabuddhabhūmim atikramya",
    "K05adsp70-u:473": " bodhisattvanyāmam avakrāmati. buddhabhūmiṃ paripūrayati. so 'tra ca bhūmiṣu carati.",
    "K05adsp70-u:474": " na ca antareṇa phalaṃ ca anuprāpnoti. yāvan na sarvākārajñatājñānam anuprāpnoti.",
    "K05adsp70-u:475": " so 'tra samādhipāramitāyāṃ sthitvā buddhakṣetreṇa buddhakṣetraṃ saṃkrāmati. buddhān",
    "K05adsp70-u:476": " bhagavataḥ paryupāsinaḥ. sa tān buddhān bhagavata. paryupāste teṣāṃ ca buddhānāṃ",
    "K05adsp70-u:477": " bhagavatām antike kuśalamūlam avaropayati. sattvāṃś ca paripācayati. buddhakṣetraṃ",
    "K05adsp70-u:478": " ca pariśodhayati. lokadhātauś ca lokadhātuṃ saṃkrāmati. sattvānāṃ ca arthaṃ karoti.",
    "K05adsp70-u:479": " kāṃścit sattvān dānena anugṛhṇāti. kāṃścic chīlena,",
    "K05adsp70-u:480": " kāṃścit kṣāntyā kāṃścid vīryeṇa kāṃścit samādhinā kāṃścit prajñayā kāṃścid vimuktyā kāṃścid vimuktijñānadarśanena,",
    "K05adsp70-u:481": " kāṃścit sattvān srotaāpattiphale pratiṣṭhāpayati. kāṃścit sakṛdāgāmiphale kāṃścid",
    "K05adsp70-u:482": " anāgāmiphale kāṃścid arhattve pratiṣṭhāpayati. kāṃścit pratyekabodhau pratiṣṭhāpayati.",
    "K05adsp70-u:483": " kāṃścid bodhau pratiṣṭhāpayati. yair yaiḥ kuśalamūlair dharmaiḥ sattvā udgacchanti",
    "K05adsp70-u:484": " tatra niyojayati. sa iha samādhipāramitāyāṃ sthitvā sarvadhāraṇīmukhāny (AdSPG II 21)",
    "K05adsp70-u:485": " abhinirharati. catasraḥ pratisaṃvida pratilabhate. vipākīyānāñ ca abhijñānāṃ lābhī bhavati,",
    "K05adsp70-u:486": " sa na jātu mātuḥ kukṣāv upapadyate. na jātu kāmān pratisevate,",
    "K05adsp70-u:487": " na ca kācid upapattir yāṃ na pratigṛhṇāti. na copapattidoṣeṇa lipyate. tat kasya hetoḥ?",
    "K05adsp70-u:488": " tathā hy anena māyopamā dharmāḥ sudṛṣṭā bhavanti. sa māyopamān sarvasaṃskārān viditvā",
    "K05adsp70-u:489": " sarvasattvānām arthaṃ karoti. na ca tatra sattvān na sattvaprajñaptir upalabhyate.",
    "K05adsp70-u:490": " so 'nupalabhamāna sarvadharmā anupalaṃbha eva sattvān pratiṣṭhāpayati lokavyavahāratām",
    "K05adsp70-u:491": " upādāya na punaḥ paramārthena. sa iha samādhipāramitāyāṃ sthitvā sarvadhyānavimokṣasamādhisamāpattiṣu",
    "K05adsp70-u:492": " carati. na ca jātu samādhipāramitāyā virahito bhavati. yāvad anuttarāṃ samyaksaṃbodhiṃ",
    "K05adsp70-u:493": " paripūrayati. sa iha mārgākārajñatāyāṃ sthitvā sarvākārajñatām abhinirharati. yatra",
    "K05adsp70-u:494": " sthitvā sarvavāsanānusandhiṃ prajahāti. sarvavāsanānusandhiṃ prahāya ātmanaś ca parasya",
    "K05adsp70-u:495": " ca arthaṃ karoti. sa ātmanaś ca parasya ca arthaṃ kurvan sadevamānuṣāsurasya lokasya",
    "K05adsp70-u:496": " dakṣiṇīyo bhavati. evaṃ khalu subhūte bodhisattvo mahāsattvaḥ prajñāpāramitāyāṃ caran",
    "K05adsp70-u:497": " samādhipāramitāṃ paripūrayati.",
    "K05adsp70-u:498": " (VII 2) kathaṃ ca subhūte bodhisattvasya mahāsattvasya prajñāpāramitāyāṃ caratā ānimitteṣu dharmeṣu prajñāpāramitā bhāvanāparipūriṃ gacchati?",
    "K05adsp70-u:499": " iha [f. 272a] subhūte bodhisattvo mahāsattva prajñāpāramitāyāṃ caran na kaṃcid dharmaṃ sadbhūtatāpariniṣpannaṃ samanupaśyati,",
    "K05adsp70-u:500": " sa rūpasya sadhūtatāṃ pariniṣpannatāṃ ca na samanupaśyati. vedanāyāḥ saṃjñāyāḥ saṃskārāṇāṃ",
    "K05adsp70-u:501": " vijñānasya sadbhūtatāṃ pariniṣpannatāṃ ca na samanupaśyati. rūpasyotpādaṃ na samanupaśyati.",
    "K05adsp70-u:502": " vedanāyāḥ saṃjñāyā saṃskārāṇāṃ vijñānasyotpādaṃ na samanupaśyati. sa rūpasyotpādam",
    "K05adsp70-u:503": " asamanupaśyan vedanāyāḥ saṃjñāyāḥ saṃskārāṇāṃ vijñānasyotpādam asamanupaśyan rūpasyāyaṃdvāraṃ",
    "K05adsp70-u:504": " na samanupaśyati. vedanāyā saṃjñāyā saṃskārāṇāṃ vijñānasya āyaṃdvāraṃ na samanupaśyati.",
    "K05adsp70-u:505": " rūpasya sannicayaṃ na samanupaśyati. vedanāyāḥ saṃjñāyāḥ saṃskārāṇāṃ vijñānasya sannicayaṃ",
    "K05adsp70-u:506": " na samanupaśyati. (AdSPG II 22)",
    "K05adsp70-u:507": " evaṃ yāvat sāsravāṇāṃ dharmāṇām anāsravāṇāṃ dharmāṇām āyadvāraṃ na samanupaśyati.",
    "K05adsp70-u:508": " tucchakām eva riktakatām eva samanupaśyati. sa evaṃ pratyavekṣamāṇo rūpasya svabhāvaṃ",
    "K05adsp70-u:509": " nopalabhate. vedanāyāḥ saṃjñāyā saṃskārāṇāṃ vijñānasya svabhāvaṃ nopalabhate. yāvat",
    "K05adsp70-u:510": " sāsravāṇām anāsravāṇāṃ dharmāṇāṃ svabhāvaṃ nopalabhate,",
    "K05adsp70-u:511": " sa prajñāpāramitāyāṃ carann abhāvasvabhāvān sarvadharmān adhimucyate,",
    "K05adsp70-u:512": " sa evam adhimucyamāna adhyātmaśūnyatāyāṃ caran yāvat svalakṣaṇaśūnyatāyāṃ caran na",
    "K05adsp70-u:513": " kvacid dharmeṣv abhiniviśate. rūpe vā vedanāyāṃ vā saṃjñāyāṃ vā saṃskāreṣu vā vijñāne vā yāvad bodhau vā,",
    "K05adsp70-u:514": " so 'bhāvasvabhāvāyāṃ prajñāpāramitāyāṃ caran bodhisattvamārgaṃ paripūrayati. yaduta",
    "K05adsp70-u:515": " ṣaṭpāramitān. yāvat saptatṛṃśataṃ bodhipakṣyadharmān daśatathāgatabalāni catvāri",
    "K05adsp70-u:516": " vaiśāradyāni catasra pratisaṃvido mahāmaitrīṃ mahākaruṇām aṣṭādaśāveṇikān buddhadharmān",
    "K05adsp70-u:517": " dvātṛṃśan mahāpuruṣalakṣaṇāny aśītim anuvyañjanāni paripūrayati,",
    "K05adsp70-u:518": " sa vipākadharmaṇi bodhimārge sthitvāṣaṭsu pāramitāsu paripūrṇāsu yāvat saptatṛṃśati bodhipakṣyeṣu dharmeṣu paripūrṇeṣu yāvad vipākīyāsv abhijñāsu",
    "K05adsp70-u:519": " ye sattvā dānena anugrahītavyās tān dānena anugṛhṇāti. ye 'śīlena anugrahītavyās",
    "K05adsp70-u:520": " tān śīlena anugṛhṇāti. ye kṣāntyā anugrahītavyās tān kṣāntyā anugṛhṇāti. ye vīryeṇa",
    "K05adsp70-u:521": " anugrahītavyās tān vīryeṇa anugṛhṇāti. ye samādhinā anugrahītavyās tān samādhinā",
    "K05adsp70-u:522": " antigṛhṇāti. ye prajñayā anugrahītavyās tān prajñayā anugṛhṇāti. ye vimuktyā anugrahītavyās",
    "K05adsp70-u:523": " tān vimuktyā anugṛhṇāti. ye vimuktijñānadarśanena anugrahītavyās tān vimuktijñānadarśanena",
    "K05adsp70-u:524": " anugṛhṇāti. ye srotaāpattiphale pratiṣṭhāpayitavyās tān srotaāpattiphale pratiṣṭhāpayati.",
    "K05adsp70-u:525": " ye sakṛdāgāmiphale pratiṣṭhāpayitavyās tān sakṛdāgāmiphale pratiṣṭhāpayati. ye 'nāgāmiphale",
    "K05adsp70-u:526": " pratiṣṭhāpayitavyās tān anāgāmiphale pratiṣṭhāpayati. ye 'rhattve pratiṣṭhāpayitavyās",
    "K05adsp70-u:527": " tān arhattve pratiṣṭhāpayati. ye pratyekabodhau pratiṣṭhāpayitavyās tān pratyekabodhau",
    "K05adsp70-u:528": " pratiṣṭhāpayati. ye bodhau pratiṣṭhāpayitavyās tān bodhau pratiṣṭhāpayati. eṣa sarvatra",
    "K05adsp70-u:529": " peyāla. so 'nekavidham ṛdhyā vikurvan gaṅgānadīvālukopamān lokadhātūn gacchati,",
    "K05adsp70-u:530": " sa ākāṃksaṃs tān gaṅgānadīvālukopamān (AdSPG II 23)",
    "K05adsp70-u:531": " lokadhātūn yādṛśānā ratnānām ākāṃkṣiṣyati tādṛśānā ratnānām abhinirhāsyati. sa sattvānām abhiprāyān paripūrayan lokadhātor [f. 272b] lokadhātuṃ",
    "K05adsp70-u:532": " sa tān lokadhātūn dṛṣṭvā yathābhipretaṃ buddhakṣetraṃ parigrahīṣyati. tadyathāpi nāma paranirmitavaśavartiṣu deveṣu upabhogaparibhogā,",
    "K05adsp70-u:533": " ye 'py anyeṣu buddhakṣetreṣu apagataparyeṣṭiṣu te tatra bhaviṣyanti. sa tayā vipākīyena",
    "K05adsp70-u:534": " dānapāramitayā śīlapāramitayā kṣāntipāramitayā vīryapāramitayā dhyānapāramitayā prajñāpāramitayā",
    "K05adsp70-u:535": " vipākīyābhir abhijñābhir vipākīyena bodhimārgeṇa mārgākārajñatāyāṃ caran sarvadharmaparipūriprāpta",
    "K05adsp70-u:536": " sarvākārajñatām anuprāpsyati. yāvat saced rūpam aparigṛhītaṃ vedanā saṃjñā saṃskāra",
    "K05adsp70-u:537": " vijñānam aparigṛhītaṃ yāvat sarvadharmā kuśalā vā akuśalā vā laukikā vā lokottarā",
    "K05adsp70-u:538": " vā. sāsravā vā anāsravā vā saṃskṛtā vā asaṃskṛtā vā. aparigṛhītās,",
    "K05adsp70-u:539": " tathaiva anuttarāṃ samyaksaṃbodhim abhisaṃbuddhasya tatra buddhakṣetre sarvopabhogaparibhogā aparigṛhītā bhaviṣyanti. tat kasya hetoḥ?",
    "K05adsp70-u:540": " tathā hi sarvadharmā aparigṛhītā anupalaṃbhayogena,",
    "K05adsp70-u:541": " sarvadharmā aparigrahāya vā sattvānāṃ dharmo deśitaḥ. evaṃ khalu subhūte bodhisattvo mahāsattvaḥ prajñāpāramitāyāṃ carann ānimittayogena prajñāpāramitāṃ paripūrayati. ((7))",
    "K05adsp70-u:542": " parivarta 72.",
    "K05adsp70-u:543": " atha khalv āyuṣmān subhūtir bhagavantam etad avocat:",
    "K05adsp70-u:544": " kathaṃ bhagavann asaṃbhinneṣu sarvadharmeṣv ānimitteṣu sarvadharmeṣu svalakṣaṇaśūnyeṣu",
    "K05adsp70-u:545": " ṣaṇṇāṃ pāramitānāṃ bhāvanāparipūrir bhavati. dānapāramitāyā śīlapāramitāyā kṣāntipāramitāyā",
    "K05adsp70-u:546": " vīryapāramitāyāḥ samādhipāramitāyā. prajñāpāramitāyāḥ. katham eṣāṃ sāsravāṇām anāsravāṇāṃ (AdSPG II 24)",
    "K05adsp70-u:547": " dharmāṇāṃ nānākaraṇaṃ prajñāyate,",
    "K05adsp70-u:548": " kathaṃ dānapāramitā antargatā bhavati prajñāpāramitāyāṃ,",
    "K05adsp70-u:549": " kathaṃ śīlapāramitā kṣāntipāramitā vīryapāramitā dhyānapāramitā kathaṃ yāvad aṣṭādaśāveṇikā",
    "K05adsp70-u:550": " buddhadharmā antargatā bhavanti prajñāpāramitāyāṃ. kathaṃ bhagavann evaṃ vilakṣaṇānāṃ",
    "K05adsp70-u:551": " dharmāṇām ekalakṣaṇānāṃ yaduta alakṣaṇānāṃ. prajñaptir bhavati?",
    "K05adsp70-u:552": " evam ukte bhagavān āyuṣmantaṃ subhūtim etad avocat:",
    "K05adsp70-u:553": " iha subhūte bodhisattvo mahāsattva prajñāpāramitāyāṃ caran. svapnopameṣu pañcasu",
    "K05adsp70-u:554": " skandheṣu sthitvā dānaṃ dadāti śīlaṃ rakṣati kṣāntiṃ bhāvayati vīryam ārahhate samādhiṃ",
    "K05adsp70-u:555": " bhāvayati prajñāṃ bhāvayati,",
    "K05adsp70-u:556": " pratiśrutkopameṣu pañcasu skandheṣu sthitvā. dānaṃ dadāti śīlaṃ rakṣati kṣāntiṃ bhāvayati",
    "K05adsp70-u:557": " vīryam ārabhate samādhiṃ bhāvayati prajñāṃ bhāvayati. evaṃ pratibhāsopameṣu marīcyupameṣu",
    "K05adsp70-u:558": " māyopameṣu nirmitopameṣu pañcasu skandheṣu sthitvā dānaṃ dadāti śīlaṃ rakṣati kṣāntiṃ",
    "K05adsp70-u:559": " bhāvayati vīryam ārabhate samādhiṃ bhāvayati prajñāṃ bhāvayati. svapnopamā pañcaskandhā",
    "K05adsp70-u:560": " alakṣaṇā pratiśrutkopamā pratibhāsopamā marīcyupamā māyopamā nirmitopamā pañcaskandhāḥ",
    "K05adsp70-u:561": " alakṣaṇāḥ. tat kasya hetoḥ?",
    "K05adsp70-u:562": " na hi svapnasya kaścit svabhāvaḥ na pratibhāsasya kaścit svabhāvaḥ na marīcikāyāḥ",
    "K05adsp70-u:563": " kaścit svabhāvaḥ na mayāyā kaścit svabhāvaḥ na nirmitasya kaścit svabhāvaḥ. yasya",
    "K05adsp70-u:564": " svabhāvo nāsti tasya laksaṇaṃ nāsti,",
    "K05adsp70-u:565": " yasya laksaṇaṃ nāsti tad ekalakṣaṇaṃ yaduta alakṣaṇaṃ. tad anena api te subhūte paryāyeṇa evāṃ veditavyam:",
    "K05adsp70-u:566": " alakṣaṇaṃ dānam alakṣaṇo dāyakaḥ alakṣaṇa pratigrāhakaḥ. ya evaṃ jñātvā dānaṃ dadāti",
    "K05adsp70-u:567": " sa dānapāramitāṃ [f. 273a] paripūrayaṃc chīlapāramitayā na vivartate. kṣāntipāramitayā",
    "K05adsp70-u:568": " vīryapāramitayā samādhipāramitayā prajñāpāramitayā na vivartate. sa iha ṣaṭsu pāramitāsu",
    "K05adsp70-u:569": " sthitvā catvāri dhyānāni paripūrayati. catvāry apramāṇāṃ catasraḥ ārūpyasamāpattī",
    "K05adsp70-u:570": " paripūrayati. catvāri smṛtyupasthānāni paripūrayati. catvāri samyakprahāṇāni. caturardhipādā",
    "K05adsp70-u:571": " pañcendriyāṇi pañcabalāni saptabodhyaṅgāny āryāṣṭāṅgaṃ mārgaṃ paripūrayati. ādhyātmaśūnyatāṃ",
    "K05adsp70-u:572": " paripūrayati bahirddhāśūnyatam adhyātmabahirddhāśūnyatāṃ. abhāvaśūnyatāṃ svabhāvaśūnyatām",
    "K05adsp70-u:573": " abhāvasvabhāvaśūnyatāṃ yāvat svalakṣaṇaśūnyatāṃ paripūrayati. śūnyatāṃ samādhiṃ paripūrayaty",
    "K05adsp70-u:574": " ānimittaṃ samādhim apraṇihitaṃ samādhiṃ paripūrayati. aṣṭau vimokṣān paripūrayati.",
    "K05adsp70-u:575": " navānupūrvasamāpattī paripūrayati. pañcābhijñāparipūrayati. pañcadhāraṇīmukhaśatāni",
    "K05adsp70-u:576": " paripūrayati. catasraḥ pratisaṃvidaḥ (AdSPG II 25)",
    "K05adsp70-u:577": " paripūrayati. daśatathāgatabalāni catvāri vaiśāradyāni mahāmaitrīṃ mahākaruṇām aṣṭādaśāveṇikāṃ",
    "K05adsp70-u:578": " buddhadharmān paripūrayati. sa iha vipākīyeṣv anāsraveṣu dharmeṣu sthitvā pūrvasyān",
    "K05adsp70-u:579": " diśi lokadhātūn ṛdhyā gatvā buddhān bhagavataḥ paryupāste. tāṃś ca upatiṣṭhate. yāvad",
    "K05adsp70-u:580": " upabhogaparibhogaiś ca sattvānām arthaṃ kurvati. ye dānena saṃgrahītavyās tān dānena",
    "K05adsp70-u:581": " saṃgṛhṇāti. ye śīlena saṃgrahītavyās tāṃc chīlena saṃgṛhṇāti. ye kṣāntyā saṃgrahītavyās",
    "K05adsp70-u:582": " tān kṣāntyā saṃgṛhṇāti. ye vīryeṇa saṃgrahītavyās tān vīryeṇa saṃgṛhṇāti. ye samādhinā",
    "K05adsp70-u:583": " saṃgrahītavyās tān samādhinā saṃgṛhṇāti. ye prajñayā saṃgrahītavyās tān prajñayā",
    "K05adsp70-u:584": " saṃgṛhṇāti. yāvad ye sarvakuśalaiḥ dharmaiḥ saṃgrahītavyās tān sarvakuśalair dharmai",
    "K05adsp70-u:585": " saṃgṛhṇāti. sa taiḥ kuśalamūlai samanvāgataḥ sarvadharmeśvaraḥ saṃsāraṃ copādadāti.",
    "K05adsp70-u:586": " na ca saṃsārāvacarai. duḥkhair lipyate. sattvānāṃ kṛte devamānuṣyikī saṃpattir upādadāti.",
    "K05adsp70-u:587": " yābhiḥ saṃpattibhiḥ sattvān saṃgṛhṇāti:",
    "K05adsp70-u:588": " so 'lakṣaṇān sarvadharmān jānāti. srotaāpattiphalaṃ ca jānāti. na ca tatra avatiṣṭhate.",
    "K05adsp70-u:589": " sakṛdāgāmiphalaṃ ca jānāti na ca tatra avatiṣṭhate. anāgāmiphalaṃ ca jānāti na ca",
    "K05adsp70-u:590": " tatra avatiṣṭhate. arhatvaṃ ca jānāti na ca tatra avatiṣṭhate. pratyekabodhiṃ ca",
    "K05adsp70-u:591": " jānāti na ca tatra avatiṣṭhate. tat kasya hetohs?",
    "K05adsp70-u:592": " tathā hi tena sarvadharmā jñātvā sarvākārajñatā anuprāptavyā:",
    "K05adsp70-u:593": " yā asādhāranā sarvaśrāvakapratyekabuddhaiḥ. evaṃ khalu subhūte bodhisattvo mahāsattva",
    "K05adsp70-u:594": " alakṣaṇā sarvadharmā jñātvā ṣaṭpāramitā alakṣaṇān jānāti. yāvat sarvabuddhadharmān alakṣaṇān jānāti.",
    "K05adsp70-u:595": " punar aparaṃ subhūte bodhisattvo mahāsattva prajñāpāramitāyāṃ caran svapnopameṣu",
    "K05adsp70-u:596": " pañcasu upādānaskandheṣu sthitvā śīlapāramitāṃ paripūrayati. pratiśrutkopameṣu pratibhāsopameṣu",
    "K05adsp70-u:597": " māyopameṣu marīcikopameṣu nirmitopameṣu pañcasūpādānaskandheṣu sthitvā śilapāramitāṃ",
    "K05adsp70-u:598": " paripūrayati. sa khalu punaḥ subhūte bodhisattvo mahāsattva svapnopamān pañcopādānaskandhān",
    "K05adsp70-u:599": " jñātvā pratiśrutkopamān pratibhāsopamān māyopamān marīcyupamān nirmitopamān pañcopādānaskandhān",
    "K05adsp70-u:600": " jñātvā alakṣaṇaśīlapāramitāṃ paripūrayati. akhaṇḍām acchidrām aśabalām akalmāṣām",
    "K05adsp70-u:601": " aparāmṛṣṭāṃ bhujiṣyāṃ vijñapraśastāṃ susamāptām āryām anāsravāni mārgaparyāpannāṃ (AdSPG II 26)",
    "K05adsp70-u:602": " lokottarāṃ,",
    "K05adsp70-u:603": " yatra sthitvā samādānasāṃketikaṃ śīlaṃ rakṣati. dharmatāpratilaṃbhikaśīlaṃ ca saṃvaraśīlaṃ",
    "K05adsp70-u:604": " ca vijñaptisīlaṃ ca [f. 273b] samudācāraśīlaṃ ca asamudācārasīlaṃ ca. sa evaṃrūpai",
    "K05adsp70-u:605": " śīlai samanvāgato na parāmṛśaty anena ahaṃ kṣatriyamahāśālakulānāṃ sahabhāgatāyai",
    "K05adsp70-u:606": " upapadyeyaṃ. brāhmaṇamahāsālakulānaṃ vā sahabhāgatāyai gṛhapatimahāsālakulānaṃ vā",
    "K05adsp70-u:607": " sahabhāgatāyai upapadyeyaṃ rājā vā bhaveyaṃ cakravartī koṭṭarājā vā cāturmahārājakāyikānāṃ",
    "K05adsp70-u:608": " vā devānāṃ sahabhāgatāyai upapadyeyaṃ. trāyaṃstriṃśānāṃ vā yāmānāṃ vā tuṣitānāṃ vā",
    "K05adsp70-u:609": " nirmāṇaratināṃ vā paranirmitavaśavartināṃ vā devānāṃ sahabhāgatāyai upapadyeyaṃ.",
    "K05adsp70-u:610": " srotaāpattiphalaṃ vā anuprāpnuyāṃ sakṛdāgāmīnāṃ vā anāgāmināṃ vā arhatvaṃ vā. pratyekabodhiṃ",
    "K05adsp70-u:611": " vā bodhiṃ vā anuprāpnuyām iti. tat kasya hetoḥ?",
    "K05adsp70-u:612": " tathā hy alakṣaṇāḥ sarvadharmāḥ ekalakṣaṇā yaduta abhāvasvabhāvalakṣaṇāḥ. na hy alakṣaṇo",
    "K05adsp70-u:613": " dharma alakṣaṇaṃ dharmam anuprāpnoti. nāpi vilakṣaṇo dharmo vilakṣaṇaṃ dharmaṃ prāpnoti.",
    "K05adsp70-u:614": " nāpy avilakṣaṇā vā alakṣaṇā vā dharmā avilakṣaṇān va alakṣaṇān vā dharmān prāpnuvanti.",
    "K05adsp70-u:615": " evaṃ khalu subhūte bodhisattvo mahāsattva prajñāpāramitāyāṃ carann alakṣaṇaśīlapāramitāṃ",
    "K05adsp70-u:616": " paripūrya bodhisattvanyāmam avakrāmati. bodhisattvanyāmam avakramann anutpattikeṣu",
    "K05adsp70-u:617": " dharmeṣu kṣāntiṃ pratilabhate. mārgākārajñatāyāṃ caran pañcābhijñā vipākīyā pratilabhya",
    "K05adsp70-u:618": " pañcasu dhāraṇīmukhaśateṣu pañcasu samādhimukhaśateṣu sthitvā catasraḥ pratisaṃvida",
    "K05adsp70-u:619": " pratilabhya buddhakṣetrād buddhakṣetraṃ saṃkramiṣyati. buddhān bhagavataḥ prayupāsina",
    "K05adsp70-u:620": " sattvāṃś ca paripācayati buddhakṣetraṃ ca parigrahīṣyati. pañcagatike saṃsāre saṃsariṣyati",
    "K05adsp70-u:621": " na ca saṃsārāvacareṇa karmaṇā na vipākena lepsyate. tadyathāpi nāma nirmitaś caṃkramyate",
    "K05adsp70-u:622": " tiṣṭhati niṣādati śayyaṃ kalpayati,",
    "K05adsp70-u:623": " na ca asya āgamanaṃ saṃdṛṣyate na gamanaṃ na sthānaṃ na niṣadyā na śayyāna,",
    "K05adsp70-u:624": " sattvānāṃ ca arthaṃ karoti na ca sattvam upalabhyate na (AdSPG II 27)",
    "K05adsp70-u:625": " sattvaprajñaptiṃ. tadyathāpi nāma subhūte śānto nāma tathāgato 'rhan samyaksaṃbuddho",
    "K05adsp70-u:626": " 'nuttarāṃ samyakasaṃbodhim abhisaṃbuddho 'nuttarāṃ samyaksaṃbodhim abhisaṃbudhya",
    "K05adsp70-u:627": " dharmacakraṃ pravartya aparimāṇāṃ sattvāṃ dvābhyāṃ yānābhyāṃ parinirvāpya na kaścid",
    "K05adsp70-u:628": " bodhisattvam upalabhate yam anuttarasyāṃ samyaksaṃbodhau vyākārṣīt. sa āyusaṃskārān",
    "K05adsp70-u:629": " utsṛjya nirmitaṃ nirmāya anupadhiśeṣe nirvāṇadhātau parinirvṛta,",
    "K05adsp70-u:630": " sa khalu punaḥ subhūte nirmitaḥ kalpasyātyayena bodhisattvaṃ mahāsattvaṃ vyākṛtya",
    "K05adsp70-u:631": " anuttarāyāṃ samyaksaṃbodhau parinirvāti. tasya ca parinirvṛtasya na kiñcid vastu",
    "K05adsp70-u:632": " upalabhyate. rūpaṃ vā vedanā vā saṃjñā vā saṃskārā vā vijñānaṃ vā. evam eva subhūte",
    "K05adsp70-u:633": " bodhisattvo mahāsattvo na sattvam upalabhate na sattvaprajñaptiṃ,",
    "K05adsp70-u:634": " sattvānāṃ ca arthaṃ karoti. evaṃ khalu subhūte bodhisattvo mahāsattva prajñāpāramitāyāṃ caraṃc chīlapāramitāṃ paripūrayati. yasyā paripūrṇatvād antargatā sarvadharmā bhavanti.",
    "K05adsp70-u:635": " punar aparaṃ subhūte bodhisattvo mahāsattva prajñāpāramitāyāṃ caraṃ. svapnopameṣu",
    "K05adsp70-u:636": " pañcasūpādānaskandheṣu sthitvā pratiśrutkompameṣu pratibhāsopameṣu māyopameṣu marīcyupameṣu",
    "K05adsp70-u:637": " nirmitopameṣu pañcasūpādānaskandheṣu sthittvā alakṣaṇakṣāntipāramitāṃ paripūrayati?",
    "K05adsp70-u:638": " kathaṃ ca subhūte bodhisattvo mahāsattvaḥ alakṣaṇeṣu dharmeṣu sthitvā kṣāntipāramitāṃ paripūrayati?",
    "K05adsp70-u:639": " iha subhūte bodhisattvo mahāsattvo dvābhyāṃ kṣāntibhyāṃ kṣāntipāramitāṃ paripūrayati. katamābhyāṃ dvābhyāṃ kṣāntibhyāṃ?",
    "K05adsp70-u:640": " adhivāsanakṣāntyā dharmāvabodhakṣāntyā ca. tatra katamā adhivāsanakṣāntir?",
    "K05adsp70-u:641": " yat prathamacittotpādam [f. 274a] upādāya yāvad bodhimaṇḍaniṣadanād antrāntarād bodhisattvasya",
    "K05adsp70-u:642": " mahāsattvasya sacet sarvasattvā āgamya āgamya ākrośeyu paribhāṣeran vā. asatyābhir",
    "K05adsp70-u:643": " vā paruṣābhir vāgbhiḥ samudācareyur loṣṭadaṇḍaśastraprahārān dadyus,",
    "K05adsp70-u:644": " tatra bodhisattvena mahāsattvena kṣāntipāramitāṃ paripūrayitukāmena ekacittotpādo",
    "K05adsp70-u:645": " 'pi kṣobhasahagato vyāpādasahagato vā notpādayitavyaḥ. teṣv eva sattveṣv atīva kartavyāḥ",
    "K05adsp70-u:646": " kleśarujārtā bateme sattvā,",
    "K05adsp70-u:647": " te mayā apāpacittam utpādiyatavyā. api tu mayaite śatrubhūtā skandhā parigṛhītā.",
    "K05adsp70-u:648": " yadyaivaṃ pratyavekṣate maitrāvān karuṇāyati iyam ucyate adhivāsanakṣāntiḥ. tatra",
    "K05adsp70-u:649": " katamā dharmāvabodhakṣāntiḥ?",
    "K05adsp70-u:650": " yat tāny api sattvān paramārthato nopalabhate. (AdSPG II 28)",
    "K05adsp70-u:651": " ko mā ākrośate paribhāṣate vā asatyābhir vā paruṣābhir vāgbhiḥ samudācarati loṣṭadaṇḍaśastraprahārān vā dadāti,",
    "K05adsp70-u:652": " māyopamā sarvasaṃskārā riktās tucchā vaśikā gaganakalpā ātmasattvajīvajantupuruṣapudgalamanujamānavavirahitāparikalpasamutthitās,",
    "K05adsp70-u:653": " te sarve vikalpā ko mā ākrośate vā paribhāṣate vā asatyābhir vā paruṣābhir vāgbhiḥ samudācarati. loṣṭadaṇḍaśastraprahārān vā dadāti,",
    "K05adsp70-u:654": " ahaṃ punar naivaṃ vikalpayiṣyāmi. svabhāvaśūnyatām upādāya paramārthaśūnyatām upādāyaiyam ucyate dharmāvabodhakṣāntiḥ. sa evam upaparīkṣamāṇa kṣāntipāramitāṃ paripūrayati,",
    "K05adsp70-u:655": " so 'nayā kṣāntipāramitayā paripūrṇayā anutpattikeṣu dharmeṣu kṣāntiṃ pratilabhate.",
    "K05adsp70-u:656": " subhūtir āha:",
    "K05adsp70-u:657": " kaiṣā bhagavann anutpattikadharmakṣānti. kiṃ vā asya pramāṇaṃ. kiṃ vā jñānaṃ?",
    "K05adsp70-u:658": " bhagavān āha:",
    "K05adsp70-u:659": " aṇur api subhūte yad dharmo notpadyate. tad ucyate anutpattikam iti. tatra yaj jñānaṃ tad ucyate kṣānti,",
    "K05adsp70-u:660": " yena jñānena anutpattikeṣu dharmeṣu kṣāntiṃ pratilabhate.",
    "K05adsp70-u:661": " āha: yā ca bhagavaṃc chrāvakāṇāṃ yā ca pratyekabuddhānām amitpattikadharmakṣāntiḥ yā ca bodhisattvasya mahāsattvasya anutpattikadharmakṣānti. āsāṃ kṣāntīnāṃ kin nānākaraṇaṃ?",
    "K05adsp70-u:662": " bhagavān āha:",
    "K05adsp70-u:663": " yac ca subhūte srotaāpannasya jñānaṃ yac ca prahāṇaṃ sā bodhisattvasya mahāsattvasya",
    "K05adsp70-u:664": " kṣānti. yat sakṛdāgāmino jñānaṃ ca prahāṇāṃ ca sā bodhisattvasya mahāsattvasya kṣānti.",
    "K05adsp70-u:665": " yad anāgāmino jñānaṃ ca prahāṇaṃ ca sā bodhisattvasya mahāsattvasya kṣānti. yad arhato",
    "K05adsp70-u:666": " jñānaṃ ca prahāṇaṃ ca sā bodhisattvasya mahāsattvasya kṣānti. yat pratyekabuddhasya",
    "K05adsp70-u:667": " jñānaṃ ca prahāṇaṃ ca sā bodhisattvasya mahāsattvasya kṣānti. idaṃ subhūte nānākaraṇaṃ",
    "K05adsp70-u:668": " śrāvakapratyekabuddhakṣāntyāś ca bodhisattvakṣāntyāś ca,",
    "K05adsp70-u:669": " sa khalu punaḥ subhūte bodhisattvo mahāsattvo 'nayaivaṃrūpayā kṣāntyā samanvāgata",
    "K05adsp70-u:670": " sarvaśrāvakapratyekabuddhān abhibhavati. sa evaiṣā kṣāntyām anutpattikadharmakṣāntyāṃ",
    "K05adsp70-u:671": " sthitvā bodhisattvamārge caran mārgākārajñatāṃ paripūrayati. yayā paripūrṇayā avirahito",
    "K05adsp70-u:672": " bhavati. saptatṛṃśatā bodhipakṣyair dharmaiḥ śūnyatānimittāpraṇihitaiḥ samādhibhiḥ.",
    "K05adsp70-u:673": " sa ābhi pañcabhir abhijñābhir avirahito bhavati. so 'virahitatvāt sattvān paripācayati.",
    "K05adsp70-u:674": " buddhakṣetraṃ ca pariśodhayati. sattvāṃś ca paripācya (AdSPG II 29)",
    "K05adsp70-u:675": " buddhakṣetraṃ ca pariśodhya ekakṣaṇasamāyuktayā [f. 274b] prajñayā sarvākārajñatām",
    "K05adsp70-u:676": " anuprāpnoti. evaṃ khalu subhūte bodhisattvo mahāsattvo prajñāpāramitāyāṃ carann alakṣaṇakṣāntipāramitāṃ paripūrayati.",
    "K05adsp70-u:677": " punar aparaṃ subhūte bodhisattvo mahāsattvo svapnopameṣu pañcasūpādānaskandheṣu sthitvā",
    "K05adsp70-u:678": " pratiśrutkopameṣu pratibhāsopameṣu māyopameṣu marīcyupameṣu nirmitopameṣu pañcasūpādānaskandheṣv",
    "K05adsp70-u:679": " alakṣaṇeṣu sthitvā kāyikaṃ caitasikaṃ ca vīryam ārabhate,",
    "K05adsp70-u:680": " sa kāyikena vīryeṇa bodhim abhinirharati. sa daśadikṣu lokadhātūn gatvā. buddhān",
    "K05adsp70-u:681": " bhagavataḥ paryupāste sattvānāṃ ca arthaṃ karoti. sa tena kāyikena vīryeṇa sattvān",
    "K05adsp70-u:682": " paripācya triṣu yāneṣu niveśayati. pratiṣṭhāpayati. evaṃ khalu subhūte bodhisattvo",
    "K05adsp70-u:683": " mahāsattva prajñāpāramitāyāṃ carann alakṣaṇavīryapāramitāṃ paripūrayati. sa caitasikena",
    "K05adsp70-u:684": " vīryeṇa anāsraveṇa mārgeṇa mārgaparyāpannena vīryapāramitāṃ paripūrayati. yatra paryāpannā",
    "K05adsp70-u:685": " sarvakuśaladharmā tadyathā catvāri smṛtyupasthānāni catvāri samyakprahaṇāni catvārardhipādā",
    "K05adsp70-u:686": " pañcendriyāṇi pañcabalāni saptabodhyaṅgāny āryāṣṭāṃgo mārgaḥ triṇi vimokṣamukhāni",
    "K05adsp70-u:687": " catvāri dhyānāni catvāry apramāṇāni catasraḥ ārūpyasamāpattayo 'ṣṭau vimokṣā navānupūrvasamāpattayo",
    "K05adsp70-u:688": " daśatathāgatabalāni catvāri vaiśāradyāni catasra pratisaṃvido mahāmaitriṃ mahākaruṇām",
    "K05adsp70-u:689": " aṣṭādaśāveṇikā buddhadharmā,",
    "K05adsp70-u:690": " yatra bodhisattvena mahāsattvena caratā sarvākārajñatā paripūrayitavyā yasyā paripūryā sarvavāsanānusandhiṃ prahāsyati,",
    "K05adsp70-u:691": " sa prahāya lakṣaṇapariniṣpattiṃ paripūrya samantaprabhatāṃ ca ārāgya dharmacakraṃ pravartayati. dvādaśākāraṃ triparivartaṃ,",
    "K05adsp70-u:692": " yasya pravartatena trisāhasramahāsāhasro lokadhātuḥ ṣaḍvikāraṃ kampiṣyate prakampiṣyate",
    "K05adsp70-u:693": " saṃprakampayiṣyate caliṣyati pracaliṣyati saṃpracaliṣyati. vedhiṣyati pravedhiṣyati",
    "K05adsp70-u:694": " saṃpravedhiṣyati. sarvo 'yaṃ trisāhasramahāsāhasro Iokadhātur udāreṇa avabhāsena",
    "K05adsp70-u:695": " sphariṣyati. tasya khalu punas tathāgatasya arhataḥ samyaksaṃbuddhasya yatra śabdo",
    "K05adsp70-u:696": " niścariṣyati yo so 'nuśrāvayiṣyate,",
    "K05adsp70-u:697": " tatra ye trisāhasramahāsāhasre lokadhātau sattvās tani śabdaṃ śroṣyanti. te sarve niyatā bhaviṣyanti tṛṣu yāneṣu,",
    "K05adsp70-u:698": " evaṃ bahukarā hi subhūte bodhisattvasya (AdSPG II 30)",
    "K05adsp70-u:699": " mahāsattvasya vīryapāramitā. vīryapāramitāyāṃ sthitvā bodhisattvena mahāsattvena sarvabuddhadharmā paripūrayitavyāḥ sarvākārajñatā anuprāptavyāḥ.",
    "K05adsp70-u:700": " punar aparaṃ subhūte bodhisattvo mahāsattva prajñāpāramitāyāṃ caran svapnopameṣu",
    "K05adsp70-u:701": " pañcasūpādānaskandheṣu sthitvā pratiśrutkopameṣu pratibhāsopameṣu māyopameṣu marīcyupameṣu",
    "K05adsp70-u:702": " nirmitopameṣu pañcasūpādānaskandheṣu sthitvā samādhipāramitāṃ paripūrayati?",
    "K05adsp70-u:703": " kathaṃ ca subhūte bodhisattvo mahāsattva prajñāpāramitāyāṃ caran. svapnopameṣu pañcasūpādānaskandheṣu",
    "K05adsp70-u:704": " sthitvā pratiśrutkopameṣu pratibhāsopameṣu māyopameṣu marīcyupameṣu nirmitopameṣu",
    "K05adsp70-u:705": " pañcasūpādānaskandheṣu sthitvā samādhipāramitāṃ paripūrayati?",
    "K05adsp70-u:706": " iha subhūte [f. 275a] bodhisattvo mahāsattva prathamaṃ dhyānam upasaṃpadya viharati.",
    "K05adsp70-u:707": " yāvac caturthaṃ dhyānam upasaṃpadya viharati. maitrīm upasaṃpadya viharati. karuṇāṃ",
    "K05adsp70-u:708": " muditām upekṣām upasaṃpadya viharati. ākāśānantyāyatanam upasaṃpadya viharati. vijñānānantyāyatanam",
    "K05adsp70-u:709": " ākiñcanyātanaṃ naivasaṃjñānāsaṃjñāyatanam upasaṃpadya viharati. śūnyatānimittāpraṇihitān",
    "K05adsp70-u:710": " samādhīn bhāvayati. vidyutopamaṃ samādhiṃ bhāvayati. samyaksamādhiṃ bhāvayati. vajropame",
    "K05adsp70-u:711": " samādhau sthitvā tathāgatasamādhiṃ sthāpayitvā yāvantaḥ kecanaḥ samādhayaḥ śrāvakasādhāraṇāḥ",
    "K05adsp70-u:712": " vā pratyekabuddhasādhāraṇāḥ vā ye 'py anye samādhisamāpattigaṇās tān sarvān kāyena",
    "K05adsp70-u:713": " spharitvā upasaṃpadya viharati. na ca tān samādhīn āsvādayati. na samāpattiphalaṃ. tat kasya hetoḥ?",
    "K05adsp70-u:714": " tathā hi sa bodhisattvo mahāsattvaḥ tān samādhīn alakṣaṇān jānāty abhāvasvabhāvān,",
    "K05adsp70-u:715": " tat katham alakṣaṇo dharma alakṣaṇan dharmam āsvādayati. katham abhāvo dharma abhāvaṃ dharmam āsvādayati?",
    "K05adsp70-u:716": " so 'nāsvādayan na kasyacit samādher vaśena upapadyate. rūpadhātau vā ārūpyadhātau vā. tat kasya hetoḥ?",
    "K05adsp70-u:717": " tathā hi sa tau dhātau nopalabhate. yo 'pi samāpadyeta yenāpi samāpadyeta tad api",
    "K05adsp70-u:718": " nopalabhate. so 'nupalabhamānaḥ alakṣaṇasamādhipāramitāṃ paripūrayati. so 'nayā samādhipāramitayā",
    "K05adsp70-u:719": " śrāvakapratyekabuddhabhūmīn atikrāmati.",
    "K05adsp70-u:720": " subhūtir āha:",
    "K05adsp70-u:721": " kathaṃ bhagavaṃ bodhisattvo mahāsattva samādhipāramitāṃ paripūrya śrāvakapratyekabuddhabhūmī atikrāmati?",
    "K05adsp70-u:722": " (AdSPG II 31)",
    "K05adsp70-u:723": " bhagavān āha:",
    "K05adsp70-u:724": " tathā hi subhūte bodhisattvo mahāsattvo 'dhyātmaśūnyatāyāṃ suśikṣitaḥ yāvat svalakṣaṇaśūnyatāyāṃ suśikṣitaḥ,",
    "K05adsp70-u:725": " na ceha śūnyatāsu kaścid dharma upalabbyate. yatra pratiṣṭhet. srotaāpattiphalaṃ vā sakṛdāgāmiphalaṃ vā anāgāmiphalaṃ vā arhattvaṃ vā pratyekabodhiṃ",
    "K05adsp70-u:726": " yāpi sā sarvākārajñatā sāpi śūnyā śūnyatābhiḥ. sa ābhiḥ śūnyatābhiḥ bodhisattvo mahāsattvaḥ śrāvakapratyekabuddhabhūmī atikramya bodhisattvanyāmam",
    "K05adsp70-u:727": " āha: katamo bhagavan bodhisattvasya mahāsattvasya āma katamo nyāmaḥ?",
    "K05adsp70-u:728": " bhagavān āha:",
    "K05adsp70-u:729": " sarvaḥ subhūte bodhisattvasya mahāsattvasya upalaṃbhaḥ. āmaḥ,",
    "K05adsp70-u:730": " sarvonupalaṃbho nyāmaḥ.",
    "K05adsp70-u:731": " āha: katamo bhagavann upalaṃbhaḥ katamo 'nupalaṃbhaḥ?",
    "K05adsp70-u:732": " bhagavān āha:",
    "K05adsp70-u:733": " rūpaṃ bodhisattvasya mahāsattvasya upalaṃbhaḥ. vedanāsaṃjñāsaṃskāravijñānaṃ subhūte",
    "K05adsp70-u:734": " bodhisattvasya mahāsattvasya upalaṃbhaḥ. cakṣurūpaṇi ca śrotraṃ śabdāṃś ca ghrāṇaṃ",
    "K05adsp70-u:735": " gandhāṃś ca jihvarasāś ca kāyaḥ spraṣṭavyāni ca. mano dharmāṃś ca upalaṃbhaḥ. yāvat",
    "K05adsp70-u:736": " sarvākārajñatā upalaṃbhaḥ. āmaḥ. niyāmaḥ punaḥ subhūte yatraiṣāṃ dharmāṇāṃ pravyāhāro",
    "K05adsp70-u:737": " 'pi nopalabhyate. rūpasya yāvat sarvākārajñatāyā. tat kasya hetoḥ?",
    "K05adsp70-u:738": " thathā hi subhūte yo rūpasya svabhāva so 'pravyāhāraḥ,",
    "K05adsp70-u:739": " yāvad yaḥ sarvākārajñatāyā svabhāvaḥ so 'pravyāhāraḥ. ayaṃ subhūte bodhisattvasya mahāsattvasya niyāmaḥ,",
    "K05adsp70-u:740": " sa niyāmāvakrānto bodhisattvo mahāsattvaḥ sarvasamādhiḥ paripūrṇaḥ samādhivaśena",
    "K05adsp70-u:741": " api nopapadyate. prāg eva rāgaṃ vā doṣaṃ vā mohaṃ vā utpādayed yatra sthitvā tat",
    "K05adsp70-u:742": " karmābhisaṃskuryad yena karmābhisaṃskāreṇa pañcagatike saṃsāre patet iti nedaṃ sthānaṃ",
    "K05adsp70-u:743": " vidyate. anyatra māyopameṣu dharmeṣu sthitvā sarvasattvānām arthaṃ karoti. na ca",
    "K05adsp70-u:744": " sattvam upalabhate (AdSPG II 32)",
    "K05adsp70-u:745": " na māyāṃ, so 'nupalabhamāna sattvāṃś ca paripācayati. buddhakṣetraṃ ca parigṛhṇāti.",
    "K05adsp70-u:746": " [f. 275b] evaṃ khalu subhūte bodhisattvo mahāsattvaḥ samādhipāramitāṃ paripūrya yāvad",
    "K05adsp70-u:747": " dharmacakraṃ pravartayati. yaduta anupalaṃbhacakraśūnyatānimittāpraṇihitacakraṃ.",
    "K05adsp70-u:748": " punar aparaṃ subhūte bodhisattvo mahāsattva prajñāpāramitāyāṃ caran svapnopamāṃ sarvadharmān",
    "K05adsp70-u:749": " parijānāti. pratiśrutkopamān pratibhāsopamān māyopamān marīcyupamān nirmitopamān",
    "K05adsp70-u:750": " sarvadharmān parijānāti.",
    "K05adsp70-u:751": " (VII 4) āha: kathaṃ punar bhagavan bodhisattvo mahāsattva prajñāpāramitāyāṃ caran",
    "K05adsp70-u:752": " svapnopamān sarvadharmān parijānāti. pratiśrutkopamān pratibhāsopamān māyopamān marīcyupamān",
    "K05adsp70-u:753": " nirmitopamān sarvadharmān parijānāti?",
    "K05adsp70-u:754": " bhagavān āha:",
    "K05adsp70-u:755": " iha subhūte bodhisattvo mahāsattvaḥ prajñāpāramitāyāṃ caran nāpi svapnam adrākṣīn na svapnadarśinaṃ. na pratiśrutkam adrākṣīn na pratiśrutkaśrotāraṃ,",
    "K05adsp70-u:756": " na pratibhāsam adrākṣīn na pratibhāsadarśinaṃ. na māyān adrākṣīn na māyādarśinaṃ.",
    "K05adsp70-u:757": " na marīcikam adrākṣīn na marīcikadarśinaṃ. na nirmitam adrākṣīn na nirmitadarśinaṃ. tat kasya hetoḥ?",
    "K05adsp70-u:758": " tathā hi viparyāsaḥ svapna pratiśrutka pratibhāso māyā marīcikā viparyāso nirmito,",
    "K05adsp70-u:759": " bālapṛthagjanānāṃ. arhat punar na svapnaṃ paśyati na svapnadarśinaṃ. yāvan na nirmitaṃ",
    "K05adsp70-u:760": " paśyati na nirmitadarśinaṃ. evaṃ yāvat pratyekabuddho bodhisattvo mahāsattva tathāgato",
    "K05adsp70-u:761": " 'rhan samyaksaṃbuddho naiva svapnaṃ paśyati na svapnadarśinaṃ. yāvan na nirmitaṃ",
    "K05adsp70-u:762": " paśyati na nirmitadarśinaṃ. tat kasya hetos?",
    "K05adsp70-u:763": " tathā hy abhāvasvabhāvāḥ sarvadharmāḥ parinirvāṇasamā asadbhūtatayāḥ. apariniṣpannāḥ",
    "K05adsp70-u:764": " sarvadharmāḥ asaṃbhūtatayā. tat kiṃ bodhisattvo mahāsattva prajñāpāramitāyāṃ caran",
    "K05adsp70-u:765": " bhāvasaṃjñī bhaviṣyati pariniṣpannasaṃjñī vā bhūtasaṃjñī vā nedaṃ sthānaṃ vidyate. tat kasya hetoḥ?",
    "K05adsp70-u:766": " na sā prajñāpāramitā syād yadi kasyacid dharmasya svabhāva upalabhyeta pariniṣpattir vā sadbhūtatā vā,",
    "K05adsp70-u:767": " evaṃ ca bodhisattvo mahāsattva prajñāpāramitāyāṃ caran rūpe na sajjate. yāvad vijñāne na sajjate,",
    "K05adsp70-u:768": " kāmadhātau na sajjate. rūpadhātau na sajjate. ārūpyadhātau na sajjate. dhyānavimokṣasamādhisamāpattiṣu",
    "K05adsp70-u:769": " na sajjate. caturṣu smṛtyupasthāneṣu na sajjate yāvad āryāṣṭāṅge mārge na sajjate.",
    "K05adsp70-u:770": " śūnyatāyāṃ na sajjate. ānimittasamādhāv apraṇihite samādhau na sajjate. dānapāramitāyāṃ (AdSPG II 33)",
    "K05adsp70-u:771": " na sajjate. śīlapāramitāyāṃ kṣāntipāramitāyāṃ vīryapāramitāyāṃ samādhipāramitāyāṃ",
    "K05adsp70-u:772": " na sajjate. sa iha prajñāpāramitāyāṃ sthita prathamaṃ bhūmiṃ paripūrayati. tatra",
    "K05adsp70-u:773": " ca cchandarāgaṃ notpādayati. tat kasya hetoḥ?",
    "K05adsp70-u:774": " tathā hi sa tān bhūmīn nopalabhate. tat kiṃ tatra cchandarāgam utpādayiṣyati,",
    "K05adsp70-u:775": " yāvad daśamīṃ bhūmiṃ paripurayati. tatra ca cchandarāgaṃ notpādayati. tat kasya hetos?",
    "K05adsp70-u:776": " tathā hi sa tān bhūmīn nopalabhate. tat kiṃ tatra cchandarāgam utpādayiṣyati. sa",
    "K05adsp70-u:777": " prajñāpāramitāyāṃ carati. tāṃ ca prajñāpāramitāṃ nopalabhate. so 'nupalaṃbhāyāṃ caran",
    "K05adsp70-u:778": " sarvadharmāṃś ca tatra prajñāpāramitāyām antargatān paśyati. tāṃś ca dharmān nopalabhate. tat kasya hetos?",
    "K05adsp70-u:779": " tathā hi te ca dharmā sā ca prajñāpāramitā advayam advaidhīkāraṃ. tat kasya hetos?",
    "K05adsp70-u:780": " tathā hi teṣāṃ dharmāṇāṃ na kaścid bhedo 'sti. dharmadhātunirdeśena tathatānirdeśena [f. 276a] bhūtakoṭinirdeśena. asaṃbhinnāḥ sarvadharmāḥ.",
    "K05adsp70-u:781": " āha: asaṃbhinnānāṃ bhagavan sarvadharmāṇāṃ kathaṃ kuśalākuśalānāṃ dharmāṇāṃ nirdeśo",
    "K05adsp70-u:782": " bhavati. kathaṃ laukikalokottarāṇāṃ dharmāṇāṃ nirdeśo bhavati. kathaṃ sāsravānāsravāṇāṃ",
    "K05adsp70-u:783": " dharmāṇāṃ nirdeśo bhavati. kathaṃ saṃskṛtāsaṃskṛtānāṃ dharmāṇāṃ nirdeśo bhavati?",
    "K05adsp70-u:784": " bhagavān āha:",
    "K05adsp70-u:785": " tat kiṃ manyase subhūte yā dharmāṇāṃ dharmatā. api nu tatra kasyacid dharmasya. pravyāhāro",
    "K05adsp70-u:786": " 'sti. saṃskṛtasya vā asaṃskṛtasya vā. srotaāpattiphalasya vā sakṛdāgāmiphalasya vā.",
    "K05adsp70-u:787": " anāgāmiphalasya vā arhattvasya vā. pratyekabodher vā bodher vā.",
    "K05adsp70-u:788": " āha: no hīdaṃ bhagavan.",
    "K05adsp70-u:789": " bhagavān āha:",
    "K05adsp70-u:790": " tad anena api te subhūte paryāyeṇa evaṃ veditavyaṃ. asaṃbhinnāḥ sarvadharmāḥ alakṣaṇā anutpādo 'prādurbhāvāḥ sarvadharmā,",
    "K05adsp70-u:791": " na me subhūte pūrvaṃ bodhisattvacārikāṃ caratā kasyacid dharmasya svabhāva upalabdho",
    "K05adsp70-u:792": " rūpam iti vā vedaneti vā saṃjñeti vā saṃskāra iti vā. vijñānam iti vā. yāvat saṃskṛtam",
    "K05adsp70-u:793": " iti vā asaṃkṛtam iti vā. yāvat srotaāpattiphalam iti vā. yāvad bodhir iti vā. evaṃ",
    "K05adsp70-u:794": " khalu subhūte bodhisattvo mahāsattvaḥ prajñāpāramitāyāṃ carati prathamacittotpādam",
    "K05adsp70-u:795": " upādāya. yāvad anuttarāṃ samyaksaṃbodhim abhisaṃbhotsyate. anupalaṃbhayogena. sarvadharmāṇāṃ",
    "K05adsp70-u:796": " ca svabhāvakuśalena bhavitavyaṃ. sarvadharmasvabhāvakuśalo hi bodhisattvo mahāsattva",
    "K05adsp70-u:797": " bodhimārgaṃ (AdSPG II 34)",
    "K05adsp70-u:798": " ca paripūrayati. sattvāṃś ca paripācayati. buddhakṣetraṃ ca parigṛhṇāti. yatra sthitvā",
    "K05adsp70-u:799": " anuttarāṃ samyaksaṃbodhim abhisaṃbuddhya tathā sattvān vinayati. yathā vinītās tṛṣu",
    "K05adsp70-u:800": " bhaveṣu na dṛśyante. evaṃ khalu subhūte bodhisattvena mahāsattvena prajñāpāramitāyāṃ",
    "K05adsp70-u:801": " caritavyam alakṣaṇayogena. ((72))",
    "K05adsp70-u:802": " (AdSPG II 35)",
    "K05adsp70-u:803": " VIII dharmakāya abhisamaya",
    "K05adsp70-u:804": " parivarta 73.",
    "K05adsp70-u:805": " (VIII 4) atha āyuṣmān subhūtir bhagavantam etad avocat:",
    "K05adsp70-u:806": " kathaṃ bhagavan svapnopamānāṃ sarvadharmāṇām avastukānām abhāvasvabhāvānāṃ svalakṣaṇaśūnyānāṃ",
    "K05adsp70-u:807": " vyavasthānaṃ bhavati. ime kuśalā dharmā ime akuśalā dharmā ime laukikā ime lokottarā",
    "K05adsp70-u:808": " ime sāsravā ime anāsravā ime saṃskṛtā ime asaṃskṛtā ime srotaāpattiphalasākṣātkriyāyai",
    "K05adsp70-u:809": " saṃvartante. ime sakṛdāgāmiphalasākṣātkriyāyai ime 'nāgāmiphalasākṣātkriyāyai ime",
    "K05adsp70-u:810": " 'rhatphalasākṣātkriyāyai saṃvartante. ime pratyekabodhaye saṃvartante. ime 'nuttarasyai",
    "K05adsp70-u:811": " samyaksaṃbodhaye saṃvartante?",
    "K05adsp70-u:812": " evaṃ kathaṃ pratiśrutkopmānāṃ pratibhāsopamānāṃmāyopamānāṃ marīcyupamānāṃ nirmitopamānām",
    "K05adsp70-u:813": " avastukānām abhāvasvabhāvānāṃ svalaksaṇaśūnyānāṃ vyavasthānaṃ bhavati. ime kuśalā",
    "K05adsp70-u:814": " dharmā ime akuśalā yāvad ime 'nuttarasyai samyaksaṃbodhaye saṃvartante?",
    "K05adsp70-u:815": " bhagavān āha:",
    "K05adsp70-u:816": " iha subhūte bālo 'śrutavān pṛthagjanaḥ. svapnam upalabhate. svapnadarśinam apy upalabhate.",
    "K05adsp70-u:817": " yāvan nirmitam upalabhate nirmitadarśinam apy upalabhate. sa svapnam upalabhya svapnadarśinam apy upalabhya:",
    "K05adsp70-u:818": " yāvan nirmitam upalabhya nirmitadarśinam apy upalabhya kuśalasaṃskārān abhisaṃskaroti. kāyena vācā manasā,",
    "K05adsp70-u:819": " akuśalasaṃskārān abhisaṃskaroti. kāyena vācā manasā,",
    "K05adsp70-u:820": " āneñjyān abhisaṃskārān [f. 276b] abhisaṃskaroti kāyena vācā manasā,",
    "K05adsp70-u:821": " tad bodhisattvo mahāsattvaḥ prajñāpāramitāyāṃ caran dvayo śūnyatayo sthitvā,",
    "K05adsp70-u:822": " atyantaśūnyatāyām anavarāgraśūnyatāyāṃ ca,",
    "K05adsp70-u:823": " sattvānāṃ dharman deśayati. śūnyaṃ traidhātukam etan,",
    "K05adsp70-u:824": " nāsty atra rūpaṃ vā vedanā vā saṃjñā vā. saṃskārā vā vijñānaṃ vā,",
    "K05adsp70-u:825": " skandhā vā dhātavo vā āyatanāni vā,",
    "K05adsp70-u:826": " svapna eṣa pratiśrutkaiṣā pratibhāṣa eṣa māyaiṣā marīcikaiṣā (AdSPG II 36)",
    "K05adsp70-u:827": " nirmitam etat. nāsti skandhā vā dhātavo vā āyatanāni vā. nāsty atra svapno na svapnadarśī",
    "K05adsp70-u:828": " na pratiśrutkā na pratiśrutkā śrotā. na pratibhāso na pratibhāsadarśī. na māyā na māyādarśī,",
    "K05adsp70-u:829": " na marīcika na marīcikadarśī. na nirmitaṃ na nirmitā. api tu khalu sarva ete dharmā avastukā abhāvasvabhāvās,",
    "K05adsp70-u:830": " tad yūyam askandheṣu skandhadarśina. adhātuṣu dhātusaṃjñina. anāyataneṣv āyatanasaṃjñina.",
    "K05adsp70-u:831": " api tu khalu pratītyasamutpannā ete sarvadharmā viparyāsasamutthitā karmavipākaparigṛhītā.",
    "K05adsp70-u:832": " kiṃ punar yūyam atra avastukeṣu dharmeṣu vastusaṃjñino bhavata. tad bodhisattvo mahāsattvaḥ",
    "K05adsp70-u:833": " prajñāpāramitāyāṃ carann upāyakauśalena ye matsariṇaḥ sattvās tān matsaryād vinivartya",
    "K05adsp70-u:834": " dānapāramitāyāṃ niyojayati. teṣāṃ ca dānaparityāgo mahābhogatāyai saṃvartate. sa",
    "K05adsp70-u:835": " tāṃś tataḥ uccālya śīlapāramitāyāṃ niyojayati. teṣāṃ tac chīlasamādānaṃ svargopapattaye",
    "K05adsp70-u:836": " saṃvartate. sa tataḥ uccālya samādhau niyojayati. teṣāṃ samādhibrahmalokopapattaye",
    "K05adsp70-u:837": " saṃvartate. evaṃ prathamā dhyānā dvitīye dhyāne dvitīyā dhyānā tṛtīye dhyāne. tṛtīyā",
    "K05adsp70-u:838": " dhyānā caturthe dhyāne. caturthād dhyānād ākāśānantyāyatanasamāpattau. vijñānantyāyatanasamāpattau.",
    "K05adsp70-u:839": " ākiṃcanyāyatanasamāpattau naivasaṃjñānāsaṃjñāyatanasamāpauau niyojayati. sa tato",
    "K05adsp70-u:840": " hīnād dānād dānaphalāc ca anekaparyāyeṇa vivecya anupadhiśeṣe nirvāṇadhātav āśvāsayati",
    "K05adsp70-u:841": " niveśayati pratiṣṭhāpayati. sa tataḥ śīlāc ca śīlaphalāc ca anekaparyāyeṇa vivecya",
    "K05adsp70-u:842": " anupadhiśeṣe nirvāṇadhātau pratiṣṭhāpayati. sa tataḥ samādheś ca samādhiphalāc ca",
    "K05adsp70-u:843": " anekaparyāyeṇa vivecya anupadhiśeṣe nirvāṇadhātau pratiṣṭhāpayati. caturṣu smṛtyupasthāneṣu",
    "K05adsp70-u:844": " caturṣu samyakprahāṇeṣu caturṣv iddhipādeṣu pañcasv indriyeṣu pañcasu baleṣu saptasu",
    "K05adsp70-u:845": " bodhyaṅgeṣu āryāṣṭāṅge mārge triṣu vimokṣamukheṣv aṣṭāsu vimokṣeṣu navasv anupūrvasamāpattiṣu",
    "K05adsp70-u:846": " daśasu tathāgatabaleṣu caturṣu vaiśāradyeṣu catasṛṣu pratisaṃvitsu mahāmaitryāṃ mahākaruṇāyām",
    "K05adsp70-u:847": " aṣṭādaśaṣv āveṇikeṣu buddhadharmeṣv aśvāsayati niveśayati vinayati pratiṣṭhāpayati.",
    "K05adsp70-u:848": " sa ebhir anāsravair dharmair arūpibhir anidarśanair apratighair ye srotaāpattiphalaṃ",
    "K05adsp70-u:849": " prārthayanti tān (AdSPG II 37)",
    "K05adsp70-u:850": " srotaāpattiphale pratiṣṭhāpayati. yāvad ye 'rhattvaṃ prārthayanti tān arhattve pratiṣṭhāpayati.",
    "K05adsp70-u:851": " ye pratyekabodhiṃ prārthayanti tān pratyekabodhau pratiṣṭhāpayati. ye 'nuttarāṃsamyaksaṃbodhiṃ",
    "K05adsp70-u:852": " prārthayanti teṣāṃ bodhimārgam ācaṣṭe upadiśati samuttejayati. saṃpraharṣayati. pratiṣṭhāpayati,",
    "K05adsp70-u:853": " evaṃ khalu subhūte bodhisattvo mahāsattvaḥ prajñāpāramitāyāṃ caran svapnopamānāṃ [f. 277a] sarvadharmāṇām avastukānām abhāvasvabhāvānāṃ svalakṣaṇaśūnyānāṃ vyavasthānaṃ karoti.",
    "K05adsp70-u:854": " evam ukte āyuṣmān subhūtir bhagavantam etad avocat:",
    "K05adsp70-u:855": " āścaryam idaṃ bhagavann adbhutadharmo yatra hi nāma bodhisattvo mahāsattva iha gaṃbhīrāyāṃ",
    "K05adsp70-u:856": " prajñāpāramitāyāṃ carann abhāvasvabhāvānāṃsarvadharmāṇām atyantaśūnyānām anavarāgraśūnyānāṃ",
    "K05adsp70-u:857": " sarvadharmāṇāṃ vyavasthānaṃ karoti,",
    "K05adsp70-u:858": " ime kuśalā dharmā ime akuśalā dharmā ime sāsravā dharmā ime anāsravā dharmāḥ yāvad ime saṃskṛtā dharmā ime asaṃskṛtā dharmāḥ.",
    "K05adsp70-u:859": " bhagavān āha:",
    "K05adsp70-u:860": " evam etat subhūte evam etat. āścaryam idaṃ bodhisattvānāṃ mahāsattvānām abdhutadharmo",
    "K05adsp70-u:861": " yadi iha gaṃbhīrāyāṃ prajñāpāramitāyāṃ caranto dharmāṇāṃ vyavasthānaṃ kurvanti. sacet",
    "K05adsp70-u:862": " punas tvaṃ subhūte janīyāye bodhisattvasya mahāsattvasya āścaryādbhuto dharmas tatsarvaśrāvakapratyekabuddhais",
    "K05adsp70-u:863": " tasya bodhisattvasya mahāsattvasya na sukaraḥ pratyupakāraḥ kartuṃ. na yuṣmābhiḥ",
    "K05adsp70-u:864": " sarvair api bodhisattvasya mahāsattvasya śakyaṃ sa dharmo 'bhibhavituṃ.",
    "K05adsp70-u:865": " subhūtir āha:",
    "K05adsp70-u:866": " katamo bhagavan bodhisattvasya mahāsattvasya abdhutadharma yaḥ sarvaśrāvakapratyekabuddhānāṃ na saṃvidyate?",
    "K05adsp70-u:867": " bhagavān āha:",
    "K05adsp70-u:868": " tena hi subhūte śṛṇu sādhu ca suṣṭu ca manasikuru,",
    "K05adsp70-u:869": " bhāṣiṣye 'haṃ te. iha subhūte bodhisattvo mahāsattvaḥ prajñāpāramitāyāṃ caran vipākīyāsu",
    "K05adsp70-u:870": " ṣaṭsu pāramitāsu sthitvā pañcasu ca abhijñāsu saptatṛṃśati ca bodhipakṣyeṣu dharmeṣu",
    "K05adsp70-u:871": " dhāraṇīmukheṣu samādhimukheṣu ca daśasu tathāgatabaleṣu caturṣu vaiśāradyeṣu catasṛṣu",
    "K05adsp70-u:872": " pratisaṃvitsu mahāmaitryāṃ mahākaruṇāyām aṣṭādaśaṣv āveṇikeṣu buddhadharmeṣu sthitvā",
    "K05adsp70-u:873": " diśvidikṣu lokadhātūṃ gatvā ye sattvā dānena (AdSPG II 38)",
    "K05adsp70-u:874": " anugrahītavyās tān dānena anugṛhṇāti. ye śīlena ye kṣāntyā ye vīryeṇa ye samādhinā",
    "K05adsp70-u:875": " ye prajñayā ye prathamena dhyānena ye dvitīyena ye tṛtīyena ye caturthena ye ākāśānantyāyatanasamāpattyā",
    "K05adsp70-u:876": " vijñānānantyāyatanasamāpattyā ākiṃcanyāyatanasamāpattyā naivasaṃjñānāsaṃjñāyatanasamāpattyā",
    "K05adsp70-u:877": " anugrahītavyās tāṃs tathaiva anugṛhṇāti. ye maitryānugrahītavyās tāṃ maitryānugṛhṇāti",
    "K05adsp70-u:878": " ye karuṇayā ye muditayā ye upekṣayānugrahītavyās tān upekṣayānugṛhṇāti. ye caturṣu",
    "K05adsp70-u:879": " smṛtyupasthānaiś caturbhiḥ samyakprahāṇaiś caturbhir iddhipādaiḥ pañcabhir indriyaiḥ",
    "K05adsp70-u:880": " pañcabhir balaiḥ saptabhir bodhyaṅgair āryāṣṭāṃgena mārgeṇānugrahītavyā ye śūnyatayā",
    "K05adsp70-u:881": " samādhinā ye ānimittena samādhinā ye apraṇihitena samādhinā anugrahītavyās tān apraṇihitena",
    "K05adsp70-u:882": " samādhinā anugṛhṇāti.",
    "K05adsp70-u:883": " subhūtir āha:",
    "K05adsp70-u:884": " kathaṃ bhagavan bodhisattvo mahāsattvo dānena sattvān anugṛhṇāti?",
    "K05adsp70-u:885": " bhagavān āha:",
    "K05adsp70-u:886": " iha subhūte bodhisattvo mahāsattvaḥ prajñāpāramitāyāṃ caran dānaṃ dadāty,",
    "K05adsp70-u:887": " annam annārthikebhyaḥ pānaṃ pānārthikebhyo mālyaṃ mālyārthikebhyaḥ gandhaṃ gandhārthikebhyo vilepanaṃ vilepanārthikebhyo:",
    "K05adsp70-u:888": " vastraṃ vastrārthikebhyaḥ śayyāsanaṃ śayyāsanārthikebhyo yāvad anyatarānyatarāṃ manuṣyakāṃ",
    "K05adsp70-u:889": " pariṣkārān dadāti. yathaiva tathāgatayā arhate samyaksaṃbuddhāya dadāti. tathaiva",
    "K05adsp70-u:890": " pratyekabuddhebhyo 'rhadbhyo 'nāgāmibhyaḥ sakṛdāgāmibhyaḥ srotaāpannebhyaḥ samyaggatebhyaḥ",
    "K05adsp70-u:891": " samyakpratipannebhyaḥ tathaiva manuṣyabhūtebhya. tathaiva tiryagyonigatebhyaḥ sarvebhyaḥ",
    "K05adsp70-u:892": " anānātvasaṃjñām upasthāpya dānaṃ dadāti. tat kasya hetoḥ?",
    "K05adsp70-u:893": " tathāpy anānātvaṃ sarvadharmāḥ,",
    "K05adsp70-u:894": " so 'nānātvaṃ dānaṃ dattvā anānātvasya dharmasya lābhī bhaviṣyati. yaduta sarvākārajñatāyā.",
    "K05adsp70-u:895": " sacet punar subhūte bodhisattvasya mahāsattvasya tiryagyonigataṃ [f. 277b] prāṇikam",
    "K05adsp70-u:896": " adakṣiṇīyaṃ dṛṣṭvā evaṃ cittam utpadyeta,",
    "K05adsp70-u:897": " samyaksaṃbuddho me dakṣiṇīyo na tiryagyonigata iti. na bodhisattvadharmo bhavet. tat kasya hetoḥ?",
    "K05adsp70-u:898": " na hi bodhisattvo mahāsattvo bodhaye cittam utpādy evam anuttarasyai samyaksaṃbodhaye saṃprasthita, ime mayā (AdSPG II 39)",
    "K05adsp70-u:899": " sattvā dānena anugrahītavyā ime na anugrahītavyā te dānena anugṛhītā kṣatriyamahāsālakuleṣu",
    "K05adsp70-u:900": " upapatsyante brāhmaṇamahāsālakuleṣu upapatsyante gṛhapatimahāsālakuleṣu upapatsyante.",
    "K05adsp70-u:901": " te tenaiva dānena anugṛhītā anupūrveṇa tribhir yānair anupadhiśeṣe nirvāṇadhātau",
    "K05adsp70-u:902": " parinirvāsyanti. saced bodhisattvaṃ mahāsattvaṃ sarvo janakāyor vādhyaṃ yāceta,",
    "K05adsp70-u:903": " tatra bodhisattvena mahāsattvena nānyaṃ cittaṃ notpādayitavyaṃ. dātavyaṃ vā na dātavyam ity,",
    "K05adsp70-u:904": " avikopitamānasena. dātavyam eva tasmai janapadakāyāyaḥ. tat kasya hetos?",
    "K05adsp70-u:905": " tathā hi sa janapadakāyasya arthe 'nuttarasyai samyaksaṃbodhaye saṃprasthitaḥ. sacet",
    "K05adsp70-u:906": " punaḥ vikalpayed garhyo bhavet teṣāṃ buddhānāṃ bhagavatāṃ teṣāṃ ca bodhisattvānāṃ",
    "K05adsp70-u:907": " mahāsattvānāṃ pratyekabuddhānām arhatāṃ śaikṣāṇāṃ sadevamānuṣyāsurasya ca lokasya,",
    "K05adsp70-u:908": " kena kilādhyīṣṭa:",
    "K05adsp70-u:909": " sarvasattvānāṃ trāṇaṃ bhava layanaṃ śaraṇaṃ parāyaṇam iti.",
    "K05adsp70-u:910": " punar aparaṃ subhūte saced bodhisattvasya mahāsattvasya manuṣyabhūto vā amanuṣyabhūto",
    "K05adsp70-u:911": " vā āgamya aṅgapratyaṅgāni cchetuṃ yāceta taṃ tadā tena na dvitīyaṃ cittam utpādayitavyaṃ.",
    "K05adsp70-u:912": " dāsye vā na dāsye vā. tat kasya hetoḥ?",
    "K05adsp70-u:913": " tathā hi tena bodhisattvena mahāsattvena sattvānām arthāya saṃcintya āśrayaḥ parigrahītaḥ. anena me ātmabhāvena sarvasattvānām arthaḥ kartavyaḥ. tenaivaṃ cittam utpādayitavyaṃ,",
    "K05adsp70-u:914": " yeṣām arthe mayā ātmabhāvaḥ upādattas te ayācitam eva gṛhītvā gacchatuṃ. evaṃ khalu subhūte bodhisattvena mahāsattvena prajñāpāramitāyāṃ śikṣitavyaṃ.",
    "K05adsp70-u:915": " punar apraṃ subhūte bodhisattvena mahāsattvena yācanakaṃ dṛṣṭvaivaṃ cittam utpādayitavyaṃ,",
    "K05adsp70-u:916": " ko veha dadāti kasmai vā dīyate kiṃ vā dīyate,",
    "K05adsp70-u:917": " sarveṣām eṣāṃ dharmāṇāṃ svabhāvo nopalabhyate. (AdSPG II 40)",
    "K05adsp70-u:918": " tat kasya hetoḥ?",
    "K05adsp70-u:919": " tathā hy ete dharmā atyantaśūnyatayā śūnyā. na hi śūnyatā kaścid dadāti vā āharate",
    "K05adsp70-u:920": " vā. evaṃ khalu subhūte bodhisattvena mahāsattvena prajñāpāramitāyāṃ śikṣitavyaṃ.",
    "K05adsp70-u:921": " yaduta adhyātmaśūnyatāyāṃ vā bahirdhāsūnyatāyāṃ vā. adhyātmabahirdhāśūnyatāyāṃ vā",
    "K05adsp70-u:922": " śūnyatāśūnyatāyāṃ vā paramārthaśūnyatāyāṃ vā prakṛtiśūnyatāyāṃ vā sarvadharmaśūnyatāyāṃ",
    "K05adsp70-u:923": " vā yāvat svalakṣaṇaśūnyatāyāṃ vā,",
    "K05adsp70-u:924": " sa iha śūnyatāyāṃ sthitvā yad dānaṃ dāsyati. tasya satatasamitaṃ dānapāramitāparipūrir",
    "K05adsp70-u:925": " bhaviṣyati. so 'nayā dānapāramitayā paripūryā na adhyātmikabāhyeṣu dharmeṣu cchidyamāneṣu",
    "K05adsp70-u:926": " vā bhidyamāneṣu vā evaṃ cittam utpādayiṣyati. na kaścit chinatti vā bhinatti vā.",
    "K05adsp70-u:927": " (VIII 5,1a). iha ahaṃ subhūte adrākṣaṃ buddhacakṣuṣā lokaṃ vyavalokayati pūrvasyāṃ",
    "K05adsp70-u:928": " diśi gaṅgānadīvālukopameṣu lokadhātuṣu bodhisattvān mahāsattvān saṃcintya mahānarakāt",
    "K05adsp70-u:929": " prapatya tāni mahānarakaduḥkāny upaśamayya tribhiḥ prātihāryais teṣāṃ nārakāṇāṃ sattvānāṃ",
    "K05adsp70-u:930": " dharman deśayanti. ṛddhiprātihāryeṇa ādeśanāprātihāryeṇa anuśāsanīprātihāryeṇa ca.",
    "K05adsp70-u:931": " tāni narakaduḥkhāny upaśamayya ādeśanāprātihāryeṇa dharman deśayanty anuśāsanī [f.",
    "K05adsp70-u:932": " 278a] prātihāryeṇa ca. te bodhisattvā mahāsattvā mahāmaitryā ca mahākaruṇayā ca mahāmuditayā",
    "K05adsp70-u:933": " ca mahopekṣayā ca dharman deśayanti. tatas te nairayikā sattvās teṣāṃ bodhisattvānāṃ",
    "K05adsp70-u:934": " mahāsattvānām antike cittaṃ prasādya tato mahānarakebhyo vyutthisthante. te tato",
    "K05adsp70-u:935": " mahānarakebhyo vyutthāya devamanuṣyāṇāṃ sabhāgatāyai upapadyante. anupūrveṇa ca tribhiḥ",
    "K05adsp70-u:936": " prātihāryair duḥkhasya antaṃ kurvanti. evaṃ dakṣiṇasyāṃ paścimāyām uttarasyām adhastād",
    "K05adsp70-u:937": " upariṣṭād anuvidikṣu lokadhātuṣu kartavyaṃ.",
    "K05adsp70-u:938": " (VIII 5,1b) yāvad iha ahaṃ subhūte buddhacakṣuṣā lokaṃ vyavalokayann adrākṣaṃ gaṅgāndīvālukopameṣu lokadhātuṣu bodhisattvān mahāsattvān buddhānāṃ bhagavatām upasthāyakāni,",
    "K05adsp70-u:939": " tāṃs te bodhisattvā mahāsattvā buddhān bhagavata upatiṣṭhanti tīvrayā bhaktyā priyeṇa na apriyeṇa manāpena na amanāpena gauraveṇa na agauraveṇa. (AdSPG II 41)",
    "K05adsp70-u:940": " yac ca te buddhā bhagavanto dharmaṃ bhāṣante tan te bodhisattvā mahāsattvā udgṛhṇanti.",
    "K05adsp70-u:941": " udgṛhya dhārayanti. na jātu vipraṇāśayanti. yāvad anuttarāṃ samyaksaṃbodhim abhisaṃbuddhyante.",
    "K05adsp70-u:942": " evaṃ dakṣiṇasyāṃ paścimāyām uttarasyām adhastād upariṣṭād anuvidikṣu lokadhātūsu.",
    "K05adsp70-u:943": " iha punar ahaṃ subhūte buddhacakṣuṣā lokaṃ vyavalokayann adrākṣaṃ pūrvasyāṃ diśi",
    "K05adsp70-u:944": " gaṅgānadīvālukopaṃcṣu lokadhātuṣu bodhisattvā mahāsattvās tairyagyonikānāṃ sattvānām",
    "K05adsp70-u:945": " arthāya ātmaparityāgān kurvataḥ. tatra te bodhisattvā mahāsattvā aṅgapratyaṅgāni",
    "K05adsp70-u:946": " cchitvā cchitvā daśasu dikṣu vikṣipanti. tad ye tairyagyonigatāḥ sattvās teṣāṃ bodhisattvānāṃ",
    "K05adsp70-u:947": " mahāsattvānāṃ māṃsāni khadanti. te teṣāṃ bodhisattvānāṃ mahāsattvānām antike maitriṃ",
    "K05adsp70-u:948": " pratilabhante. te tena maitrīpratilaṃbhena tatas tiryagyone vyutthiṣṭhante. vyutthāya",
    "K05adsp70-u:949": " devamanuṣyeṣu upapadyante. tatra upapannā buddhān bhagavataḥ ārāgayanti. te tān.",
    "K05adsp70-u:950": " buddhān bhagavataḥ upatiṣṭhanti. te teṣāṃ buddhānāṃ bhagavatām antikād dharmaṃ śrutvā",
    "K05adsp70-u:951": " tathātvāya pratipadyante. te 'nupūrveṇa anupadhiśeṣe nirvāṇadhātau parinirvānti.",
    "K05adsp70-u:952": " tribhir yānaiḥ śrāvakayānena vā pratyekabuddhayānena vā mahāyānena vā. evaṃ bahukarā",
    "K05adsp70-u:953": " hi subhūte bodhisattvā mahāsattvā ye 'nuttarasyai samyaksaṃbodhaye cittam utpādayanti.",
    "K05adsp70-u:954": " utpādya tathatvāya pratipadyante. evaṃ dakṣiṇasyāṃ paścimāyām uttarasyām adhaṣṭād",
    "K05adsp70-u:955": " upariṣṭād anuvidikṣu yāvad anupadhiśeṣe nirvāṇadhātau parinirvāsyati.",
    "K05adsp70-u:956": " (VIII 5,1c) iha ahaṃ subhūte buddhacakṣuṣā lokaṃ vyavalokayann adrākṣaṃ pūrvasyāṃ",
    "K05adsp70-u:957": " diśi gaṅgānadīvālukopameṣu lokadhātuṣu bodhisattvān mahāsattvān pretavaiṣayikānāṃ",
    "K05adsp70-u:958": " sattvānāṃ teṣu pretaviṣayeṣu yāni duḥkhāni tāni sarvāṇi pratipraśraṃbhayanti. tatra",
    "K05adsp70-u:959": " te pretavaiṣayikāḥ sattvās teṣāṃ bodhisattvānāṃ mahāsattvānām antike maitraṃ cittam",
    "K05adsp70-u:960": " utpādya tataḥ pretayoner vyutthiṣṭhante. te tataḥ pretayoner vyutthāya devaloke manuṣyaloke",
    "K05adsp70-u:961": " ca upapadyante. na ca kadācid buddhair bhagavadbhir virahitā bhavanti yāvan na anupadhiśeṣe",
    "K05adsp70-u:962": " nirvāṇadhātau parinirvṛtā bhavanti. evaṃ samantād daśasu dikṣu kartavyaṃ. evaṃ mahākaruṇāvihāri",
    "K05adsp70-u:963": " subhūte bodhisattvo mahāsattvaḥ sattvānām arthāya pratyupasthito yaduta parinirvāpanārthāya.",
    "K05adsp70-u:964": " (VIII 5,1d) iha punar ahaṃ subhūte buddhacakṣuṣā lokaṃ vyavalokayann (AdSPG II 42)",
    "K05adsp70-u:965": " adrākṣan [f. 278b] pūrvasyān diśi gaṅgānadīvālukopameṣu lokadhātuṣu bodhisattvān",
    "K05adsp70-u:966": " mahāsattvāṃś cāturmahārājakāyikānān devānān dharman deśayantas trāyastriṃśānāṃ devānāṃ",
    "K05adsp70-u:967": " yāmānāṃ tuṣitānāṃ nirmāṇaratīnāṃ parinirmitavaśavarttināṃ devānāṃ dharman deśayantaḥ,",
    "K05adsp70-u:968": " tat te devaputrās teṣāṃ bodhisattvānāṃ mahāsattvānām antikād dharmaṃ śrutvā anupūrveṇa",
    "K05adsp70-u:969": " tribhir yānair parinirvṛtāś ca parinirvānti ca parinirvāsyanti ca. tatra subhūtetye",
    "K05adsp70-u:970": " devaputrā udārikaiḥ pañcabhiḥ kāmaguṇair adhimūrcchitās,",
    "K05adsp70-u:971": " teṣāṃ tāni vimānāny ādīpya dharman deśayanti,",
    "K05adsp70-u:972": " anityā khalu mārṣaḥ sarvasaṃskārā duḥkhā anātmāno dhruvā anāśvāsikā vipariṇāmadharmaṇaḥ,",
    "K05adsp70-u:973": " kaḥ saṃskāreṣu viśvastamanā viharet. evaṃ samastadaśadikṣu kartavyaṃ.",
    "K05adsp70-u:974": " iha punar ahaṃ subhūte buddhacakṣuṣā lokaṃ vyavalokayann adrākṣaṃ bodhisattvān mahāsattvān",
    "K05adsp70-u:975": " pūrvasyāṃ diśi gaṅgānadīvālukopameṣu lokadhātuṣu ye brahmadṛṣṭāv abhiniviṣṭās tāṃs",
    "K05adsp70-u:976": " tebhyo dṛṣṭigatebhyo vivecayanti. kathaṃ bho mārṣā śūnyeṣu sarvadharmeṣu dṛṣṭīr utpādayatha.",
    "K05adsp70-u:977": " riktakeṣu tucchakeṣu sarvadharmeṣu dṛṣṭīr utpādayatha:",
    "K05adsp70-u:978": " evaṃ subhūte bodhisattvā mahāsattvā mahākaruṇāyāṃ sthitvā sattvānāṃ dharman deśayanti.",
    "K05adsp70-u:979": " āścaryam idaṃ subhūte bodhisattvānāṃ mahāsattvānām abdhutadharmaḥ. evaṃ dakṣiṇasyāṃ",
    "K05adsp70-u:980": " paścimāyām uttarasyām adhastād upariṣṭād anuvidikṣu.",
    "K05adsp70-u:981": " (VIII 5,le) iha āhaṃ subhūte buddhacakṣuṣā lokaṃ vyavalokayann adrāksaṃ bodhisattvān",
    "K05adsp70-u:982": " mahāsattvān pūrvasyān diśi gaṅgānādīvalukopameṣu lokadhātuṣu manuṣyāṃs caturbhiḥ",
    "K05adsp70-u:983": " saṃgrahavastubhiḥ saṃgṛhṇataḥ. katamaiś caturbhiḥ? (I)",
    "K05adsp70-u:984": " dānena, (II)",
    "K05adsp70-u:985": " priyavadyatayā, (III)",
    "K05adsp70-u:986": " arthacaryayā, (IV)",
    "K05adsp70-u:987": " samanārthatayā. [see on pp. 43-4. E.C.]",
    "K05adsp70-u:988": " (I) kathaṃ ca subhūte bodhisattvo mahāsattva dānena sattvān saṃgṛhṇāti?",
    "K05adsp70-u:989": " iha subhūte bodhisattvo mahāsattvo dvābhyāṃ dānābhyāṃ sattvān saṃgṛhṇāti. katamābhyāṃ dvābhyāṃ? yaduta (la)",
    "K05adsp70-u:990": " āmiṣadānena ca (Ib)",
    "K05adsp70-u:991": " dharmadānena ca.",
    "K05adsp70-u:992": " (AdSPG II 43)",
    "K05adsp70-u:993": " (la) kathaṃ ca subhūte bodhisattvo mahāsattvaḥ āmiṣadānena sattvān saṃgṛhṇāti?",
    "K05adsp70-u:994": " iha subhūte bodhisattvo mahāsattva prajñāpāramitāyāṃ caran. suvarṇaṃ vā rūpyaṃ vā",
    "K05adsp70-u:995": " maniṃ vā muktā vā. śaṅkhā vā śilān vā pravāḍaṃ vā rajataṃ vā jātarūpaṃ vā. annaṃ",
    "K05adsp70-u:996": " vā pānaṃ vā yānaṃ vā vastraṃ vā gandhaṃ vā mālyaṃ vā vilepanaṃ vā śayanaṃ vā āsanaṃ",
    "K05adsp70-u:997": " vā prājīvikaṃ vā striyo vā puruṣān vā aśvān vā hastino vā vā ātma [nnaīvanyatannaivam] anuśrāvayati:",
    "K05adsp70-u:998": " eta bho sattvā yathā (AdSPG II 44)",
    "K05adsp70-u:999": " tānavakam eva mayā citakam eva gṛhītvā gacchataḥ hāratha sa tad dānaṃ dattvā buddhaṃ",
    "K05adsp70-u:1000": " śaraṇaṃ gamayati. dharmaṃ śaranaṃ gamayati. saṃghaṃ śaraṇaṃ gamayati. kāṃścit pañcaśikṣāpadāni",
    "K05adsp70-u:1001": " grāhayati. kāṃścid aṣṭāṅgasamanvāgatam upavaṣam upavasati. kāṃścid daśakuśaleṣu karmapatheṣu",
    "K05adsp70-u:1002": " pratiṣṭhāpayati kāṃścit prathame dhyāne. yāvan naivasaṃjñānāsaṃjñāyatanasamāpattau",
    "K05adsp70-u:1003": " samādāpayati. kāṃścin maitryāṃ karuṇāyāṃ muditāyām upekṣāyāṃ samādāpayati. kāṃścid",
    "K05adsp70-u:1004": " buddhānusmṛtyāṃ dharmānusmṛtyāṃ saṃghānusmṛtyāṃ śilānusmṛtyāṃ tyāgānusmṛtyāṃ devatānusmṛtyāṃ",
    "K05adsp70-u:1005": " samādāpayati. kāṃści śubhādikāsu saṃjñāsu samutthāya pratyaveksaṇāṃ samādāpayati.",
    "K05adsp70-u:1006": " kāṃścid ākāreṣu. kāṃścic caturṣu smṛtyupasthāneṣu. kāṃścic caturṣu samyakprahāṇeṣu.",
    "K05adsp70-u:1007": " kāṃścic caturṣv ṛddhipādeṣu. kāṃści pañcasv indriyeṣu. kāṃści pañcasu baleṣu. kāṃścit",
    "K05adsp70-u:1008": " saptasu bodhyaṅgeṣu kāṃścid āryāṅge mārge. kāṃścic chūnyatānimittāpraṇihiteṣu samādhivimokṣamukheṣu",
    "K05adsp70-u:1009": " kāṃścid aṣṭāsu vimokṣeṣu kāṃścin navasv anupūrvasamāpattiṣu. kāṃścid daśasu tathāgatabaleṣu.",
    "K05adsp70-u:1010": " kāṃścic caturṣu [f. 279a] vaiśāradyeṣu kāṃcic catasrasu pratisaṃvitsu kāṃcin mahāmaitryāṃ",
    "K05adsp70-u:1011": " mahākaruṇāyāṃ kāṃścid aṣṭādaśasv āveṇikeṣu buddhadharmeṣu kāṃścid dvātṛṃśamahāpuruṣalaksaṇapariniṣpattau",
    "K05adsp70-u:1012": " kāṃścid aśītyanuvyañjaneṣu kāṃścit srotaāpattiphale kāṃścit sakṛdāgāmiphale. kāṃścid",
    "K05adsp70-u:1013": " anāgamīphale kāṃścid arhattve kāṃścit pratyekabodhau (AdSPG II 45)",
    "K05adsp70-u:1014": " pratiṣṭhāpayati. evaṃ khalu subhūte bodhisattvo mahāsattvaḥ prajñāpāramitāyāṃ caran",
    "K05adsp70-u:1015": " sarvasattvānām āmiṣadānaṃ dadāty uttare ca yogakṣeme pratiṣṭhāpayati. ayaṃ subhūte",
    "K05adsp70-u:1016": " bodhisattvasya mahāsattvasya āścaryādbhutadharmaḥ.",
    "K05adsp70-u:1017": " (Ib) kathaṃ ca subhūte bodhisattvo mahāsattvaḥ prajñāpāramitāyāṃ caran sattvān dharmadānena anugṛhṇāti?",
    "K05adsp70-u:1018": " dve ime subhūte dharmadāne (Iba)",
    "K05adsp70-u:1019": " laukikaṃ ca (Ibb)",
    "K05adsp70-u:1020": " lokottaraṃ ca.",
    "K05adsp70-u:1021": " (Iba) tatra katarat subhūte laukikan dharmadānaṃ?",
    "K05adsp70-u:1022": " yā laukikānāṃ dharmāṇām ācakṣaṇā deśanā saṃprakāśanā. tadyathā aśubhaparivartakasya,",
    "K05adsp70-u:1023": " caturṇāṃ dhyānānāṃ caturṇāṃ brahmavihārāṇāñ catasṛṇām ārūpyasamāpattīnāṃ,",
    "K05adsp70-u:1024": " ye 'pi kecid anye laukikā dharmā sādhāraṇā. bālapṛthagjanair,",
    "K05adsp70-u:1025": " idaṃ subhūte laukikan dharmadānaṃ. sa khalu punaḥ subhūte bodhisattvo mahāsattva",
    "K05adsp70-u:1026": " idaṃ laukikaṃ dharmadānaṃ dattvā anekaparyāyeṇa tataḥ samādānād vivecayati. vicevya",
    "K05adsp70-u:1027": " upāyakauśalena āryadharmeṣu pratiṣṭhāpayaty āryadharmāṇāñ ca phale. katame ca āryadharmā",
    "K05adsp70-u:1028": " katamac ca āryadharmāṇāṃ phalaṃ?",
    "K05adsp70-u:1029": " āryadharmā ucyante saptatṛṃśad bodhipakṣyā dharmās trīṇi vimokṣamukhāni,",
    "K05adsp70-u:1030": " āryadharmāṇāṃ phalaṃ srotaāpattiphalaṃ. yāvad arhatvaṃ. api tu khalu subhūte bodhisattvasya",
    "K05adsp70-u:1031": " mahāsattvasya āryadharmā yat srotaāpattiphale jñānaṃ yāvad arhattve jñānaṃ. pratyekabodhau",
    "K05adsp70-u:1032": " jñānaṃ. yāvat saptatṛṃśati bodhipakṣyeṣu dharmeṣu jñānaṃ yāvad daśasu tathāgatabaleṣu",
    "K05adsp70-u:1033": " jñānaṃ. yāvan mahāmaitryāṃ mahākaruṇāyāṃ mahāmuditāyāṃ mahopekṣāyāṃ jñānaṃ. ye 'py",
    "K05adsp70-u:1034": " anye laukikalokottarā dharmā sāsravānāsravā saṃskṛtā asaṃskṛtā dharmās tatra yaj",
    "K05adsp70-u:1035": " jñānaṃ yāvat sarvākārajñatā ima ucyante bodhisattvasya mahāsattvasya āryadharmāḥ.",
    "K05adsp70-u:1036": " katamac ca bodhisattvasya mahāsattvasya āryadharmāṇāṃ phalaṃ?",
    "K05adsp70-u:1037": " yāvat sarvavāsanānusandhiprahāṇam idam ucyate bodhisattvasya mahāsattvasya āryadharmāṇāṃ phalaṃ.",
    "K05adsp70-u:1038": " athāyuṣmān subhūtir bhagavantam etad avocat:",
    "K05adsp70-u:1039": " kiṃ punar bhagavan bodhisattvo mahāsattvaḥ sarvākārajñatām anuprāpnoti?",
    "K05adsp70-u:1040": " bhagavān āha:",
    "K05adsp70-u:1041": " evam etat subhūte evam etad,",
    "K05adsp70-u:1042": " bodhisattvo mahāsattvaḥ sarvākārajñatām anuprāpnoti.",
    "K05adsp70-u:1043": " (AdSPG II 46)",
    "K05adsp70-u:1044": " āha: yadi bhagavan bodhisattvo mahāsattva sarvākārajñatām anuprāpnoti. tad bodhisattvasya mahāsattvasya tathāgatasya ca kiṃ nānākaraṇaṃ?",
    "K05adsp70-u:1045": " bhagavān āha:",
    "K05adsp70-u:1046": " asti nānākaraṇaṃ.",
    "K05adsp70-u:1047": " āha: kataman nānākaraṇam iti?",
    "K05adsp70-u:1048": " bhagavān āha:",
    "K05adsp70-u:1049": " bodhisattvo mahāsattvaḥ sarvākārajñatām anuprāpnoti. tathāgataḥ punaḥ prāptajñāna ucyate. tat kasya hetoḥ?",
    "K05adsp70-u:1050": " na hy anyad bodhisattvasya cittam upalabhyate 'nyas tathāgatasya arhataḥ samyaksaṃbuddhasya",
    "K05adsp70-u:1051": " yatra sthitvā sarvadharmeṣv anandhakāratā anuprāptā. idaṃ subhūte bodhisattvasya",
    "K05adsp70-u:1052": " mahāsattvasya laukikan dharmadānaṃ,",
    "K05adsp70-u:1053": " yaduta niśraya bhavati. lokottaradharmadānaṃ. evaṃ khalu subhūte bodhisattvo mahāsattvaḥ sattvān laukike dharmadāne niyojya upāyakauśalena yāvat sarvākārajñatāyāṃ pratiṣṭhāpayati.",
    "K05adsp70-u:1054": " (VIII 5,2) (Ibb) katamac ca subhūte bodhisattvasya mahāsattvasya lokottaraṃ dharmadānam asādhāraṇaṃ sarvabālapṛthagjanaiḥ. tadyathā (la)",
    "K05adsp70-u:1055": " catvāri smṛtyupasthānāni (1b)",
    "K05adsp70-u:1056": " catvāri samyakprahāṇāni, [f. 279b] (1c)",
    "K05adsp70-u:1057": " catvāra ṛddhipādāḥ, (1d)",
    "K05adsp70-u:1058": " pañcendriyāṇi (1e)",
    "K05adsp70-u:1059": " pañcabalāni, (1f)",
    "K05adsp70-u:1060": " sapta bodhyaṅgāni, (lg)",
    "K05adsp70-u:1061": " āryāṣṭāṅgo mārgaḥ, (A)",
    "K05adsp70-u:1062": " triṇi vimokṣamukhāni, (3)",
    "K05adsp70-u:1063": " aṣṭau vimokṣā, (4)",
    "K05adsp70-u:1064": " nava anupūrvasamāpattayaḥ, (13)",
    "K05adsp70-u:1065": " daśa tathāgatabalāni, (14)",
    "K05adsp70-u:1066": " catvāri vaiśāradyāni, (10)",
    "K05adsp70-u:1067": " catasraḥ pratisaṃvido, (B)",
    "K05adsp70-u:1068": " mahāmaitrī (19)",
    "K05adsp70-u:1069": " mahākaruṇā, (20)",
    "K05adsp70-u:1070": " aṣṭādaśāveṇikā buddhadharmāḥ, (C)",
    "K05adsp70-u:1071": " dvātṛṃśan mahāpuruṣalakṣaṇāny, (D)",
    "K05adsp70-u:1072": " aśītim anuvyañjanāni, (E)",
    "K05adsp70-u:1073": " pañcadhāraṇīmukhaśatāni, (F)",
    "K05adsp70-u:1074": " samādhimukhaśatāni. idam ucyate lokottaraṃ dharmadānaṃ na laukikaṃ.",
    "K05adsp70-u:1075": " (la) katamāni ca subhūte catvāri smṛtyupasthānāni? yaduta (i)",
    "K05adsp70-u:1076": " adhyātmakāye kāyānupaśyī viharati. bahirddhākāye kāyānupaśyī viharaty,",
    "K05adsp70-u:1077": " adhyātmabahirddhā kāye kāyānupaśyī viharaty,",
    "K05adsp70-u:1078": " ātāpī saṃprajānan smṛtimān vinīya loke 'bhiddhyādaurmanasye,",
    "K05adsp70-u:1079": " samudayānupaśyī ca kāye viharati. vyayānupapaśyī ca kāye viharati. samudayavyayānupaśyī ca kāye viharaty,",
    "K05adsp70-u:1080": " aniśritaś ca viharati. [na ca jātu] loke upādadāti. evaṃ (ii)",
    "K05adsp70-u:1081": " vedanāsv evaṃ (iii)",
    "K05adsp70-u:1082": " citte evaṃ (iv) dharmeṣu.",
    "K05adsp70-u:1083": " (1b) katamāni ca subhūte samyakprahāṇāni? (i)",
    "K05adsp70-u:1084": " anutpannānāṃ pāpakānām akuśalānān dharmāṇām anutpādāya cchandaṃ janayaty, (ii)",
    "K05adsp70-u:1085": " utpannānāṃ prahāṇāya vyāyacchate, (iii)",
    "K05adsp70-u:1086": " anutpannānāṃ kuśalānāṃ dharmāṇām (AdSPG II 47)",
    "K05adsp70-u:1087": " utpādāya cchandaṃ janayati vīryam ārabhate. (iv)",
    "K05adsp70-u:1088": " utpannānāṃ vṛddhaye vaipulyatāyai bhāvanāpāripūryai cchandaṃ janayati.",
    "K05adsp70-u:1089": " (lc) katame ca subhūte ṛddhipādāḥ?",
    "K05adsp70-u:1090": " cchandasamādhiprahāṇasaṃskārasamanvāgataś cittavīryamīmāṃsāsamādhiprahāṇasaṃskārasamanvāgatam ṛddhipādaḥ.",
    "K05adsp70-u:1091": " (ld) katamāni ca pañcendriyāṇi?",
    "K05adsp70-u:1092": " śraddhendriyaṃ vīryendriyaṃ smṛtīndriyaṃ samādhīndriyaṃ prajñendriyam imāny ucyante pañcendriyāṇi.",
    "K05adsp70-u:1093": " (le) katamāni ca pañcabalāni?",
    "K05adsp70-u:1094": " śraddhābalaṃ vīryabalaṃ smṛtibalaṃ samādhibalaṃ prajñābalaṃ,",
    "K05adsp70-u:1095": " imāny ucyante pañcabalāni.",
    "K05adsp70-u:1096": " (1f) katamāni ca subhūte saptabodhyaṅgāni?",
    "K05adsp70-u:1097": " smṛtisaṃbodhyaṅgaṃ dharmavicayasaṃbodhyaṅgaṃ,",
    "K05adsp70-u:1098": " vīryasaṃbodhyaṅgaṃ pritisaṃbodhyaṅgaṃ praśrabdhisaṃbodhyaṅgaṃ samādhisaṃbodhyaṅgam upekṣāsaṃbodhyaṅgaṃ,",
    "K05adsp70-u:1099": " imāny ucyante saptabodhyaṅgāni.",
    "K05adsp70-u:1100": " (lg) katamaś ca subhūte āryāṣṭāṃgo mārgaḥ?",
    "K05adsp70-u:1101": " tadyathā samyagdṛṣṭiḥ samyaksaṃkalpa samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ,",
    "K05adsp70-u:1102": " ayam ucyate āryāṣṭāṅgo mārgaḥ.",
    "K05adsp70-u:1103": " (A) tatra katame trayas samādhayaḥ?",
    "K05adsp70-u:1104": " śūnyatāsamādhir ānimittasamādhir apraṇihitasamādhiḥ,",
    "K05adsp70-u:1105": " katamaś ca śūnyatāsamādhiḥ?",
    "K05adsp70-u:1106": " yā śūnyākāreṇa viviktākāreṇa ca cittasyaikagratā ayam ucyate śunyatāsamādhiḥ. tatra katamaś ca ānimittasamādhiḥ?",
    "K05adsp70-u:1107": " yā śāntākāreṇa cittasyaikagratā ayam ucyate ānimittasamādhiḥ. katamaś ca apraṇihitaḥ samādhiḥ?",
    "K05adsp70-u:1108": " yā anityākāreṇa duḥkhākāreṇa ca. cittasyaikāgratā ayam ucyate apraṇihitasamādhiḥ.",
    "K05adsp70-u:1109": " (3) katame 'ṣṭau vimokṣā? (i)",
    "K05adsp70-u:1110": " rūpīrūpāṇi paśyaty ayaṃ prathamo vimokṣaḥ. (ii)",
    "K05adsp70-u:1111": " adhyātmarūpasaṃjñī bahirdhārūpāṇi paśyaty ayaṃ dvitīyo vimokṣaḥ. (iii)",
    "K05adsp70-u:1112": " śubhatvam apy adhimukto bhavaty ayaṃ tritīyo vimokṣaḥ. (iv)",
    "K05adsp70-u:1113": " sa sarvaśo rūpasaṃjñānāṃsamatikramāt pratighasaṃjñānām astaṅgamāt nānātvasaṃjñānām",
    "K05adsp70-u:1114": " amanasikārād anantam ākāśam ity ākāśānantyāyatanam upasaṃpadya viharaty ayaṃ caturtho vimokṣaḥ. (v)",
    "K05adsp70-u:1115": " sa sarvaśa ākāśānantyāyatanasamatikramād anantaṃ vijñānam iti vijñānānantyāyatanam upasaṃpadya viharaty. ayaṃ pañcamo [f. 280a] vimokṣaḥ. (vi)",
    "K05adsp70-u:1116": " sa sarvaśo vijñānānantyāyatanasamatikramān nāsti kiṃcid ity ākiṃcanyāyatanam upasanipadya viharaty ayaṃ ṣaṣṭo vimokṣaḥ. (vii)",
    "K05adsp70-u:1117": " sa sarvaśa ākiṃcanyāyatanasamatikramān naivasaṃjñānāsaṃjñāyatanam upasaṃpadya viharaty ayaṃ saptamo vimokṣaḥ. (viii)",
    "K05adsp70-u:1118": " sa sarvaśo naivasaṃjñānāsaṇijñāyatanasamatikramāt saṃjñāvedayitanirodham (AdSPG II 48)",
    "K05adsp70-u:1119": " upasaṃpadya viharaty ayam aṣṭamo vimokṣaḥ. ima ucyante 'ṣṭau vimokṣāḥ.",
    "K05adsp70-u:1120": " (4) katamāni ca navānupūrvasamāpattayaḥ?",
    "K05adsp70-u:1121": " ihaikatyo (i)",
    "K05adsp70-u:1122": " viviktam eva kāmair viviktaṃ pāpakair akuśalair dharmair savitarkaṃ savicāraṃ vivekajaṃ. prītisukhaṃ prathaman dhyānam upasaṃpadya viharati. yāvan (viii)",
    "K05adsp70-u:1123": " naivasaṃjñānāsaṃjñāyatanasamāpattim upasaṃpadya viharati. (ix)",
    "K05adsp70-u:1124": " sa sarvaśo naivasaṃjñānāsaṃjñāyatanasamatikramāt saṃjñāvedayitanirodham upasaṃpadya viharati. imāny ucyante navānupūrvasamāpattaya.",
    "K05adsp70-u:1125": " (13) katamāni ca subhūte daśatathāgatabalāni?",
    "K05adsp70-u:1126": " iha subhūte tathāgata (i)",
    "K05adsp70-u:1127": " sthānaṃ ca sthānato yathābhūtaṃ prajānāti. asthānaṃ ca asthānato yathābhūtaṃ prajānāti. (ii)",
    "K05adsp70-u:1128": " atītānāgatapratyutpannānāṃ karmāṇāṃ karmasamādānāṃ sthānaśo hetuśo vipākaṃ yathābhūtaṃ prajānāti. (vii)",
    "K05adsp70-u:1129": " indriyabalabodhyaṅga. dhyānasamādhisamāpatti. saṃkleśavyavadānaṃ yathābhūtaṃ prajānāti. (v)",
    "K05adsp70-u:1130": " parasattvānāṃ parapudgalānāṃm indriyaparāparajñatā yathābhūtaṃ prajānāti. (iv)",
    "K05adsp70-u:1131": " parasattvānāṃ parapudgalānāṃ nānādhimuktikatāṃ yathābhūtaṃ prajānāti. (vi)",
    "K05adsp70-u:1132": " sarvatrāgaminīṃ pratipadaṃ yathābhūtaṃ prajānāti. (iii)",
    "K05adsp70-u:1133": " nānādhātuṃ lokam anekadhātuṃ yathābhūtaṃ prajānāti. (viii)",
    "K05adsp70-u:1134": " anekavidhaṃ pūrvenivāsam anusmarati:",
    "K05adsp70-u:1135": " ekaṃ vā jātiṃ yāvat sākāraṃ soddeśam anekavidhaṃ pūrvanivāsam anusmarati. (ix)",
    "K05adsp70-u:1136": " divyena cakṣuṣā viśuddhena atikrānta mānuṣena sattvān paśyati. yāvat sugatau svargaloke deveṣu upapadyamānān. (x)",
    "K05adsp70-u:1137": " āsravāṇāṃ kṣayād anāsravaṃ cetovimuktiṃ prajñāvimuktiṃ yathābhūtaṃ prajānāti. imāni daśatathāgatabalāni.",
    "K05adsp70-u:1138": " (14) katamāni ca subhūte tathāgatasya catvāri vaiśāradyāni? (i)",
    "K05adsp70-u:1139": " samyaksaṃbuddhasya me pratijānata ime dharmā anabhisaṃbuddhā ity atra vata me kaścit",
    "K05adsp70-u:1140": " sadevake loke samārake sabrahmake sabrahmaṇa [brāṇikāyā]prajāyāṃ saha dharmeṇa codayet",
    "K05adsp70-u:1141": " iti. nimittam etan na samanupaśyāmi. nimittam etad asamanupaśyan kṣemaprāpto viharāmy abhayaprāpta,",
    "K05adsp70-u:1142": " ārṣabhaṃ sthānaṃ pratijānāmi:",
    "K05adsp70-u:1143": " parṣadgataḥ samyakṣiṃhanādaṃ nadāmi brahmaṃ cakraṃ pravartayāmy apravartanīyaṃ śramaṇena vā brāhmaṇena vā devena vā māreṇa vā brahmaṇā vā kenaciddhā punar loke saha dharmeṇa. (ii)",
    "K05adsp70-u:1144": " kṣīṇāsravasya vata me pratijānata. ime āsravāḥ aparikṣīṇāḥ, yāvad (iii)",
    "K05adsp70-u:1145": " ye khalu punar mayā antarāyikā dharmā ākhyātās tāṃ pratiṣevamāṇo nālam antarāyeti. (AdSPG II 49)",
    "K05adsp70-u:1146": " yāvad (iv)",
    "K05adsp70-u:1147": " yā me pratipad ākhyātā āryo nairyāṇikyo nairvedhikyas,",
    "K05adsp70-u:1148": " tat karasya samyagduḥkhakṣayāya tāḥ pratisevamāṇo na niryāyāt samyagduḥkhakṣayāya,",
    "K05adsp70-u:1149": " yāvad imāni catvāri vaiśāradyāni.",
    "K05adsp70-u:1150": " (10) katamāś ca tathāgatasya catasraḥ pratisaṃvidaḥ?",
    "K05adsp70-u:1151": " tadyathā arthapratisaṃvid dharmapratisaṃvin niruktipratisaṃvit pratibhānapratisaṃvit. tāḥ punaḥ katamāḥ?",
    "K05adsp70-u:1152": " arthāraṃbaṇā dharmāraṃbaṇā niruktyāraṃbaṇā pratibhānāraṃbaṇā.",
    "K05adsp70-u:1153": " (20) katame ca subhūte [f. 280b] tathāgatasya aṣṭādaśāveṇikā buddhadharmāḥ? (i)",
    "K05adsp70-u:1154": " nāsti tathāgatasya skhalitaṃ, (ii)",
    "K05adsp70-u:1155": " nāsti ravitaṃ, (iii)",
    "K05adsp70-u:1156": " nāsti muṣitasmṛtitā, (v)",
    "K05adsp70-u:1157": " nāsty asamāhitaṃ ciUaṃ, (iv)",
    "K05adsp70-u:1158": " nāsti nānātvasaṃjñā, (vi)",
    "K05adsp70-u:1159": " nāsty apratisaṃkhyāyopekṣā, (vii)",
    "K05adsp70-u:1160": " nāsti cchandasya hāniḥ, (viii)",
    "K05adsp70-u:1161": " nāsti vīryasya hāniḥ, (ix)",
    "K05adsp70-u:1162": " nāsti smṛter hāniḥ, (x)",
    "K05adsp70-u:1163": " nāsti samādher hāniḥ, (xi)",
    "K05adsp70-u:1164": " nāsti prajñāyā hānir, (xii)",
    "K05adsp70-u:1165": " nāsti vimukter hānir,",
    "K05adsp70-u:1166": " nāsti vimuktijñānadarśanasya hāniḥ. (xiii)",
    "K05adsp70-u:1167": " sarvaṃ kāyakarma jñānapūrvaṃgamaṃ jñānānuparivartti. (xiv)",
    "K05adsp70-u:1168": " sarvaṃ vākkarma jñānānupūrvaṃgamaṃ jñānānuparivartti. (xv)",
    "K05adsp70-u:1169": " sarvaṃ manaskarma jñānapūrvaṃgamaṃ jñānānuparivartti. (xvi)",
    "K05adsp70-u:1170": " atīte 'dhvany apratihatam asaṅgaṃ jñānadarśanaṃ pravartate. (xvii)",
    "K05adsp70-u:1171": " anāgate 'dhvany apratihatam asaṅgaṃ jñānadarśanaṃ pravartate. (xviii)",
    "K05adsp70-u:1172": " pratyutpanne 'dhvany apratihatam asaṅgaṃ jñānadarśanaṃ pravartate. ime 'ṣṭādaśāveṇikā buddhadharmāḥ.",
    "K05adsp70-u:1173": " (C) katamāni ca subhūte tathāgatasya dvātṛṃśan mahāpuruṣalakṣaṇāṃ? (1)",
    "K05adsp70-u:1174": " supratiṣṭhitapādaḥ sa bhagavāṃ. tatraidaṃ supratiṣṭhitapādatā. sarvavadbhyāṃ pādatalābhyāṃ",
    "K05adsp70-u:1175": " samaṃ pṛthivīṃ spṛśati. tadyathāpi nāma samudgābhyāṃ. sapi cābhyonnatāvanamati. niṃmaunnamati. (2)",
    "K05adsp70-u:1176": " cakra aṅkapādatalaḥ sa bhagavān. tatreyaṃ cakrāṅkapādatalatā. pādayor asya cakre jāte sahasrāre sanābhike sanemike sarvākāraparipūrṇe. (3)",
    "K05adsp70-u:1177": " mṛdutaruṇahastapādatalaḥ sa bhagavān. mṛdv asya hastapādaṃ yathā na anyeṣāṃ. (4)",
    "K05adsp70-u:1178": " dīrgha aṅgulīkaḥ sa bhagavān. tatreyaṃ dīrghāṅgulīkatā. dīrgham asya aṅgulayo hastapāde yathā na anyeṣāṃ. (5)",
    "K05adsp70-u:1179": " jālahastapāda sa bhagavān. tatreyaṃ jālahastapādatā. haṃsarājasyaiva asya sajālaṃ hastapādaṃ. (6)",
    "K05adsp70-u:1180": " āyatanapārṣṇi sa bhagavān. tatreyam āyatanapārṣṇitā. āyate asya pārṣṇī atirekeṇa yathā na anyeṣāṃ. (7)",
    "K05adsp70-u:1181": " ucchaṅkhapāda sa bhagavān. tatreyam ucchaṅkhapādatā. uccair asya jātau gulphau bhavataḥ. (8)",
    "K05adsp70-u:1182": " aiṇeyajaṃghaḥ sa bhagavān. tratreyam aiṇeyajaṃghatā. anupūrvasamudgate asya jaṃghe tadyathāpi (AdSPG II 50)",
    "K05adsp70-u:1183": " nāma aiṇeyasya mṛgarājasya. (9)",
    "K05adsp70-u:1184": " prabhūtaṛjusujātagātraḥ sa bhagavān. tatreyaṃ prabhūtaṛjusujātagātratā. akubjam abhagnaṃ sujātaṃ sarvākārai sapta aratnyucchrāyeṇa anurūpavistaram asya gātraṃ bhavati. (1O)",
    "K05adsp70-u:1185": " ājānubāhu sa bhagavān. tatreyam ājānubāhutā. sthito 'navanaman yadā ākāṅkṣati tadā dvābhyāṃ pāṇitalābhyām ubhe jānumaṇḍale parāmṛśati. saṃparāmārṣṭi:",
    "K05adsp70-u:1186": " kośāhitavastiguhya sa bhagavān. tatreyaṃ kośāhitavastiguhyatā. tadyathā abhijātasya hastyājānesyasya aśvājāneyasya vā. (12)",
    "K05adsp70-u:1187": " ekaikalomā sa bhagavān. tatreyam ekaikalomatā. sarvaromakūpeṣv ekaikaṃ lomaṃ jātaṃ mṛdu kuṇḍalakajātaṃ. pradakṣiṇāvartaṃ. (13)",
    "K05adsp70-u:1188": " ūrdhvāṃgalomā sa bhagavān. tatreyam ūrdhvāṃgalomatā. ūrdhvamukhāny asya keśalomāni jātāni. nīlāni mṛdūni kuṇḍalakajātāni pradakṣiṇāvartāni.",
    "K05adsp70-u:1189": " ślakṣṇasūkṣmacchaviḥ sa bhagavān. tatreyaṃ ślakṣṇasūkṣmacchavitā. na asya jalaṃ vā rajo vā kāye śliṣyati. (15)",
    "K05adsp70-u:1190": " suvarṇavarṇa sa bhagavān. abhirūpa prāsādikaḥ. tatreyaṃ suvarṇavarṇacchavitā. tayā suvarṇavarṇatayā kāṃcanapaṭṭasannikāśo 'sya kāyo 'tyarthaṃ bhrājate. (16)",
    "K05adsp70-u:1191": " saptotsada sa bhagavān. tatreyaṃ saptotsadatā. adhastāt pādatalayor dvāv utsadau",
    "K05adsp70-u:1192": " jātāv abhirūpau prāsādikau darśanīyāv upacitamāṃsaśoṇitena. dvayo pāṇyo dvāv utsadau",
    "K05adsp70-u:1193": " jātāv abhirūpau prāsādikau [f. 281a] darśanīyāv upacitamāṃsaśoṇitena. dvayor aṃsakūṭayor",
    "K05adsp70-u:1194": " dvāv utsadau jātāv abhirūpau prāsādikau darśanīyāv upacitamāṃsaśoṇitena. pṛṣṭato",
    "K05adsp70-u:1195": " grīvāyām eka utsado jāto 'bhirūpaḥ prāsādiko darśanīya upacitatvaṅmāṃsaśoṇitena. (17)",
    "K05adsp70-u:1196": " siṃhapūrvārdhakāyaḥ sa bhagavān. tatreyaṃ siṃhapūrvārdhakāyatā. siṃhasyaiva asya mṛgarājasya vistīrṇaḥ pūrvordhakāyo bhavati. (18)",
    "K05adsp70-u:1197": " saṃvṛttaskandha sa bhagavān. tatreyaṃ saṃvṛttaskandhatā. pīnāc asya sarvataḥ upacitau skandhau bṛhavataḥ. (19)",
    "K05adsp70-u:1198": " citāntarāṃsas sa bhagavān. tatreyaṃ citāntarāṃsatā. uro vistāropacayāc cito 'sya bhavanty antarāṃsaḥ. (20)",
    "K05adsp70-u:1199": " nyagrodhaparimaṇḍala sa bhagavān. tatreyaṃ nyagrodhaparimaṇḍalatā. yāvad asya ārohas tāvat pariṇāha yāvat pariṇāhas tāvad āroha. (21)",
    "K05adsp70-u:1200": " siṃhahanus sa bhagavān. tatreyaṃ siṃhahanutā. siṃhasyaiva asya vṛttau hanū bhavataḥ. (22)",
    "K05adsp70-u:1201": " catvāriṃśaddantaḥ sa bhagavān. tatreyaṃ catvāriṃśaddantatā. adhastād asya viṃśatir dantā upariṣṭā( viṃśati. (23)",
    "K05adsp70-u:1202": " aviraladanta sa bhagavān. tatreyam aviraladantatā. sahitā asya dantā bhavanti. (24)",
    "K05adsp70-u:1203": " samadanta sa bhagavān. tatreyaṃ samadantatā. anunnata avanatā asya dantā bhavanti. (25)",
    "K05adsp70-u:1204": " śukladanta sa bhagavān. tatreyaṃ śukladantatā. (AdSPG II 51)",
    "K05adsp70-u:1205": " jyotiṣmanto 'sya dantā bhavanti. (26)",
    "K05adsp70-u:1206": " rasarasāgratāhāras sa bhagavān. tatreyaṃ rasarasāgrahāratā. rijyo 'sya kaṇṭhe rasāhārinyo jātā bhavanty,",
    "K05adsp70-u:1207": " jihva avakrā. avivarṇās,",
    "K05adsp70-u:1208": " tābhiḥ supratiṣṭhitābhiḥ sirābhiḥ kāyo 'tyarthaṃ śobhate. (27)",
    "K05adsp70-u:1209": " prabhūtajihva sa bhagavān. tatreyaṃ prabhūtajihvatā. yadā ākāṃksati jihvāyobhe karṇe srotasi parāmṛśati saṃparāmārṣṭi:",
    "K05adsp70-u:1210": " ubhe cakṣuḥ srotasi sarvaṅkakeśaparyantaṃ mukhamaṇḍalaṃ jihvāyā ācchādayati. (28)",
    "K05adsp70-u:1211": " brahmasvaraḥ sa bhagavān. tatreyaṃ brahmasvaratā. yad asya ke?",
    "K05adsp70-u:1212": " sāhasryāṃ parṣado svaro yathā abhyantare śruyate,",
    "K05adsp70-u:1213": " manojñaś ca te kalaviṅka bhānīti. (29)",
    "K05adsp70-u:1214": " abhinīlanetra sa bhagavān. tatreyam abhinīlanetratā. yad asya netrayor nīlam eva tat suviśuddhaṃ. yad avadātam avadātam eva tat suviśuddhaṃ bhavati. (30)",
    "K05adsp70-u:1215": " gopakṣma sa bhagavān. tatreyaṃ gopakṣmatā. mahārṣabhasya iva asya akṣipakṣmāṇi bhavanti. yāny adhastāt tāny adhastād eva. yāny upariṣṭāt tāny uparistād eva asaṃluḍitāni. (31)",
    "K05adsp70-u:1216": " ūrṇāntarabhruka sa bhagavān. tatreyam ūrṇāntarabhrukatā. ūrṇā bhagavanto bhruvor antare jātā avadātā mṛdus tūlasannibhā aspṛṣṭā bhruvo 'ntare pradakṣiṇākuṇḍalāvartā. (32)",
    "K05adsp70-u:1217": " uṣṇīsaśīrṣa sa bhagavān. tatreyam uṣṇīṣaśīrṣatā:",
    "K05adsp70-u:1218": " vṛttam asya śīrṣaṃ bhavaty uṣṇīṣayā supariṇathatayā atyarthaṃ śobhate.",
    "K05adsp70-u:1219": " imāni tasya bhagavato dvātṛṃśan mahāpuruṣalaksaṇāni,",
    "K05adsp70-u:1220": " tais trisāhasramahāsāhasraṃ lokadhātum avabhāsena spharati prakṛtiprabhayā ākāṅkṣann asaṃkhyeyalokadhātūn,",
    "K05adsp70-u:1221": " taṃ tathāgataḥ sattva anukampayā vyāmaprabhayām adhitiṣṭhati. na khalu punaḥ sūryacandramasoḥ",
    "K05adsp70-u:1222": " prabhā prajñāyeta. na māsārdhamāsa na saṃvatsara vā prākṛtena ca svareṇa trisāhasramahāsāhasraṃ",
    "K05adsp70-u:1223": " lokadhātuṃ vijñāpayati. uttare ca yāvad ākāṃksati tāvat svareṇa vijñāpayati.",
    "K05adsp70-u:1224": " (AdSPG II 52)",
    "K05adsp70-u:1225": " evaṃ khalu subhūte [f. 281b] bodhisattvo mahāsattvaḥ sattvān dvābhyāṃ dānābhyāṃ saṃgṛhṇāti",
    "K05adsp70-u:1226": " yaduta āmiṣadānena ca dharmadānena ca. ayaṃ subhūte bodhisattvasya mahāsattvasya",
    "K05adsp70-u:1227": " āścāryādbhuto dharmaḥ.",
    "K05adsp70-u:1228": " (II) kathaṃ ca subhūte bodhisattvo mahāsattvaḥ priyavāditayā sattvān saṃgṛhṇāti?",
    "K05adsp70-u:1229": " pāramitābhiḥ. dānapāramitayā śīlapāramitayā. kṣāntipāramitayā vīryapāramitayā dhyānapāramitayā.",
    "K05adsp70-u:1230": " prajñāpāramitayā. ābhiḥ ṣaḍbhi pāramitābhir bodhisattvo mahāsattva priyavāditayā",
    "K05adsp70-u:1231": " sattvān saṃgṛhṇāti. tat kasya hetoḥ?",
    "K05adsp70-u:1232": " imāsu pāramitāsu sarvakuśaladharmā saṃgṛhitā.",
    "K05adsp70-u:1233": " (III) kathaṃ ca bodhisattvo mahāsattvo 'rthakriyayā sattvān saṃgṛhṇāti?",
    "K05adsp70-u:1234": " ābhir eva ṣaḍbhiḥ pāramitābhiḥ dīrgharātraṃ sattvān saṃgṛhīta yaduta dānena ca priyavāditayā arthakriyayā ca samānārthatayā ca.",
    "K05adsp70-u:1235": " (D) sa sattvānām aśītim anuvyañjananāni deśayati. katamāni ca subhūte aśītir anuvyañjanāni tathāgatasya?",
    "K05adsp70-u:1236": " tadyathā 1. tāmranakhāś ca buddhā bhagavanto bhavanti,",
    "K05adsp70-u:1237": " 2. snigdhapuṣpitānakhāś ca buddhā bhagavanto bhavanti,",
    "K05adsp70-u:1238": " 3. tuṅganakhās ca buddhā bhagavanto bhavanti,",
    "K05adsp70-u:1239": " 4. vṛttāṅgulayaś ca buddhā bhagavanto bhavanti,",
    "K05adsp70-u:1240": " 5. dīrghāṅgulayaś ca bhavanti,",
    "K05adsp70-u:1241": " 6. citāṅgulayaś ca bhavanti,",
    "K05adsp70-u:1242": " 7. anupūrvāṅgulaś ca,",
    "K05adsp70-u:1243": " 8. gūḍhaśirāś ca bhavanti,",
    "K05adsp70-u:1244": " 9. nirgranthiśirāś ca bhavanti,",
    "K05adsp70-u:1245": " 10. gūḍhagulphāś ca bhavanti,",
    "K05adsp70-u:1246": " 11. aviṣamapādāś ca bhavanti,",
    "K05adsp70-u:1247": " 12. siṃhavikrāntagāminaś ca bhavanti,",
    "K05adsp70-u:1248": " 13. nāgavikrāntagāminaś ca bhavanti,",
    "K05adsp70-u:1249": " 14. haṃsavikrāntagāminaś ca bhavanti,",
    "K05adsp70-u:1250": " 15. vṛsavikrāntagāminaś ca bhavanti,",
    "K05adsp70-u:1251": " 6. pradakṣiṇagāminaś ca bhavanti,",
    "K05adsp70-u:1252": " 17. cārugāminaś ca bhavanti,",
    "K05adsp70-u:1253": " 18. avakragāminaś ca bhavanti,",
    "K05adsp70-u:1254": " 19. vṛttagāminaś ca bhavanti,",
    "K05adsp70-u:1255": " 20. mṛṣṭagātrāś ca bhavanti,",
    "K05adsp70-u:1256": " 21. anupūrvagātrāś ca bhavanti,",
    "K05adsp70-u:1257": " 22. supariṇatajātamaṇḍalāś ca bhavanti,",
    "K05adsp70-u:1258": " 23. paripūrṇavyañjanās ca bhavanti,",
    "K05adsp70-u:1259": " 24. īryāpathasaṃpannāś ca bhavanti,",
    "K05adsp70-u:1260": " 25. asthānasaṃpannāś ca bhavanti,",
    "K05adsp70-u:1261": " 26. samakramāś ca bhavanti,",
    "K05adsp70-u:1262": " 27. śucigātrāś ca bhavanti,",
    "K05adsp70-u:1263": " 28. mṛdugātrāś ca bhavanti,",
    "K05adsp70-u:1264": " 29. viśuddhagātrāś ca bhavanti,",
    "K05adsp70-u:1265": " 30. avalokanīyāś ca bhavanti,",
    "K05adsp70-u:1266": " 31. na dīrghamukhāś cabhavanti, (AdSPG II 53)",
    "K05adsp70-u:1267": " 32. udāramukhāś ca bhavanti,",
    "K05adsp70-u:1268": " 33. biṃboṣṭāś ca bhavanti,",
    "K05adsp70-u:1269": " 34. paripūrṇamukhamaṇḍalāś ca bhavanti,",
    "K05adsp70-u:1270": " 35. gaṃbhīrayoṣāś ca bhavanti,",
    "K05adsp70-u:1271": " 36. gaṃbhīranābhāś ca bhavanti,",
    "K05adsp70-u:1272": " 37. pradakṣiṇāvarttanābhāś ca bhavanti,",
    "K05adsp70-u:1273": " 38. sukumāragātrāś ca bhavanti,",
    "K05adsp70-u:1274": " 39. adīnagātrāś ca bhavanti,",
    "K05adsp70-u:1275": " 40. utsadagātrāś ca bhavanti,",
    "K05adsp70-u:1276": " 41. susaṃhatanāś ca bhavanti,",
    "K05adsp70-u:1277": " 42. suvibhaktapratyaṅgāś ca bhavanti,",
    "K05adsp70-u:1278": " 43. paripūrṇahastapādāś ca bhavanti,",
    "K05adsp70-u:1279": " 44. vṛttakukṣayaś ca bhavanti,",
    "K05adsp70-u:1280": " 45. mṛṣṭakukṣayaś ca bhavanti,",
    "K05adsp70-u:1281": " 46. abhagnakukṣayaś ca bhavanti,",
    "K05adsp70-u:1282": " 47. cchādodarāś ca bhavanti,",
    "K05adsp70-u:1283": " 48. samantaprāsādikāś ca bhavanti,",
    "K05adsp70-u:1284": " 49. śucisamācārāś ca bhavanti,",
    "K05adsp70-u:1285": " 50. vyapagatatīlakāś ca bhavanti,",
    "K05adsp70-u:1286": " 51. tūlasadṛśasukumārapānayaś ca bhavanti,",
    "K05adsp70-u:1287": " 52. gaṃbhīrapānilekhāś ca bhavanti,",
    "K05adsp70-u:1288": " 53. āyatapāṇilekhās ca bhavanti,",
    "K05adsp70-u:1289": " 54. acchinnapāṇilekhāś ca bhavanti,",
    "K05adsp70-u:1290": " 55. raktapāṇilekhāś ca bhavanti,",
    "K05adsp70-u:1291": " 56. prasannavadanāś ca bhavanti,",
    "K05adsp70-u:1292": " 57. candramukhāś ca bhavanti,",
    "K05adsp70-u:1293": " 58. tanujihvāś ca bhavanti,",
    "K05adsp70-u:1294": " 59. tāmrajihvāś ca bhavanti,",
    "K05adsp70-u:1295": " 60. sarvākāraparipūrṇasvarāś ca bhavanti,",
    "K05adsp70-u:1296": " 61. madhuravalgusvarāś ca bhavanti,",
    "K05adsp70-u:1297": " 62. vṛttadaṃṣṭrāś ca bhavanti,",
    "K05adsp70-u:1298": " 63. tīkṣṇadaṃṣṭrāś ca bhavanti,",
    "K05adsp70-u:1299": " 64. śukladaṃṣṭrāś ca bhavanti,",
    "K05adsp70-u:1300": " 65. tuṅganāsāś ca bhavanti,",
    "K05adsp70-u:1301": " 66. viśālanayanāś ca bhavanti,",
    "K05adsp70-u:1302": " 67. aṃjitapakṣmaṇaś ca bhavanti,",
    "K05adsp70-u:1303": " 68. āyatabhruvaś ca bhavanti,",
    "K05adsp70-u:1304": " [f. 282a] 69. ślakṣṇabhruvaś ca bhavanti,",
    "K05adsp70-u:1305": " 70. samasnigdhalomabhruvaś ca bhavanti,",
    "K05adsp70-u:1306": " 7. pīnāyatasamakarṇāś ca bhavanti,",
    "K05adsp70-u:1307": " 72. supariṇatalalāṭāś ca bhavanti,",
    "K05adsp70-u:1308": " 73. pṛthulalāṭāś ca bhavanti,",
    "K05adsp70-u:1309": " 74 suparipūrṇottamāṇgā ca bhavanti sacet khalu punar devamuṣyāś cakṣuṣā paśyanti.",
    "K05adsp70-u:1310": " sarvaṃ samaṃ paśyanti. na cātimanyamānā avavadanti. anuparicaiṣāṃ svaraṃ smarati.",
    "K05adsp70-u:1311": " bahirddhā niścarati 75. samantavyāmaprabhayā ca avabhāsitā bhavanti. 76. sūkṣmamṛdusnigdhakeśāś ca bhavanti,",
    "K05adsp70-u:1312": " 77-78. asaṃluḍitāsitasaṃrajitavatrita keśāś ca bhavanti,",
    "K05adsp70-u:1313": " 79-80. surabhiśrīsvastikakeśāś ca buddhā bhagavanto bhavanti. ebhi subhūte aśīty anuvyañjanais tathāgatasya kāyaḥ samanvāgato chavati.",
    "K05adsp70-u:1314": " (VIII 5,3) (E) punar aparaṃ subhūte bodhisattvo mahāsattvaḥ prajñāpāramitāyāṃ caran",
    "K05adsp70-u:1315": " bodhisattvān evaṃ avadati. eta yūyaṃ kulaputrā akṣarābhinirhārakuśalā bhavataḥ. ekākṣare",
    "K05adsp70-u:1316": " kuśalā bhavataḥ. dvayor akṣarayor yāvad dvācatvāriṃśaty akṣareṣu kuśalā bhavata.",
    "K05adsp70-u:1317": " ekākṣareṇa sarvaṃ vyapagatam anugacchata. dvitīyena akṣareṇa sarvaṃ vyapagatam anugacchataḥ.",
    "K05adsp70-u:1318": " yāvad dvācatvāriṃśatākṣarai. sarvaṃ vyapagatam anugacchataḥ,",
    "K05adsp70-u:1319": " ekasminn akṣare dvācatvāriṃśatam akṣarāṇy (AdSPG II 54)",
    "K05adsp70-u:1320": " antargatāni bhāvayataḥ,",
    "K05adsp70-u:1321": " dvācatvāriṃśaty akṣareṣv ekākṣaram antargataṃ bhāvayataḥ,",
    "K05adsp70-u:1322": " sa khalu punar subhūte bodhisattvo mahāsattvo dvācatvāriṃśaty akṣareṣu kuśalo bhavati.",
    "K05adsp70-u:1323": " dvācatvāriṃśaty akṣarāṇy ekasminn akṣare kuśalo bhāvayituṃ. ekasminn akṣare dvācatvāriṃśatam",
    "K05adsp70-u:1324": " akṣarāṇi kuśalo bhāvayituṃ. akṣarābhinirhārakauśalaṃ bhāvayitvā akṣarābhinirhārakuśalo",
    "K05adsp70-u:1325": " bhavati. tadyathāpi nāma subhūte tathāgato 'rhan samyak saṃbuddho dharmakuśalo 'kṣarakuśalaḥ,",
    "K05adsp70-u:1326": " sa dharmakuśala akṣarakuśalaś ca dharman deśayati. akṣarair anakṣaraṃ dharman deśayati. na ca akṣara ākāranirmukta subhūte sa dharmaḥ.",
    "K05adsp70-u:1327": " atha khalv āyuṣmān subhūtir bhagavantam etad avocat:",
    "K05adsp70-u:1328": " yadi bhagavann atyantatayā sattvo nopalabhyate. dharmāś ca nopalabhyante. dharmasvabhāvaś",
    "K05adsp70-u:1329": " ca nopalabhyate. atyanta anavarāgraśūnyatām upādāya. kathaṃ bhagavan bodhisattvo",
    "K05adsp70-u:1330": " mahāsattvaḥ prajñāpāramitāyāṃ caran dhyānapāramitāyāṃ vīryapāramitāyāṃ kṣāntipāramitāyāṃ",
    "K05adsp70-u:1331": " śīlapāramitāyāṃ dānāpāramitāyāṃ caraṃś caturṣu dhyāneṣū caraṃś caturṣv apramāṇeṣu",
    "K05adsp70-u:1332": " catasṛṣv ārūpyasamāpattiṣu. saptaviṃśatibodhipakṣyeṣu dharmeṣu caran caturdaśasu",
    "K05adsp70-u:1333": " śūnyatāsu śūnyatāyāṃ samādhau carann ānimitte samādhāv apraṇihite samādhau carann",
    "K05adsp70-u:1334": " aṣṭāsu vimokṣeṣu navasv anupūrvasamāpattiṣu daśasu tathāgatabaleṣu caturṣu vaiśāradyeṣu",
    "K05adsp70-u:1335": " catasṛṣu pratisaṃvitsu aṣṭādaśasv āveṇikeṣu buddha dharmeṣu dvātriṃśatimahāpuruṣalakṣaṇeṣv",
    "K05adsp70-u:1336": " aśītyām anuvyañjaneṣu caran. ṣaṭsv abhijñāsu vipākīyāsu sthitvā sattvānān dharman",
    "K05adsp70-u:1337": " deśayati. na ca tatra sattvam upalabhate na sattvaprajñaptiṃ. sattvānupalabdhyā ca rūpānupalabdhir,",
    "K05adsp70-u:1338": " yāvad vijñānānupalabdhihr yāvat ṣaṭpāramitānupalabdhiḥ yāvad aśītyām anuvyañjanānupulabdhihr aṣṭādaśāveṇikabuddhadharma anupalabdhiḥ,",
    "K05adsp70-u:1339": " na ca sattvānupalabdhau sattvaprajñaptir prajñāyate na yāvad aśītir anuvyañjanāni",
    "K05adsp70-u:1340": " na aṣṭādaśāveṇikā buddhadharmāḥ prajñāyante. katham etad bhagavan bodhisattvo mahāsattvaḥ",
    "K05adsp70-u:1341": " prajñāpāramitāyāṃ [f. 282b] caran sattvānān dharman deśayati? māhaiva (AdSPG II 55)",
    "K05adsp70-u:1342": " sa bhagavan bodhisattvo mahāsattvaḥ asatsu dharmeṣu sattvān samādāpayati. viparyāse niyojayati. tat kasya hetoḥ?",
    "K05adsp70-u:1343": " tathā hi bhagavan bodhisattvo mahāsattvaḥ prajñāpāramitāyāṃ caran bodhisattvam eva tāvan nopalabhate prāg eva bodhipakṣyān dharmān.",
    "K05adsp70-u:1344": " bhagavān āha:",
    "K05adsp70-u:1345": " evam etat subhūte evam etat tathā yathā vadasi,",
    "K05adsp70-u:1346": " sattvānupalabdhitaḥ adhyātmaśūnyatā veditavyā. bahirdhāśūnyatā veditavyā adhyātmabahirdhāśūnyatā",
    "K05adsp70-u:1347": " veditavyā śūnyatāśūnyatā veditavyā mahāśūnyatā veditavyā paramārthaśūnyatā veditavyā.",
    "K05adsp70-u:1348": " saṃskṛtaśūnyatā veditavyā asaṃskṛtaśūnyatā veditavyā atyantaśūnyatā veditavyā. anavarāgraśūnyatā",
    "K05adsp70-u:1349": " veditavyā. avakāraśūnyatā veditavyā. prakṛtiśūnyatā veditavyā. svalakṣaṇaśūnyatā",
    "K05adsp70-u:1350": " veditavyā sarvadharmaśūnyatā veditavyā anupalaṃbhaśūnyatā veditavyā:",
    "K05adsp70-u:1351": " abhāvaśūnyatā veditavyā svabhāvaśūnyatā veditavyā:",
    "K05adsp70-u:1352": " abhāvasvabhāvaśūnyatā veditavyā. skandhaśūnyatā veditavyā. dhātuśūnyatā veditavyā.",
    "K05adsp70-u:1353": " āyatanaśūnyatā veditavyā. atyantaśūnyatā veditavyā pratītyasamutpādaśūnyatā veditavyā.",
    "K05adsp70-u:1354": " ātmaśūnyatā veditavyā sattvaśūnyatā veditavyā. jīvaśūnyatā veditavyā jantuśūnyatā",
    "K05adsp70-u:1355": " veditavyā. manujaśūnyatā poṣaśūnyatā pudgalaśūnyatā kārakakārāpaka-utthāpakasamutthāpakavedakavedayitrījānakapaśyakaśūnyatā",
    "K05adsp70-u:1356": " veditavyā dhyānaśūnyatā veditavyā apramāṇaśūnyatā ārūpyasamāpattiśūnyatā:",
    "K05adsp70-u:1357": " smṛtyupasthānaśūnyatā yāvat saptatṛṃśanbodhipakṣyadharmaśūnyatā śūnyatāśūnyatā ānimittāpraṇihitaśūnyatā",
    "K05adsp70-u:1358": " veditavyā. aṣṭavimokṣaśūnyatā navānupūrvasamāpattiśūnyatā. daśatathāgatabalaśūnyatā.",
    "K05adsp70-u:1359": " caturvaiśāradyaśūnyatā catuḥpratisaṃvicchūnyatā. mahāmaitrīmahākaruṇāśūnyatā veditavyā.",
    "K05adsp70-u:1360": " aṣṭādaśāveṇikabuddhadharmaśūnyatā veditavyā. srotaāpattiphalaśūnyatā yāvad arhaśūnyatā",
    "K05adsp70-u:1361": " pratyekabodhiśūnyatā mārgākārajñatāśūnyatā bodhiśūnyatā buddhakṣetraśūnyatā veditavyā.",
    "K05adsp70-u:1362": " bodhisattvaḥ punaḥ subhūte prajñāpāramitāyāṃ carann ime sarvadharmā śūnyā iti dṛṣṭvā",
    "K05adsp70-u:1363": " viparyāsagatānāṃ sattvānāṃ dharman deśayati. tathā ca deśayati yathā svapi śūnyatāsu",
    "K05adsp70-u:1364": " na vartate. sa evaṃ paśyan sarvadharmān anāvaraṇato jñātvā na kaṃcid dharmaṃ vikopayati. na dvidhīkaroti,",
    "K05adsp70-u:1365": " yathābhūtaṃ ca deśayati. tadyathāpi nāma tathāgata nirmitaḥ anekāni nirmitakoṭī nirmāya",
    "K05adsp70-u:1366": " kāṃścid dānapāramitāyāṃ niyojayati. kāṃścic chīlapāramitāyāṃ kāṃści kṣāntipāramitāyāṃ",
    "K05adsp70-u:1367": " kāṃścid vīryapāramitāyāṃ kāṃścit samādhipāramitāyāṃ. (AdSPG II 56)",
    "K05adsp70-u:1368": " kāṃścit prajñāpāramitāyāṃ niyojayati. kāṃścic caturṣu dhyāneṣu. kāṃścic caturṣv apramāṇeṣu.",
    "K05adsp70-u:1369": " kāṃścic catasṛsv ārūpyasamāpattiṣu kāṃścic caturṣu smṛtyupasthāneṣu. kāṃścid yāvat",
    "K05adsp70-u:1370": " saptatṛṃśati bodhipakṣyeṣu dharmeṣu niyojayati. kāṃścid yāvat sarvākārajñatāyāṃ niyojayati.",
    "K05adsp70-u:1371": " kāṃścit srotaāpattiphale niyojayati. kāṃścid yāvad bodhau niyojayati. tat kiṃ manyase",
    "K05adsp70-u:1372": " subhūte api nu tena nirmitena kasyacid dharmasya prabhedaḥ kṛtaḥ?",
    "K05adsp70-u:1373": " āha: no hīdaṃ bhavan.",
    "K05adsp70-u:1374": " bhagavān āha:",
    "K05adsp70-u:1375": " tad anena te subhūte paryāyeṇaivaṃ veditavyaṃ,",
    "K05adsp70-u:1376": " yathā bodhisattvo mahāsattvaḥ prajñāpāramitāyāṃ caran sattvānān dharman deśayati.",
    "K05adsp70-u:1377": " tāṃś ca yathābhūtaṃ pratiṣṭhāpayati. viparyāsebhyaḥ parimocayaty abaddhāmuktayogena. tat kasya hetoḥ?",
    "K05adsp70-u:1378": " [f. 283a] tathā hi subhūte rūpam abaddham amuktaṃ,",
    "K05adsp70-u:1379": " vedanā saṃjñā saṃskārā vijñānam abaddham amuktaṃ,",
    "K05adsp70-u:1380": " yā rūpasya abaddhāmuktatā na tad rūpaṃ. yā vedanāyā saṃjñāyāḥ saṃskārāṇāṃ vijñānasya",
    "K05adsp70-u:1381": " abaddhāmuktatā na tad vijñānaṃ yāvat yā saṃskṛtāsaṃskṛtānām abaddhāmuktatā na te",
    "K05adsp70-u:1382": " saṃskṛtāsaṃskṛtā dharmāḥ. tat kasya hetoḥ?",
    "K05adsp70-u:1383": " atyantaviśuddhaṃ hi rūpaṃ yāvad atyantaviśuddhaṃ vijñānaṃ. yāvat saṃskṛtāsaṃskṛtā",
    "K05adsp70-u:1384": " dharmā kartavya. evaṃ khalu subhūte bodhisattvo mahāsattvo prajñāpāramitāyāṃ caran",
    "K05adsp70-u:1385": " sattvānāṃ dharman deśayati. na ca sattvam upalabhate. anupalabdhau sarvaddharmāṇāṃ",
    "K05adsp70-u:1386": " bodhisattvo mahāsattvo sthitas tac ca asthānayogena. rūpaśūnyatayā asthānayogena.",
    "K05adsp70-u:1387": " yāvad vijñānaśūnyatayā asthānayogena. yāvat saṃskṛtāsaṃskṛtānāṃ dharmāṇāṃ śūnyatayā",
    "K05adsp70-u:1388": " asthānayogena. na hi saṃskṛtāsaṃskṛtā dharmāḥ kvacit sthitāḥ. tat kasya hetoḥ?",
    "K05adsp70-u:1389": " tathā hi teṣāṃ svabhāvo nopalabhyate. yatra pratitiṣṭheyuḥ,",
    "K05adsp70-u:1390": " na hy abhāvaḥ abhāve sthāsyati. na svabhāvaḥ svabhāve sthāsyati. na parabhāvaḥ parabhāve sthāsyati. tat kasya hetoḥ?",
    "K05adsp70-u:1391": " tathā hi te sarve nopalabhyante. yā ca sā anupalabdhiḥ sā na kvacit sthāsyati. evaṃ",
    "K05adsp70-u:1392": " khalu subhūte bodhisattvo mahāsattva prajñāpāramitāyāṃ carann imān dharmān prabhāvayaty",
    "K05adsp70-u:1393": " ābhiḥ sarvaśūnyatābhiḥ,",
    "K05adsp70-u:1394": " evaṃ khalu subhūte bodhisattvo mahāsattvaḥ prajñāpāramitāyāṃ (AdSPG II 57)",
    "K05adsp70-u:1395": " carann anaparādhi bhavati buddhānāṃ bhagavatāṃ bochisattvānāṃ ca mahāsattvānāṃ pratyekabuddhānāṃ ca śrāvakāṇāṃ ca sarveṣāṃ ca āryāṇāṃ. tat kasya",
    "K05adsp70-u:1396": " tathā hi buddhaiś ca bhagavadbhir bodhisattvaiś ca mahāsattvai pratyekabuddhaiś ca",
    "K05adsp70-u:1397": " śrāvakaiś ca eṣaiva dharmatā anubuddhā. anubhudhya sarvasattvānān dharman deśayanti.",
    "K05adsp70-u:1398": " tāṃ te dharmāṇāṃ dharmatāṃ na vyativartante. tat kasya hetoḥr?",
    "K05adsp70-u:1399": " na hi dharmatā vyativartate. na tathatā na bhūtakoṭir vyativartate. tat kasya hetoḥ?",
    "K05adsp70-u:1400": " tathā hi teṣāṃ svabhāvo na saṃvidyate. yo vyativarteta.",
    "K05adsp70-u:1401": " atha khalv āyuṣmān subhūtir bhagavantam etad avocat:",
    "K05adsp70-u:1402": " yadi bhagavan dharmadhātur na vyativartate na tathatā na bhūtakoṭir vyativartate.",
    "K05adsp70-u:1403": " kiṃ punar bhagavann anyad rūpam anyo dharmadhātur anyā tathatā anyā bhūtakoṭiḥ yāvad",
    "K05adsp70-u:1404": " anyad vijñānam anyo dharmadhātur anyā tathatā anyā bhūtakoṭiḥ yāvad anye saṃskṛtāsaṃskṛtā",
    "K05adsp70-u:1405": " dharmā laukikalokottarā sāsravānāsravā dharmāḥ anyo dharmadhātur anyā tathatā anyā bhūtakoṭiḥ?",
    "K05adsp70-u:1406": " bhagavān āha:",
    "K05adsp70-u:1407": " no hīdaṃ subhūte,",
    "K05adsp70-u:1408": " na subhūte anyo rūpam anyo dharmadhātur anyā tathatā anyā bhūtakoṭiḥ yāvan nānyad",
    "K05adsp70-u:1409": " vijñānam anyo dharmadhātur anyā tathatā anyā bhūtakoṭiḥ yāvan na anye sarvadharmā",
    "K05adsp70-u:1410": " anyo dharmadhātur anyā tathatā anyā bhūtakoṭiḥ.",
    "K05adsp70-u:1411": " āha: yadi bhagavan na anyad rūpam anyo dharmadhātur anyā tathatā anyā bhūtakoṭiḥ",
    "K05adsp70-u:1412": " yāvan na anyad vijñānam anyo dharmadhātur anyā tathatā anyā bhūtakoṭiḥ yāvan na anye",
    "K05adsp70-u:1413": " sarvadharmā anyo dharmadhātur anyā tathatā anyā bhūtakoṭiḥ,",
    "K05adsp70-u:1414": " tat kathaṃ bhagavan vyavasthānaṃ bhavati. kṛṣṇānāṃ dharmāṇāṃ kṛṣṇo vipākaḥ,",
    "K05adsp70-u:1415": " narakā vā tiryagyonir vā yamaloko vā:",
    "K05adsp70-u:1416": " śuklānān dharmāṇāṃ śuklo vipākaḥ,",
    "K05adsp70-u:1417": " devamanuṣyāḥ,",
    "K05adsp70-u:1418": " kṛṣṇaśuklānān dharmāṇāṃ kṛṣṇaśuklo vipākaḥ,",
    "K05adsp70-u:1419": " sukhaduḥkhapratisaṃvedana. akṛṣṇaśuklānāṃ dharmāṇām akṛṣṇaśuklo vipākaḥ,",
    "K05adsp70-u:1420": " srotaāpattiphalaṃ sakṛdāgāmiphalam anāgāmiphalam arhattvaṃ pratyekabodhiḥ yāvad anuttarā samyaksaṃbodhiḥ.",
    "K05adsp70-u:1421": " bhagavān āha:",
    "K05adsp70-u:1422": " saṃvṛtisatyaṃ subhūte pramāṇīkṛtya phalavyavasthānaṃ nirdiśyate,",
    "K05adsp70-u:1423": " na punaḥ paramārthasatyena phalavyavasthānaṃ śakyaṃ nirdeṣṭuṃ. tat kasya hetoḥ?",
    "K05adsp70-u:1424": " avikalpo hi sa dharmaḥ apravyāharo, (AdSPG II 58)",
    "K05adsp70-u:1425": " yaduta nāmasatyaṃ rūpasatyam anutpāda anirodhaḥ asaṃkleśaḥ avyavadānaṃ,",
    "K05adsp70-u:1426": " iyam atyantaśūnyatā. anavarāgraśūnyatā.",
    "K05adsp70-u:1427": " āha: yadi bhagavan saṃvṛtisatyam upādāya phalavyavasthānaṃ bhavati. na paramārthasatyena.",
    "K05adsp70-u:1428": " nanu bhagavaṃ. sarvabālapṛthagjanānāṃ srotaāpattiphalaṃ bhaviṣyati. sakṛdāgāmiphalam",
    "K05adsp70-u:1429": " anāgāmiphalam arahattvaṃ. [f. 283b] pratyekabodhi samyaksaṃbodhir bhaviṣyati?",
    "K05adsp70-u:1430": " bhagavān āha:",
    "K05adsp70-u:1431": " kiṃ punaḥ subhūte bālapṛthagjanāḥ saṃvṛtisatyaṃ vā paramārthasatyaṃ vā prajānānti.",
    "K05adsp70-u:1432": " yadi prajānaṃti teṣām api phalavyavasthānaṃ bhaviṣyati. srotaāpattiphalaṃ vā sakṛdāgāmiphalaṃ",
    "K05adsp70-u:1433": " vā anāgāmiphalaṃ vā arhattvaṃ vā pratyekabodhir vā samyaksaṃbodhir vā. yaḥ punaḥ",
    "K05adsp70-u:1434": " subhūte bālapṛthagjanānāṃ na mārgo na mārgavyavasthānaṃ na mārgabhāvanā,",
    "K05adsp70-u:1435": " tat kuto bālapṛthagjanānāṃ phalavyavasthānaṃ bhaviṣyati?",
    "K05adsp70-u:1436": " āryapudgalānāṃ punar mārgaś ca mārgabhāvanā ca. tasmād āryapudgalānāṃ phalavyavasthānaṃ bhaviṣyati.",
    "K05adsp70-u:1437": " āha: kiṃ punar bhagavan mārgabhāvanāyā phalaprāptir bhavati. phalaṃ vā prāpyate?",
    "K05adsp70-u:1438": " bhagavān āha:",
    "K05adsp70-u:1439": " no hīdaṃ subhūte,",
    "K05adsp70-u:1440": " na mārgabhāvanāyā phalaprāptir bhavati. phalaṃ vā prāpyate. na punaḥ subhūte abhāvitamārgasya",
    "K05adsp70-u:1441": " phalaprāptir na mārgeṇa phalaṃ prāpsyate. evaṃ hi subhūte bodhisattvo mahāsattvaḥ",
    "K05adsp70-u:1442": " prajñāpāramitāyāṃ caran sattvānāṃ phalavyavasthānaṃ karoti. na ca bhāgacchedena saṃskṛtadhātor",
    "K05adsp70-u:1443": " vā asaṃskṛtadhātor vā phalavyavasthānam.",
    "K05adsp70-u:1444": " āha: yadi bhagavan na bhāgacchedena saṃskṛtadhātor vā asaṃskṛtadhātor vā phalavyavasthānaṃ bhavati,",
    "K05adsp70-u:1445": " na nirdeṣṭaṃ punar bhagavatā,",
    "K05adsp70-u:1446": " idaṃ srotaāpattiphalaṃ trayāṇāṃ saṃyojanānāṃ prahāṇāt,",
    "K05adsp70-u:1447": " sakṛdāgāmiphalaṃ kāmarāgavyāpādatanutvāt,",
    "K05adsp70-u:1448": " anāgāmiphalaṃ pañcānām adhobhāgīyānāṃ saṃyojanānāṃ prahāṇāt,",
    "K05adsp70-u:1449": " arhatvaṃ pañcānām ūrddhaṃbhāgīyānāṃ (AdSPG II 59)",
    "K05adsp70-u:1450": " saṃyojanānāṃ prahāṇāt,",
    "K05adsp70-u:1451": " pratyekabodhir yat kiṃcit samudayadharma sarvan taṃ nirodhadharmeti samyaksaṃbodhiḥ sarvavāsanānusandhiprahāṇāt. asya vayaṃ bhagavan bhāṣitasya katham artham ājānīyāma,",
    "K05adsp70-u:1452": " na saṃskṛtānāṃ vā asaṃskṛtānāṃ vā dharmāṇāṃ bhāgacchedena phalavyavasthānaṃ bhavati?",
    "K05adsp70-u:1453": " bhagavān āha:",
    "K05adsp70-u:1454": " kiṃ punaḥ subhūte srotaāpattiphalaṃ vā sakṛdāgāmiphalaṃ vā anāgāmiphalaṃ vā arhattvaṃ vā pratyekabodhir vā anuttarā samyaksaṃbodhir vā saṃskṛtam etad utāho 'saṃskṛtaṃ?",
    "K05adsp70-u:1455": " āha: asaṃskṛtam etad bhagavan na saṃskṛtaṃ sugataḥ.",
    "K05adsp70-u:1456": " bhagavān āha:",
    "K05adsp70-u:1457": " kiṃ punaḥ subhūte asaṃskṛtasya dharmasya bhāgacchedo 'sti?",
    "K05adsp70-u:1458": " āha: no hīdaṃ bhagavan.",
    "K05adsp70-u:1459": " bhagavān āha:",
    "K05adsp70-u:1460": " tat kiṃ manyase subhūte yasmin samaye kulaputro vā kuladuhitā vā. saṃskṛtāsaṃskṛtān",
    "K05adsp70-u:1461": " dharmān ekalakṣaṇān pratividhyati. yaduta alakṣaṇān. api nu tasmin samaye kasyacid",
    "K05adsp70-u:1462": " dharmasya bhāgacchedaṃ karoti. saṃskṛtam iti vā asaṃskṛtam iti vā?",
    "K05adsp70-u:1463": " āha: no hīdaṃ bhagavan.",
    "K05adsp70-u:1464": " bhagavān āha:",
    "K05adsp70-u:1465": " evaṃ khalu subhūte bodhisattvo mahāsattvaḥ prajñāpāramitāyāṃ caran sattvānāṃ dharman",
    "K05adsp70-u:1466": " deśayaty abhāgacchedatām upādāya. yaduta adhyātmaśūnyatām upādāya. yāvat svalakṣaṇaśūnyatām",
    "K05adsp70-u:1467": " upādāya. ātmanā ca na kvacid dharme 'bhiniviśate. paraṃ ca na kvacid abhiniveśayati.",
    "K05adsp70-u:1468": " dānapāramitāyāṃ vā śīlapāramitāyāṃ vā kṣāntipāramitāyāṃ vā vīryapāramitāyāṃ vā dhyānapāramitāyāṃ",
    "K05adsp70-u:1469": " vā prajñāpāramitāyāṃ vā,",
    "K05adsp70-u:1470": " prathame vā dhyāne yāvac caturthe vā dhyāne. maitryāṃ vā karuṇāyāṃ vā muditāyāṃ vā",
    "K05adsp70-u:1471": " upekṣāyāṃ vā yāvan naivasaṃjñānāsaṃjñāyatanasamāpattau vā smṛtyupasthāneṣu vā. yāvad",
    "K05adsp70-u:1472": " āryāṣṭāṅge mārge. yāvat sarvākārajñatāyāṃ vā,",
    "K05adsp70-u:1473": " so 'nabhiniviṣṭo na kvacit sajjate. tadyathāpi nāma tathāgatanirmito dānaṃ ca dadāti",
    "K05adsp70-u:1474": " na ca dānaphale sajjate. na dānaphalaṃ pratyanubhavaty anyatra sarvasattvānāṃ parinirvāpanārthaṃ.",
    "K05adsp70-u:1475": " yāvat ṣaṭsu pāramitāsu yāvat sāsravānāsraveṣu dharmeṣu laukikalokottareṣu saṃskṛtāsaṃskṛteṣu",
    "K05adsp70-u:1476": " na kvacit tiṣṭhati. evam eva subhūte bodhisattvo mahāsattvaḥ prajñāpāramitāyāṃ caran",
    "K05adsp70-u:1477": " sarvadharmeṣu carati. na kvacid dharme tiṣṭhati na sajjate. tat kasya hetoḥ?",
    "K05adsp70-u:1478": " tathā hy asya dharmāṇāṃ dharmalakṣaṇaṃ supratividdhaṃ.",
    "K05adsp70-u:1479": " // lakṣaṇānuvyañjanākṣarābhinirhāranirdeśapāramitāparivarttaḥ. 73 //",
    "K05adsp70-u:1480": " (AdSPG II 60)",
    "K05adsp70-u:1481": " parivarta 74.",
    "K05adsp70-u:1482": " atha khalv āyuṣmān subhūtir bhagavantam etad avocat:",
    "K05adsp70-u:1483": " kathaṃ bhagavan dharmāṇāṃ dharmalakṣaṇaṃ supratividdhaṃ bhavati?",
    "K05adsp70-u:1484": " bhagavān āha:",
    "K05adsp70-u:1485": " yathā subhūte nirmitasya asamudācāro rāgadveṣamoheṣu asamudācāro rūpeṣv asamudācāro",
    "K05adsp70-u:1486": " yāvad vijñāne. evam asamudācāra [f. 284a] ādhyātmikabāhyeṣu dharmeṣu asamudācāra",
    "K05adsp70-u:1487": " anuśayaparyutthāneṣu asamudācāraḥ sāsravānāsraveṣu dharmeṣv asamudācāra laukikalokottareṣu",
    "K05adsp70-u:1488": " saṃskṛtāsaṃskṛteṣu asamudācāro mārge asamudācāro phale. evaṃ subhūte dharmāṇāṃ dharmanayaḥ",
    "K05adsp70-u:1489": " supratividdhaṃ bhavati.",
    "K05adsp70-u:1490": " āha: kathaṃ bhagavan nirmitasya mārgabhāvanā?",
    "K05adsp70-u:1491": " bhagavān āha:",
    "K05adsp70-u:1492": " yāṃ mārgabhāvanām āgamya naiva saṃkliśyate na vyavadāyate vā,",
    "K05adsp70-u:1493": " naiva pañcagatike saṃsāre dṛśyate.",
    "K05adsp70-u:1494": " āha: kathaṃ bhagavan bodhisattvo mahāsattvo 'vastukān sarvadharmān pratividhyati?",
    "K05adsp70-u:1495": " bhagavān āha:",
    "K05adsp70-u:1496": " tat kiṃ manyase subhūte,",
    "K05adsp70-u:1497": " api nu tathāgatanirmitasya kiṃcid vastv asti yad vastv āgamya saṃkliśyate vā vyavadāyate vā,",
    "K05adsp70-u:1498": " pañcagatike vā saṃsāre saṃdṛśyeta?",
    "K05adsp70-u:1499": " āha: no hīdaṃ bhagavan,",
    "K05adsp70-u:1500": " na bhagavaṃs tathāgatanirmitasya kiṃcid vastv asti yad vastv āgamya saṃkliśyeta vā vyavadāyeta vā. pañcagatike vā saṃsāre saṃdṛśyeta.",
    "K05adsp70-u:1501": " bhagavān āha:",
    "K05adsp70-u:1502": " evaṃ khalu subhūte dharmāṇāṃ dharmanayaḥ supratividdho bhavati.",
    "K05adsp70-u:1503": " āha: kiṃ punar bhagavaṃ. sarvaṃ rūpaṃ tathāgatanirmitopamaṃ. sarvā vedanāsaṃjñāsaṃskārā sarvaṃ vijñānaṃ tathāgatanirmitopamaṃ?",
    "K05adsp70-u:1504": " bhagavān āha:",
    "K05adsp70-u:1505": " sarvaṃ subhūte rūpaṃ nirmitopamaṃ sarvā vedanāsaṃjñāsaṃskārā sarvaṃ vijñānaṃ nirmitopamaṃ.",
    "K05adsp70-u:1506": " āha: kathaṃ bhagavan bodhisattvasya mahāsattvasya puruṣakāro bhavati,",
    "K05adsp70-u:1507": " yadi sarvaṃ rūpaṃ nirmitopamaṃ yāvat sarvaṃ vijñānaṃ nirmitopamaṃ,",
    "K05adsp70-u:1508": " nirmitasya bhagavan na rūpaṃ na vedanā na saṃjñā (AdSPG II 61)",
    "K05adsp70-u:1509": " na saṃskārā na vijñānaṃ. na saṃkleśo na vyavadānaṃ nāpi pañcagatikaḥ saṃsāro yato sattvān parimucyeta.",
    "K05adsp70-u:1510": " bhagavān āha:",
    "K05adsp70-u:1511": " tat kiṃ manyase subhūte api nu bodhisattvena mahāsattvena bodhisattvacārikāṃ caratā",
    "K05adsp70-u:1512": " kaścit sattva upalabhdo yan narakāt parimocayet tiryagyoner vā yamalokād vā devebhyo vā manuṣyebhyo vā?",
    "K05adsp70-u:1513": " āha: no hīdaṃ bhagavan.",
    "K05adsp70-u:1514": " bhagavān āha:",
    "K05adsp70-u:1515": " evam etat subhūte evam etat. na bodhisattvena mahāsattvena kaścit sattvo upalabdho",
    "K05adsp70-u:1516": " yaṃ traidhātukāt parimocayet. tathā hy anena sarvadharmā māyopamā jñātā dṛṣṭā viditā.",
    "K05adsp70-u:1517": " nirmitopamā jñātā dṛṣṭā viditā.",
    "K05adsp70-u:1518": " āha: yadi bhagavan bodhisattvena mahāsattvena sarvadharmā māyopamā nirmitopamājñātā",
    "K05adsp70-u:1519": " dṛṣṭā viditā. kasya punar arthāya bodhisattvo mahāsattvaḥ ṣaṭsu pāramitāsu carati.",
    "K05adsp70-u:1520": " caturṣu dhyāneṣu caturṣv apramāṇeṣu catasṛṣv ārūpyasamāpattiṣu pañcasv abhijñāsu",
    "K05adsp70-u:1521": " saptatriṃśatibodhipakṣyeṣu dharmeṣu bodhimārge carati. buddhakṣetraṃ ca pariśodhayati.",
    "K05adsp70-u:1522": " sattvāṃś ca paripācayati?",
    "K05adsp70-u:1523": " bhagavān āha:",
    "K05adsp70-u:1524": " yadi subhūte sattvā svayam eva nirmitopamā sarvadharmāñ jānīyur,",
    "K05adsp70-u:1525": " na bodhisattvo mahāsattvaḥ sattvānām arthāya asaṃkhyeyān kalpān bodhisattvacārikāṃ caret. yasmāt tarhi subhūte sattvā svayam eva nirmitopamān sarvadharmān na jānanti,",
    "K05adsp70-u:1526": " tasmād bodhisattva mahāsattvaḥ asaṃkhyeyān kalpān ṣaṭsu pāramitāsu carati. sattvāṃś ca paripācayati. buddhakṣetraṃ ca pariśodhayati.",
    "K05adsp70-u:1527": " subhūtir āha:",
    "K05adsp70-u:1528": " yadi bhagavan sarvadharmā svapnopamāḥ pratiśrutkopamāḥ. marīcyupamāḥ pratibhāsopamāḥ",
    "K05adsp70-u:1529": " māyopamā nirmitopamāḥ. kva bhagavan. sattvāḥ pratiṣṭhitā yato bodhisattvo mahāsattva",
    "K05adsp70-u:1530": " prajñāpāramitāyāṃ carann uccālayati?",
    "K05adsp70-u:1531": " bhagavān āha:",
    "K05adsp70-u:1532": " nāmanimitteṣu subhūte sattvāḥ pratiṣṭhitāḥ asatparikalpe tad bodhisattvo mahāsattvaḥ prajñāpāramitāyāṃ caran nāmanimittād uccālayati.",
    "K05adsp70-u:1533": " āha: katamad bhagavan nāma katamaṃ nimittaṃ?",
    "K05adsp70-u:1534": " (AdSPG II 62)",
    "K05adsp70-u:1535": " bhagavān āha:",
    "K05adsp70-u:1536": " āgantukam etat subhūte nāmadheyaṃ prakṣiptaṃ yaduta nāmeti vā nimittam iti vā. kṛtṛmam",
    "K05adsp70-u:1537": " etan nāmadheyaṃ yaduta nāmeti vā nimittam iti vā. rūpam iti vā vedaneti vā. saṃjñeti",
    "K05adsp70-u:1538": " vā saṃskārāḥ iti vā. vijñānam iti vā. strī vā puruṣa iti vā. dāraka iti vā dāraketi",
    "K05adsp70-u:1539": " vā. nārakā iti vā tairyagyonikā iti vā yāmalaukika iti vā. deva iti vā. manuṣya iti",
    "K05adsp70-u:1540": " vā. saṃskṛtā dharmā iti vā asaṃskṛtā dharmā iti vā. srotaāpatiphalam iti vā. sakṛdāgāmiphalam",
    "K05adsp70-u:1541": " iti vā. anāgāmiphalam iti vā. arhattvam iti vā pratyekabodhim iti vā. [f. 284b] samyaksaṃbodhir",
    "K05adsp70-u:1542": " iti vā. api tu khalu subhūte prajñaptidharma sarvaṃ tan nāma nāmārthena. nāmamātram",
    "K05adsp70-u:1543": " idaṃ sarvaṃ saṃskṛtaṃ yatra bālapṛthagjanāḥ saktāḥ,",
    "K05adsp70-u:1544": " tad bodhisattvo mahāsattvaḥ prajñāpāramitāyāṃ carann upāyakauśalena samanvāgato vivecayati. parikalpasamutthitaṃ sarvaṃ etan nāma,",
    "K05adsp70-u:1545": " mā yūyaṃ parikalpe sajjadhvaṃ. asati vastuni svabhāvaśūnye,",
    "K05adsp70-u:1546": " na hi śūnyeṣu dharmeṣu paṇḍitā abhiniviśante,",
    "K05adsp70-u:1547": " evaṃ khalu subhūte bodhisattvo mahāsattvaḥ prajñāpāramitāyāṃ carann upāyakauśalena sattvānāṃ dharmaṃ deśayati. katamat subhūte nimittaṃ?",
    "K05adsp70-u:1548": " dve ime subhūte nimitte yatra bālapṛthagjanāḥ saktāḥ, katame dve?",
    "K05adsp70-u:1549": " yaduta rūpanimittaṃ ca ārūpyanimittaṃ ca. katamañ ca subhūte rūpanimittaṃ?",
    "K05adsp70-u:1550": " yat kiṃcit subhūte rūpam audārikaṃ vā sūkṣmaṃ vā hīnaṃ vā praṇītaṃ vā yad atra kṣaṇikeṣu",
    "K05adsp70-u:1551": " dharmeṣu parikalpanayā grahaṇam eti. idam ucyate rūpanimittaṃ. katamac ca subhūte ārūpyanimittaṃ?",
    "K05adsp70-u:1552": " yat kiṃcid arūpiṇāṃ dharmāṇām0nimittagrāheṇa parikalpya kleśo jāyate,",
    "K05adsp70-u:1553": " idam ucyate ārūpyanimittaṃ. tad bodhisattvo mahāsattvaḥ prajñāpāramitāyāṃ carann upāyakauśalena tato nimittād vivecya ānimitte dhātau niveśayati",
    "K05adsp70-u:1554": " tathā uca niveśayati. tathā pratiṣṭhāpayati yathā na dvaye patati. idaṃ nimittam idam ānimittam iti. evaṃ khalu subhūte bodhisattvo mahāsattvaḥ prajñāpāramitāyāṃ (AdSPG II 63)",
    "K05adsp70-u:1555": " carann upāyakauśalena sattvān nimittād vivecya ānimitte dhātau pratiṣṭhāpayati.",
    "K05adsp70-u:1556": " āha: yadi bhagavann iyat paramā ete sarvadharmā yaduta nāmanimittaparamāḥ prajñaptimātrāḥ parikalpasamutthitāḥ,",
    "K05adsp70-u:1557": " kathaṃ bhagavaṃ bodhisattvo mahāsattvaḥ prajñāpāramitāyāṃ carann ātmanā ca viśeṣam",
    "K05adsp70-u:1558": " adhigacchati. kuśaleṣu dharmeṣu. paraṃ ca viśeṣa adhigame pratiṣṭhāpayati kuśaleṣu",
    "K05adsp70-u:1559": " dharmeṣu. yaiḥ kuśalair dharmair bhūmyābhūmiṃ paripūrayati. sattvāṃś ca triṣu yāneṣu niyojayati.",
    "K05adsp70-u:1560": " bhagavān āha:",
    "K05adsp70-u:1561": " sacet subhūte vastv abhaviṣyan na avastu nimittaṃ. nedaṃ subhūte prajñāpāramitāyāṃ",
    "K05adsp70-u:1562": " caran bodhisattvo mahāsattvo kuśaleṣu dharmeṣu viśeṣam adhyagamiṣyan na paraṃ ca",
    "K05adsp70-u:1563": " viśeṣādhigame niyojayiṣyat. yasmāt tarhy avastu nimittaṃ na vastu,",
    "K05adsp70-u:1564": " tasmāt subhūte bodhisattvo mahāsattva prajñāpāramitāyāṃ caran dhyānapāramitāṃ paripūrayaty",
    "K05adsp70-u:1565": " ānimittayogena vīryapāramitāṃ kṣāntipāramitāṃ śīlapāramitāṃ dānapāramitāṃ paripūrayaty",
    "K05adsp70-u:1566": " ānimittayogena. catvāri dhyānāni paripūrayaty ānimittayogena. catvāry apramāṇāni",
    "K05adsp70-u:1567": " paripūrayaty ānimittayogena. catasra ārūpyasamāpattīn paripūrayaty ānimittayogena.",
    "K05adsp70-u:1568": " catvāri smṛtyupasthānāni paripurayaty ānimittayogena. yāvad āryāṣṭāṃgaṃ mārgaṃ paripūrayaty",
    "K05adsp70-u:1569": " ānimittayogena. adhyātmaśūnyatāṃ paripūrayaty ānimittayogena. bahirddhāśūnyatāṃ paripūrayaty",
    "K05adsp70-u:1570": " ānimittayogena. adhyātmabahirddhāśūnyatāṃparipūrayaty ānimittayogena. yāvat svalakṣaṇaśūnyatāṃ",
    "K05adsp70-u:1571": " paripūrayaty ānimittayogena. aṣṭau vimokṣān paripūrayaty ānimittayogena. navānupūrvasamāpattīn",
    "K05adsp70-u:1572": " paripūrayaty ānimittayogena. daśatathāgatabalāni paripūrayaty ānimittayogena. yāvad",
    "K05adsp70-u:1573": " aṣṭādaśāveṇikān buddhadharmān paripūrayaty ānimittayogena. sa imān kuśalān dharmān",
    "K05adsp70-u:1574": " [f. 285a] paripūrya parān atraiva kuśaleṣu dharmeṣu niyojayaty ānimittayogena. sacet",
    "K05adsp70-u:1575": " punaḥ subhūte dharma nimittam abhaviṣyad antaśo vālāgrakoṭinikṣepamātram api,",
    "K05adsp70-u:1576": " nedaṃ subhūte bodhisattvo mahāsattva prajñāpāramitāyāṃ (AdSPG II 64)",
    "K05adsp70-u:1577": " carann ānimittam asmṛtim amanasikāraṃ dharmam abhisaṃbhotsyata. sattvāṃś ca tathātve pratyupasthāpayiṣyati anāsraveṣu dharmeṣu,",
    "K05adsp70-u:1578": " sarve hi subhūte anāsravā dharmā ānimittam asmṛtir amanasikāraḥ. evaṃ khalu subhūte",
    "K05adsp70-u:1579": " bodhisattvo mahāsattvaḥ prajñāpāramitāyāṃ caran sarvasattvānām arthaṃ karoty anāsravair dharmaiḥ.",
    "K05adsp70-u:1580": " āha: yadi bhagavan sarvadharmā ānimittam asmṛtir amanasikāraḥ,",
    "K05adsp70-u:1581": " kuto bhagavaṃ. gaṇanāṃ kariṣyāmi;",
    "K05adsp70-u:1582": " ime sāsravā dharmā ime anāsravā dharmā ime sādhāraṇā dharmā ime asādhāraṇā dharmā ime śrāvakadharmā ime pratyekabuddhadharmā ime bodhisattvadharmā ime buddhadharmā?",
    "K05adsp70-u:1583": " bhagavān āha:",
    "K05adsp70-u:1584": " tat kiṃ manyase subhūte anyad ānimittam anye śrāvakadharmāḥ?",
    "K05adsp70-u:1585": " āha: no hīdaṃ bhagavan.",
    "K05adsp70-u:1586": " bhagavān āha:",
    "K05adsp70-u:1587": " tat kiṃ manyase subhūte anyad ānimittam anye pratyekabuddhadharmāḥ anyad ānimittam anye bodhisattvadharmā anyad ānimittam anye buddhadharmāḥ?",
    "K05adsp70-u:1588": " āha: no hīdaṃ bhagavan.",
    "K05adsp70-u:1589": " bhagavān āha:",
    "K05adsp70-u:1590": " nanu subhūte ānimittam eva srotaāpattiphalaṃ. sakṛdāgāmiphalaṃ. anāgāmiphalam arhattvaṃ. pratyekabodhir bodhisattvadharmā buddhadharmāḥ?",
    "K05adsp70-u:1591": " āha: evam etad bhagavan evam etat sugata.",
    "K05adsp70-u:1592": " bhagavān āha:",
    "K05adsp70-u:1593": " tad anena te subhūte paryāyeṇaivaṃ veditavyam:",
    "K05adsp70-u:1594": " yaduta ānimittaṃ sarvadharmāḥ. atra hi subhūte śikṣamāṇo bodhisattvo mahāsattvaḥ ānimitteṣu sarvadharmeṣu vivardhate kuśalair dharmaiḥ,",
    "K05adsp70-u:1595": " yaduta ṣaḍbhiḥ pāramitābhiś caturbhir dhyānaiś caturbhir apramāṇaiś catasṛbhir ārūpyasamāpattibhiḥ",
    "K05adsp70-u:1596": " caturbhiḥ smṛtyupasthānaiś caturbhiḥ samyakprahāṇaiś caturbhir ṛddhipādaiḥ pañcabhir",
    "K05adsp70-u:1597": " indriyai. pañcabhir balaiḥ. ṣaḍbhir anusmṛtibhiḥ. saptabhir bodhyaṅgair. āryāṣṭāṅgena mārgeṇa:",
    "K05adsp70-u:1598": " yāvat sarvabuddhadharmaiḥ. tat kasya hetoḥ?",
    "K05adsp70-u:1599": " na hy anyatra śikṣitavyaṃ bodhisattvena mahāsattvena anyatra śūnyatā ānimitta apraṇihiteṣu dharmeṣu śikṣitavyaṃ. tat kasya hetoḥ?",
    "K05adsp70-u:1600": " atra hi triṣu vimokṣamukheṣu sarvakuśaladharmā antargatāḥ. tathā hi svalakṣaṇaśūnyaṃ",
    "K05adsp70-u:1601": " śūnyatāvimokṣamukhaṃ. nimittāpagama ānimittaṃ vimokṣamukhaṃ. anabhisaṃskāram apraṇihitaṃ",
    "K05adsp70-u:1602": " vimokṣamukhaṃ. (AdSPG II 65)",
    "K05adsp70-u:1603": " sa iha tṛṣu vimokṣamukheṣu śikṣamāṇo bodhisattvo mahāsattva pañcasu skandheṣu śikṣate.",
    "K05adsp70-u:1604": " dvādaśasv āyataneṣu śikṣate. aṣṭādaśasu dhātuṣu śikṣate. caturṣv āryasatyeṣu śikṣate.",
    "K05adsp70-u:1605": " dvādaśāṃgike pratītyasamutpāde śikṣate. adhyātmaśūnyatāyāṃ śikṣate. bahirddhāsūnyatāyāṃ",
    "K05adsp70-u:1606": " śikṣate. adhyātmabahirddhāśūnyatāyāṃ śikṣate. yāvad abhāvasvabhāvaśūnyatāyāṃ śikṣate.",
    "K05adsp70-u:1607": " evaṃ yāvat ṣaṭsu pāramitāsu śikṣate. caturṣu smṛtyupasthāneṣu śikṣate. yāvad āryāṣṭāṃge",
    "K05adsp70-u:1608": " mārge śikṣate. daśasu tathāgatabaleṣu śikṣate. caturṣu vaiśāradyeṣu catasṛṣu pratisaṃvitsu",
    "K05adsp70-u:1609": " mahāmaitryāṃ mahākaruṇāyām aṣṭādaśasv āveṇikeṣu buddhadharmeṣu śikṣate.",
    "K05adsp70-u:1610": " subhūtir āha:",
    "K05adsp70-u:1611": " yathā kathaṃ punar bhagavaṃ bodhisattvo mahāsattvaḥ prajñāpāramitāyāṃ caran pañcasu upādānaskandheṣu śikṣate?",
    "K05adsp70-u:1612": " bhagavān āha:",
    "K05adsp70-u:1613": " iha subhūte bodhisattvo mahāsattvaḥ prajñāpāramitāyāṃ caran rūpaṃ prajānāti. yathā ca rūpam utpadyate. yathā rūpaṃ nirudhyate. yathā rūpasya tathatā. kathaṃ rūpaṃ prajānāti iti?",
    "K05adsp70-u:1614": " atyantacchidrataś ca atyantasuṣirataś ca. tadyathāpi nāma phenapiṇḍa asārakaḥ evaṃ rūpaṃ prajānāti. kathaṃ ca [f. 285b] rūpasya utpādaṃ prajānāti?",
    "K05adsp70-u:1615": " na rūpaṃ kutaścid āgacchati nāpi rūpaṃ kvacid gacchati ity akutaścid āgamanataś ca akvacid gamanataś ca rūpasya utpādaṃ prajānāti. yan na kutaścid āgataṃ na kvacid gataṃ,",
    "K05adsp70-u:1616": " evaṃ hi subhūte bodhisattvo mahāsattva rūpasya utpādavyayaṃ prajānāti. kathaṃ ca rūpasya tathatāṃ prajānāti?",
    "K05adsp70-u:1617": " na tathatā utpadyate vā nirudhyate vā na āgacchati na gacchati. na saṃkliṣyate na",
    "K05adsp70-u:1618": " vyavadāyate. ni hīyate na vardhate. evaṃ tathatāṃ prajānāti. avitathatā subhūte tathatā",
    "K05adsp70-u:1619": " tasmāt tathatāity ucyate. na sā vitatathā tena tathātety ucyate. evaṃ rūpasya tathatāṃ",
    "K05adsp70-u:1620": " prajānāti. kathaṃ ca vedanāṃ prajānāti?",
    "K05adsp70-u:1621": " kathaṃ vedanāyā utpādaṃ kathaṃ vedanāyā vyayaṃ kathaṃ vedanāyāṃs tathatāṃ prajānāti?",
    "K05adsp70-u:1622": " tadyathāpi nāma udakabudbudā riktakā utpadyante ca nirudhyante ca. evaṃ vedanāṃ prajānāti.",
    "K05adsp70-u:1623": " na kutaścid āgacchati na kvacid gacchati. evaṃ vedanāyā utpādavyayaṃ prajānāti. kathaṃ",
    "K05adsp70-u:1624": " ca vedanāyās tathatāṃ prajānāti?",
    "K05adsp70-u:1625": " avitathatātathatā. evaṃ vedanāyāṃs tathatāṃ prajānāti. kathaṃ ca saṃjñāṃ prajānāti? tadyathā (AdSPG II 66)",
    "K05adsp70-u:1626": " marīcikāyām udakam atyantatayā nopalabhyate. evaṃ saṃjñāṃ prajānāti. na kutaścid",
    "K05adsp70-u:1627": " āgacchati na kvacid gacchati. evaṃ saṃjñāyā utpādavyayaṃ prajānāti. kathaṃ ca saṃjñātathatāṃ prajānāti?",
    "K05adsp70-u:1628": " yathaiva vedanātathatā evaṃ saṃjñātathatāṃ prajānāti. kathaṃ saṃskārān prajānāti",
    "K05adsp70-u:1629": " tadyathāpi nāma kadalyāḥ sāram asāratayā patra patraṃ kṛtvā nopalabhyate evaṃ saṃskārān",
    "K05adsp70-u:1630": " prajānāti. kathaṃ saṃskārāṇām utpādavyayaṃ prajānāti?",
    "K05adsp70-u:1631": " akutaścid āgamanatayā akvacid gamanatayā saṃskārāṇām utpādavyayaṃ prajānāti. kathaṃ ca saṃskārāṇāṃ tathatāṃ prajānāti?",
    "K05adsp70-u:1632": " vedanātathatayā saṃskāratathatāṃ prajānāti. kathaṃ vijñānaṃ prajānāti?",
    "K05adsp70-u:1633": " tadyathāpi nāma māyākāranirmitaś caturaṅgo balakāya. evaṃ vijñānaṃ prajānāti. na",
    "K05adsp70-u:1634": " kutaścid āgacchati na kvacid gacchati. evaṃ vijñānasya utpādavyayaṃ prajānāti. kathaṃ",
    "K05adsp70-u:1635": " vijñānasya tathatāṃ prajānāti?",
    "K05adsp70-u:1636": " vedanātathatayā vijñānatathatāṃ prajānāti. kathaṃ ca dhātūn prajānāti?",
    "K05adsp70-u:1637": " cakṣurdhātuś cakṣurdhātusvabhāvena śūnyaṃ. rūpadhātur rūpadhātusvabhāvena śūnyaṃ.",
    "K05adsp70-u:1638": " cakṣuvijñānadhātuś cakṣuvijñānadhātusvabhāvena śūnyaṃ. evaṃ yāvan manodhātur dharmadhātur",
    "K05adsp70-u:1639": " manovijñānadhātuḥ kartavyaḥ. kathaṃ ca āyatanāni prajānāti?",
    "K05adsp70-u:1640": " ādhyātmikā dharmā ādhyātmikair dharmai śūnyāḥ,",
    "K05adsp70-u:1641": " bāhyā dharmāḥ bāhyair dharmaiḥ śūnyāḥ. evam āyatanāni prajānāti. kathaṃ ca āryasatyaṃ",
    "K05adsp70-u:1642": " prajānāti duḥkhaṃ prajānāti. satyaṃ prajānāti. āryasatyaṃ prajānāti. dvayatāvinirmuktam",
    "K05adsp70-u:1643": " āryasatyam advayaṃ hi āryāṇāṃ satyam iti prajānāti. evaṃ samudayaṃ nirodhaṃ nirodhagāminīpratipadam",
    "K05adsp70-u:1644": " āryasatyaṃ prajānāti. kathaṃ duḥkhatathatāṃ prajānāti?",
    "K05adsp70-u:1645": " tathat?",
    "K05adsp70-u:1646": " aiva duḥkhasya tathateti prajānāti. evaṃ samudayasya nirodhasya mārgasya. tathatāṃ prajānāti. kathaṃ ca pratītyasamutpādaṃ prajānāti?",
    "K05adsp70-u:1647": " anutpādato pratītyasamutpādaṃ prajānāti. evam anirodhato 'nucchedato 'śāśvatato 'nekārthato",
    "K05adsp70-u:1648": " 'nānārthato 'nāgamato na nirgamataḥ prapañcoparamataḥ śivaṃ pratītyasamutpādaṃ prajānāti.",
    "K05adsp70-u:1649": " evaṃ pratītyasamutpādaṃ prajānāti.",
    "K05adsp70-u:1650": " atha khalv āyuṣmān subhūtir bhagavantam etad avocat:",
    "K05adsp70-u:1651": " yadi bhagavaṃ bodhisattvo mahāsattvaḥ prajñāpāramitāyāṃ carann ime parasparabhinnān (AdSPG II 67)",
    "K05adsp70-u:1652": " dharmān evaṃ prajānāti. nanu bhagavan dharmadhātur vikopito bhavati?",
    "K05adsp70-u:1653": " bhagavān āha:",
    "K05adsp70-u:1654": " vikopita subhūte syād yadi dharmadhāturvinirmuktaḥ +anyaḥ?",
    "K05adsp70-u:1655": " kaścid dharmaḥ syād. na subhūte dharmadhātuvinirmukto 'nyaḥ kaścid dharma upalabhyate. yady upalabhyeta syād dharmadhātor vikopanā. tat kasya",
    "K05adsp70-u:1656": " na hi subhūte tathāgatena vā bodhisattvena vā. pratyekabuddhena vā tathāgataśrāvakeṇa",
    "K05adsp70-u:1657": " vā dharma [f. 286a] dhāturvinirmukto 'nyaḥ kaścid dharma upalabdhaḥ. anupalabhya",
    "K05adsp70-u:1658": " na prajñapayati. dharmadhāturvinirmukto 'nyaḥ kaścid dharma upalabhyata iti. evaṃ",
    "K05adsp70-u:1659": " khalu subhūte bodhisattvena mahāsattvena prajñāpāramitāyāṃ caratā dharmadhātau śikṣitavyaṃ.",
    "K05adsp70-u:1660": " subhūtir āha:",
    "K05adsp70-u:1661": " dharmadhātau bhagavaṃc chikṣamāṇena bodhisattvena mahāsattvena kvacic chikṣitaṃ bhavati?",
    "K05adsp70-u:1662": " bhagavān āha:",
    "K05adsp70-u:1663": " dharmadhātau subhūte śikṣamāṇena bodhisattvena mahāsattvena sarvadharmeṣu śikṣitaṃ bhavati. tat kasya hetoḥ?",
    "K05adsp70-u:1664": " tathā hi subhūte sarvadharmā dharmadhātuḥ.",
    "K05adsp70-u:1665": " āha: kena kāraṇena bhagavaṃ sarvadharmā dharmadhātuḥ?",
    "K05adsp70-u:1666": " bhagavān āha:",
    "K05adsp70-u:1667": " tathā hi subhūte utpādād vā tathāgatānām anutpādād vā tathāgatānāṃ sthita eva dharmāṇāṃ",
    "K05adsp70-u:1668": " dharmadhātur abhedayogena. yaduta saṃskṛtadhātur asaṃskṛtadhātur ca dharmadhātuḥ.",
    "K05adsp70-u:1669": " evaṃ yāvat sarvadharmeṣu kartavyaṃ. evaṃ khalu subhūte bodhisattvena mahāsattvena",
    "K05adsp70-u:1670": " prajñāpāramitāyāṃ śikṣamāṇena dharmadhātau śikṣitaṃ bhavati.",
    "K05adsp70-u:1671": " āha: yadi bhagavan sarvadharmā dharmadhātuḥ,",
    "K05adsp70-u:1672": " kathaṃ punar bodhisattvena mahāsattvena prajñāpāramitāyāṃ śikṣitavyaṃ?",
    "K05adsp70-u:1673": " samādhipāramitāyāṃ vīryapāramitāyāṃ kṣāntipāramitāyāṃ śīlapāramitāyāṃ dānapāramitāyāṃ śikṣitavyaṃ?",
    "K05adsp70-u:1674": " kathaṃ bodhisattvena mahāsattvena prathame dhyāne śikṣitavyaṃ?",
    "K05adsp70-u:1675": " kathaṃ dvitīye tritīye caturthe dhyāne śikṣitavyaṃ?",
    "K05adsp70-u:1676": " kathaṃ maitryāṃ karuṇāyāṃ muditāyām upekṣāyām ākāśānanyāyatane yāvan naivasaṃjñānāsaṃjñāyatane śikṣitavyaṃ?",
    "K05adsp70-u:1677": " kathaṃ caturṣu smṛtyupasthāneṣu yāvad āryāṣṭāṅge mārge śikṣitavyaṃ? kathaṃ (AdSPG II 68)",
    "K05adsp70-u:1678": " śūnyatānimittāpraṇihiteṣu śikṣitavyaṃ?",
    "K05adsp70-u:1679": " katham aṣṭādaśasu vimokṣeṣu navasv anupūrvasamāpattiṣu śikṣitavyaṃ?",
    "K05adsp70-u:1680": " kathaṃ daśasu tathāgatabaleṣu caturṣu vaiśāradyeṣu catasṛṣu pratisaṃvitsu mahāmaitryāṃ mahākaruṇāyāṃ mahāmuditāyāṃ mahopekṣāyām aṣṭādaśasv āveṇikeṣu buddhadharmeṣu śikṣitavyaṃ?",
    "K05adsp70-u:1681": " kathaṃ pañcābhijñāsu śikṣitavyaṃ?",
    "K05adsp70-u:1682": " kathaṃ dvātṛṃśadmahāpuruṣalakṣaṇapariniṣpattau śikṣitavyaṃ?",
    "K05adsp70-u:1683": " katham aśīty anuvyañjanapariniṣpattau śikṣitavyaṃ?",
    "K05adsp70-u:1684": " kathaṃ kṣatriyamahāsālakulopapattau brāhmaṇamahāsālakulopapattau gṛhapatimahāsālakulopapattau śikṣitavyaṃ?",
    "K05adsp70-u:1685": " kathaṃ cāturmahārājakāyikānāṃ devānām upapattau trāyastriṃśānāṃ yāmānāṃ tuṣitānāṃ",
    "K05adsp70-u:1686": " nirmāṇaratīnāṃ paranirmitavaśavartināṃ brahmakāyikānām ābhāsvarāṇāṃ śubhakṛtsnānāṃ",
    "K05adsp70-u:1687": " vṛhaṇāṃ parīttavṛhanāṃ vṛhatphalānāṃ devānām upapattau śikṣitavyaṃ?",
    "K05adsp70-u:1688": " katham asaṃjñīsattvopapattau śuddhāvāsadevanikayopapattau śikṣitavyaṃ kathaṃ prathame",
    "K05adsp70-u:1689": " cittotpāde śikṣitavyaṃ. kathaṃ dvitīye tritīye caturthe pañcame ṣaṣṭe saptame aṣṭhame",
    "K05adsp70-u:1690": " navame daśame cittotpāde śikṣitavyaṃ. kathaṃ śrāvakabhūmau pratyekabuddhabhūmau bodhisattvaniyāme śikṣitavyaṃ?",
    "K05adsp70-u:1691": " kathaṃ sattvaparipāke buddhakṣetrapariśuddhau sarvadhāraṇīmukhasamādhimukheṣu śikṣitavyaṃ?",
    "K05adsp70-u:1692": " kathaṃ pratibhāne śikṣitavyaṃ?",
    "K05adsp70-u:1693": " kathaṃ bodhimārge śikṣitavyaṃ yatra śikṣamāṇena sarvadharmāḥ sarvākārair jñātavyāḥ?",
    "K05adsp70-u:1694": " yadi bhagavan dharmadhātāv ime vikalpā na santi,",
    "K05adsp70-u:1695": " māhaiva bhagavan bodhisattvo mahāsattvo viparyāse caret. aprapañcyaṃ prapañcayet. tat kasya hetoḥ?",
    "K05adsp70-u:1696": " na hi bhagavan dharmadhātāv ime vikalpāḥ. na hi dharmadhātur rūpaṃ na vedanā na saṃjñā",
    "K05adsp70-u:1697": " na saṃskārā na dharmadhātur vijñānaṃ. nānyatra rūpād dharmadhātur nānyatra vedanāyā",
    "K05adsp70-u:1698": " saṃjñāyāḥ saṃskārebhyo nānyatra vijñānād dharmadhātur. rūpam eva dharmadhātur dharmadhātur",
    "K05adsp70-u:1699": " eva rūpaṃ. yāvad vijnānam eva dharmadhātur dharmadhātur eva vijñānaṃ. evaṃ sarvadharmā jñātavyāḥ.",
    "K05adsp70-u:1700": " bhagavān āha:",
    "K05adsp70-u:1701": " evam etat subhūte evam etat,",
    "K05adsp70-u:1702": " tathā yathā vadasi. rūpam eva dharmadhātur [f. 286b] dharmadhātur eva rūpaṃ. vedanāsaṃjñāsaṃskāravijñānam",
    "K05adsp70-u:1703": " eva dharmadhātur dharmadhātur eva vijñānaṃ. yadi punaḥ subhūte bodhisattvo mahāsattvaḥ",
    "K05adsp70-u:1704": " prajñāpāramitāyāñ (AdSPG II 69)",
    "K05adsp70-u:1705": " caran kaṃcid dharmaṃ dharmadhātuvinirmuktaṃ paśyen na anuttarasyai samyaksaṃbodhayaṃ",
    "K05adsp70-u:1706": " pratiṣṭhita. yasmāt sarvadharmā dharmadhātus tasmād bodhisattvo mahāsattvaḥ prajñāpāramitāyāṃ",
    "K05adsp70-u:1707": " caran sarvadharmān dharmadhātur iti jñātvā anāmakāni sarvadharmān nāmasaṃketena deśayati.",
    "K05adsp70-u:1708": " idaṃ rūpam ity iyaṃ vedanā iti iyaṃ saṃjñā iti ime saṃskārā iti idaṃ vijñānam iti.",
    "K05adsp70-u:1709": " yāvad iyaṃ bodhir iti.",
    "K05adsp70-u:1710": " (VIII 5,4) tadyathāpi nāma subhūte dakṣo māyākāro māyākārantevāsī vā yat kiṃcid eva",
    "K05adsp70-u:1711": " dravyajātam adhiṣṭhāya vividhaṃ rūpagataṃ sandarśayet. yaduta hastivigrahaṃ vā aśvavigrahaṃ",
    "K05adsp70-u:1712": " vā balīvardavigrahaṃ vā puruṣastridārakadārikavigrahaṃ vā. udyānavimānapovana(?)",
    "K05adsp70-u:1713": " ārāmaramaṇīyakāni. puṣkaraṇīramaṇīyakāni vā vanaramaṇīyakāni vā,",
    "K05adsp70-u:1714": " yatra vividhās taraṇopastarariapratyāstaranāni. puṣpamālyaguṇāṃ vā khādanīyabhojanīyāni vā darśayed,",
    "K05adsp70-u:1715": " gītavāditena vā janaṃ ramayet. dānaṃ vā dadaṃc chīlaṃ vā rakṣan kṣāntyā vā saṃpādayan",
    "K05adsp70-u:1716": " vīryaṃ vā ārabhamāṇaḥ samādhir vā vikrīnun prajñāṃ vā bhāvayan. sa tatraibhir ākārair janaṃ ramayet,",
    "K05adsp70-u:1717": " kṣatriyamahāsālakulāni vā darśayet brāhmaṇamahāsālakulāni vā gṛhapatimahāsālakulāni vā darśayet. cāturmahārājakāyikān vā devān vā darśayet,",
    "K05adsp70-u:1718": " sumeruṃ vā darśayet,",
    "K05adsp70-u:1719": " trayastriṃśān vā yāmān vā tuṣitān vā nirmaṇaratīṃ vā paranirmitavaśavartino vā devān yāvan naivasaṃjñānāsaṃjñāyatanopagātvā devān darśayed,",
    "K05adsp70-u:1720": " arūpiṇa srotaāpannaṃ vā sakṛdāgāmino vā anāgāmino vā arhanto vā pratyekabuddhān vā.",
    "K05adsp70-u:1721": " ye 'pi te bodhisattvā mahāsattvāḥ prathamacittotpādam upādāya dānapāramitāyāṃ caranti.",
    "K05adsp70-u:1722": " śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ",
    "K05adsp70-u:1723": " caranti. prathamāyāṃ bhūmau caranti. yāvad daśamyāṃ mahābhūmau caranti. bodhisattvanyāmam",
    "K05adsp70-u:1724": " avakrāmanty abhijñām abhinirharanti. tābhir abhijñābhir vikrīḍanti sattvāṃś (AdSPG II 70)",
    "K05adsp70-u:1725": " ca paripācayanti. buddhakṣetraṃ ca pariśodhayanti. dhyānavimokṣasamādhisamāpattibhir",
    "K05adsp70-u:1726": " vikrīḍanti. aṅgapratyaṅgāni vā parityajanti. duṣkaracaryān vā caranti. tathāgatabalāni",
    "K05adsp70-u:1727": " vā niṣpādayanti. vaiśāradyāni vā pratisaṃvido vā mahāmaitrīṃ mahākaruṇāṃ vā tān api",
    "K05adsp70-u:1728": " darśayet. sarvāṅgapratyaṅgaparipūrṇaṃ buddhavigrahaṃ vā ādarśayet. tatra bālajatīyā",
    "K05adsp70-u:1729": " sattvā evaṃ jānīyuh:",
    "K05adsp70-u:1730": " aho yāvat suśikṣito 'yaṃ manuṣyaḥ kathaṃ śobhanaṃ karoti. yad imaṃ janam evaṃ ramayaty",
    "K05adsp70-u:1731": " evaṃ vividhāni ca rūpāṇy ādarśayati. yāvad buddhavigrahaṃ vā. ye khalu punas tatra",
    "K05adsp70-u:1732": " manuṣyā bhavanti paṇḍitā vyaktā medhāvinaḥ tadrūpayā mīmāṃsayā samanvāgatā teṣām",
    "K05adsp70-u:1733": " evaṃ bhavaty. āścaryam idam adbhutadharmo na cātra kaścid dharma upalabhyate. ayaṃ",
    "K05adsp70-u:1734": " ca manuṣya imāṃ janatām evam asadbhir dharmair ramayati. tāṃ ca sattvasaṃjñān nopalabhate.",
    "K05adsp70-u:1735": " adravye vateme sattvā dravyasaṃjñina iti. evam eva subhūte bodhisattvo mahāsattvo",
    "K05adsp70-u:1736": " na kaścid dharman dharmadhātuvinirmuktaṃ paśyati. prajñāpāramitāyāṃ carann upāyakauśalena",
    "K05adsp70-u:1737": " na ca sattvam upalabhate na sattvaprajñaptiṃ.",
    "K05adsp70-u:1738": " (VIII 5,5). sa ātmanā ca dānaṃ dadāti paraṃ ca dāne samādāpayati. dānasya ca varṇaṃ",
    "K05adsp70-u:1739": " bhāṣate. ye 'py anye sattvā dānaṃ dadanti teṣāṃ ca varṇavādī bhavati samanujñaḥ.",
    "K05adsp70-u:1740": " ātmanā ca śīlaṃ rakṣati. paraṃ ca śīle samādāpayati. śīlasya ca varṇaṃ bhāṣate ye",
    "K05adsp70-u:1741": " 'py anye śīlaṃ rakṣanti. teṣāṃ ca varṇavādī [f. 287a] bhavati samanujñaḥ. evam ātmanā",
    "K05adsp70-u:1742": " ca kṣāntiṃ bhāvayaṃti. paraṃ ca kṣāntau samādāpayati. kṣānteś ca varṇaṃ bhāṣate.",
    "K05adsp70-u:1743": " ye 'py anye kṣāntiṃ bhāvayanti teṣāṃ ca varṇavādī bhavati samanujñaḥ. ātmanā ca vīryam",
    "K05adsp70-u:1744": " ārabhate. paraṃ ca vīrye samādāpayati. vīryasya ca varṇaṃ bhāṣate. ye 'py anye vīryam",
    "K05adsp70-u:1745": " ārabhante teṣāṃ ca varṇavādī bhavati samanujñaḥ. ātmanā ca samādhiṃ samāpadyante.",
    "K05adsp70-u:1746": " paraṃ ca samādhau samādāpayati. samādheś ca varṇaṃ bhāṣate ye 'py anye samādhiṃ samāpadyante",
    "K05adsp70-u:1747": " teṣāṃ ca varṇavādī bhavati samanujñaḥ. ātmanā ca prajñāni bhāvayati. paraṃ ca prajñāyāṃ",
    "K05adsp70-u:1748": " samādāpayati prajñāyāś ca varṇaṃ bhāṣate. ye 'py anye prajñāṃ bhāvayanti. teṣāṃ ca varṇavādī bhavati:",
    "K05adsp70-u:1749": " samanujñaḥ.",
    "K05adsp70-u:1750": " (VIII 5,6) ātmanā ca daśakuśalān karmapathān samādāya vartante paraṃ ca daśasu kuśaleṣu",
    "K05adsp70-u:1751": " karmapatheṣu samādāpayati. daśānāṃ ca kuśalānāṃ karmapatḥ ānāṃ ca varṇaṃ bhāṣate.",
    "K05adsp70-u:1752": " ye 'py anye (AdSPG II 71)",
    "K05adsp70-u:1753": " sattvā daśakuśalān karmapathān samādāya vartante teṣāṃ ca varṇavādī bhavati samanujñaḥ.",
    "K05adsp70-u:1754": " ātmanā ca aṣṭāṅgasamanvāgataṃ poṣadham upavasanti. paraṃ ca aṣṭāṅgasamanvāgate poṣadhe samādāpayati:",
    "K05adsp70-u:1755": " aṣṭāṅgasamanvāgatasya ca poṣadhasya varṇaṃ bhāṣate. ye ca anye sattvā aṣṭāṅgasamamanvāgataṃ",
    "K05adsp70-u:1756": " poṣadham upavasanti. teṣāṃ ca varṇavādī bhavati samanujñaḥ. ātamanā ca pañcaśikṣāpadāni",
    "K05adsp70-u:1757": " samādāya vartante. paraṃ ca pañcasu śikṣāpadeṣu samādāpayanti. pañcānāṃ ca śikṣāpadānāṃ",
    "K05adsp70-u:1758": " varṇaṃ bhāṣate. ye ca anye sattvā pañcaśikṣāpadāni samādāya vartante teṣāṃca varṇavādī",
    "K05adsp70-u:1759": " bhavati samanujñaḥ. evam ātmanā ca prathamaṃ dhyānaṃ samāpadyate yāva caturthaṃ maitrīṃ",
    "K05adsp70-u:1760": " karuṇāṃ muditāṃ upekṣām ākāśānantyāyatanasamāpattiṃ yāvan naivasaṃjñanāsaṃjñāyatanasamāpattiṃ.",
    "K05adsp70-u:1761": " ātmanā ca smṛtyupasthānāni bhāvayati. yāvad āryāṣṭāṃgaṃ mārgaṃ trīṇi vimokṣamukhāni",
    "K05adsp70-u:1762": " aṣṭau vimokṣān navānupūrvasamāpattīr daśatathāgatabalāni. catvāri vaiśāradyāni catasraḥ",
    "K05adsp70-u:1763": " pratisaṃvido mahāmaitrīṃ mahākaruṇām aṣṭādaśāveṇikān buddhadharmān aśītim anuvyañjanāni",
    "K05adsp70-u:1764": " bhāvayati. paraṃ ca aśītyām anuvyañjaneṣu samādāpayati. aśītir anuvyañjanānāṃ varṇaṃ",
    "K05adsp70-u:1765": " bhāṣate ye 'py anye sattvā aśītim anuvyañjanāni bhāvayanti. teṣāṃ ca varṇavādī bhavati samanujñaḥ.",
    "K05adsp70-u:1766": " (VIII 5,7) yadi subhūte dharmadhātur yathā pūrvaṃ tathā paścāt tathā madhye nābhaviṣyat.",
    "K05adsp70-u:1767": " na bodhisattvo mahāsattva upāyakauśalena sattvānāṃ dharmadhātuṃ sūcayati. sattvāṃś",
    "K05adsp70-u:1768": " ca paripācayiṣyati. yasmāt tarhi subhūte dharmadhātur yathā pūrvaṃ tathā paścāt tathā madhye,",
    "K05adsp70-u:1769": " tasmād bodhisattvo mahāsattvaḥ prajñāpāramitāyāṃ carann upāyakauśalena sattvānāṃ dharmadhātuṃ sūcayati. sattvānām arthāya bodhisattvacārikāṃ carati. sattvāṃś ca paripācayati.",
    "K05adsp70-u:1770": " // sarvadharmasamatānirdeśaparivarttaḥ. // 74 //",
    "K05adsp70-u:1771": " parivarta 75. akopyanirdeśa",
    "K05adsp70-u:1772": " athāyuṣmān subhūtir bhagavantam etad avocat:",
    "K05adsp70-u:1773": " yadi bhagavann atyantatayā sattvo nopalabhyate,",
    "K05adsp70-u:1774": " na sattvaprajñaptiḥ,",
    "K05adsp70-u:1775": " kasya arthāya bodhisattvo mahāsattva prajñāpāramitāṃ bhāvayati?",
    "K05adsp70-u:1776": " evam ukte bhagavān āyuṣmantam subhūtim etad avocat:",
    "K05adsp70-u:1777": " bhūtakoṭiṃ subhūte pramāṇīkṛtya bodhisattvo mahāsattvaḥ prajñāpāramitāyāṃ carati. yadi subhūte anyā bhūtakoṭir bhaved anyā sattvakoṭir (AdSPG II 72)",
    "K05adsp70-u:1778": " na bodhisattvo mahāsattvaḥ prajñāpāramitāyāṃ caret. yasmāt tarhi subhūte na anyā bhūtakoṭir anyā sattvakoṭis,",
    "K05adsp70-u:1779": " tasmād bodhisattvo mahāsattva sattvānām arthe prajñāpāramitāyāṃ carati. prajñāpāramitāyāṃ",
    "K05adsp70-u:1780": " subhūte caran bodhisattvo mahāsattvo bhūtakoṭyavikopanatayā sattvān bhūtakoṭyāṃ pratiṣṭhāpayati.",
    "K05adsp70-u:1781": " āha: yadi bhagavan bhutakoṭiḥ sattvakoṭis,",
    "K05adsp70-u:1782": " tat kiṃ bhūtakoṭir bhūtakoṭyāṃ pratiṣṭhāpayati?",
    "K05adsp70-u:1783": " [f. 287b] yadi bhagavaṃ bhūtakoṭir bhūtakoṭyāṃ pratitiṣṭhet,",
    "K05adsp70-u:1784": " tataḥ svabhāvaḥ svabhāve pratitiṣṭhet. na ca bhagavaṃ svabhāva svabhāve pratitiṣṭhati.",
    "K05adsp70-u:1785": " kathaṃ bhagavan bodhisattvo mahāsattva prajñāpāramitāyāṃ caran sattvān bhūtakoṭyāṃ pratiṣṭhāpayati?",
    "K05adsp70-u:1786": " bhagavān āha:",
    "K05adsp70-u:1787": " na subhūte bhūtakoṭir bhūtakoṭyāṃ pratitiṣṭhate. na svabhāva svabhāve pratitiṣṭhate.",
    "K05adsp70-u:1788": " api tu khalu subhūte bodhisattvo mahāsattvaḥ prajñāpāramitāyāṃ carann upāyakauśalena",
    "K05adsp70-u:1789": " sattvakoṭir bhūtakoṭyāṃ pratiṣṭhāpayati. na ca anyā bhūtakoṭir anyā sattvakoṭir,",
    "K05adsp70-u:1790": " iti hi sattvakoṭiś ca bhūtakoṭiś ca advayam etad advaidhīkāraṃ.",
    "K05adsp70-u:1791": " āha: katamad bhagavan bodhisattvānāṃ mahāsattvānām upāyakauśalaṃ yena upāyakauśalena",
    "K05adsp70-u:1792": " samanvāgato bodhisattvo mahāsattva prajñāpāramitāyāṃ caran sattvān bhūtakoṭyāṃ pratiṣṭhāpayati",
    "K05adsp70-u:1793": " na ca bhūtakoṭiṃ vikopayati?",
    "K05adsp70-u:1794": " bhagavān āha:",
    "K05adsp70-u:1795": " iha subhūte bodhisattvo mahāsattva prajñāpāramitāyāṃ caran prathamacittotpādam upādāya",
    "K05adsp70-u:1796": " sattvān dāne pratiṣṭhāpayati. dāne pratiṣṭhāpya tasya dānasya pūrvāntāparāntamadhyam",
    "K05adsp70-u:1797": " ācaṣṭe. yathaiva tad dānaṃ pūrvāntataḥ śūnyam aparāntataḥ. śūnyaṃ madhayataḥ śūnyaṃ,",
    "K05adsp70-u:1798": " tathaiva dānaphalam api śūnyaṃ. dānapatir api śūnyaḥ. pratigrāhako 'pi śūnyaḥ. evaṃ kulaputrā:",
    "K05adsp70-u:1799": " sarva ete 'rthā bhūtakoṭyāṃ na saṃvidyante. mā ca anyad dānaṃ maṃsyase 'nyad dānaphalaṃ",
    "K05adsp70-u:1800": " mā ca anyad dānapatiṃ maṃsyase 'nyaṃ pratigrāhakaṃ. yadā tvaṃ kulaputra na anyad",
    "K05adsp70-u:1801": " dānaṃ maṃsyase 'nyad dānaphalaṃ. nānyad (AdSPG II 73)",
    "K05adsp70-u:1802": " dānapatiṃ maṃsyase 'nyaṃ pratigrāhakaṃ. tadā tavedaṃ dānam amṛtaṃ bhaviṣyaty amṛtaphalaparyavasānam.",
    "K05adsp70-u:1803": " anena ca dānena mā rūpaṃ parigrahīr mā vedanāṃ saṃjñāṃ mā saṃskārān mā vijñānaṃ parigrahī. tat kasya hetor?",
    "K05adsp70-u:1804": " yathā hy etad dānaṃ śūnyaṃ dānena. asya phalaṃ śūnyaṃ phalena. dānapatir api śūnyo dānapatinā. pratigrāhako 'pi śūnya pratigrāhakeṇa,",
    "K05adsp70-u:1805": " na śūnyatāyāṃ dānam upalabhyate. na dānaphalaṃ na dānapatir na pratigrāhakaḥ upalabhyate. tat kasya hetoḥ?",
    "K05adsp70-u:1806": " tathā hy atyantatayā ete dharmā svabhāvena śūnyā. punar aparaṃ subhūte bodhisattvo",
    "K05adsp70-u:1807": " mahāsattvaḥ prajñāpāramitāyāṃ carann upāyakauśalena sattvān śīle pratiṣṭhāpayati.",
    "K05adsp70-u:1808": " ehi tvaṃ kulaputra prāṇātipātaṃ prahāya prāṇātipātāt prativirama. yāvat mithyādṛṣṭiṃ prahāya:",
    "K05adsp70-u:1809": " mithyādṛṣṭiṃ prativirama. naiṣāṃ kulaputra dharmāṇāṃkaścit svabhāvaḥ saṃvidyate:",
    "K05adsp70-u:1810": " yathā te parikalpitaḥ,",
    "K05adsp70-u:1811": " hanta tāvat kulaputra vyupaparīkṣasva:",
    "K05adsp70-u:1812": " katama eṣa dharmaḥ prāṇīnām ayaṃ jīvitān vyaparopayiṣyasi. yena vā vyaparopayiṣyasi.",
    "K05adsp70-u:1813": " yāvan mithyādṛṣṭe kartavyaṃ. anena ca subhūte upāyakauśalena samanvāgato bodhisattvo",
    "K05adsp70-u:1814": " mahāsattva prajñāpāramitāyāṃ caran sattvān paripācayati. sa tasya dānasya ca śīlasya",
    "K05adsp70-u:1815": " ca phalam ācaṣṭe. tad api dānaphalaṃ ca śīlaphalaṃ ca svabhāvena śūnyaṃ. tataḥ sa",
    "K05adsp70-u:1816": " kulaputro dānasya ca śīlasya ca phalaṃ śūnyam iti viditvā tatra na abhiniviśate.",
    "K05adsp70-u:1817": " anabhiniviśamāna avikṣepam utpādya prajñām utpādayati. yayā prajñayā sarva anuśayaparyutthanāni",
    "K05adsp70-u:1818": " cchitvā anupadhiśeṣe nirvāṇadhātau parinirvāti. lokavyavahāreṇa na punaḥ paramārthena,",
    "K05adsp70-u:1819": " tat kasya hetoḥ?",
    "K05adsp70-u:1820": " na hi śūnyatāyāṃ kaścid dharma upalabhyate. yaḥ parinirvāyād vā parinirvāpito vā.",
    "K05adsp70-u:1821": " api tu khalu tad eva asya parinirvāṇaṃ yaduta [f. 288a] atyantaśūnyatā. punar aparaṃ",
    "K05adsp70-u:1822": " subhūte bodhisattvo mahāsattvaḥ parasattvān parapudgalān kṣubhitān vyāpannacittān",
    "K05adsp70-u:1823": " dṛṣṭvā evam avavadaty evam anuśāsti. ehi tvaṃ kulaputra kṣāntyā saṃpādaya kṣāntiñ",
    "K05adsp70-u:1824": " ca bhāvaya (AdSPG II 74)",
    "K05adsp70-u:1825": " adhivāsanajātīyo bhava,",
    "K05adsp70-u:1826": " yo vā vyāpadyate. yena vā vyāpadyase. yatra vā vyāpadyase:",
    "K05adsp70-u:1827": " sarva ete dharmāḥ prakṛtiśūnyā,",
    "K05adsp70-u:1828": " hanta tāvat kulaputra vyupaparīkṣva ko 'tra vyāpadyate. kasmiṃ vyāpadye. kena vā vyāpadye:",
    "K05adsp70-u:1829": " sarva ete dharmāḥ prakṛtiśūnyā. yā ca prakṛtiśūnyatā na sā jātu na śūnyatā,",
    "K05adsp70-u:1830": " sā na tathāgataiḥ kṛtā na pratyekabuddhair na śrāvakair na bodhisattvair na devair",
    "K05adsp70-u:1831": " na nāgair na yakṣair na gandharvair na kinnarair na mahoragair na cāturmahārājakāyikair",
    "K05adsp70-u:1832": " devair yāvan na paranirmitavaśavartibhiḥ na brahmābhir yāvan na śubhakṛtsnair na",
    "K05adsp70-u:1833": " śuddhāvāsair yāvan na naivasaṃjñānāsaṃjñāyatanopagair devaiḥ. tad hanta tāvat kulaputra",
    "K05adsp70-u:1834": " vyupapaparīkṣasva ko 'tra vyāpadyate kasya vā vyāpadye. kena vā vyāpadye:",
    "K05adsp70-u:1835": " sarva ete dharmāḥ prakṛtiśūnyāḥ. na hi śūnyatā kasyacid antike vyāpadyate. evaṃ khalu",
    "K05adsp70-u:1836": " subhūte bodhisattvo mahāsattvaḥ prajñāpāramitāyāṃ caraṃ sattvān upāyakauśalena prakṛtiśūnyatāyāṃ",
    "K05adsp70-u:1837": " niyojayaty. api hetāv api phale. prakṛtiśūnyatāyāṃ niyojayann anupūrveṇa anuttarasyāṃ",
    "K05adsp70-u:1838": " samyaksaṃbodhau saṃharṣayati samādāpayati niveśayati. pratiṣṭhāpayati. tat punar",
    "K05adsp70-u:1839": " lokavyavahāreṇa na punaḥ paramārthena. tat kasya hetor?",
    "K05adsp70-u:1840": " na hi prakṛtiśūnyatāyāṃ kaścid asti yaḥ prāpnuyād yena vā prāpnuyād yad vā prāpnuyāt.",
    "K05adsp70-u:1841": " iyaṃ subhūte bhūtakoṭiḥ prakṛtiśūnyatā yatra bodhisattvo mahāsattva prajñāpāramitāyāṃ",
    "K05adsp70-u:1842": " carati. sattvānāṃ kṛte,",
    "K05adsp70-u:1843": " na ca tatra sattvam upalabhate na sattvaprajñaptiṃ. tat kasya hetoḥ?",
    "K05adsp70-u:1844": " sattvaviviktā hi sarvadharmāḥ. punar aparaṃ subhūte bodhisattvo mahāsattvaḥ prajñāpāramitāyāṃ",
    "K05adsp70-u:1845": " carann upāyakauśalena sattvāṃ hīnavīryān kusīdān dṛṣṭvā evaṃ kāyike caitasike vīrye",
    "K05adsp70-u:1846": " samādāpayati. na hi kulaputra:",
    "K05adsp70-u:1847": " prakṛtiśūnyatāyāṃ kasyacid dharmasya saṃsīdanā vidyate. yatra saṃsīded yena vā saṃsīded yo vā saṃsīdet,",
    "K05adsp70-u:1848": " sarva ete dharmāḥ prakṛtiśūnyatāyā na vyativartante. hantedāniṃ kāyikaṃ caitasikaṃ ca vīryaṃ saṃjanayya kausīdyam utsṛjya kuśaleṣu dharmeṣu",
    "K05adsp70-u:1849": " yadi vā dāne yadi vā śīle yadi vā kṣāntau yadi vā vīrye. yadi vā dhyāne yadi vā prajñāyāṃ.",
    "K05adsp70-u:1850": " yadi vā dhyānavimokṣasamādhisamāpattiṣu yadi vā smṛtyupasthāneṣu yadi vā yāvad āryāṣṭāṅge mārge (AdSPG II 75)",
    "K05adsp70-u:1851": " yadi vā śūnyatāyāṃ yadi",
    "K05adsp70-u:1852": " vā ānimitte yadi vā apraṇihite:",
    "K05adsp70-u:1853": " yadi vā sarvabuddhadharmeṣu:",
    "K05adsp70-u:1854": " sarvān etān kulaputra dharmān anāvaraṇān prekṣasva śūnyatāyā,",
    "K05adsp70-u:1855": " na hy anāvaraṇeṣu dharmeṣu kasyacid dharmasya saṃsīdanā saṃvidyate. evaṃ khalu subhūte",
    "K05adsp70-u:1856": " bodhisattvo mahāsattvaḥ prajñāpāramitāyāṃ carann upāyakauśalena prakṛtiśūnyatāyāṃ",
    "K05adsp70-u:1857": " sattvāṃ samādāpayati. niveśayati. pratiṣṭhāpayati. tathā punaḥ pratiṣṭhāpayati. yatra",
    "K05adsp70-u:1858": " dvayan na vidyate. tat kasya hetoḥ?",
    "K05adsp70-u:1859": " advayā hi prakṛtiśūnyatā advaidhīkārā,",
    "K05adsp70-u:1860": " na hy advayo dharmaḥ na kvacit saṃsīdati. punar aparaṃ subhūte bodhisattvo mahāsattvaḥ",
    "K05adsp70-u:1861": " prajnāpāramitāyāṃ caran prakṛtiśūnyatayā vīrye sattvān avavadaty anuśāsti. ehi tvaṃ",
    "K05adsp70-u:1862": " kulaputra vīryam ārabhasva yadi vā dāne yadi vā śīle yadi vā kṣāntau. yadi vā vīrye",
    "K05adsp70-u:1863": " yadi vā dhyāne yadi vā prajñe. yadi vā smṛtyupasthāneṣu yadi vā yāvad āryāṣṭāṅge",
    "K05adsp70-u:1864": " mārge. yadi vā aṣṭāsu vimokṣeṣu yadi vā navasv anupūrvasamāpattiṣu. yadi vā daśasu",
    "K05adsp70-u:1865": " tathāgatabaleṣu yadi vā caturṣu vaiśāradyeṣu. yadi vā catasṛṣu pratisaṃvitsu yadi",
    "K05adsp70-u:1866": " vā mahāmaitryāṃ yadi vā mahākaruṇāyāṃ yadi vā aṣṭādaśasv āveṇikeṣu buddhadharmeṣu,",
    "K05adsp70-u:1867": " mā caitān dharmān dvayato manasikārṣīr mā advayata,",
    "K05adsp70-u:1868": " tat kasya hetoḥ?",
    "K05adsp70-u:1869": " [f. 288b] prakṛtiśūnyataite dharmāḥ,",
    "K05adsp70-u:1870": " na ca prakṛtiśūnyatā dvayato manasikartavyā na advayataḥ. evaṃ khalu subhūte bodhisattvo",
    "K05adsp70-u:1871": " mahāsattvaḥ prajñāpāramitāyāṃ carann upāyakauśalena bodhisattvacārikāṃ caraṃ sattvāṃ",
    "K05adsp70-u:1872": " paripācayati. sattvāṃ paripācya anupūrveṇa srotaāpattiphale pratiṣṭhāpayati. sakṛdāgāmiphale",
    "K05adsp70-u:1873": " anāgāmiphale arhattve pratyekabodhau yāvad anuttarasyāṃ samyaksaṃbodhau pratiṣṭhāpayati.",
    "K05adsp70-u:1874": " punar aparaṃ subhūte bodhisattvo mahāsattva prajnāpāramitāyāṃ carann upāyakauśalena",
    "K05adsp70-u:1875": " vikṣiptacittān sattvān evam avavadati. evam anuśāsti,",
    "K05adsp70-u:1876": " ehi tvaṃ kulaputra samādhiṃ bhāvaya,",
    "K05adsp70-u:1877": " mā vikṣepasaṃjnī mā samādhisaṃjñī bhūḥ. tat kasya hetoḥ?",
    "K05adsp70-u:1878": " prakṛtiśūnyataite dharma,",
    "K05adsp70-u:1879": " na ca prakṛtiśūnyatāyāṃ kaścid dharma upalabhyate yo vikṣipyate ekāgri bhavati vā.",
    "K05adsp70-u:1880": " sa tvam atra samādhau sthitvā yad yad eva kuśalamūlaṃ kariṣyasi kāyena vā. vācā vā",
    "K05adsp70-u:1881": " manasā vā. yadi vā dānaṃ dāsyasi. yadi vā śīlaṃ rakṣasyasi. yadi vā kṣāntyā saṃpādayiṣyasi.",
    "K05adsp70-u:1882": " yadi vā vīryam ārapsyase,",
    "K05adsp70-u:1883": " yadi vā samādhim utpādayiṣyasi. yadi vā prajñāṃ bhāvayiṣyasi. yadi vā smṛtyupasthāneṣu cariṣyasi. (AdSPG II 76)",
    "K05adsp70-u:1884": " yadi vā yāvad āryāṣṭāṅge mārge. yadi vā triṣu vimokṣamukheṣu yadi vā aṣṭāsu vimokṣeṣu",
    "K05adsp70-u:1885": " yadi vā navasv anupūrvasamāpattiṣu. yadi vā daśasu tathāgatabaleṣu. yadi vā caturṣu",
    "K05adsp70-u:1886": " vaiśāradyeṣu yadi vā catasṛṣu pratisaṃvitsu:",
    "K05adsp70-u:1887": " yadi vā mahāmaitryāṃ yadi vā mahākaruṇāyāṃ mahāmuditāyāṃ mahopekṣāyāṃ yadi vā aṣṭādaśasv āveṇikeṣu buddhadharmeṣu:",
    "K05adsp70-u:1888": " yadi vā dvātṛṃśatimahāpuruṣalakṣaṇeṣu yadi vā aśītyām anuvyaṃjaneṣu. yadi vā śrāvakamārge",
    "K05adsp70-u:1889": " yadi vā pratyekabuddhamārge. yadi vā bodhisattvamārge. yadi vā buddhamārge. yadi",
    "K05adsp70-u:1890": " vā srotaāpattiphale yadi vā sakṛdāgāmiphale. yadi vā anāgāmiphale. yadi vā arhattve.",
    "K05adsp70-u:1891": " yadi vā pratyekabodhau. yadi vā sarvākārajñatāyāṃ. yadi vā sattvaparipāke yadi vā",
    "K05adsp70-u:1892": " buddhakṣetrapariśuddhau,",
    "K05adsp70-u:1893": " tasya te. ime kuśalā dharmā alpakṛcchreṇa prādurbhaviṣyanti prakṛtiśūnyatāyāṃ caratah:",
    "K05adsp70-u:1894": " evaṃ khalu subhūte bodhisattvo mahāsattva prajñāpāramitāyāṃ carann upāyakauśalena sattvānām arthaṃ karoti,",
    "K05adsp70-u:1895": " prathamacittotpādam upādāyajna jātv akarmako bhavati. kiṃ kuśalagaveṣī sattvānām",
    "K05adsp70-u:1896": " arthaṃ kurvaṃ. buddhakṣetrād buddhakṣetraṃ satatasamitaṃ saṃkrāmati. buddhāṃ bhagavataḥ paryupāsinah:",
    "K05adsp70-u:1897": " yañ ca teśāṃ buddhānāṃ bhagavatām antikād dharmaṃ śṛṇoti. tasya jātivyativṛttasya",
    "K05adsp70-u:1898": " api na jātu vipraṇaśyati. yāvad anuttarāṃ samyaksaṃbodhim abhisaṃbudhyate. dhāraṇīpratilabdhaś",
    "K05adsp70-u:1899": " ca satatasamitaṃ bhavati. ahīnendriyo. yadi vā kāyendriyeṇa yadi vā vāgindriyeṇa:",
    "K05adsp70-u:1900": " yadi vā manaindriyeṇa. tat kasya hetoḥ?",
    "K05adsp70-u:1901": " tathā hi sarvākārajñatā satatasamitaṃ subhāvitā,",
    "K05adsp70-u:1902": " tena anayā sarvākārajñatayā subhāvitayā sarvamārgā. subhāvitā bhavanti:",
    "K05adsp70-u:1903": " yadi vā śrāvakamārgo yadi vā pratyekabuddhamārgo yadi vā bodhisattvamārgaḥ. tasya",
    "K05adsp70-u:1904": " abhijñā bodhisattvasya mahāsattvasya satatasamitam upakārībhūtā bhavanty avipraṇāśayogena.",
    "K05adsp70-u:1905": " sa tāsu vipākīyāsv abhijñāsu sthitvā sattvānām arthaṃ karoti. na ca parihīyate paṃcagatike",
    "K05adsp70-u:1906": " saṃsāre saṃsaran. evaṃ khalu subhūte bodhisattvo mahāsattvaḥ prajñāpāramitāyāṃ caran",
    "K05adsp70-u:1907": " prakṛtiśūnyatāyāṃ sthito upāyakauśalena sattvānām arthaṃ karoti. sa tayā prajñāpāramitayā",
    "K05adsp70-u:1908": " subhāvitayā sattvān evam avavadaty evaṃ",
    "K05adsp70-u:1909": " anuśāsti. ehi tvaṃ kulaputra yad yad eva karma karoṣi. kāyena vā vācā vā manasā vā tat sarvaṃ prakṛtiśūnyam (AdSPG II 77)",
    "K05adsp70-u:1910": " evaṃ pratyavekṣasva,",
    "K05adsp70-u:1911": " tasya te sarvaṃ karmāmṛtaphalaṃ bhaviṣyaty amṛtaparyavāsanaṃ. na ca prakṛtiśūnyatāyāṃ kaścid dharma upalabhyate. yo vinaśyed yo vā parihīyeta. [f. 289a] tat kasya hetoḥ?",
    "K05adsp70-u:1912": " na hi prakṛtiśūnyatā parihīyate nāpi prakṛtiśūnyatāyā kaścid dharmaḥ parihīyate. tat kasya hetoḥ?",
    "K05adsp70-u:1913": " tathā hi prakṛtiśūnyatā na bhāvo na abhāvaḥ. tat kim abhāvasvabhāveṣu dharmeṣu parihāsyate.",
    "K05adsp70-u:1914": " evaṃ khalu subhūte bodhisattvo mahāsattvaḥ prajñāpāramitāyāṃ carann upāyakauśalena",
    "K05adsp70-u:1915": " sattvān avavadaty anuśāsti. evam avavadann evam anuśāsan na jātv akarmako bhavati.",
    "K05adsp70-u:1916": " sa ātmanā ca daśakuśaleṣu karmapatheṣu satatasamitaṃ vartate. paraṃ ca daśakuśaleṣu",
    "K05adsp70-u:1917": " karmapatheṣu samādāpayati. evaṃ paṃcasu śikṣāpadeṣv aṣṭāṅgasamanvāgate upavāse,",
    "K05adsp70-u:1918": " ātmanā ca. prathamadhyānaṃ samāpadyate paraṃ ca prathame dhyāne samādāpayati. evaṃ",
    "K05adsp70-u:1919": " yāvac caturthe dhyāne. ātmanā ca satatasamitaṃ maitrīvihārī bhavati paraṃ ca satatasamitaṃ",
    "K05adsp70-u:1920": " maitrībhāvanāyāṃ samādāpayati. evaṃ karuṇāyāṃ muditāyām upekṣāyāṃ yāvan. naivasaṃjñānāsaṃjñāyatanasamāpattau,",
    "K05adsp70-u:1921": " ātmanā ca smṛtyupasthānaṃ bhāvayati. paraṃ ca smṛtyupasthāneṣu samādāpayati. evaṃ",
    "K05adsp70-u:1922": " yāvad āryāṣṭāṅge mārge. ātmanā ca daśasu tathāgatabaleṣu śikṣate. paraṃ ca daśasu",
    "K05adsp70-u:1923": " tathāgatabaleṣu samādāpayati. niveśayati vinayati pratiṣṭhāpayati. evaṃ yāvad aśītyām anuvyañjaneṣu,",
    "K05adsp70-u:1924": " ātmanā ca srotaāpattiphalajñānam utpādayati. na ca tatra avatiṣṭhate. paraṃ ca srotaāpattiphale pratiṣṭhāpayati. evaṃ yāvad arhattve pratyekabodhau,",
    "K05adsp70-u:1925": " ātmanā ca anuttarasyām:",
    "K05adsp70-u:1926": " samyaksaṃbodher mārgam utpādayati. paraṃ ca tatra mārge 'vadaty anuśāsti niveśayati.",
    "K05adsp70-u:1927": " vinayati pratiṣṭhāpayati. evaṃ khalu subhūte bodhisattvo mahāsattvaḥ prajñāpāramitāyāṃ",
    "K05adsp70-u:1928": " carann upāyakauśalena na kadācit karma na karoti.",
    "K05adsp70-u:1929": " āha: yadi bhagavaṃ. prakṛtiśūnyāḥ sarvadharmāḥ na ca prakṛtiśūnyatāyāṃ sattvam upalabhyate,",
    "K05adsp70-u:1930": " na dharmo na adharmas,",
    "K05adsp70-u:1931": " tat kathaṃ bhagavaṃ bodhisattvo mahāsattva sarvākārajñatāyaiḥ saṃpratiṣṭhate?",
    "K05adsp70-u:1932": " bhagavān āha:",
    "K05adsp70-u:1933": " evam etat subhūte evam etat,",
    "K05adsp70-u:1934": " tathā yathā vadasi,",
    "K05adsp70-u:1935": " prakṛtiśūnyāḥ sarvadharmāḥ,",
    "K05adsp70-u:1936": " na ca prakṛtiśunyatāyāṃ sattvam upalabhyate, (AdSPG II 78)",
    "K05adsp70-u:1937": " na dharmo na adharmaḥ,",
    "K05adsp70-u:1938": " yadi punaḥ subhūte naprakṛtiśūnyā sarvadharmāḥ bhaveyur na bodhisattvo mahāsattvaḥ",
    "K05adsp70-u:1939": " prakṛtiśūnyatāyāṃ pratitiṣṭhet. na asya anuttarāṃ samyaksaṃbodhim abhisaṃbudhya prakṛtiśūnyān",
    "K05adsp70-u:1940": " dharmān deśayet. rūpaṃ subhūte prakṛtiśūnyaṃ,",
    "K05adsp70-u:1941": " vedanāsaṃjñāsaṃskārāvijñānaṃ subhūte prakṛtiśūnyaṃ. tad bodhisattvo mahāsattvaḥ prajñāpāramitāyāṃ",
    "K05adsp70-u:1942": " caran pañcaskandhāḥ prakṛtiśūnyā iti dharman deśayati. aṣṭādaśadhātavo dvādaśāyatanāni",
    "K05adsp70-u:1943": " prakṛtiśūnyā iti dharman deśayati. catvāri dhyānāni catvāry apramāṇāni catasraḥ ārūpyasamāpattīś",
    "K05adsp70-u:1944": " catvāri smṛtyupasthānāni yāvad āryāṣṭāṅgo mārga prakṛtiśūnya iti dharman deśayati.",
    "K05adsp70-u:1945": " trīṇi vimokṣamukhāny aṣṭau vimokṣā navānupūrvasamāpattayo. daśatathāgatabalāni catvāri",
    "K05adsp70-u:1946": " vaiśāradyāni. catasraḥ pratisaṃvido mahāmaitrī mahākaruṇā mahāmuditā mahopekṣā aṣṭādaśāveṇikā",
    "K05adsp70-u:1947": " buddhadharmā dvātṛṃśan mahāpuruṣalakṣaṇāni aśītir anuvyañjanāni prakṛtiśūnyān iti",
    "K05adsp70-u:1948": " dharman deśayati. srotaāpattiphalaṃ sakṛdāgāmiphalam anāgāmiphalaṃ. arhattvaṃ pratyekabodhiḥ",
    "K05adsp70-u:1949": " sarvākārajñatā sarvavāsanānusandhikleśaprahāṇaṃ prakṛtiśūny [f. 289b] am iti dharman",
    "K05adsp70-u:1950": " deśayati. yadi punaḥ subhūte 'dhyātmaśūnyatā na prakṛtiśūnyābhaviṣyan na bodhisattvo",
    "K05adsp70-u:1951": " mahāsattvaḥ prakṛtiśūnyāḥ sarvadharmā iti dharman deśayiṣyan. evaṃ bahirddhāśūnyatā",
    "K05adsp70-u:1952": " ādhyātmabahirddhāśūnyatā śūnyatāśūnyatā paramārthaśūnyatā saṃskṛtaśūnyatā asaṃskṛtaśūnyatā",
    "K05adsp70-u:1953": " atyantaśūnyatā anavarāgraśūnyatā avakāraśūnyatā prakṛtiśūnyatā sarvadharmaśūnyatā",
    "K05adsp70-u:1954": " svalakṣaṇaśūnyatā na prakṛtiśūnyā bhavet?",
    "K05adsp70-u:1955": " tad vināśitā prakṛtiśūnyatā bhaven,",
    "K05adsp70-u:1956": " na ca prakṛtiśūnyatā vinaśyati. na kūṭastho bhavati. nāpi sā punar avakrāmati. tat kasya hetoḥ?",
    "K05adsp70-u:1957": " na hi sā deśasthā na pradeśasthā,",
    "K05adsp70-u:1958": " na hi sā kutaścid āgacchati na kvacid gacchati. eṣā sā dharmasthititā yatra na kasyacid",
    "K05adsp70-u:1959": " dharmasya ācayo vā apacayo vā upalabhyate. hānir vā vṛddhir vā utpādo vā nirodho",
    "K05adsp70-u:1960": " vā saṃkleśo vā vayavadānaṃ vā. eṣā sā prakṛtir dharmāṇāṃ yatra sthitvā bodhisattvā",
    "K05adsp70-u:1961": " mahāsattvā anuttarasyai samyaksaṃbodhaye saṃpratiṣṭhante. na ca kasyacid dharmasya (AdSPG II 79)",
    "K05adsp70-u:1962": " prasthānaṃ samanupaśyati na aprasthānaṃ. asaṃprasthitā. asthitā hi sarvadharmāḥ. eṣā sā dharmāṇāṃ dharmasthitā,",
    "K05adsp70-u:1963": " tad bodhisattvo mahāsattvaḥ prajñāpāramitāyāṃ caran sarvadharmān prakṛtiśūnyān dṛṣṭvā na pratyudāvarttate 'nuttarasyāḥ samyaksaṃbodheḥ. tat kasya hetos?",
    "K05adsp70-u:1964": " tathā hi sa na kasyacid dharmasya āvaraṇaṃ samanupaśyati. anāvaraṇān sarvadharmān",
    "K05adsp70-u:1965": " samanupaśyati. tat kiṃ vicikitsiṣyaty anuttarasyā samyaksaṃbodheḥ. yatra prakṛtiśūnyatāyāṃ",
    "K05adsp70-u:1966": " na sattva upalabhyate na sattvaprajñaptiṃ na ātmā na jīvo na poṣo na pudgalo na jantur",
    "K05adsp70-u:1967": " na manujo na mānavo na kārako na kārāpako na vedako na vedayitā na utthāpako na janako",
    "K05adsp70-u:1968": " na paśyaka upalabhyate. na rūpaṃ na vedanā na saṃjñā na saṃskārā na vijñānam upalabhyate.",
    "K05adsp70-u:1969": " evam ādhyātmikabāhyā dharmāḥ kartavyāḥ yāvad aśītir anuvyañjanāni.",
    "K05adsp70-u:1970": " (VIII 5,8) tadyathāpi nāma subhūte tathāgatanirmito nirmitasya bhikṣor bhikṣuṇyā vā upāsakasya vā upāsikāyā vā anuprabandhaṃ kalpaniyutaṃ dharman",
    "K05adsp70-u:1971": " tat kiṃ manyase subhūte api nu te nirmitā bhavyā srotaāpattiphalam anuprāptuṃ sakṛdāgāmiphalam",
    "K05adsp70-u:1972": " anāgāmiphalaṃ vā arhattvaṃ vā pratyekabodhiṃ vā anuttarāṃ vā samyaksaṃbodhim anuprāptuṃ?",
    "K05adsp70-u:1973": " āha: no hīdaṃ bhagavan. tat kasya hetos?",
    "K05adsp70-u:1974": " tathā hi teṣāṃ vastu nāsti.",
    "K05adsp70-u:1975": " bhagavān āha:",
    "K05adsp70-u:1976": " evam etat subhūte evam etat. avastukānāṃ sarvadharmāṇāṃ katama sa sattvo yam bodhisattvo",
    "K05adsp70-u:1977": " mahāsattvo niveśayet srotaāpattiphale vā sakṛdāgāmiphale vā anāgāmiphale vā arhattve",
    "K05adsp70-u:1978": " vā pratyekabodhau vā anuttarāyāṃ vā samyaksaṃbodhau,",
    "K05adsp70-u:1979": " anyatra viparyāsaparyavanaddhaḥ prajñā aviparyāse niveśayati pratiṣṭhāpayati. ya eva viparyāsa sa eva aviparyāsa. kalpaniṣyandam upādāya. avikalpaś ca aviparyāsa,",
    "K05adsp70-u:1980": " yatra viparyāso nāsti tatra na ātmā na sattvo yāvan na janako na paśyakaḥ,",
    "K05adsp70-u:1981": " tatra na rūpaṃ na vedanā na saṃjñā na saṃskārā na vijñānaṃ yāvan na bodhiḥ,",
    "K05adsp70-u:1982": " yatra na rūpaṃ na vedanā na saṃjñā na saṃskārā na vijñānaṃ. yāvan na bodhiḥ,",
    "K05adsp70-u:1983": " eṣā sā prakṛtiśūnyatā. yatra sthitvā bodhisattvo mahāsattvaḥ prajñāpāramitāyāṃ caran",
    "K05adsp70-u:1984": " viparyāsāṃ sattvān sattvasaṃjñāyāṃ mocayati. evaṃ rūpasaṃjñāyāt arūpasaṃjñāyān mocayati.",
    "K05adsp70-u:1985": " yāvat sarvebhyaḥ sāsravebhyo dharmebhyo mocayati. (AdSPG II 80)",
    "K05adsp70-u:1986": " ye 'pi te [f. 290a] anāsravā dharmās tadyathā catvāri smṛtyupasthānāni. catvāri samyakprahāṇāni",
    "K05adsp70-u:1987": " catvārarddhipādā pañcendriyāṇi pañcabalāni saptabodhyaṃgāny āryāṣṭāṃgo mārga triṇi",
    "K05adsp70-u:1988": " vimokṣamukhāni yāvad aṣṭādaśāveṇikā buddhadharmāḥ,",
    "K05adsp70-u:1989": " tad api na tathā paramārthaḥ,",
    "K05adsp70-u:1990": " yaduta asaṃskṛtam anutpādaḥ abhāvaḥ aprādurbhāvaḥ eṣā sā prakṛtiśūnyatā,",
    "K05adsp70-u:1991": " eṣā sā buddhānāṃ bhagavatāṃ bodhiḥ,",
    "K05adsp70-u:1992": " yatra na sattvo yāvan na janako na paśyakaḥ,",
    "K05adsp70-u:1993": " na rūpaṃ na vedanā sa saṃjñā na saṃskārā na vijñānaṃ. evaṃ vistareṇa kartavyaṃ. yāvad",
    "K05adsp70-u:1994": " aśītir anuvyañjanāni. na hi bodhisattvo mahāsattvo mārgasya kṛte 'nuttarasyai samyaksaṃbodhaye",
    "K05adsp70-u:1995": " 'bhipratiṣṭhate. anyatraprakṛtiśūnyatāparijñāna arthe. sā api prakṛtiśūnyatā pūrve",
    "K05adsp70-u:1996": " vā sā prakṛtiśūnyatā,",
    "K05adsp70-u:1997": " paścād vā sā prakṛtiśūnyatā. madhye vā sā prakṛtiśūnyatā,",
    "K05adsp70-u:1998": " na sā jātu na prakṛtiśūnyatā. tad bodhisattvo mahāsattvaḥ prakṛtiśūnyatāpāramitāsu",
    "K05adsp70-u:1999": " caraṃ sattvānāṃ sattvasaṃjñīnāṃ sarvasaṃjñāpramokṣaṇa arthaṃ mārgākārajñātāyāṃ carati.",
    "K05adsp70-u:2000": " sa mārgākārajñatāyāṃ caran sarvamārgeṣu carati. yaduta śrāvakamārge pratyekabuddhamārge",
    "K05adsp70-u:2001": " bodhisattvamārge. sa khalu punar bodhisattvo mahāsattva sarvamārgān paripūrya sattvāṃ",
    "K05adsp70-u:2002": " paripācya buddhakṣetraṃ pariśodhya āyuhsaṃskārān adhiṣṭāya anuttarāṃ samyaksaṃbodhim",
    "K05adsp70-u:2003": " abhisaṃbudhyate. buddhanetriṃ na vyavacchinnatti yaduta prakṛtiśūnyatāṃ. eṣā sā buddhānāṃ",
    "K05adsp70-u:2004": " bhagavatāṃ buddhanetri,",
    "K05adsp70-u:2005": " ye 'pi te 'bhūvann atīte 'dhvani buddhā bhagavantas teṣām api buddhānāṃ bhagavatām iyaṃ buddhanetrī yaduta prakṛtiśūnyatā,",
    "K05adsp70-u:2006": " ye 'pi te anāgate 'dhvani bhaviṣyanti buddhā bhagavantas teṣām api buddhānāṃ bhagavatām iyaṃ buddhanetrī yaduta prakṛtiśūnyatā:",
    "K05adsp70-u:2007": " ye 'pi te etarhi daśasu dikṣu lokadhātuṣu buddhā bhagavantas tiṣṭhanti dhṛyante yāpayanti",
    "K05adsp70-u:2008": " teṣām api buddhānāṃ bhagavatām iyaṃ buddhanetri yaduta prakṛtiśūnyatā. na hy anyataḥ",
    "K05adsp70-u:2009": " prakṛtiśūnyatāyā lokaprādurbhāvo bhavaty anyatra buddhānāṃ bhagavatām antikāt,",
    "K05adsp70-u:2010": " tathā bodhisattvena mahāsattvena prakṛtiśūnyatāpāramitāsu caritavyaṃ,",
    "K05adsp70-u:2011": " yatra caraṃ bodhisattvo mahāsattvo na parihīyate sarvākārajñatayā.",
    "K05adsp70-u:2012": " (AdSPG II 81)",
    "K05adsp70-u:2013": " subhūtir āha:",
    "K05adsp70-u:2014": " āścaryam idaṃ bhagavaṃ. bodhisattvānāṃ mahāsattvānāṃ yatra hi nāma evaṃ prakṛtiśūnyeṣu sarvadharmeṣu caranti. tāṃ ca prakṛtiśūnyatāṃ na vikopayanty,",
    "K05adsp70-u:2015": " anyad rūpam anyā prakṛtiśūnyatā. evam anyā vedanāsaṃjñāsaṃskārāvijñānam anyā prakṛtiśūnyatā. evaṃ vistareṇa sarvadharmāṇāṃ kartavyaṃ. yāvad anyā bodhir anyā prakṛtiśūnyatā,",
    "K05adsp70-u:2016": " rūpam eva prakṛtiśūnyatā prakṛtiśūnyataiva rūpaṃ,",
    "K05adsp70-u:2017": " vedanaiva prakṛtiśūnyatā prakṛtiśūnyativa vedanā. saṃjñaiva prakṛtiśūnyatā prakṛtiśūnyataiva saṃjñā,",
    "K05adsp70-u:2018": " saṃskārā eva prakṛtiśūnyatā prakṛtiśūnyataiva saṃskārā,",
    "K05adsp70-u:2019": " vijñānam eva prakṛtiśūnyatā prakṛtiśūnyataiva vijñānaṃ. yāvad bodhir eva prakṛtiśūnyatā prakṛtiśūnyataiva bodhiḥ.",
    "K05adsp70-u:2020": " bhagavān āha:",
    "K05adsp70-u:2021": " yadi subhūte anyad rūpaṃ bhaved anyā prakṛtiśūnyatā. anyā vedanāsaṃjñāsaṃskārāvijñānaṃ",
    "K05adsp70-u:2022": " bhaved anyā prakṛtiśūnyatā. yāvad anyā bodhir bhaved anyā prakṛtiśūnyatā. yadi subhūte",
    "K05adsp70-u:2023": " rūpaṃ na prakṛtiśūnyaṃ bhaven na bodhisattvo mahāsattvo 'nuttarāṃsamyaksaṃbodhim",
    "K05adsp70-u:2024": " abhisaṃbuddhyeta. evaṃ vedanāsaṃjñāsaṃskārā,",
    "K05adsp70-u:2025": " yadi vijñānaṃ na prakṛtiśūnyaṃ bhaven na bodhisattvo mahāsattvo 'nuttarāṃ samyaksaṃbodhim abhisaṃbudhyeta,",
    "K05adsp70-u:2026": " yāvad yadi bodhir na prakṛti [f. 290b] śūnyatā bhaven na bodhisattvo mahāsattvo 'nyttarāṃ",
    "K05adsp70-u:2027": " samyaksaṃbodhim abhisaṃbudhyeta. yasmāt tarhi subhūte rūpaṃ prakṛtiśūnyaṃ vedanāsaṃjñāsaṃskārāvijñānaṃ prakṛtiśūnyaṃ,",
    "K05adsp70-u:2028": " yāvad bodhiḥ prakṛtiśūnyā:",
    "K05adsp70-u:2029": " tasmād bodhisattvo mahāsattvaḥ prakṛtiśūnyān sarvadharmān viditvā anuttarāṃ samyaksaṃbodhim abhisaṃbudhyate. tat kasya hetoḥ?",
    "K05adsp70-u:2030": " na hy atra kaścid dharmo vinaśyati vā kūṭastho vā bhavaty avakrāmati vā,",
    "K05adsp70-u:2031": " anyatra sadevako lokaḥ samārakaḥ sabrahmakaḥ so mūḍhaḥ idaṃ rūpam ahaṃ rūpaṃ mama rūpaṃ. yāvad idaṃ vijñānam ahaṃ vijñānaṃ mama vijñānaṃ,",
    "K05adsp70-u:2032": " te rūpam abhiniviśya yāvad vijñānam abhiniviśya ahaṃkāramamakārayoś caranti. ahaṃkāramamakārayor abhiniviśya adhyātmikabāhyeṣu (AdSPG II 82)",
    "K05adsp70-u:2033": " vastuṣv abhiniviśyante,",
    "K05adsp70-u:2034": " abhiniviśya upapadya āyataneṣu upādadāte. rūpaṃ vedanāṃ saṃjñāṃ saṃskārān vijñānaṃ,",
    "K05adsp70-u:2035": " te na parimucyante jātijarāvyādhimaraṇaśokaparidevaduḥkhadaurmanasyopāyāsebhyo,",
    "K05adsp70-u:2036": " na parimucyante. pañcagatikāt saṃsārāt,",
    "K05adsp70-u:2037": " tad bodhisattvo mahāsattva prakṛtiśūnyatāpāramitāsu caran rūpaṃ na vikopayati. śūnyaṃ vā na vāśūnyam iti. vedanāsaṃjñāsaṃskārān,",
    "K05adsp70-u:2038": " vijñānaṃ na vikopayati. śūnyaṃ vā na vāśūnyam iti. yāvad bodhiṃ na vikopayati śūnyaṃ vā na vāśūnyam iti. tat kasya hetoḥ?",
    "K05adsp70-u:2039": " na hi rūpaśūnyatā rūpaṃ vikopayati. idaṃ rūpam iyaṃ rūpaśūnyatā yāvad iyaṃ vijñānam",
    "K05adsp70-u:2040": " iyaṃ vijñānaśūnyatā yāvad iyaṃ bodhir iyaṃ boddhiśūnyatā. tadyathāpi nāma subhūte",
    "K05adsp70-u:2041": " na ākāśam ākāśaṃ vikopayati. nādhyātmikam ākāśaṃ bāhyam ākāśaṃ vikopayati. na bāhyam",
    "K05adsp70-u:2042": " ākāśam ādhyātmikam ākāśaṃ vikopayati. evam eva subhūte na rūpaṃ śūnyatāṃ vikopayati.",
    "K05adsp70-u:2043": " na vedanāsaṃjñāsaṃskārāvijñānaṃ śūnyatāṃ vikopayati. na śūnyatā vijñānaṃ vikopayati.",
    "K05adsp70-u:2044": " yāvan na bodhiḥ śūnyatāṃ vikopayati. na śūnyatā bodhiṃ vikopayati. tat kasya hetoḥ?",
    "K05adsp70-u:2045": " na hy eṣāṃ svabhāvo 'sti ya evaṃ vikopayed. idaṃ rūpam iyaṃ śūnyatā iyaṃ vedanāsaṃjñāsaṃskārāvijñānam iyaṃ śūnyatā yāvad iyaṃ bodhir iyaṃ śūnyatā.",
    "K05adsp70-u:2046": " subhūtir āha:",
    "K05adsp70-u:2047": " yadi bhagavann abhedaḥ sarvadharmāḥ,",
    "K05adsp70-u:2048": " kuto bodhisattvo mahāsattva saṃprasthito 'nuttarāṃ samyaksaṃbodhim abhisaṃbhotsya iti?",
    "K05adsp70-u:2049": " na ca bhagavan dvaidhīkāro bodhir na ca dvidhīkurvatā śakyam anuttarāṃ samyaksaṃbodhim abhisaṃboddhuṃ.",
    "K05adsp70-u:2050": " bhagavān āha:",
    "K05adsp70-u:2051": " evam etat subhūte evam etad,",
    "K05adsp70-u:2052": " na dvaye carato bodhir na dvaidhīkāro bodhi,",
    "K05adsp70-u:2053": " advayaṃ hi subhūte bodhir advaidhīkārā,",
    "K05adsp70-u:2054": " na subhūte bodhisattvasya mahāsattvasya bodhir dvaidhīkāre carati bodhir iti bodhisattva",
    "K05adsp70-u:2055": " iti vā. sā ca bodhisattvasya mahāsattvasya bodhir na rūpe carati. na vedanāyāṃ na",
    "K05adsp70-u:2056": " saṃjñāyāṃ na saṃskāreṣu na vijñāne carati. yāvan na bodhau carati. tat kasya hetoḥ?",
    "K05adsp70-u:2057": " na hi bodhir aham iti vā mamaiti vā,",
    "K05adsp70-u:2058": " ahaṃ rūpe careyaṃ mama rūpaṃ,",
    "K05adsp70-u:2059": " ahaṃ vedanāyāṃ saṃjñāyāṃ saṃskāreṣv ahaṃ vijñāne careyaṃ mama vijñānaṃ, (AdSPG II 83)",
    "K05adsp70-u:2060": " yāvad ahaṃ bodhau careyaṃ mama bodhiḥ. na ca bodhisattvasya mahāsattvasya bodhir ugṛhṇe vā anudgṛhṇe vā carati.",
    "K05adsp70-u:2061": " subhūtir āha:",
    "K05adsp70-u:2062": " yadi bhagavaṃ bodhisattvasya mahāsattvasya bodhir na udgṛhṇe carati na anudgṛhṇe. kuha bodhisattvasya mahāsattvasya bodhiś carati?",
    "K05adsp70-u:2063": " bhagavān āha:",
    "K05adsp70-u:2064": " tat kiṃ manyase subhūte kuha tathāgatasya nirmitasya bodhiś carati. udgṛhṇe vā anudgṛhṇe vā carati?",
    "K05adsp70-u:2065": " āha: no hīdaṃ bhagavan.",
    "K05adsp70-u:2066": " bhagavān āha:",
    "K05adsp70-u:2067": " tat kiṃ manyase subhūte arhataḥ svapnāntaragatasya buddhi. kuha carati. udgṛhṇe vā anudgṛhṇe vā?",
    "K05adsp70-u:2068": " āha: no hīdaṃ bhagavann,",
    "K05adsp70-u:2069": " api tu khalu bhagavan yady atyantato 'rhan na svapiti kuta punar asya svapne buddhiś cariṣyaty udgṛhṇe vā anudgṛhṇe vā?",
    "K05adsp70-u:2070": " bhagavān āha:",
    "K05adsp70-u:2071": " evam eva subhūte na bodhisattvasya mahāsattvasya bodhiś caraty udgṛhṇe va anudgṛhṇe vā.",
    "K05adsp70-u:2072": " āha: yadi bhagavaṃ bodhisattvasya mahāsattvasya bodhir na udgṛhṇe carati na anudgṛhṇe carati. na rūpe carati. yāvan na sarvākārajñātāyāṃ carati,",
    "K05adsp70-u:2073": " na punar bhagavan [f. 291a] bodhisattvo mahāsattvo daśabhūmiṣu carati. ṣaṭsu pāramitāsu",
    "K05adsp70-u:2074": " saptatriṃśati bodhipakṣyeṣu dharmeṣu triṣu vimokṣamukheṣu caturdaśasu śūnyatāsu dhyānavimokṣasamādhisamāpattiṣu",
    "K05adsp70-u:2075": " daśasu tathāgatabaleṣu yāvad aśītyānuvyaṃjaneṣu pañcasv abhijñāsu sthitvā buddhakṣetraṃ",
    "K05adsp70-u:2076": " ca pariśodhayati sattvāṃś ca paripācayati. sarvākārajñatām abhisaṃbudhyate. na ca",
    "K05adsp70-u:2077": " bhagavann asthitvā daśasu bhūmiṣu ṣaṭsu pāramitāsu yāvat pañcasv abhijñāsu,",
    "K05adsp70-u:2078": " bodhisattvanyāmam anavakramya buddhakṣetram apariśodhya sattvān aparipācya śakyam anuttarā samyaksaṃbodhir abhisaṃboddhuṃ.",
    "K05adsp70-u:2079": " bhagavān āha:",
    "K05adsp70-u:2080": " evam etat subhūte evam etad yathā vadasi,",
    "K05adsp70-u:2081": " na ṣakyam aparipūrya daśabhūmī ṣaṭpāramitāś catvāri dhyānāni catvāry apramāṇāni catasraḥ",
    "K05adsp70-u:2082": " ārūpyasamāpattīś catvāri smṛtyupasthānāni yāvad āryāṣṭaṅgaṃ mārgaṃ. śūnyatānimittāpraṇihitāni",
    "K05adsp70-u:2083": " vimokṣamukhāni. caturdaśaśūnyatā daśatathāgatabalāni. yāvad aśītim anuvyañjanāni",
    "K05adsp70-u:2084": " pañcābhijñā śakyam aparipūrya asaṃpramoṣadharmatāṃ sadopekṣavihāritāṃ sarvākārajñatām",
    "K05adsp70-u:2085": " abhisaṃboddhuṃ. tat khalu punaḥ subhūte rūpaprakṛtau (AdSPG II 84)",
    "K05adsp70-u:2086": " sthitvā vedanāsaṃjñāsaṃskārāvijñānaprakṛtau sthitvā yāvad bodhiprakṛtau sthitvā.",
    "K05adsp70-u:2087": " sā ca prakṛtir upaśānta. na kasyacid dharmasya ācayaṃ vā karoty apacayaṃ vā. utpādaṃ",
    "K05adsp70-u:2088": " vā nirodhaṃ vā saṃkleśaṃ vā vyavadānaṃ vā prāptiṃ vā abhisamayaṃ vā.",
    "K05adsp70-u:2089": " (VIII 5,9) tat khalu punaḥ subhūte lokavyavahāraprajñaptidharmatām upādāya bodhisattvo",
    "K05adsp70-u:2090": " mahāsattvo 'nuttarāṃ samyaksaṃbodhim abhisaṃbudhyate. na punaḥ paramārthena kiṃcid",
    "K05adsp70-u:2091": " asti rūpam vā vedanā vā saṃjñā vā saṃskārā vā vijñānaṃ vā yāvad bodhir vā,",
    "K05adsp70-u:2092": " yo vā bodhau caret,",
    "K05adsp70-u:2093": " sarva ete dharmā lokavyavahāratām upādāya prajñaptā na punaḥ paramārthena. tat tu bodhisattvo mahāsattva. prathamacittotpādam upādāya bodhāya",
    "K05adsp70-u:2094": " na punas tāni cittāny upalabhate. na sattvān na bodhiṃ na buddhaṃ na bodhisattvaṃ.",
    "K05adsp70-u:2095": " tat kiṃ manyase subhūte yasmin samaye subhūtinā satkāyadṛṣṭiprahāṇāyendriyāṇi pratilabdhāny",
    "K05adsp70-u:2096": " ānantaryo vā samādhiḥ srotaāpattiphalaṃ vā prāptaṃ. sakṛdāgāmiphalaṃ vā anāgāmiphalaṃ",
    "K05adsp70-u:2097": " vā arhattvaṃ vā prāptaṃ. api nu tasmin samaye svapno vā upalabdhaś cittaṃ vā mārgo vā phalaṃ vā.",
    "K05adsp70-u:2098": " āha: no hīdaṃ bhagavaṃ.",
    "K05adsp70-u:2099": " bhagavān āha:",
    "K05adsp70-u:2100": " tat kathaṃ punas te ājñāvyākṛtā subhūtinā arhattvaṃ prāptam iti?",
    "K05adsp70-u:2101": " āha: lokavyavahāratām upādāya.",
    "K05adsp70-u:2102": " bhagavān āha:",
    "K05adsp70-u:2103": " evam etat subhūte lokavyavahāreṇa bodhisattvaḥ prajñapto,",
    "K05adsp70-u:2104": " lokavyavahāreṇa rūpaṃ prajñaptaṃ,",
    "K05adsp70-u:2105": " vedanāsaṃjñāsaṃskārāvijñānaṃ prajñaptaṃ,",
    "K05adsp70-u:2106": " yāval lokavyavahāreṇa sarvākārajñatā prajñaptā. na punar bodhisattvena mahāsattvena",
    "K05adsp70-u:2107": " kaścid dharmo upalabdho yasya dharmasya ācayaṃ vā kuryād apacayaṃ vā upakāraṃ vā",
    "K05adsp70-u:2108": " kuryād apakāraṃ vā dharmaprakṛtim upādāya. sāpi dharmāṇāṃ dharmaprakṛtir nopalabdhāḥ,",
    "K05adsp70-u:2109": " kaḥ punar vādaḥ,",
    "K05adsp70-u:2110": " prathamacittotpādam upalapsyate. yāvad daśamīṃ bhūmiṃ ṣaṭpāramitā saptatriṃśataṃ bodhipakṣyān dharmān upalapsyate. śūnyatāsamādhim ānimittaṃ samādhiṃ apraṇihitaṃ (AdSPG II 85)",
    "K05adsp70-u:2111": " samādhim upalapsyate. yāvad buddhadharmān upalapsyata iti. nedaṃ sthānaṃ vidyate.",
    "K05adsp70-u:2112": " evaṃ khalu subhūte bodhisattvo mahāsattvo [f. 291b] 'nuttarasyāṃ samyaksaṃbodhau",
    "K05adsp70-u:2113": " caritvā anuttarāṃ samyaksaṃbodhim abhisaṃbudhya sattvānām arthaṃ karoti. ((75))",
    "K05adsp70-u:2114": " parivarta 76. sattvaparipākasannāha",
    "K05adsp70-u:2115": " (VIII 5,10) athāyuṣmān subhūtir bhagavantam etad avocat:",
    "K05adsp70-u:2116": " yadi bhagavan bodhisattvo mahāsattvaḥ ṣaṭsu pāramitāsu caran saptatriṃśati bodhipakṣyeṣu",
    "K05adsp70-u:2117": " dharmeṣu tṛṣu vimokṣamukheṣv aṣṭāsu vimokṣeṣu navasv anupūrveṣu samāpattiṣu. daśasu",
    "K05adsp70-u:2118": " tathāgatabaleṣu caturṣu vaiśāradyeṣu catasṛṣu pratisaṃvitsu mahāmaitryāṃ mahākaruṇāyām",
    "K05adsp70-u:2119": " aṣṭādaśasv āveṇikeṣu buddhadharmeṣu caraṃś caturdaśasu śūnyatāsu caraṃ bodhimārgaṃ",
    "K05adsp70-u:2120": " paripūryābhavyo 'nuttarāṃ samyaksaṃbodhim abhisaṃboddhum:",
    "K05adsp70-u:2121": " kathaṃ punar bhagavaṃ bodhisattvo mahāsattvo 'nuttarāṃ samyaksaṃbodhim abhisaṃbudhyate?",
    "K05adsp70-u:2122": " bhagavān āha:",
    "K05adsp70-u:2123": " yadā subhūte bodhisattvo mahāsattvaḥ prajñāpāramitāyāṃ carann upāyakauśalena dānapāramitāyāṃ",
    "K05adsp70-u:2124": " carati. na ca dānam upalabhate na dānapatiṃ na pratigrāhakaṃ. nāpy anyatraitebhyo",
    "K05adsp70-u:2125": " dharmebhyaś carati. tadā bodhisattvo mahāsattvaḥ āsādayati bodhimārgaṃ. evaṃ khalu",
    "K05adsp70-u:2126": " subhūte bodhisattvo mahāsattva prajñāpāramitāyāṃ carann upāyakauśalena anuttarāṃ",
    "K05adsp70-u:2127": " samyaksaṃbodhim abhisaṃbhotsyate. punar aparaṃ subhūte yadā bodhisattvo mahāsattva",
    "K05adsp70-u:2128": " prajñāpāramitāyāṃ caraṇc chīlapāramitāyāṃ carati. na ca śīlam upalabhate na śīlavantaṃ.",
    "K05adsp70-u:2129": " nāpy anyatraitābhyāṃ dharmābhyāṃ carati. tadā bodhisattvo mahāsattva āsādayiṣyati",
    "K05adsp70-u:2130": " bodhimārgaṃ. evaṃ khalu subhūte bodhisattvo mahāsattva upāyakauśalena anuttarāṃ samyaksaṃbodhim",
    "K05adsp70-u:2131": " abhisaṃbudhyate. punar aparaṃ subhūte yadā bodhisattvo mahāsattvo prajñāpāramitāyāṃ",
    "K05adsp70-u:2132": " caran kṣāntipāramitāyāṃ carati. na ca kṣāntim upalabhate na kṣamiṇaṃ. nāpy anyatraitābhyāṃ dharmābhyāṃ carati,",
    "K05adsp70-u:2133": " tadā bodhisattvo mahāsattva āsādayiṣyati bodhimārgaṃ. evaṃ khalu subhūte bodhisattvo",
    "K05adsp70-u:2134": " mahāsattvaḥ prajñāpāramitāyāṃ carann upāyakauśalena anuttarāṃ samyaksaṃbodhim abhisaṃbhotyate.",
    "K05adsp70-u:2135": " punar aparaṃ subhūte bodhisattvo mahāsattva prajñāpāramitāyāṃ caran vīryapāramitāyāṃ",
    "K05adsp70-u:2136": " carati. na ca vīryam upalabhate na vīryavantaṃ. nāpy anyatraitābhyāṃ dharmābhyāṃ carati,",
    "K05adsp70-u:2137": " tadā bodhisattvo mahāsattva āsādayiṣyati bodhimārgaṃ. evaṃ khalu subhūte bodhisattvo",
    "K05adsp70-u:2138": " mahāsattva prajñāpāramitāyāñ carann upāyakauśalena anuttarāṃ samyaksaṃbodhim abhisaṃbhotsyate.",
    "K05adsp70-u:2139": " punar aparaṃ subhūte yadā bodhisattvo mahāsattva prajñāpāramitāyāṃ caran dhyānapāramitāyāṃ",
    "K05adsp70-u:2140": " carati. na ca dhyānam upalabhate na dhyāyinaṃ nāpy (AdSPG II 86)",
    "K05adsp70-u:2141": " anyatraitābhyāṃ dharmābhyāñ carati. tadā bodhisattvo mahāsattva āsādayiṣyati bodhimārgaṃ.",
    "K05adsp70-u:2142": " evaṃ khalu subhūte bodhisattvo mahāsattva prajñāpāramitāyāṃ carann upāyakauśalena",
    "K05adsp70-u:2143": " anuttarāṃ samyaksaṃbodhim abhisaṃbhotsyate. punar aparaṃ subhūte yadā bodhisattvo",
    "K05adsp70-u:2144": " mahāsattva prajñāpāramitāyāṃ caran prajñāpāramitāṃ bhāvayati,",
    "K05adsp70-u:2145": " na ca prajñām upalabhate na prājñaṃ. nāpy anyatraitābhyāṃ dharmābhyāṃ carati. tadā",
    "K05adsp70-u:2146": " bodhisattvo mahāsattva āsādayiṣyati bodhimārgaṃ. evaṃ khalu subhūte bodhisattvo mahāsattvaḥ",
    "K05adsp70-u:2147": " prajñāpāramitāyāṃ carann upāyakauśalena anuttarāṃ samyaksaṃbodhim abhisaṃbhotsyate.",
    "K05adsp70-u:2148": " evaṃ yāvad aṣṭādaśasv āveṇikeṣu buddhadharmeṣu kartavyaṃ.",
    "K05adsp70-u:2149": " athāyuṣmāñc chāradvatīputro bhagavantam etad avocat:",
    "K05adsp70-u:2150": " kathaṃ bhagavaṃ bodhisattvo mahāsattva prajñāpāramitāyāṃ caran yogam āpadyate?",
    "K05adsp70-u:2151": " bhagavān aha:",
    "K05adsp70-u:2152": " iha śāradvatīputra bodhisattvo mahāsattvaḥ prajñāpāramitāyāṃ carann upāyakauśalena [f. 292a] rūpaṃ na yojayati na viyojayati. tat kasya hetoḥ?",
    "K05adsp70-u:2153": " tathā hi rūpasya svabhāvo nāsti yaṃ yojayed vā viyojayed vā,",
    "K05adsp70-u:2154": " yāvan na vijñānaṃ yojayati na viyojayati. tat kasya hetoḥ?",
    "K05adsp70-u:2155": " tathā hi vijñānasya svabhāvo nāsti yaṃ yojayed vā viyojayed vā,",
    "K05adsp70-u:2156": " yāvan na dānapāramitāṃ yojayati na viyojayati. tat kasya hetoḥ?",
    "K05adsp70-u:2157": " tathā hi dānapāramitāyāṃ svabhāvo nāsti yaṃ yojayed vā viyojayed vā,",
    "K05adsp70-u:2158": " yāvan na prajñāpāramitāṃ yojayati na viyojayati. tat kasya hetoḥ?",
    "K05adsp70-u:2159": " tathā hi prajñāpāramitāyāḥ svabhāvo nāsti yaṃ yojayed vā viyojayed vā. yāvan nāveṇikabuddhadharmān yojayati na viyojayati. tat kasya hetoḥ?",
    "K05adsp70-u:2160": " tathā hy āveṇikabuddhadharmāṇāṃ svabhāvo nāsti yaṃ yojayed vā viyojayed vā.",
    "K05adsp70-u:2161": " āha: yadi bhagavan na kasyacid dharmasya svabhāvaḥ saṃvidyate yaṃ yojayed vā viyojayed",
    "K05adsp70-u:2162": " vā. tat kathaṃ prajñāpāramitāyā abhinirhāro bhavati. yatra bodhisattvena mahāsattvena śikṣitavyaṃ?",
    "K05adsp70-u:2163": " na ca aśikṣitvā prajñāpāramitāyāṃ śakyaṃ bodhisattvena mahāsattvena anuttaraṃ samyaksaṃbodhim abhisaṃboddhuṃ.",
    "K05adsp70-u:2164": " (AdSPG II 87)",
    "K05adsp70-u:2165": " bhagavān āha:",
    "K05adsp70-u:2166": " evam etac chāradvatīputra evam etat,",
    "K05adsp70-u:2167": " tathā yathā vadasi,",
    "K05adsp70-u:2168": " na śakyaṃ prajñāpāramitāyām aśikṣitvā bodhisattvena mahāsattvena anuttarāṃ samyaksaṃbodhir",
    "K05adsp70-u:2169": " abhisaṃboddhum. taṃ tu upāyakauśalena na anupāyakauśalena. yadi śāradvatīputra bodhisattvo",
    "K05adsp70-u:2170": " mahāsattvaḥ prajñāpāramitāyāṃ caran kasyacid dharmasya svabhāvam upalabheta tad udgṛhṇīyāt.",
    "K05adsp70-u:2171": " atha nopalabhate. tat kiṃ grahīṣyati. iyaṃ prajñāpāramitā iyaṃ samādhipāramitā iyaṃ",
    "K05adsp70-u:2172": " vīryapāramitā iyaṃ kṣāntipāramitā iyaṃ śīlapāramitā iyaṃ dānapāramitā idaṃ rupaṃ",
    "K05adsp70-u:2173": " yāvad idaṃ vijñānaṃ yāvad ime buddhadharmāḥ,",
    "K05adsp70-u:2174": " yāvad bodhisattvam api nopalabhate. tat kiṃ grahīsyati,",
    "K05adsp70-u:2175": " agrāhyā śāradvatīputra prajñāpāramitā. yāvad agrāhyāḥ buddhadharmāḥ. iyaṃ śāradvatīputra",
    "K05adsp70-u:2176": " pāramitā agrāhyā pāramitā yaduta prajñāpāramitā. atra bodhisattvena mahāsattvena",
    "K05adsp70-u:2177": " śikṣitavyaṃ. yatra śikṣamāṇo bodhisattvo mahāsattva śikṣām api nopalapsyate. kuto",
    "K05adsp70-u:2178": " bodhiṃ. kutaḥ prajñāpāramitāṃ kuto bodhisattvadharmān kuto buddhadharmān kutaḥ pratyekabuddhadharmāḥ",
    "K05adsp70-u:2179": " kutaḥ śrāvakadharmān kutaḥ pṛthagjanadharmān. tat kasya hetoḥ?",
    "K05adsp70-u:2180": " tathā hi śāradvatīputra na kasyacid dharmasya svabhāvaḥ saṃvidyate. evam asvabhāvānāṃ",
    "K05adsp70-u:2181": " sarvadharmāṇāṃ katamaḥ pṛthagjanaḥ katamaḥ srotaāpanna. katamaḥ sakṛdāgāmī katamo",
    "K05adsp70-u:2182": " 'nāgamī katamo 'rhan katama pratyekabuddhaḥ katamo bodhisattvaḥ katamas tathāgato",
    "K05adsp70-u:2183": " 'rhan samyaksaṃbuddhaḥ. yadi ime pudgalā nopalabhyante. kutas teṣān dharmāṇāṃ prādurbhāvo",
    "K05adsp70-u:2184": " bhaviṣyati. yai dharmair nirdiśyate. pṛthagjano vā srotaāpanno vā yāvad arhan vā",
    "K05adsp70-u:2185": " pratyekabuddho vā bodhisattvo vā tathāgato vā 'rhan samyaksaṃbuddha.",
    "K05adsp70-u:2186": " āha: avastukānāṃ bhagavaṃ sarvadharmāṇāṃ kutaḥ āgamaḥ prajñāsyate. ayaṃ pṛthagjano yāvad ayaṃ tathāgato 'rhan samyaksaṃbuddhaḥ?",
    "K05adsp70-u:2187": " bhagavān āha:",
    "K05adsp70-u:2188": " kiṃ śāradvatīputra rūpasya vastv asti?",
    "K05adsp70-u:2189": " bhūto bhāvo yatra bālapithagjanā abhiniviṣṭāḥ?",
    "K05adsp70-u:2190": " (AdSPG II 88)",
    "K05adsp70-u:2191": " āha: no hīdaṃ bhagavann anyatra viparyāsāt.",
    "K05adsp70-u:2192": " bhagavān āha:",
    "K05adsp70-u:2193": " kiṃ punaḥ śāradvatīputra vedanāyā saṃjñāyā saṃskārāṇāṃ vijñānasya vastv asti bhūto bhāvo yatra bālapṛthagjanā abhiniviṣṭā?",
    "K05adsp70-u:2194": " āha: no hīdaṃ bhagavann anyatra viparyāsāt.",
    "K05adsp70-u:2195": " bhagavān āha:",
    "K05adsp70-u:2196": " kiṃ punaḥ [f. 292b] śāradvatīputra yāvad buddhadharmāṇāṃ vastv asti bhūto bhāvo yatra bālapṛthagjanā abhiniviṣṭāḥ?",
    "K05adsp70-u:2197": " āha: no hīdaṃ bhagavann anyatra viparyāsāt.",
    "K05adsp70-u:2198": " bhagavān āha:",
    "K05adsp70-u:2199": " evam etac chāratvatīputra evam etat. viparyāsena sattvā avastukān sarvadharmān bhāvataḥ",
    "K05adsp70-u:2200": " kalpayanti. tad bodhisattvo mahāsattva prajñāpāramitāyāṃ carann upāyakauśalena avastukān",
    "K05adsp70-u:2201": " sarvadharmān paśyann anuttarasyai samyaksaṃbodhaye saṃpratiṣṭhati.",
    "K05adsp70-u:2202": " (VIII 5,11) āha: katamad bhagavaṃ bodhisattvasya mahāsattvasya upāyakauśalaṃ yena",
    "K05adsp70-u:2203": " upāyakauśalena bodhisattvo mahāsattvaḥ avastukān sarvadharmān paśyann anuttarasyai",
    "K05adsp70-u:2204": " samyaksaṃbodhaye saṃpratiṣṭhati?",
    "K05adsp70-u:2205": " bhagavān āha:",
    "K05adsp70-u:2206": " iha śāradvatīputra bodhisattvo mahāsattva prajñāpāramitāyāṃ caran na kasyacid dharmasya vastu samanupaśyati. yatra vastuni pratihanyeta,",
    "K05adsp70-u:2207": " yatra vā pratihanyamāno 'valīyeta:",
    "K05adsp70-u:2208": " avalīyamānaḥ saṃsīdet saṃsīdan visīded visīdaṃ kausīdyam āpadyeta:",
    "K05adsp70-u:2209": " yasmāt tarhi śāradvatīputra avastukā ajīvā nirjīvā. abhāvasvabhāvā prakṛtiśūnyāḥ svalakṣaṇaśūnyā. sarvadharmāḥ,",
    "K05adsp70-u:2210": " anyatra saṃmohe na sattvā abhiniviṣṭā skandhā iti vā dhātava iti vā āyatanāni iti vā,",
    "K05adsp70-u:2211": " tad bodhisattvo mahāsattvaḥ abhāvasvabhāvān sarvadharmān saṃpaśyan prakṛtiśūnyān",
    "K05adsp70-u:2212": " svalakṣaṇaśūnyān prajñāpāramitāyāṃ caran. māyākārasadṛśam ātmabhāvam adhiṣṭhāya sattvānāṃ",
    "K05adsp70-u:2213": " dharmaṃ deśayati. ye sattvā matsariṇo bhavanti. teṣān dānakathāṃ karoti,",
    "K05adsp70-u:2214": " duśśīlānāṃ śīlakathāṃ vyāpannacittānāṃ kṣāntikathāṃ kusīdānāṃ vīryakathāṃ vikṣiptacittānāṃ",
    "K05adsp70-u:2215": " samādhikathāṃ duṣprajñānāṃ prajñākathāṃ karoti. yadā te sattvā dāne pratiṣṭhāpitā",
    "K05adsp70-u:2216": " bhavanti. yāvad prajñāpāramitāyāṃ pratiṣṭhāpitā bhavanti. tadā teṣāṃ (AdSPG II 89)",
    "K05adsp70-u:2217": " sattvānām uttarikathāṃ karoti. āryāṃ nairyāṇikīṃ nairvedhikīṃ yayā kathayā srotaāpattiphalam",
    "K05adsp70-u:2218": " anuprāpnuvanti. yāvad arhattvam anuprāpnuvanti pratyekabodhim anuprāpnuvanti. yāvat",
    "K05adsp70-u:2219": " sarvākārajñatām anuprāpnuvanti.",
    "K05adsp70-u:2220": " āha: kathaṃ bhagavaṃ bodhisattvo mahāsattva prajñāpāramitāyāṃ carann aupalaṃbhiko",
    "K05adsp70-u:2221": " bhavati ya asato 'saṃvidyamānān sattvān dāne niyojayati. yāvat prajñāyāṃ niyojayati.",
    "K05adsp70-u:2222": " uttari ca āryāṃ nairyāṇikīṃ kathāṃ karoti. yayā kathayā srotaāpattiphalam anuprāpnuvanti.",
    "K05adsp70-u:2223": " yāvat sarvākārajñatām anuprāpnuvanti?",
    "K05adsp70-u:2224": " bhagavān āha:",
    "K05adsp70-u:2225": " na khalu punaḥ śāradvatīputra bodhisattvasya mahāsattvasya prajñāpāramitāyāṃ carataḥ kaścid upalaṃbhaḥ. tat kasya hetoḥ?",
    "K05adsp70-u:2226": " tathā hi sa bodhisattvo mahāsattvaḥ prajñāpāramitāyāṃ caran na kaṃcit sattvam upalabhate.",
    "K05adsp70-u:2227": " anyatra saṃvṛtisaṃketena vyavahārati. tatra śāradvatīputra bodhisattvo mahāsattvaḥ",
    "K05adsp70-u:2228": " dvayo satyayo sthitvā sattvānāṃ dharman deśayati. yaduta saṃvṛtiparamārthasatyayo,",
    "K05adsp70-u:2229": " na hi śāradvatīputra dvayo satyayoḥ sattvam upalabhyate na sattvaprajñaptiḥ. api",
    "K05adsp70-u:2230": " tu khalu punar upāyakauśalena bodhisattvo mahāsattva prajñāpāramitāyāṃ caran. sattvānān",
    "K05adsp70-u:2231": " dharman deśayati. tat te sattvā dṛṣṭa eva dharme ātmānaṃ nopalabhante,",
    "K05adsp70-u:2232": " prāg eva yat prāpsyanti yena vā prāpsyanti. evaṃ khalu śāradvatīputra bodhisattvo mahāsattvaḥ [f. 293a] prajñāpāramitāyāṃ carann upāyakauśalena sattvānāṃ dharman deśayati.",
    "K05adsp70-u:2233": " āha: mahotpādo vatāyaṃ bhagavan yaduta bodhisattvo mahāsattvaḥ,",
    "K05adsp70-u:2234": " na ca nāma bhagavaṃ kasyacid dharmasya ekatvaṃ vā nānātvaṃ vā. nāpi pṛthaktvam upalabhyate.",
    "K05adsp70-u:2235": " evaṃrūpaṃ ca sannāhaṃ sannahyati yena sannāhena sannaddhena na kāmadhātau saṃdṛśyate.",
    "K05adsp70-u:2236": " na rūpadhātau. nārūpyadhātau na saṃskṛtadhātau na asaṃskṛtadhātau saṃdṛśyate. sattvāṃś",
    "K05adsp70-u:2237": " ca traidhātukāṃ. parimocayati. na ca sattvo na sattvaprajñaptir upalabhyate:",
    "K05adsp70-u:2238": " sattvāprajñaptitaḥ sattva abaddhaḥ amuktaḥ,",
    "K05adsp70-u:2239": " sattva abaddha amokṣayā asaṃkleśāvyavadānaṃ,",
    "K05adsp70-u:2240": " asaṃkleśāvyavadānena na gatisaṃbhedaḥ prajñāyate. gatyasaṃbhedatāyāṃ na (AdSPG II 90)",
    "K05adsp70-u:2241": " ca karma na kleśaḥ,",
    "K05adsp70-u:2242": " akarmākleśasya kuto vipāko bhaviṣyati. yena vipākena ātmā vā sattvo vā pañcagatike saṃsāre saṃdṛśyeta.",
    "K05adsp70-u:2243": " bhagavān āha:",
    "K05adsp70-u:2244": " evam etac chāradvatīputra evam etad yathā vācaṃ bhāṣase. sacet pūrvaṃ sattvo 'bhaviṣyat paścān na abhaviṣyat,",
    "K05adsp70-u:2245": " tat syād eṣa doṣo,",
    "K05adsp70-u:2246": " bodhisattvasya api tathāgatasya api. evaṃ pūrvaṃ bhāva paścād abhāva iti. tat syād eṣa doṣaḥ,",
    "K05adsp70-u:2247": " pañcagatiko vā saṃsāro pūrvaṃ bhāvo 'bhaviṣyat paścād abhāvo vā,",
    "K05adsp70-u:2248": " tat syād eṣa doṣo. yasmāt tarhi śāradvatīputra utpādād vā tathāgatānām anutpādād",
    "K05adsp70-u:2249": " vā tathāgatānāṃ sthitaivaiṣā dharmāṇāṃ dharmatā tathatā avitathatā yatra na ātmā",
    "K05adsp70-u:2250": " na sattvo na jīvo na pudgalo na kārako na kārāpakaḥ,",
    "K05adsp70-u:2251": " tatra kuto rūpaṃ bhaviṣyati kuto vedanā saṃjñā saṃskārā kuto vijñānaṃ bhaviṣyati. asastveteṣu dharmeṣu kutaḥ pañcagatikaḥ saṃsāro bhaviṣyati. yataḥ sattvāḥ parimocayitavyāḥ syur,",
    "K05adsp70-u:2252": " yasmāt tarhi śāradvatīputra ime dharmā īdṛśāḥ svabhāvaśūnyā tad bodhisattvo mahāsattvaḥ",
    "K05adsp70-u:2253": " paurvakānāṃ buddhānāṃ bhagavatām antikāc chrutvā anuttarasyai samyaksaṃbodhaye 'bhipratiṣṭhate,",
    "K05adsp70-u:2254": " na hy atra kaścid dharmo yaṃ vayam upalabhemahi. yaṃ vopalabhamānāna śaknuyām adhimoktuṃ.",
    "K05adsp70-u:2255": " yatra sattvā abhiniviṣṭāḥ anyatra viparyāsena. tad bodhisattvo mahāsattvo mahāsannāhaṃ",
    "K05adsp70-u:2256": " sannahyati. yena sannāhena sannaddhena na pratyudāvartate 'nuttarasyai samyaksaṃbodheḥ.",
    "K05adsp70-u:2257": " na mayā anabhisaṃboddhavyā anuttarā samyaksaṃbodhiḥ,",
    "K05adsp70-u:2258": " abhisaṃboddhavyā eva mayā anuttarā samyaksaṃbodhiḥ,",
    "K05adsp70-u:2259": " abhisaṃbudhya sattvānām arthaṃ kariṣyāmi. yena arthena sattvāṃ viparyāsaṃ parimocayiṣyāmi.",
    "K05adsp70-u:2260": " tadyathāpi nāma māyākāranirmitaḥ puruṣaḥ bahūni prāṇikoṭiniyutaśatasahasrāṇi nirmāya",
    "K05adsp70-u:2261": " prabhūtena khādanīyabhojanīyena saṃtarpayet saṃtarpya udānam udānayed bahum eva puṇyaṃ",
    "K05adsp70-u:2262": " prasūtaṃ bahum eva puṇyaṃ prasūtam iti. tat kiṃ manyase śāradvatīputra kaścit atra",
    "K05adsp70-u:2263": " bhojito vā saṃtarpito vā?",
    "K05adsp70-u:2264": " āha: no hīdaṃ bhagavan.",
    "K05adsp70-u:2265": " (AdSPG II 91)",
    "K05adsp70-u:2266": " bhagavān āha:",
    "K05adsp70-u:2267": " evam eva śāradvatīputra bodhisattvo mahāsattva prathamacittotpādam upādāya ṣaṭsu",
    "K05adsp70-u:2268": " pāramitāsu caraṃś caturṣu dhyāneṣu caturṣv apramāṇeṣu catasṛṣv ārūpyasamāpattiṣu.",
    "K05adsp70-u:2269": " caturṣu smṛtyupasthāneṣu caturṣu samyakprahāṇeṣu. caturṣv iddhipādeṣu pañcasv indriyeṣu",
    "K05adsp70-u:2270": " pañcasu baleṣu saptasu bodhyaṅgeṣv āryāṣṭāṃge mārge caturdaśasu śūnyatāsu triṣu vimokṣamukheṣu",
    "K05adsp70-u:2271": " aṣṭasu vimokṣeṣu navasv anupūrvasamāpattiṣu,",
    "K05adsp70-u:2272": " daśasu tathāgatabaleṣu caturṣu vaiśāradyeṣu catasṛṣu pratisaṃvitsu mahāmaitryāṃ mahākaruṇāyām",
    "K05adsp70-u:2273": " aṣṭādaśasv āveṇikeṣu buddhadharmeṣu caran bodhimārgaṃ [f. 293b] paripūrayan buddhakṣetraṃ",
    "K05adsp70-u:2274": " pariṣodhayati sattvāñ ca paripācayati,",
    "K05adsp70-u:2275": " na ca kaṃcid sattvam upalabhate. yam upalabhya vinayed iti.",
    "K05adsp70-u:2276": " (VIII 5,12) athāyuṣmān subhūtir bhagavantam etad avocat:",
    "K05adsp70-u:2277": " katamo bhagavan bodhisattvasya mahāsattvasya bodhimārga yatra bodhisattvena mahāsattvena caratā sattvāḥ paripācayitavyā buddhakṣetraṃ ca pariśodhayitavyaṃ?",
    "K05adsp70-u:2278": " bhagavān āha:",
    "K05adsp70-u:2279": " iha subhūte bodhisattvo mahāsattva prathamacittotpādam upādāya dānapāramitāyāṃ caraṃc",
    "K05adsp70-u:2280": " chīlapāramitāyāṃ kṣāntipāramitāyāṃ. vīryapāramitāyāṃ dhyānapāramitāyāṃ prajñāpāramitāyāṃ",
    "K05adsp70-u:2281": " caran yāvad aṣṭādaśasv āveṇikeṣu buddhadharmeṣu caraṃ sattvāṃś ca paripācayati buddhakṣetraṃ ca pariśodhayati.",
    "K05adsp70-u:2282": " āha: kathaṃ bhagavan bodhisattvo mahāsattvo dānapāramitāyāṃ caran sattvān paripācayati?",
    "K05adsp70-u:2283": " bhagavān āha:",
    "K05adsp70-u:2284": " iha subhūte bodhisattvo mahāsattva sattvebhyo dānan dadāti. dānan dattvā evam avavadaty evam anuśāsti,",
    "K05adsp70-u:2285": " iha kulaputra mā dānaṃ grāhato gṛhītaḥ,",
    "K05adsp70-u:2286": " mā dānagrāheṇa gṛhītena ātmabhāvo 'bhinirvartayiṣyatha,",
    "K05adsp70-u:2287": " yena ātmabhāvena abhinirvṛttena bahūni duḥkhāni pratyanubhaviṣyatha. neha kulaputra parmārthena dānaṃ na dānaphalaṃ,",
    "K05adsp70-u:2288": " na dānapatir na pratigrāhakaḥ,",
    "K05adsp70-u:2289": " sarva ete dharmāḥ prakṛtiśūnyāḥ,",
    "K05adsp70-u:2290": " na prakṛtiśūnyo dharmaḥ dharmaṃ pratigṛhṇāti. agrāhyā ca prakṛtiśūnyatā. evaṃ khalu",
    "K05adsp70-u:2291": " subhūte bodhisattvo mahāsattvo dānapāramitāyāṃ caran sattvebhyo dānan dadāti na ca",
    "K05adsp70-u:2292": " tatra dānam upalabhate. na dānapatiṃ na pratigrāhakaṃ,",
    "K05adsp70-u:2293": " anupalaṃbhapāramitaiṣā yaduta (AdSPG II 92)",
    "K05adsp70-u:2294": " dānapāramitā. sa imān sarvāṃs trīn dharmān anupalabhamānaḥ sattvān srotaāpattiphale",
    "K05adsp70-u:2295": " pratiṣṭhāpayati. sakṛdāgāmiphale. anāgāmiphale arhattve pratyekabodhāv anuttarasyāṃ",
    "K05adsp70-u:2296": " samyaksaṃbodhau niyojayati. evaṃ khalu subhūte bodhisattvo mahāsattvaḥ prajñāpāramitāyāṃ",
    "K05adsp70-u:2297": " caran sattvān paripācayati. sa ātmanā ca dānan dadāti parāṃś ca dāne samādāpayati.",
    "K05adsp70-u:2298": " dānasya ca vamaṃ bhāṣate,",
    "K05adsp70-u:2299": " ye ca anye sattvā dānan dadanti teṣām api varṇavādī bhavati samanujñaḥ. tad bodhisattvo",
    "K05adsp70-u:2300": " mahāsattvaḥ evaṃrūpaṃ mahādānan dattvā ksatriyamahāsālakulānāṃ vā sabhāgatāyai upapadyate.",
    "K05adsp70-u:2301": " brāhmaṇamahāsālakulānāṃ vā sabhāgatāyai upapadyate. gṛhapatimahāsālakulānāṃ vā sabhāgatāyai",
    "K05adsp70-u:2302": " upapadyate. koṭṭarājā vā bhavati cakravartir vā bhavati. cakravartirājyaṃ vā pratilabhate.",
    "K05adsp70-u:2303": " tatra tān sattvāṃś caturbhiḥ saṃgrahavastubhiḥ saṃgṛhṇāti. katamaiś caturbhiḥ?",
    "K05adsp70-u:2304": " dānena priyavacanena arthakriyayā samānārthatayā ca. sattvān dānena saṃgṛhītān anupūrveṇa śīle pratiṣṭhāpayati. samādhau prajñāyāṃ,",
    "K05adsp70-u:2305": " caturṣv apramāṇeṣu catasṛsv ārūpyasamāpattiṣu caturṣu smṛtyupasthāneṣu. yāvat saptatriṃśati",
    "K05adsp70-u:2306": " bodhipakṣyeṣu dharmeṣu śūnyatāyām ānimitte apraṇihite samādhau pratiṣṭhāpayati. samyaktvaniyāmam",
    "K05adsp70-u:2307": " avakrāmati. yāvad arhattvaṃ prāpayati pratyekabodhiṃ prāpayaty anuttarasyāṃ samyaksaṃbodhau",
    "K05adsp70-u:2308": " samādāpayati. haṃta bho puruṣā svabhisaṃbodhānuttarā samyaksaṃbodhiḥ,",
    "K05adsp70-u:2309": " tatra na kaścid dharma. svabhāvena saṃvidyate. yatrasattvāḥ sattvāḥ anyatra viparyāsebhyaḥ,",
    "K05adsp70-u:2310": " tasmāt sarvaviparyāsagrāhāc [f. 294a] chinda:",
    "K05adsp70-u:2311": " ātmānaṃ ca mocayataḥ saṃsārāt,",
    "K05adsp70-u:2312": " parāṃ ca mocayata,",
    "K05adsp70-u:2313": " evaṃ yūyam ātmanaś ca mahāntam arthaṃ kariṣyatha,",
    "K05adsp70-u:2314": " paraṃ ca mahaty arthe niyojayiṣyathaḥ. evaṃ khalu subhūte bodhisattvena mahāsattvena",
    "K05adsp70-u:2315": " dānapāramitāyāṃ caritavyaṃ. yathā caraṃ prathamacittotpādam upādāya. na kadācid durgatiṃ",
    "K05adsp70-u:2316": " prapatati. na jātu cakravartirājyaṃ na kārayati. tat kasya hetoḥ?",
    "K05adsp70-u:2317": " yādṛśaṃ bījaṃ tādṛśaṃ phalaṃ. tasya khalu punaś cakravartino ye yācanakā (AdSPG II 93)",
    "K05adsp70-u:2318": " ye yācanakā āgacchanti tasya cakravartirājyasyaivaṃ bhavati,",
    "K05adsp70-u:2319": " nānyasya mayā kṛte cakravarttitvaṃ parigṛhītam anyatra sattvānām arthāya. sa bravīti yasya yena arthas tad yuṣmadbhyaṃ dattaṃ bhavatu,",
    "K05adsp70-u:2320": " yuṣmākam eva tan na mama. anenāpy anarthiko 'smy adhyātmikena rūpeṇa prāg eva anyena. anyatra mayā sattvānām arthāya saṃsāra upādattaḥ,",
    "K05adsp70-u:2321": " sa karuṇāyamāno mahākaruṇāṃ paripūrya yāvan mahākaruṇayā sattvānām arthaṃ karoti.",
    "K05adsp70-u:2322": " tāṃś ca sattvān nopalabhate. ye pariniṣpannā bhaveyuḥ. anyatra saṃjñāsamajñāsaṃketena",
    "K05adsp70-u:2323": " vyavahārati. sa ca vyavahāraḥ pratiśrutkopamaḥ avyavahāro veditavyaṃ. evaṃ khalu",
    "K05adsp70-u:2324": " subhūte bodhisattvena mahāsattvena dānapāramitāyāṃ caritavyaṃ,",
    "K05adsp70-u:2325": " yathā carato na kiṃcit sattvānām antike aparityaktaṃ bhavaty antaśaḥ ātmanaḥ māṃsāny api,",
    "K05adsp70-u:2326": " prāg eva bāhyāny upakaraṇāni. yair upakaraṇaiḥ sattvāḥ saṃsārāt parimocayitavyā.",
    "K05adsp70-u:2327": " āha: katamāny upakaraṇāni?",
    "K05adsp70-u:2328": " bhagavān āha:",
    "K05adsp70-u:2329": " dānapāramitā upakaraṇaṃ śīlapāramitā kṣāntipāramitā vīryapāramitā dhyānapāramitā",
    "K05adsp70-u:2330": " prajñāpāramitā upakaraṇaṃ. yāvad aṣṭādaśāveṇikabuddhadharmā upakaraṇaṃ. imāni tāny",
    "K05adsp70-u:2331": " upakaraṇāni yair upakaraṇair anugṛhītā sattvāḥ saṃsārāt parimucyante. punar aparaṃ",
    "K05adsp70-u:2332": " subhūte bodhisattvo mahāsattvo dānapāramitāyāṃ sthitvā sattvebhyo dānaṃ dadāti. sa",
    "K05adsp70-u:2333": " tad dānan dadann evaṃ vācaṃ bhāṣate. eta yūyaṃ śīlaṃ rakṣata,",
    "K05adsp70-u:2334": " ahaṃ yuṣmākam avaikalyaṃ kariṣyāmy,",
    "K05adsp70-u:2335": " annena vā pānena vā yāvad anyatarānyataraiḥ pariṣkāraiḥ,",
    "K05adsp70-u:2336": " yena yūyaṃ vaikalyena dauśīlyaṃ kurutha. tad yuṣmākam avaikalyaṃ kariṣyāmy,",
    "K05adsp70-u:2337": " annena vā pānena vā yāvat saptabhir ratnaiḥ. tad yūyaṃ saṃvaraśīle sthitvā anupūrveṇa duḥkhasya antaṃ kariṣyathaḥ. tṛbhir yānaiḥ,",
    "K05adsp70-u:2338": " śrāvakayānena vā pratyekabuddhayānena vā sarvākārajñatājñānena6vā. evaṃ khalu subhūte bodhisattvo mahāsattvo dānapāramitāyāṃ (AdSPG II 94)",
    "K05adsp70-u:2339": " sthitvā śīlapāramitāyā sattvān saṃgṛhṇāti. punar aparaṃ subhūte bodhisattvo mahāsattvo",
    "K05adsp70-u:2340": " dānapāramitāyāṃ sthitvā ye sattvā kupyanti vyāpadyante teṣāṃ sattvānām evaṃ vācaṃ",
    "K05adsp70-u:2341": " bhāṣate. kena yūyaṃ kāraṇena kulaputrā vyāpadyadhve tena yūyaṃ vaikalyena vyāpadyadhve",
    "K05adsp70-u:2342": " tad mamāntikād gṛhṇītaḥ,",
    "K05adsp70-u:2343": " ahaṃ yuṣmākam avaikalyaṃ kariṣye,",
    "K05adsp70-u:2344": " annena vā pānena vā yāvad anyatarānyataraiḥ pariṣkārair,",
    "K05adsp70-u:2345": " yena na kopiṣyatha [f. 294b] na vyāpatsyadhve,",
    "K05adsp70-u:2346": " tatra bodhisattvo mahāsattvo dānapāramitāyāṃ sthitvā tān sattvān kṣāntau niyojayati. nātra kaścid bhāvo 'sti yo 'tra sāra yena yuṣmākaṃ krodha",
    "K05adsp70-u:2347": " abhūtaparikalpa eṣa krodha,",
    "K05adsp70-u:2348": " naivātra kiṃcid vastv asti yasya yūyaṃ vastunaḥ. kṛte abhiyujyatha. kupyatha vyāpadyadhve.",
    "K05adsp70-u:2349": " abhiṣajya kupitvā vyāpadya daṇḍena vā prahāratha śastreṇa vā prahāratha. anyonyaṃ",
    "K05adsp70-u:2350": " jīvitād vyavaropayatha. tad yūyam abhūtaparikalpena kṣubhitā narakaṃ vā prapatiṣyatha.",
    "K05adsp70-u:2351": " tiryagyoniṃ vā. yamakokaṃ vā,",
    "K05adsp70-u:2352": " yā api kaścid anyā durgatayaḥ. yatra yūyaṃ duḥkhās tīvrā kharā kaṭukā vedanā vedayiṣyatha.",
    "K05adsp70-u:2353": " haṃ bho puruṣā mā avastukānāṃ dharmāṇāṃ kṛte. tat karma parigrahīṣyatha. yena karmaṇā",
    "K05adsp70-u:2354": " parigṛhītena manuṣyapratilaṃbho na bhaviṣyati. prāg eva buddhotpādam āsādayiṣyatha.",
    "K05adsp70-u:2355": " duhrlabha khalu mārṣa buddhotpāda durlabho manuṣyapratilaṃbhaḥ. mā imaṃ kṣaṇaṃ virāgayiṣyatha.",
    "K05adsp70-u:2356": " mā vicikitsā bhaviṣyatha. tatra bodhisattvo mahāsattva (AdSPG II 95)",
    "K05adsp70-u:2357": " ātmanā ca kṣāntyā saṃpādayati. parañ ca kṣāntau niyojayati kṣāntyāś ca varṇaṃ bhāṣate,",
    "K05adsp70-u:2358": " ye 'py anye kṣāntiṃ bhāvayanti. teṣāṃ ca varṇavādī bhavati samanujñaḥ. tatra tān",
    "K05adsp70-u:2359": " sattvān kṣāntyā niyojya kṣāntau sthāpayitvā anupūrveṇa tribhir yānaiḥ parinirvāpayati.",
    "K05adsp70-u:2360": " evaṃ khalu subhūte bodhisattvo mahāsattvo dānapāramitāyāṃ sthitvā kṣāntipāramitāyāṃ",
    "K05adsp70-u:2361": " sattvān saṃgṛhṇāti. kathaṃ ca subhūte bodhisattvo mahāsattvo dānapāramitāyāṃ caran",
    "K05adsp70-u:2362": " sattvān vīryapāramitāyāṃ niyojayati?",
    "K05adsp70-u:2363": " iha subhūte bodhisattvo mahāsattva sattvān kusīdān viditvā evaṃ bravīti,",
    "K05adsp70-u:2364": " kasya yūyaṃ kṛte kausīdyam āpadhyadve. ta evaṃ brūvanti,",
    "K05adsp70-u:2365": " pratyayavaikalyena. tatra bodhisattvo mahāsattvo dānapāramitāyāṃcaraṃs tān sattvān",
    "K05adsp70-u:2366": " evaṃ bravīti. haṃ bho puruṣa ahaṃ yuṣmākaṃ sarvapratyayān upasaṃhariṣyāmi. yadi vā",
    "K05adsp70-u:2367": " dānapratyayān yadi vā śīlapratyayān yadi vā kṣāntipratyayān yair vā yair ākārair",
    "K05adsp70-u:2368": " vīryam ārapsyadhve. tāmn yuṣmākan upasaṃhariṣyāmi,",
    "K05adsp70-u:2369": " tatra te sattvā bodhisattvasya mahāsattvasyopakaraṇair vīryam ārabhante. kāyikaṃ vā caitasikaṃ vā,",
    "K05adsp70-u:2370": " tena kāyikena caitasikena vīryeṇa sarvakuśaladharmān paripūrayanti. yaiḥ kuśalair",
    "K05adsp70-u:2371": " dharmaiḥ āryān anāsravān dharmān bhāvayanti. yān bhāvayantaḥ srotaāpattiphalaṃ vā",
    "K05adsp70-u:2372": " prāpnuvanti sakṛdāgāmiphalaṃ vā anāgāmiphalam arhattvaṃ pratyekabodhiṃ prāpnuvanti.",
    "K05adsp70-u:2373": " anuttarāṃ samyaksaṃbodhim abhisaṃbudhyante. evaṃ khalu subhūte bodhisattvo mahāsattvo",
    "K05adsp70-u:2374": " dānapāramitāyāṃ sthitvā vīryapāramitāyāṃ sattvān saṃgṛhṇāti. kathaṃ ca subhūte bodhisattvo",
    "K05adsp70-u:2375": " mahāsattvo dānapāramitāyāṃ caran dhyānapāramitāyāṃ sattvān niyojayati?",
    "K05adsp70-u:2376": " iha subhūte bodhisattvo mahāsattva sattvān vikṣiptacittān dṛṣṭvā evam avavadati. kim iti bhoḥ sattvā dhyānāni na samāpadyadhve. ta evaṃ brūvanti.",
    "K05adsp70-u:2377": " tān etāṃ bodhisattvo mahāsattvo evaṃ braviti. ahaṃ bhoḥ sattvās tān pratyayān upasaṃhariṣye.",
    "K05adsp70-u:2378": " yaiḥ pratyayair na vitarkayiṣyatha. adhyātmaṃ vā bahirdhā vā. tatra bodhisattvo mahāsattvas",
    "K05adsp70-u:2379": " teṣāṃ sattvānāṃs tān pratyayān upasaṃharati. yaiḥ pratyayair upasaṃhṛtair na vitarkayanti.",
    "K05adsp70-u:2380": " te ca sattvā vitarkaiś cchinnaiḥ prathamaṃ dhyānaṃ samāpadyante. dvitīyaṃ tṛtīyaṃ",
    "K05adsp70-u:2381": " caturthaṃ dhyānaṃ samāpadyante. maitrīṃ [f. 295a] samāpadyante karuṇāṃ muditām upekṣāṃ",
    "K05adsp70-u:2382": " samāpadyante. te tair dhyānair yāvad āryāṣṭāṅgamārgaṃ bhāvayanti. yaṃ (AdSPG II 96)",
    "K05adsp70-u:2383": " bhāvayanto 'nupūrveṇa tribhir yānaiḥ",
    "K05adsp70-u:2384": " parinirvānti. tatrāpare bodhimārgān na parihīyante. yāvad anuttarā samyaksaṃbodhiḥ.",
    "K05adsp70-u:2385": " evaṃ khalu subhūte bodhisattvo mahāsattvo dānapāramitāyāṃ sthitvā samādhipāramitāyāṃ",
    "K05adsp70-u:2386": " sattvān saṃgṛhṇāti. kathaṃ ca subhūte bodhisattvo mahāsattvo dānapāramitāyāṃ caran",
    "K05adsp70-u:2387": " prajñāpāramitāyāṃsattvān saṃgṛhṇāti?",
    "K05adsp70-u:2388": " iha subhūte bodhisattvo mahāsattvaḥ sattvān evaṃ bravīti. kim idaṃ bhoḥ sattvā yūyaṃ na prajñāpāramitāṃ bhāvayata?",
    "K05adsp70-u:2389": " ta evaṃ brūvanti,",
    "K05adsp70-u:2390": " pratyayavaikalyena. tatra bodhisattvo mahāsattvo dānapāramitāyāṃ sthitvā sattvān",
    "K05adsp70-u:2391": " evam avavadati. mamāntikād upakaraṇāni parigṛhṇīta. mamāntikād upakaraṇāni parigṛhya",
    "K05adsp70-u:2392": " dānāni dadadhvaṃ śīlaṃ rakṣataḥ kṣāntiṃ bhāvayata vīryam ārabhadhvaṃ samādhiṃ samāpadyadhvaṃ.",
    "K05adsp70-u:2393": " tatraimān ākārān paripūrya evaṃ mīmāṃsadhvam asti kaścid dharmo yaḥ prajñāpāramitāyāṃ",
    "K05adsp70-u:2394": " bhāṣyamānāyām upalabhyate. ātmā vā sattvo vā yāvat kārako vā kārapako vā rūpaṃ vā",
    "K05adsp70-u:2395": " vedanā vā saṃjñā vā saṃskārā vā vijñānaṃ vā kāmadhātur vā rūpadhātur vā ārūpyadhātur",
    "K05adsp70-u:2396": " vā sarvapāramitā saptatṛṃśad vā bodhipakṣyā dharmāḥ srotaāpattiphalaṃ vā. sakṛdāgāmiphalaṃ",
    "K05adsp70-u:2397": " vā. anāgāmiphalaṃ vā arhattvaṃ vā. pratyekabodhir vā. yāvad anuttarā samyaksaṃbodhiḥ.",
    "K05adsp70-u:2398": " tatra bodhisattvo mahāsattvaḥ prajñāpāramitāyāṃ caran na kaṃcid dharmam upalabhate.",
    "K05adsp70-u:2399": " yam upalabhya abhiniviśeta,",
    "K05adsp70-u:2400": " so 'nabhiniviśamāno na kasyacid dharmasya utpādaṃ vā nirodhaṃ vā saṃkleśaṃ vā vyavadānaṃ",
    "K05adsp70-u:2401": " vā samanupaśyati. so 'nupalabhamāno na vikalpayati ayaṃ nairayiko vā tairyagyoniko",
    "K05adsp70-u:2402": " vā yāmalaukiko vā ayam asurakāyiko vā devo vā manuṣyo vā ayaṃ śīlavān duḥśīlo vā",
    "K05adsp70-u:2403": " ayaṃ srotaāpanno 'yaṃ sakṛdāgāmī ayam anāgāmī ayam arhann ayaṃ pratyekabuddho 'yaṃ",
    "K05adsp70-u:2404": " tathāgato 'rhan samyaksaṃbuddhaḥ. evaṃ khalu subhūte bodhisattvo mahāsattvo dānapāramitāyāṃ",
    "K05adsp70-u:2405": " sthitvā sattvān prajñāpāramitāyā saṃgṛhṇāti. kathaṃ ca subhūte bodhisattvo mahāsattvo",
    "K05adsp70-u:2406": " dānapāramitāyāṃ sthitvā śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ",
    "K05adsp70-u:2407": " prajñāpāramitāyāṃ sthitvā yāvat saptatṛṃśataṃ bodhipakṣyān dharmān parigṛhṇāti?",
    "K05adsp70-u:2408": " iha subhūte bodhisattvo mahāsattva sattvānām upakaraṇāny upanāmayati. yair upakaraṇair",
    "K05adsp70-u:2409": " parigṛhītā sattvāś catvāri smṛtyupasthānāni bhāvayanti. catvāri samyakprahāṇāni.",
    "K05adsp70-u:2410": " catvārarddhipādāḥ pañcendriyāṇi pañcabalāni. saptabodhyaṅgāny āryāṣṭāṅgaṃ mārgaṃ (AdSPG II 97)",
    "K05adsp70-u:2411": " bhāvayanti. yena mārgeṇa parigṛhītā saṃsārāṃ mucyante. evaṃ khalu subhūte bodhisattvo",
    "K05adsp70-u:2412": " mahāsattva sattvān āryair anāsravair dharmaiḥ saṃgṛhṇāti. punar aparaṃ subhūte bodhisattvo",
    "K05adsp70-u:2413": " mahāsattvo dānapāramitāyāṃ caran sattvān anarthān duḥkhitān aśanavasanaviprahīṇān",
    "K05adsp70-u:2414": " dṛṣṭvā evaṃ paripācayati. eta yūyaṃ kulaputrā mamāntikād annaṃ vā pānaṃ vā yānaṃ",
    "K05adsp70-u:2415": " vā vastraṃ vā mālyagandhavilepanaśayyāsanaglānapratyayabhaiṣayjapariṣkārān gṛhītaḥ,",
    "K05adsp70-u:2416": " yāvat saptabhir ratnai. sattvān anugṛhṇīta,",
    "K05adsp70-u:2417": " tad yuṣmākaṃ bhaviṣyati dīrgharātram arthāya hitāya sukhāya,",
    "K05adsp70-u:2418": " mā ca evaṃ cintayata,",
    "K05adsp70-u:2419": " asyai so 'rtho nāsmākam iti. dīrgharātram eṣo 'rtho mayā sattvānāṃ kṛte. arjita.",
    "K05adsp70-u:2420": " tad yūyam ātmīyam eva cintayitvā [f. 295b] sattvebhyo dadata. tena ca dānena śīle",
    "K05adsp70-u:2421": " niyojayati kṣāntau vīrye samādhau prajñāyāṃ niyojayati yāvat saptatṛṃśati bodhipakṣyeṣu",
    "K05adsp70-u:2422": " dharmeṣu niyojayati triṣu vimokṣamukheṣu yāvad aṣṭādaśasv āveṇikeṣu buddhadharmeṣu",
    "K05adsp70-u:2423": " niyojayati. mā ca tāvatā tuṣṭim āpadyadhvaṃ. uttari vā āryānāsraveṣu dharmeṣu pratiṣṭhāpayataḥ.",
    "K05adsp70-u:2424": " srotaāpattiphale sakṛdāgāmiphale anāgāmiphale arhattve pratyekabodhau 'nuttarasyāṃ",
    "K05adsp70-u:2425": " samyaksaṃbodhau. evaṃ khalu subhūte bodhisattvena mahāsattvena prajñāpāramitāyāṃ",
    "K05adsp70-u:2426": " caratā sattvāḥ paripācayitavyā. yathā paripācyamānās tribhyopāyebhyaḥ parimucyante.",
    "K05adsp70-u:2427": " yāvat saṃsārāt parimucyante. punar aparaṃ subhūte bodhisattvena mahāsattvena śīlapāramitāyāṃ",
    "K05adsp70-u:2428": " sthitvā evaṃ sattvāḥ paripācayitavyā,",
    "K05adsp70-u:2429": " yena pratyayavaikalyena dauḥśīlyam āpadyadhvaṃ. tāṃ pratyayān yuṣmākam upasaṃhariṣyāmi. annaṃ vā pānaṃ vā yāvad anyatarānyatarān mānuṣyakāṃ",
    "K05adsp70-u:2430": " sa tān sattvāṃc chīlapāramitāyāṃ sthitvā tathārūpeṇa anugraheṇa anugṛhṇāti. yathārūpeṇa anugraheṇa anugṛhītā (AdSPG II 98)",
    "K05adsp70-u:2431": " sattvo daśakuśalān karmapathān samādāya vartante. tān akhaṇḍaśīlān yāvad aparāmṛṣṭaśīlān saṃvaraśīle pratiṣṭhāpya,",
    "K05adsp70-u:2432": " yāvan ṣaṭsu pāramitāsu kartavyaṃ. ((76))",
    "K05adsp70-u:2433": " parivarta 77.",
    "K05adsp70-u:2434": " atha āyuṣṃata subhūter etad abhūt:",
    "K05adsp70-u:2435": " katamaḥ sa bodhisattvasya mahāsattvasya mārgo yatra sthitvā bodhisattvena mahāsattvena ayam īdṛśaḥ sannāhaḥ sannaddhavyaḥ?",
    "K05adsp70-u:2436": " atha khalu bhagavān āyuṣmataḥ subhūteś cetasaiva cetaḥ paṅvitarkam ājñāya āyuṣmantaṃ subhūtim etad avocat:",
    "K05adsp70-u:2437": " ṣaṭpāramitā subhūte bodhisattvasya mahāsattvasya mārgaḥ,",
    "K05adsp70-u:2438": " saptatṛṃśad bodhipakṣyā dharmā bodhisattvasya mahāsattvasya mārgaḥ trīṇi vimokṣamukhāni",
    "K05adsp70-u:2439": " caturdaśaśūnyatā aṣṭau vimokṣā navānupūrvasamāpattayo daśatathāgatabalāni. yāvad",
    "K05adsp70-u:2440": " aṣṭādaśāveṇikā buddhadharmā,",
    "K05adsp70-u:2441": " api tu khalu subhūte sarvadharmā bodhisattvasya mahāsattvasya mārgaḥ. tat kiṃ manyase subhūte asti kaścid dharmo yatra bodhisattvena mahāsattvena na śikṣitavyaṃ,",
    "K05adsp70-u:2442": " yatra śikṣitvā anuttarāṃ samyaksaṃbodhim abhisaṃbudhyeta?",
    "K05adsp70-u:2443": " nāsti subhūte kaścid dharmo yatra bodhisattvena mahāsattvena na śikṣitavyaṃ. aśikṣitvā bodhisattvo mahāsattvo na śaktaḥ sarākārajñātām anuprāptuṃ.",
    "K05adsp70-u:2444": " āha: yadi bhagavaṃ sarvadharmā śūnyā. kathaṃ bodhisattvo mahāsattvaḥ sarvadharmeṣu śikṣate?",
    "K05adsp70-u:2445": " na nu bhagavann aprapaṃcyaṃ prapaṃcayeti. iyanta iti vā ima iti vā,",
    "K05adsp70-u:2446": " ime dharmā laukikā ime lokottarā. evaṃ sāsravā vā anāsravā vā. saṃskṛtā vā asaṃskṛtā vā. pṛthagjanadharmā vā yāvad arhandharmā vā pratyekabuddhadharmā vā buddhadharmā vā.",
    "K05adsp70-u:2447": " bhagavān āha:",
    "K05adsp70-u:2448": " evam etat subhūte evam etat. sarvadharmāḥ śūnyāḥ. yadi punaḥ subhūte sarvadharmāḥ śūnyā na abhaviṣyan na bodhisattvo mahāsattvo 'nuttarāṃ samyaksaṃbodhim",
    "K05adsp70-u:2449": " yasmāt tarhi subhūte sarvadharmāḥ śūnyās tasmād bodhisattvo mahāsattvo 'nuttarāṃ samyaksaṃbodhim abhisaṃbudhyate. api tu khalu subhūte tad evaṃ",
    "K05adsp70-u:2450": " yadi sarvadharmāḥ śūnyāḥ kathaṃ bodhisattvo mahāsattvo dharmanānātvaṃ karoti. iyanta",
    "K05adsp70-u:2451": " iti vā ima iti vā yāvat pṛthagjanadharmā vā yāvad arhaddharmā vā. pratyekabuddhadharmā vā. (AdSPG II 99)",
    "K05adsp70-u:2452": " buddhadharmā vā. iti. tat kaccit punaḥ subhūte ete sattvā evaṃ jānaṃti sarvadharmāḥ",
    "K05adsp70-u:2453": " śūnyā iti. yadi jānīyur nai [f. 296a] va bodhisattvo mahāsattvo sarvadharmeṣu śikṣitvā",
    "K05adsp70-u:2454": " sarvākārajñatām anuprāpnuyāt. yasmāt tarhi subhūte ete sattvā na jānanti sarvadharmāḥ",
    "K05adsp70-u:2455": " śūnyā iti. tasmād bodhisattvo mahāsattvo 'nuttarāṃ samyaksaṃbodhim abhisaṃbudhya",
    "K05adsp70-u:2456": " sarvadharmavyavasthānaṃ kṛtvā sattvānān dharmaṃ deśayati.",
    "K05adsp70-u:2457": " (VIII 5,13) tatra subhūte bodhisattvena mahāsattvena bodhimārge caratā prathamata",
    "K05adsp70-u:2458": " eva evam upaparīkṣitavyaṃ. na atra kaścid dharmaḥ svabhāvena upalabhyate. anyatra",
    "K05adsp70-u:2459": " abhisaṃskārāt. tatra evaṃ sarvadharmāṇāṃ svabhāvam upaparīkṣeta. upaparīkṣya na kvacid",
    "K05adsp70-u:2460": " abhiniviśate. yadi vā pāramitāsu yadi vā saptatṛṃśati bodhipakṣyeṣu dharmeṣu yadi",
    "K05adsp70-u:2461": " vā srotaāpattiphale. yadi vā sakṛdāgāmiphale yadi vā anāgāmiphale yadi vā arhattve",
    "K05adsp70-u:2462": " yadi vā pratyekabodhau yadi vā anuttarasyāṃ samyaksaṃbodhau. tat kasya hetoḥ?",
    "K05adsp70-u:2463": " tathā hi svabhāvena sarvadharmāḥ śūnyā,",
    "K05adsp70-u:2464": " na hi śūnyatāyā śūnyatāyām abhiniviśate. śūnyataiva tāvan nopalabhate. prāg eva yaḥ",
    "K05adsp70-u:2465": " śūnyatāyām abhinivekṣyate. evaṃ hi bodhisattvo mahāsattvaḥ anabhiniviṣṭaḥ sarvadharmeṣu",
    "K05adsp70-u:2466": " viharati. yatra śikṣāyāṃ sthitvā sarvāś caryā avalokayati kveme sattvāś caraṃti asadgrāhe,",
    "K05adsp70-u:2467": " tatra bodhisattvasya mahāsattvasya evaṃ bhavati,",
    "K05adsp70-u:2468": " sumocyā vateme sattvā asadgrāhād iti. tatopāyakauśalena prajñāpāramitāyāṃ sthitvā",
    "K05adsp70-u:2469": " evam avavadati. eta yūyaṃ bhoḥ sattvā dānaṃ dadadhvaṃ. tad yuṣmākam avaikalyaṃ bhaviṣyati. bhogaiḥ,",
    "K05adsp70-u:2470": " taiś ca bhogair mā maṃsyadhve,",
    "K05adsp70-u:2471": " na tatra kiṃcit sāram asti. evaṃ śīle avavadati. eta yūyaṃ bhoḥ sattvāḥ śīlaṃ rakṣata.",
    "K05adsp70-u:2472": " tena ca śīlena mā maṃsyadhve. na tatra kiṃcit sāram asti. evaṃ kṣāntau vīrye samādhāv",
    "K05adsp70-u:2473": " avavadati eta yūyaṃ bhoḥ sattvā samādhiṃ samāpadyadhvaṃ. tena samādhinā mā maṃsyadhve,",
    "K05adsp70-u:2474": " na tatra kinicit sāram asti. evaṃ prajñāyām avavadati. eta (AdSPG II 100)",
    "K05adsp70-u:2475": " bhoḥ sattvāḥ prajñāṃ bhāvayataḥ,",
    "K05adsp70-u:2476": " tayā ca prajñayā mā maṃsyadhve,",
    "K05adsp70-u:2477": " na tatra kiṃcit sāram asti. evaṃ srotaāpattiphale evaṃ sakṛdāgāmiphale evam anāgāmiphale",
    "K05adsp70-u:2478": " evam arhattve evaṃ pratyekabodhau evaṃ buddhadharmeṣv avavadati. eta yūyaṃ bhoḥ sattvāḥ",
    "K05adsp70-u:2479": " buddhadharmāṃ bhāvayataḥ,",
    "K05adsp70-u:2480": " taiś ca buddhadharmair mā maṃsyadhve,",
    "K05adsp70-u:2481": " na tatra kiṃcit sāram asti. sa evam eva avavadann evam anuśāsan bodhisattvamārge carati. na ca kvacit abhiniviśate. tat kasya hetoḥ?",
    "K05adsp70-u:2482": " anabhiniviṣṭā hi sarvadharmā,",
    "K05adsp70-u:2483": " tathā hy eṣāṃ svabhāvo nāsti yena abhiniviśyeta. śūnyatāsvabhāvatām upādāya:",
    "K05adsp70-u:2484": " tatra subhūte bodhisattvo mahāsattvo bodhimārge caran na kvacit pratitiṣṭhati. so",
    "K05adsp70-u:2485": " 'pratiṣṭhānayogena dānapāramitāyāṃ carati. na ca tatra pratitiṣṭhati. śīlapāramitāyāṃ",
    "K05adsp70-u:2486": " carati na ca tatra pratitiṣṭhati. kṣāntipāramitāyāṃ carati na ca tatra pratitiṣṭhati.",
    "K05adsp70-u:2487": " vīryapāramitāyāṃ carati na ca tatra pratitiṣṭhati. dhyānapāramitāyāṃ carati na ca",
    "K05adsp70-u:2488": " tatra pratitiṣṭhati. prajñāpāramitāyāṃ carati na ca tatra pratitiṣṭhati. sa prathamaṃ",
    "K05adsp70-u:2489": " dhyānaṃ samāpadyate na ca tatra pratitiṣṭhati. tat kasya hetoḥ?",
    "K05adsp70-u:2490": " tathā hi prathamaṃ dhyānaṃ dhyānena śūnyaṃ yo 'pi samāpadyeta so 'pi śūnyaḥ yair",
    "K05adsp70-u:2491": " apy ākāraiḥ samāpadyate. te 'py ākārā śūnyā. evaṃ dvitīyam [f. 296b] tṛtīyaṃ caturtham",
    "K05adsp70-u:2492": " evaṃ maitriṃ karuṇāṃ muditām upeksām ārūpyasamāpattīm aṣṭau vimokṣān navānupūrvasamāpattīṃ",
    "K05adsp70-u:2493": " srotaāpattiphalaṃ pratilabhate. na ca tatra pratitiṣṭhati. sakṛdāgāmiphalaṃ pratilabhate.",
    "K05adsp70-u:2494": " na ca tatra pratitiṣṭhati. anāgāmiphalaṃ pratilabhate na ca tatra pratitiṣṭhati.",
    "K05adsp70-u:2495": " arhattvaṃ pratilabhate na ca tatra pratitiṣṭhati. pratyekabodhiṃ pratilabhate. na",
    "K05adsp70-u:2496": " ca tatra pratitiṣṭhati.",
    "K05adsp70-u:2497": " āha: kena kāraṇena na pratitiṣṭhati?",
    "K05adsp70-u:2498": " bhagavān āha:",
    "K05adsp70-u:2499": " dvābhyāṃ kāraṇābhyāṃ na pratitiṣṭhati. katamābhyāṃ dvābhyāṃ?",
    "K05adsp70-u:2500": " svabhāvaś ca teṣāṃ phalānāṃ nāsti yatra pratitiṣṭhet. yena vā pratitiṣṭhet. yo vā",
    "K05adsp70-u:2501": " pratitiṣṭhet. na ca tanmātrakeṇa tuṣṭim āpadyate. na mayā srotaāpattiphalaṃ na prāptavyaṃ.",
    "K05adsp70-u:2502": " na ca tatra sthātavyaṃ. yāvan na mayā arhattvaṃ na prāptavyaṃ. na ca tatra sthātavyaṃ.",
    "K05adsp70-u:2503": " na mayā pratyekabuddhabhūmir na prāptavyā,",
    "K05adsp70-u:2504": " na ca tatra sthātavyaṃ. yāvad anuttarāṃ samyaksaṃbodhim abhisaṃbhotsye. tat kasya hetoḥ?",
    "K05adsp70-u:2505": " tathā hi mayā prathamacittotpādam upādāya nānyaṃ cittaṃ pratilabdham anyatra anuttarasyā samyaksaṃbodheḥ. tat kasya (AdSPG II 101)",
    "K05adsp70-u:2506": " hetoḥ? tathā hi mayā prathamam bhūmim upādāya na anyaṃ cittam utpāditam anyatra anuttarasyā",
    "K05adsp70-u:2507": " samyaksaṃbodheḥ. evaṃ yāvad daśamī bhūmir yāvad bodhisattvanyāmam avakrāntaḥ na anyaḥ",
    "K05adsp70-u:2508": " kaści cittotpāda utpādito 'nyatra anuttarasyāḥ samyaksaṃbodheḥ. avikṣiptamanasā,",
    "K05adsp70-u:2509": " subhūte bodhisattvo mahāsattvo yāvad eva kāyena parākramate. vācā manasā nānyatra bodhicittena,",
    "K05adsp70-u:2510": " tad bodhisattvo mahāsattvo bodhicitte sthitvā avikṣiptama. nasā bodhimārgam utpādayati.",
    "K05adsp70-u:2511": " āha: yadi bhagavaṃ sarvadharmā anutpannās tat kathaṃ bodhisattvo mahāsattvo bodhimārgam utpādayati?",
    "K05adsp70-u:2512": " bhagavān āha:",
    "K05adsp70-u:2513": " evam etat subhūte evam etat. sarvadharmā anutpannā,",
    "K05adsp70-u:2514": " tat punaḥ katham iti. ye 'nābhisaṃskurvanti teṣāṃ sarvadharmā anutpannāḥ?",
    "K05adsp70-u:2515": " āha: na nu punar bhagavann utpādād vā tathāgatānām anutpādād vā tathāgatānāṃ sthitaiva dharmāṇān dharmasthiti?",
    "K05adsp70-u:2516": " bhagavān āha:",
    "K05adsp70-u:2517": " evam etat subhūte evam etat. utpādād vā tathāgatānām anutpādād vā tathāgatānāṃ sthitaiva dharmāṇān dharmasthitiḥ,",
    "K05adsp70-u:2518": " ye punar imāṃ dharmasthitiṃ na jānanti teṣām arthāya bodhisattvo mahāsattvo bodhimārgam utpādayati. yena bodhisattvamārgeṇa sattvān mocayati",
    "K05adsp70-u:2519": " (VIII 5,14) āha: kiṃ punar bhagavann utpannena mārgeṇa bodhiḥ prāpyate?",
    "K05adsp70-u:2520": " bhagavān āha: no hīti.",
    "K05adsp70-u:2521": " āha: tad anutpannena mārgeṇa bodhiḥ prāpyate?",
    "K05adsp70-u:2522": " bhagavān āha: no hīti.",
    "K05adsp70-u:2523": " āha: tad utpannena anutpannena ca mārgeṇa bodhiḥ prāpyate?",
    "K05adsp70-u:2524": " bhagavān āha: no hīti.",
    "K05adsp70-u:2525": " āha: tan naivotpannena naivānutpannena mārgeṇa bodhiḥ prāpyate?",
    "K05adsp70-u:2526": " bhagavān āha: no hīti.",
    "K05adsp70-u:2527": " āha: tat kathaṃ punar bhagavaṃ. bodhiḥ prāpyate.",
    "K05adsp70-u:2528": " bhagavān āha:",
    "K05adsp70-u:2529": " na subhūte mārgeṇa bodhiḥ prāpyate. na amārgeṇa. bodhir eva mārgo mārga eva bodhiḥ.",
    "K05adsp70-u:2530": " (AdSPG II 102)",
    "K05adsp70-u:2531": " āha: yadi bhagavaṃ bodhir eva mārgo mārga eva bodhiḥ,",
    "K05adsp70-u:2532": " tat prāptaiva bhavati bodhisattvena mahāsattvena bodhiḥ,",
    "K05adsp70-u:2533": " tat kathaṃ tathāgato 'rhan samyaksaṃbuddho nirdiśyate. dvātṛṃśatā mahāpuruṣalakṣaṇair",
    "K05adsp70-u:2534": " daśabhis tathāgatabalaiś caturbhir vaiśāradyaiś catasṛbhiḥ pratisaṃvidbhir yāvad",
    "K05adsp70-u:2535": " aṣṭādaśabhir āveṇikair buddhadharmaiḥ?",
    "K05adsp70-u:2536": " bhagavān āha:",
    "K05adsp70-u:2537": " [f. 297a] tat kiṃ manyase subhūte buddho bodhiṃ prāpnoti?",
    "K05adsp70-u:2538": " āha: no hīdaṃ bhagavaṃ,",
    "K05adsp70-u:2539": " na buddho bodhiṃ prāpnoti. buddha eva bodhir bodhir eva buddhaḥ.",
    "K05adsp70-u:2540": " bhagavān āha:",
    "K05adsp70-u:2541": " yat punaḥ subhūtir evam āha. tat prāptaiva bhavati bodhisattvena mahāsattvena bodhir",
    "K05adsp70-u:2542": " iti. iha subhūte bodhisattvo mahāsattvaḥ ṣaṭpāramitāṃ paripūrya saptatṛṃśataṃ bodhipakṣyāṃ",
    "K05adsp70-u:2543": " dharmān paripūrya daśatathāgatabalāni. catvāri vaiśāradyāni catasraḥ pratisaṃvido:",
    "K05adsp70-u:2544": " mahāmaitrīṃ mahākaruṇām aṣṭādaśāveṇikāṃ buddhadharmān paripūrya vajropamena samādhinā",
    "K05adsp70-u:2545": " ekacittakṣaṇasamāyuktayā prajnayā anuttarāṃ samyaksaṃbodhim abhisaṃbudhyate. anuttarāṃ",
    "K05adsp70-u:2546": " samyaksaṃbodhim abhisaṃbuddhaḥ tadā tathāgata iti nirdiśyate. sarvadarśī sarvadharmavaśavartī.",
    "K05adsp70-u:2547": " (VIII 5,15) athāyuṣmān subhūtir bhagavantam etad avocat:",
    "K05adsp70-u:2548": " kathaṃ bhagavan bodhisattvo mahāsattvo buddhakṣetraṃ pariśodhayati?",
    "K05adsp70-u:2549": " bhagavān āha:",
    "K05adsp70-u:2550": " iha subhūte bodhisattvo mahāsattva prathamacittotpādam upādāya. kāyadauṣṭulyaṃ vāgdauṣṭulyaṃ",
    "K05adsp70-u:2551": " manodauṣṭulyam ātmanaś ca parasya ca pariśodhayati. yaiḥ pariśuddhair buddhakṣetraṃ pariśodhayati.",
    "K05adsp70-u:2552": " āha: katamad bhagavan kāyadauṣṭulyaṃ bodhisattvasya mahāsattvasya,",
    "K05adsp70-u:2553": " katamad vāgdauṣṭulyaṃ katamo manodauṣṭulyaṃ?",
    "K05adsp70-u:2554": " bhagavān āha:",
    "K05adsp70-u:2555": " yat kāyakarmākuśalaṃ prāṇātipātaḥ ādattadānaṃ kāmamithyācāraḥ idaṃ kāyadauṣṭulyaṃ bodhisattvasya mahāsattvasya. yad vākkarmākuśalaṃ mṛṣāvādaḥ paiśunyaṃ pāruṣyaṃ saṃbhinnapralāpaḥ,",
    "K05adsp70-u:2556": " idaṃ vāgdauṣṭulyaṃ bodhisattvasya mahāsattvasya. yan manaskarmākuśale abhidhyā vyāpado mithyādṛṣṭi idaṃ manodauṣṭulyaṃ (AdSPG II 103)",
    "K05adsp70-u:2557": " bodhisattvasya mahāsattvasya. punar aparaṃ subhūte yan matsaryacittam idaṃ manodauṣṭulyaṃ bodhisattvasya mahāsattvasya,",
    "K05adsp70-u:2558": " yad dauśīlyacittaṃ kṣobhanācittaṃ kausīdyacittaṃ vikṣepacittam asamahitacittaṃ dauṣprajñacittam",
    "K05adsp70-u:2559": " idam api manodauṣṭulyaṃ bodhisattvasya mahāsattvasya. punar aparaṃ subhūte yac chīlāpariśuddhim",
    "K05adsp70-u:2560": " idam api dauṣṭulyaṃ bodhisattvasya mahāsattvasya. punar aparaṃ subhūte yac caturbhir",
    "K05adsp70-u:2561": " smṛtyupasthānair virahita idam api dauṣṭulyam bodhisattvasya mahāsattvasya. evaṃ",
    "K05adsp70-u:2562": " caturbhiḥ samyakprahāṇaiś caturbhi ṛddhipādaiḥ pañcabhir indriyaiḥ pañcabhir balai",
    "K05adsp70-u:2563": " saptabhir bodhyaṅgair āryāṣṭāṅgena mārgeṇa. śūnyatāyāḥ samādhinā ānimittena samādhinā",
    "K05adsp70-u:2564": " apraṇihitena samādhinā virahita idam api dauṣṭulyam bodhisattvasya mahāsattvasya.",
    "K05adsp70-u:2565": " punar aparaṃ subhūte yat srotaāpattiphalasākṣātkriyā tatra ca aspṛhaṇatā idam api",
    "K05adsp70-u:2566": " dauṣṭulyaṃ bodhisattvasya mahāsattvasya. evaṃ yāvad arhattve pratyekabodhau vā. spṛhaṇatā",
    "K05adsp70-u:2567": " idam api dauṣṭulyaṃ bodhisattvasya mahāsattvasya. punar aparaṃ subhūte rūpasaṃjñā",
    "K05adsp70-u:2568": " dauṣṭulyaṃ vedanāsaṃjñā saṃjñāsaṃjñā saṃskārasaṃjñā vijñānasaṃjñā dauṣṭulyaṃ,",
    "K05adsp70-u:2569": " cakṣusaṃjñā srotrasaṃjñā ghrāṇasaṃjñā jihvasaṃjñā kāyasaṃjñā manaḥsaṃjñā idam api",
    "K05adsp70-u:2570": " dauṣṭulyaṃ bodhisattvasya mahāsattvasya. rūpasaṃjñā yāvad dharmasaṃjñā. cakṣurdhātusaṃjñā",
    "K05adsp70-u:2571": " yāvan manodhātusaṃjñā. [f. 297b] strisaṃjñā pudgalasaṃjñā. kāmadhātusaṃjñā rūpadhātusaṃjñā",
    "K05adsp70-u:2572": " arūpadhātusaṃjñā kuśalasaṃjñā akuśalasaṃjñā yāvat saṃskṛtasaṃjñā asaṃskṛtasaṃjñā",
    "K05adsp70-u:2573": " idam api kāyadauṣṭulyaṃ vāgdauṣṭulyaṃ manodauṣṭulyaṃ,",
    "K05adsp70-u:2574": " tad bodhisattvo mahāsattvo prajñāpāramitāyāṃ caran sarvāṇi tāni dauṣṭulyāni vivarjya",
    "K05adsp70-u:2575": " ātmanā ca dānaṃ dadāti parāṃś ca dāne samādāpayati. so 'nnam annārthikebhyo dadāti.",
    "K05adsp70-u:2576": " pānaṃ pānārthikebhyo,",
    "K05adsp70-u:2577": " yāvad anyatarānyatarāṇy upakaraṇārthikebhyo dadāti. paraṃ ca upakaraṇadāne samādāpayati.",
    "K05adsp70-u:2578": " pratiṣṭhāpayati. tataś ca yat kuśalamūlaṃ tat sarvasattvasādhāraṇaṃ kṛtvā buddhakṣetrapariśuddhaye",
    "K05adsp70-u:2579": " pariṇāmayati. evaṃ śīle kṣāntau vīrye dhyāne prajñāyāṃ,",
    "K05adsp70-u:2580": " yāvat sa ātmanā ca trisāhasramahāsāhasraṃ lokadhātuṃ saptabhir ratnaiḥ paripūrya tṛbhyo ratnebhyo dānaṃ dadāti,",
    "K05adsp70-u:2581": " tasyaivaṃ bhavaty,",
    "K05adsp70-u:2582": " anena me kuśalamūlena saptaratnamayaṃ buddhakṣetraṃ (AdSPG II 104)",
    "K05adsp70-u:2583": " bhavatu. punar aparaṃ subhūte bodhisattvo mahāsattvo divyāni vādyāni vādayati. buddheṣu vā buddhacaityeṣu vā. tasvyaivaṃ bhavaty,",
    "K05adsp70-u:2584": " anena kuśalamūlena tatra me buddhakṣetre divyāś śabdāḥ manojñā satatasamitaṃ vādyantāṃ.",
    "K05adsp70-u:2585": " punar aparaṃ subhūte bodhisattvo mahāsattvas trisāhasramahāsāhasraṃ lokadhātuṃ divyagandhaparipūrṇaṃ",
    "K05adsp70-u:2586": " kṛtvā buddhebhyo vā buddhacaityebhyo vā dadāti. tasyaivaṃ bhavaty,",
    "K05adsp70-u:2587": " anena kuśalamūlena tatra me buddhakṣetre divyā gandhā pravāntu. punar aparaṃ subhūte",
    "K05adsp70-u:2588": " bodhisattvo mahāsattvaḥ śatarasāni bhojanāni tathāgatebhyo vā tathāgataśrāvakebhyo",
    "K05adsp70-u:2589": " vā dadāti. tasyaivaṃ bhavaty,",
    "K05adsp70-u:2590": " anena kuśalamūlena tatra me buddhakṣetre 'nuttarāṃ samyaksaṃbodhim abhisaṃbuddhasya",
    "K05adsp70-u:2591": " śrāvakasaṃghasya śatarasāni bhojanāny abhinirvartaṃtāṃ. punar aparaṃ subhūte bodhisattvo",
    "K05adsp70-u:2592": " mahāsattvo divyāny anulepanāni dadāti. tathāgateṣu vā tathāgatacaityeṣu vā. tasyaivaṃ bhavaty,",
    "K05adsp70-u:2593": " anena kuśalamūlena anuttarāṃ samyaksaṃbodhim abhisaṃbuddhasya tatra me buddhakṣetre",
    "K05adsp70-u:2594": " sarvasattvāni divyāḥ sparśā abhinirvartantām. punar aparaṃ subhūte bodhisattvasya",
    "K05adsp70-u:2595": " mahāsattvasya evaṃ bhavati. manorathasaṃkalpair eva iṣṭān pañcakāmaguṇāṃ buddhānāṃ",
    "K05adsp70-u:2596": " bhagavatāṃ śrāvakānāṃ sarvasattvānāṃ ca upanāmayeyaṃ. tasyaivaṃ jānataḥ evaṃ bhavaty,",
    "K05adsp70-u:2597": " anena kuśalamūlena tatra buddhakṣetre 'nuttarāṃ samyaksaṃbodhim abhisaṃbuddhasya",
    "K05adsp70-u:2598": " sarvaśrāvakasaṃghasya sarvasattvānāṃ ca manorathasaṃkalpenaiva iṣṭāḥ pañcakāmaguṇāḥ",
    "K05adsp70-u:2599": " prādurbhavanti. punar aparaṃ subhūte bodhisattvo mahāsattvaḥ sarvasattvaiḥ sārdhaṃ",
    "K05adsp70-u:2600": " buddhebhyo vā śrāvakebhyo vā pañcakāmaguṇān dānan dadāti. punar aparaṃ subhūte bodhisattvasya",
    "K05adsp70-u:2601": " mahāsattvasya prajñāpāramitāyāṃ carata evaṃ bhavati. yanv aham ātmanā ca prathamaṃ",
    "K05adsp70-u:2602": " dhyānaṃ samāpadyeya. sarvasattvāṃś ca prathame dhyāne niveśayeyaṃ. evaṃ yāva caturthe",
    "K05adsp70-u:2603": " dhyāne niveśayeyaṃ. pratiṣṭhāpayeyaṃ. maitryāṃ karuṇāyāṃ muditāyām upekṣayāṃ yāvat",
    "K05adsp70-u:2604": " saptatṛṃśati bodhipakṣyeṣu dharmeṣu. tasya me 'nuttarasamyaksaṃbodhim abhisaṃbuddhasya",
    "K05adsp70-u:2605": " sarvasattvāś caturbhir dhyānair avirahitā bhaveyuś caturbhir apramāṇaiś caturbhir",
    "K05adsp70-u:2606": " smṛtyupasthānair yāvat saptatṛṃśati bodhipakṣyair dharmair avirahitā bhaveyu. evaṃ",
    "K05adsp70-u:2607": " khalu subhūte [f. 298a] bodhisattvo mahāsattvo buddhakṣetraṃ pariśodhayati, (AdSPG II 105)",
    "K05adsp70-u:2608": " sa tāvad anuttarāṃ samyaksaṃbodhiṃ na abhisaṃbudhyate. yāvan neme sarva abhiprāyā paripūryante.",
    "K05adsp70-u:2609": " sa ātmanā ca sarvakuśalamūlasamanvāgato bhavati. tāṃś ca sarvasattvān kuśalamūlasamanvāgatān",
    "K05adsp70-u:2610": " karoti. tasya abhirūpaḥ kāyo bhavaty apy ātmanaḥ api teṣāṃ sattvānāṃ ye tena bodhisattvena",
    "K05adsp70-u:2611": " mahāsattvena paripācitā. teṣāṃ so 'bhirūpo darśanīyaḥ prāsādika. kāyo 'bhinirvartate.",
    "K05adsp70-u:2612": " yaduta puṇyaparigṛhītatvāt. evaṃ khalu subhūte bodhisattvo mahāsattvo buddhakṣetraṃ",
    "K05adsp70-u:2613": " pariśodhayati. tathā ca pariśodhayati. yathā trayāṇām apāyānāṃ prajñaptir api na",
    "K05adsp70-u:2614": " bhaviṣyati. dṛṣṭigatānām api prajñaptir na bhaviṣyati. rāgadoṣamohānāṃ prajñaptir",
    "K05adsp70-u:2615": " na bhaviṣyati. stripuruṣaprajñaptir na bhaviṣyati. dvayor yānayo prajñaptir na bhaviṣyati.",
    "K05adsp70-u:2616": " anityaduḥkha anātmaprajñaptir na bhaviṣyati. parigrāhaprajñaptir na bhaviṣyati. ahaṃkāramamakāraprajñaptir",
    "K05adsp70-u:2617": " na bhaviṣyati. anuśayaparyutthānaprajñaptir na bhaviṣyati. viparyāsaprajñaptir na",
    "K05adsp70-u:2618": " bhaviṣyati. phalavyavasthānaprajñaptir na bhaviṣyati. anyatra śūnyatānimittāpraṇihitasya",
    "K05adsp70-u:2619": " samādher ghoṣo niścariṣyati. tyāgecchatāyā. sarveṣāṃ teṣāṃ dharmāṇāṃ ghoṣo niścariṣyati.",
    "K05adsp70-u:2620": " yadi vādhyātmikānāṃ yadi vā bāhyānāṃ vāritānām evaṃ ghoṣo niścariṣyati. śūnyatā iti",
    "K05adsp70-u:2621": " vā ānimittam iti vā apraṇihitam iti vā. yathaivaiṣān dharmāṇāṃ svabhāvas tathaiva",
    "K05adsp70-u:2622": " śabdo niścariṣyati. sarvadharmāḥ sarvadharmaiḥ śūnyā iti,",
    "K05adsp70-u:2623": " yathā teṣāṃ dharmāṇāṃ svabhāvas tathaiva śabdo niścariṣyati. utpādād vā tathāgatānām anutpādād vā tathāgatānāṃ sarvadharmāḥ sarvadharmaiḥ śūnyāḥ,",
    "K05adsp70-u:2624": " yac chūnyaṃ tatra nimittaṃ nāsti. yatra nimittaṃ nāsti tad apraṇihitaṃ. eṣā sā evaṃrūpā",
    "K05adsp70-u:2625": " dharmadeśanā niścariṣyati. rātrau vā divā vā sthitānāṃ vā niṣaṇṇānāṃ vā. śayānāṃ",
    "K05adsp70-u:2626": " vā caṃkramyamāṇānāṃ vā. īdṛśī dharmadeśanā niścariṣyati. tatra buddhakṣetre 'nuttarāṃ",
    "K05adsp70-u:2627": " samyaksaṃbodhim abhisaṃbuddhasya. tasya khalu punas tathāgatasya arhata samyaksaṃbuddhasya",
    "K05adsp70-u:2628": " ye daśasu dikṣu lokadhātuṣu buddhā bhagavantas te sarve varṇaṃ bhāṣante. ye khalu",
    "K05adsp70-u:2629": " punas tasya tathāgatasya nāmadheyaṃ śroṣyanti. sarve te niyatā bhaviṣyanty anuttarasyāṃ",
    "K05adsp70-u:2630": " samyaksaṃbodhau. tasya khalu punas tathāgatasya arhataḥ samyaksaṃbuddhasya anuttarāṃ (AdSPG II 106)",
    "K05adsp70-u:2631": " samyaksaṃbodhim abhisaṃbuddhasya dharman deśayato na kasyacit sattvasya saṃśayo bhaviṣyaty ayaṃ dharmo 'yaṃ na dharma iti. tat kasya hetoḥ?",
    "K05adsp70-u:2632": " yā khalu punar sarvadharmāṇāṃ dharmatā na tatra kaścid adharmaḥ sarva sa dharmaḥ,",
    "K05adsp70-u:2633": " tatra ye sattvā akuśalamūlagrastā anavaruptakuśalamūlā buddheṣu vā buddhaśrāvakeṣu",
    "K05adsp70-u:2634": " vā. akalyāṇamitraparigṛhītā ātmadṛṣṭim ālīyante. yāvat sarvadṛṣṭigatāny ālīyante.",
    "K05adsp70-u:2635": " anteṣu tiṣṭhanti. ucchede śāśvate vā,",
    "K05adsp70-u:2636": " te mithyāgrāheṇa gṛhītā asamyaksaṃbuddheṣu samyaksaṃbuddhasaṃjñinaḥ samyaksaṃbuddheṣu",
    "K05adsp70-u:2637": " vā asamyaksaṃbuddhasaṃjñinaḥ. te adharmaṃ dharma iti vadanti. dharmaṃ vā adharma",
    "K05adsp70-u:2638": " iti vadanti. te dharmaṃ pratikṣipanti,",
    "K05adsp70-u:2639": " pratikṣipya kāyasya bhedāt paraṃ maraṇād apāyadurgativinipātān narakeṣu upapadyante,",
    "K05adsp70-u:2640": " tatra buddhā bhagavanto 'nuttarāṃ samyaksaṃbodhim abhisaṃbudhya sattvān saṃsāraparyāpannān",
    "K05adsp70-u:2641": " tataḥ pāpakād dṛṣṭigatān vivecayanti. vivecya aniyate [f. 298b] rāśau pratiṣṭhāpayanti.",
    "K05adsp70-u:2642": " tatra pratiṣṭhāpitā punar apāyeṣu upapadyante. evaṃ khalu subhūte bodhisattvo mahāsattvo",
    "K05adsp70-u:2643": " buddhakṣetraṃ pariśodhayati,",
    "K05adsp70-u:2644": " yasya pariśodhanāt sattvānāṃ na kvacin niketo bhavati. laukikeṣu vā dharmeṣu lokottareṣu",
    "K05adsp70-u:2645": " vā dharmeṣu sāsraveṣu vā dharmeṣv anāsraveṣu vā dharmeṣu saṃskṛteṣu vā dharmeṣv asaṃskṛteṣu vā dharmeṣu,",
    "K05adsp70-u:2646": " yāvat sarvasattvā niyatā bhavanty anuttarasyāṃ samyaksaṃbodhau. ((77))",
    "K05adsp70-u:2647": " parivarta 78.",
    "K05adsp70-u:2648": " (VIII 5,16) atha khalv āyuṣmān subhūtir bhagavantam etad avocat:",
    "K05adsp70-u:2649": " kiṃ punar bhagavan bodhisattvo mahāsattvo niyataḥ atha aniyataḥ?",
    "K05adsp70-u:2650": " bhagavān āha:",
    "K05adsp70-u:2651": " niyataḥ subhūte bodhisattvo mahāsattvo na aniyataḥ.",
    "K05adsp70-u:2652": " (AdSPG II 107)",
    "K05adsp70-u:2653": " āha: katamatra rāśau niyata. śrāvakarāśau vā pratyekabuddharāśau vā buddharāśau vā?",
    "K05adsp70-u:2654": " bhagavān āha:",
    "K05adsp70-u:2655": " na subhūte bodhisattvo mahāsattvaḥ śrāvakabhūmau vā niyataḥ pratyekabuddhabhūmau vā,",
    "K05adsp70-u:2656": " buddhabhūmau subhūte bodhisattvo mahāsattvo niyataḥ.",
    "K05adsp70-u:2657": " āha: kiṃ punar bhagavan prathamacittotpādiko bodhisattvo mahāsattvo niyata utāho 'vaivartikaḥ utāho caramabhavikaḥ?",
    "K05adsp70-u:2658": " bhagavān āha:",
    "K05adsp70-u:2659": " prathamacittotpādiko bodhisattvo mahāsattvo niyata avaivartiko niyataś caramabhaviko niyataḥ.",
    "K05adsp70-u:2660": " āha: kiṃ punar bhagavan niyato bodhisattvo mahāsattvo apāyeṣu upapadyate?",
    "K05adsp70-u:2661": " bhagavān āha:",
    "K05adsp70-u:2662": " no hīdaṃ subhūte. tat kiṃ manyase subhūte api nv aṣṭamako vā srotaāpanno vā sakṛdāgāmī vā anāgāmī vā arhan vā pratyekabuddho vā apāyeṣu upapadyate?",
    "K05adsp70-u:2663": " āha: no hīdaṃ bhagavan.",
    "K05adsp70-u:2664": " bhagavān āha:",
    "K05adsp70-u:2665": " evam eva subhūte yo bodhisattvo mahāsattva prathamacittotpādam upādāya dānaṃ dadañc",
    "K05adsp70-u:2666": " chīlaṃ rakṣan kṣāntyā saṃpādayan vīryaṃ vārabhamāṇaḥ samādhiṃ samāpadyamānaḥ prajñāṃ",
    "K05adsp70-u:2667": " bhāvayaṃ. maitrīkaruṇāmuditā-upekṣāṃ sarvasattveṣu bhāvayati sarva akuśaladharmaprahāṇāya",
    "K05adsp70-u:2668": " tiṣṭhati. so 'pāyeṣu upapadyeta iti nedaṃ sthānaṃ vidyate. dīrghāyuṣkeṣu vā deveṣu",
    "K05adsp70-u:2669": " upapadyeta iti nedaṃ sthānaṃ vidyate. yatra vā apracāraḥ kuśaladharmāṇām eḍamūkeṣu",
    "K05adsp70-u:2670": " vā janapadeṣu upapadyeta iti. nedaṃ sthānaṃ vidyate. dasyuṣu mleccheṣu pratyanteṣu",
    "K05adsp70-u:2671": " vā janapadeṣu upapadyeta iti. yatra agatiś catasṛṇāṃ parṣadan nedaṃ sthānaṃ vidyate.",
    "K05adsp70-u:2672": " mithyādṛṣṭikeṣu vā kuleṣu upapadyeta iti nedaṃ sthānaṃ vidyate. tatra ca upapadyeta",
    "K05adsp70-u:2673": " yatra na buddhaśabdo na dharmaśabdo na saṃghaśabda iti nedaṃ sthānaṃ (AdSPG II 108)",
    "K05adsp70-u:2674": " vidyate. akriyādṛṣṭiṃ vā pated iti nedaṃ sthānaṃ vidyate. api tu khalu subhūte prathamacittotpādam",
    "K05adsp70-u:2675": " upādāya bodhisattvo mahāsattvo 'nuttarasyai samyaksaṃbodhaye saṃprasthitaḥ adhyāśayena,",
    "K05adsp70-u:2676": " dasākuśalāḥ karmapathān adhyāpadyeta iti nedaṃ sthānaṃ vidyate.",
    "K05adsp70-u:2677": " āha: yadi bhagavam bodhisattvo mahāsattvaḥ evaṃ kuśalamūlasamanvāgataḥ yaduta apratirūpeṣu",
    "K05adsp70-u:2678": " sthāneṣu nopapadyate. tad yāni imāni tathāgatena ātmanas tiryaggatijātakāni nirdiṣṭāni.",
    "K05adsp70-u:2679": " imāni punas tatra kuśalamūlaṃ kva gatāni?",
    "K05adsp70-u:2680": " bhagavān āha:",
    "K05adsp70-u:2681": " na punaḥ subhūte bodhisattvo mahāsattvo 'śubhenakarmaṇā tiryaggatāv upadadyate. api",
    "K05adsp70-u:2682": " tu yena yena ātmabhāvena sattvānām arthaḥ kartavyaṃs taṃ tam eva ātmabhāvaṃ saṃcintya",
    "K05adsp70-u:2683": " sattvānām arthāya parigṛhṇāti. kiṃ punaḥ subhūte asty arhatāṃ vā pratyekabuddhānāṃ",
    "K05adsp70-u:2684": " vā tad upāyakauśalaṃ yena upāyakauśalena [f. 299a] samanvāgatas tiryagyonigatau6(upapannaḥ syāt?",
    "K05adsp70-u:2685": " āha: no bhagavan.",
    "K05adsp70-u:2686": " bhagavān āha:",
    "K05adsp70-u:2687": " tathāgatasya tad upāyakauśalam asti yena tatra upapannaḥ syād. ye 'sya vadhāya parākramanti",
    "K05adsp70-u:2688": " tān anuttarāyāṃ kṣāntau samādāpayati vinayati pratiṣṭhāpayati. teṣāṃ sattvānām eva",
    "K05adsp70-u:2689": " arthāya ātmānaṃ ca parityajati. na ca teṣāṃ sattvānāṃ viheṭhaṃ karoti. tad anena",
    "K05adsp70-u:2690": " te subhūte paryāyeṇaivaṃ veditavyaṃ. yathā bodhisattvo mahāsattvaḥ sattvānām arthāya",
    "K05adsp70-u:2691": " mahākaruṇāṃ paripūrayann anuttarasyai samyaksaṃbodhaye tiryagyonāv vyupapadyate.",
    "K05adsp70-u:2692": " na ca tiryagyonigatair dosair lipyate.",
    "K05adsp70-u:2693": " āha: katameṣu bhagavaṃ kuśaleṣu dharmeṣu sthitvā bodhisattvo mahāsattva imān evaṃrūpān ātmabhāvān parigṛhṇāti?",
    "K05adsp70-u:2694": " bhagavān āha:",
    "K05adsp70-u:2695": " katamaṃ subhūte kuśalo dharmo yo bodhisattvena (AdSPG II 109)",
    "K05adsp70-u:2696": " mahāsattvena na paripūrayitavyāḥ?",
    "K05adsp70-u:2697": " sarvakuśaladharmaparipūrir anuttarā samyaksaṃbodhi. tena bodhisattvena mahāsattvena",
    "K05adsp70-u:2698": " prathamacittotpādam upādāya yāvad bodhimaṇḍaniṣaṇṇena na kaścit kuśalo dharmo yo",
    "K05adsp70-u:2699": " na paripūrayitavyaḥ. na hi sa kaścit kuśalo dharmo yena aparipūritena anuttarāṃ samyaksaṃbodhir",
    "K05adsp70-u:2700": " abhisaṃbudhyeta nedaṃ sthānaṃ vidyate. tasmāt tarhi subhūte bodhisattvena mahāsattvena",
    "K05adsp70-u:2701": " prathamacittotpādam upādāya sarvakuśaladharmaparipūryaiḥ śikṣitavyaṃ. yatra śikṣitvā",
    "K05adsp70-u:2702": " sarvākārajñatām anuprāpnoti. sarvavāsanānusandhiṃ prahāsyati.",
    "K05adsp70-u:2703": " āha: kathaṃ punar bhagavan bodhisattvo mahāsattvas tāvac chukladharmasamanvāgataḥ āryeṇa anāsraveṇa dharmeṇa apāyeṣu upapadyate. tiryagyonau",
    "K05adsp70-u:2704": " bhagavān āha:",
    "K05adsp70-u:2705": " kiṃ punar. subhūte tathāgata āryo 'nāsravaḥ?",
    "K05adsp70-u:2706": " āha: evam etad bhagavann evam etat sugataḥ. āryo 'nāsravas tathāgataḥ.",
    "K05adsp70-u:2707": " bhagavān āha:",
    "K05adsp70-u:2708": " kiṃ punas tathāgatas tairyagyonikaṃ prāṇinam abhinirmimītaḥ yam abhinirmāya buddhakāryaṃ kuryāt?",
    "K05adsp70-u:2709": " āha: kuryād bhagavan.",
    "K05adsp70-u:2710": " bhagavān āha:",
    "K05adsp70-u:2711": " kiṃ punas tathāgatas tairyagyoniko bhavet?",
    "K05adsp70-u:2712": " āha: no hīdaṃ bhagavan.",
    "K05adsp70-u:2713": " bhagavān āha:",
    "K05adsp70-u:2714": " kiṃ punas tathāgatas tairyagyonikaṃ duḥkhaṃ pratyanubhavet?",
    "K05adsp70-u:2715": " āha: no hīdaṃ bhagavan.",
    "K05adsp70-u:2716": " bhagavān āha:",
    "K05adsp70-u:2717": " evam eva subhūte āryeṇa anāsraveṇa dharmeṇa samanvāgato bodhisattvo mahāsattvaḥ saṃcintya",
    "K05adsp70-u:2718": " tathārūpam ātmabhāvaṃ parigṛhṇāti. yena ātmabhāvena sattvān paripācayati. yathārhaṃ yathāyogyaṃ.",
    "K05adsp70-u:2719": " āha: kiṃ punar bhagavann arhan nirmitam abhinirmiṇoti. yo 'bhinirmito 'rhankarma kuryād,",
    "K05adsp70-u:2720": " yena karmaṇā parasya prītiṃ jānayet?",
    "K05adsp70-u:2721": " bhagavān āha:",
    "K05adsp70-u:2722": " evam etat subhūte evam etat. evam eva bodhisattvo mahāsattvaḥ āryeṇa anāsraveṇa dharmeṇa samanvāgataḥ saṃcintya (AdSPG II 110)",
    "K05adsp70-u:2723": " tathārūpam ātmabhāvaṃ parigṛhṇāti. yena ātmabhāvena sattvānāṃ buddhakāryaṃ karoti.",
    "K05adsp70-u:2724": " na ca tena tathārūpeṇa ātmabhāvena duḥkhito bhavati. na duḥkhāṃ vedanāṃ pratyanubhavati.",
    "K05adsp70-u:2725": " tat kiṃ manyase subhūte yāṃ māyākāro māyān darśayati. hastivigrahāṃ vā aśvavigrahāṃ",
    "K05adsp70-u:2726": " vā balīvardavigrahāṃ vā anyāṃ vā vividhāṃ māyāṃ darśayati. api nu te hastivigrahā",
    "K05adsp70-u:2727": " bhavanty aśvavigrahā vā valīvardavigrahā vā anyā vā vividhā prāṇijātaya?",
    "K05adsp70-u:2728": " āha: no hīdaṃ bhagavaṃ.",
    "K05adsp70-u:2729": " bhagavān āha:",
    "K05adsp70-u:2730": " evam eva subhūte bodhisattvo mahāsattva āryeṇa anāsraveṇa dharmeṇa samanvāgato bhavati.",
    "K05adsp70-u:2731": " saṃcintya tathārūpam ātmabhāvaṃ parigṛhṇāti. yathārūpeṇa ātmabhāvena sattvānām arthaṃ",
    "K05adsp70-u:2732": " karoti. na ca tathārūpāṃ vedanāṃ pratyanubhavati.",
    "K05adsp70-u:2733": " athāyuṣmān subhūtir bhagavantam etad avocat:",
    "K05adsp70-u:2734": " mahopāyakauśalaṃ bhagavaṃ bodhisattvasya mahāsattvasya yo hi nāma bhagavann āryeṇa",
    "K05adsp70-u:2735": " jñānena samanvāgato yena yena ātmabhāvena śaknoti sattvānām arthaḥ kartuṃ taṃ tam",
    "K05adsp70-u:2736": " eva ātmabhāvaṃ parigṛhṇāti.",
    "K05adsp70-u:2737": " (VIII 5,17) katameṣu bhagavaṃc chukleṣu dharmeṣu sthitvā bodhisattvo mahāsattvo [f. 299b] imāny evaṃrūpāny upāyakauśalāni karoti na ca tair",
    "K05adsp70-u:2738": " bhagavān āha:",
    "K05adsp70-u:2739": " prajñāpāramitāyāṃ subhūte sthitvā bodhisattvo mahāsattvaḥ imāny evaṃrūpāny upāyakauśalāni",
    "K05adsp70-u:2740": " karoti. yair upāyakauśalai pūrvasyān diśi dakṣiṇāyāṃ paścimāyām uttarasyām adhastāt",
    "K05adsp70-u:2741": " tiryak samantād daśasu dikṣv aikaikasyān diśi gaṅgānadīvālukopameṣu lokadhātuṣu sattvānāṃ",
    "K05adsp70-u:2742": " kṛtyaṃ karoti. na ca tena tatra kiṃcit saṃspṛśyate. tat kasya hetoḥ?",
    "K05adsp70-u:2743": " tathā hi sa bodhisattvo mahāsattva sarvathaiva dharmaṃ nopalabhate. yo vā saṃspṛśyeta yena vā saṃpṛśyeta yatra vā saṃspṛśyeta. tat kasya hetoḥ?",
    "K05adsp70-u:2744": " tathā hi sarva ete trayo dharmāḥ svabhāvena śūnyāḥ. na ca śūnyatā śūnyatāṃ saṃspṛśati. na api śūnyatāṃ kaścid dharma saṃspṛśati. na api śūnyatā saṃspṛśyate. tat kasya hetoḥ?",
    "K05adsp70-u:2745": " tathā hi śūnyatā śūnyatāyāṃ nopalabhyate. iyaṃ (AdSPG II 111)",
    "K05adsp70-u:2746": " sā anupalaṃbhaśūnyatā yatra sthitvā bodhisattvo mahāsattvo 'nuttarāṃ samyaksaṃbodhim abhisaṃbudhyate.",
    "K05adsp70-u:2747": " āha: kiṃ punar bhagavan prajñāpāramitāyām eva sthitvā na anyeṣu dharmeṣu?",
    "K05adsp70-u:2748": " bhagavān āha:",
    "K05adsp70-u:2749": " asti punaḥ subhūte kaścid dharmo yo na prajñāpāramitāyām antargataḥ?",
    "K05adsp70-u:2750": " āha: yadi bhagavaṃ. prajñāpāramitā svabhāvena śūnyā kathaṃ prajñāpāramitāyāṃ sarvadharmā antargatā?",
    "K05adsp70-u:2751": " na ca bhagavaṃc chūnyatāyāṃ kaścid dharmo 'ntargato vā na vā antargataḥ.",
    "K05adsp70-u:2752": " bhagavān āha:",
    "K05adsp70-u:2753": " na punaḥ subhūte sarvadharmā sarvadharmaiḥ śūnyāḥ?",
    "K05adsp70-u:2754": " āha: śūnyā bhagavaṃ.",
    "K05adsp70-u:2755": " bhagavān āha:",
    "K05adsp70-u:2756": " yadi subhūte sarvadharmāḥ sarvadharmaiḥ śūnyā,",
    "K05adsp70-u:2757": " na nu sarvadharmā śūnyatāyām antargatā?",
    "K05adsp70-u:2758": " āha: evam etad bhagavan.",
    "K05adsp70-u:2759": " bhagavān āha:",
    "K05adsp70-u:2760": " tad anena subhūte paryāyeṇa evaṃ veditavyaṃ,",
    "K05adsp70-u:2761": " yat prajñāpāramitāyāṃ sthitvā bodhisattvo mahāsattva idam evaṃrūpam upāyakauśalaṃ kurute.",
    "K05adsp70-u:2762": " (VIII 5,18) athāyuṣmān subhūtir bhagavantam etad avocat:",
    "K05adsp70-u:2763": " kathaṃ bhagavaṃ bodhisattvo mahāsattva prajñāpāramitāyāṃ caran sarvadharmaśūnyatāyāṃ sthitvā abhijñāpāramitām abhinirmāti?",
    "K05adsp70-u:2764": " yāsv abhijñāsu sthitvā pūrvasyān diśi gaṅgānadīvālukopamān lokadhātūn gacchati. tatra",
    "K05adsp70-u:2765": " lokadhātuṣu ye buddhā bhagavantas tiṣṭhanti dhṛyante yāpayanti dharmañ ca deśayanti",
    "K05adsp70-u:2766": " tāṃ. paryupāste dharmaṃ ca śṛṇoti. tatra ca buddheṣu bhagavatsu kuśalamūlāny avaropayati?",
    "K05adsp70-u:2767": " evam ukte bhagavān āyuṣmantaṃ subhūtim etad avocat:",
    "K05adsp70-u:2768": " iha subhūte bodhisattvo mahāsattva prajñāpāramitāyāṃ caran ye pūrvasyān diśi gaṅgānadīvālukopamān",
    "K05adsp70-u:2769": " lokadhātavas tāṃ sarvāṃ śūnyā iti paśyati. ye 'pi tatra buddhā bhagavantas te 'pi",
    "K05adsp70-u:2770": " buddhā bhagavantas svabhāvaśunyā4na anyatra nāmasaṃketena prajñaptim upādāya nirdiśyante.",
    "K05adsp70-u:2771": " sarvāḥ prajñapti svabhāvena śūnyāḥ,",
    "K05adsp70-u:2772": " yadi te lokadhātavo na svabhāvena śūnyāḥ abhaviṣyaṃs,",
    "K05adsp70-u:2773": " te 'pi buddhā bhagavanto na svabhāvena śūnyā abhaviṣyaṃs,",
    "K05adsp70-u:2774": " te 'pi prajñaptisamudācārā na svabhāvena śūnyā (AdSPG II 112)",
    "K05adsp70-u:2775": " abhaviṣyaṃs,",
    "K05adsp70-u:2776": " tat prādesikī śūnyatābhaviṣyat. yasmān na prādeśikī śūnyatā tasmāt sarvadharmāḥ sarvadharmaiḥ śūnyāḥ,",
    "K05adsp70-u:2777": " tad bodhisattvo mahāsattva upāyakauśalena prajñāpāramitāyāṃ carann abhijñāpāramitām",
    "K05adsp70-u:2778": " abhinirharati. yāsv abhijñāsu sthitvā divyaṃ cakṣur abhinirharati. divyaśrotram ṛddhiṃ",
    "K05adsp70-u:2779": " paracittajñānaṃ. pūrve nivāsaṃ cyutopapattiṃ,",
    "K05adsp70-u:2780": " na ca vinā abhijñābhir bodhisattvena mahāsattvena śakyam anuttarā samyaksaṃbodhir abhisaṃboddhuṃ. ///",
    "K05adsp70-u:2781": " b missing] / / /",
    "K05adsp70-u:2782": " [f. 301a] tasmād bodhisattvasya mahāsattvasya abhijñāpāramitāyāṃ bodhir antargatā;",
    "K05adsp70-u:2783": " tebhir eva abhijñābhir bodhir mārgayitavyā;",
    "K05adsp70-u:2784": " sa mārgayamāṇo divyena cakṣuṣā ātmanas tān kuśalān dharmān paśyati. paraṃ ca kuśaleṣu dharmeṣu niyojayati. na ca teṣu kuśaleṣu dharmeṣu abhiniveṣṭhate. tat kasya hetoḥ?",
    "K05adsp70-u:2785": " tathā hi te sarve kuśalā dharmāḥ svabhāvena śūnyā. na hi śūnyatāyā kvacid abhiniviśate.",
    "K05adsp70-u:2786": " yad abhiniviśya āsvādayet. nirāsvādā hi śūnyatā. tad bodhisattvo mahāsattvaḥ prajñāpāramitāyāṃ",
    "K05adsp70-u:2787": " caran divyaṃ cakṣur abhinirharati. yena divyena cakṣuṣā sarvadharmāṃc chūnyā iti paśyati,",
    "K05adsp70-u:2788": " tat punar bodhisattvo mahāsattvas tān dharmatām āgamya karma abhiniropayati. yayā",
    "K05adsp70-u:2789": " karmābhiniruptyā sattvānān dharman deśayati. na punaḥ sattvaṃ na sattvaprajñaptim",
    "K05adsp70-u:2790": " upalabhate. ity anupalaṃbhayogena bodhisattvo mahāsattvaḥ abhijñāpāramitām abhinirmāti.",
    "K05adsp70-u:2791": " yābhir abhijñābhir ye 'bhijñākaraṇīyān dharmān tān karoti. tatra bodhisattvo mahāsattvo",
    "K05adsp70-u:2792": " divyena cakṣuṣā viśuddhena atikrāntamānuṣyakeṇa pūrvasyāṃ diśi dakṣiṇasyāṃ paścimāyām",
    "K05adsp70-u:2793": " uttarasyām adhastād diśi vidikṣv ūrdhvam [**] tiryag lokadhātūṃ paśyati. sa tatra",
    "K05adsp70-u:2794": " ṛdhyā gatvā sattvānām arthaṃ (AdSPG II 113)",
    "K05adsp70-u:2795": " karoti. yadi vā dānena yadi vā śīlena yadi vā kṣāntyā yadi vā vīryeṇa yadi vā samādhmā",
    "K05adsp70-u:2796": " yadi vā prajñāyā yadi vā saptatṛṃśatā bodhipakṣyair dharmaiḥ yadi vā dhyānāpramāṇārūpyavimokṣasamādhisamāpattibhir",
    "K05adsp70-u:2797": " yadi vā śrāvakadharmair yadi vā. pratyekabuddhadharmair yadi vā bodhisattvadharmair",
    "K05adsp70-u:2798": " yadi vā buddhadharmais teṣāṃ sattvānāṃ kṛtyakaro bhavati. tatra ye sattvā matsariṇas",
    "K05adsp70-u:2799": " teṣām evan dharman deśayati. dadadhvad dānan,",
    "K05adsp70-u:2800": " duḥkhaṃ hi dāridryaṃ,",
    "K05adsp70-u:2801": " na hi dāridryeṇa śakyam ātmano 'py arthaḥ kartuṃ. prāg eva parasya,",
    "K05adsp70-u:2802": " tad yūyam ātmanā ca duḥkitā bhaviṣyathaḥ paraṃ ca duḥkhayiṣyatha,",
    "K05adsp70-u:2803": " mā dāridryeṇa abhibhūtā anyonya māṃsāni khādanto na parimokṣyadhve tṛbhyo 'pāyebhyaḥ,",
    "K05adsp70-u:2804": " ye duḥśīlā sattvās teṣām evan dharman deśayati. duḥkhaṃ hi bhoḥ puruṣā dauḥśīlyaṃ,",
    "K05adsp70-u:2805": " na hi duḥśīlena śakyam ātmano 'py arthaḥ kartuṃ,",
    "K05adsp70-u:2806": " prāg eva parasya. dauḥśīlyasya yo vipākaḥ sa narakā vā tiryagyonir vā yamaloko vā,",
    "K05adsp70-u:2807": " tad yūyaṃ tṛṣv apāyeṣu prapatitā. ātmānam eva na śakyā arthaṃ kartuṃ prāg eva param,",
    "K05adsp70-u:2808": " tad yuṣmābhir ekadauḥśīlyasya cittasya apy avakāśo na dātavyo,",
    "K05adsp70-u:2809": " mā paścāt tāpino 'bhūt. ye sattvās parasparaṃ vyāpannacittās teṣām evan dharman deśayati.",
    "K05adsp70-u:2810": " mā yūyam anyonyaṃ vyāpadyadhvaṃ. kṣubhitacittānāṃ satāṃ na kaścit kuśalo dharmaḥ prādurbhavati,",
    "K05adsp70-u:2811": " tad yuṣmākam anyonyakṣubhitacittānāṃ satāṃ sthānam etad vidyate. yan narakopapattir bhaved vā tiryagyonir vā yamaloko vā,",
    "K05adsp70-u:2812": " haṃta yuṣmābhir ekacittam api na kṣobhayitavyaṃ,",
    "K05adsp70-u:2813": " prāg eva anyeṣāṃ akuśalānāṃ cittānām avakāśo na dātavyaḥ iti. ye kusīdās tāṃ vīrye niyojayati,",
    "K05adsp70-u:2814": " evaṃ yāvad ye vikṣiptacittās tān samādhau niyojayati. ye duṣprajñās tān prajñāyāṃ",
    "K05adsp70-u:2815": " niyojayati. ye rāgacaritās tān aśubhāyāṃ niyojayati. ye dveṣacaritās tāṃ maitryāṃ",
    "K05adsp70-u:2816": " niyojayati. [f. 301b] ye mohacaritās tāṃ pratītyasamutpāde niyojayati. ye kumārge",
    "K05adsp70-u:2817": " prasthitās tān mārge niyojayati. yadi vā śrāvakamārge yadi vā pratyekabuddhamārge",
    "K05adsp70-u:2818": " niyojayati. teṣām evan dharman deśayati,",
    "K05adsp70-u:2819": " yatra yūyam abhiniviṣṭās te dharmāḥ svabhāvena śūnyā,",
    "K05adsp70-u:2820": " na hi svabhāvena śūnyeṣu dharmeṣu śakyam abhiniveṣṭuṃ. anabhiniviṣṭā ca (AdSPG II 114)",
    "K05adsp70-u:2821": " śūnyatā. evaṃ khalu subhūte bodhisattvo mahāsattvaḥ prajñāpāramitāyāṃ carann",
    "K05adsp70-u:2822": " abhijñāsu sthitvā sattvānām arthaṃ karoti. nāsti subhūte bodhisattvo mahāsattvo yena śakyam abhijñāsv asthitvā sattvānāṃ dharman deśayituṃ,",
    "K05adsp70-u:2823": " utpathaprasthitā vā sattvā mārgam avatārayituṃ nedaṃ sthānaṃ vidyate. yathā subhūte",
    "K05adsp70-u:2824": " pakṣī śakunir apakṣako na śaknoty ākāśena krāmitum evam eva subhūte bodhisattvo mahāsattva",
    "K05adsp70-u:2825": " anāgamya abhijñā na śaknoti. dharman deśayituṃ. tasmāt tarhi subhūte bodhisattvena",
    "K05adsp70-u:2826": " mahāsattvena prajñāpāramitāyāṃ caratā abhijñā abhinirhartavyāḥ. sa ābhir abhijñābhir",
    "K05adsp70-u:2827": " abhinirhartābhir yam ākāṅkṣiśyati sattvānām arthaṃ kartuṃ taṃ sukhina kariṣyati.",
    "K05adsp70-u:2828": " divyena cakṣuṣā gaṅgānādīvālukopamān lokadhātūn drakṣyati. tāṃś ca tatra sattvān",
    "K05adsp70-u:2829": " upapannān drakṣyati. dṛṣṭvā ca tān sattvān ṛdhyā gatvā cetasaiva cittaṃ prajñāsyati,",
    "K05adsp70-u:2830": " prajñāya tathaiva dharman deśayiṣyati. yadi vā dānakathāṃ yadi vā yāvan nairyānikīṃ",
    "K05adsp70-u:2831": " kathāṃ. sa divyena śrotradhātunā ubhau śabdau śroṣyati. yaduta divyāṃś ca mānuṣyakāṃś",
    "K05adsp70-u:2832": " ca. tatra ye pūrvasyāṃ diśi yāvat samantād daśasu dikṣv ekaikasyān diśi gaṅgānadīvālukopameṣu",
    "K05adsp70-u:2833": " lokadhātuṣu buddhā bhagavanto dharmaṃ deśayanti. sa tena divyena śrotradhātunā tān",
    "K05adsp70-u:2834": " dharmān śroṣyati. śrutvā ca tathātvāya udgrahīṣyati. tathātvāya udgṛhya ananyathātvāya",
    "K05adsp70-u:2835": " dharman deśayiṣyati. dānakathāṃ yāvan nairyāṇikakathāṃ. tasya cetaḥparyāyajñānaṃ",
    "K05adsp70-u:2836": " suviśuddhaṃ bhaviṣyati. sa tena cetaḥparyāyajñānena sattvānāṃ cittaṃ prajñāsyati.",
    "K05adsp70-u:2837": " teṣān tathātvāya dharman deśayiṣyati. dānakathāṃ yāvan nairyāṇikakathāṃ. so 'nekavidhaṃ",
    "K05adsp70-u:2838": " pūrvenivāsam anusmariṣyati anya ātmano 'pi parasya api. sa tena pūrvenivāsānusmṛtijñānena",
    "K05adsp70-u:2839": " evaṃ jñāsyaty evaṃnāmakās te 'bhūvan. paurvakās tathāgatā arhantaḥ samyaksaṃbuddhā saśrāvakās,",
    "K05adsp70-u:2840": " tatra ye sattvā pūrvenivāsānusmṛtyadhimuktā bhaviṣyanti. teṣāṃ tathātvāya dharman",
    "K05adsp70-u:2841": " deśayiṣyati. dānakathāṃ yāvan nairyāṇikakathāṃ. sa ṛddhyā anekān vividhāṃ lokadhātūṃ",
    "K05adsp70-u:2842": " gatvā buddhāṃ bhagavataḥ paryupāsiṣyate paryupāsya abhijñānena sattvānāṃ dharman",
    "K05adsp70-u:2843": " deśayiṣyati. dānakathāṃ yāvan nairyāṇikakathāṃ. sa āsravakṣayajñānena suviditena",
    "K05adsp70-u:2844": " sattvānān dharman deśayiṣyati. yadi vā dānakathāṃ yadi vā nairyāṇikakathāṃ. evaṃ",
    "K05adsp70-u:2845": " khalu subhūte bodhisattvena mahāsattvena prajñāpāramitāyāṃ ca (AdSPG II 115)",
    "K05adsp70-u:2846": " ratā abhijñā abhinirhartavyā. sa ebhir abhijñābhiḥ suparicitābhi yaṃ yam eva ātmabhāvaṃ",
    "K05adsp70-u:2847": " parigṛhītum ākāṅkṣiṣyati. taṃ tam eva ātmabhāvaṃ parigrahīsyati. sa na ca tena sukhena",
    "K05adsp70-u:2848": " vā duḥkhena vā sumanā vā durmanā vā bhaviṣyati. naiva asya anunayapratighau bhaviṣyatha.",
    "K05adsp70-u:2849": " tadyathāpi nāma tathāgatanirmitaḥ [f. 302a] puruṣaḥ sarvakṛtyāni karoti. na ca tena",
    "K05adsp70-u:2850": " sukhena vā duḥkhena vā kliśyate. evam eva subhūte bodhisattvena mahāsattvena prajñāpāramitāyāṃ",
    "K05adsp70-u:2851": " caratā abhijñāvikrīḍitena bhavitavyaṃ. yathā vikrīḍamāno buddhakṣetraṃ ca pariśodhayiṣyati.",
    "K05adsp70-u:2852": " sattvāṃś ca paripācayiṣyati. na punaḥ subhūte bodhisattvena mahāsattvena apariśodhite",
    "K05adsp70-u:2853": " buddhakṣetre aparipāciteṣu sattveṣu śakyam anuttarā samyaksaṃbodhir abhisaṃboddhuṃ. tat kasya hetoḥ?",
    "K05adsp70-u:2854": " nāsti subhūte mārgāṅgavikalasya bodhisattvasya mahāsattvasya anuttarā samyaksaṃbodhiḥ.",
    "K05adsp70-u:2855": " (VIII 5,19) athāyuṣmān subhūtir bhagavantam etad avocat:",
    "K05adsp70-u:2856": " katamāni bhagavan bodhisattvasya mahāsattvasya mārgāṅgāni. yāni yāni bodhisattvo mahāsattvaḥ paripūrya anuttarāṃ samyaksaṃbodhim abhisaṃbudhyate?",
    "K05adsp70-u:2857": " evam ukte bhagavān āyuṣmantaṃ subhūtim etad avocat:",
    "K05adsp70-u:2858": " sarvakuśaladharmāḥ subhūte bodhisattvasya mahāsattvasya mārgāṅgāni.",
    "K05adsp70-u:2859": " āha: te punar bhagavan katame kuśaladharmā mārgāṅgāni. yair anuttarā samyaksaṃbodhir abhisaṃbudhyate?",
    "K05adsp70-u:2860": " bhagavān āha:",
    "K05adsp70-u:2861": " prathamacittotpādam upādāya dānapāramitā kuśalo dharmas tatra yā akalpanā yad dadan",
    "K05adsp70-u:2862": " na kalapyati. idaṃ dānan asmai dadāmy ahan dadāmi ity etat trayaṃ na kalpayati. svabhāvaśunyatām upādāya,",
    "K05adsp70-u:2863": " yayā pāramitayā ātmanā ca tarati paraṃ ca tārayati saṃsārārṇavāt. ime te kuśaladharmā",
    "K05adsp70-u:2864": " bodhisattvasya mahāsattvasya anuttarasyā samyaksaṃbodhaye mārgo yena mārgena atītānāgatapratyutpannā",
    "K05adsp70-u:2865": " bodhisattvā mahāsattvās tīrṇās taranti tariṣyanti ca (AdSPG II 116)",
    "K05adsp70-u:2866": " saṃsārārṇavāt. evaṃ śīlapāramitā kṣāntipāramitā vīryapāramitā samādhipāramitā prajñāpāramitā catvāri dhyānāni catvāry apramāṇāni:",
    "K05adsp70-u:2867": " catasraḥ ārūpyasamāpattayaḥ catvāri smṛtyupasthānāni catvāri samyakprahāṇāni. catvārarddhipādāḥ",
    "K05adsp70-u:2868": " pañcendriyāṇi pañcabalāni saptabodhyaṅgāny āryāṣṭāṅgo mārgaḥ trīṇi vimokṣamukhāni.",
    "K05adsp70-u:2869": " caturdaśaśūnyatā aṣṭau vimokṣā navānupūrvasamāpattayo dhāraṇīmukhāni samādhimukhāni.",
    "K05adsp70-u:2870": " pratisaṃvido yāvad aṣṭādaśāveṇikā buddhadharmāḥ,",
    "K05adsp70-u:2871": " yāvantaḥ kecid bodhimārgā ime te kuśalā dharmā ye bodhisattvena mahāsattvena paripūrayitavyā",
    "K05adsp70-u:2872": " yāṃ paripūrya sarvākārajñatām anuprāpnoti. yām anuprāpya dharmacakraṃ pravartayati. ((78))",
    "K05adsp70-u:2873": " parivarta 79",
    "K05adsp70-u:2874": " (VIII 5,20) athāyuṣmān subhūtir bhagavantam etad avocat:",
    "K05adsp70-u:2875": " yadi bhagavann ime dharmā bodhisattvadharmās tad buddhadharmās punar katame?",
    "K05adsp70-u:2876": " bhagavān āha:",
    "K05adsp70-u:2877": " yat punaḥ subhūtir evam āha. yadi ime dharmā bodhisattvadharmās tad buddhadharmāḥ",
    "K05adsp70-u:2878": " punaḥ katama iti. ima eva subhūte buddhadharmā yademān dharmān sarvākārair abhisaṃbudhyate.",
    "K05adsp70-u:2879": " tasya sarvākārajñatāprāptasya sarvavāsanānusandhiḥ prahīyate,",
    "K05adsp70-u:2880": " tad bodhisattvo mahāsattvo 'bhisaṃbudhyate,",
    "K05adsp70-u:2881": " tathāgato 'rhan samyaksaṃbuddhaḥ sarvadharmān ekalakṣaṇasamāyuktayā prajñayā abhisaṃbuddhaḥ,",
    "K05adsp70-u:2882": " ayaṃ viśeṣo bodhisattvasya ca tathāgatasya ca arhataḥ samyaksaṃbuddhasya. tadyathāpi nāma subhūte anya eva pratipannako anya eva phalastaḥ,",
    "K05adsp70-u:2883": " na ca na tāv ubhāv āryapudgalau,",
    "K05adsp70-u:2884": " evam eva subhūte (AdSPG II 117)",
    "K05adsp70-u:2885": " bodhisattvo mahāsattva ānantaryamārge [f. 302b] pratipannakastaḥ,",
    "K05adsp70-u:2886": " tathāgatas punar arhan samyaksaṃbuddhaḥ sarvadharmeṣv anandhakāratā prāpta,",
    "K05adsp70-u:2887": " iyaṃ subhūte viśeso bodhisattvasya mahāsattvasya tathāgatasya ca arhata samyaksaṃbuddhasya.",
    "K05adsp70-u:2888": " athāyuṣmān subhūtir bhagavantam etad avocat:",
    "K05adsp70-u:2889": " yadi punar bhagavann ime dharmāḥ svalakṣaṇaśūnyāḥ,",
    "K05adsp70-u:2890": " svalaksaṇaśūnyeṣu dharmeṣu kuto viśeṣo nānākaraṇaṃ vā upalabhyate?",
    "K05adsp70-u:2891": " ayaṃ nairayiko 'yaṃ tairyagyoniko 'yaṃ yamalaukikaḥ ayaṃ devo 'yaṃ manuṣya ayaṃ gotrabhūr",
    "K05adsp70-u:2892": " ayam aṣṭamaka ayaṃ srotaāpanno 'yaṃ sakṛdāgāmy ayam anāgāmy ayam arhann ayaṃ pratyekabuddho",
    "K05adsp70-u:2893": " 'yaṃ bodhisattvo 'yaṃ tathāgato 'rhan samyaksaṃbuddhaḥ. yathaiva bhagavann ime pudgalā",
    "K05adsp70-u:2894": " nopalabhyante. tathaiva bhagavaṃ. karma nopalabhyate. yathaiva karma nopalabhyate",
    "K05adsp70-u:2895": " tathaiva karmavipāko nopalabhyate.",
    "K05adsp70-u:2896": " evam ukte bhagavān āyuṣmantaṃ subhūtim etad avocat:",
    "K05adsp70-u:2897": " evam etat subhūte evam etat tathā yathā vadasi. svalaksaṇaśūnyeṣu dharmeṣu na karma",
    "K05adsp70-u:2898": " na vipāka upalabhyate. ye punaḥ subhūte svalakṣaṇaśūnyān dharmān na jānanti te karma",
    "K05adsp70-u:2899": " abhisaṃskurvanti. duścaritaṃ vā sucaritaṃ vā sāsravaṃ vā anāsravaṃ vā. te duścaritena",
    "K05adsp70-u:2900": " karmaṇā triṣv apāyeṣu prapatanti. sucaritena devamanuṣyeṣu upapadyante. acchidreṇa",
    "K05adsp70-u:2901": " karmaṇā rūpadhātau vā arūpyadhātau vā copapayante. tad bodhisattvo mahāsattvo dānapāramitāyāṃ",
    "K05adsp70-u:2902": " caran yāvad aṣṭādaśasv āveṇikeṣu buddhadharmeṣu carann acchidracāri imān bodhisattvadharmān",
    "K05adsp70-u:2903": " utpādayati. yān utpādya bodhyaṅgaparivārasahagataṃ vajropamaṃ samādhiṃ samāpanno",
    "K05adsp70-u:2904": " 'nuttarāṃ samyaksaṃbodhim abhisaṃbudhyate. abhisaṃbudhya sattvānām arthaṇi karoti.",
    "K05adsp70-u:2905": " yo 'rtha. kṛto na punar vipraṇaśyati. yasya vipraṇāśāt pañcagatike saṃsāre prapatet.",
    "K05adsp70-u:2906": " aha: kiṃ punar bhagavatā anuttarāṃ samyaksaṃbodhim abhisaṃbudhya pañcagatikaḥ saṃsāra upalabdhaḥ?",
    "K05adsp70-u:2907": " bhagavān āha: no hīti.",
    "K05adsp70-u:2908": " āha: kiṃ punas tathāgatena kṛṣṇā vā śuklā vā akṛṣṇāśuklā vā dharmāḥ upalabdhāḥ?",
    "K05adsp70-u:2909": " bhagavān āha: no hīti.",
    "K05adsp70-u:2910": " (AdSPG II 118)",
    "K05adsp70-u:2911": " āha: yadi nopalabdhā. kuto narakā vā tiryagyonir vā yamalokā vā prajñaptāḥ kuto devamanuṣyāḥ",
    "K05adsp70-u:2912": " prajñaptāḥ kutaḥ srotaāpannaḥ sakṛdāgāmy anāgāmy arhan pratyekabuddhaḥ kuto bodhisattvaḥ",
    "K05adsp70-u:2913": " kutas tathāgato 'rhan samyaksaṃbuddhaḥ prajñaptaḥ?",
    "K05adsp70-u:2914": " bhagavān āha:",
    "K05adsp70-u:2915": " kiṃ punaḥ subhūte ete sattvā svalakṣaṇaśūnyāṃ. sarvadharmāṃ jānanti?",
    "K05adsp70-u:2916": " āha: no hīti.",
    "K05adsp70-u:2917": " bhagavān āha:",
    "K05adsp70-u:2918": " yadi punaḥ subhūte sattvā evaṃ jānīyuḥ svalakṣaṇaśūnyā dharmā iti. tan na bodhisattvo",
    "K05adsp70-u:2919": " mahāsattvo 'nuttarasyai samyaksaṃbodhaye 'saṃpratiṣṭhamāno na sattvāṃ mocayet tribhyo",
    "K05adsp70-u:2920": " 'pāyebhyo yāvat saṃsāragatibhyaḥ. yasmāt tarhi subhūte sattvā na jānanti svalakṣaṇaśūnyān",
    "K05adsp70-u:2921": " dharmās te aprajānanto na parimucyante pañcagatikāt saṃsārāt. tad bodhisattvo mahāsattvas",
    "K05adsp70-u:2922": " teṣāṃ buddhānāṃ bhagavatām antikāc chrutvā svalakṣaṇaśūnyān dharmān sattvānām arthāya",
    "K05adsp70-u:2923": " anuttarasyai samyaksaṃbodhaye saṃpratiṣṭhate. neme dharmās tathā saṃvidyante yathā",
    "K05adsp70-u:2924": " bālapṛthagjanā abhiniviṣṭā,",
    "K05adsp70-u:2925": " tad ime sattvāḥ asataḥ asaṃvidyamānān dharmān svataḥ kalpayitvā upalabhya:",
    "K05adsp70-u:2926": " asattve sattvasaṃjñinaḥ arūpe rūpasaṃjñina. avedanāyāṃ vedanāsaṃjñinaḥ asaṃjñāyāṃ",
    "K05adsp70-u:2927": " saṃjñāsaṃjñinaḥ asaṃskāreṣu saṃskārasaṃjñinaḥ avijñāne vijñānasaṃjñinaḥ [f. 303a]",
    "K05adsp70-u:2928": " yāvad asaṃskṛtadharmān asato 'saṃvidyamānā kalpayitvā,",
    "K05adsp70-u:2929": " viparyāsair viparyastacittā. kāyena vācā manasā karma abhisaṃskurvanti. te pañcagatikāt",
    "K05adsp70-u:2930": " saṃsārān na parimucyante. tad bodhisattvo mahāsattvaḥ prajñāpāramitāyāṃ caraṃ sarvān",
    "K05adsp70-u:2931": " antargatān kuśalān dharmān kṛtvā bodhisattvacārikāṃ carati. yāṃ cārikāṃ carann anuttarāṃ",
    "K05adsp70-u:2932": " samyaksaṃbodhim abhisaṃbudhyate.",
    "K05adsp70-u:2933": " (VIII 5,21). abhisaṃbudhya duḥkhaṃ ca duḥkhasamudayaṃ ca duḥkhanirodhaṃ ca duḥkhanirodhagāminīṃ ca pratipādam ācaṣṭe (AdSPG II 119)",
    "K05adsp70-u:2934": " deśayati. prajñapayati prasthāpayati. vivarati vibhajati uttānīkaroti saṃprakāśayati.",
    "K05adsp70-u:2935": " tatra caturṣv āryasatyeṣu sarve 'ntargatā kuśalā dharmā ye kecid bodhipakṣyā dharmāyair",
    "K05adsp70-u:2936": " bodhipakṣyair dharmais trayāṇāṃ ratnānāṃ vyavasthānaṃ bhavati. katameṣāṃ trayāṇāṃ?",
    "K05adsp70-u:2937": " buddharatnasya dharmaratnasya saṃgharatnasya,",
    "K05adsp70-u:2938": " eṣāṃ trayāṇāṃ ratnānāṃ prādurbhāvāt sattvāḥ parimucyante pañcagatikāt saṃsārāt.",
    "K05adsp70-u:2939": " athāyuṣmān subhūtir bhagavantaṃ etad avocat:",
    "K05adsp70-u:2940": " kiṃ punar bhagavan duḥkhajñānena parinirvāṇaṃ bhavaty atha duḥkhena,",
    "K05adsp70-u:2941": " samudayajñānena parinirvāṇaṃ bhavaty atha samudayena,",
    "K05adsp70-u:2942": " duḥkhanirodhajñānena parinirvāṇaṃ bhavaty atha duḥkhanirodhena:",
    "K05adsp70-u:2943": " mārgajñānena parinirvāṇaṃ bhavaty atha mārgeṇa.",
    "K05adsp70-u:2944": " evam ukte bhagavān āyuṣmantaṃ subhūtim etad avocat:",
    "K05adsp70-u:2945": " na subhūte duḥkhajñānena parinirvāṇaṃ bhavati na duḥkhena,",
    "K05adsp70-u:2946": " na samudayajñānena parmirvāṇaṃ bhavati. na samudayena. na duḥkhanirodhajñānena parinirvāṇaṃ",
    "K05adsp70-u:2947": " bhavati. na duḥkhanirodhena. na mārgajñānena parinirvāṇaṃ bhavati na mārgeṇa. yā",
    "K05adsp70-u:2948": " punaḥ subhūte caturṇām āryasatyānāṃ samatā tat parinirvāṇam uktaṃ mayā,",
    "K05adsp70-u:2949": " na puna duḥkhajñānena parinirvāṇaṃ bhavati. na duḥkhena na samudayajñānena na samudayena na duḥkhanirodhajñānena na duḥkhanirodhena na mārgajñānena na mārgeṇa parinirvāṇaṃ bhavati.",
    "K05adsp70-u:2950": " āha: katamā eṣaṃ bhagavaṃs caturṇām āryasatyānāṃ samatā?",
    "K05adsp70-u:2951": " bhagavān āha:",
    "K05adsp70-u:2952": " yatra subhūte na duḥkhaṃ na duḥkhajñānaṃ na samudayo na samudayajñānaṃ na nirodho",
    "K05adsp70-u:2953": " na nirodhajñānaṃ na mārgo na mārgajñānaṃ. yaiṣāṃ caturṇām āryasatyānāṃ tathatā avitathatā",
    "K05adsp70-u:2954": " dharmatā. dharmadhātur dharmaniyāmatā dharmasthitā. yad utpādād vā tathāgatānām anutpādād",
    "K05adsp70-u:2955": " vā tathāgatānāṃ sthita eva dhātur yaduta dharmadhātuḥ asaṃpramoṣāya aparihāṇāya saṃvartate.",
    "K05adsp70-u:2956": " tad bodhisattvo mahāsattvaḥ prajñāpāramitāyāṃ caran satyānubodhāya carati. na ca",
    "K05adsp70-u:2957": " satyāny anubodhavyāni.",
    "K05adsp70-u:2958": " (AdSPG II 120)",
    "K05adsp70-u:2959": " evam ukte āyuṣmān subhūtir bhavavantam etad avocat:",
    "K05adsp70-u:2960": " kathaṃ punar bhagavaṃ bodhisattvo mahāsattvaḥ prajñāpāramitāyāṃ caran satyānubodhāya",
    "K05adsp70-u:2961": " carati. yathā caraṃ satyāny anubudhyate. abhisaṃbudhya tathātvaṃ pratividhyati. yathā",
    "K05adsp70-u:2962": " pratividhyan naiva śrāvakabhūmau patati na pratyekabuddhabhūmau patati. bodhisattvanyāmam avakrāmati?",
    "K05adsp70-u:2963": " evam ukte bhagavān āyuṣmantaṃ subhūtim etad avocat:",
    "K05adsp70-u:2964": " iha subhūte bodhisattvo mahāsattvaḥ prajñāpāramitāyāṃ caran na tān dharmāṃs tathā",
    "K05adsp70-u:2965": " paśyati. yathā paśyaṃ kiṃcid dharmam upalabheta. anupalabhamānaḥ sarvadharmāṃc chūnyā",
    "K05adsp70-u:2966": " iti paśyati. satyaparyāpannāṃś ca asatyaparyāpannāñ ca tān sarvān śūnyā iti paśyati.",
    "K05adsp70-u:2967": " sa evaṃ paśyann avakrāntaniyāmo bodhisattvo mahāsattvo bodhisattvagotrabhūbhūmau",
    "K05adsp70-u:2968": " sthito bhavati. sa bodhisattvagotrabhūbhūmau sthitvā na mūrdhna nipātaṃ patati. yena",
    "K05adsp70-u:2969": " [f. 303b] mūrdhna nipātena śrāvakabhūmau vā pratyekabuddhabhūmau vā patati. sa iha",
    "K05adsp70-u:2970": " bodhisattvagotrabhūmau sthitvā catvāri dhyānāny utpādayati catvāry apramāṇāni catasraḥ",
    "K05adsp70-u:2971": " ārūpyasamāpattīḥ. sa iha śamathabhūmau sthitvā sarvadharmān pravicinoti. catvāry",
    "K05adsp70-u:2972": " āryasatyāni prativibudhyati. sa ca duḥkhañ ca parijānāti. na ca duḥkhārambaṇāṃ cittam",
    "K05adsp70-u:2973": " utpādayati. samudayaṃ ca prajāhati. na ca samudayārambaṇaṃ cittam utpādayati. nirodhaṃ",
    "K05adsp70-u:2974": " ca sākṣātkaroti. na ca nirodhārambaṇaṃ cittam utpādayati. mārgaṃ ca bhāvayati na",
    "K05adsp70-u:2975": " ca mārgārambaṇaṃ cittam utpādayati. anyatra bodhinimnena cittena sarvadharmān yathāvatvaṃ paśyati.",
    "K05adsp70-u:2976": " āha: katamā bhagavan sarvadharmāṇāṃ yathāvattā?",
    "K05adsp70-u:2977": " bhagavān āha: śūnyatā.",
    "K05adsp70-u:2978": " āha: katamā śūnyatā?",
    "K05adsp70-u:2979": " bhagavān āha:",
    "K05adsp70-u:2980": " svalaksaṇaśūnyatā. so 'nayaivaṃrūpayā vipaśyanayā sarvadharmāṃc chūnyā iti vipaśyati. na kasyacid dharmasya svabhāvaṃ paśyati. yatra bhāve sthitvā bodhim abhisaṃbudhyeta.",
    "K05adsp70-u:2981": " āha: evaṃ sati bhagavann abhāvaś ca bodhiḥ?",
    "K05adsp70-u:2982": " bhagavān āha:",
    "K05adsp70-u:2983": " evam etat subhūte evam etad. yathā vadasi. abhāvaś (AdSPG II 121)",
    "K05adsp70-u:2984": " ca bodhiḥ, sā na buddhaiḥ kṛtā na pratyekabuddhair na arhadbhir nāpi tair bodhisattvair mahāsattvair,",
    "K05adsp70-u:2985": " ya iha bodhāya caranti. anyatra sattvā na jānanti na paśyanti yathātvaṃ. tad bodhisattvo mahāsattva prajñāpāramitāyāṃ carann upāyakauśalena sattvānāṃ dharmaṃ deśayati. ((79))",
    "K05adsp70-u:2986": " parivarta 80.",
    "K05adsp70-u:2987": " (VIII 5,22) athāyuṣmān subhūtir bhagavantam etad avocat:",
    "K05adsp70-u:2988": " yadi bhagavann abhāvasvabhāvā sarvadharmās,",
    "K05adsp70-u:2989": " te na buddhai kṛtā na pratyekabuddhair na arhadbhir na anāgāmibhir na sakṛdāgāmibhir",
    "K05adsp70-u:2990": " na srotaāpannair na pratipannakair nāpi tair bodhisattvair mahāsattvaiḥ kṛtā ya iha",
    "K05adsp70-u:2991": " bodhāya caranti. tat kuta esān dharmāṇāṃ nānākaraṇaṃ vā vyavasthānaṃ vā prajñāyate,",
    "K05adsp70-u:2992": " ime nairayikā ime tairyagyonikā ime yāmalaukikā ime devā ime manuṣyāḥ,",
    "K05adsp70-u:2993": " anena vā karmaṇā narakās tiryagyonir yamalokaḥ anena karmaṇā devāḥ anena karmaṇā",
    "K05adsp70-u:2994": " manuṣyāḥ anena karmaṇā brahmakāyikā devāḥ yāvan naivasaṃjñānāsaṃjñāyatanā devāḥ.",
    "K05adsp70-u:2995": " anena karmaṇā srotaāpannāḥ sakṛdāgāmy anāgāmy arhan pratyekabuddhāḥ anena karmaṇā",
    "K05adsp70-u:2996": " bodhisattvo mahāsattvo 'nena karmaṇā tathāgato 'rhan samyaksaṃbuddhaḥ. abhāvasya",
    "K05adsp70-u:2997": " hi bhagavan na kācit kriyā yayā kriyā narakaṃ vā gacchet tiryagyoniṃ vā yamalokaṃ",
    "K05adsp70-u:2998": " vā devamānuṣyaṃ vā yāvan naivasaṃjñānāsaṃjñāyataneṣu vā deveṣu upapadyeta. srotaāpattiphalaṃ",
    "K05adsp70-u:2999": " vā anuprāpnuyāt sakṛdāgāmiphalaṃ vā anāgāmiphalaṃ vā arhattvaṃ vā pratyekabodhiṃ vā,",
    "K05adsp70-u:3000": " bodhisattvo vā mahāsattvo bodhimārge caret tathāgato vā 'rhan samyaksaṃbuddhaḥ sarvākārajñatāṃ vā anuprāpnuyād yām anuprāpya sattvāṃ saṃsārāṃ",
    "K05adsp70-u:3001": " bhagavān āha:",
    "K05adsp70-u:3002": " evam etat subhūte evam etat tathā yathā vadasi,",
    "K05adsp70-u:3003": " abhāvasya hi subhūte na karma na kriyā na phalaṃ. bālo hi subhūte (AdSPG II 122)",
    "K05adsp70-u:3004": " aśrutavān pṛthagjanaḥ āryadharmeṣv akovidaḥ abhāvasvabhāvān dharmān na prajānāti.",
    "K05adsp70-u:3005": " sa viparyāsasamutthitena cittena vividhaṃ karmābhisaṃskaroti. tasya tādṛśa eva ātmabhāvo",
    "K05adsp70-u:3006": " abhinirvartate. yadi vā narakeṣu yadi vā tiryagyonau yadi vā yamaloke yadi vā yāvan",
    "K05adsp70-u:3007": " naivasaṃjñānāsaṃjñāyataneṣu [f. 304a] deveṣu. yāvad abhāvasya na karma na kriyā na",
    "K05adsp70-u:3008": " phalaṃ. yaḥ punar abhāvaḥ abhāva eva saḥ. yat punar subhūtir evam āha. abhāvasya",
    "K05adsp70-u:3009": " hi na kācit kriyā yayā kriyayā yāvat srotaāpattiphalaṃ vā anuprāpnuyāt. sakṛdāgāmiphalaṃ",
    "K05adsp70-u:3010": " vā anāgāmiphalaṃ vā arhattvaṃ vā pratyekabodhiṃ vā,",
    "K05adsp70-u:3011": " bodhisattvo vā mahāsattvo mārgākārajñatāyāñc caret tathāgato vārhan samyaksaṃbuddhaḥ",
    "K05adsp70-u:3012": " sarvākārajñatām anuprāpnuyād iti. yām anuprāpya sattvān saṃsārān mocayet. tat kiṃ",
    "K05adsp70-u:3013": " manyase subhūte na abhāvo mārgaḥ abhāvaḥ srotaāpattiphalam abhāvaḥ sakṛdāgāmiphalam",
    "K05adsp70-u:3014": " abhāvo 'nāgāmiphalam abhāvo 'rhattvam abhāvaḥ pratyekabodhihr abhāvo yāvat sarvākārajñatā.",
    "K05adsp70-u:3015": " āha: abhāvo bhagavan mārgaḥ abhāva srotaāpattiphalam abhāvaḥ sakṛdāgāmiphalam abhāvo 'nāgāmiphalam abhāvo 'rhatvam abhāvaḥ pratyekabodhir abhāvo yāvat sarvākārajñatā.",
    "K05adsp70-u:3016": " bhagavān āha:",
    "K05adsp70-u:3017": " tat kiṃ manyase subhūte abhāvo dharmaḥ abhāvan dharmam anuprāpnoti?",
    "K05adsp70-u:3018": " āha: no bhagavan.",
    "K05adsp70-u:3019": " bhagavān āha:",
    "K05adsp70-u:3020": " iti hi subhūte. yaś ca abhāvo yaś ca mārga ubhāv etau dharmau na saṃyuktau na visaṃyuktauv arūpiṇāv anidarśanāv apratighāv ekalakṣaṇau yaduta",
    "K05adsp70-u:3021": " tatra subhūte bodhisattvo mahāsattvaḥ prajñāpāramitāyāṃ carann upāyakauśalena sattvāṃś",
    "K05adsp70-u:3022": " caturbhir viparyāsair abhiniviṣṭāṃ pañcaskandheṣu anitye nityasaṃjñīno duḥkhe sukhasaṃjñīnaḥ",
    "K05adsp70-u:3023": " anātmāny ātmasaṃjñinaḥ. aśubhe śubhasaṃjñīno bhāvābhiviniṣṭās tato bhāvād vivecayati.",
    "K05adsp70-u:3024": " (VIII 5,23) athāyuṣmān subhūtir bhagavantam etad avocat:",
    "K05adsp70-u:3025": " kaccid bhagavan vastv asti bhūtaṃ bhāvaṃs tathatā avitathatā yatra sthitvā bālapṛthagjanā vastv ity abhiniviśante. bhūtaṃ bhāvas tathatā avitathatā. (AdSPG II 123)",
    "K05adsp70-u:3026": " yadi nāsti kathaṃ karma abhisaṃskurvanti. yena karmaṇā pañcagatikāt saṃsārān na parimucyante?",
    "K05adsp70-u:3027": " bhagavān āha:",
    "K05adsp70-u:3028": " nāsti subhūte antaśo balāgrakoṭīnikṣepamātram api vastu yatra sthitvā bālapṛthagjanā",
    "K05adsp70-u:3029": " karmābhisaṃskurvanti anyatra viparyāsena. tena hi subhūte upamān te kariṣyāmi yāvad",
    "K05adsp70-u:3030": " eva asyaivārthasya bhūyasyāmātrayā paripūraye yathāpaṇḍitājānīyuḥ. tat kiṃ manyase",
    "K05adsp70-u:3031": " subhūte kaccit svapnadarśino vastv asti. yatra sthitvā svapnadarśī pañcabhiḥ kāmaguṇaiḥ paricārayet?",
    "K05adsp70-u:3032": " āha: svapna eva tāvan nāsti. kutaḥ punaḥ svapnadarśī,",
    "K05adsp70-u:3033": " tatra sthitvā pañcabhiḥ kāmaguṇaiḥ paricārayet.",
    "K05adsp70-u:3034": " bhagavān āha:",
    "K05adsp70-u:3035": " tat kiṃ manyase subhūte kaccit punar dharmo 'sti saṃskṛto vā asaṃskṛto vā sāsravo vā anāsravo vā yo na svapnopamaḥ?",
    "K05adsp70-u:3036": " āha: nāsti bhagavaṃ. kaścid dharma saṃskṛto vā asaṃskṛto vā sāsravo vā anāsravo vā yo na svapnopamaḥ.",
    "K05adsp70-u:3037": " bhagavān āha:",
    "K05adsp70-u:3038": " kaccit punaḥ svapne pañcagatikaḥ saṃsāro 'sti?",
    "K05adsp70-u:3039": " āha: no hīdaṃ bhagavan.",
    "K05adsp70-u:3040": " bhagavān āha:",
    "K05adsp70-u:3041": " tat kiṃ manyase subhūte svapne mārgabhāvanā asti,",
    "K05adsp70-u:3042": " yāṃ mārgabhāvanām āgamya na saṃkliśyeta na vyavadāyeta?",
    "K05adsp70-u:3043": " āha: no hīdaṃ bhagavann,",
    "K05adsp70-u:3044": " avastukaḥ sa bhagavan dharmaḥ aprajñaptikaḥ aprajñapanīyaḥ sarvavyāhārapadavyañjanaiḥ.",
    "K05adsp70-u:3045": " bhagavān āha:",
    "K05adsp70-u:3046": " tat kiṃ manyase subhūte yadā ādarśamaṇḍale pratibimban dṛśyate kaccit tasya vastv",
    "K05adsp70-u:3047": " asti yat karmābhisaṃskuryāt yat karmābhisaṃskṛtya narakaṃ vā gacchet tiryagyoniṃ",
    "K05adsp70-u:3048": " vā yamalokaṃ vā devamanuṣyān vā?",
    "K05adsp70-u:3049": " āha: no hīdaṃ bhagavann,",
    "K05adsp70-u:3050": " avastukaṃ bhagavan pratibimbaṃ anyatra bālānām ullāpakaṃ,",
    "K05adsp70-u:3051": " tat kuto 'sya [f. 304b] karma bhavisyati. (AdSPG II 124)",
    "K05adsp70-u:3052": " yat karmābhisaṃskṛtya narakaṃ vā gacchet tiryagyoniṃ vā yamalokaṃ vā. devamanuṣyān vā?",
    "K05adsp70-u:3053": " bhagavān āha:",
    "K05adsp70-u:3054": " tat kiṃ manyase subhūte kaccit tasya mārgabhāvanā asti. yāṃ mārgabhāvanām āgamya naiva saṃkliśyeta na vyavadāyeta?",
    "K05adsp70-u:3055": " āha: no hīdaṃ bhagavann avastukaṃś ca bhagavan pratibimbaṃ tat kuto 'sya mārgabhāvanā bhaviṣyati. yāṃ mārgabhāvanām āgamya na saṃkliśyeta na",
    "K05adsp70-u:3056": " bhagavān āha:",
    "K05adsp70-u:3057": " tat kiṃ manyase subhūte yā sā pratiśrutkā vanagahanaparvatakandaraprāgbhārato niścarati. kaccit tasyā pratiśrutkāyā vastv asti yat karmābhisaṃskuryāt,",
    "K05adsp70-u:3058": " yat karmābhisaṃskṛtya. narakaṃ vā gacchet tiryagyoniṃ vā yamakokaṃ vā?",
    "K05adsp70-u:3059": " āha: no hīdaṃ bhagavam avastukā bhagavaṃ. sā pratiśrutkā kutas tasyāḥ karma bhaviṣyati.",
    "K05adsp70-u:3060": " yat karmābhisaṃskṛtya narakaṃ vā gacchet tiryagyoniṃ vā yamalokaṃ vā devamanuṣyeṣu",
    "K05adsp70-u:3061": " vā upapadyeta. yāvan naivasaṃjñānāsaṃjñāyataneṣu vā deveṣu upapadyeta.",
    "K05adsp70-u:3062": " bhagavān āha:",
    "K05adsp70-u:3063": " tat kiṃ manyase subhūte kaccit tasyāḥ pratiśrutkāyā mārgabhāvanā asti:",
    "K05adsp70-u:3064": " yāṃ mārgabhāvanām āgamya naiva saṃkliśyeta na vyavadāyeta?",
    "K05adsp70-u:3065": " āha: atyantatayā bhagavan saiva pratiṣrutkā nāsti. kutaḥ punas tasyā mārgabhāvanā bhaviṣyati. yāṃ mārgabhāvanām āgamya naiva saṃkliśyeta na",
    "K05adsp70-u:3066": " bhagavān āha:",
    "K05adsp70-u:3067": " tat kiṃ manyase subhūte yeyaṃ marīcikāyām anudake udakasaṃjñā. anadyāṃ nadīsaṃjñā.",
    "K05adsp70-u:3068": " anagare nagarasaṃjñā. anudyāne udyānasaṃjñā tat kiṃ tasyāṃ marīcikāyā saṃjñāyāṃ karma",
    "K05adsp70-u:3069": " asti yat karmābhisaṃskṛtya narakaṃ vā gacchet tiryagyoniṃ vā yamalokaṃ vā devamanuṣyeṣu",
    "K05adsp70-u:3070": " vā upapadyeta yāvan naivasaṃjñānāsaṃjñāyataneṣu vā deveṣu upapadyeta?",
    "K05adsp70-u:3071": " āha: atyantatayā bhagavaṃ marīcikāyām udakan nāsti. na nadī,",
    "K05adsp70-u:3072": " na nagara udyānam anyatra saṃjñāviparyāsaś cakṣuṣo moha. kutas tasyā karma bhaviṣyati.",
    "K05adsp70-u:3073": " yat karmābhisaṃskṛtya narakaṃ vā gacchet tiryagyoniṃ vā yamalokaṃ vā devamanuṣyeṣu",
    "K05adsp70-u:3074": " vā upapadyeta. yāvan naivasaṃjñānāsaṃjñāyataneṣu vā deveṣu upapadyeta.",
    "K05adsp70-u:3075": " bhagavān āha:",
    "K05adsp70-u:3076": " tat kiṃ manyase subhūte kaccit tasyā viparyastasaṃjñāyā mārgabhāvanā asti. yān mārgabhāvanām āgamya naiva saṃkliśyeta na vyavadāyeta?",
    "K05adsp70-u:3077": " āha: na bhagavan viparyastāyāḥ saṃjñāyā mārgabhāvanā asti. yāṃ mārgabhāvanām āgamya naiva saṃkliśyeta na vyavadāyeta.",
    "K05adsp70-u:3078": " (AdSPG II 125)",
    "K05adsp70-u:3079": " bhagavān āha:",
    "K05adsp70-u:3080": " tat kiṃ manyase subhūte yāṃ māyākāro vividhān māyām abhinirminoti. yadi vā hastikāyaṃ",
    "K05adsp70-u:3081": " yadi vā aśvakāyaṃ yadi vā balīvardakāyaṃ. yadi vā pattikāyaṃ. yadi vā rathakāyaṃ",
    "K05adsp70-u:3082": " yadi vā strikāyaṃ yadi vā puruṣakāyaṃ,",
    "K05adsp70-u:3083": " api nu tasyā māyāyā vastv asti. yat karmābhisaṃskṛtya narakaṃ vā gacchet tiryagyonir",
    "K05adsp70-u:3084": " vā yamalokaṃ vā devamanuṣyeṣu vā upapadyeta. yāvan naivasaṃjñānāsaṃjñāyataneṣu deveṣu upapadyeta?",
    "K05adsp70-u:3085": " āha: no hīdaṃ bhagavaṃ,",
    "K05adsp70-u:3086": " na hi tasyā māyāyā vastv asty antaśo balāgrakoṭinikṣepamātram api. yatra sthitvā",
    "K05adsp70-u:3087": " karmābhisaṃskuryāt. yat karmābhisaṃskṛtya narakaṃ vā gacchet tiryagyonir vā yamalokaṃ",
    "K05adsp70-u:3088": " vā devamanuṣyeṣu vā upapadyeta. yāvan naivasaṃjñānāsaṃjñāyataneṣu deveṣu upapadyeta.",
    "K05adsp70-u:3089": " bhagavān āha:",
    "K05adsp70-u:3090": " tat kiṃ manyase subhūte kaścit tasyā māyāyā mārgabhāvanā asti. yāṃ mārgabhāvanām āgamya naiva saṃkliśyeta na vyavadāyeta?",
    "K05adsp70-u:3091": " āha: no hīdaṃ bhagavann avastukasya [f. 305a] dharmasya mārgabhāvanā kuto bhaviṣyati. saṃkleśo vā vyavadānaṃ vā?",
    "K05adsp70-u:3092": " bhagavān āha:",
    "K05adsp70-u:3093": " tat kiṃ manyase subhūte yaḥ punas tathāgato nirmitaṃ nirmiṇoti kaccit tasya nirmitasya",
    "K05adsp70-u:3094": " vastv asti. yat karmābhisaṃskṛtya narakaṃ vā gacchet tiryagyonir vā yamalokaṃ vā",
    "K05adsp70-u:3095": " devamanuṣyeṣu vā upapadyeta. yāvan naivasaṃjñānāsaṃjñāyateneṣu deveṣu upapadyeta?",
    "K05adsp70-u:3096": " āha: no hīdaṃ bhagavann avastukaḥ sa bhagavaṃ nirmitaḥ.",
    "K05adsp70-u:3097": " bhagavān āha:",
    "K05adsp70-u:3098": " tat kiṃ manyase subhūte. kaccit tasya nirmitasya mārgabhāvanā asti. yāṃ mārgabhāvanām āgamya naiva saṃkliśyeta na vavadāyeta?",
    "K05adsp70-u:3099": " āha: no hīdaṃ bhagavaṃ.",
    "K05adsp70-u:3100": " bhagavān āha:",
    "K05adsp70-u:3101": " tat kiṃ manyase subhūte kaścid atra saṃkliśyate vā vyavadāyate vā?",
    "K05adsp70-u:3102": " āha: no hīdaṃ bhagavaṃ.",
    "K05adsp70-u:3103": " bhagavān āha:",
    "K05adsp70-u:3104": " yathaiva subhūte kaścin na saṃkliśyate na vyavadāyate tathaiva nāsti saṃkleśo na vyavadānaṃ. tat kasya hetor?",
    "K05adsp70-u:3105": " ahaṃkāramamakārayo sthitvā:",
    "K05adsp70-u:3106": " sattvāḥ saṃkliśyante vā vyavadāyante vā,",
    "K05adsp70-u:3107": " na ca bhūtadarśī saṃkliśyate vā vyavadāyate vā. yathaiva bhūtadarśī na saṃkliśyate na vyavadāyate tathaiva nāsti saṃkleśo na vyavadānaṃ. ((80))",
    "K05adsp70-u:3108": " (AdSPG II 126)",
    "K05adsp70-u:3109": " parivarta 81.",
    "K05adsp70-u:3110": " (VIII 5,24) athāyuṣmān subhūtir bhagavantam etad avocat:",
    "K05adsp70-u:3111": " bhūtadarśī bhagavaṃ na saṃkliśyate na vyavadāyate. 'bhūtadarśy api na saṃkliśyate na vyavadāyate. tathā hy abhāvasvabhāvāḥ sarvadharmāḥ,",
    "K05adsp70-u:3112": " abhāvasya ca bhagavaṃ na saṃkleśo na vyavadānaṃ. bhāvasya api bhagavan na saṃkleśo na vyavadānam,",
    "K05adsp70-u:3113": " svabhāvasya api bhagavan na saṃkleśo na vyavadānaṃ. abhāvasvabhāvasya api bhagavan na saṃkleśo na vyavadānaṃ. tad yad etad bhagavatā vyavadānaṃ",
    "K05adsp70-u:3114": " tat katham idaṃ bhagavan?",
    "K05adsp70-u:3115": " bhagavān āha:",
    "K05adsp70-u:3116": " yā eṣāṃ sarvadharmāṇāṃ samatā tan mayoktaṃ vyavadānaṃ?",
    "K05adsp70-u:3117": " āha: sā punaḥ sarvadharmāṇāṃ samatā katamā?",
    "K05adsp70-u:3118": " bhagavān āha:",
    "K05adsp70-u:3119": " tathatā avitathatā ananyatathatā dharmatā dharmadhātur dharmasthititā. dharmaniyāmatā",
    "K05adsp70-u:3120": " bhūtakoṭiḥ yo 'sāv utpādād vā tathāgatānām anutpādād vā tathāgatānāṃ sthita eva dharmasthititādhātur",
    "K05adsp70-u:3121": " yaduta dharmadhātur idaṃ subhūte vyavadānaṃ,",
    "K05adsp70-u:3122": " tat punar lokavyavahāreṇa vyavahṛyate. anabhilāpyaṃ punas tad apravyāhāraṃ. sarvagīrghoṣavākpathātītaṃ.",
    "K05adsp70-u:3123": " (VIII 5,25) āha: yadi bhagavan sarvadharmāḥ svapnopamāḥ pratiśrutkopamā. pratibhāsopamāḥ marīcyupamāḥ māyopamā nirmitopamās,",
    "K05adsp70-u:3124": " tat kathaṃ bodhisattvo mahāsattvaḥ svapnopameṣu sarvadharmeṣu pratiśrutkopameṣu pratibhāsopameṣu",
    "K05adsp70-u:3125": " marīcyupameṣu māyopameṣu sarvadharmeṣv avastukeṣv adravyeṣv anuttarasyai samyaksaṃbodhaye",
    "K05adsp70-u:3126": " cittam utpādayaty ahaṃ dānapāramitāṃ paripūrayiṣyāmi. śīlapāramitāṃ paripūrayiṣyāmi.",
    "K05adsp70-u:3127": " kṣāntipāramitāṃ paripūrayiṣyāmi. vīryapāramitāṃ paripūrayiṣyāmi. dhyānapāramitāṃ",
    "K05adsp70-u:3128": " paripūrayiṣyāmi. abhijñāpāramitāṃ paripūrayiṣyāmi. catvāri dhyānāni catvāry apramāṇāni.",
    "K05adsp70-u:3129": " catasraḥ ārūpyasamāpattīś catvāri smṛtyupasthānāni. yāvad āryāṣṭāṅgaṃ mārgaṃ trīṇi",
    "K05adsp70-u:3130": " vimokṣamukhāni aṣṭau vimokṣān navānupūrvasamāpattīn daśatathāgatabalāni. catvāri",
    "K05adsp70-u:3131": " vaiśāradyāni catasraḥ pratisaṃvido mahāmaitrīṃ mahākaruṇām dhāraṇīmukhāni samādhimukhāni",
    "K05adsp70-u:3132": " yāvad aṣṭādaśāveṇikā buddhadharmā. dvātṛṃśanmahāpuruṣalakṣaṇāni. aśītim (AdSPG II 127)",
    "K05adsp70-u:3133": " anuvyañjanāni mahābhāsaṃ pariniṣpādayati yat trisāhasramahāsāhasralokadhātūn avabhāsena spharati,",
    "K05adsp70-u:3134": " brahmasvaratāṃ pariniṣpādayati. yad eka svareṇa [f. 305b] daśadiglokadhātuṣu yathādhimuktānāṃ sattvānāṃ cetasaiva cetaḥparivitarkam ajñāya dharmaṃ deśayiṣyāmi iti.",
    "K05adsp70-u:3135": " bhagavān āha:",
    "K05adsp70-u:3136": " tat kiṃ manyase subhūte na tv ete dharmāḥ svapnopamāḥ pratiśrutkopamāḥ pratibhāsopamā. marīcyupamāḥ māyopamā nirmitopamāhye tvayā parikīrtitā?",
    "K05adsp70-u:3137": " āha: yady ete bhagavan dharmāḥ svapnopamāḥ pratiśrutkopamāḥ pratibhāsopamā. marīcyupamā māyopamā nirmitopamā,",
    "K05adsp70-u:3138": " tat kathaṃ bodhisattvo mahāsattvaḥ prajñāpāramitāyāṃ carati,",
    "K05adsp70-u:3139": " na hi bhagavan svapno bhūto na yāvan nirmitaḥ. na hi bhagavann abhūtena śakyaṃ dānapāramitāyāṃ",
    "K05adsp70-u:3140": " caratā śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ. prajñāpāramitāyāṃ",
    "K05adsp70-u:3141": " yāvad astādaśasv āveṇikeṣu buddhadharmeṣu caratā anuttarā samyaksaṃbodhir abhisaṃboddhuṃ.",
    "K05adsp70-u:3142": " bhagavān āha:",
    "K05adsp70-u:3143": " evam etat subhūte evam etat. na hy abhūtena śakyaṃ dānapāramitāyāṃ caratā. śīlapāramitāyāṃ",
    "K05adsp70-u:3144": " kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ. yāvad aṣṭādaśasv",
    "K05adsp70-u:3145": " āveṇikeṣu buddhadharmeṣu caratā anuttarā samyaksaṃbodhir abhisaṃboddhuṃ. sarva ete",
    "K05adsp70-u:3146": " dharmā abhisaṃskṛtā abhisaṃcetayitā. na hi śakyam abhisaṇiṣkṛtair abhisaṃcetayitair",
    "K05adsp70-u:3147": " dharmaiḥ sarvākārajñatām (AdSPG II 128)",
    "K05adsp70-u:3148": " anuprāptuṃ. api tu khalu subhūte sarva ete dharmā mārgāharaṇatāya saṃvartante mārgotpādāya na puna phalasya adhigamāya,",
    "K05adsp70-u:3149": " ya eṣāṃ dharmāṇām anutpāda aprādurbhāva alakṣaṇo 'pi saḥ. tad bodhisattvo mahāsattva",
    "K05adsp70-u:3150": " prathamacittotpādam upādāya yāvat tam eva kuśalan dharmam ārabhate. yadi vā dānapāramitāṃ",
    "K05adsp70-u:3151": " yadi vā śīlapāramitāṃ yadi vā kṣāntipāramitāṃ. yadi vā vīryapāramitāṃ yadi vā dhyānapāramitāṃ",
    "K05adsp70-u:3152": " yadi vā prajñāpāramitāṃ yadi vā dhyānāni yadi vā apramāṇāni yadi vā ārūpyasamāpattīr",
    "K05adsp70-u:3153": " yadi vā smṛtyupasthānāni yāvan mārgaṃ. yadi vā ādhyātmaśūnyatāṃ yāvad abhāvasvabhāvaśūnyatāṃ.",
    "K05adsp70-u:3154": " yadi vā vimokṣā navānupūrvasamāpattī yadi vā yāvad āveṇikabuddhadharmān. tat sarvaṃ",
    "K05adsp70-u:3155": " māyāgatam iti jānāti. na śakyam imān dharmān aparipūrya dānapāramitāṃ śīlapāramitāṃ",
    "K05adsp70-u:3156": " kṣāntipāramitāṃ vīryapāramitāṃ dhyānapāramitāṃ prajñāpāramitāṃ yāvad aṣṭādaśāveṇikān",
    "K05adsp70-u:3157": " buddhadharmān aparipūrya sattvān paripācayituṃ. tad bodhisattvo mahāsattva prajñāpāramitāyāṃ",
    "K05adsp70-u:3158": " caran yaṃ yam eva kuśalan dharmam ārabhate sarvaṃ taṃ svapnopamaṃ jānāti. yāvan nirmitopamaṃ",
    "K05adsp70-u:3159": " jānāti. sa prajñāpāramitāyāṃ caran yāvat sarvākārajñatāṃ svapnopamāṃ jānāti. yāvan",
    "K05adsp70-u:3160": " nirmitopamāṃ jānāti. te sarvasattvā svapne caranti iti jānāti. yāvan nirmite caranti",
    "K05adsp70-u:3161": " iti jānāti. tad bodhisattvo mahāsattva prajñāpāramitāyāñ caran. svapnopamān dharmān",
    "K05adsp70-u:3162": " abhāvato gṛhṇāti. yāvan gṛhītvā sarvākārajñatām anuprāpnoti. yāvan nirmitopamān dharmān",
    "K05adsp70-u:3163": " abhāvato gṛhṇāti. yāvan gṛhītvā sarvākārajñatām anuprāpnoti. agrāhyā ca prajñāpāramitā.",
    "K05adsp70-u:3164": " agrāhyā yāvad aṣṭādaśāveṇikā buddhadharmāḥ. tad bodhisattvo mahāsattva agrāhyāḥ sarvadharmā",
    "K05adsp70-u:3165": " iti viditvā anuttarāṃ samyaksaṃbodhiṃ prārthayati. tat kasya hetoḥ?",
    "K05adsp70-u:3166": " tathā hy agrāhyāḥ sarvadharmā avastukāḥ svapnopamāḥ yāvan nirmitopamā,",
    "K05adsp70-u:3167": " na ca agrāhyeṇa. [f. 306a] dharmeṇa agrāhyo dharmaḥ śakyam anuprāptuṃ,",
    "K05adsp70-u:3168": " anyatra sattvā imān dharmān na jānanti na paśyanti. (AdSPG II 129)",
    "K05adsp70-u:3169": " tad bodhisattvo mahāsattva sarvasattvānām arthāya anuttarasyai samyaksaṃbodhaye saṃpratiṣṭhate,",
    "K05adsp70-u:3170": " sa ca prathamacittotpādam upādāya yad dānaṃ dadāti. tat sarvasattvānāṃ kṛte. yac",
    "K05adsp70-u:3171": " chīlaṃ rakṣati yāṃ kṣāntiṃ bhāvayati yan vīryam ārabhate yad dhyānaṃ samāpadyate",
    "K05adsp70-u:3172": " yāṃ prajñāṃ bhāvayati tat sarvasattvānāṃ kṛte,",
    "K05adsp70-u:3173": " na punar ātmārthaṃ,",
    "K05adsp70-u:3174": " na ca bodhisattvo mahāsattvo 'nyasya kṛte 'nuttarasyai samyaksaṃbodhaye saṃpratiṣṭhate 'nyatra sarvasattvānāṃ kṛte,",
    "K05adsp70-u:3175": " sa prajñāpāramitāyāṃ caran ye asattve sattvasaṃjñayā sthitās anātmāny ātmasaṃjñayā",
    "K05adsp70-u:3176": " sthitā evaṃ jantumanujamānavapoṣapudgalakārakakārāpakasamutthāpakavedakavedayitriṣu.",
    "K05adsp70-u:3177": " yāvad ajānake jānakasaṃjñayā sthitā apaśyake paśyakasaṃjñayā sthitās tāṃ viparyāsān",
    "K05adsp70-u:3178": " vivecayati. viparyāsād vivecya. amṛte dhātau pratiṣṭḥāpayati. yatra pratiṣṭhāpitānāṃ",
    "K05adsp70-u:3179": " neme samudācārāḥ pravartante. ātmasaṃjñā yāvat kārakakārāpakasaṃjñā vā,",
    "K05adsp70-u:3180": " sa sarvāṇi imāni nimiñjitamanyitaspanditaprapañcitāni tyaktvā amanyamānena cetasā",
    "K05adsp70-u:3181": " bahulam upasaṃpadya viharati. anena subhūte upāyena bodhisattvo mahāsattvaḥ prajñāpāramitāyāṃ",
    "K05adsp70-u:3182": " carann ātmanā ca na kvacid dharme 'bhiniviśate. sarvasattvāṃś ca anabhiniveśe pratiṣṭhāpayati.",
    "K05adsp70-u:3183": " lokavyavahāreṇa. na puna paramārthena.",
    "K05adsp70-u:3184": " āha: yo bhagavaṃs tathāgatena dharmo 'bhisaṃbuddhaḥ,",
    "K05adsp70-u:3185": " kiṃ punaḥ sa lokavyavahāreṇa abhisaṃbuddhaḥ utaḥ paramārthena?",
    "K05adsp70-u:3186": " bhagavān āha:",
    "K05adsp70-u:3187": " lokavyavahāreṇa vyavahṛyate. ayaṃ tathāgatena dharmo 'bhisaṃbuddha iti. na punar atra kaścil labhyate. ayan dharmo 'nena dharmeṇa abhisaṃbuddha iti. tat kasya hetor?",
    "K05adsp70-u:3188": " upalaṃbho hy eṣa yaduta anena dharmeṇa ayan dharmo 'bhisaṃbuddha iti. na ca dvayena kācit prāptir na abhisamaya.",
    "K05adsp70-u:3189": " āha: yadi bhagavan na dvayena prāptir abhisamayaś ca,",
    "K05adsp70-u:3190": " kiṃ punar advayena prāptir abhisamayaś ca?",
    "K05adsp70-u:3191": " bhagavān āha:",
    "K05adsp70-u:3192": " na dvayena prāptir na abhisamayo na advayena prāptir abhisamayaś ca,",
    "K05adsp70-u:3193": " yathaivātra prāptir abhisamayaś ca. yatra na dvayaṃ na advayaṃ. tat kasya hetoḥ?",
    "K05adsp70-u:3194": " prapañca eṣa yadaiṣa prāptir eso 'bhisamaya. na ca dharmasamatāyāṃ prapañco 'sti. niṣprapañca hi dharmatā.",
    "K05adsp70-u:3195": " (AdSPG II 130)",
    "K05adsp70-u:3196": " āha: abhāvasvabhāvānāṃ bhagavan sarvadharmāṇāṃ kā dharmasamatā?",
    "K05adsp70-u:3197": " bhagavān āha:",
    "K05adsp70-u:3198": " eṣaivātra dharmasamatā yatra na bhāvo na abhāvo na svabhāvo na parikīrtanā,",
    "K05adsp70-u:3199": " na dharmasamatā parikīrtyate,",
    "K05adsp70-u:3200": " na ca anyaḥ kaścid dharma upalabhyate dharmasamatāyāṃ. sthāpayitvā sarvadharmavyativṛttā dharmasamatā,",
    "K05adsp70-u:3201": " agatir aviṣayo dharmasamatā. kasyacid bālasya vā āryasya vā.",
    "K05adsp70-u:3202": " āha: kiṃ punar bhagavaṃ dharmasamatā. tathāgatasya apy aviṣayaḥ?",
    "K05adsp70-u:3203": " bhagavān āha:",
    "K05adsp70-u:3204": " aviṣayaḥ subhūte. dharmasamatā. sarvāryāṇāṃ srotaāpannānāṃ vā sakṛdāgāmināṃ vā anāgāmināṃ vā. arhatāṃ vā. pratyekabuddhānāṃ vā bodhisattvānāṃ [f. 306b] vā tathāgatasya apy aviṣaya.",
    "K05adsp70-u:3205": " āha: na punar bhagavaṃ sarvadharmaviṣayavaśavarttī tathāgato 'rhan samyaksaṃbuddhaḥ?",
    "K05adsp70-u:3206": " bhagavān āha:",
    "K05adsp70-u:3207": " syāt sarvadharmaviṣayavaśavarttī tathāgato 'rhan samyaksaṃbuddho,",
    "K05adsp70-u:3208": " yady anyā dharmasamatā syād anyas tathāgato 'rhan samyaksaṃbuddho,",
    "K05adsp70-u:3209": " yā ca subhūte pṛthagjanānāṃ dharmasamatā yā ca srotaāpannānāṃ yā ca sakṛdāgāmināṃ",
    "K05adsp70-u:3210": " yā ca anāgāmināṃ yā ca arhatāṃ yā ca pratyekabuddhānāṃ yā ca bodhisattvānāṃ yā ca",
    "K05adsp70-u:3211": " tathāgatānām dharmasamatā ekasamatā sā,",
    "K05adsp70-u:3212": " samatāyāṃś ca na kiñcin nānākaraṇaṃ,",
    "K05adsp70-u:3213": " yā ca pṛthagjanānāṃ samatā yā ca sarvāryāṇāṃ samatā ekasamatā sā,",
    "K05adsp70-u:3214": " naikasamatāyāṃ dvayam asty ayaṃ pṛthagjano 'yaṃ yāvat tathāgato 'rhan samyaksaṃbuddha iti. sarva ete dharmā. samatāyāṃ nopalabhyante.",
    "K05adsp70-u:3215": " āha: yadi bhagavan sarvadharmasamatāyāṃ sarva ete dharmā nopalabhyante. ayaṃ pṛthagjano",
    "K05adsp70-u:3216": " 'yaṃ srotaāpanno 'yaṃ sakṛdāgāmy ayam anāgāmy ayam arhann ayaṃ pratyekabuddhaḥ ayaṃ",
    "K05adsp70-u:3217": " bodhisattvo 'yaṃ tathāgato 'rhan samyaksaṃbuddhaḥ. evaṃ saty aviśeṣo bhaviṣyati.",
    "K05adsp70-u:3218": " pṛthagjanānāṃ srotaāpannānāṃ ca sakṛdāgāmināṃ ca anāgāmināṃ ca arhatāṃ ca pratyekabuddhānāṃ",
    "K05adsp70-u:3219": " ca bodhisattvānāṃ ca tathāgatānāṃ ca arhatāṃ samyaksaṃbuddhānāṃ.",
    "K05adsp70-u:3220": " bhagavān āha:",
    "K05adsp70-u:3221": " evam eta subhūte evam etad. aviśeṣaḥ sarvadharmasamatāyāṃ (AdSPG II 131)",
    "K05adsp70-u:3222": " pṛthagjanānāṃ yāvat tathāgatānāṃ ca arhatāṃ samyaksaṃbuddhānāṃ.",
    "K05adsp70-u:3223": " āha: yadi bhagavann aviśeṣaḥ pṛthagjanānāṃ yāvat tathāgatānāṃ ca arhatāṃ samyaksaṃbuddhānāṃ,",
    "K05adsp70-u:3224": " tat kuta eṣāṃ bhagavaṃs trayāṇāṃ ratnānāṃ loke prādurbhāvo bhavati. buddharatmasya dharmaratnasya saṃgharatnasya?",
    "K05adsp70-u:3225": " bhagavān āha:",
    "K05adsp70-u:3226": " tat kiṃ manyase subhūte anyad buddharatnam anyad dharmaratnam anyat saṃgharatnam anyā dharmasamatā?",
    "K05adsp70-u:3227": " āha: yathā ahaṃ bhagavato bhāṣitasya artham ājānāmi na anyad buddharatnam anyad dharmaratnam",
    "K05adsp70-u:3228": " anyat saṃgharatnam anyā dharmasamatā. yad eva bhagavaṃ buddharatnaṃ yad eva dharmaratnaṃ",
    "K05adsp70-u:3229": " yad eva saṃgharatnaṃ saiva dharmasamatā,",
    "K05adsp70-u:3230": " sarva ete dharmā na saṃyuktā na visaṃyuktā arūpiṇo 'nidarśanā apratighā ekalaksaṇā. yaduta alakṣaṇās,",
    "K05adsp70-u:3231": " tat punar kathaṃ bhagavan eṣām alakṣaṇānāṃ dharmāṇāṃ vyavasthānaṃ karoty ayaṃ pṛthagjano",
    "K05adsp70-u:3232": " ayaṃ srotaāpannaḥ ayaṃ sakṛdāgāmī ayam anāgāmī ayam arhann ayaṃ pratyekabuddhaḥ ayaṃ",
    "K05adsp70-u:3233": " bodhisattvo 'yaṃ tathāgato 'rhan samyaksaṃbuddhaḥ?",
    "K05adsp70-u:3234": " bhagavān āha:",
    "K05adsp70-u:3235": " evam etat subhūte evam etat,",
    "K05adsp70-u:3236": " tathāgatasyaiṣa viṣayaḥ tathāgatasyaiṣa puruṣakāro yad alaksaṇānāṃ dharmāṇāṃ vyavasthānaṃ",
    "K05adsp70-u:3237": " karoti. tat kiṃ manyase subhūte yadi tathāgato 'rhan samyaksaṃbuddho bodhiṃ na abhisaṃbhotsyata.",
    "K05adsp70-u:3238": " anabhisaṃbudhya dharmāṇāṃ vyavasthānaṃ nākariṣyād,",
    "K05adsp70-u:3239": " api nu narakā vā prajñāsyante tiryagyonir vā yamaloka vā. devā vā manuṣyā vā. cāturmahārājakāyikā",
    "K05adsp70-u:3240": " vā yāvat paranirmitavaśavarttino vā brahmakāyikā vā yāvan naivasaṃjñānāsaṃjñāyatanasamāpattir",
    "K05adsp70-u:3241": " vā smṛtyupasthānāni vā yāvad āryāṣṭāṅgo mārgaḥ trīṇi vimokṣamukhāny aṣṭau vimokṣā",
    "K05adsp70-u:3242": " navānupūrvasamāpattaya adhyātmaśūnyatā bahirdhāśūnyatā. adhyātmabahirdhāśūnyatā yāvat",
    "K05adsp70-u:3243": " svalakṣaṇaśūnyatā yāvad aṣṭādaśāveṇikā buddhadharmāḥ prajñāsyante?",
    "K05adsp70-u:3244": " āha: no prajñāsyante bhagavan. [f. 307a]",
    "K05adsp70-u:3245": " (AdSPG II 132)",
    "K05adsp70-u:3246": " bhagavān āha:",
    "K05adsp70-u:3247": " tasmāt tarhi subhūte tathāgatasyaiṣa puruṣakāro yo dharmasamatāyā ca na calati dharmāṇāṃ ca vyavasthānaṃ karoti.",
    "K05adsp70-u:3248": " āha: kiṃ punar bhagavaṃ yathā caiva tathāgato dharmasamatāyāś ca na calati. tathaiva",
    "K05adsp70-u:3249": " pṛthagjanā na calanti. tathaiva srotaāpannā na calanti. tathaiva yāvat pratyekabuddhā",
    "K05adsp70-u:3250": " na calanti. tathaiva yāvad bodhisattvā na calanti.",
    "K05adsp70-u:3251": " bhagavān āha:",
    "K05adsp70-u:3252": " evam etat subhūte evam etat. sarvadharmā subhūte dharmasamatāyā na calanti. na vivantante. tat kasya hetoḥ?",
    "K05adsp70-u:3253": " yaiva tathāgatānām arhatāṃ samyaksaṃbuddhānāṃ tathatā avitathatā ananyatathatā dharmatā dharmadhātur dharmasthititā dharmaniyāmatā bhūtakoṭir,",
    "K05adsp70-u:3254": " saiva bālapṛthagjanānāṃ tathatā yāvad bhūtakoṭir,",
    "K05adsp70-u:3255": " saiva śraddhānusāriṇāṃ dharmānuṣāriṇām aṣṭamakānāṃ srotaāpannānāṃ yāvad bodhisattvānāṃ",
    "K05adsp70-u:3256": " mahāsattvānāṃ tathatā yāvad bhūtakoṭir. sarva ete dharmā dharmasamatāṃ na vyativarttante. tat kasya hetoḥ?",
    "K05adsp70-u:3257": " tathā hi yā teṣāṃ tathatā yāvad bhūtakoṭi nānyā teṣāṃ dharmasamatāyā.",
    "K05adsp70-u:3258": " āha: yadi bhagavan yaiva dharmasamatā pṛthagjanānāṃ saiva srotaāpannānāṃ sakṛdāgāminām",
    "K05adsp70-u:3259": " anāgāminām arhatāṃ pratyekabuddhānāṃ bodhisattvānāṃ saiva dharmasamatā tathāgatānām",
    "K05adsp70-u:3260": " arhatāṃ samyaksaṃbuddhānāṃ,",
    "K05adsp70-u:3261": " ya ime bhagavaṃ vilakṣaṇās dharmās tadyathedaṃ rūpaṃ vedanā saṃjñā saṃskārā vijñānaṃ,",
    "K05adsp70-u:3262": " anyā rūpasya dharmatā anyā vedanāyā anyā saṃjñāyā anyā saṃskārāṇām anyā vijñānasya anyā cakṣuṣo dharmatā anyā srotrasya anyā ghrāṇasya anyā jivhāyā anyā kāyasya anyā manasaḥ,",
    "K05adsp70-u:3263": " anyā pṛthivīdhātor anyā abdhātor anyā tejodhātor anyā vāyudhātor anyā ākāśadhātor",
    "K05adsp70-u:3264": " anyā vijñānadhātor anyā rāgasya dharmatā anyā dveṣasya anyā mohasya anyā dṛṣṭikṛtānām",
    "K05adsp70-u:3265": " anyā dhyānānām anyā apramāṇānām anyā ārūpyasamāpattīnām anyā smṛtyupasthānānām anyā",
    "K05adsp70-u:3266": " yāvad āryāṣṭāṅgasya mārgasya anyā śūnyatāyā anyā ānimittasya anyā apraṇihitasya anyā",
    "K05adsp70-u:3267": " ādhyātmaśūnyatāyā anyā yāvad abhāvasvabhāvaśūnyatāyā anyā vimokṣāṇām anyā anupūrvasamāpattīnām",
    "K05adsp70-u:3268": " anyā balānām anyā vaiśāradyānām anyā pratisaṃvidām anyā mahāmaitryām anyā mahākaruṇāyā",
    "K05adsp70-u:3269": " anyā āveṇikabuddhadharmāṇāṃ (AdSPG II 133)",
    "K05adsp70-u:3270": " dharmatā anyā saṃskṛtadhātor anyā asaṃskṛtadhātor dharmatā,",
    "K05adsp70-u:3271": " kathaṃ bhagavann evaṃ vilaksaṇānāṃ dharmāṇāṃ dharmatā ekalakṣaṇā bhavati?",
    "K05adsp70-u:3272": " kathaṃ punar dharmāṇāṃ vyavasthānaṃ bhavati?",
    "K05adsp70-u:3273": " kutra vyavasthāya bodhisattvo mahāsattva prajñāpāramitāyāṃ caran dharmāṇāṃ nānātvaṃ karoti?",
    "K05adsp70-u:3274": " na ca akṛtvā dharmanānātvaṃ śakyaṃ bodhisattvena mahāsattvena prajñāpāramitāyāṃ carituṃ.",
    "K05adsp70-u:3275": " kathaṃ ca prajñāpāramitāyāṃ caran bodhisattvo mahāsattvo bhūmer bhūmiṃ saṃkrāmati",
    "K05adsp70-u:3276": " nyāmaṃ ca avakrāmati. yayā nyāmāvakrantyā śrāvakapratyekabuddhabhūmī atikrāmati.",
    "K05adsp70-u:3277": " atikramya abhijñā paripūrayati. yābhir abhijñābhir vikrīḍamāno dānapāramitāṃ paripūrayec",
    "K05adsp70-u:3278": " chīlapāramitāṃ kṣāntipāramitāṃ vīryapāramitāṃ samādhipāramitāṃ paripūrayed vikrīḍan",
    "K05adsp70-u:3279": " buddhakṣetrād buddhakṣetraṃ saṃkrāmati buddhān bhagavataḥ paryupāsinaḥ,",
    "K05adsp70-u:3280": " teṣu ca kuśalamūlam avaropayati. yena kuśalamūlena sarvasattvān paripācayati. buddhakṣetraṃ ca parigṛhṇāti.",
    "K05adsp70-u:3281": " evam ukte bhagavān āyuṣmantaṃ subhūtim etad avocat:",
    "K05adsp70-u:3282": " yat punaḥ subhūtir evam āha. yadi yaiva sarvadharmāṇāṃ samatā saiva pṛthagjanānāṃ",
    "K05adsp70-u:3283": " dharmasamatā saiva srotaāpannānāṃ dharmasamatā yāvat saiva tathāgatānām arhatāṃ samyaksaṃbuddhānāṃ",
    "K05adsp70-u:3284": " dharmasamatā. vilaksaṇānāṃ dharmāṇāṃ dharmasamatā katham ekalakṣaṇā yukteti?",
    "K05adsp70-u:3285": " tat kiṃ manyase subhūte yā rūpasya [f. 307b] dharmatā nanu śūnyataiva sā. yā tathāgatānāṃ dharmatā nanu śūnyataiva sā?",
    "K05adsp70-u:3286": " āha: śūnyataiva bhagavaṃ.",
    "K05adsp70-u:3287": " bhagavān āha:",
    "K05adsp70-u:3288": " tat kiṃ manyase subhūte śūnyatāyāṃ vilakṣaṇā dharmā upalabhyante,",
    "K05adsp70-u:3289": " yat rūpasya vilaksaṇaṃ vedanāyā saṃjñāyā yat saṃskārāṇāṃ yad vijñānasya yāvad yat tathāgatasya lakṣaṇaṃ?",
    "K05adsp70-u:3290": " āha: no bhagavaṃ.",
    "K05adsp70-u:3291": " bhagavān āha:",
    "K05adsp70-u:3292": " tad anena te subhūte paryāyeṇaivaṃ veditavyaṃ. yā dharmāṇāṃ dharmatā tatra na pṛthagjanā nānyatra pṛthagjanena. yāvan na tathāgato nānyatra",
    "K05adsp70-u:3293": " (VIII 5,26) āha: kiṃ punar eṣā dharmatā saṃskṛtā atha asaṃskṛtā?",
    "K05adsp70-u:3294": " bhagavān āha:",
    "K05adsp70-u:3295": " na saṃskṛtā na asaṃskṛtā,",
    "K05adsp70-u:3296": " na ca saṃskṛta. vyatirikeṇa (AdSPG II 134)",
    "K05adsp70-u:3297": " asaṃskṛtaṃ labhyate. na ca asaṃskṛtavyatirikeṇa saṃskṛtam upalabhyate. iti hi subhūte",
    "K05adsp70-u:3298": " yaś ca saṃskṛtadhātur yaś ca asaṃskṛtadhātur ubhāv etau dharmau na saṃyuktau na visaṃyuktāv",
    "K05adsp70-u:3299": " arūpiṇāv nidarśanāv apratighāv ekalakṣaṇau yaduta alakṣaṇau,",
    "K05adsp70-u:3300": " tat punas tathāgato lokavyavahāreṇa vyāhārati. na punaḥ paramārthena. na ca paramārthe",
    "K05adsp70-u:3301": " kaścit kāyasaṃskāro vāksaṃskāro vā manaḥsaṃskāro vā. na ca anyatra kāyasaṃskārān",
    "K05adsp70-u:3302": " na anyatra vāksaṃskārān na anyatra manaḥsaṃskārāt paramārtha upalabhyate. yaiṣān",
    "K05adsp70-u:3303": " dharmāṇāṃ saṃskṛta asaṃskṛtānāṃ samatā sa paramārthaḥ,",
    "K05adsp70-u:3304": " tad bodhisattvo mahāsattva prajñāpāramitāyāṃ caran paramārthā ca na calati. bodhisattvakāryaṃ ca karoti. ((81))",
    "K05adsp70-u:3305": " parivarta 82.",
    "K05adsp70-u:3306": " athāyuṣmān subhūtir bhagavantam etad avocat:",
    "K05adsp70-u:3307": " yadi bhagavaṃ sarvadharmasamatā prakṛtiśūnyā,",
    "K05adsp70-u:3308": " tan na kasyacid dharmasya kiṃcit karoti. ākiṃcaneṣu vā niṣkiṃcaneṣu vā dharmeṣu kathaṃ",
    "K05adsp70-u:3309": " bodhisattvo mahāsattvaḥ prajñāpāramitāyāṃ caran paramārthāc ca na calati. sarvasattvānāṃ",
    "K05adsp70-u:3310": " ca kāryaṃ karoti. dānena priyavacanena arthakriyayā samānārthatayā ca?",
    "K05adsp70-u:3311": " bhagavān āha:",
    "K05adsp70-u:3312": " evam etat subhūte evam etat tathā yathā bhāṣase. yac chūnyatā na sā kasyacit kiṃcit",
    "K05adsp70-u:3313": " karoti. nākiṃcit. yadi subhūte ye te sattvāḥ svayam eva śūnyatāṃ jānīyur neyan tathāgatasya",
    "K05adsp70-u:3314": " tathāgatavṛṣabhitā bhavet. yac chūnyatāyāś ca na calati. sattvāṃś ca ātmasaṃjñāyā",
    "K05adsp70-u:3315": " vivecayati vivecya śūnyatāyā mocayati saṃsārāt. evaṃ sattvasaṃjñāyā yāvat kārakasaṃjñāyā",
    "K05adsp70-u:3316": " rūpasaṃjñāyā yāvad vijñānasaṃjñāyā cakṣuḥsaṃjñāyā yāvan manaḥsaṃjñāyā pṛthivīdhātusaṃjñāyā",
    "K05adsp70-u:3317": " yāvad vijñānadhātusaṃjñāyā saṃskṛtadhātusaṃjñāyā vivecayati. vivecya asaṃskṛtadhātau",
    "K05adsp70-u:3318": " pratiṣṭhāpayati. sa ca asaṃskṛtadhātuḥ śūnyaḥ.",
    "K05adsp70-u:3319": " (AdSPG II 135)",
    "K05adsp70-u:3320": " (VIII 5,27) āha: kena śūnyaḥ?",
    "K05adsp70-u:3321": " bhagavān āha:",
    "K05adsp70-u:3322": " sarvasaṃjñābhiḥ śūnyaḥ. api tu khalu subhūte yo nirmito 'nyan nirmitaṃ nirmīyeta api nu tasya kiṃcid vastv asti yan na śūnyatā?",
    "K05adsp70-u:3323": " āha: no hīdaṃ bhagavaṃ yan na nirmitasya. kiṃcid vastv asti yan na śūnyatā. yā ca",
    "K05adsp70-u:3324": " śūnyatā yaś ca nirmita ubhāv etau dharmau na saṃyuktau na visaṃyuktāv ubhāv etau",
    "K05adsp70-u:3325": " śūnyatāyā śūnyau. tat kiṃ vinigūhitam iyaṃ śūnyatā ayaṃ nirmitaḥ. tat kasya hetoḥ?",
    "K05adsp70-u:3326": " tathāpy ubhayam etac chūnyatāyāṃ nopalabhyante iyaṃ śūnyatā ayaṃ nirmita iti.",
    "K05adsp70-u:3327": " bhagavān āha:",
    "K05adsp70-u:3328": " nāsti subhūte rūpaṃ vā vedanā vā saṃjñā vā saṃskārā vā vijñānaṃ vā yāvan nirmitaṃ. yan na anirmitaṃ.",
    "K05adsp70-u:3329": " āha: yadi bhagavann ime laukikā dharmā nirmitā,",
    "K05adsp70-u:3330": " api nv ime lokottarā dharmāḥ nirmitā yaduta catvāri smṛtyupasthānāni catvān samyakprahāṇāni. catvārardhipādā. pañcendriyāṇi pañcabalāni. [f.",
    "K05adsp70-u:3331": " trīṇi vimokṣamukhāni daśatathāgatabalāni catvāri vaiśāradyāni catasraḥ pratisaṃvido mahāmaitrī mahākaruṇām aṣṭādaśāveṇika buddhadharmā,",
    "K05adsp70-u:3332": " teṣāṃ ca phalaṃ yena teṣāṃ pudgalānāṃ prajñaptiḥ,",
    "K05adsp70-u:3333": " srotaāpannaḥ sakṛdāgāmy anāgāmy arhan pratyekabuddhaḥs tathāgato 'rhan samyaksaṃbuddhaḥ api nv ime dharmā nirmitā?",
    "K05adsp70-u:3334": " bhagavān āha:",
    "K05adsp70-u:3335": " yat punaḥ subhūte sarvadharmā nirmitā,",
    "K05adsp70-u:3336": " tatra kaścic chrāvaka nirmitaḥ kaścit pratyekabuddha nirmitaḥ kaścid bodhisattva nirmitaḥ kaścit tathāgata nirmitaḥ kaścit kleśa nirmitaḥ (AdSPG II 136)",
    "K05adsp70-u:3337": " kaścit karma nirmitaḥ,",
    "K05adsp70-u:3338": " anena subhūte paryāyeṇa sarvadharmā nirmitopamā.",
    "K05adsp70-u:3339": " āha: yat punar idaṃ bhagavan prahāṇaṃ. srotaāpattiphalaṃ yāvad arhattvaṃ,",
    "K05adsp70-u:3340": " api nv ete dharmā. nirmitāḥ,",
    "K05adsp70-u:3341": " pratyekabuddhabhūmir vā buddhabhūmir vā sarvavāsanānusandhiprahāṇāṃ. api nv ete dharmā nirmitā?",
    "K05adsp70-u:3342": " bhagavān āha:",
    "K05adsp70-u:3343": " kecit subhūte dharmā,",
    "K05adsp70-u:3344": " uṭṭhāpitā vā nirodhitā vā,",
    "K05adsp70-u:3345": " sarve 'te nirmitā.",
    "K05adsp70-u:3346": " āha: katamo bhagavan dharmo yo na nirmitaḥ?",
    "K05adsp70-u:3347": " bhagavān āha:",
    "K05adsp70-u:3348": " yasya notpādo na nirodhaḥ sa na nirmitaḥ.",
    "K05adsp70-u:3349": " āha: sa punaḥ katamaḥ?",
    "K05adsp70-u:3350": " bhagavān āha:",
    "K05adsp70-u:3351": " asaṃmoṣadharmanirvāṇasamayaṃ dharmo na nirmitaḥ.",
    "K05adsp70-u:3352": " āha: yat punar bhagavatoktaṃ śūnyatāyāś ca na calati. na ca dvayenopalabhyate na ca kaścid dharmo yo na śūnyatā. tasmād bhagavann asaṃmoṣadharmanirvāṇaṃ nirmitaṃ bhaviṣyati.",
    "K05adsp70-u:3353": " bhagavān āha:",
    "K05adsp70-u:3354": " evam etat subhūte evam etat,",
    "K05adsp70-u:3355": " sarvadharmāḥ subhūte svabhāvaśūnyāḥ,",
    "K05adsp70-u:3356": " te na śrāvakaiḥ kṛtā na pratyekabuddhair na bodhisattvair mahāsattvair na tathāgatair arhadbhiḥ samyaksaṃbuddhaiḥ kṛtāḥ,",
    "K05adsp70-u:3357": " yā ca svalakṣaṇaśūnyatā tan nirvāṇaṃ.",
    "K05adsp70-u:3358": " subhūtir āha:",
    "K05adsp70-u:3359": " ādikarmiko bhagavaṃ pudgalaḥ katham avavaditavyaḥ katham anuśātivyaḥ yat svabhāvaśūnyatāṃ jānīyāt?",
    "K05adsp70-u:3360": " bhagavān āha:",
    "K05adsp70-u:3361": " kiṃ punaḥ subhūte pūrvaṃ bhāvo 'bhūt paścād abhāvo bhaviṣyati iti. nātra subhūte bhāvo na abhāvo na svabhāvo na parabhāvaḥ. kuta eva svabhāvaśūnyatā",
    "K05adsp70-u:3362": " // prajñāpāramitāyām akopyadharmatānirdeśaparivartaḥ dvyāśītamaḥ samāptaḥ //"
}