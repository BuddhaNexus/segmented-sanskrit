{
  "K10sf90_sc:0": "Śroṇasūtra (2nd)",
  "K10sf90_sc:1": "rājagṛhe nidānam /",
  "K10sf90_sc:2": "atha śroṇo gṛhapatiputro divādinam eva jaṁghāvihāreṇānucaṁkramyamāṇo ’nuvicaran pādābhyām",
  "K10sf90_sc:3": "eva gṛdhrakūṭaparvatam abhiruhya yenāyuṣmāṁc chāriputras tenopasaṁkrānta / upasaṁkramyāyuṣmanaḥ",
  "K10sf90_sc:4": "śāriputrasya pādau śirasā vanditvaikānte niṣaṇṇaḥ / ekānte niṣaṇṇaṁ śroṇaṁ gṛhapatiputram",
  "K10sf90_sc:5": "āyusmāṁc chāriputra idam avocat /",
  "K10sf90_sc:6": "ye ke cic chroṇa śramaṇā vā brāhmaṇā vā rūpaṁ yathābhūtaṁ na prajānanti rūpasamudayaṁ",
  "K10sf90_sc:7": "rūpanirodhaṁ rūpanirodhagāminīṁ pratipadaṁ yathābhūtaṁ na prajānanty abhavyās te",
  "K10sf90_sc:8": "śroṇa śramaṇā vā brāhmaṇā vā tad rūpaṁ parijñātuṁ /",
  "K10sf90_sc:9": "ye ke cic chroṇa śramaṇā vā brāhmaṇā vā vedanāṁ saṁjñām saṁskārān vijñānaṁ yathābhūtaṁ",
  "K10sf90_sc:10": "na prajānanti vijñānasamudayaṁ vijñānanirodhaṁ vijñānanirodhagāminīṁ pratipadaṁ yathābhūtaṁ",
  "K10sf90_sc:11": "na prajānanty abhavyās te śroṇa śramaṇā vā brāhmaṇā vā tad vijñānaṁ parijñātuṁ /",
  "K10sf90_sc:12": "ye tu ke cic chroṇa śramaṇā vā brāhmaṇā vā rūpaṁ yathābhūtaṁ prajānanti / rūpasamudayaṁ",
  "K10sf90_sc:13": "rūpanirodhaṁ rūpanirodhagāminīṁ pratipadaṁ yathābhūtaṁ prajānanti / bhavyās te śroṇa",
  "K10sf90_sc:14": "śramaṇā vā brāhmaṇā vā tad rūpaṁ parijñātum /",
  "K10sf90_sc:15": "ye tu ke cic chroṇa śramaṇā vā brāhmaṇā vā vedanāṁ saṁjñāṁ saṁskārān vijñānaṁ yathābhūtaṁ",
  "K10sf90_sc:16": "prajānanti vijñānasamudayaṁ vijñānanirodhaṁ vijñānanirodhagāminīṁ pratipadaṁ yathābhūtaṁ",
  "K10sf90_sc:17": "prajānanti bhavyās te śroṇa śramaṇā vā brāhmaṇā vā tad vijñānaṁ parijñātum /",
  "K10sf90_sc:18": "kiṁ manyase śroṇa rūpaṁ nityaṁ vā anityaṁ vā /",
  "K10sf90_sc:19": "anityam idaṁ bhadanta śāriputra …"
}