{
    "T02n2988u_001:0": " śrīmadindrabhūtiviracitā Jñānasiddhiḥ |",
    "T02n2988u_001:1": " prathamaḥ paricchedaḥ ||",
    "T02n2988u_001:2": " namo vajrasattvāya |",
    "T02n2988u_001:3": " praṇipatya jagannāthaṁ sarvajinavarārcitam |",
    "T02n2988u_001:4": " sarvabuddhamayaṁ siddhivyāpinaṁ gaganopamam || 1 ||",
    "T02n2988u_001:6": " sarvadaṁ sarvasattvebhyaḥ sarvajñaṁ varavajriṇam |",
    "T02n2988u_001:7": " bhaktyā'haṁ sarvabhāvena vakṣye tatsādhanaṁ param || 2 ||",
    "T02n2988u_001:9": " aśeṣayogatantroktaṁ vajrayānamanuttaram |",
    "T02n2988u_001:10": " ye na jānanti muḍhāste bhramantīha bhavārṇave || 3 ||",
    "T02n2988u_001:12": " ye tu sattvāḥ samāruḍhāḥ sarvasaṅkalpavarjitāḥ |",
    "T02n2988u_001:13": " te spṛśanti parāṁ bodhiṁ janmanīhaiva sādhakāḥ || 4 ||",
    "T02n2988u_001:15": " mudrāmaṇḍalamantrādyairjāpabhāvanatatparaiḥ |",
    "T02n2988u_001:16": " naiva siddhiṁ parāṁ yānti kalpāsaṅkhyeyakoṭibhiḥ || 5 ||",
    "T02n2988u_001:18": " rūpayauvanasampatterbhogaiśvaryabalasya ca janmagotrapravṛttasya na citte mānamudvahet || 6 ||",
    "T02n2988u_001:20": " (1) matimān paṇḍito'smīti sarvaśilpakalāsu ca |",
    "T02n2988u_001:21": " kuśalaḥ pārthivaścāhamiti citte na yojayet || 7 ||",
    "T02n2988u_001:23": " śīlavān śrutavān vīro [rūpā] dyairapi saṁyutaḥ |",
    "T02n2988u_001:24": " [svamukteḥ] paramukteśca nātmānamupalabhyate || 8 ||",
    "T02n2988u_001:26": " sarvasattvamanovyāpī vajrasattvaḥ svayaṁ sthitaḥ |",
    "T02n2988u_001:27": " iti sañcintya yogātmā na kañcidavakalpayet || 9 ||",
    "T02n2988u_001:29": " bālā mūrkhā daridraśca duḥśīlā rogapīḍitāḥ |",
    "T02n2988u_001:30": " evamādyairanekaiśca saṁyuktān nāvamānayet || 10 ||",
    "T02n2988u_001:32": " bhakto ratnatraye śrāddho bodhicittavibhūṣitaḥ |",
    "T02n2988u_001:33": " sarvasattvānukampī ca samayī saṁvare sthitaḥ || 11 ||",
    "T02n2988u_001:35": " śuṣkalohitamāṁsaṁ ca bodhicittavimiśritam |",
    "T02n2988u_001:36": " mahodakasamāyuktaṁ bhakṣayet tattvavit sadā || 12 ||",
    "T02n2988u_001:38": " naraśvahayagodīpaṁ kariṇāṁ gardabhasya ca |",
    "T02n2988u_001:39": " bhakṣayet tattvasiddhyarthaṁ sarvasaṅkalpavarjitam || 13 ||",
    "T02n2988u_001:41": " ghātayet tribhavo[tpattiṁ] paravittāni hārayet |",
    "T02n2988u_001:42": " kāmayet paradārānvai mṛṣāvādamudīrayet || 14 ||",
    "T02n2988u_001:44": " karmaṇā yena vai sattvāḥ kalpakoṭiśatānyapi |",
    "T02n2988u_001:45": " pacyante narake ghore tena yogī vimucyate || 15 ||",
    "T02n2988u_001:47": " mahopāyasamāyukto yogī lokārthakārakaḥ |",
    "T02n2988u_001:48": " [nākāryaṁ] vidyate tasya sarvasattvajugupsitam || 16 ||",
    "T02n2988u_001:50": " (2) prajñopāyasamāyogāt nāsti pāpaṁ prakīrttitam |",
    "T02n2988u_001:51": " ityuvāca svayaṁ vajrī vajrasattvavikurvitaḥ || 17 ||",
    "T02n2988u_001:53": " bhakṣābhakṣyavinirmuktaḥ peyāpeya vivarjitaḥ |",
    "T02n2988u_001:54": " gamyāgamyavinirmukto bhaved yogī samāhitaḥ || 18 ||",
    "T02n2988u_001:56": " pratītyotpannasadbhāvān sarvabhāvān vicārayet |",
    "T02n2988u_001:57": " gatāgativinirmukto['nupapannān] nirātmakān || 19 ||",
    "T02n2988u_001:59": " māyopamādidṛṣṭāntairyojyate pratijānatā |",
    "T02n2988u_001:60": " ahaṁ mama vikalpaṁ ca na kuryād yogatattvavit || 20 ||",
    "T02n2988u_001:62": " sarvavyāpī mahāvajraḥ sarvākāśapratiṣṭhitaḥ |",
    "T02n2988u_001:63": " sarvasattvamanovyāpī sarvapuṇyamahodayaḥ || 21 ||",
    "T02n2988u_001:65": " anyonyavyāpako vajraḥ sarvavit lokanāyakaḥ |",
    "T02n2988u_001:66": " eṣa vajradharo rājā sarvamantreṣu varṇitaḥ || 22 ||",
    "T02n2988u_001:68": " guruprasādo yasyāsti sa labhet tattvamuttamam |",
    "T02n2988u_001:69": " anyathā kliśyate bālaḥ cirakālavimohitaḥ || 23 ||",
    "T02n2988u_001:71": " gururbuddho bhaved dharmaḥ saṅghaścāpi sa eva hi |",
    "T02n2988u_001:72": " prasādād jñāyate tasya yasya ratnatrayaṁ varam || 24 ||",
    "T02n2988u_001:74": " ajñānatimirāndhānāmeṣa mārgapradarśakaḥ |",
    "T02n2988u_001:75": " sa bhavet sarvasaukhyāgryaḥ sarvakāmapradāyakaḥ || 25 ||",
    "T02n2988u_001:77": " dharmagambhīraniṣṭhātmā viviktakaruṇātmakaḥ |",
    "T02n2988u_001:78": " ratnatrayapratiṣṭhārthī dharmadāne nirāmiṣaḥ || 26 ||",
    "T02n2988u_001:80": " (3) sa guruḥ śiṣyasadgrāhī sarvabuddhānukārakaḥ |",
    "T02n2988u_001:81": " ityuvāca jagannātho nānye vai guravaḥ smṛtāḥ || 27 ||",
    "T02n2988u_001:83": " yasmānna tatsamo hyasti pūjanīyo mahāmuniḥ |",
    "T02n2988u_001:84": " tasmāt sarvaprayatnena pūjayed guruvaraṁ vratī || 28 ||",
    "T02n2988u_001:86": " tatsamo vidyate loke mānyo na tribhave janaḥ |",
    "T02n2988u_001:87": " vajrasattvaḥ svayaṁ loke sarvasampattaye sthitaḥ || 29 ||",
    "T02n2988u_001:89": " ārādhyo'nekadhā śiṣyaiḥ satsampadamabhīipsubhiḥ |",
    "T02n2988u_001:90": " akṣīṇa puṇyakāmaiśca sarvavighnavināyakaiḥ || 30 ||",
    "T02n2988u_001:92": " sarveṣāṁ samayānāṁ hi samayo'yaṁ niruttaraḥ |",
    "T02n2988u_001:93": " rakṣyo'yaṁ bhavatā nityaṁ sarvasa[mpatpra]dāyakaḥ || 31 ||",
    "T02n2988u_001:95": " labdhuṁ jñānavaraṁ divyaṁ sarvasaṅkalpavarjitam |",
    "T02n2988u_001:96": " vajrajñānābhiṣikto hi sādhayed bodhimuttamām || 32 ||",
    "T02n2988u_001:98": " samyag jñānasamāyukto lekhyamṛṇmayamaṇḍale |",
    "T02n2988u_001:99": " gṛhṇīyādabhiṣekaṁ cet samāyād bhraśyate hyasau || 33 ||",
    "T02n2988u_001:101": " samayabhraṁ[śato] duḥkhaṁ kāyikaṁ mānasaṁ tathā |",
    "T02n2988u_001:102": " arthanāśo bhavet tasya maraṇaṁ śīghrameva ca || 34 ||",
    "T02n2988u_001:104": " mṛte ca nārakaṁ duḥkhaṁ kalpakoṭiśatānyapi |",
    "T02n2988u_001:105": " anubhūya ya dottiṣṭhet cāṇḍāle hīnaje kule || 35 ||",
    "T02n2988u_001:107": " (4) utpadyate sa mūḍhātmā muko vā vikalo'thavā ||",
    "T02n2988u_001:108": " jātyandho hi bhaved jāto jātau jātau ma saṁśayaḥ || 36 ||",
    "T02n2988u_001:110": " sarvatāthāgataṁ jñānaṁ vajrayānamiti smṛtam |",
    "T02n2988u_001:111": " tenābhiṣikto matimān abhiṣikto'bhidhīyate || 37 ||",
    "T02n2988u_001:113": " sa yogī sarvabuddhātmā sarvadevāntike gaṇaiḥ |",
    "T02n2988u_001:114": " kṛtāñjalipuṭairbhūtvā abhivandyo jagatpatiḥ || 38 ||",
    "T02n2988u_001:116": " [kurvanti rakṣaṇaṁ] vīrā bodhisattvā mahābalāḥ |",
    "T02n2988u_001:117": " buddhāścāpi mahātmāno vajrakāyāḥ sadā sthitāḥ || 39 ||",
    "T02n2988u_001:119": " satya dharmaparo hyeṣa buddhavartmapravarttakaḥ |",
    "T02n2988u_001:120": " sagauravāḥ praśaṁsanti adhiṣṭhānasamanvitāḥ || 40 ||",
    "T02n2988u_001:122": " lokapālāstathā cānye mahābalaparākramāḥ |",
    "T02n2988u_001:123": " sarvasthānagatasyāpi rakṣamāṇāḥ pratiṣṭhitāḥ || 41 ||",
    "T02n2988u_001:125": " ye cāpi sarvalokeṣu māravighnāḥ pratiṣṭhitāḥ |",
    "T02n2988u_001:126": " te'pi tasya na kurvanti vighnaṁ bhītāḥ prayānti ca || 42 ||",
    "T02n2988u_001:128": " sarvadevādayaḥ siddhāḥ sarvākāśacarācarāḥ |",
    "T02n2988u_001:129": " na laṅghayanti ca taṁ te'pyapāyagatibhīravaḥ || 43 ||",
    "T02n2988u_001:131": " vīryasya jñānavijñānasiddherhā nirbhavatyapi |",
    "T02n2988u_001:132": " yadi mohavaśādeva laṅghayanti vimohitāḥ || 44 ||",
    "T02n2988u_001:134": " sarvajño varado vādī varṇasaṁsthānake vinā |",
    "T02n2988u_001:135": " gatāgativinirmukto acālyaḥ sarvavāyubhiḥ || 45 ||",
    "T02n2988u_001:137": " (5) dahyate nāgniskandhena plāvyate na jalena ca |",
    "T02n2988u_001:138": " bhidyate nahi śastreṇa tīkṣṇenāpi prayatnataḥ || 46 ||",
    "T02n2988u_001:140": " apratiṣṭhiṁ yathākāśaṁ vyāpi lakṣaṇavarjitam |",
    "T02n2988u_001:141": " idaṁ tat paramaṁ tattvaṁ vajrajñānamanuttaram || 47 ||",
    "T02n2988u_001:143": " khyātā samantabhadreti mahāmudrā ca saṁjñitā |",
    "T02n2988u_001:144": " dharmakāyamidaṁ jñeyamādarśajñānamityapi || 48 ||",
    "T02n2988u_001:146": " pratibimbaṁ yathādarśe svakīyaṁ dṛśyate dhruvam |",
    "T02n2988u_001:147": " dharmakāyastathā jñāne dṛśyetādarśamaṁsthite || 49 ||",
    "T02n2988u_001:149": " sarvatāthāgataṁ jñānamātmanaḥ prāṇināmapi |",
    "T02n2988u_001:150": " ekasvabhāvasambodhau samatājñānamucyate || 50 ||",
    "T02n2988u_001:152": " ādiśuddhamanutpannaṁ prakṛtyaiva prabhāsvaram |",
    "T02n2988u_001:153": " anyānyavyāpakajñānāt pratyavekṣaṇakaṁ smṛtam || 51 ||",
    "T02n2988u_001:155": " sarvatra sarvadā sarvaṁ buddhakṛtyapravarttanam |",
    "T02n2988u_001:156": " sarvabuddhaikakāryatvāt kṛtyānuṣṭhānamucyate || 52 ||",
    "T02n2988u_001:158": " kleśajñeyāvṛtaṁ sarvaṁ yadā muktaṁ bhavet tadā |",
    "T02n2988u_001:159": " suviśuddhamiti khyātaṁ vajriṇāṁ varayoginām || 53 ||",
    "T02n2988u_001:161": " tathā vaineyadharmeṣu sarvakāmamagaṇeṣu ca |",
    "T02n2988u_001:162": " sarvabuddhaikasambhogāt kāyaḥ sāmbhogiko mataḥ || 54 ||",
    "T02n2988u_001:164": " sarvalakṣaṇasaṁyukto nānākāyo hyalakṣaṇaḥ |",
    "T02n2988u_001:165": " nirmitatvāt ca buddhānāṁ kāyo nairmāṇiko mataḥ || 55 ||",
    "T02n2988u_001:167": " (6) jñātvā tadbhāvato yogī mahāmudrāprasiddhaye |",
    "T02n2988u_001:168": " sidhyate janmanīhaiva sarvasaṅkalpavarjitaḥ || 56 ||",
    "T02n2988u_001:170": " mahāmudreti vijñeyā sarvabuddhamayā śivā |",
    "T02n2988u_001:171": " siddhā sā'nekatantreṣu deśitā varayoginā || 57 ||",
    "T02n2988u_001:173": " garbhacakraṁ mānayet ca kṣetre kṣetre pratikṣaṇam |",
    "T02n2988u_001:174": " sarvatāthāgataṁ samyak tatra sandhārayed vratī || 58 ||",
    "T02n2988u_001:176": " kumārakrīḍanaṁ sarvaṁ śilpasandarśanaṁ tathā |",
    "T02n2988u_001:177": " antaḥpurāt niṣkramaṇaṁ māradharṣaṇameva ca || 59 ||",
    "T02n2988u_001:179": " devāvatāraṇaṁ caiva dharmacakrapravartanam |",
    "T02n2988u_001:180": " mahānirvāṇaṁ [sandṛśyaṁ ya ] ccānyat sarvakrīḍanam || 60 ||",
    "T02n2988u_001:182": " sarvavajramayaṁ sarvaṁ yogī nityaṁ prabhāvayet |",
    "T02n2988u_001:183": " nāpūrvaṁ dṛśyate hya[sya] nāyojyaṁ pūrvasaṁsthitam || 61 ||",
    "T02n2988u_001:185": " sarvatāthāgataṁ kṛtyaṁ sarvavajramayaṁ śivam |",
    "T02n2988u_001:186": " traikālyaṁ yattu paryantaṁ sarvamevāvalokayet || 62 ||",
    "T02n2988u_001:188": " sarvavāgviṣayātītaṁ sarvalakṣaṇavarjitam |",
    "T02n2988u_001:189": " īdṛśaṁ cintayed yogī [sarvabuddhatvadāyakam || 63 ||",
    "T02n2988u_001:191": " sarvabhūmivinirmuktaṁ kāryakāraṇavarjitam |",
    "T02n2988u_001:192": " siddhaṁ vibhāvayan yogī] janmanīhaiva siddhyati || 64 ||",
    "T02n2988u_001:194": " sarvopāyavidhijñasya yoginaḥ sarvavajriṇaḥ |",
    "T02n2988u_001:195": " sidhyate'nuttaraṁ tattvaṁ vajrasattvavaro yathā || 65 ||",
    "T02n2988u_001:197": " (7) sthitaḥ supto niṣasmaśca caṁkramedathavāpi ca |",
    "T02n2988u_001:198": " bhāṣaṇe vajravākye ca vajrasattvatvamāvahet || 66 ||",
    "T02n2988u_001:200": " rūpaśabdarasasparśānupabhujya sadā vratī |",
    "T02n2988u_001:201": " pūjāṁ tu sarvabuddhānāṁ karomīti samārabhet || 67 ||",
    "T02n2988u_001:203": " sattvebhyo'pi tadā dadyād bhaktavastrādikaṁ tathā |",
    "T02n2988u_001:204": " anyad vāpi ca yat kiñcit tathaiva vidhimācaret || 68 ||",
    "T02n2988u_001:206": " nṛtyagītaistathā vādyaiḥ puṣpamālyādibhūṣaṇaiḥ |",
    "T02n2988u_001:207": " sragdāmacāmaraiḥ chatraiḥ parātmānaṁ prapūjayet || 69 ||",
    "T02n2988u_001:209": " sugandhi gandhalepādyairapi liptaṁ yathāvidhi |",
    "T02n2988u_001:210": " ātmānaṁ pūjayed yogī sarvabuddhamanusmaran || 70 ||",
    "T02n2988u_001:212": " vratī vā muṇḍito vā'tha gṛhī vā sevako'tha vā |",
    "T02n2988u_001:213": " rājā vā sevakādhyakṣo yathā'sau rocayed vratī || 71 ||",
    "T02n2988u_001:215": " tathāsau kurute yogī sarvathā na praduṣyati |",
    "T02n2988u_001:216": " sarvakalpavinirmukto yathākāmakriyākaraḥ || 72 ||",
    "T02n2988u_001:218": " sarvabhāvasvabhāvo'sau sarvabuddhamayo vibhuḥ |",
    "T02n2988u_001:219": " svayambhūḥ kāmacārī ca sarvasattvahṛdi sthitaḥ || 73 ||",
    "T02n2988u_001:221": " bhāvayet tattvayogī sa sarvatattvamanusmaran |",
    "T02n2988u_001:222": " sarvavajramayaṁ siddhaṁ laghu vajratvamāpnuyāt || 74 ||",
    "T02n2988u_001:224": " nātra vighnā na mārāśca sarve vaśyā bhavanti ca |",
    "T02n2988u_001:225": " sarvaduḥkhavinirmuktamātmānaṁ sādhayed vratī || 75 ||",
    "T02n2988u_001:227": " (8) sidhyate sarvabuddhatvaṁ dine vidhivivarjitam |",
    "T02n2988u_001:228": " ātmānaṁ sarvasaṁyuktaṁ sadā paśyan mahāvratī || 76 ||",
    "T02n2988u_001:230": " sarvapūjāviśeṣaiśca ātmānaṁ pūjayet sadā |",
    "T02n2988u_001:231": " anyebhyo'pi tathā deyaṁ vajrasattvamanusmaran || 77 ||",
    "T02n2988u_001:233": " sarvasattvānnasambhūtān prāṇino'pi [viḍu]dbhavān |",
    "T02n2988u_001:234": " saṁgṛhya ca mahāyogī bhakṣayet tattvasiddhaye || 78 ||",
    "T02n2988u_001:236": " mahāpradīpasaṁyuktaiḥ samaye'nyairjugupsitaiḥ |",
    "T02n2988u_001:237": " pañcāmṛtaṁ sadā bhakṣaṁ pūjyāścaiva tathāgatāḥ || 79 ||",
    "T02n2988u_001:239": " sarvāṅgakutsitāyāṁ vā na kuryādavamānanām |",
    "T02n2988u_001:240": " striyaṁ sarvakulotpannāṁ pūjayed vajradhāriṇīm | 80 ||",
    "T02n2988u_001:242": " ajātapuṣpasaṁyuktāṁ bodhicittasamanvitām |",
    "T02n2988u_001:243": " [seva]yet tattvasiddhyarthaṁ nirvikalpavidhisthitaḥ || 81 ||",
    "T02n2988u_001:245": " caṇḍālakulasambhūtāṁ ḍombikāṁ vā viśeṣataḥ |",
    "T02n2988u_001:246": " jugupsitakulotpannāṁ sevayan siddhimāpnuyāt || 82 ||",
    "T02n2988u_001:248": " dvijātikulasambhūtāḥ kanyāḥ kāmyāstu yoginaḥ |",
    "T02n2988u_001:249": " yathā cittaṁ na praduṣyeta tathā kāryaṁ suśobhanam || 83 ||",
    "T02n2988u_001:251": " mañcakaiḥ cchadi (?)",
    "T02n2988u_001:252": " sammiśraiḥ puroṣādivimiśritaiḥ |",
    "T02n2988u_001:253": " pūjayed vajrasattvātmā nirvikalpena cetasā || 84 ||",
    "T02n2988u_001:255": " yathākāmakriyākārī yathārucitaceṣṭitaḥ |",
    "T02n2988u_001:256": " sādhayed vajrasattvatvamanyathā kliśyate dhruvam || 85 ||",
    "T02n2988u_001:258": " (9) vratopavāsaniyamairdevatārupabhāvanaiḥ |",
    "T02n2988u_001:259": " nānābhujasamāyuktaiḥ sidhyate nahi sādhanaiḥ || 86 ||",
    "T02n2988u_001:261": " jambūdvīparajaḥkalpamantrajāpavibhāvanaiḥ |",
    "T02n2988u_001:262": " sidhyate nahi buddhatvaṁ mahāvīryavatāmapi || 87 ||",
    "T02n2988u_001:264": " evamādyairanekaiśca śiśubhiḥ kalpitairnayaiḥ |",
    "T02n2988u_001:265": " durlabhaṁ sugatau janma vajrasattvaṁ kathaṁ bhavet || 88 ||",
    "T02n2988u_001:267": " mahāmaṇḍalamudrādīn jagāda bhagavān muniḥ |",
    "T02n2988u_001:268": " samyagjñānasamāyogabhavyatāvigatātmanām || 89 ||",
    "T02n2988u_001:270": " svasaṁvedyasvabhāvaṁ yat tattvaratnamanuttaram |",
    "T02n2988u_001:271": " yuktyāgamavicāraistu grahītuṁ ye tu na kṣamāḥ || 90 ||",
    "T02n2988u_001:273": " ajñānamohasaṁcchannā aparīkṣakabuddhayaḥ |",
    "T02n2988u_001:274": " ādikarmikagrā[hyā]ste hīnadharmasya bhājanāḥ || 91 ||",
    "T02n2988u_001:276": " tān pratyuktā jagannāthaiḥ vajrasattvavibhāvanaiḥ |",
    "T02n2988u_001:277": " bhujavarṇasamāyuktamudrāmaṇḍalakaistathā || 92 ||",
    "T02n2988u_001:279": " aparapratyupāyairye gambhīrajñānabhājanāḥ |",
    "T02n2988u_001:280": " akampyāḥ pāpamitraiśca māravighnavināyakāḥ || 93 ||",
    "T02n2988u_001:282": " teṣāṁ tattvamidaṁ śuddhaṁ sarvakalpavivarjitam |",
    "T02n2988u_001:283": " agamyaṁ sarvasattvānāṁ brahmādīnāṁ ca sarvathā || 94 ||",
    "T02n2988u_001:285": " deśitaṁ lokanāthaistu jñānama[tya]dbhutaṁ param |",
    "T02n2988u_001:286": " siddhidaṁ janmanīhaiva sarvabuddhamayaṁ śivam || 95 ||",
    "T02n2988u_001:288": " iti jñānasiddhau tattvanirdeśaḥ prathamaḥ paricchadaḥ |",
    "T02n2988u_001:289": " (10) dvitīyaḥ paricchedaḥ |",
    "T02n2988u_001:290": " pañcabuddhasvabhāvatvāt pañcaskandhā jināḥ smṛtāḥ |",
    "T02n2988u_001:291": " dhātavo locanādyāstu buddhakāyastato mataḥ || 1 ||",
    "T02n2988u_001:293": " evaṁ cet prāṇinaḥ sarve sambuddhāstribhave sadā |",
    "T02n2988u_001:294": " buddhatvāya kriyāḥ sarvā vṛthaiva śrutabhāvanāḥ || 2 ||",
    "T02n2988u_001:296": " buddhatvāt sarvalokasya sarve'pi tribhavena tu |",
    "T02n2988u_001:297": " sukhaduḥkhapipāsādibādhā tasya na yujyate || 3 ||",
    "T02n2988u_001:299": " ṣaḍabhijñādayaścāpi bodhau guṇavibhūtayaḥ |",
    "T02n2988u_001:300": " kathaṁ te na pravarttante buddhakāyo bhaved yadi || 4 ||",
    "T02n2988u_001:302": " yastvevaṁ na prajānāti sa sambuddho bhavet katham |",
    "T02n2988u_001:303": " evaṁ jānāti cet kaścidasau buddho bhaviṣyati || 5 ||",
    "T02n2988u_001:305": " kramādabhyāsayogena yasya cintā pravarttate |",
    "T02n2988u_001:306": " buddho bhavedasau yogī nānye buddhatvasādhakāḥ || 6 ||",
    "T02n2988u_001:308": " svabhāvād yadi te buddhā nābhyāsena prayojanam |",
    "T02n2988u_001:309": " sayuktikasadābhyāsaṁ yuktito'yuktivarjitam || 7 ||",
    "T02n2988u_001:311": " yadyanātho janaḥ kaścit rājā'hamiti bhāvayet |",
    "T02n2988u_001:312": " kalpakoṭiśatenāpi nāsau rājyamavāpnuyāt || 8 ||",
    "T02n2988u_001:314": " mithyākalpanayā yasmād rājyaṁ tasya na vidyate |",
    "T02n2988u_001:315": " mithyābhāvanayā tasmād buddhatvaṁ na bhaviṣyati || 9 ||",
    "T02n2988u_001:317": " (11) tantrarājeṣu saṁbaddhaiḥ skandhadyāyatanādiṣu |",
    "T02n2988u_001:318": " tattvaṁ nāmabhiruddiṣṭaṁ saṁyuktaṁ samabhāṣayā || 10 ||",
    "T02n2988u_001:320": " [śukraṁ] vairocanaṁ khyātaṁ vajrodakaṁ tathā'pram |",
    "T02n2988u_001:321": " strīndriyaṁ ca yathā padmaṁ vajraṁ puṁsendriyaṁ tathā || 11 ||",
    "T02n2988u_001:323": " svabhāvād devatākāyaṁ tasmād vaktuṁ na yujyate |",
    "T02n2988u_001:324": " yuktyāgamānusāreṇa yasmād vaktuṁ na śakyate || 12 ||",
    "T02n2988u_001:326": " kṛtakaṁ devatārūpaṁ vajrasattvo bhaved yadi |",
    "T02n2988u_001:327": " saṁskṛto jāyate tasmāt naśyate tu ghaṭādivat || 13 ||",
    "T02n2988u_001:329": " tato niṣphalatāṁ yāyāt bodhicaryā tvanekadhā |",
    "T02n2988u_001:330": " bhāvanā'pi kimarthaṁ syād yadi bhūtvā vinaśyati || 14 ||",
    "T02n2988u_001:332": " manomayakṛtaṁ rūpaṁ kathaṁ saṁskṛtamucyate |",
    "T02n2988u_001:333": " kathaṁ vinaśyati caitat śrṛṇu mohārṇavādhunā || 15 ||",
    "T02n2988u_001:335": " cittasya kalpanā hyeṣā sāpi saṁskṛtalakṣaṇā |",
    "T02n2988u_001:336": " manasā kalpitaṁ yat tadavināśi kathaṁ bhavet || 16 ||",
    "T02n2988u_001:338": " bhujavarṇasamāyuktaṁ yathāpūrvavyavasthitam |",
    "T02n2988u_001:339": " akṛtaṁ devatārūpaṁ bhāvyate tanmayā'dhunā || 17 ||",
    "T02n2988u_001:341": " akṛtaṁ devatārūpaṁ bhāvyate tat tvayā yadi |",
    "T02n2988u_001:342": " sthitaṁ pūrvamanutpannaṁ bhāvyate kiṁ prayojanam || 18 ||",
    "T02n2988u_001:344": " bhaveyaṁ tādṛśaṁ rūpaṁ matvā hamiti bhāvanā |",
    "T02n2988u_001:345": " bhāvane dve vicārye'tra yoginā rūpasādhane || 19 ||",
    "T02n2988u_001:347": " (12) tādṛśo'haṁ bhaveyamiti yadi dhyānaṁ prakalpyate |",
    "T02n2988u_001:348": " yadā dhyānaṁ sphuṭībhūtaṁ dṛśyate devatā tu sā || 20 ||",
    "T02n2988u_001:350": " paṭādau rūpamālokya yadā dhyānaṁ [ prakalpyate |",
    "T02n2988u_001:351": " tadā] ............................ jātasya te budhāḥ (?) || 21 ||",
    "T02n2988u_001:353": " ajātaṁ devatārūpaṁ dhyāne tatra gataṁ yadi |",
    "T02n2988u_001:354": " sarvābhijñāpravṛttestu [ta]d rūpaṁ caiva tatkṣaṇāt || 22 ||",
    "T02n2988u_001:356": " evaṁ cet nāsti te samyak tad dhyānenāgataṁ bhavet |",
    "T02n2988u_001:357": " tvayā niṣpāditaṁ rūpaṁ kṛtakaṁ kiṁ na budhyase || 23 ||",
    "T02n2988u_001:359": " ahaṁ taditi pakṣe tu dvayaṁ tatra na vidyate |",
    "T02n2988u_001:360": " siddhasya sādhanaṁ nāsti kathaṁ dhyānaprakalpanā || 24 ||",
    "T02n2988u_001:362": " sarvajñatvaṁ hi sarvajño na bhūyaḥ prāptumicchati |",
    "T02n2988u_001:363": " buddhakṛtyaṁ tvayā kāryaṁ buddhatvaṁ nānyakāritā || 25 ||",
    "T02n2988u_001:365": " evaṁ te nāsti samyaktvaṁ kathaṁ mithyā prakalpyate |",
    "T02n2988u_001:366": " akṛtaṁ buddhakṛtyaṁ yat tadevāhammatirvṛthā || 26 ||",
    "T02n2988u_001:368": " akṛtaṁ devatārūpaṁ tadidānīṁ vicāryate |",
    "T02n2988u_001:369": " akṛtaṁ śakyate vaktuṁ rūpitvānna ghaṭādivat || 27 ||",
    "T02n2988u_001:371": " ata eva jagannāthā bālānāṁ pratibodhane |",
    "T02n2988u_001:372": " nirvāṇaṁ darśayantyeva rūpasyānityadarśakāḥ || 28 ||",
    "T02n2988u_001:374": " tasmāt tvarūpavāna buddhaḥ kvacit loke pravarttate |",
    "T02n2988u_001:375": " buddharūpaprasiddhyarthaṁ na kāryā rūpabhāvanā || 29 ||",
    "T02n2988u_001:377": " (13) na rūpiṇo yathā buddhā yuktyā yastvajaḍātmakaḥ |",
    "T02n2988u_001:378": " pradeśastho bhaved rūpī ṣaḍabhijñaḥ kathaṁ bhavet || 30 ||",
    "T02n2988u_001:380": " lokadhātuṣu [kāyādyā] rūpādyāyatanādiṣu |",
    "T02n2988u_001:381": " na teṣāmāgatistatra netrādyāyatanādiṣu || 31 ||",
    "T02n2988u_001:383": " gamanaṁ cakṣurādīnāṁ yadā naivopalabhyate |",
    "T02n2988u_001:384": " kathaṁ teṣāṁ samāyogo'yogitvānna ca sarvavit || 32 ||",
    "T02n2988u_001:386": " gatvā cet tat prajñānāti kramād jñātuṁ kathaṁ kṣamaḥ |",
    "T02n2988u_001:387": " jñeyastānantasadbhāvāt sarvajño na tathāpi saḥ || 33 ||",
    "T02n2988u_001:389": " buddhānāṁ cakṣurādibhirato naiva prayojanam |",
    "T02n2988u_001:390": " cakṣurādivinirmuktaḥ kāyo'nyo nopalabhyate || 34 ||",
    "T02n2988u_001:392": " pratimeva tu niśceṣṭo buddhakāyo hi labhyate |",
    "T02n2988u_001:393": " yasmāt saṁvedānābhāvāt buddharūpaṁ na sarvavit || 35 ||",
    "T02n2988u_001:395": " divyaṁ cakṣuḥ kṛpālūnāṁ buddhānāmasti sammatam |",
    "T02n2988u_001:396": " divyaśrotrādisarvāṇi sarvajñāste kathaṁ nahi || 36 ||",
    "T02n2988u_001:398": " yadi jñānena jānīyād buddhakāyena kiṁ tadā |",
    "T02n2988u_001:399": " kāyasthaṁ vetti tad jñānamataḥ kāyo hi sarvavit || 37 ||",
    "T02n2988u_001:401": " kāyād bhinnamabhinnaṁ vā buddhajñānaṁ bhaviṣyati |",
    "T02n2988u_001:402": " kāyena saha saṁyuktaṁ nirvāṇe naśyate [hi] tat || 38 ||",
    "T02n2988u_001:404": " kāyasya nāśadharmitvāt jñānaṁ cāpi vinaśyati |",
    "T02n2988u_001:405": " ato naivatratā yuktā buddhānāṁ jñānakāyayoḥ || 39 ||",
    "T02n2988u_001:407": " (14) kāyasthaṁ ced bhaved jñānaṁ kāyābhāve na sarvavit |",
    "T02n2988u_001:408": " pratītyasambhavaṁ jñānamato nāśamavāpnuyāt || 40 ||",
    "T02n2988u_001:410": " vināśijñānakāyānāṁ sarvajñattvaṁ na yujyate |",
    "T02n2988u_001:411": " ato'pi buddhakāyo hi sarvajño na vidhīyate || 41 ||",
    "T02n2988u_001:413": " jñānādanyatvapakṣe tu buddhakāyaḥ kathaṁ bhavet |",
    "T02n2988u_001:414": " buddhasya pratimetyevaṁ vaktuṁ yuktaṁ hi yoginā || 42 ||",
    "T02n2988u_001:416": " tasmāt mūḍhataro loko yo rūpaṁ dhyātumicchati |",
    "T02n2988u_001:417": " buddhajñānaprasiddhyarthamākāśe bhoktumicchati || 43 ||",
    "T02n2988u_001:419": " sattveṣu karuṇāhīnāḥ śraddhāprajñāvivarjitāḥ |",
    "T02n2988u_001:420": " gambhīrodāradharmeṣu buddhisteṣāṁ bhavennahi || 44 ||",
    "T02n2988u_001:422": " eteṣāṁ dharmahīnānāmitaścetaśca dhāvatām |",
    "T02n2988u_001:423": " unmattavat prayāteṣu [yu]gapad dharmamohitām || 45 ||",
    "T02n2988u_001:425": " karuṇā mahatī kāryā sattvebhyo'pi viśiṣṭatā |",
    "T02n2988u_001:426": " nāpamānamato yuktaṁ samyagjñānopadeśakaiḥ || 46 ||",
    "T02n2988u_001:428": " jñānasiddhau rūpabhāvanāniṣedho dvitīyaḥ paricchedaḥ |",
    "T02n2988u_001:429": " (15) tṛtīyaḥ paricchedaḥ |",
    "T02n2988u_001:430": " rūpabhāvanayā tāvat vajrasattvo na midhyati |",
    "T02n2988u_001:431": " sākārakalpanā'pyevaṁ vajrasattvaṁ na sādhayet || 1 ||",
    "T02n2988u_001:433": " ākāra eva tad jñānamākārād vā tiraskṛtam |",
    "T02n2988u_001:434": " yadyākāro bhaved jñānamevaṁ tāvanna yujyate || 2 ||",
    "T02n2988u_001:436": " ākāraṁ ced na tad jñānaṁ jñānasyākāratā nahi |",
    "T02n2988u_001:437": " yathākāśo ghaṭo na syāt naivākāśo ghaṭo bhavet || 3 ||",
    "T02n2988u_001:439": " arūpaṁ na bhavet rūpaṁ [arūpī] rūpavān nahi |",
    "T02n2988u_001:440": " arūpi jñānamākhyātamākārā rūpiṇaḥ smṛtāḥ || 4 ||",
    "T02n2988u_001:442": " kathaṁ tayorekatā hi bhavediti prakalpyate |",
    "T02n2988u_001:443": " ākāraṁ jñānameveti kalpanā naiva yujyate || 5 ||",
    "T02n2988u_001:445": " anyadoṣaprasaṅgācca śṛṇu saṁkṣepato'dhunā |",
    "T02n2988u_001:446": " yadyākāro hi tad jñānaṁ saṁskṛtatvaṁ prasajyate || 6 ||",
    "T02n2988u_001:448": " asaṁskṛto bhaved bhāvo nahi loke sa vidyate |",
    "T02n2988u_001:449": " kṛtakatvād vināśitvaṁ buddhajñāne kathaṁ bhavet || 7 ||",
    "T02n2988u_001:451": " anādinidhanaṁ śāntamityuvāca tathāgataḥ |",
    "T02n2988u_001:452": " tatsutāśca mahābhāgā āhurjñānamasaṁskṛtam || 8 ||",
    "T02n2988u_001:454": " māyopamaṁ hi tatsarvaṁ pratibhāsaṁ nirucyate |",
    "T02n2988u_001:455": " utpādaviratī na staḥ kathaṁ jñānaṁ [hi] tad bhavet || 9 ||",
    "T02n2988u_001:457": " (16) cakṣurvijñāna[mārgaṁ] yat tad jñānena vikalpyate |",
    "T02n2988u_001:458": " vikāritvaṁ prasajyeta buddhajñānasya nānyathā || 10 ||",
    "T02n2988u_001:460": " avikāraṁ tu tad jñānaṁ sarvabuddheḥ pradarśitam |",
    "T02n2988u_001:461": " tasmānna yujyate vaktumekatvamiti niścayaḥ || 11 ||",
    "T02n2988u_001:463": " jñānasya pratibhāso'yaṁ na tad jñānaṁ prakalpyate |",
    "T02n2988u_001:464": " pratibhāmanirodhena jñānaṁ kasmānnirudhyate || 12 ||",
    "T02n2988u_001:466": " tasmādasiddhamekatvaṁ tvadvācaiva suniścitam |",
    "T02n2988u_001:467": " ekatvaṁ tu kimarthaṁ hi parikalpayase [vṛthā || 13 ||",
    "T02n2988u_001:469": " yuktyāgamaviruddhatvāt niṣphalatvācca sarvathā |",
    "T02n2988u_001:470": " jñānaṁ tadeva sākāramityevaṁ nahi yujyate || 14 ||",
    "T02n2988u_001:472": " ākārād vyatirikte tu jñāne jñānaṁ na yujyate |",
    "T02n2988u_001:473": " jñeye sati bhaved jñānaṁ na tu jñeye tiraskṛte || 15 ||",
    "T02n2988u_001:475": " ākārebhyaḥ pṛthagbhūtaṁ jñānaṁ ced yadi kalpyate |",
    "T02n2988u_001:476": " ākārāśca pṛthagbhūtā jñānādeva nirāśrayāt || 16 ||",
    "T02n2988u_001:478": " jñānasyotpādakāle tu nākārāṇāṁ mamudbhavaḥ |",
    "T02n2988u_001:479": " ākārāṇāṁ samutpāde jñānaṁ naivopapadyate || 17 ||",
    "T02n2988u_001:481": " yathā ghaṭasya niṣpattau na paṭasyodbhavo bhavet |",
    "T02n2988u_001:482": " pṛthaktvādeva dharmāṇāmevaṁ loke pradṛśyate || 18 ||",
    "T02n2988u_001:484": " (17) na hyajātena putreṇa putrī bhavitumarhati |",
    "T02n2988u_001:485": " evaṁ nirāśraye jñāne sākāraṁ kathamiṣyate || 19 ||",
    "T02n2988u_001:487": " kimapekṣya bhaved jñānaṁ sākāraṁ yena tedbhavet |",
    "T02n2988u_001:488": " sākārajñānamityeva ākārarahitaṁ na tu || 20 ||",
    "T02n2988u_001:490": " ākārarahite jñāne sākāratvaṁ kathaṁ bhavet |",
    "T02n2988u_001:491": " ākāraiḥ sahitaṁ yat tu tat sākāraṁ prakalpate || 21 ||",
    "T02n2988u_001:493": " sarvākāravinirmuktaṁ buddhajñānaṁ kathaṁ bhavet ||",
    "T02n2988u_001:494": " ākāreṇa vinā'pīha sākāratvaṁ bhaved yadi |",
    "T02n2988u_001:495": " buddhajñānaṁ vinā buddhaḥ kathaṁ tattvaṁ bhaviṣyati || 22 ||",
    "T02n2988u_001:497": " na tad jñānaṁ na sarvajñaḥ pṛthagjñāne vikalpate |",
    "T02n2988u_001:498": " atha sākāratā jñāne siddhiṁ naivopapadyate || 23 ||",
    "T02n2988u_001:500": " ākāreṇa samāyuktaṁ sākāratvaṁ bhaved yadi |",
    "T02n2988u_001:501": " na saṁyogatayā dṛṣṭaṁ buddhavat saṁpravarttake || 24 ||",
    "T02n2988u_001:503": " rūpiṇo nahi saṁyogā arūpeṇaiva sarvathā |",
    "T02n2988u_001:504": " yathākāśena saṁyogāt na [ghaṭasyodbhavo bhavet] || 25 ||",
    "T02n2988u_001:506": " ākāreṇa ca yuktaṁ [hi] sākāratvaṁ bhaved yadi |",
    "T02n2988u_001:507": " sāpekṣatvād vināśitvaṁ viṣāmagryaṁ bhaviṣyati || 26 ||",
    "T02n2988u_001:509": " pratītyasambhavaṁ yat tad buddhajñānaṁ bhavennahi |",
    "T02n2988u_001:510": " saṁskṛtatvaṁ yathā jñāne sākāratvaṁ na sidhyati || 27 ||",
    "T02n2988u_001:512": " (18) ākārajñānayoścaiva anyatvaṁ tu tayoryadi |",
    "T02n2988u_001:513": " anyonyakaṁ mayoktaṁ ca kathaṁ jñānaṁ bhaviṣyati || 28 ||",
    "T02n2988u_001:515": " ākārāśca pṛthagjñānādityevaṁ yadi kalpate |",
    "T02n2988u_001:516": " jñānādanyatayā teṣāmajñānatvaṁ prasajyate || 29 ||",
    "T02n2988u_001:518": " ākārebhyo yathā'nyattu nirākāramato bhavet |",
    "T02n2988u_001:519": " tathā jñānaṁ nirākāraṁ kathamevaṁ na kalpate || 30 ||",
    "T02n2988u_001:521": " jñānasiddhau sākāranirākaraṇastṛtīyaḥ paricchedaḥ |",
    "T02n2988u_001:522": " (19) caturthaḥ paricchedaḥ |",
    "T02n2988u_001:523": " pratiṣiddhaṁ tu sākāraṁ yathāyuktiprakalpitam |",
    "T02n2988u_001:524": " nirākāraṁ bhavennaivaṁ yathā taducyate'dhunā || 1 ||",
    "T02n2988u_001:526": " nirākāramipi jñānaṁ bhaved yadi vikalpitam |",
    "T02n2988u_001:527": " ākārairvigatatvāttu kimasau vetti sarvavit || 2 ||",
    "T02n2988u_001:529": " sarvajñatvaṁ na tasyāsti na jñānatvāt ca kalpanā |",
    "T02n2988u_001:530": " jaḍatvaṁ ca prasajyeta sarvākāramapaśyataḥ || 3 ||",
    "T02n2988u_001:532": " ajaḍaṁ bodharūpaṁ tu nirākāramiti smṛtam |",
    "T02n2988u_001:533": " vetti sarvantu yat satyamabhūtaṁ vettyasau katham || 4 ||",
    "T02n2988u_001:535": " sarvakalpavinirmuktān sarvadharmān nirātmakān |",
    "T02n2988u_001:536": " evaṁ jānāti tad jñānamalīkaṁ vettyasau katham || 5 ||",
    "T02n2988u_001:538": " māyopamādidṛṣṭāntaiḥ sarvadharmān prabudhya taiḥ |",
    "T02n2988u_001:539": " deśitaṁ sarvabuddhaiśca tatra tatra jagaddhitaiḥ || 6 ||",
    "T02n2988u_001:541": " māyādyā ye tu dṛṣṭāntā mithyākalpena kalpitāḥ |",
    "T02n2988u_001:542": " na vidyante svabhāvena sa kathaṁ vetti sarvavit || 7 ||",
    "T02n2988u_001:544": " śaśaśṛṅgaṁ na tad vetti nāpi vandhyā sutaṁ tathā |",
    "T02n2988u_001:545": " abhāvatvāt kathaṁ vetti nirākāramato bhavet || 8 ||",
    "T02n2988u_001:547": " māyodayo hi dṛṣṭāntā nirdiṣṭāḥ sasutairjinaiḥ ||",
    "T02n2988u_001:548": " abhāvaṁ kalpanāmātraṁ sarvathā nahi sidhyati || 9 ||",
    "T02n2988u_001:550": " (20) dṛṣṭāntaireva te tulyā dharmāścet sarvathā smṛtāḥ |",
    "T02n2988u_001:551": " bhaveyurna ca dṛṣṭāntāḥ sādhyatvāt sarvayatnataḥ || 10 ||",
    "T02n2988u_001:553": " puruṣe siṁhadṛṣṭānto yathā loke pravarttate |",
    "T02n2988u_001:554": " śauryādiguṇasaṁyogāt na tu pucchādisambhavaiḥ || 11 ||",
    "T02n2988u_001:556": " tasmānna sarvathā'bhāvāḥ sarvabhāvāḥ svabhāvataḥ |",
    "T02n2988u_001:557": " yuktyāgamānusāreṇa boddhavyaṁ puruṣottamaiḥ || 12 ||",
    "T02n2988u_001:559": " tasmāt tvayā yududdiṣṭaṁ bālollāpanagāminā |",
    "T02n2988u_001:560": " na tadbhūtaṁ vadantyeva jagaduddharaṇodyamāḥ || 13 ||",
    "T02n2988u_001:562": " śaśaśṛṅgaṁ yathā'bhāvaṁ vandhyāyāḥ putravat tathā |",
    "T02n2988u_001:563": " na kvacit sarvabhāvānāmabhāvo deśito jinaiḥ || 14 ||",
    "T02n2988u_001:565": " yadi rūpādayo bhāvā vidyante naiva sarvathā |",
    "T02n2988u_001:566": " divyacakṣuḥ kathaṁ siddhaṁ buddhānāṁ karuṇātmanām || 15 ||",
    "T02n2988u_001:568": " divyaśrotrādayaḥ sarve na bhavanti tatastathā |",
    "T02n2988u_001:569": " sarvajño hi tato na syādabhijñānāmabhāvataḥ || 16 ||",
    "T02n2988u_001:571": " nirākāreṇa jñānena buddhakāye susaṁyute |",
    "T02n2988u_001:572": " sarvābhijñāḥ pravarttente sarvavittvaṁ kathaṁ nahi | 17 ||",
    "T02n2988u_001:574": " cakṣurādibhirevaite rūpādyāyatanādayaḥ |",
    "T02n2988u_001:575": " anubhāvyāḥ sacetaskairevaṁ loke pravarttate || 18 ||",
    "T02n2988u_001:577": " rūpādayo na santīti tvayaivoktaṁ punaḥ punaḥ |",
    "T02n2988u_001:578": " abhāvena kathaṁ yogo bhavediti prakalpyate || 19 ||",
    "T02n2988u_001:580": " (21) yadyabhāvena yogaḥ syād yuktaṁ vaktuṁ tvayedṛśam |",
    "T02n2988u_001:581": " abhāvaḥ sarvathā yeṣāṁ tadyogaḥ kathamiṣyate || 20 ||",
    "T02n2988u_001:583": " ayoge'pi bhaved jñānaṁ praṇidhānavaśāt tathā |",
    "T02n2988u_001:584": " karoti sarvasattvārthaṁ yathā vaineyabhājane || 21 ||",
    "T02n2988u_001:586": " nāsau kiñcid yadā vetti sattvārthaṁ kurute katham |",
    "T02n2988u_001:587": " nāvedako hi sarvajño na kṛpā sattvasaṅgrahe || 22 ||",
    "T02n2988u_001:589": " praṇidhānena sattvārthaḥ cintāmaṇirivāparaḥ |",
    "T02n2988u_001:590": " karotīti na tadbhaktyā pratibhāti satāmiha || 23 ||",
    "T02n2988u_001:592": " sarvasattvārthasaṁsiddhau niyatatvaṁ sadā yataḥ |",
    "T02n2988u_001:593": " cintāmaṇirataḥ khyātaṁ jñānaṁ tadajaḍātmakam || 24 ||",
    "T02n2988u_001:595": " adṛṣṭe'pyakṛtaṁ yatra svakīyā jñānakalpanā |",
    "T02n2988u_001:596": " sarvajño'haṁ jagatsvāmya pyabhūvamiti kiṁ nahi || 25 ||",
    "T02n2988u_001:598": " bodhicittaṁ samutpādya sarvasambhārasaṁvṛtaḥ |",
    "T02n2988u_001:599": " mahotsāho mahāvīryo bhāvanācintanādibhiḥ || 26 ||",
    "T02n2988u_001:601": " saddharmaśravaṇādyaistu duḥkhe naiva prayojanam |",
    "T02n2988u_001:602": " apūrvasyādayo nāsti sthitapūrvaṁ ca naśyati || 27 ||",
    "T02n2988u_001:604": " īdṛśaṁ yadi buddhatvaṁ vṛthā sarvamato'khilam |",
    "T02n2988u_001:605": " bhayebhyo maraṇādibhyo mukto nārakapīḍanāt || 28 ||",
    "T02n2988u_001:607": " priyāpriyādiduḥkhaiśca rahitastvajaḍātmakaḥ |",
    "T02n2988u_001:608": " sarvadharmasvabhāvajñaḥ sarvajño hi nirucyate || 29 ||",
    "T02n2988u_001:610": " (22) svabhāvajñānasarvajña iti sambuddhadeśitaḥ |",
    "T02n2988u_001:611": " sarvaṁ pratyakṣato vetti sarvajñastena kathyate || 30 ||",
    "T02n2988u_001:613": " [nihanti] nārakaṁ duḥkhaṁ saṁsāre'pi pravarttakam |",
    "T02n2988u_001:614": " cakravarttyādisaukhyaṁ ca labhate nātra saṁśayaḥ || 31 ||",
    "T02n2988u_001:616": " jñānasiddhau nirākāranirākaraṇaścaturthaḥ paricchedaḥ |",
    "T02n2988u_001:617": " (23) pañcamaḥ paricchedaḥ |",
    "T02n2988u_001:618": " evaṁ doṣasamūḍhatvāt nirākāramato na cet |",
    "T02n2988u_001:619": " tato niścittatātattvamadhunā pratiṣidhyate || 1 ||",
    "T02n2988u_001:621": " kiñcinmūḍhatarāvasthaṁ jñānamicchanti mohinaḥ |",
    "T02n2988u_001:622": " mūḍhabhāvanayā mūḍhaṁ prāpnuvantyeva durṇayāḥ || 2 ||",
    "T02n2988u_001:624": " hetunā sadṛśaṁ jñānaṁ phalaṁ loke tu yujyate |",
    "T02n2988u_001:625": " kodravā nahi jāyante śālayaḥ kvacideva tu || 3 ||",
    "T02n2988u_001:627": " nirvikalpamato jñānaṁ nahi yuktaṁ vidhīyate |",
    "T02n2988u_001:628": " jñānasya nirvikalpatvamanyathā nahi yujyate || 4 ||",
    "T02n2988u_001:630": " jñānasya nirvikalpatvaṁ satyamuktaṁ tathāgataiḥ |",
    "T02n2988u_001:631": " tattvajñānasya mūḍhasya nirvikalpatvakalpanā || 5 ||",
    "T02n2988u_001:633": " jñānaṁ bauddhamanābhogaṁ nirvikalpamataḥ smṛtam |",
    "T02n2988u_001:634": " sañcintya karuṇābhāvāt natu niścittatā bhavet || 6 ||",
    "T02n2988u_001:636": " nirvikalpatvamajñānaṁ kvacideva na deśitam |",
    "T02n2988u_001:637": " nahi dharmāḥ parā vo'sti anyathā tattvagrāhiṇām || 7 ||",
    "T02n2988u_001:639": " sarvajñaḥ sarvadarśo ca sarvalokārthakārakaḥ |",
    "T02n2988u_001:640": " tatra tatra jagannāthairdeśitaḥ karuṇātmabhiḥ || 8 ||",
    "T02n2988u_001:642": " (24) nirvikalpanamātratvaṁ smaraṇaṁ kriyate yadi |",
    "T02n2988u_001:643": " padānyetāni sarvāṇi smaryante tu kathaṁ nahi || 9 ||",
    "T02n2988u_001:645": " ubhayārthavihīnatvāt na jñānaṁ nāpi sarvavit |",
    "T02n2988u_001:646": " pratiṣiddhamidaṁ tattvaṁ mithyājñānaṁ tu mohinām || 10 ||",
    "T02n2988u_001:648": " jñānasiddhau mūḍhabhāvanāniṣedhaḥ pañcamaḥ paricchedaḥ |",
    "T02n2988u_001:649": " (25) ṣaṣṭhaḥ paricchedaḥ |",
    "T02n2988u_001:650": " nāśvāsaṁ nāpi praśvāsaṁ tattvaṁ bhavitumarhati |",
    "T02n2988u_001:651": " tayormadhye bhavannāpi vāyustattvaṁ kathaṁ bhavet || 1 ||",
    "T02n2988u_001:653": " madhye na kiṁcidapyasti kathaṁ tattvaṁ bhaviṣyati |",
    "T02n2988u_001:654": " vāyuryadi bhavettattvaṁ bhastrāpārśve bhaviṣyati || 2 ||",
    "T02n2988u_001:656": " preraṇe bhastrayā vāyoḥ tathaiva kṣepaṇe'pi ca yathā kaścit dhamed bhastrāṁ tadvaddeho dhamenmanaḥ || 3 ||",
    "T02n2988u_001:658": " na vāyudhamakaḥ kaścit na vāyudhmāmakastathā |",
    "T02n2988u_001:659": " kāyasya dhamakeneva bhastrāyā dhamakena ca || 4 ||",
    "T02n2988u_001:661": " na viśeṣaḥ tayordṛṣṭo yogibhiḥ tattvadarśibhiḥ |",
    "T02n2988u_001:662": " nareṇa manasā tulyaṁ dhamakatvakriyāṁ prati || 5 ||",
    "T02n2988u_001:664": " bhrastrāyā vāyunā tulyaṁ śvāsapraśvāsavāyunā |",
    "T02n2988u_001:665": " bhastrāvātaṁ yathā tattvaṁ dehavāyustathā bhavet || 6 ||",
    "T02n2988u_001:667": " dehavāyuḥ yadā tattvaṁ sarvadvāravinirgatam |",
    "T02n2988u_001:668": " na tattvaṁ yujyate vaktu [māveśa]tvāt prabhaṁjanaḥ || 7 ||",
    "T02n2988u_001:670": " bhraṣṭa[mārgaga]mūḍhānāṁ mithyātattvaprabhāvinām |",
    "T02n2988u_001:671": " na teṣāṁ sugatau janma gatirekaiva nārakī || 8 ||",
    "T02n2988u_001:673": " jñānasiddhau āśvāsapratiṣedhaḥ ṣaṣṭhaḥ |",
    "T02n2988u_001:674": " (26) saptamaḥ paricchedaḥ |",
    "T02n2988u_001:675": " mukhaṁ dvīndriyajaṁ kecit tattvamāhurnarādhamāḥ |",
    "T02n2988u_001:676": " [tattvaṁ] mahāsukhaṁ naiva pravadanti jinottamāḥ || 1 ||",
    "T02n2988u_001:678": " pratītyotpādasambhūtaṁ na tattvaṁ jāyate kvacit |",
    "T02n2988u_001:679": " na tatsukhaṁ svabhāvena vidyate sarvadā yataḥ || 2 ||",
    "T02n2988u_001:681": " sarvatāthāgataṁ jñānaṁ svasaṁvedyasvabhāvakam |",
    "T02n2988u_001:682": " sarvasaukhyāgrabhūtatvāt mahāsukhamiti smṛtam || 3 ||",
    "T02n2988u_001:684": " anityaṁ mahāsukhaṁ naiva sadā nityaṁ mahāsukham |",
    "T02n2988u_001:685": " kacchakaṇḍūyanotpannaṁ kathaṁ mahāsukhaṁ nahi || 4 ||",
    "T02n2988u_001:687": " rāgatulyaṁ sukhaṁ nāsti tajjinebhyaḥ samādadan |",
    "T02n2988u_001:688": " bhuñjīta sarvakāmāṁśca jugupsāṁ naiva kārayet || 5 ||",
    "T02n2988u_001:690": " yogabhadraṣu sarveṣu vajrasattvena deśitam |",
    "T02n2988u_001:691": " yogināṁ cittasaukhyārthaṁ na tattvaṁ paramārthataḥ || 6 ||",
    "T02n2988u_001:693": " jñānasiddhau mahāsukhaprativarṇikāpratiṣedhaḥ saptamaḥ |",
    "T02n2988u_001:694": " (27) aṣṭamaḥ paricchedaḥ |",
    "T02n2988u_001:695": " [svasaṁ]vedyaṁ pratiṣiddhaṁ samyagjñānamato nahi |",
    "T02n2988u_001:696": " mithyā tattvāni sarvāṇi kalpitāni sumohinām || 1 ||",
    "T02n2988u_001:698": " svabuddherna niṣedhyāni anyānyapi vicakṣaṇaiḥ |",
    "T02n2988u_001:699": " samyak tattvaṁ yathā labhyaṁ tadidānīṁ prakathyate || 2 ||",
    "T02n2988u_001:701": " parītabuddhayaḥ sattvā alpapuṇyālpavīryyakāḥ |",
    "T02n2988u_001:702": " kathaṁ te prāpnuyurjñānaṁ sarvatāthāgataṁ param || 3 ||",
    "T02n2988u_001:704": " [a]nukramaṁ vravīmyeṣa sarvabuddhaistu deśitam |",
    "T02n2988u_001:705": " jānunī saṁpratiṣṭhāpya dharaṇyāṁ supratiṣṭhitaḥ || 4 ||",
    "T02n2988u_001:707": " vadedevaṁ tataḥ śrāddho ṛjukāyaḥ kṛtāñjaliḥ |",
    "T02n2988u_001:708": " saṁbuddhāḥ śāsano loke bhaviṣyanto'pyanāgatāḥ || 5 ||",
    "T02n2988u_001:710": " varttamānā gatāścaiva saddharmmapratideśakāḥ |",
    "T02n2988u_001:711": " sarvabuddhānahaṁ vande etān tattvapradeśakān || 6 ||",
    "T02n2988u_001:713": " ahaṁ niryyātayāmyeṣa pūjopasthānakarmmaṇi |",
    "T02n2988u_001:714": " ātmānaṁ sarvabuddhānāṁ pratigṛhṇantu nāyakāḥ || 7 ||",
    "T02n2988u_001:716": " sarvapūjāviśeṣaistu pūja[yaṁśca] jagadgurūn |",
    "T02n2988u_001:717": " ākāśadhātuparyyantai[rā] sumeruparigrahaiḥ || 8 ||",
    "T02n2988u_001:719": " dharmmadhātusamutpannairarcitairvi[vi]dhairvaraiḥ |",
    "T02n2988u_001:720": " atītānāgataiḥ sarvairvajrasattvavikurvitaiḥ || 9 ||",
    "T02n2988u_001:722": " (28) samutpannāni pāpāni sarvāṇyapi [sa tattva ]vit |",
    "T02n2988u_001:723": " pratideśya samādadhyādakarasambaraṁ punaḥ || 10 ||",
    "T02n2988u_001:725": " yat puṇyaṁ sarvabuddhānāṁ tatsutānāṁ ca dhīmatām |",
    "T02n2988u_001:726": " śrāvakasaṅghabuddhānāṁ yaccānyat sarvadehinām || 11 ||",
    "T02n2988u_001:728": " anumode tathā puṇyaṁ sarvajanmasu yatkṛtam |",
    "T02n2988u_001:729": " svakīyaṁ parakīyaṁ ca saṁhṛṣṭena tu cetasā || 12 ||",
    "T02n2988u_001:731": " dharmmatattvarathārūḍhā daśādiksarvataḥ sthitāḥ |",
    "T02n2988u_001:732": " dharmmadyotanadakṣāstu mahākāruṇyacetasaḥ |",
    "T02n2988u_001:733": " prakāśayantu te dharmmā vijñaptiṁ tatkaromyaham || 13 ||",
    "T02n2988u_001:735": " kṛtāñjalipuṭo bhūtvā'sau nirvāntu kadā katham |",
    "T02n2988u_001:736": " bhaveyuḥ prāṇino buddhāḥ sarve yāvat pratiṣṭhitāḥ || 14 ||",
    "T02n2988u_001:738": " tāvat tiṣṭhantu te nāthāḥ sarvasattvārthakārakāḥ |",
    "T02n2988u_001:739": " kāyavāṅmanamaṁ puṇyaṁ kṛtaṁ kāritameva vā || 15 ||",
    "T02n2988u_001:741": " yaccānumoditaṁ kiṁcit tena loko'stu sarvavit |",
    "T02n2988u_001:742": " trikālaṁ tu yathāśaktyā puṣpādibhiḥ prapūjya ca || 16 ||",
    "T02n2988u_001:744": " maṇḍalaṁ sarvabuddhebhyo vajrasattvebhya eva ca |",
    "T02n2988u_001:745": " kṛtvā pañcāmṛtaṁ miśraṁ amiśraṁ vā prakalpitam || 17 ||",
    "T02n2988u_001:747": " sarvakalpavimuktātmā gṛhṇīyāt samayādikam |",
    "T02n2988u_001:748": " tattvasaṁgrahatantrādau sthitaṁ samayasambaram || 18 ||",
    "T02n2988u_001:750": " praṇinaśca [na] te ghātyā adattaṁ naiva cāharet |",
    "T02n2988u_001:751": " nācaret kāmamithyā vā mṛṣāṁ naiva hi bhāṣayet || 19 ||",
    "T02n2988u_001:753": " (29) sarvānarthasya mūlatvāt madyapānaṁ vivarjayet |",
    "T02n2988u_001:754": " paiśunyamatha pāruṣyaṁ sambhinnālāpabhāṣaṇam || 20 ||",
    "T02n2988u_001:756": " avidyāsattvavidveṣamithyādṛṣṭiṁ ca sarvathā |",
    "T02n2988u_001:757": " utpādayāmyapūrvaṁ tu sthāpayiṣyāmi nirvṛtau || 21 ||",
    "T02n2988u_001:759": " samādhyaṅgaṁ tataḥ sarvaṁ gṛhṇīyāt saṁvaraṁ param |",
    "T02n2988u_001:760": " bodhicittaṁ tathotpādyaṁ sarvapuṇyamahodayam || 22 ||",
    "T02n2988u_001:762": " sarvasattvaṁ mahāntaṁ ca sthāpya sarvajñabhūmiṣu |",
    "T02n2988u_001:763": " sarvaduḥkhaharo hyeṣāṁ bhaveyaṁ karuṇātmakaḥ || 23 ||",
    "T02n2988u_001:765": " sarvasampatpradātā ca bodhimārgopadeśakaḥ |",
    "T02n2988u_001:766": " samyak cittaṁ samutpādyaṁ samatvaṁ sarvadehiṣu || 24 ||",
    "T02n2988u_001:768": " bodhicittamidaṁ jñeyaṁ anyathā vitathaṁ bhavet |",
    "T02n2988u_001:769": " bodhicittaṁ na tannāma viṣamatvaṁ yadā sthitam || 25 ||",
    "T02n2988u_001:771": " na tadutpadyate jñānaṁ ādimadhyāntavarjjitam |",
    "T02n2988u_001:772": " nādhiṣṭhānaṁ prakurvanti sarvadā sarvavajriṇaḥ || 26 ||",
    "T02n2988u_001:774": " sarvadevādayaścāpi na taṁ rakṣanti vidviṣaḥ |",
    "T02n2988u_001:775": " tasmādupāyavidyogī sarvasattvaikabāndhavaḥ || 27 ||",
    "T02n2988u_001:777": " avisaṁvā[da]kaṁ cittaṁ samutpādya tato dṛḍham |",
    "T02n2988u_001:778": " kṛtenānena sambuddhāḥ tuṣṭāḥ sarvakṛtātmakāḥ || 28 ||",
    "T02n2988u_001:780": " adhiṣṭhānaṁ prakurvanti mahābalaparākramāḥ |",
    "T02n2988u_001:781": " māravighnāpadaścāpi nāvatāragaveṣakāḥ || 29 ||",
    "T02n2988u_001:783": " vajrapāṇyādayo hṛṣṭā rakṣāṁ kurvanti nityaśaḥ |",
    "T02n2988u_001:784": " sarvapāpaviśuddhiṁ ca labhate'sau narottamaḥ || 30 ||",
    "T02n2988u_001:786": " (30) sarvapuṇyodayaścāpi samyakjñānodayaṁ bhavet |",
    "T02n2988u_001:787": " anyathā nahi tattvānāṁ u[da]yaṁ sarvathā bhavet || 31 ||",
    "T02n2988u_001:789": " tasmādādau vidhānajño ya[d]jñānaṁ prāptumicchati |",
    "T02n2988u_001:790": " janmanīhaiva siddhyartha [ni]rupadravatāṁ prati || 32 ||",
    "T02n2988u_001:792": " sarvavighnavināśārthaṁ āyurārogyavarddhanam |",
    "T02n2988u_001:793": " karaṇīyamato'vaśyaṁ yoginā phalakāṅkṣiṇā || 33 ||",
    "T02n2988u_001:795": " nānātantreṣu nirddiṣṭaṁ kṛpayā buddhavajriṇā |",
    "T02n2988u_001:796": " eṣa mārgasthito yogī śuklapakṣe yathā śaśī |",
    "T02n2988u_001:797": " vṛddhikramaṁ mamāyāti kṣayaṁ na tu kadācana || 34 ||",
    "T02n2988u_001:799": " hīnavīryyo yadā kaścit buddhatvaṁ prāpnuyānnahi |",
    "T02n2988u_001:800": " cakravarttisukhaṁ rājyaṁ sarvajanmasu kārayet || 35 ||",
    "T02n2988u_001:802": " yatpuṇyaṁ sarvabuddhānāṁ sarvadikkālabhāvinām |",
    "T02n2988u_001:803": " tattasya romakūpāgre pravadanti jinottamāḥ || 36 ||",
    "T02n2988u_001:805": " jñānasiddhau puṇyajñānasambhāraprāptyupāyo'ṣṭamaḥ ||",
    "T02n2988u_001:806": " (31) navamaḥ paricchedaḥ |",
    "T02n2988u_001:807": " kathaṁ deśanayā pāpaṁ kṣayaṁ gacchet sudāruṇam |",
    "T02n2988u_001:808": " anumodanayā puṇyaṁ kathaṁ sambhujyate tathā || 1 ||",
    "T02n2988u_001:810": " praṇāntapātakādīni karttavyaṁ kvacidavravīt |",
    "T02n2988u_001:811": " kvacinneti ca tantreṣu kathaṁ tanna virudhyate || 2 ||",
    "T02n2988u_001:813": " pañcāmṛtādikaṁ sarvaṁ abhakṣyaṁ gamyate tathā |",
    "T02n2988u_001:814": " apriyādīnyanekāni kathaṁ taistu śubhodayaḥ || 3 ||",
    "T02n2988u_001:816": " yathākramaṁ vravīmyeṣāṁ tantre tantre nidarśitam |",
    "T02n2988u_001:817": " mandadhījanabodhārthaṁ sarvabuddhaiḥ [savajribhiḥ] || 4 ||",
    "T02n2988u_001:819": " yatkarmma kriyate kiñcit kāyavāṅmanasaiḥ kriyā |",
    "T02n2988u_001:820": " caturtho vidyate nānyasteṣāmevaṁ vicāryyate || 5 |",
    "T02n2988u_001:822": " cittena ca vinā kāyaḥ kiñcit karttuṁ bhavet kṣamaḥ |",
    "T02n2988u_001:823": " vacanaṁ ca vinā tena bhavet naiva kadācana || 6 ||",
    "T02n2988u_001:825": " kāye vākkarmmaṇī tasmādbhavatāṁ mānase'dvayam |",
    "T02n2988u_001:826": " cittenaiva jagat sarvaṁ kriyate yat śubhāśubham || 7 ||",
    "T02n2988u_001:828": " hitārthaṁ yadbhavetkarmma sarvaṁ saccaritaṁ bhavet |",
    "T02n2988u_001:829": " viparyyayādapuṇyaṁ tat pravadanti jinottamāḥ || 8 ||",
    "T02n2988u_001:831": " (32) cittenaiva tu tatsarvaṁ kriyate yat śubhāśubham |",
    "T02n2988u_001:832": " cittenaiva bhavennāśa ityuvāca jagadguruḥ || 9 ||",
    "T02n2988u_001:834": " sattvāpakāraniṣpannaṁ yatpāpaṁ parikīrttitam |",
    "T02n2988u_001:835": " hitacittaṁ samutpādya saṁbhraṣṭaḥ pratideśayet || 10 ||",
    "T02n2988u_001:837": " utsāhena kṛtaṁ pūrvaṁ apakārasamanvitam |",
    "T02n2988u_001:838": " pratipakṣāt bhavennāśo yasmāt tenaiva tatkṛtam || 11 ||",
    "T02n2988u_001:840": " ghaṭamutpādya yaḥ kaścit bhanattyeva tu tat svayam |",
    "T02n2988u_001:841": " tathā pāpaṁ samutpannaṁ nāśayet ātmanā sa tu || 12 ||",
    "T02n2988u_001:843": " deśayiṣyāmyahaṁ paścāditi mūḍhaḥ karoti cet |",
    "T02n2988u_001:844": " na cāsya deśanā yuktā na pāpaṁ tasya naśyati || 13 ||",
    "T02n2988u_001:846": " tathā puṇyavināśaśca tadvadeva bhavatyapi |",
    "T02n2988u_001:847": " kṛte puṇye'pi chi[dra]tvād bhavennāśaṁ na saṁśayaḥ || 14 ||",
    "T02n2988u_001:849": " dadataśca yadā citte dātumicchā na varttate |",
    "T02n2988u_001:850": " datte'pi ca na tatpuṇyaṁ prabhaviṣyati kasyacit || 15 ||",
    "T02n2988u_001:852": " sarveṣāmadhikaṁ sthānaṁ yatra sarvaṁ vinaśyati |",
    "T02n2988u_001:853": " kalpakoṭisahasraiśca samupāttaṁ śubhaṁ mahat || 16 ||",
    "T02n2988u_001:855": " utpannabodhicittasya puṇyasambhārasañcayaḥ |",
    "T02n2988u_001:856": " kalpakoṭiśatopāttaḥ kṣaṇādeva vinaśyati || 17 ||",
    "T02n2988u_001:858": " tādṛśe'pratighe nānyad dvitī[yama]nuje'priye |",
    "T02n2988u_001:859": " tato'pi rakṣyamatyarthaṁ evamuktaṁ tathāgataiḥ || 18 ||",
    "T02n2988u_001:861": " tasmin svalpopakāreṇa puṇyarāśirmahān bhavet |",
    "T02n2988u_001:862": " sarveṣāṁ sarvasaukhyānāṁ ākaratvādguṇodadhau || 19 ||",
    "T02n2988u_001:864": " (33) kecinmūḍhatarā bālā yuktyāgama[ma]paśyakāḥ |",
    "T02n2988u_001:865": " kalpenaiva bhavet pāpaṁ ityā[huḥ svā]tmanāśakāḥ || 20 ||",
    "T02n2988u_001:867": " kalpanārahito yogī yadi pāpairna lipyate |",
    "T02n2988u_001:868": " dveṣādyutpādahetau tu vikāritvaṁ na yujyate || 21 ||",
    "T02n2988u_001:870": " vihāya laukikīṁ vṛttimanyathā tu bhavenna kim |",
    "T02n2988u_001:871": " śirasā gamanaṁ yuktaṁ tathā pāṣāṇabhakṣaṇam || 22 ||",
    "T02n2988u_001:873": " śītavātapipāsādivādhā tasya na yujyate |",
    "T02n2988u_001:874": " ākrośādyapakāraiśca na khedamupasaṁharet || 23 ||",
    "T02n2988u_001:876": " svakīyaṁ yadi karttavyaṁ lobhādyākṛṣṭaduḥstyajam |",
    "T02n2988u_001:877": " nirvikalpaṁ prakalpyeta na tathānyatra tadbhavet || 24 ||",
    "T02n2988u_001:879": " anutpādakṣayaṁ naiva pāpānāṁ karmmaṇāmiha |",
    "T02n2988u_001:880": " krodhāhaṅkārayogācca na pāpaṁ pariśudhyate || 25 ||",
    "T02n2988u_001:882": " devataiva ca tat sarvaṁ karotīti prakalpyate |",
    "T02n2988u_001:883": " utpādāt pūrvamevāsau kārayet na kathaṁ bhṛśam || 26 ||",
    "T02n2988u_001:885": " devataiva karotīti mithyeyaṁ parikalpanā |",
    "T02n2988u_001:886": " yasmāt lobhābhibhūtānāṁ kriyeyaṁ kartumicchatām || 27 ||",
    "T02n2988u_001:888": " anumodādisarvāṇi cintāyatnāni sarvataḥ |",
    "T02n2988u_001:889": " puṇyasaṁbhārayuktāni jñātavyānīha dhīdhanaiḥ || 28 ||",
    "T02n2988u_001:891": " kāyavāksahitaṁ hīnaṁ tatpuṇyaṁ sama[ma]stu te |",
    "T02n2988u_001:892": " ekānta tīvracittasya yatpuṇyaṁ buddhavarṇitam || 29 ||",
    "T02n2988u_001:894": " (34) prāṇihiṁsādi yat karmma lobhādyāviṣṭacetasaḥ |",
    "T02n2988u_001:895": " kuśalaṁ na bhavet sarvaṁ puṇyaṁ tu karuṇotthitam || 30 ||",
    "T02n2988u_001:897": " yat karmma parahitārthaṁ kriyate tu kṛpātmakaiḥ |",
    "T02n2988u_001:898": " tat sarvaṁ puṇyamityāhurjagadāśāprapūrakaiḥ || 31 ||",
    "T02n2988u_001:900": " niṣedhyamapyanujñātaṁ kṛpayā dṛḍhacetasām |",
    "T02n2988u_001:901": " na tu svārthābhibhūtānāṁ karuṇāhīnadehinām || 32 ||",
    "T02n2988u_001:903": " kṛte puṇye'pyanarthāya kasyaciddviṣyato janam |",
    "T02n2988u_001:904": " pāpameva bhavet tasya pravadanti jinottamāḥ || 33 ||",
    "T02n2988u_001:906": " uktaṁ ca- kalpāntādbodhisattvānāṁ śubhaṁ vā yadi vā'śubham |",
    "T02n2988u_001:907": " sarvaṁ kalyāṇatāmeti teṣāṁ vaśyaṁ yato manaḥ || 34 ||",
    "T02n2988u_001:909": " iti jñānasiddhau pāpapuṇyotpādavināśaparijñānanirddeśo navamaḥ ||",
    "T02n2988u_001:910": " (35) daśamaḥ paricchedaḥ |",
    "T02n2988u_001:911": " pañcāmṛtamavighnārthaṁ cittasaṁsādhanāparaiḥ |",
    "T02n2988u_001:912": " ajādimāṁsamapyevaṁ yogināṁ vihitaṁ jinaiḥ || 1 ||",
    "T02n2988u_001:914": " sarve'pi prāṇinaḥ sarvaṁ bhakṣanto'pi na buddhakāḥ |",
    "T02n2988u_001:915": " na prajānanti te muḍhāścintā vigatabuddhayaḥ || 2 ||",
    "T02n2988u_001:917": " sarvasampūrṇabhūtatvāt kāyastāvat śucirna hi |",
    "T02n2988u_001:918": " tatsrāvabhakṣakaḥ kaścit sarvaṁ bhuktaṁ na tena kim || 3 ||",
    "T02n2988u_001:920": " kṣīrādikaṁ tathā sarvaṁ sarveṣāmeva [de]hinām |",
    "T02n2988u_001:921": " bhakṣyābhakṣyaprasiddhānāṁ śucitvaṁ naiva sidhyati || 4 ||",
    "T02n2988u_001:923": " bhaktavastūni sarvāṇi aśucīni prabudhyate |",
    "T02n2988u_001:924": " yasmājjalena saṁbhūtiḥ teṣāmiha pradṛśyate || 5 ||",
    "T02n2988u_001:926": " vṛṣṭirjalasamuhena sarvaṁ prakṣālya kutsitam |",
    "T02n2988u_001:927": " sarvasasyāni niṣpādya samudrādīn viśet tataḥ || 6 ||",
    "T02n2988u_001:929": " tajjairaśucibhiryuktairnāgairutthāpitaṁ jalam |",
    "T02n2988u_001:930": " punarvṛṣṭeḥ tathā sarvasasyaṁ sampādayejjalam || 7 ||",
    "T02n2988u_001:932": " puṣkariṇyādike tadvat sarveṣāṁ sarva[kṣā]lanam |",
    "T02n2988u_001:933": " śucyaśucyādikaṁ tasmāt sarvaṁ naivātra vidyate || 8 ||",
    "T02n2988u_001:935": " (36) śucitvaṁ asti cet kiñcit aśucitvaṁ bhaviṣyati |",
    "T02n2988u_001:936": " śucyabhāvādaśucitvaṁ sarvathā nopalabhyate || 9 ||",
    "T02n2988u_001:938": " āpekṣikatvamanyonyapārāpārakavadyathā |",
    "T02n2988u_001:939": " laukikī kalpanaivaiṣā śucyaśucyādikalpanā || 10 ||",
    "T02n2988u_001:941": " jñānasiddhau śucyaśucyakalpanāvivikto nāma daśamaḥ ||",
    "T02n2988u_001:942": " (37) ekādaśaḥ paricchedaḥ |",
    "T02n2988u_001:943": " agamyāgamanasyāpi vicāraḥ kriyate'dhunā |",
    "T02n2988u_001:944": " yogināṁ samanujñātaṁ aviruddhaṁ yathā tu tat || 1 ||",
    "T02n2988u_001:946": " sarveṣāṁ dehināmeva astyevotpādanāśanam |",
    "T02n2988u_001:947": " tacca karmmavaśādeva sarvadā tribhave [bhave]t || 2 ||",
    "T02n2988u_001:949": " mātā pitā ca putraḥ syāt putro mātā pitā bhavet |",
    "T02n2988u_001:950": " ceṭī bhāryyāpi tau syātāṁ bhāryyā mātā bhavatyapi || 3 ||",
    "T02n2988u_001:952": " evamādīni rūpāṇi anekāni suvistaraiḥ |",
    "T02n2988u_001:953": " bhave'nādau bhavantīti vajrasattvena deśitam || 4 ||",
    "T02n2988u_001:955": " evaṁ sthite tu saṁsāre dīrghakālapravarttite |",
    "T02n2988u_001:956": " mātā pitā na [bhū]to hi kaścit sattvo na vidyate || 5 ||",
    "T02n2988u_001:958": " duhitrādyāḥ tathā sarvāḥ prāgbhūtāḥ santi ṣaḍgatau |",
    "T02n2988u_001:959": " tasmācca mahatī kāryyā kṛpetyuktā jinottamaiḥ || 6 ||",
    "T02n2988u_001:961": " ata eva tu te nāthāḥ vajrasattvādayo varāḥ |",
    "T02n2988u_001:962": " duhitrādiranujñā[to] yogināṁ cittasādhane || 7 ||",
    "T02n2988u_001:964": " kalpanājalapūrṇasya saṁsārasya mahodadheḥ |",
    "T02n2988u_001:965": " vajrayānaṁ samāruhya ko vā pāraṁ gamiṣyati || 8 ||",
    "T02n2988u_001:967": " mithyājñānāni sarvāṇi yuktyāgamasamāyutaiḥ |",
    "T02n2988u_001:968": " niṣiddhāni kramāt tāni sarvadoṣākarāṇi hi | 9 ||",
    "T02n2988u_001:970": " jñānasiddhau gamyāgamyarahito nāma ekādaśaḥ ||",
    "T02n2988u_001:971": " (38) dvādaśaḥ paricchedaḥ |",
    "T02n2988u_001:972": " vajrajñānaprabodhārthaṁ yuktirapyucyate'dhunā |",
    "T02n2988u_001:973": " yogatantroktadṛṣṭāntairhitāyottamayoginām || 1 ||",
    "T02n2988u_001:975": " rūpakāyādayo bhāvāstattvarūpaṁ yathā na te |",
    "T02n2988u_001:976": " tadvāraṇaṁ kṛtaṁ pūrvaṁ arūpatvaṁ tataḥ sthitam || 2 ||",
    "T02n2988u_001:978": " sarvadoṣaprasaṅgitvād bhāvastattvaṁ bhavet nahi |",
    "T02n2988u_001:979": " abhāvo'pi na tat tattvaṁ sarvaduḥkhākaraṁ param || 3 ||",
    "T02n2988u_001:981": " bhāvābhāvau na tau tattvaṁ bhavet tābhyāṁ vivarjitam |",
    "T02n2988u_001:982": " na deśasthamato yuktaṁ sarvajño na bhavet tadā || 4 ||",
    "T02n2988u_001:984": " vyāpitvaṁ vajrakāyatvaṁ avikāritvaṁ eva ca |",
    "T02n2988u_001:985": " sarvajñatvamataḥ siddhiṁ samyagjñānasya yuktitaḥ || 5 ||",
    "T02n2988u_001:987": " rūpiṇo nahi vyāpitvaṁ vajrakāyamato nahi |",
    "T02n2988u_001:988": " avikāryyaṁ na tasyāsti na sarvajño bhaviṣyati || 6 ||",
    "T02n2988u_001:990": " kramāt jānāti yaḥ kaścit sarvaṁ nāsau prabuddhyate |",
    "T02n2988u_001:991": " jñeyānāmapramāṇatvānnāsau sarvajña iṣyate || 7 ||",
    "T02n2988u_001:993": " kalpakoṭisahasreṇa nāsau jñātuṁ bhavet kṣamaḥ |",
    "T02n2988u_001:994": " ekasminneva digbhāge yat jñeyaṁ parikīrttitam || 8 ||",
    "T02n2988u_001:996": " utpadya cet bhavennāśaḥ tasmādutpādyate nahi |",
    "T02n2988u_001:997": " susthitaṁ caiva jñānaṁ tat bhramamātravināśanam || 9 ||",
    "T02n2988u_001:999": " gatāgataṁ bhavedyasya [susthitatvaṁ ] na vidyate |",
    "T02n2988u_001:1000": " calatvādekadeśasthānnāśastasya prayujyate || 10 ||",
    "T02n2988u_001:1002": " (39) avarṇyo yo bhaveddharmmaḥ kastaṁ nāśayituṁ kṣamaḥ |",
    "T02n2988u_001:1003": " śastrodakaviṣāgnīnāṁ buddho jāto bhavet na tu || 11 ||",
    "T02n2988u_001:1005": " sarvākārapratiṣṭhātmā niścalo gaganopamaḥ |",
    "T02n2988u_001:1006": " asaṁkliṣṭo'vikāraśca sarvathā sarvakālikaḥ || 12 ||",
    "T02n2988u_001:1008": " asārvakāliko yastu na sarvajño bhavet sa tu |",
    "T02n2988u_001:1009": " tasmāt sarvaprakālaṁ tu bhavitavyaṁ iti smṛtam || 13 ||",
    "T02n2988u_001:1011": " sthitamevaṁ mahājñānaṁ sarveṣāmeva dehinām |",
    "T02n2988u_001:1012": " na prajñānanti muḍhāste bālā mohapaṭāvṛtāḥ || 14 ||",
    "T02n2988u_001:1014": " loṣṭaśca dhāvati kṣipto nāsau prakṣepakastathā |",
    "T02n2988u_001:1015": " evaṁ cittena yaddhāvyaṁ taddhāvati na citta[kam] || 15 ||",
    "T02n2988u_001:1017": " cittena bhāsyate yattat tadeva tu nirīkṣyate |",
    "T02n2988u_001:1018": " idaṁ tat kīdṛśaṁ cittamiti cintā na varttate || 16 ||",
    "T02n2988u_001:1020": " jñānasiddhau tattvasthāpanaṁ nāma dvādaśaḥ ||",
    "T02n2988u_001:1021": " (40) trayodaśaḥ paricchedaḥ |",
    "T02n2988u_001:1022": " eṣa mūḍhataro loko mokṣārthamātmaniścaye |",
    "T02n2988u_001:1023": " prapāte'pi kṣipatyeva parjanyena pracoditaḥ || 1 ||",
    "T02n2988u_001:1025": " īdṛśī dṛśyate ceṣṭā bahūnāmapi dehinām |",
    "T02n2988u_001:1026": " santyajya sugatau [yānamanyat mārgaṁ samāśrayet] || 2 ||",
    "T02n2988u_001:1028": " tadvidho manujaḥ kaścit mārgamanyat pradarśayet |",
    "T02n2988u_001:1029": " pṛcchako'pi na taṁ pṛcchet [yena tattvaṁ] prabudhyate || 3 ||",
    "T02n2988u_001:1031": " yadi mohavaśāt mārgaṁ darśayantamapaśyakam |",
    "T02n2988u_001:1032": " na śivaṁ labhyate gantustanmārgeṇaiva yāyinaḥ || 4 ||",
    "T02n2988u_001:1034": " svayamapaśyako mārgaṁ kathamanyaṁ nayedbhṛśam |",
    "T02n2988u_001:1035": " dvāveva yadi gacchetāṁ tayorduḥkhaṁ na saṁśayaḥ || 5 ||",
    "T02n2988u_001:1037": " aṭavyāṁ saṁpraviṣṭasya jātyandhasya yathā kriyā |",
    "T02n2988u_001:1038": " dvitīyaṁ tādṛśaṁ kaścit kathaṁ grāmaṁ praveśayet || 6 ||",
    "T02n2988u_001:1040": " evaṁ jātyandhabhūtāste samyag jñānamapaśyakāḥ |",
    "T02n2988u_001:1041": " aśaktāstatpadaṁ prāptuṁ kathamanyaṁ tu prāpayet || 7 ||",
    "T02n2988u_001:1043": " tasmāt parīkṣya karttavyaṁ gurūṇāṁ paryyupāsanam |",
    "T02n2988u_001:1044": " śiṣyairbhaktisamāyuktaiḥ pravadanti jinottamāḥ || 8 ||",
    "T02n2988u_001:1046": " ratnatrayeṣu buddhātmā kṛpāvān sarvajantuṣu |",
    "T02n2988u_001:1047": " tyāgādisaṁyato dhīraḥ sarvapuṇyamahodayaḥ || 9 ||",
    "T02n2988u_001:1049": " (41) bodhicittasamutpannaḥ prasanno guṇavān sudhīḥ |",
    "T02n2988u_001:1050": " akrodhano mahotsāhī dharmmagambhīraniścayaḥ || 10 ||",
    "T02n2988u_001:1052": " sayuktikaṁ dharmmadānaṁ nirā[bhā]saṁ sadā matam |",
    "T02n2988u_001:1053": " alpecchatā sadā tasya sambhāradvayasambhṛtaḥ || 11 ||",
    "T02n2988u_001:1055": " gurureṣa samākhyātaḥ sarvabuddhaiḥ savajribhiḥ |",
    "T02n2988u_001:1056": " sa eva sarvasattvānāṁ śāsako lokanāyakaḥ || 12 ||",
    "T02n2988u_001:1058": " anye ca guravaḥ khyātā mithyājñānābhimāninaḥ |",
    "T02n2988u_001:1059": " lobhādyarthaṁ prakurvanti dharmma[sya] deśanāṁ parām || 13 ||",
    "T02n2988u_001:1061": " pāpamitraśca te bālāḥ sattvanāśe pratiṣṭhitāḥ |",
    "T02n2988u_001:1062": " mārapākṣikagotrāste'parātmāno vināśakāḥ || 14 ||",
    "T02n2988u_001:1064": " varjanīyā[śca te ] sattvā na teṣāṁ paryyupāsanam |",
    "T02n2988u_001:1065": " na teṣāṁ pratighaṁ kuryyāt na te [pūjya]tarā bhavet || 15 ||",
    "T02n2988u_001:1067": " śrāvakaiḥ saha saṁvāso [yathā] neṣṭaṁ tathāgataiḥ |",
    "T02n2988u_001:1068": " tathaivaivaṁvidhaiḥ sārddhaṁ na saṁvāso viśiṣyate || 16 ||",
    "T02n2988u_001:1070": " pūrvāktalakṣaṇaiḥ tasmāt ācāryyo hi vidhīyate |",
    "T02n2988u_001:1071": " śiṣyasya lakṣaṇaṁ caivaṁ kathyate sa yathā bhavet || 17 ||",
    "T02n2988u_001:1073": " jñānasiddhau gurulakṣaṇanirddeśaḥ trayodaśaḥ ||",
    "T02n2988u_001:1074": " (42) caturdaśaḥ paricchedaḥ |",
    "T02n2988u_001:1075": " naukārūḍho yathā kaścit karṇadhāraḥ suśikṣitaḥ |",
    "T02n2988u_001:1076": " pāraṁ mahodadheryāti nānyathā pārago bhavet || 1 ||",
    "T02n2988u_001:1078": " tadvad gurau triratne ca bodhicitte ca bhaktimān |",
    "T02n2988u_001:1079": " karuṇā ca tathā loke nauriyaṁ saṁprakīrttitā | 2 ||",
    "T02n2988u_001:1081": " guruḥ karṇadharo vidvān naukā dharmmaḥ prakāśitaḥ |",
    "T02n2988u_001:1082": " saṁsārapāragantṝṇāṁ vajrasattvena deśitam || 3 ||",
    "T02n2988u_001:1084": " karṇadhāraṁ vinā naukā pāraṁ prāptuṁ kṣamā nahi |",
    "T02n2988u_001:1085": " guṇaiḥ sarvaiḥ prapūrṇopi nā gururbhavapāragaḥ || 4 ||",
    "T02n2988u_001:1087": " tasmādevāsya caivedaṁ kāryaṁ sarvaṁ dṛḍhavrataiḥ |",
    "T02n2988u_001:1088": " sadā pūjārato yogī bāhyairādhyātmikaistathā || 5 ||",
    "T02n2988u_001:1090": " vandanādikriyāḥ sarvāḥ prakuryyāt sarvakālikāḥ |",
    "T02n2988u_001:1091": " śraddhā prajñāsamāyuktaḥ kṛpārdraḥ sarvajantuṣu || 6 ||",
    "T02n2988u_001:1093": " akrodhano'visaṁvādī tyāgādiguṇa[bhūṣitaḥ] |",
    "T02n2988u_001:1094": " suvīryyaśca mahotsāhī gurorājñāṁ sadā karaḥ || 7 ||",
    "T02n2988u_001:1096": " ājñaptaśca svayaṁ buddhā pari[caryā]dikaṁ [care]t |",
    "T02n2988u_001:1097": " yathāśakti yathālābhaṁ bhojyabhaktādikaṁ tathā || 8 ||",
    "T02n2988u_001:1099": " (43) tiraskāre kṛte'pyevaṁ svayameva na durmmanāḥ |",
    "T02n2988u_001:1100": " śiṣyaḥ sarvaguṇopeto yuktyāgamaparīkṣakaḥ || 9 ||",
    "T02n2988u_001:1102": " aparīkṣakajātīyaḥ pṛcchet parahitañca yaḥ |",
    "T02n2988u_001:1103": " śiṣyo ca bhavituṁ śakto buddhairevaṁ pradarśyate || 10 ||",
    "T02n2988u_001:1105": " mṛtpiṇḍo hi yathā bālaiḥ kṣipyate yatra tatra vai |",
    "T02n2988u_001:1106": " tadvat paravaśaḥ kaścit [sa śiṣyatvasya] bhājanam || 11 ||",
    "T02n2988u_001:1108": " jñānasiddhau śiṣyalakṣaṇaparicchedaḥ caturddaśaḥ ||",
    "T02n2988u_001:1109": " (44) pañcadaśaḥ paricchedaḥ |",
    "T02n2988u_001:1110": " samyaktattvaṁ yathābhūtaṁ pūrvvamuktaṁ sayuktikam |",
    "T02n2988u_001:1111": " sarvatantre sthitaṁ tattvaṁ tebhyaḥ kiñcinnigadyate || 1 ||",
    "T02n2988u_001:1113": " coraśabdo [yathā] loke bhakṣyārthaṁ pratipādayet |",
    "T02n2988u_001:1114": " keṣāñcit coramevāhuḥ tantre'pyevaṁ padāstathā || 2 ||",
    "T02n2988u_001:1116": " tairevākṣaranirddeśairmṛdumadhyādhimātrakaiḥ |",
    "T02n2988u_001:1117": " dharmmaśraddhocyate buddhaiḥ sattvānugrahakārakaiḥ || 3 ||",
    "T02n2988u_001:1119": " kevalaṁ tattvamevāhuḥ kaścit [madhyendriya] stathā |",
    "T02n2988u_001:1120": " kaścit mṛdvindriyaḥ karma kevalaṁ vakti nānyathā || 4 ||",
    "T02n2988u_001:1122": " śrīsamājottare deśitam- anādinidhanaṁ śāntaṁ bhāvābhāvākṣayaṁ vibhum |",
    "T02n2988u_001:1123": " śūnyatākaruṇābhinnaṁ bodhicittamiti smṛtam || 5 ||",
    "T02n2988u_001:1125": " anādinidhanamiti utpādavināśābhāvam |",
    "T02n2988u_001:1126": " anena vyāpitvaṁ avikāritvaṁ sārvakālikatvaṁ ca kathitam |",
    "T02n2988u_001:1127": " deśastharūpivikārikālāntarikānāṁ vināśitvāt |",
    "T02n2988u_001:1128": " arū- pitve'pi deśastho yadi syāt vināśyeva bhavati |",
    "T02n2988u_001:1129": " yathā kastūrīkādīnāṁ sugandhaṁ arūpyapi deśasthatvāt kastūrī- (45)",
    "T02n2988u_001:1130": " kādīnāṁ tadvāsitadravyasya vā'bhāve vināśi syādvikāri ca |",
    "T02n2988u_001:1131": " śāntamiti sarvakleśānāmāgantukatvāt prakṛtiśāntam |",
    "T02n2988u_001:1132": " pūrvoktaguṇayuktatvā[ttadeva] bhāvābhāvākṣayam |",
    "T02n2988u_001:1133": " vibhuṁ prabhuṁ svāmī sarveṣāṁ laukikalokottarārthasampādakatvāt |",
    "T02n2988u_001:1134": " śūnyatā- karuṇābhinnaṁ iti |",
    "T02n2988u_001:1135": " sarvadharmmaniḥsvabhāvatayā sarvatathāgata- jñānaparijñānaṁ śunyatā [tayā] karuṇayā vā abhinnamekī- bhūtaṁ yat cittam |",
    "T02n2988u_001:1136": " karuṇā nāma sarvasattvān asminneva jñānarāje pratiṣṭhāpayiṣyāmi,",
    "T02n2988u_001:1137": " sarvasukhopadhānaiśca pari- vārayiṣyāmīti samyagāśayaḥ |",
    "T02n2988u_001:1138": " etaduktaṁ bhavati- sarvadharmmasvabhāvajño yogī sarvatathāgataiḥ |",
    "T02n2988u_001:1139": " saha anyonyavyāpakabhāvena sadā sthito buddhakṛtyakaraḥ sarvasattveṣu mahākaruṇāpramāṇānugataṁ bodhicittaṁ vajra ityarthaḥ |",
    "T02n2988u_001:1140": " anena bhāvanāpyevaṁ karttavyeti nidarśitam |",
    "T02n2988u_001:1141": " bodhi- cittamiti smṛtamiti aśeṣayogatantreṣvevaṁ abhiprāpayati |",
    "T02n2988u_001:1142": " ādikarmmikādīnāṁ tu bodhicittaṁ sarvasattvānanuttarāyāṁ samyaksambodhau pratiṣṭhāpayāmīti cittamātram |",
    "T02n2988u_001:1143": " punastatraiva deśitam- samājaṁ mīlanaṁ proktaṁ sarvabuddhābhidhānakam || 6 ||",
    "T02n2988u_001:1145": " arūpiṇām anādinidhanatvāsambhavāddharmmakāyā eva buddhāḥ |",
    "T02n2988u_001:1146": " teṣāṁ mīlanaṁ sarvatathāgatajñānavajradharatvameva nirddiṣṭamanyathā rūpakāyena yadi mīlanaṁ syāt paramāṇu- pramāṇādi sarvatathāgatānāṁ mīlane ākāśamapi (46)",
    "T02n2988u_001:1147": " prapūryyādhikatarā bhaveyuḥ |",
    "T02n2988u_001:1148": " sarvaśabdasya niravaśeṣatvāt cittānāmalpānāṁ mīlanaṁ yujyate |",
    "T02n2988u_001:1149": " punastatraiva tathā utpannakramāṇāṁ akṣataṁ samyag jñānam |",
    "T02n2988u_001:1150": " evaṁ ca tatraiva prakāśitam- dhyāyanti ye'muṁ suviśuddhamanādibhāvamityādi |",
    "T02n2988u_001:1151": " prathamapaṭale'pi- athāyaṁ sarvākāśadhātuḥ sarvatathāgatavajramayasaṁsthito'bhūt |",
    "T02n2988u_001:1152": " punaḥ- anutpanneṣu dharmmeṣu na bhāvo na ca bhāvanā |",
    "T02n2988u_001:1153": " ākāśavadayogena iti bhāvaḥ pragīyate || 7 ||",
    "T02n2988u_001:1155": " punaḥ- prakṛtiprabhāsvarā dharmmā ādiśuddhā nabhaḥsamāḥ |",
    "T02n2988u_001:1156": " bodhinā'bhisama[yamidaṁ] bodhinayaṁ dṛḍham || 8 ||",
    "T02n2988u_001:1158": " navame paṭale- kramaśotpattikaṁ caiva kramaśotpannakastathā |",
    "T02n2988u_001:1159": " tadyathā- api nāma kulaputrā ākāśaḥ sarvatrānugataḥ |",
    "T02n2988u_001:1160": " ākāśānugatāni sarvadharmmāṇi,",
    "T02n2988u_001:1161": " tāni na kāmadhātu- sthitāni nārupadhātusthitāni na caturmmahābhūtasthitāni |",
    "T02n2988u_001:1162": " evameva kulaputrāḥ sarvadharmmā anugantavyāḥ |",
    "T02n2988u_001:1163": " imamarthaṁ ca maṁvijñāya tathāgatāḥ sarvasattvānāṁ cāśrayaṁ vijñāpayanta evaṁ dharmmaṁ deśayanti |",
    "T02n2988u_001:1164": " evameva kulaputrā ākāśavada- niruktāste tathāgatasamayā anugantavyāḥ |",
    "T02n2988u_001:1165": " tadyathā - api (47)",
    "T02n2988u_001:1166": " nāma kulaputrāḥ kāṇḍaṁ ca mathanīyaṁ ca puruṣahastavyāyā- ma[ñca] pratītya dhūmaḥ prādurbhavati agnimabhinirvarttayati |",
    "T02n2988u_001:1167": " sa cāgnirna kāṇḍe sthito na mathanīyasthito na puruṣahasta- vyāyāmasthitaḥ |",
    "T02n2988u_001:1168": " evameva kulaputrāḥ sarvatathāgatavajrasamayā anugantavyāḥ gamanāgamanādyairiti |",
    "T02n2988u_001:1169": " daśame paṭale- kāyavākcittavajrāṇāṁ kāyavākcittabhāvanam |",
    "T02n2988u_001:1170": " nirvikalpanirālambasamatā na kvacit sthitam || 9 ||",
    "T02n2988u_001:1172": " dvādaśe paṭale- khatulyasamayabhūteṣu nirvikalpasvabhāviṣu |",
    "T02n2988u_001:1173": " svabhāvaśuddhadharmmeṣu nāṭako'yaṁ prabhāvyate || 10 ||",
    "T02n2988u_001:1175": " ṣoḍaśe paṭale- pātanaṁ vajrasūtrasya rajaso'pi nipātanam |",
    "T02n2988u_001:1176": " na kāryyaṁ mantratattvena kārayet nāpi durllabhāḥ || 11 ||",
    "T02n2988u_001:1178": " maṇḍalasūtrasvarajaḥpātanādikaṁ ca na kuryyāt |",
    "T02n2988u_001:1179": " mantra- tattveneti manaḥsantrāṇabhūtatvāt mantrajñānaṁ samyagjñānaṁ nidarśitaṁ ityarthaḥ |",
    "T02n2988u_001:1180": " yadyevaṁ mohāt karoti cet bodhi- rduṣkaro bhavatīti |",
    "T02n2988u_001:1181": " maṇḍalenādikarmmikasattvakṛpākaruṇā- buddhatvaṁ vajradha[ratvaṁ] ca durlabhaṁ bhavatītyarthaḥ |",
    "T02n2988u_001:1182": " tasmāt samyag- jñānābhiyuktena mahāyoginā maṇḍalalikhanapraveśābhi- ṣekādikaṁ niṣiddhaṁ iti |",
    "T02n2988u_001:1183": " (48) locanā vajrasattvānāṁ dīpyamānā svabhāvataḥ |",
    "T02n2988u_001:1184": " jñānaṁ tāthāgataṁ śuddhaṁ tadvairocanamucyate || 12 ||",
    "T02n2988u_001:1186": " sarvāśiṣṭajanaiḥ jñānaṁ mithyāgurujanairapi |",
    "T02n2988u_001:1187": " aprakampyasvabhāvatvāt akṣobhyo'sau prakathyate || 13 ||",
    "T02n2988u_001:1189": " ratnāni prabhavatnyeva buddhādi niyato dhruvam |",
    "T02n2988u_001:1190": " jñānasattvārthayuktaṁ tad ratnasambhavamucyate || 14 ||",
    "T02n2988u_001:1192": " apratiṣṭhitanirvāṇaṁ aliptaṁ bhavanirvṛtau |",
    "T02n2988u_001:1193": " asaṁkhyaguṇasaṁyogāt amitābhaḥ sa ucyate || 15 ||",
    "T02n2988u_001:1195": " sarvasattvārthakāryyāṇāṁ prasādhakatamaḥ svayam |",
    "T02n2988u_001:1196": " avandhyaṁ tat mahājñānaṁ amoghasiddhirucyate || 16 ||",
    "T02n2988u_001:1198": " sūkṣmamaudārikaṁ rūpaṁ traikālyaparibhāvitam |",
    "T02n2988u_001:1199": " dṛśyate sarvakṣetrasthaṁ locanā tena kathyate || 17 ||",
    "T02n2988u_001:1201": " sarvatāthāgataṁ jñānamātmīyaṁ māmakaṁ yataḥ |",
    "T02n2988u_001:1202": " anyonyavyāpakādeva māmakī tena tat smṛtam || 18 ||",
    "T02n2988u_001:1204": " sarvadoṣaharaṁ jñānaṁ sarvatāthāgataṁ param |",
    "T02n2988u_001:1205": " maṇḍalavāsinī khyātā sarvasaṁśodhanodyatam || 19 ||",
    "T02n2988u_001:1207": " mahākaruṇayā nityaṁ jagaduddharaṇāśayam |",
    "T02n2988u_001:1208": " sattvottāraṇadakṣatvāt tārājñānaṁ prakāśitam || 20 ||",
    "T02n2988u_001:1210": " dhātubhūtān pṛthivyādīn buddhajñānopabhoginām |",
    "T02n2988u_001:1211": " locanādyāstu kīrttyante sarvakāmopabhoginām || 21 ||",
    "T02n2988u_001:1213": " (49) maraṇādibha[yānmu]ktaṁ sarvatāthāgataṁ param |",
    "T02n2988u_001:1214": " pra[kṛ]ṣṭaṁ damanajñānaṁ tato yamāntakaḥ smṛtaḥ || 22 ||",
    "T02n2988u_001:1216": " mithyājñānaṁ [nivā]ryyāśu mūḍhasattvaprakāśitam |",
    "T02n2988u_001:1217": " samyak jñānapratiṣṭhātmayogāt prajñāntakaḥ smṛtaḥ || 23 ||",
    "T02n2988u_001:1219": " jagadāhlādanaṁ sarvannātigṛhṇan vicārayan |",
    "T02n2988u_001:1220": " bhaveṣṭaliptasambodhiṁ tena padmāntakaḥ smṛtaḥ || 24 ||",
    "T02n2988u_001:1222": " vighnādibhirvimuktātmā jñānaṁ sarvārthasādhakam |",
    "T02n2988u_001:1223": " sarvabuddhamayaṁ siddhaṁ tena vighnāntakaḥ smṛtaḥ || 25 ||",
    "T02n2988u_001:1225": " jñānajñeyaṁ vinā na syāt samāpattirataḥ smṛtā |",
    "T02n2988u_001:1226": " tribhavābhimukhaṁ jñānaṁ rāgāditrayasādhanam || 26 ||",
    "T02n2988u_001:1228": " sarvabuddhamayaṁ śuddhaṁ trimukhaṁ tat prakīrttitam |",
    "T02n2988u_001:1229": " suviśuddhasya sadbhāvāt śuklavarṇaṁ prakāśitam || 27 ||",
    "T02n2988u_001:1231": " sarvadā [nānu]pītatvaṁ raktaṁ kāruṇyavat sadā |",
    "T02n2988u_001:1232": " ratnatrayopakārādi kartturdamanamucyate || 28 ||",
    "T02n2988u_001:1234": " jñānaṁ tat kṛṣṇamityāhurjagadarthakaraṁ param |",
    "T02n2988u_001:1235": " nānopāyavicitratvāt śyāmavarṇaṁ prakāśitam || 29 ||",
    "T02n2988u_001:1237": " rūpādyāyatanādīni prabhujyante svayaṁ yataḥ |",
    "T02n2988u_001:1238": " ṣaḍbhujaṁ kathyate tena jñānaṁ bauddhaṁ tathāgataiḥ || 30 ||",
    "T02n2988u_001:1240": " bodhicittaṁ bhaved vajraṁ prajñā ghaṇṭā vidhīyate |",
    "T02n2988u_001:1241": " cakraṁ ajñānacchedācca ratnaṁ tu durllabhādapi || 31 ||",
    "T02n2988u_001:1243": " (50) bhavadoṣairaliptatvāt jñānaṁ tat padmamucyate |",
    "T02n2988u_001:1244": " khaḍgaḥ kleśārisaṁcchedāt utpalaṁ plavanāt tataḥ || 32 ||",
    "T02n2988u_001:1246": " saṁsārajalanimagnairyasmāt jñānaṁ na jñāyate |",
    "T02n2988u_001:1247": " buddhānugānāṁ sattvānāṁ tāḍanānmudgaraṁ smṛtam || 33 ||",
    "T02n2988u_001:1249": " daṇḍena śāsanāddaṇḍajñānaṁ tat sattvaśāsakam |",
    "T02n2988u_001:1250": " anyonyavyāpakābhedā[t] viśvavajramiti smṛtam || 34 ||",
    "T02n2988u_001:1252": " evam mayā śrutamekasmin samaye bhagavān sarvatathāgata- kāyavākcittahṛdayavajrayoṣidbhageṣu vijahāra ekasminneva kāle |",
    "T02n2988u_001:1253": " bhagavānaiśvaryyādiguṇayuktatvāt |",
    "T02n2988u_001:1254": " hṛdayaṁ jñānaṁ tadeva vajrayoṣit abhedyaprajñāsvabhāvatvāt,",
    "T02n2988u_001:1255": " tadeva bhagaṁ sarva- kleśabhañjanāt,",
    "T02n2988u_001:1256": " teṣu sarvatathāgatakāyavākcittahṛdayavajra- yoṣidbhageṣu vijahāra |",
    "T02n2988u_001:1257": " etaduktaṁ bhavati- sarvatathāgatajñāneṣu anyonyavyāpya- vyāpakabhūteṣu yogino jñānaṁ tadantargatameva sarvathaiva sthita- mini tattvaṁ sarvajñāneṣu krameṇa sthitamityarthaḥ |",
    "T02n2988u_001:1258": " anabhi- lāpyānabhilāpya ityādi aprameyabodhisattvamahāsattvaiḥ sahetyarthaḥ |",
    "T02n2988u_001:1259": " te'pyananaiva nyāyena saṁsthitā ityabhiprāyaḥ |",
    "T02n2988u_001:1260": " uktaṁ ca tattvasaṁgrahe tantrarāje- sarvatathāgatamahābodhi- dṛḍhasattva ityārabhya anādinidhanaḥ śānto bhagavān mahā- bodhisattvavajraḥ samantabhadro mahābodhisattvaḥ sarvatathāgata- hṛdayeṣu vijahāra |",
    "T02n2988u_001:1261": " (51) atha sarvatathāgatāḥ prāhuḥ- kathaṁ tvaṁ kulaputrānuttarāṁ samyaksambodhimabhisaṁbhotsyase yastvaṁ sarvatathāgatatattvānyabhi- jñāya iṣṭatarāṇyupahasasīti",
    "T02n2988u_001:1262": " sarvārthasiddhibodhisattva āha- bhagavantaḥ sarvatathāgatāḥ ājñāpa[yatha] kathaṁ pratipadyāmīdṛśaṁ tattvamiti |",
    "T02n2988u_001:1263": " tathāgatā āhuḥ- pratipadyasva kulaputra svacittapratyave- kṣaṇasamādhānena prakṛtisiddhena rucijaptena mantreṇeti oṁ cittaprativedhaṁ karomīti",
    "T02n2988u_001:1264": " mahābodhisattva āha |",
    "T02n2988u_001:1265": " ā jñāto bhagavantaḥ sarvatathā- ga[tā]ḥ svahṛdi candramaṇḍalākāraṁ paśyāmi |",
    "T02n2988u_001:1266": " prakṛtiprabhāsvaramidaṁ kulaputra cittaṁ candramaṇḍalavat |",
    "T02n2988u_001:1267": " candramaṇḍalaṁ prakṛtiprabhāsvaraṁ tadvat jñāna |",
    "T02n2988u_001:1268": " yathākramācca- prakṛtiprabhāsvaramidaṁ kulaputra cittaṁ candramaṇḍalavat |",
    "T02n2988u_001:1269": " candramaṇḍalaṁ prakṛtiprabhāsvaraṁ tadvat jñānam |",
    "T02n2988u_001:1270": " yathākramācca- [ndra]maṇḍalaṁ sampūrṇaṁ bhavati tadvat prakṛtiprabhāsvaraṁ citta- ratnamapi paripūrṇaṁ bhavati |",
    "T02n2988u_001:1271": " yathā candramaṇḍalamāgantuka- kalābhiḥ sūryyamaṇḍa[la]raśamyapagamāt kramāt pūrṇaṁ dṛśyate tadvat prakṛtipariśuddhaṁ cittaratnamapi sarvakleśamalakalaṅkāpa- gamakramāt paripūrṇabuddhaguṇaṁ dṛśyate iti |",
    "T02n2988u_001:1272": " advayasamatāvijaye'pi- oṁ sarvatathāgatajñānavajrasvabhāvātmako'ham |",
    "T02n2988u_001:1273": " punarnavamapaṭale- svacchaṁ hi sarvasattvānāṁ cittaṁ śāntaṁ prabhāsvaram |",
    "T02n2988u_001:1274": " aliptaṁ vividhairbhāvaiścittādyattattvabhāvanā || 35 ||",
    "T02n2988u_001:1276": " (52) buddhakāyavidhānajña upabhuṁjīta tattvataḥ |",
    "T02n2988u_001:1277": " anyathā naiva sidhyanti sarvamantrodayāḥ śubhāḥ || 36 ||",
    "T02n2988u_001:1279": " punaśca trayodaśe paṭale- maṇḍalaṁ sarvabuddhānāṁ tattvajñānācca maṇḍalam |",
    "T02n2988u_001:1280": " sādhakānāmidaṁ tattvaṁ cintāmaṇirivādbhutam || 37 ||",
    "T02n2988u_001:1282": " guhyendumaṇitilakaṁ tantrarāje'pi kathitam |",
    "T02n2988u_001:1283": " sarvāṅgabhāvanā'tītaṁ kalpanākalpavarjitam || 38 ||",
    "T02n2988u_001:1285": " mātrābindusamātītametat maṇḍalamuttamam |",
    "T02n2988u_001:1286": " punastatraiva- sa caiva sarvabhāvena sarvadā samavasthitaḥ |",
    "T02n2988u_001:1287": " anādinidhanaḥ sattvo vajrasattvaḥ paraṁ sukham || 39 ||",
    "T02n2988u_001:1289": " punaḥ- bodhicittādṛte nānyat saukhyamasti tridhātuke |",
    "T02n2988u_001:1290": " bodhicittamayaṁ saukhyaṁ sarvasaukhyaprasarpaṇam || 40 ||",
    "T02n2988u_001:1292": " mahāsamayatantre'pi nirddiṣṭam- ahaṁ ca kāmarūpāgraḥ sarvabuddhairadhiṣṭhitaḥ |",
    "T02n2988u_001:1293": " mayā'pi dharmmakāyāgrāḥ sarvabuddhā hyadhiṣṭhitāḥ || 41 ||",
    "T02n2988u_001:1295": " punaśca- surato bhagavānnityo vajrasattvo mahāsukhaḥ |",
    "T02n2988u_001:1296": " ataḥ prasūtiryyasmāttasmādidaṁ na ca lakṣyate || 42 ||",
    "T02n2988u_001:1298": " (53) punaśca- mahāsattvo mahāvajro vajrasattvastaducyate |",
    "T02n2988u_001:1299": " tasya tattvam- anādinidhanaḥ sattvo vajrasattvo mahārataḥ |",
    "T02n2988u_001:1300": " samantabhadraḥ sarvātmā bodhibuddhaḥ tridhātuke || 43 ||",
    "T02n2988u_001:1302": " sthāvaraḥ sarva evāgro mahāvajro mahāvalaḥ |",
    "T02n2988u_001:1303": " jaṅgamaścittasaṁskārāt sarvakṛt sarva eva hi || 44 ||",
    "T02n2988u_001:1305": " uktaṁ ca māyājāle'pi- jñānaikacakṣuramalo jñānamūrttistathāgataḥ |",
    "T02n2988u_001:1306": " niṣphalaḥ sarvago vyāpī sūkṣmavījamanāśravaḥ || 45 ||",
    "T02n2988u_001:1308": " bodhicittotpādaḥ saptamapaṭale- anutpanneṣu dharmmeṣu anakṣaramanālayam |",
    "T02n2988u_001:1309": " kalpakalpanayā varjjya utpādo'yaṁ pragīyate || 46 ||",
    "T02n2988u_001:1311": " punastatraiva- prakṛ[tyā]bhāsvarā dharmmā ādiśuddhā hyanāvilāḥ |",
    "T02n2988u_001:1312": " na bodhirnāpi buddhatvaṁ na sattvo nāpi jīvitā | 47 ||",
    "T02n2988u_001:1314": " śrīvajramaṇḍalālaṅkāre nigaditam- sarvatra sarvadhātau tu sarvasattvā[śca] sarvataḥ |",
    "T02n2988u_001:1315": " sarvakāyamayaṁ vyāpya cittadhāreva saṁsthitā || 48 ||",
    "T02n2988u_001:1317": " anāśravā[di]cintā ca nirmmalā nirmmamā svayam |",
    "T02n2988u_001:1318": " śūnyā gaganasamā caiva bhāvābhāvavivarjitā || 49 ||",
    "T02n2988u_001:1320": " (54) anādinidhanā śāntā sarvadharmmeśvarī ca sā |",
    "T02n2988u_001:1321": " vibhratī sarvarūpāṇi satyadvayasamāśritā || 50 ||",
    "T02n2988u_001:1323": " paramā paramārthena dharmmakāyeti sā smṛtā |",
    "T02n2988u_001:1324": " sarvendriyaṁ ca vijñānaṁ cittaṁ sarvatra sarvataḥ || 51 ||",
    "T02n2988u_001:1326": " manojñānamiti khyātā prajñā buddhirmati smṛtiḥ |",
    "T02n2988u_001:1327": " vipaśyanā ca sarvajñajñānasya vyavadānataḥ || 52 ||",
    "T02n2988u_001:1329": " śāśvatocchedanirmmuktā avintadvaya[varjitā] |",
    "T02n2988u_001:1330": " saṁvṛtyā paramārthena dvidhā tasyāḥ prakalpanā || 53 ||",
    "T02n2988u_001:1332": " yathendhanaṁ samāśritya tejovījaṁ tu saṁsthitam |",
    "T02n2988u_001:1333": " tileṣu va yathā tailaṁ rasa ikṣoḥ prakalpitaḥ || 54 ||",
    "T02n2988u_001:1335": " puṣpeṣu vā yathā gandho dadhni navanītaṁ yathā |",
    "T02n2988u_001:1336": " sarvatra sarvasattveṣu sthāvare jaṅgameṣu ca |",
    "T02n2988u_001:1337": " rupārūpagatā cāpi mahāmudrā pratiṣṭitā || 55 ||",
    "T02n2988u_001:1339": " punaḥ- jñānamamaraṇamalakṣaṇamaghoṣamanādiśuddhaṁ vimalaṁ prabhāsvaraṁ anabhilāpyamiti |",
    "T02n2988u_001:1340": " sambaratantre nigaditam- na yogaḥ pratibimbeṣu niṣiktādiṣu jāyate |",
    "T02n2988u_001:1341": " bodhicittamahāyogāt yoginastena devatāḥ || 46 ||",
    "T02n2988u_001:1343": " (55) bodhicittaṁ idaṁ vajraṁ sarvabuddhatvamātmanaḥ |",
    "T02n2988u_001:1344": " tasmāt sārvātmyayogena sarvabuddhatvamāpnute || 47 ||",
    "T02n2988u_001:1346": " enaṁ paśyanti saṁyuktaṁ sarvathā pūjayanti [ye] |",
    "T02n2988u_001:1347": " dṛṣṭāstaiḥ pūjitāścaiva sarvabuddhā bhavanti hi || 48 ||",
    "T02n2988u_001:1349": " darśanasparśanābhyāṁ ca sarvabuddhasya vā'sya hi |",
    "T02n2988u_001:1350": " amaṇḍalapraviṣṭā[śca] dṛṣṭasatyā bhavanti hi || 49 ||",
    "T02n2988u_001:1352": " darśanasparśanābhyāṁ ca śravaṇasmaraṇena ca |",
    "T02n2988u_001:1353": " sarvapāpairvimucyante pūjyante sarvasiddhibhiḥ || 50 ||",
    "T02n2988u_001:1355": " sarvayogasamāyogaiḥ sarvabuddhasya vā'sya hi |",
    "T02n2988u_001:1356": " [nāryo'pi]hi vimucyante buddhabodhiṁ smṛśanti ca || 51 ||",
    "T02n2988u_001:1358": " sarvatra sarvataḥ sarvaṁ sarvathā sarvadā svayam |",
    "T02n2988u_001:1359": " sarvabuddhamayaṁ siddhaṁ svamātmānaṁ prapaśyati || 52 ||",
    "T02n2988u_001:1361": " sarvātmasaṁsthitāścainaṁ pūjayanti tathāgatāḥ |",
    "T02n2988u_001:1362": " sarvapūjāmahāmeghavyūhaprasarasañcayaiḥ || 53 ||",
    "T02n2988u_001:1364": " sarvabhogopabhogai[śca] sevyamānairyathāsukham |",
    "T02n2988u_001:1365": " svādhidaivatayogena sva[mā]tmānaṁ prapūjayet || 54 ||",
    "T02n2988u_001:1367": " punaśca- vicitrakarmmayogena vicitravinayātmanā |",
    "T02n2988u_001:1368": " sattvānāṁ vinayārthāya tadanye vidhayaḥ smṛtāḥ || 55 ||",
    "T02n2988u_001:1370": " punaḥ- anādinidhanaḥ sattvo vajrasattvaḥ paraṁ yataḥ |",
    "T02n2988u_001:1371": " subhageti ca vikhyāto susthito buddhamudrayā || 56 ||",
    "T02n2988u_001:1373": " (56) punaśca- vicitrakarmmayogena vicitravidhikāṅkṣiṇām |",
    "T02n2988u_001:1374": " buddhavajradharādyāstu kṛtakā vinayāḥ smṛtāḥ || 57 ||",
    "T02n2988u_001:1376": " granthabāhulyabhayātparamādyaguhyaghanoccayādi na likhita- miti |",
    "T02n2988u_001:1377": " jñānasiddhau tantroktatattvākṣaraparanidarśanaparicchedaḥ paṁcadaśaḥ ||",
    "T02n2988u_001:1378": " (57) ṣoḍaśaḥ paricchedaḥ |",
    "T02n2988u_001:1379": " evaṁ jñānavaraṁ samyagupāyena samāyutam |",
    "T02n2988u_001:1380": " bhāvayitvā sutīrthyātmā janmanyatraiva sidhyati || 1 ||",
    "T02n2988u_001:1382": " upāyaḥ karuṇāmūlaṁ bodhicittaṁ susaṁbhṛtam |",
    "T02n2988u_001:1383": " samatā sarvasattveṣu triratne varapūjyatā || 2 ||",
    "T02n2988u_001:1385": " āsākṣātkaraṇaṁ śunyaṁ sarvakāmavirāgitā |",
    "T02n2988u_001:1386": " paribho[go']pi pūjārthaṁ sarvatāthāgataṁ vahet || 3 ||",
    "T02n2988u_001:1388": " praṇāmamāditaḥ kṛtvā yāvatī pariṇāmanā |",
    "T02n2988u_001:1389": " upāya [e]ṣa saṁbuddhaiḥ karuṇādiḥ pradeśitaḥ || 4 ||",
    "T02n2988u_001:1391": " evaṁ sopāyavidyogī sarvabuddha ivāparaḥ |",
    "T02n2988u_001:1392": " na tasyopadravaṁ kiñcit sadā sarvatra vidyate || 5 ||",
    "T02n2988u_001:1394": " mantramudrādiyogena parīkṣā parikīrttitā |",
    "T02n2988u_001:1395": " sarvāgamanibandheṣu sarvabuddhaiśca [ta]tsutaiḥ || 6 ||",
    "T02n2988u_001:1397": " tairava sasutairbuddhaiḥ kalpakoṭiśatāntaram |",
    "T02n2988u_001:1398": " rakṣā kṛtā tathā naiva yathaiva jñānabhāvinaḥ || 7 ||",
    "T02n2988u_001:1400": " caturīryyāpathairyuktā bhāvanā samudāhṛtā |",
    "T02n2988u_001:1401": " sthānaṁ ca yoginā rocyaṁ sarvasaukhyapra[dā]yakam || 8 ||",
    "T02n2988u_001:1403": " nopavāsarato yogī na snānaśuddhikalpanaḥ |",
    "T02n2988u_001:1404": " nānākalpaviviktātmā bhaved yogī varātmakaḥ || 9 ||",
    "T02n2988u_001:1406": " kāyikaṁ mānasaṁ duḥkhaṁ nāvakāśaṁ pradāpayet |",
    "T02n2988u_001:1407": " sarvasaukhyasamāyuktaḥ sidhyate nātra saṁśayaḥ || 10 ||",
    "T02n2988u_001:1409": " (58) jñātayaḥ sarvasattvā vai na paro'styatra ṣaḍgatau |",
    "T02n2988u_001:1410": " tasmānna kutracit grāhyaviśeṣo hyupalabhyate || 11 ||",
    "T02n2988u_001:1412": " sthāne deśe gṛhe vā'tha pustake pratimāsu ca |",
    "T02n2988u_001:1413": " sarvagrāhyavinirmmukto yogī buddhaistu varṇitaḥ || 12 ||",
    "T02n2988u_001:1415": " jñānasiddhau upāyanirddeśanaparicchedaḥ ṣoḍaśaḥ |",
    "T02n2988u_001:1416": " (59) saptadaśaḥ paricchedaḥ |",
    "T02n2988u_001:1417": " samyagjñānasamutpanno yogī prārthayate yadā |",
    "T02n2988u_001:1418": " abhiṣekaḥ pradātavyastraidhātukanamaskṛtaḥ || 1 ||",
    "T02n2988u_001:1420": " sarvopakaraṇairyuktaḥ sarvapūjāsusaṁvṛtaḥ ||",
    "T02n2988u_001:1421": " ārādhayedvaraṁ vajraguruṁ sarvaguṇārṇavam || 2 ||",
    "T02n2988u_001:1423": " bhakṣyabhojyādiyuktena puṣpagandhādikena ca |",
    "T02n2988u_001:1424": " sampūjya maṇḍalaṁ kṛtvā kṛtāñjalipuṭo gadet || 3 ||",
    "T02n2988u_001:1426": " samyagjñānavaraṁ prāptaṁ prasādāt karuṇātmaka |",
    "T02n2988u_001:1427": " svasaṁvedyasvabhāvaṁ ca ādattamapi niścayam || 4 ||",
    "T02n2988u_001:1429": " idamevādvayaṁ jñānaṁ nānyajjagati vidyate |",
    "T02n2988u_001:1430": " pītaṁ dharmmāmṛtaṁ prāpya prārthayeta mahāgurum || 5 ||",
    "T02n2988u_001:1432": " sarvasattvārthakāryyāṇi yathāśaktyā karomyaham |",
    "T02n2988u_001:1433": " dharmmadāne nayet ko'pi [hi]taṁ dāsyāmyahaṁ yathā || 6 ||",
    "T02n2988u_001:1435": " abhiṣeka[va]raṁ ratnaṁ prasādāt prāpyate yadi |",
    "T02n2988u_001:1436": " gṛhītumahamicchāmi prasādaṁ kurutābhayam || 7 ||",
    "T02n2988u_001:1438": " guruṇāpi hi dṛṣṭena guṇapūrṇā janā yadi |",
    "T02n2988u_001:1439": " [evaṁ deyaṁ prasādādi] sarvabuddhānuvarttitam || 8 ||",
    "T02n2988u_001:1441": " vaktavyaṁ kṛpayā yuktaṁ vacaḥ sarvārthasampradam |",
    "T02n2988u_001:1442": " dharmmarājyābhiṣekāgramabhiṣekaṁ niruttaram || 9 ||",
    "T02n2988u_001:1444": " (60) tato dināvadhiṁ kṛtvā śiṣyāya vacanaṁ vadet |",
    "T02n2988u_001:1445": " amukasmin dine vatsa kariṣyāmi prapuraṇam || 10 ||",
    "T02n2988u_001:1447": " manasā bhavato vaśyaṁ kuru cittamato dṛḍham |",
    "T02n2988u_001:1448": " duṣpūraṇaṁ yato na syāttathā kāryyaṁ mahāmate || 11 ||",
    "T02n2988u_001:1450": " tato dināvadhiṁ prāpte sarvabuddhān prapūjayet |",
    "T02n2988u_001:1451": " āryyasaṅghāya bhojyaṁ ca dadyāccaiva sadakṣiṇam || 12 ||",
    "T02n2988u_001:1453": " gaṇabhojyamudāraṁ ca gurūṇāṁ ca viśeṣataḥ |",
    "T02n2988u_001:1454": " yathāśaktyā tvanāthānāṁ [vidhiṁ sarvaṁ] samācaret || 13 ||",
    "T02n2988u_001:1456": " tato gurordakṣiṇādyā sarvabuddhānuvarṇitā |",
    "T02n2988u_001:1457": " sarvato viśvagurave siddhimuttaradakṣiṇam || 14 ||",
    "T02n2988u_001:1459": " yasya yadduṣparityājyaṁ taduttamamiti smṛtam |",
    "T02n2988u_001:1460": " yadyadiṣṭataraṁ kiñcit viśiṣṭatarameva vā |",
    "T02n2988u_001:1461": " tattaddhi gurave deyaṁ tadevākṣayamicchatā || 15 ||",
    "T02n2988u_001:1463": " athāsyābhimataṁ syādvai citraṁ kāryyamathāpi vā |",
    "T02n2988u_001:1464": " taddeyamathavā kāryyaṁ svalpamapyuttamaṁ hitam || 16 ||",
    "T02n2988u_001:1466": " athottamaṁ bhavedyasya [dadyāccet taṁ na dakṣiṇām] |",
    "T02n2988u_001:1467": " sarvācāryyāpamānena sa nityaṁ duḥkhamāpnute || 17 ||",
    "T02n2988u_001:1469": " sambaratantroktā dakṣiṇeyam |",
    "T02n2988u_001:1470": " ātmānamapi niryyātya punarmūlyaistu mokṣayet |",
    "T02n2988u_001:1471": " nānātantreṣu nirddiṣṭā dakṣiṇeyaṁ niruttarāa || 18 ||",
    "T02n2988u_001:1473": " (61) tataḥ- sarvabuddhamayaṁ yogaṁ sarvasampatsukhodayam |",
    "T02n2988u_001:1474": " agamyaṁ sarvasattvānāṁ lokanāthena bhāṣitam || 19 ||",
    "T02n2988u_001:1476": " sarvatāthāgataṁ cittaṁ sarva[vākkāya] sambhavam |",
    "T02n2988u_001:1477": " dvayorapyevamājñāya adhiṣṭhānaṁ prayojayet || 20 ||",
    "T02n2988u_001:1479": " mānasaṁ sarvamevedaṁ kāyikaṁ vāksamudbhavam |",
    "T02n2988u_001:1480": " sarvabuddhamadhiṣṭhāyānujñāṁ tasya pradāpayet || 21 ||",
    "T02n2988u_001:1482": " abhiṣiktamimaṁ buddhairatītānāgatairapi |",
    "T02n2988u_001:1483": " sarvavajradharaiścāpi sarvavajradharāya ca || 22 ||",
    "T02n2988u_001:1485": " ekakāyo'si buddhānāṁ tvamidānīmanāhataḥ |",
    "T02n2988u_001:1486": " dharmmābhiṣekadānena kuru sattveṣvanugraham || 23 ||",
    "T02n2988u_001:1488": " ratnatraye yathāśaktyā rakṣā kāryyā śubhodayā |",
    "T02n2988u_001:1489": " vajrasattvā[dikaṁ] kāryyaṁ sarvabuddhairnidarśitam || 24 ||",
    "T02n2988u_001:1491": " mayyavamanyanā kāryyā na tvayā varavajriṇā |",
    "T02n2988u_001:1492": " viṣamā parihāreṇa kālaṁ kṛtvā sudāruṇam || 25 ||",
    "T02n2988u_001:1494": " ghoraṁ narakaduḥkhaughaṁ mā bhūt kalpaśatāntaram |",
    "T02n2988u_001:1495": " mithyādharmmasamācārā ye tu lokaviḍambakāḥ || 26 ||",
    "T02n2988u_001:1497": " na teṣu sambhavaṁ kuryyāt saddharmmapratipakṣakāḥ |",
    "T02n2988u_001:1498": " mūḍhā dharmmavihīnāste sva sukhodayamānasāḥ || 27 ||",
    "T02n2988u_001:1500": " puṇyahīnāḥ parāṁ bodhiṁ naiva prāpsyanti durnayāḥ |",
    "T02n2988u_001:1501": " itastataśca saṁsāre te bhramanti hi ṣaḍgatau || 28 ||",
    "T02n2988u_001:1503": " (62) lokamohanaśīlāśca saddharmmapratipakṣakāḥ |",
    "T02n2988u_001:1504": " evaṁvidhā aneke ca dharmmabhramasamāśrayāḥ || 29 ||",
    "T02n2988u_001:1506": " na teṣāṁ sugatau janma buddhatvaṁ api durlabham |",
    "T02n2988u_001:1507": " etebhyastu sadā rakṣā bhavita[vyā] mahāmate || 30 ||",
    "T02n2988u_001:1509": " mārapāśanibaddhāste parātma[vidhi]nāyakāḥ |",
    "T02n2988u_001:1510": " kuru sattvārthamadhunā sarvabuddhādhipa svayam || 31 ||",
    "T02n2988u_001:1512": " yathāvinayato dharmmaṁ prakāśaya jane'khile |",
    "T02n2988u_001:1513": " saṁśayaṁ nahi dharmme tu karttavyamadhunā tvayā || 32 ||",
    "T02n2988u_001:1515": " nābhiṣekaṁ punargrāhyaṁ [tvayedānīṁ mahāmate] |",
    "T02n2988u_001:1516": " samyak dharmmaparo vidvān traidhātukanamaskṛtaḥ |",
    "T02n2988u_001:1517": " abhiṣekaṁ tvayā prāptaṁ vidyate na [hyataḥ] param || 33 ||",
    "T02n2988u_001:1519": " sarvatāthāgatajñānavarābhiṣiktasya yoginaḥ māhātmyaṁ śrīsamāje nirddiṣṭam- tadyathā sarvatathāgatakāyavāk- cittavajraguhyasamabhiṣikto bhagavantaḥ ācāryyāḥ sarvatathā- gataiḥ sarvabodhisattvaiśca kathaṁ draṣṭavyaḥ?",
    "T02n2988u_001:1520": " sarvatathāgatāḥ prāhuḥ- bodhicittaṁ vajraṁ iva kulaputrāḥ sarvatathāgataiḥ sarvabodhisattvaiśca draṣṭavyam |",
    "T02n2988u_001:1521": " tat kasmāddhetoḥ ?",
    "T02n2988u_001:1522": " bodhicittavajraścācāryyo dvayameva tadadhikāraṁ yāvat kulaputrāḥ saṁkṣepataḥ kathayāmi |",
    "T02n2988u_001:1523": " yāvanto daśadiglokadhātuṣu buddhāḥ bodhisattvāśca tiṣṭhanti prayanti ca sarve te trikāla- samayamāgatya tamācāryyaṁ sarvatathāgatapūjābhiḥ saṁpūjya sarva- (63)",
    "T02n2988u_001:1524": " buddhakṣetre punarapi prakāśayanti |",
    "T02n2988u_001:1525": " evaṁ ca vāgvajrākṣaraṁ niścārayanti |",
    "T02n2988u_001:1526": " pitāsmākaṁ sarvatathāgatānāṁ mātāsmākaṁ sarvatathāgatānāmiti |",
    "T02n2988u_001:1527": " tadyathā- api nāma kulaputrā yāvanto buddhā bhagavanto daśasu dikṣu pracaranti teṣāṁ ca buddhānāṁ bhagavatāṁ yāvantaḥ kāyavākcittapuṇyaskandhā ācāryyasya romakūpāgravivare viśiṣyate |",
    "T02n2988u_001:1528": " tat kasmāt hetoḥ ?",
    "T02n2988u_001:1529": " bodhicittaṁ kulaputrāḥ sarvabuddhajñānānāṁ sārabhūta- mutpattibhūtaṁ yāvat sarvajñajñānākaramiti |",
    "T02n2988u_001:1530": " jñānasiddhau vajrajñānābhiṣekavidhiḥ saptadaśaḥ |",
    "T02n2988u_001:1531": " (64) aṣṭādaśaḥ paricchedaḥ |",
    "T02n2988u_001:1532": " mahājñānaprabhavitamahāyogīśvarasya prabhāvaṁ kalpakoṭi- śatenāpi sarvatathāgatairapi na śakyaṁ varṇayitum |",
    "T02n2988u_001:1533": " śrīsambaroktaṁ kiñcinmātraṁ kathyate- sarvatra sarvataḥ sarvaṁ sarvathā sarvadā svayam |",
    "T02n2988u_001:1534": " sarvabuddhādibhi[rloke] sarvabhāvān bhavatyasau || 1 ||",
    "T02n2988u_001:1536": " buddhakṣetreṣu sarveṣu buddhanirvāṇamāvahan |",
    "T02n2988u_001:1537": " darśaya buddhakāryāṇi buddhanirmāṇamāyayā || 2 ||",
    "T02n2988u_001:1539": " buddhavajradharādīnāṁ viśvarūpatridhātmakaiḥ |",
    "T02n2988u_001:1540": " traidhātukamahārāja sarvakāryāṇi darśaya || 3 ||",
    "T02n2988u_001:1542": " sandhivigrahapūrdvāri rājyaṁ māyāvikurvitam |",
    "T02n2988u_001:1543": " traidhātukamahārāja avaṣṭabhya ca sāhasaiḥ || 4 ||",
    "T02n2988u_001:1545": " pramādo'yaṁ jagat sarvaṁ viśvanarttita darśaya |",
    "T02n2988u_001:1546": " evamādyāstvanantāgrāḥ dharmadhātusamāgamaiḥ || 5 ||",
    "T02n2988u_001:1548": " ākāśadhātuparyantāḥ sarvabuddhādayo varāḥ |",
    "T02n2988u_001:1549": " samāviśanti sarvātmā siddhyaiśvaryaprasiddhibhiḥ || 6 ||",
    "T02n2988u_001:1551": " sarvato viśvavinayaṁ sattvadhātuṁ prasādhayet |",
    "T02n2988u_001:1552": " vikrīḍati vicitraḥ śrīvajrasattvastathāgataḥ || 7 ||",
    "T02n2988u_001:1554": " (65) ratikrīḍāvikurvitaḥ sarvato viśvasambaraiḥ |",
    "T02n2988u_001:1555": " sarvākāśāvakāśaḥ śrīvajrasattvaḥ pratiṣṭhitaḥ || 8 ||",
    "T02n2988u_001:1557": " ityāha bhagavān śrīvajrasattvaḥ- sarvaśuddhyadhimokṣeṇa prasahya balavānadhaḥ |",
    "T02n2988u_001:1558": " parākramakramaṇāt tu sarvalokān pramardayet || 9 ||",
    "T02n2988u_001:1560": " anyantu duṣṭaraudrāgraṁ sattvadhātumanekadhā |",
    "T02n2988u_001:1561": " pāpaiścaurairavaskandhaiḥ sarvameva viśodhayet || 10 ||",
    "T02n2988u_001:1563": " cchalena māyayā caiva prasahya balavānadhaḥ |",
    "T02n2988u_001:1564": " pañcāyudhanibandhaiśca sarvalokān jayat tadā || 11 ||",
    "T02n2988u_001:1566": " vijitya sakalāṁ siddhiṁ jagat sthāvarajaṅgamam |",
    "T02n2988u_001:1567": " vicitravinayopāyaiḥ svaparānanupālayet || 12 ||",
    "T02n2988u_001:1569": " kāminīnāṁ bhavet kāmo raudrāṇāṁ raudramuttamam |",
    "T02n2988u_001:1570": " saumyānāṁ paramaṁ saumyaṁ [haṭhānāṁ ] haṭhavikramaḥ || 13 ||",
    "T02n2988u_001:1572": " parameśaṁ samākramya prasahya balavānadhaḥ |",
    "T02n2988u_001:1573": " umādevīṁ samākṛṣya copabhogairbhunaktyasau || 14 ||",
    "T02n2988u_001:1575": " nārāyaṇaṁ samākramya prasahya balavānadhaḥ |",
    "T02n2988u_001:1576": " rūpiṇīṁ tu samākṛṣya upabhogairbhunaktyasau || 15 ||",
    "T02n2988u_001:1578": " prajāpatiṁ samākramya prasahya balavānadhaḥ |",
    "T02n2988u_001:1579": " praśāntadevīmāsādya upabhogairbhunaktyasau || 16 ||",
    "T02n2988u_001:1581": " (66) kāmadevaṁ samākramya prasahya balavānadhaḥ |",
    "T02n2988u_001:1582": " ratiprītidhṛtyaiśvaryyaṁ samākramya bhuna[ktyasau] || 17 ||",
    "T02n2988u_001:1584": " evamādyāstvanantāgrā vajrakarmmāgravikramāḥ |",
    "T02n2988u_001:1585": " evamādyā vikurvanti nānātantra [nidarśanāt] || 18 ||",
    "T02n2988u_001:1587": " jñānasiddhau prabhāvanirddeśo nāma adhimātrendriya- vidhānamaṣṭādaśaḥ ||",
    "T02n2988u_001:1588": " (67) unaviṁśaḥ paricchedaḥ |",
    "T02n2988u_001:1589": " yastu samyak na vettyeva mithyātattvasuyogavān |",
    "T02n2988u_001:1590": " [madhyendriyo] hi vikhyātastatkṛtyamadhunocyate || 1 ||",
    "T02n2988u_001:1592": " namaskārādikaṁ sarvaṁ yatpūrvaṁ mārgamuktavān |",
    "T02n2988u_001:1593": " tatsarvamapi karttavyaṁ gāthāḥ sāmājikāstathā || 2 ||",
    "T02n2988u_001:1595": " sarvākāravaropetāṁ jhaṭityeva svadevatām |",
    "T02n2988u_001:1596": " niṣpādya pūrvavad yogī mārgastho japamārabhet || 3 ||",
    "T02n2988u_001:1598": " avasāne tu karttavyaṁ sarvabuddhāḥ sa aurasāḥ |",
    "T02n2988u_001:1599": " prasādaṁ mama karttavyaṁ śaraṇye'sya kṛpātmakāḥ || 4 ||",
    "T02n2988u_001:1601": " anādikālamadyāpi saṁsāre saṁsarannaham |",
    "T02n2988u_001:1602": " khinno'smi sarvadā duḥkhaiḥ samyagjñānamapaśyakaḥ || 5 ||",
    "T02n2988u_001:1604": " yathā jñānodayo bhūyāt tathāhaṁ karttumudyataḥ |",
    "T02n2988u_001:1605": " krameṇānena saṁyukto yadi samyak pravarttate |",
    "T02n2988u_001:1606": " bhavet jñānodayaṁ tasya na mithyāmārgayāyinaḥ || 6 ||",
    "T02n2988u_001:1608": " jñānasiddhau madhyendriyavidhinirddeśa ekonaviṁśatitamaḥ ||",
    "T02n2988u_001:1609": " (68) viṁśatitamaḥ paricchedaḥ |",
    "T02n2988u_001:1610": " mudrāmaṇḍalavarṇādibhujasthānavibhāvitāḥ |",
    "T02n2988u_001:1611": " samādhitrayamudrādidvārāścaiva mahadbhujāḥ || 1 ||",
    "T02n2988u_001:1613": " nānāprapañcanāmnāyāt sarve te mṛdavaḥ smṛtāḥ |",
    "T02n2988u_001:1614": " teṣāmapi yathānyāyaṁ vravīmi tattvasambhavam || 2 ||",
    "T02n2988u_001:1616": " madhyādhimātramārgeṣu pratiṣṭhāya yathānayam |",
    "T02n2988u_001:1617": " tantroktaṁ sarvadā kāryyaṁ devatāmantrajāpinā || 3 ||",
    "T02n2988u_001:1619": " yadi cittaṁ samaṁ yasya jñānaṁ tasyodayaṁ bhavet |",
    "T02n2988u_001:1620": " anyathā nahi tatprāptiḥ kalpakoṭiśatairapi || 4 ||",
    "T02n2988u_001:1622": " sarvadā cintayā yukto mahākāruṇyavān sudhīḥ |",
    "T02n2988u_001:1623": " pūrvoktalakṣaṇopeto yogī jñānavaraṁ labhet || 5 ||",
    "T02n2988u_001:1625": " madhyāntayordva[yo]ścaiva bhāvanāmātramukhyatā |",
    "T02n2988u_001:1626": " samyak jñānodayārthāya proktā kṛtyamapaśyatā || 6 ||",
    "T02n2988u_001:1628": " tattvaṁ vinā na buddhatvaṁ tattvaṁ mārgaṁ vinā na [ca] |",
    "T02n2988u_001:1629": " [tanmārgasthitayoreva] pratipadjñānamāvahet || 7 ||",
    "T02n2988u_001:1631": " mārgabhraṣṭo bhaved yastu karuṇāhīnacetasām |",
    "T02n2988u_001:1632": " lābhādyarthaṁ prapañcātmā na teṣāmudayo bhavet || 8 ||",
    "T02n2988u_001:1634": " jñānasiddhau mṛdvindriyanirddeśaparicchedaḥ viṁśatitamaḥ ||",
    "T02n2988u_001:1635": " (69) amukasya idaṁ guhyaṁ sarvatantreṣu gopitam |",
    "T02n2988u_001:1636": " tannirddiṣṭaṁ mayā samyak yogināṁ jñānasiddhaye || 1 ||",
    "T02n2988u_001:1638": " vajrajñānavaro yogo yeṣāṁ naiva hi vidyate |",
    "T02n2988u_001:1639": " bhāvanāṁ devatārūpaiḥ karttumudyaktacetasām || 2 ||",
    "T02n2988u_001:1641": " darśanaṁ pustakasyāpi na dātavyaṁ prajānatā |",
    "T02n2988u_001:1642": " vajrajñānapratikṣepāt narakaṁ yānti mohitāḥ || 3 ||",
    "T02n2988u_001:1644": " teṣāṁ narakahetutvāt so'[pya]vīciṁ vrajennaraḥ |",
    "T02n2988u_001:1645": " tatparānarthasadbhāvādrakṣaṇīyamiti dhruvam || 4 ||",
    "T02n2988u_001:1647": " anyathā samayabhraṁśo bhavediti prakāśitam |",
    "T02n2988u_001:1648": " yogatantreṣvanekeṣu sarvabuddhaiḥ kṛpātmakaiḥ || 5 ||",
    "T02n2988u_001:1650": " vidhūtakalpanājālaṁ vajrajñānamidaṁ param |",
    "T02n2988u_001:1651": " sādhanaṁ vajrasattvasya kṛtamārgaṁ sayuktikam || 6 ||",
    "T02n2988u_001:1653": " sādhanopāyikāṁ kṛtvā yanmayopacitaṁ śubham |",
    "T02n2988u_001:1654": " tenāstu sarvasarttvānāṁ vajrasattvatvamuktamam || 7 || ||",
    "T02n2988u_001:1657": " śrīmadoḍiyānavinirggatā jñānasiddhirnāma sādhanopāyikā samāptā || ||",
    "T02n2988u_001:1659": " kṛtiriyaṁ śrī-indrabhūtipādānām || (70)"
}