{
    "K06bsu028pu:0": " Ratnaguṇasaṃcayagāthā /",
    "K06bsu028pu:1": " om namo bhagavatyai āryaprajñāpāramitāratnaguṇasaṃcayagāthāyai /",
    "K06bsu028pu:2": " namo āryamañjuśriye /",
    "K06bsu028pu:3": " 1 atha khalu bhagavāṃstāsāṃ catasṛṇāṃ parṣadāṃ saṃpraharṣaṇārthaṃ punarapīmāṃ prajñāpāramitāṃ paridīpayamānastasyāṃ velāyāmimā gāthā abhāṣata",
    "K06bsu028pu:4": " para prema gaurava prasāda upasthapitvā prajahitva āvaraṇa kleśamalātikrāntāḥ /",
    "K06bsu028pu:5": " śṛṇutā jagārthamabhiprasthita sura(vra?)",
    "K06bsu028pu:6": " tānāṃ prajñāya pāramita yatra caranti śūrāḥ // Rgs_1.1 //",
    "K06bsu028pu:7": " yāvanti nadya pravahantiha jambudvīpe phala puṣpa auṣadhā(dhi)",
    "K06bsu028pu:8": " vanaspati rohayanti /",
    "K06bsu028pu:9": " bhūja(ta) gajendranāgapatiniśrayanovata(na)",
    "K06bsu028pu:10": " sya(?)",
    "K06bsu028pu:11": " tasyānubhāvaśriya sābhu jagādhipasya // Rgs_1.2 //",
    "K06bsu028pu:12": " yāvanti dharma jinaśrāvaka deśayanti bhāṣanti yuktisahitāṃśca udīrayanti /",
    "K06bsu028pu:13": " paramārthasaukhyakriya tatphalaprāptitā ca sarvo ayaṃ puruṣakāru tathāgatasya // Rgs_1.3 //",
    "K06bsu028pu:14": " kiṃ kāraṇaṃ ya jina bhāṣati dharmanetrīṃ tatrābhiśikṣita nararṣabhaśiṣyabhūtāḥ /",
    "K06bsu028pu:15": " sākṣātkaritva yatha śikṣita deśayanti buddhānubhāva puna ātmabalānubhāvā // Rgs_1.4 //",
    "K06bsu028pu:16": " yasminna prajñavarapāramitopalabdhiḥ na ca bodhisattvaupalabdhi na cittabodheḥ /",
    "K06bsu028pu:17": " evaṃ śruṇitva na ca muhyati nāsti trāso so bodhi(sa)",
    "K06bsu028pu:18": " ttva carate sugatāna prajñām // Rgs_1.5 //",
    "K06bsu028pu:19": " na ca rupa vedana na saṃjña na cetanā ca vijñāna sthānu aṇumātra na bhonti tasya /",
    "K06bsu028pu:20": " so sarvadharmaasthito aniketacārī aparī(ri)",
    "K06bsu028pu:21": " gṛhīta labhate sugatāna bodhim // Rgs_1.6 //",
    "K06bsu028pu:22": " atha śreṇikasya abhutī parivrājakasya jñānopalambhu na hi skandhavibhāvanā ca /",
    "K06bsu028pu:23": " yo bodhisattva parijānati eva dharmāṃ na ca nirvṛtiṃ spṛśati so viharāti prajñām // Rgs_1.7 //",
    "K06bsu028pu:24": " vyuparīkṣate punarayaṃ katareṣu prajñā kasmātkuto va imi śūnyaka sarva dharmāḥ /",
    "K06bsu028pu:25": " vyuparīkṣamāṇu na ca līyati nāsti trāso āsannu so bhavati bodhayi bodhisattvo // Rgs_1.8 //",
    "K06bsu028pu:26": " saci rupa saṃjña api vedana cetanā ca vijñāna skandha caratī aprajānamāno /",
    "K06bsu028pu:27": " imi skandha śūnya parikalpayi bodhisattvo caratī nimittaanupādapade asakto // Rgs_1.9 //",
    "K06bsu028pu:28": " na ca rupa vedana na saṃjña na cetanāyā vijñāni yo na caratī aniketacārī /",
    "K06bsu028pu:29": " caratīti so na upagacchati prajñadhārī anupādadhī spṛśati śānti samādhi śreṣṭhām // Rgs_1.10 //",
    "K06bsu028pu:30": " evātmaśānti viharanniha bodhisattvo so vyākṛto puramakehi tathāgatehi /",
    "K06bsu028pu:31": " na ca manyate ahu samādhitu vyutthito vā kasmārtha dharmaprakṛtiṃ parijānayitvā // Rgs_1.11 //",
    "K06bsu028pu:32": " evaṃ carantu caratī sugatāna prajñāṃ no cāpi so labhati yatra carāti dharmam /",
    "K06bsu028pu:33": " caraṇaṃ ca so 'caraṇaṃ ca prajānayitvā eṣā sa prajñavarapāramitāya caryā // Rgs_1.12 //",
    "K06bsu028pu:34": " yo 'sau na vidyati sa eṣa avidyamāno tāṃ bālu kalpayi avidya karoti vidyām /",
    "K06bsu028pu:35": " vidyā avidya ubhi eti asanta dharmā niryāti yo iti prajānati bodhisattvo // Rgs_1.13 //",
    "K06bsu028pu:36": " māyopamāṃ ya iha jānati pañca skandhāṃ na ca māya anya na ca skandha karoti anyān /",
    "K06bsu028pu:37": " nānātvasaṃjñavigato upaśāntacārī eṣā sa prajñavarapāramitāya caryā // Rgs_1.14 //",
    "K06bsu028pu:38": " kalyāṇamitrasahitasya vipaśyakasya trāso na bheṣyati śruṇitva jināna mātrām /",
    "K06bsu028pu:39": " yo pāpamitrasahito ca parapraṇeyo so āmabhājana yathodakaspṛṣṭa bhinno // Rgs_1.15 //",
    "K06bsu028pu:40": " kiṃ kāraṇaṃ ayu pravucyati bodhisattvo sarvatra saṅgakriya icchati saṅgachedī /",
    "K06bsu028pu:41": " bodhiṃ spṛśiṣyati jināna asaṅgabhūtāṃ tasmāddhi nāma labhate ayu bodhisattvo // Rgs_1.16 //",
    "K06bsu028pu:42": " mahasattva so 'tha kenocyati kāraṇena mahatāya atra ayu bheṣyati sattvarāśeḥ /",
    "K06bsu028pu:43": " dṛṣṭīgatāṃ mahati chindati sattvadhātoḥ mahasattva tena hi pravucyati kāraṇena // Rgs_1.17 //",
    "K06bsu028pu:44": " mahanāyako mahatabuddhi mahānubhāvo mahayāna uttamajināna samādhirūḍho /",
    "K06bsu028pu:45": " mahatā sanaddhu namuciṃ śaṭha dharṣayiṣye mahasattva tena hi pravucyati kāraṇena // Rgs_1.18 //",
    "K06bsu028pu:46": " māyākaro yatha catuṣpathi nirmiṇitvā mahato janasya bahu chindati śīrṣakoṭī /",
    "K06bsu028pu:47": " yatha te ca māya tatha jānati sarvasattvāṃ nirmāṇu sarva jagato na ca tasya trāso // Rgs_1.19 //",
    "K06bsu028pu:48": " rupaṃ ca saṃjña api vedana cetanā ca vijñāna bandhu na ca mukta asaṅgabhūto /",
    "K06bsu028pu:49": " evaṃ ca bodhi kramate na ca līnacitto saṃnā ha eṣa varapudgalauttamānām // Rgs_1.20 //",
    "K06bsu028pu:50": " kiṃ kāraṇaṃ ayu pravucyati bodhiyāno yatrāruhitva sa nirvāpayi sarvasattvān /",
    "K06bsu028pu:51": " ākāśatulya ayu yāna mahāvimāno sukhasaukhyakṣemabhiprāpaṇu yānaśreṣṭho // Rgs_1.21 //",
    "K06bsu028pu:52": " na ca labhyate ya vrajate diśa āruhitvā nirvāṇaokagamanaṃ gati nopalabdhiḥ /",
    "K06bsu028pu:53": " yatha agni nirvṛtu na tasya gatipracāro so tena nirvṛti pravucyati kāraṇena // Rgs_1.22 //",
    "K06bsu028pu:54": " pūrvāntato na upalabhyati bodhisattvo aparāntato 'pi pratiupanna triyadhvaśuddho /",
    "K06bsu028pu:55": " yo śuddha so anabhisaṃskṛtu niṣprapañco eṣā sa prajñavarapāramitāya caryā // Rgs_1.23 //",
    "K06bsu028pu:56": " yasmiṃś ca kāli samaye vidu bodhisattvo evaṃ carantu anupādu vicintayitvā /",
    "K06bsu028pu:57": " mahatīṃ janeti karuṇāṃ na ca sattvasaṃjñā eṣā sa prajñavarapāramitāya caryā // Rgs_1.24 //",
    "K06bsu028pu:58": " saci sattvasaṃjña dukhasaṃjña upādayātī hariṣyāmi duḥkha jagatīṃ kariṣyāmi artham /",
    "K06bsu028pu:59": " so ātmasa(ttva)",
    "K06bsu028pu:60": " parikalpaku bodhisattvo na ca eṣa prajñavarapāramitāya caryā // Rgs_1.25 //",
    "K06bsu028pu:61": " yatha ātmanaṃ tatha prajānati sarvasattvāṃ yatha sarvasattva tatha prajānati sarvadharmān /",
    "K06bsu028pu:62": " anupādupādu ubhaye avikalpamāno eṣā sa prajñavarapāramitāya caryā // Rgs_1.26 //",
    "K06bsu028pu:63": " yāvanti loki parikīrtita dharmanāma sarveṣupādasamatikramu nirgamitvā /",
    "K06bsu028pu:64": " amṛtaṃ ti jñānu paramaṃ na tu yo pareṇa ekārtha prajña ayu pāramiteti nāmā // Rgs_1.27 //",
    "K06bsu028pu:65": " evaṃ carantu na ca kāṅkṣati bodhisattvo jñātavya yo vihara te sa upāyaprajño /",
    "K06bsu028pu:66": " prakṛtīasanta parijānayamāna dharmāṃ eṣā sa prajñavarapāramitāya caryā // Rgs_1.28 //",
    "K06bsu028pu:67": " bhagavatyāṃ ratnaguṇasaṃcayagāthāyāṃ sarvākārajñatācaryāparivarto nāma prathamaḥ //",
    "K06bsu028pu:68": " rupasmi yo na sthihate na ca vedanāyāṃ saṃjñāya yo na sthihate na ca cetanāyām /",
    "K06bsu028pu:69": " vijñāni yo na sthihate sthitu dharmatāyāṃ eṣā sa prajñavarapāramitāya caryā // Rgs_2.1 //",
    "K06bsu028pu:70": " nityamanityasukhaduḥkhaśubhāśubhaṃ ti ātmanyanātmi tathatā ta(tha)",
    "K06bsu028pu:71": " śūnyatāyām /",
    "K06bsu028pu:72": " phalaprāptitāya athito arahantabhūmau pratyekabhūmiathito tatha buddhabhūmau // Rgs_2.2 //",
    "K06bsu028pu:73": " yatha nāyako 'sthitaku dhātuasaṃskṛtāyā tatha saṃskṛtāya athito aniketacārī /",
    "K06bsu028pu:74": " evaṃ ca sthānu athito sthita bodhisattvo asthānu sthānu ayu sthānu jinena ukto // Rgs_2.3 //",
    "K06bsu028pu:75": " yo icchatī sugataśrāvaka haṃ bhaveyaṃ pratyekabuddha bhaviyāṃ tatha dharmarājo /",
    "K06bsu028pu:76": " imu kṣāntyanāgami na śakyati prāpuṇetuṃ yatha ārapāragamanāya atītadarśī // Rgs_2.4 //",
    "K06bsu028pu:77": " yo dharma bhāṣyati ya bhāṣyati bhāṣyamāṇāṃ phalaprāpta pratyayajino tatha lokanātho /",
    "K06bsu028pu:78": " nirvāṇato adhigato vidupaṇḍitehi sarve ta ātmaja nidṛṣṭa tathāgatena // Rgs_2.5 //",
    "K06bsu028pu:79": " catvāri pudgala ime na trasanti ye 'smin jinaputra satyakuśalo avivartiyaśca /",
    "K06bsu028pu:80": " arhaṃ vidhūtamalakleśa prahīṇakāṅkṣo kalyāṇamitraparipācita yaścaturthaḥ // Rgs_2.6 //",
    "K06bsu028pu:81": " evaṃ carantu vidu paṇḍitu bodhisattvo nārhaṃmi śikṣati na pratyayabuddhabhūmau /",
    "K06bsu028pu:82": " sarvajñatāya anuśikṣati buddhadharme śikṣāaśikṣa na ya śikṣati eṣa śikṣā // Rgs_2.7 //",
    "K06bsu028pu:83": " na ca rupavṛddhiparihāṇiparigrahāye na ca śikṣati vividhadharmaparigrahāye /",
    "K06bsu028pu:84": " sarvajñatāṃ ca parigṛhṇati śikṣamāṇo niryāyatī ya iya śikṣa guṇe ratānām // Rgs_2.8 //",
    "K06bsu028pu:85": " rupe na prajña iti rupi na asti prajñā vijñāna saṃjña api vedana cetanā ca /",
    "K06bsu028pu:86": " na ca eti prajña iti teṣa na asti prajñā ākāśadhātusama tasya na cāsti bhedaḥ // Rgs_2.9 //",
    "K06bsu028pu:87": " ārambaṇāna prakṛtī sa a(na)",
    "K06bsu028pu:88": " ntapārā sattvāna yā ca prakṛtī sa anantapārā /",
    "K06bsu028pu:89": " ākāśadhātuprakṛtī sa anantapārā prajñā pi lokavidunāṃ sa anantapārā // Rgs_2.10 //",
    "K06bsu028pu:90": " saṃjñeti nāma parikīrtitu nāyakena saṃjñāṃ vibhāviya prahāṇa vrajanti pāram /",
    "K06bsu028pu:91": " ye atra saṃjñavigamaṃ anuprāpnuvanti te pāraprāpta sthita pāramite hu bhonti // Rgs_2.11 //",
    "K06bsu028pu:92": " saci gaṅgavālukasamāni sthihitva kalpāṃ sattveti śabda parikīrtayi nāyako 'yam /",
    "K06bsu028pu:93": " sattvasyupādu kutu bheṣyati ādiśuddho eṣā sa prajñavarapāramitāya caryā // Rgs_2.12 //",
    "K06bsu028pu:94": " evaṃ jino bhaṇati apratikūlabhāṇī yadahaṃ imāya varapāramitāya āsī /",
    "K06bsu028pu:95": " tada vyākṛto 'hu parāpuruṣottamena buddho bhaviṣyasi anāgataadhvanasmin // Rgs_2.13 //",
    "K06bsu028pu:96": " bhagavatyāṃ ratnaguṇasaṃcayagāthāyāṃ śakraparivarto nāma dvitīyaḥ //",
    "K06bsu028pu:97": " ya imāṃ grahīṣyati paryāpuṇatī sa nityaṃ prajñāya pāramita yatra caranti nāthāḥ /",
    "K06bsu028pu:98": " viṣa vahni śastra udakaṃ na kramāti tasyo otāru māru na ca vindati mārapakṣo // Rgs_3.1 //",
    "K06bsu028pu:99": " parinirvṛtasya sugatasya kareyya stūpāṃ pūjeya saptaratanāmayu kaścideva /",
    "K06bsu028pu:100": " tehi prapūrṇa siya kṣetrasahasrakoṭyo yatha gaṅgavālikasamaiḥ sugatasya stūpaiḥ // Rgs_3.2 //",
    "K06bsu028pu:101": " yāvanta sattva puna tāntaka kṣetrakoṭyo te sarvi pūjana kareyuranantakalpān /",
    "K06bsu028pu:102": " divyehi puṣpavaragandhavilepanehi kalpāṃstriyadhvaparikalpa tato 'pi bhūyaḥ // Rgs_3.3 //",
    "K06bsu028pu:103": " yaśco imāṃ sugatamāta likhitva puste yata utpatī daśabalāna vināyakānām /",
    "K06bsu028pu:104": " dhāreyi satkarayi puṣpavilepanehi kala puṇya bhonti na sa stūpi karitva pūjām // Rgs_3.4 //",
    "K06bsu028pu:105": " mahavidya prajña ayu pāramitā janānāṃ dukhadharmaśokaśamanī pṛthusattvadhātoḥ /",
    "K06bsu028pu:106": " ye 'tīta ye 'pi ca daśaddiśa lokanāthā ima vidya śikṣita anuttaravaidyarājāḥ // Rgs_3.5 //",
    "K06bsu028pu:107": " ye vā caranti cariyāṃ hitasānukampām iha vidyaśikṣita vidu spṛśiṣyanti bodhim /",
    "K06bsu028pu:108": " ye saukhya saṃskṛta asaṃskṛta ye ca saukhyā sarve ca saukhya prasutā itu veditavyāḥ // Rgs_3.6 //",
    "K06bsu028pu:109": " bījāḥ prakīrṇa pṛthivīsthita saṃbhavanti sāmagri labdhva viruhanti anekarupāḥ /",
    "K06bsu028pu:110": " yāvanti bodhiguṇa pāramitāśca pañca prajñāya pāramita te viruhanti sarve // Rgs_3.7 //",
    "K06bsu028pu:111": " yenaiva rāja vrajate sa ha cakravartī tenaiva sapta ratanā balakāya sarve /",
    "K06bsu028pu:112": " yenaiva prajña iya pāramitā jinānāṃ tenaiva sarvaguṇadharma samāgamanti // Rgs_3.8 //",
    "K06bsu028pu:113": " bhagavatyāṃ ratnaguṇasaṃcayagāthāyāmaprameyaguṇadhāraṇapāramitāstūpasatkāraparivarto nāma tṛtīyaḥ //",
    "K06bsu028pu:114": " śakro jinena paripṛcchitu praśnamāhu saci gaṅgavālikasamā siya buddhakṣetrāḥ /",
    "K06bsu028pu:115": " jinadhātu sarvi paripūrita cūḍibaddhā imameva prajñavarapāramitāhu gṛhṇe // Rgs_4.1 //",
    "K06bsu028pu:116": " kiṃ kāraṇaṃ na mi śarīri agauravatvaṃ api tū khu prajñaparibhāvita pūjayanti /",
    "K06bsu028pu:117": " yatha rājaniśrita naro labhi sarvi pūjāṃ tatha prajñapāramitaniśrita buddhadhātuḥ // Rgs_4.2 //",
    "K06bsu028pu:118": " maṇiratna sarvi guṇayukta anarghaprāpto yasmiṃ karaṇḍaki bhave sa namasyanīyaḥ /",
    "K06bsu028pu:119": " tasyāpi uddhṛta spṛhanti karaṇḍakasmiṃ tasyaiva te guṇa mahāratanasya bhonti // Rgs_4.3 //",
    "K06bsu028pu:120": " emeva prajñavarapāramitāguṇāni yannirvṛte 'pi jinadhātu labhanti pūjām /",
    "K06bsu028pu:121": " tasmā hu tān jinaguṇā(n)",
    "K06bsu028pu:122": " parighettukāmo so prajñapāramita gṛhṇatu eṣa mokṣo // Rgs_4.4 //",
    "K06bsu028pu:123": " pūrvaṃgamā bhavatu dānu dadantu prajñā śīle ca kṣānti tatha vīrya tathaiva dhyāne /",
    "K06bsu028pu:124": " parigrāhikā kuśaladharmaavipraṇāśe ekā ca sā api nidarśayi sarvadharmān // Rgs_4. 5 //",
    "K06bsu028pu:125": " yatha jambudvīpi bahuvṛkṣasahasrakoṭī nānāprakāra vividhāśca anekarūpāḥ /",
    "K06bsu028pu:126": " na vi chāyanānatu bhaveta viśeṣatāpi anyatra chāyagatasaṃkhya prabhāṣamāṇā // Rgs_4.6 //",
    "K06bsu028pu:127": " emeva pañca imi pāramitā jinānāṃ prajñāya pāramita nāmatayā bhavanti /",
    "K06bsu028pu:128": " sarvajñatāya pariṇāmayamāṇa sarve ṣaḍapīha ekanayamarchati bodhināmā // Rgs_4.7 //",
    "K06bsu028pu:129": " bhagavatyāṃ ratnaguṇasaṃcayagāthāyāṃ guṇaparikīrtanaparivarto nāma caturthaḥ //",
    "K06bsu028pu:130": " saci rūpa saṃjña api vedana cetanāyāṃ cittaṃ anitya pariṇāmayi bodhisattvo /",
    "K06bsu028pu:131": " pra(ti)varṇikāya carate aprajānamāno na hi dharma paṇḍita vināśa karoti jātu // Rgs_5.1 //",
    "K06bsu028pu:132": " yasmin na rūpa api vedana cāpi saṃjñā vijñāna naiva na pi cetanayopalabdhiḥ /",
    "K06bsu028pu:133": " anupādu śūnya na ya jānati sarvadharmān eṣā sa prajñavarapāramitāya caryā // Rgs_5.2 //",
    "K06bsu028pu:134": " yāvanti gaṅganadivālikatulyakṣetre tāvanti sattva arahanti vineya kaścit /",
    "K06bsu028pu:135": " yaścaiva prajña ima pāramitā likhitvā parasattvi pustaku dadeya viśiṣṭapuṇyaḥ // Rgs_5.3 //",
    "K06bsu028pu:136": " kiṃ kāraṇaṃ ta iha śikṣita vādiśreṣṭhā gamayanti dharma nikhilāniha śūnyatāyām /",
    "K06bsu028pu:137": " yāṃ śrutva śrāvaka spṛśanti vimukti śīghraṃ pratyekabodhi spṛśayanti ca buddhabodhim // Rgs_5.4 //",
    "K06bsu028pu:138": " asato 'ṅkurasya drumasaṃbhavu nāsti loke kuta śākhapatraphalapuṣpaupādu tatra /",
    "K06bsu028pu:139": " vina bodhicitta jinasaṃbhavu nāsti loke kuta śakrabrahmaphala śrāvakaprādubhāvaḥ // Rgs_5.5 //",
    "K06bsu028pu:140": " ādityamaṇḍalu yadā prabhajāla muñcī karmakriyāsu tada sattva parākramanti /",
    "K06bsu028pu:141": " tatha bodhicitta sada lokavidusya jñāto jñānena sarvaguṇadharma samāgamanti // Rgs_5.6 //",
    "K06bsu028pu:142": " yatha nopatapta asato bhujagādhipasya kuta nadyaprasravu bhavediha jambudvīpe /",
    "K06bsu028pu:143": " asatā nadīya phalapuṣpa na saṃbhaveyuḥ na ca sāgarāṇa ratanā bhavi naikarūpāḥ // Rgs_5.7 //",
    "K06bsu028pu:144": " tatha bodhicitta asatīha tathāgatasya kuta jñānaprasravu bhavediha sarvaloke /",
    "K06bsu028pu:145": " jñānasya co asati nāsti guṇāna vṛddhiḥ na ca bodhi sāgarasamā na ca buddhadharmāḥ // Rgs_5.8 //",
    "K06bsu028pu:146": " yāvanti loki kvaci jotikaprāṇabhūtā obhāsanārtha prabha osarayanti sarve /",
    "K06bsu028pu:147": " varasūryamaṇḍalaviniḥsṛta ekaraśmī na kalā pi jyotikagaṇe siya sarvaābhāḥ // Rgs_5.9 //",
    "K06bsu028pu:148": " bhagavatyāṃ ratnaguṇasaṃcayagāthāyāṃ puṇyaparyāyaparivarto nāma pañcamaḥ //",
    "K06bsu028pu:149": " yāvanti śrāvakagaṇāḥ prasavanti puṇyaṃ dānaṃ ca śīlamapi bhāvanasaṃprayuktam /",
    "K06bsu028pu:150": " sa hi bodhisattva anumodana ekacitte na ca sarvaśrāvakagaṇe siya puṇyaskandho // Rgs_6.1 //",
    "K06bsu028pu:151": " ye buddhakoṭiniyutā purimā vyatītā ye vā anantabahukṣetrasahasrakoṭayaḥ /",
    "K06bsu028pu:152": " tiṣṭhanti ye 'pi parinirvṛta lokanāthā deśanti dharmaratanaṃ dukhasaṃkṣayāya // Rgs_6.2 //",
    "K06bsu028pu:153": " prathamaṃ upādu varabodhayi cittupādo yāvat su dharmakṣayakālu vināyakānām /",
    "K06bsu028pu:154": " ekasmi tatra ciya teṣa jināna puṇyaṃ saha yukta pāramita ye 'pi ca buddhadharmāḥ // Rgs_6.3 //",
    "K06bsu028pu:155": " yaścaiva buddhatanayāna(ca)",
    "K06bsu028pu:156": " śrāvakāṇāṃ śaikṣa aśaikṣa kuśalāsrava nāsravāśca /",
    "K06bsu028pu:157": " paripiṇḍayitva anumodayi bodhisattvo sarvaṃ ca nāmayi jagārthanidāna bodhi // Rgs_6.4 //",
    "K06bsu028pu:158": " pariṇāmayantu yadi vartati cittasaṃjñā tatha bodhisattvapariṇāmana sattvasaṃjñā /",
    "K06bsu028pu:159": " saṃjñāya dṛṣṭisthitu citta trisaṅgayukto pariṇāmitaṃ na bhavatī upalabhyamānam // Rgs_6.5 //",
    "K06bsu028pu:160": " saci eva jānati nirudhyati kṣīṇadharmā taccaita kṣīṇa pariṇāmayiṣyanti yatra /",
    "K06bsu028pu:161": " na ca dharma dharmi pariṇāmayate kadācit pariṇāmitaṃ bhavati eva prajānamāne // Rgs_6.6 //",
    "K06bsu028pu:162": " saci so nimitta kurute na ca mānayāti atha ānimitta pariṇāmita bhonti bodhau /",
    "K06bsu028pu:163": " viṣasṛṣṭa bhojanu yathaiva kriyāpraṇīto tatha śukladharmaupalambha jinena ukto // Rgs_6.7 //",
    "K06bsu028pu:164": " tasmā hu nāmapariṇāmana śikṣitavyā yatha te jinā kuśala eva prajānayanti /",
    "K06bsu028pu:165": " yajjātiyo 'yaṃ prabhavo yadalakṣaṇaṃ ca anumodamī tatha tathā pariṇāmayāmi // Rgs_6.8 //",
    "K06bsu028pu:166": " evaṃ ca puṇya pariṇāmayamāna bodhau na ca so hi buddha kṣipate jina uktavādī /",
    "K06bsu028pu:167": " yāvanti loki upalambhikabodhisattvā abhibhonti sarvi pariṇāmayamāna śūro // Rgs_6.9 //",
    "K06bsu028pu:168": " bhagavatyāṃ ratnaguṇasaṃcayagāthāyāmanumodanāparivarto nāma ṣaṣṭhamaḥ //",
    "K06bsu028pu:169": " jātyandhakoṭiniyutānyaviunāyakānāṃ mārge akovidu kuto nagarapraveśe /",
    "K06bsu028pu:170": " vina prajña pañca imi pāramitā acakṣuḥ avināyakā na prabhavanti spṛśetu bodhim // Rgs_7.1 //",
    "K06bsu028pu:171": " yatrāntarasmi bhavate pragṛhīta prajñā tatu labdhacakṣu bhavatī imu nāmadheyam /",
    "K06bsu028pu:172": " yatha citrakarmapariniṣṭhita cakṣuhīno na ca tāva puṇyu labhate akaritva cakṣuḥ // Rgs_7.2 //",
    "K06bsu028pu:173": " yada dharma saṃskṛta asaṃskṛta kṛṣṇaśuklo aṇumātru no labhati prajña vibhāvamānaḥ /",
    "K06bsu028pu:174": " yada prajñapāramita gacchati saṃkhya loke ākāśa yatra na pratiṣṭhitu kiṃci tatra // Rgs_7.3 //",
    "K06bsu028pu:175": " saci manyate ahu carāmi jināna prajñāṃ mociṣya sattvaniyutāṃ bahurogaspṛṣṭān /",
    "K06bsu028pu:176": " ayu sattvasaṃjñaparikalpaku bodhisattvo na ca eṣa prajñavarapāramitāya caryā // Rgs_7.4 //",
    "K06bsu028pu:177": " yo bodhisattva varapāramiteti cīrṇo paricārikā ya na ca kāṅkṣati paṇḍitehi /",
    "K06bsu028pu:178": " saha śrutva tasya puna bheṣyati śāstṛsaṃjñā so vā laghū anubudhiṣyati bodhi śāntām // Rgs_7.5 //",
    "K06bsu028pu:179": " satkṛtya buddhaniyutāṃ paricārikāyāṃ na ca prajñapāramita śraddadhitā jinānām /",
    "K06bsu028pu:180": " śrutvā ca so imu kṣipiṣyati so 'lpabuddhiḥ sa kṣipitva yāsyati avīcimatrāṇabhūto // Rgs_7.6 //",
    "K06bsu028pu:181": " tasmā hu śraddadhata eva jināna mātāṃ yadi icchathā spṛśitu uttamabuddhajñānam /",
    "K06bsu028pu:182": " so vāṇijo yatha vrajitvana ratnadvīpaṃ mūlātu chedana karitva puna āgameyā // Rgs_7.7 //",
    "K06bsu028pu:183": " bhagavatyāṃ ratnaguṇasaṃcayagāthāyāṃ nirayaparivarto nāma saptamaḥ //",
    "K06bsu028pu:184": " rūpasya śuddhi phalaśuddhita veditavyā phalarūpaśuddhita sarvajñataśuddhimāhuḥ /",
    "K06bsu028pu:185": " sarvajñatāya phalaśuddhita rūpaśuddhī ākāśadhātusamatāya abhinnachinnāḥ // Rgs_8.1 //",
    "K06bsu028pu:186": " traidhātukaṃ samatikrānta na bodhisattvā kleśāpanīta upapatti nidarśayanti /",
    "K06bsu028pu:187": " jaravyādhimṛtyuvigatāścyuti darśayanti prajñāya pāramita yatra caranti dhīrāḥ // Rgs_8.2 //",
    "K06bsu028pu:188": " nāmeva rūpi jagatī ayu paṅkasaktā saṃsāracakri bhramate 'nilacakratulye /",
    "K06bsu028pu:189": " jānitva bhrāntu jagatī mṛgavāgureva ākāśa pakṣisadṛśā vicaranti prajñāḥ // Rgs_8.3 //",
    "K06bsu028pu:190": " rūpasmi yo na carate pariśuddhacārī vijñāna saṃjña api vedana cetanāyām /",
    "K06bsu028pu:191": " evaṃ carantu parivarjayi sarvasaṅgāṃ saṅgādvimucya carate sugatāna prajñām // Rgs_8.4 //",
    "K06bsu028pu:192": " bhagavatyāṃ ratnaguṇasaṃcayagāthāyāṃ viśuddhiparivarto nāmāṣṭamaḥ //",
    "K06bsu028pu:193": " evaṃ carantu vidu paṇḍitu bodhisattvo saṅgā uchinnu vrajate jagatī asakto /",
    "K06bsu028pu:194": " sūryo va rāhugrahamukta virocamāno agnīva yukta tṛṇakāṣṭhavanaṃ dahāti // Rgs_9.1 //",
    "K06bsu028pu:195": " prakṛtīya śuddha pariśuddhimi sarvadharmāṃ prajñāya pāramita paśyati bodhisattvo /",
    "K06bsu028pu:196": " na ca paśyakaṃ labhati nāpi ca sarvadharmān eṣā sa prajñavarapāramitāya caryā // Rgs_9.2 //",
    "K06bsu028pu:197": " bhagavatyāṃ ratnaguṇasaṃcayagāthāyāṃ stutiparivarto nāma navamaḥ //",
    "K06bsu028pu:198": " śakro jinasya paripṛcchati devarājo caramāṇa prajña katha yujyati bodhisattvo /",
    "K06bsu028pu:199": " aṇumātra yo na khalu yujyati skandhadhātau yo eva yujyati(sa yujyati)",
    "K06bsu028pu:200": " bodhisattvaḥ // Rgs_10.1 //",
    "K06bsu028pu:201": " cirayānaprasthitu sa vedayitavya sattvo bahubuddhakoṭinayutehi kṛtādhikāro /",
    "K06bsu028pu:202": " yo śrutva dharmi imi nirmitamāyakalpāṃ na ca kāṅkṣate ayu prayujyati śikṣamāṇaḥ // Rgs_10.2 //",
    "K06bsu028pu:203": " kāntāramārgi puruṣo bahu(bhī)",
    "K06bsu028pu:204": " janehi gopāla sīma vanasaṃpada paśyate yo /",
    "K06bsu028pu:205": " āśvāsaprāpta bhavatī na ca tasya trāso abhyāśa grāmanagarāṇa ime nimittāḥ // Rgs_10.3 //",
    "K06bsu028pu:206": " emeva prajñavarapāramitā jinānāṃ śṛṇu tāta yo labhati bodhi gaveṣamāṇaḥ /",
    "K06bsu028pu:207": " āśvāsaprāpta bhavatī na ca tasya trāso nārhantabhūmi na pi pratyayabuddhabhūmī // Rgs_10.4 //",
    "K06bsu028pu:208": " puruṣo hi sāgarajalaṃ vraji paśyanāya saci paśyate drumavanaspatiśailarājam /",
    "K06bsu028pu:209": " athavā na paśyati nimitta nikāṅkṣa bhoti a(bhyāśa)",
    "K06bsu028pu:210": " to mahasamudra na so 'tidūre // Rgs_10.5 //",
    "K06bsu028pu:211": " emeva bodhivaraprasthitu veditavyo śruṇamāṇa prajña imi pāramitā jinānām /",
    "K06bsu028pu:212": " yadyāpi saṃmukha na vyākṛtu nāyakeno tathapi spṛśiṣyati nacireṇa hu buddhabodhim // Rgs_10.6 //",
    "K06bsu028pu:213": " suvasanti kāli patite tṛṇapatraśākhā nacireṇa patraphalapuṣpa samāgamanti /",
    "K06bsu028pu:214": " prajñāya pāramita yasyimu hastaprāptā nacireṇa bodhivara prāpsyati nāyakānām // Rgs_10.7 //",
    "K06bsu028pu:215": " yatha istri gurviṇi ya ceṣṭati vedanābhi jñātavyu kālu ayamasya prajāyanāya /",
    "K06bsu028pu:216": " tatha bodhisattva śruṇamāṇu jināna prajñāṃ rati chanda vīkṣati spṛśiṣyati bodhi śīghram // Rgs_10.8 //",
    "K06bsu028pu:217": " caramāṇu prajñavarapāramitāya yogī na ca rūpavṛddhi na ca paśyati pārihāṇim /",
    "K06bsu028pu:218": " dharmā adharma imu paśyati dharmadhātuṃ na ca nirvṛtiṃ spṛśati so viharāti prajñām // Rgs_10.9 //",
    "K06bsu028pu:219": " caramāṇu yo na iha kalpayi buddhadharmāṃ bala ṛddhipāda na ca kalpayi bodhi śāntām /",
    "K06bsu028pu:220": " avikalpakalpavigato 'dhiṣṭhānacārī eṣā sa prajñavarapāramitāya caryā // Rgs_10.10 //",
    "K06bsu028pu:221": " bhagavatyāṃ ratnaguṇasaṃcayagāthāyāṃ dhāraṇīguṇaparivarto nāma daśamaḥ //",
    "K06bsu028pu:222": " buddhaṃ subhūti paripṛcchati vādicandraṃ kyantantarāyu bhaviṣyanti guṇe ratānām /",
    "K06bsu028pu:223": " bahu antarāyu bhaviṣyanti bhaṇāti śāsta tatu alpamātra parikīrtayiṣyāmi tāvat // Rgs_11.1 //",
    "K06bsu028pu:224": " pratibhāna neka vividhāni upapadyiṣyanti likhamāna prajña imu pāramitā jinānām /",
    "K06bsu028pu:225": " yuta śīghra vidyuta yathā parihāyiṣyanti akaritva artha jagatī imu mārakarma // Rgs_11.2 //",
    "K06bsu028pu:226": " kāṅkṣā ca keṣaci bhaviṣyati bhāṣamāṇe na mamātra nāma parikīrtitu nāyakena /",
    "K06bsu028pu:227": " na ca jāti bhūmi parikīrtitu nāpi gotraṃ na ca so śruṇiṣyati kṣipiṣyati mārakarma // Rgs_11.3 //",
    "K06bsu028pu:228": " evaṃ ta mūlamapahāya ajānamāno śākhāpalāśa parieṣayiṣyanti mūḍhāḥ /",
    "K06bsu028pu:229": " hastiṃ labhitva yatha hastipadaṃ gaveṣe tatha prajñapāramita śrutva sūtrānta eṣet // Rgs_11.4 //",
    "K06bsu028pu:230": " yatha bhojanaṃ śatarasaṃ labhiyāna kaścit mārgeṣu ṣaṣṭiku labhitva sa bhojanāgryam /",
    "K06bsu028pu:231": " tatha bodhisattva ima pāramitāṃ labhitvā (a)",
    "K06bsu028pu:232": " rhantabhūmi(ta)",
    "K06bsu028pu:233": " gaveṣayiṣyanti bodhim // Rgs_11.5 //",
    "K06bsu028pu:234": " satkārakāma bhaviṣyanti ca lābhakāmāḥ sāpekṣacitta kulasaṃstavasaṃprayuktāḥ /",
    "K06bsu028pu:235": " choritva dharma kariṣyanti adharmakāryaṃ patha hitva utpathagatā ima mārakarma // Rgs_11.6 //",
    "K06bsu028pu:236": " ye cāpi tasmi samaye imu dharma śreṣṭhaṃ śruṇanāya chandika utpādayiṣyanti śraddhām /",
    "K06bsu028pu:237": " te dharmabhāṇaka viditvana kāryayuktaṃ premāpanīta gamiṣyanti sudurmanāśca // Rgs_11.7 //",
    "K06bsu028pu:238": " imi mārakarma bhaviṣyanti ya tasmi kāle anye ca neka vividhā bahu antarāyā /",
    "K06bsu028pu:239": " yehī samākulikṛtā bahu bhikṣu tatra prajñāya pāramita etu na dhārayanti // Rgs_11.8 //",
    "K06bsu028pu:240": " ye te bhavanti ratanā ya anarghaprāptā te durlabhā bahupratyarthika nityakālam /",
    "K06bsu028pu:241": " emeva prajñavarapāramitā jinānāṃ durlābhu dharmaratanaṃ baddupadravaṃ ca // Rgs_11.9 //",
    "K06bsu028pu:242": " navayānaprasthita sa sattva parīttabuddhiḥ ya imaṃ durlābhu dharmaratanaṃ parāpuṇanti /",
    "K06bsu028pu:243": " māro 'tra utsuku bhaviṣyati antarāye buddhā daśaddiśi parigrahasaṃprayuktāḥ // Rgs_11.10 //",
    "K06bsu028pu:244": " bhagavatyāṃ ratnaguṇasaṃcayagāthāyāṃ mārakarmaparivarto nāmaikādaśamaḥ //",
    "K06bsu028pu:245": " mātrāya putra bahu santi gilāni kāye te sarvi durmanasa tatra prayujyayeyuḥ /",
    "K06bsu028pu:246": " emeva buddha(piṃ)",
    "K06bsu028pu:247": " daśaddiśi lokadhātau ima prajñapāramita mātra samanvāharanti // Rgs_12.1 //",
    "K06bsu028pu:248": " ye 'tīta ye 'pi ca daśaddiśi lokanāthā itu te prasūta bhaviṣyantyanāgatāśca /",
    "K06bsu028pu:249": " loka(sya) darśika janetri jināna mātā parasattvacittacaritāna nidarśitā(kā) ca // Rgs_12.2 //",
    "K06bsu028pu:250": " lokasya yā tathata yā tathatārhatānāṃ /",
    "K06bsu028pu:251": " pratyekabuddhatathatā tathatā jinānām /",
    "K06bsu028pu:252": " ekaiva bhāvavigatā tathatā ananyā prajñāya pāramita buddha tathāgatena // Rgs_12.3 //",
    "K06bsu028pu:253": " tiṣṭhantu lokavidunāṃ parinirvṛtānāṃ [sthita eṣa dharmataniyāma śūnyadharmā /",
    "K06bsu028pu:254": " tāṃ bodhisattva tathatāmanubuddhayanti tasmā hu buddha kṛta nāma tathāgatebhiḥ // Rgs_12.4 //",
    "K06bsu028pu:255": " ayu gocaro daśabalāna vināyakānāṃ] prajñāya pāramita ramyavanāśritānām /",
    "K06bsu028pu:256": " dukhitāṃśca sattva triapāya samuddharanti na pi sattvasaṃjña api teṣu kadāci bhoti // Rgs_12.5 //",
    "K06bsu028pu:257": " siṃho yathaiva girikandari niśrayitvā nadate achambhi mṛga kṣudraka trāsayanto /",
    "K06bsu028pu:258": " tatha prajñapāramitaniśraya narāṇa siṃho nadate achambhi pṛthutīrthika trāsayanto // Rgs_12.6 //",
    "K06bsu028pu:259": " ākāśaniśrita yathaiva hi sūrya[raśmi] tāpetimāṃ dharaṇi darśayate ca rūpam /",
    "K06bsu028pu:260": " tatha prajñapāramitaniśrita dharmarājo tāpeti tṛṣṇanadi dharma nidarśayāti // Rgs_12.7 //",
    "K06bsu028pu:261": " rūpasya darśanu adarśanu vedanāye saṃjñāya darśanu adarśanu cetanāye /",
    "K06bsu028pu:262": " vijñānacittamanudarśanu yatra nāsti aya dharmadarśanu nidiṣṭu tathāgatena // Rgs_12.8 //",
    "K06bsu028pu:263": " ākāśa dṛṣṭu iti sattva pravyāharanti nabhadarśanaṃ kutu vimṛṣyatha etamartham /",
    "K06bsu028pu:264": " tatha dharmadarśanu nidiṣṭa tathāgatena na hi darśanaṃ bhaṇitu śakya nidarśanena // Rgs_12.9 //",
    "K06bsu028pu:265": " bhagavatyāṃ ratnaguṇasaṃcayagāthāyāṃ lokasaṃdarśanaparivarto nāma dvādaśamaḥ //",
    "K06bsu028pu:266": " yo eva paśyati sa paśyati sarvadharmān sarvānamātyakiriyā ti upekṣya rājā /",
    "K06bsu028pu:267": " yāvanti buddhakriya dharmata śrāvakāṇāṃ prajñāya pāramita sarva karoti tāni // Rgs_13.1 //",
    "K06bsu028pu:268": " na ca rāja grāma vrajate na ca rājyarāṣṭrān sarvaṃ ca ādadati so viṣayātu āyam /",
    "K06bsu028pu:269": " na ca bodhisattva calate kvaci dharmatāyāṃ sarvāṃśca ādadati ye guṇa buddhadharme // Rgs_13.2 //",
    "K06bsu028pu:270": " bhagavatyāṃ ratnaguṇasaṃcayagāthāyāmacintyaparivarto nāma trayodaśamaḥ //",
    "K06bsu028pu:271": " yasyāmi śraddha sugate dṛḍha bodhisattvo varaprajñapāramitaāśayasaṃprayogo /",
    "K06bsu028pu:272": " atikramya bhūmidvaya śrāvakapratyayānāṃ laghu prāpsyate anabhibhū(tu)",
    "K06bsu028pu:273": " jināna bodhim // Rgs_14.1 //",
    "K06bsu028pu:274": " sāmudriyāya yatha nāvi praluptikāye bhṛtakaṃ manuṣya tṛṇakāṣṭhamagṛhṇamāno /",
    "K06bsu028pu:275": " vilayaṃ prayāti jalamadhya aprāptatīro yo gṛhṇate vrajati pārasthalaṃ prayāti // Rgs_14.2 //",
    "K06bsu028pu:276": " emeva śraddhasaṃgato ya prasādaprāpto prajñāya pāramita mātra vivarjayanti /",
    "K06bsu028pu:277": " saṃsārasāgara tadā sada saṃsaranti jātījarāmaraṇaśokataraṃgabhaṅge // Rgs_14.3 //",
    "K06bsu028pu:278": " ye te bhavanti varaprajñaparigṛhītā bhāvasvabhāvakuśalā paramārthadarśī /",
    "K06bsu028pu:279": " te puṇyajñānadhanasaṃbhṛtayānapātrāḥ paramādbhutāṃ sugatabodhi spṛśanti śīghram // Rgs_14.4 //",
    "K06bsu028pu:280": " ghaṭake apakvi yatha vāri vaheya kācit jñātavyu kṣipra ayu bhetsyati durbalatvāt /",
    "K06bsu028pu:281": " paripakvi vāri ghaṭake vahamānu mārge na ca bhedanādbhayamupaiti ca svasti geham // Rgs_14.5 //",
    "K06bsu028pu:282": " kiṃcāpi śraddhabahulo siya bodhisattvo prajñāvihīna vilayaṃ laghu prāpuṇāti /",
    "K06bsu028pu:283": " taṃ caiva śraddha parigṛhṇayamāna prajñā atikramya bodhidvaya prāpsyati agrabodhim // Rgs_14.6 //",
    "K06bsu028pu:284": " nāvā yathā aparikarmakṛtā samudre vilayamupaiti sadhanā saha vāṇijebhiḥ /",
    "K06bsu028pu:285": " sā caiva nāva parikarmakṛtā suyuktā na ca bhidyate dhanasamagramupaiti tīram // Rgs_14.7 //",
    "K06bsu028pu:286": " emeva śraddhaparibhāvitu bodhisattvo prajñāvihīnu laghu bodhimupaiti hānim /",
    "K06bsu028pu:287": " so caiva prajñavarapāramitāsuyukto 'kṣato 'nupāhatu spṛśāti jināna bodhim // Rgs_14.8 //",
    "K06bsu028pu:288": " puruṣo hi jīrṇa dukhito śataviṃśavarṣo kiṃcāpi utthitu svayaṃ na prabhoti gantum /",
    "K06bsu028pu:289": " so vāmadakṣiṇadvaye puruṣe gṛhīte patanādbhayaṃ na bhavate vrajate sukhena // Rgs_14.9 //",
    "K06bsu028pu:290": " emeva prajña iha durbalu bodhisattvo kiṃcāpi prasthihati bhajyati antareṇa /",
    "K06bsu028pu:291": " so vā upāyabalaprajñaparigṛhīto na ca bhajyate spṛśati bodhi nararṣabhāṇām // Rgs_14.10 //",
    "K06bsu028pu:292": " bhagavatyāṃ ratnaguṇasaṃcayagāthāyāmaupamyaparivarto nāma caturdaśamaḥ //",
    "K06bsu028pu:293": " yo ādikarma sthitu bhūmiya bodhisattvo adhyāśayena vara prasthita buddhabodhim /",
    "K06bsu028pu:294": " tehī suśiṣyagurugauravasaṃprayukto kalyāṇamitra sada sevayitavya vijñaiḥ // Rgs_15.1 //",
    "K06bsu028pu:295": " kiṃ kāraṇaṃ tatu guṇāgamu paṇḍitānāṃ prajñāya pāramita te anuśāsayanti /",
    "K06bsu028pu:296": " evaṃ jino bhaṇati sarvaguṇāgradhārī kalyāṇamitramupaniśrita buddhadharmāḥ // Rgs_15.2 //",
    "K06bsu028pu:297": " dānaṃ ca śīlamapi kṣānti tathaiva vīryaṃ dhyānāni prajña pariṇāmayitavya bodhau /",
    "K06bsu028pu:298": " na ca bodhiskandha vimṛśitva parāmṛśeyā ye ādikarmika na deśayitavya evam // Rgs_15.3 //",
    "K06bsu028pu:299": " evaṃ caranta guṇasāgara vādicandrāḥ trāṇā bhavanti jagatī śaraṇā ca lenā /",
    "K06bsu028pu:300": " gati buddhi dvīpa pariṇāyaka arthakāmāḥ pradyota ulka varadharmakathī akṣobhyāḥ // Rgs_15.4 //",
    "K06bsu028pu:301": " saṃnāhu duṣkarū mahāyaśu saṃnahantī na ca skandhadhātu na ca āyatanaiḥ sanaddhāḥ /",
    "K06bsu028pu:302": " tribhi yānasaṃjñavigatā aparigṛhītā avivartikā acalitāśca akopyadharmāḥ // Rgs_15.5 //",
    "K06bsu028pu:303": " te eva dharmasamudāgata niṣprapañcā kāṅkṣāvilekhavimatīvigatārthayuktāḥ /",
    "K06bsu028pu:304": " prajñāya pāramita śrutva na sīdayanti aparapraṇeya avivartiya veditavyāḥ // Rgs_15.6 //",
    "K06bsu028pu:305": " gambhīra dharma ayu durdṛśu nāyakānāṃ na ca kenacīdadhigato na ca prāpuṇanti /",
    "K06bsu028pu:306": " etārthu bodhimadhigamya hitānukampī alpotsuko ka imu jñāsyati sattvakāyo // Rgs_15.7 //",
    "K06bsu028pu:307": " sattvaśca ālayarato viṣayābhilāṣī sthita agrahe abudha yo mahaandhabhūto /",
    "K06bsu028pu:308": " dharmo anālayu anāgrahu prāpitavyo lokena sārdha ayu vigrahu prādubhūto // Rgs_15.8 //",
    "K06bsu028pu:309": " bhagavatyāṃ ratnaguṇasaṃcayagāthāyāṃ devaparivarto nāma pañcadaśamaḥ //",
    "K06bsu028pu:310": " ākāśadhātu purimādiśi dakṣiṇāyāṃ tatha paścimottaradiśāya anantapārā /",
    "K06bsu028pu:311": " uparādharāya daśaddiśi yāvadasti nānātvatā na bhavate na viśeṣaprāptā // Rgs_16.1 //",
    "K06bsu028pu:312": " atikrānta yā tathata yā tathatā aprāptā pratyutpanna yā tathata yā tathatārhatānām /",
    "K06bsu028pu:313": " yā sarvadharmatathatā tathatārhatānāṃ sarveṣa dharmatathatā na viśeṣaprāptā // Rgs_16.2 //",
    "K06bsu028pu:314": " yo bodhisattva imi icchati prāpuṇetuṃ nānātvadharmavigatāṃ sugatāna bodhim /",
    "K06bsu028pu:315": " prajñāya pāramita yujyatu yāya yukto vina prajña nāstyadhigamo naranāyakānām // Rgs_16.3 //",
    "K06bsu028pu:316": " pakṣisya yojanaśataṃ mahatātmabhāvo pañcāśatā pi abalobhayakṣīṇapakṣo /",
    "K06bsu028pu:317": " so trāyatriṃśabhavanādiṣu jambudvīpe ātmānamosariyi taṃ vilayaṃ vrajeyyā // Rgs_16.4 //",
    "K06bsu028pu:318": " yadyāpi pañca ima pāramitā jinānāṃ bahukalpakoṭiniyutāṃ samudānayeyyā /",
    "K06bsu028pu:319": " praṇidhīnanantavipulāṃ sada sevya loke anupāya prajñavikalā pari śrāvakatve // Rgs_16.5 //",
    "K06bsu028pu:320": " niryāyanāya ya icchati buddhajñāne samacitta sarvajagatī pitṛmātṛsaṃjñā /",
    "K06bsu028pu:321": " hitacitta maitramana eva parākrameyyā akhilārjavo mṛdugirāya parākrameyyā // Rgs_16.6 //",
    "K06bsu028pu:322": " bhagavatyāṃ ratnaguṇasaṃcayagāthāyāṃ tathatāparivarto nāma ṣoḍaśamaḥ //",
    "K06bsu028pu:323": " sthaviro subhūti paripṛcchati lokanāthaṃ araṇāya liṅga bhaṇahī guṇasāgarāṇām /",
    "K06bsu028pu:324": " avivartiyā yatha bhavanti mahānubhāvā tāṃ vyākuruṣva jinaguṇāna pradeśamātram // Rgs_17.1 //",
    "K06bsu028pu:325": " nānātvasaṃjñavigatā gira yuktabhāṇī na ca anya te śramaṇa brāhmaṇa āśrayanti /",
    "K06bsu028pu:326": " triyapāyavarjita vidū sadakāli bhonti daśabhiśca te kuśalakarmapathebhi yuktā // Rgs_17.2 //",
    "K06bsu028pu:327": " dharmaṃ nirāmiṣu jagasyanuśāsayanti ekāntadharmaniyatāḥ sada snigdhavākyāḥ /",
    "K06bsu028pu:328": " sthiticaṃkramaṃ śayaniṣadya susaṃprajānā yugamātraprekṣiṇa vrajantyabhrāntacintā // Rgs_17.3 //",
    "K06bsu028pu:329": " śuciśaucaambaradharā trivivekaśuddhā na ca lābhakāma vṛṣabhā sada dharmakāmāḥ /",
    "K06bsu028pu:330": " mārasyatītaviṣayā aparapraṇeyā catudhyānadhyāyi na ca niśrita tatra dhyāne // Rgs_17.4 //",
    "K06bsu028pu:331": " na ca kīrtikāma na ca krodhaparītacittā gṛhibhūta nitya anadhyoṣita sarva vastuṃ /",
    "K06bsu028pu:332": " na ca jīvikāviṣayabhoga gaveṣayanti abhicāramantra na ca istriprayogamantrāḥ // Rgs_17.5 //",
    "K06bsu028pu:333": " na ca ādiśanti puruṣaiḥ striya icchakarmāṃ pravivikta prajñavarapāramitābhiyuktāḥ /",
    "K06bsu028pu:334": " kalahāvivādavigatā dṛḍhamaitracittā sarvajñakāma sada śāsani nimnacittāḥ // Rgs_17.6 //",
    "K06bsu028pu:335": " pratyantamlecchajanavarjitaantadeśāḥ svakabhūmi kāṅkṣavigatāḥ sada merukalpāḥ /",
    "K06bsu028pu:336": " dharmārtha jīvita tyajanti prayuktayogā avivartiyāna imi liṅga prajānitavyā // Rgs_17.7 //",
    "K06bsu028pu:337": " bhagavatyāṃ ratnaguṇasaṃcayagāthāyāmavinivartanīyaliṅgākāraparivarto nāma saptadaśamaḥ //",
    "K06bsu028pu:338": " gambhīra rupa api vedana cetanā ca vijñāna saṃjña prakṛtī animittaśāntā /",
    "K06bsu028pu:339": " kāṇḍena gādha yatha sāgari eṣamāṇo prajñāya skandha vimṛṣitva alabdhagādhā // Rgs_18.1 //",
    "K06bsu028pu:340": " yo bodhisattva imu budhyati eva dharmāṃ gambhīrayānaparamārthanirupalepān /",
    "K06bsu028pu:341": " yasmin na skandha na pi āyatanaṃ na dhātu kiṃ vā svapuṇyasamudāgamu kiṃci tasya // Rgs_18.2 //",
    "K06bsu028pu:342": " yatha rāgadharmacaritaḥ puruṣaḥ striyāye saṃketa kṛtva alabhantu vivartayeyā /",
    "K06bsu028pu:343": " yāvanti cittacaritā divasena tasya tāvanta kalpa anubudhyati bodhisattvo // Rgs_18.3 //",
    "K06bsu028pu:344": " yo bodhisattva bahukalpasahasrakoṭayo dānaṃ dadeyu vimalaṃ tatha śīla rakṣe /",
    "K06bsu028pu:345": " yaścaiva prajñavarapāramitāprayukto dharmaṃ bhaṇeya kala puṇya na dānaśīle // Rgs_18.4 //",
    "K06bsu028pu:346": " yo bodhisattva varaprajña vibhāvayanto tata utthito kathayi dharma nirupalepam /",
    "K06bsu028pu:347": " taṃ cāpi nāmayi jagārthanidāna bodhau nāsti triloka śubha tena samaṃ bhaveyā // Rgs_18.5 //",
    "K06bsu028pu:348": " taṃ caiva puṇya puna khyāyati riktameva tatha śūnya tuccha vaśikaṃ ca asārakaṃ ca /",
    "K06bsu028pu:349": " evaṃ carantu caratī sugatāna prajñāṃ caramāṇu puṇyu parigṛhṇati aprameyam // Rgs_18.6 //",
    "K06bsu028pu:350": " abhilāpamātra ima jānati sarvadharmāṃ buddhena deśita prayukta prakāśitāṃśca /",
    "K06bsu028pu:351": " kalpāna koṭinayutāṃ bahu bhāṣamāṇo na ca kṣīyate na ca vivardhati dharmadhātuḥ // Rgs_18.7 //",
    "K06bsu028pu:352": " ye cāpi pañca imi pāramitā jinānām ete 'pi dharma parikīrtita nāmamātrāḥ /",
    "K06bsu028pu:353": " pariṇāmayāti na ca manyati bodhisattvo na ca hīyate spṛśati uttamabuddhabodhim // Rgs_18.8 //",
    "K06bsu028pu:354": " bhagavatyāṃ ratnaguṇasaṃcayagāthāyāṃ śūnyatāparivarto nāmāṣṭādaśamaḥ",
    "K06bsu028pu:355": " tailasya varti jvalitā prathame nipāte na ca dagdha varti asatā na vinā ya dagdhā /",
    "K06bsu028pu:356": " na hi arci paścimanipāta sa varti dagdhā asatā pi paścima na dahyati dīpavarti // Rgs_19.1 //",
    "K06bsu028pu:357": " prathameva citta spṛśatī na ca agrabodhim asatā na tasya spṛśatā puna śakya bhonti /",
    "K06bsu028pu:358": " na ca citta paścima śivāmanuprāpuṇāti asatā na tasya puna prāpaṇanāya śakyam // Rgs_19.2 //",
    "K06bsu028pu:359": " bījātu stamba phala puṣpa samāgamanti so vāniruddha asato na hi tasya vṛkṣo /",
    "K06bsu028pu:360": " emeva citta prathamaṃ tu nidāna bodheḥ so vā niruddha asato na hi tasya bodhiḥ // Rgs_19.3 //",
    "K06bsu028pu:361": " bījaṃ pratītya ca bhavedyavaśālikādes tattatphalaṃ na ca tadasti na cāpi nāsti /",
    "K06bsu028pu:362": " utpattito bhavati bodhiriyaṃ jinānāṃ bhāvasvabhāvavigatā bhavatīha māyā // Rgs_19.4 //",
    "K06bsu028pu:363": " udakabindu kumbha paripūryati stokastokaṃ prathame nipāti anupūrva sa paścimena /",
    "K06bsu028pu:364": " emeva citta prathamaṃ varabodhihetur anupūrva śuklaguṇapūrṇa bhavanti buddhāḥ // Rgs_19.5 //",
    "K06bsu028pu:365": " śūnyānimittapraṇidhiṃ caramāṇu dharmā na ca nirvṛtiṃ spṛśati no ca nimittacārī /",
    "K06bsu028pu:366": " yatha nāviko kuśala gacchati ārapāram ubhayānti asthitu na tiṣṭhati arṇavesmin // Rgs_19.6 //",
    "K06bsu028pu:367": " evaṃ carantu na ca manyati bodhisattvo ahu vyākṛto daśabalehi spṛśeya bodhim /",
    "K06bsu028pu:368": " na ca trāsu bodhi bhavate na ihāsti kiṃcid evaṃ carantu caratī sugatāna prajñām // Rgs_19.7 //",
    "K06bsu028pu:369": " kāntāramārgi durabhikṣi savyādhi lokāṃ paśyitva nāsti bhaya uttari saṃnahante /",
    "K06bsu028pu:370": " aparāntakoṭi sada yukta prajānamāno aṇumātra kheda manaso na upādiyāti // Rgs_19.8 //",
    "K06bsu028pu:371": " bhagavatyāṃ ratnaguṇasaṃcayagāthāyāṃ gaṅgadevābhaginīparivarto nāmaikānnaviṃśatimaḥ //",
    "K06bsu028pu:372": " puna bodhisattva caramāṇu jināna prajñāṃ anupāda skandha imi jānati ādiśūnyān /",
    "K06bsu028pu:373": " asamāhito karuṇa prekṣati sattvadhātum atrāntare na parihāyati buddhadharmān // Rgs_20.1 //",
    "K06bsu028pu:374": " puruṣo yathā kuśala sarvaguṇairupeto balavān dudharṣu kṛtayogya kalāvidhijño /",
    "K06bsu028pu:375": " iṣvastrapāramigato pṛthuśilpayukto māyāvidhijñaparamo jagadarthakāmo // Rgs_20.2 //",
    "K06bsu028pu:376": " mātā pitā ca parigṛhya saputradāraṃ kāntāramārgi pratipadya bahūamitro /",
    "K06bsu028pu:377": " so nirmiṇitva puruṣān bahu śūravīrān kṣemeṇa gatva puna gehamupāgameyyā // Rgs_20.3 //",
    "K06bsu028pu:378": " emeva yasmi samaye vidu bodhisattvo mahamaitri sarvi upabandhati sattvadhātau /",
    "K06bsu028pu:379": " caturo sa māra atikramya dvaye ca bhūmim asmin samādhi sthitu no ca spṛśāti bodhim // Rgs_20.4 //",
    "K06bsu028pu:380": " ākāśaniśrita samīraṇa āpaskandho ta hi niśritā iha mahāpṛthivī jagacca /",
    "K06bsu028pu:381": " sattvāna karmaupabhoganidānameva ākāśasthānu kutu cintayi etamartham // Rgs_20.5 //",
    "K06bsu028pu:382": " emeva śūnyatapratiṣṭhitu eṣa sattvo jagati kriyāṃ vividha darśayate vicitrām /",
    "K06bsu028pu:383": " sattvāna jñānapraṇidhānaadhiṣṭhānameva na ca nirvṛtiṃ spṛśati śūnyata nāsti sthānam // Rgs_20.6 //",
    "K06bsu028pu:384": " yasmiṃśca kāli vidu paṇḍitu bodhisattvo caratī imāṃ pravara śūnya samādhi śāntām /",
    "K06bsu028pu:385": " atrāntare na ca nimitta prabhāvitavyo na ca ānimittasthitu śānta praśāntacārī // Rgs_20.7 //",
    "K06bsu028pu:386": " pakṣisya nāsti padu gacchata antarīkṣe no cāpi tatra sthitu no ca patāti bhūmau /",
    "K06bsu028pu:387": " tatha bodhisattva caramāṇu vimokṣadvāre na ca nirvṛtiṃ spṛśati no ca nimittacārī // Rgs_20.8 //",
    "K06bsu028pu:388": " iṣvastraśikṣita yathā puruṣodha kāṇḍaṃ kṣepitva anya puna kāṇḍa paraspareṇa /",
    "K06bsu028pu:389": " patanāya tasya purimasya na deya bhūmim ākāṅkṣamāṇa puruṣasya pateya kāṇḍam // Rgs_20.9 //",
    "K06bsu028pu:390": " emeva prajñavarapāramitāṃ caranto prajñā upāya bala ṛddhi vicāramāṇo /",
    "K06bsu028pu:391": " tāvanna tāṃ paramaśūnyata prāpuṇoti yāvanna te kuśalamūla bhavanti pūrṇāḥ // Rgs_20.10 //",
    "K06bsu028pu:392": " bhikṣū yathā paramaṛddhibalenupeto gagane sthito yamaka kurvati prātihāryāṃ /",
    "K06bsu028pu:393": " gaticaṃkramaṃ śayaniṣadya nidarśayāti na nivartate na pi ca khidyati yāva tatra // Rgs_20.11 //",
    "K06bsu028pu:394": " emeva śūnyatasthito vidu bodhisattvo jñānarddhipāramigato aniketacārī /",
    "K06bsu028pu:395": " vividhāṃ kriyāṃ jagati darśayate anantāṃ na ca bhajyatī na pi ca khidyati kalpakoṭī // Rgs_20.12 //",
    "K06bsu028pu:396": " puruṣā yathā mahaprapāti sthihitva kecid ubhi pāṇi chatradvaya gṛhṇa upakṣayeyyā /",
    "K06bsu028pu:397": " ākāli vāyuravasṛjya mahāprapāte no ca prapāta patiyāti na yāva tatra // Rgs_20.13 //",
    "K06bsu028pu:398": " emeva sthitva karuṇāṃ vidu bodhisattvo prajñāupāyadvayachatraparigṛhīto /",
    "K06bsu028pu:399": " śūnyānimittapraṇidhiṃ vimṛṣāti dharmān na ca nirvṛtiṃ spṛśati paśyati dharmacārī // Rgs_20.14 //",
    "K06bsu028pu:400": " ratanārthiko yatha vrajitvana ratnadvīpaṃ labdhvāna ratna puna gehamupāgameyyā /",
    "K06bsu028pu:401": " kiṃcāpi tatra sukha jīvati sārthavāho api duḥkhito manasi bhoti sa jātisaṃgho // Rgs_20.15 //",
    "K06bsu028pu:402": " emeva śūnyata vrajitvana ratnadvīpaṃ labdhvāna dhyāna bala indriya bodhisattvo /",
    "K06bsu028pu:403": " kiṃcāpi nirvṛti spṛśedabhinandamāno api sarvasattva dukhitā manasī bhavanti // Rgs_20.16 //",
    "K06bsu028pu:404": " abhyantare ya nagare nigame ca grāme kāmārtha vāṇiju yathā gami jānanāya /",
    "K06bsu028pu:405": " no cāpi tatra sthihatī na ca ratnadvīpe na ca geha mārgi kuśalo puna bhoti vijño // Rgs_20.17 //",
    "K06bsu028pu:406": " tatha jñāna śrāvakavimuktisapratyayānāṃ sarvatra bhoti kuśalo vidu bodhisattvo /",
    "K06bsu028pu:407": " no cāpi tatra sthihate na ca buddhajñāne na ca saṃskṛte bhavati mārgavidū vidhijño // Rgs_20.18 //",
    "K06bsu028pu:408": " yaṃ kāli maitri jagatī anubandhayitvā śūnyānimittapraṇidhī carate samādhim /",
    "K06bsu028pu:409": " asthānameva yadi nirvṛti prāpuṇeyā athavāpi saṃskṛta sa prajñapanāya śakyaḥ // Rgs_20.19 //",
    "K06bsu028pu:410": " yatha nirmito puruṣa no va adṛśyakāyo nāmena vā puna sa prajñapanāya śakyaḥ /",
    "K06bsu028pu:411": " tatha bodhisattva caramāṇu vimokṣadvāraṃ nāmena vā puna sa prajñapanāya śakyaḥ // Rgs_20.20 //",
    "K06bsu028pu:412": " yadi pṛcchamāna cari indriya bodhisattvo gambhīradharmaparidīpana no karoti /",
    "K06bsu028pu:413": " śūnyānimitta avivartiyabodhidharmāṃ na ca śocatī na ca sa vyākṛtu veditavyo // Rgs_20.21 //",
    "K06bsu028pu:414": " arhantabhūmimapi pratyayabuddhabhūmau traidhātukaṃ na spṛśate supināntare 'pi /",
    "K06bsu028pu:415": " buddhāṃśca paśyati katheti janasya dharmaṃ avivartiyeti ayu vyākṛtu veditavyo // Rgs_20.22 //",
    "K06bsu028pu:416": " triapāyaprāptu supinasmi viditva sattvān praṇidheti tatkṣaṇa apāya ucchoṣayeyam /",
    "K06bsu028pu:417": " satyādhiṣṭhāni praśameti sa cāgniskandham avivartiyeti ayu vyākṛtu veditavyo // Rgs_20.23 //",
    "K06bsu028pu:418": " bhūtagrahā vividha vyādhaya martyaloke satyādhiṣṭhāni praśameti hitānukampī /",
    "K06bsu028pu:419": " na ca tena manyanupapadyati nāpi mānam avivartiyeti ayu vyākṛtu veditavyaḥ // Rgs_20.24 //",
    "K06bsu028pu:420": " bhagavatyāṃ ratnaguṇasaṃcayagāthāyāmupāyakauśalyamīmāṃsāparivarto nāma viṃśatitamaḥ //",
    "K06bsu028pu:421": " athavāsya manyanupapadyati vyākṛto 'smi satyādhiṣṭhāna vividhāni samṛddhyayanti /",
    "K06bsu028pu:422": " yadi anya vyākṛtaku manyati bodhisattvo jñātavya manyanasthito ayu alpabuddhiḥ // Rgs_21.1 //",
    "K06bsu028pu:423": " nāmādhiṣṭhāna puna māra upāgamitvā evaṃ vadiṣyati idaṃ tava nāmadheyam /",
    "K06bsu028pu:424": " mātāpitāya anusaptamupaiti vaṃśo buddho yadā bhavi idaṃ tava nāmadheyam // Rgs_21.2 //",
    "K06bsu028pu:425": " dhutavṛtta yādṛśu sa bheṣyati yuktayogī pūrvaṃ pi tubhya imi āsi guṇovarūpā /",
    "K06bsu028pu:426": " yo eva śrutva abhimanyati bodhisattvo jñātavyu māru paryutthitu alpabuddhiḥ // Rgs_21.3 //",
    "K06bsu028pu:427": " pravivikta grāmanagare girikandarāṇi raṇyā vivikta vanaprastha niṣevamāṇo /",
    "K06bsu028pu:428": " ātmānukarṣi para paṃsayi bodhisattvo jñātavyu māru paryutthitu alpabuddhiḥ // Rgs_21.4 //",
    "K06bsu028pu:429": " grāme ca rāṣṭri nigame viharanti nityaṃ rahapratyayāni spṛhatāṃ janayanti tatra /",
    "K06bsu028pu:430": " anyatra sattvaparipācanabodhiyuktā eṣo viveku kathito sugatātmajānām // Rgs_21.5 //",
    "K06bsu028pu:431": " yo pañcayojanaśate girikandareṣu vyālāvakīrṇi nivasedbahuvarṣakoṭī /",
    "K06bsu028pu:432": " no cā viveku imu jānati bodhisattvo saṃkīrṇa so viharate adhimānaprāptaḥ // Rgs_21.6 //",
    "K06bsu028pu:433": " so caṃkramārthamabhiyuktakabodhisattvān baladhyānaindriyavimokṣasamādhiprāptān /",
    "K06bsu028pu:434": " abhimanyate na imi raṇyavivekacārī na vivekagocaru ayaṃ hi jinena ukto // Rgs_21.7 //",
    "K06bsu028pu:435": " grāmānti yo viharate athavā araṇye dvayayānacittavigato niyato 'grabodhim /",
    "K06bsu028pu:436": " eṣo viveku jagadarthabhiprasthitānāṃ ātmā kṣiṇoti tulayeya sa bodhisattvo // Rgs_21.8 //",
    "K06bsu028pu:437": " bhagavatyāṃ ratnaguṇasaṃcayagāthāyāṃ mārakarmaparivarto nāmaikaviṃśatitamaḥ /",
    "K06bsu028pu:438": " tasmā hu mānu nihanitvana paṇḍitena guruāśayena varabodhi gaveṣamāṇaḥ /",
    "K06bsu028pu:439": " vaidyo va ātura svarogacikitsanārthaṃ kalyāṇamitra bhajitavya atandritena // Rgs_22.1 //",
    "K06bsu028pu:440": " buddhā ya bodhivaraprasthita bodhisattvā kalyāṇamitra imi pāramitā nidiṣṭāḥ /",
    "K06bsu028pu:441": " te cānuśāsaka iyaṃ pratipattibhūmī duvi kāraṇena anubudhyati buddhabodhim // Rgs_22.2 //",
    "K06bsu028pu:442": " atikrāntanāgata jinā sthita ye diśāsu sarveṣu mārgu ayu pāramitā ananyo /",
    "K06bsu028pu:443": " obhāsa ulka varabodhayi prasthitānām āloka śāstri imi pāramitā pradiṣṭāḥ // Rgs_22.3 //",
    "K06bsu028pu:444": " yatha prajñapāramita śūnyata lakṣaṇena tathalakṣaṇā ya imi jānati sarvadharmān /",
    "K06bsu028pu:445": " śūnyānalakṣaṇa prajānayamāna dharmān evaṃ carantu caratī sugatāna prajñām // Rgs_22.4 //",
    "K06bsu028pu:446": " āhārakāma parikalpayamāna sattvāḥ saṃsāri yuktamanasaḥ sada saṃsmaranti /",
    "K06bsu028pu:447": " ahu mahya dharma ubhi eti abhūta śūnyā ākāśagaṇṭhi ayu ātmana baddha bāle // Rgs_22.5 //",
    "K06bsu028pu:448": " yatha śaṅkitena viṣasaṃjñata abhyupaiti no cāsya koṣṭhagatu so viṣu pātyate ca /",
    "K06bsu028pu:449": " emeva bālupagato ahu mahya eṣo ahasaṃjñi jāyi mriyate ca sadā abhūto // Rgs_22.6 //",
    "K06bsu028pu:450": " yatha udgraho tatha prakāśitu saṃkileśo vyodāna ukta ahu mahya anopalabdhi /",
    "K06bsu028pu:451": " na hi atra kaści yo kliśyati śudhyate vā prajñāya pāramita budhyati bodhisattve // Rgs_22.7 //",
    "K06bsu028pu:452": " yāvanta sattva nikhile iha jambudvipe te sarvi bodhivaracitta upādayitvā /",
    "K06bsu028pu:453": " dānaṃ daditva bahuvarṣasahasrakoṭīḥ sarvaṃ ca nāmayi jagārthanidāna bodhau // Rgs_22.8 //",
    "K06bsu028pu:454": " yaścaiava prajñavarapāramitābhiyukto divasaṃ pi antamaśa ekanuvartayeyā /",
    "K06bsu028pu:455": " kalapuṇya so na bhavatī iha dānaskandho tadatandritena sada osaritavya prajñā // Rgs_22.9 //",
    "K06bsu028pu:456": " caramāṇu prajñavarapāramitāya yogī mahatīṃ janeti karuṇāṃ na ca sattvasaṃjñā /",
    "K06bsu028pu:457": " tada bhonti sarvajagatī vidu dakṣiṇīyā satataṃ amoghu paribhuñjati rāṣṭrapiṇḍam // Rgs_22.10 //",
    "K06bsu028pu:458": " cirabuddhadevamanujān triapāyi sattvān parimocituṃ ya iha icchati bodhisattvo /",
    "K06bsu028pu:459": " pṛthumārgu tīru upadarśayi sattvadhātau prajñāya pāramita yukta divā ca rātrau // Rgs_22.11 //",
    "K06bsu028pu:460": " puruṣo ya agru ratanasya alabdhapūrvo aparasmi kāli puna labdhva bhaveya tuṣṭo /",
    "K06bsu028pu:461": " sa ha labdhva nāśayi puno 'pi pramādabhūto nāśitva duḥkhi satataṃ ratanābhikāṅkṣī // Rgs_22.12 //",
    "K06bsu028pu:462": " emeva bodhivaraprasthita ratnatulyo prajñāya pāramita yogu na riñcitavyo /",
    "K06bsu028pu:463": " ratanaṃ va labdhva gṛhamāṇu abhinnasattvo anubuddhayati tvarito śivamabhyupaiti // Rgs_22.13 //",
    "K06bsu028pu:464": " bhagavatyāṃ ratnaguṇasaṃcayagāthāyāṃ kalyāṇamitraparivarto nāma dvāviṃśatitamaḥ //",
    "K06bsu028pu:465": " udayāti sūryu vigatāśca marīcimālā vidhamitva sarva tamasākulamandhakāram /",
    "K06bsu028pu:466": " avibhonti sarva krimijotikaprāṇabhūtāṃ sarvāṃśca tārakagaṇānapi candraābhām // Rgs_23.1 //",
    "K06bsu028pu:467": " emeva prajñavarapāramitāṃ caranto vidhamitva dṛṣṭigahanaṃ vidu bodhisattvo /",
    "K06bsu028pu:468": " abhibhonti sarvajagatī rahapratyayāṃśca śūnyānimittacarito pṛthu bodhisattvo // Rgs_23.2 //",
    "K06bsu028pu:469": " yatha rājaputra dhanadāyaku arthakāmo sarveṣu śreṣṭha bhavate abhigāminīye /",
    "K06bsu028pu:470": " sa hyeṣa etarahi sattva pramocayāti prāgeva rājyasthitu bheṣyati paṭṭadhārī // Rgs_23.3 //",
    "K06bsu028pu:471": " emeva prajñacarito vidu bodhisattvo amṛtasya dāyaku priyo marumānuṣāṇām /",
    "K06bsu028pu:472": " ayu eṣa eṣati hi sattvasukhābhiyukto prāgeva yāva sthitu bheṣyati dharmarājo // Rgs_23.4 //",
    "K06bsu028pu:473": " bhagavatyāṃ ratnaguṇasaṃcayagāthāyāṃ śakraparivarto nāma trayoviṃśatitamaḥ //",
    "K06bsu028pu:474": " māro 'pi tasmi samaye bhavate saśalyo śokātu duḥkhitu anantamano 'lpasthāmo /",
    "K06bsu028pu:475": " diśadāha ulka kṣipate bhayadarśanārthaṃ kathameṣa dīnamanaso bhavi bodhisattvo // Rgs_24.1 //",
    "K06bsu028pu:476": " [yatha te bhavanti vidu āśayasaṃprayuktā divarātri prajñavarapāramitārthadarśī] /",
    "K06bsu028pu:477": " tada kāyacitta khagapakṣisatulyabhūtā avatāru so kutu labhiṣyati kṛṣṇabandhuḥ // Rgs_24.2 //",
    "K06bsu028pu:478": " kalahāvivādupagatā yada bodhisattvā bhonti parasparaviruddhaka ruṣṭacittāḥ /",
    "K06bsu028pu:479": " tada māra tuṣṭu bhavatī paramaṃ udagro ubhi eti dūra bhaviṣyanti jināna jñāne // Rgs_24.3 //",
    "K06bsu028pu:480": " ubhi eti dūri bhaviṣyanti piśācatulyā ubhi eti ātma kariṣyanti pratijñahānim /",
    "K06bsu028pu:481": " duṣṭāna kṣāntivikalāna kuto 'sti bodhi tada māru tuṣṭu bhavatī namucīsapakṣo // Rgs_24.4 //",
    "K06bsu028pu:482": " yo bodhisattva ayu vyākṛtu vyākṛtasmiṃ cittaṃ pradūṣayi vivādu samārabheyyā /",
    "K06bsu028pu:483": " yāvanti cittakṣaṇikā khiladoṣayuktās tāvanta kalpa puna saṃnahitavya bhonti // Rgs_24.5 //",
    "K06bsu028pu:484": " atha tasyupadyati matīti aśobhanā ti kṣāntīya pāramita bodhi spṛśanti buddhāḥ /",
    "K06bsu028pu:485": " pratidarśayāti puna āyati saṃvarāṇi apayāti vā sa iha śikṣati buddhadharme // Rgs_24.6 //",
    "K06bsu028pu:486": " bhagavatyāṃ ratnaguṇasaṃcayagāthāyāmabhimānaparivarto nāma caturviṃśatitamaḥ //",
    "K06bsu028pu:487": " yo śikṣamāṇu na upaiti kahiṃci śikṣāṃ na ca śikṣakaṃ labhati nāpi ca śikṣadharmān /",
    "K06bsu028pu:488": " śikṣā aśikṣa ubhayo avikalpamāno yo śikṣate sa iha śikṣati buddhadharme // Rgs_25.1 //",
    "K06bsu028pu:489": " yo bodhisattva imu jānati eva śikṣāṃ na sa jātu śikṣavikalo bhavate duśīlo /",
    "K06bsu028pu:490": " ārādhiteṣu iha śikṣati buddhadharmaṃ śikṣātiśikṣakuśalo ti nirūpalambho // Rgs_25.2 //",
    "K06bsu028pu:491": " śikṣantu eva vidu prajña prabhaṃkarāṇāṃ notpadyate akuśalamapi ekacittam /",
    "K06bsu028pu:492": " sūrye yathā gagani gacchati antarīkṣe raśmīgate na sthihate purato 'ndhakāram // Rgs_25.3 //",
    "K06bsu028pu:493": " prajñāya pāramita śikṣita saṃskṛtānāṃ sarveṣa pāramita bhontiha saṃgṛhītāḥ /",
    "K06bsu028pu:494": " satkāyadṛṣṭi yatha ṣaṣṭi duve ca dṛṣṭī antargatāstathami pāramitā bhavanti // Rgs_25.4 //",
    "K06bsu028pu:495": " yatha jīvitendriya niruddhi ya kecidanye bhontī niruddha pṛthu indriya yāvadasti /",
    "K06bsu028pu:496": " emeva prajñacarite vidu uttamānāṃ sarveta pāramita ukta ya saṃgṛhītā // Rgs_25.5 //",
    "K06bsu028pu:497": " ye cāpi śrāvakaguṇā tatha pratyayānāṃ sarveṣu bhonti vidu śikṣitu bodhisattvā /",
    "K06bsu028pu:498": " no cāpi tatra sthihatāna spṛheti teṣām ayu śikṣitavyamati śikṣati etamartham // Rgs_25.6 //",
    "K06bsu028pu:499": " bhagavatyāṃ ratnaguṇasaṃcayagāthāyāṃ śikṣāparivarto nāma pañcaviṃśatimaḥ //",
    "K06bsu028pu:500": " avivartiyasya varabodhayi prasthitasya yo cittupādu anumoditu āśayena /",
    "K06bsu028pu:501": " trisahasra meru tulayitva siyāpramāṇo na tveva tasya kuśalasyanumodanāye // Rgs_26.1 //",
    "K06bsu028pu:502": " yāvanta sattva kuśalārthika mokṣakāmā sarveṣa bhonti anumoditu puṇyarāśi /",
    "K06bsu028pu:503": " sattvarthi te jinaguṇa ananta prāpuṇitvā dāsyanti dharma jagatī dukhasaṃkṣayāye // Rgs_26.2 //",
    "K06bsu028pu:504": " yo bodhisattva avikalpaku sarvadharmān śūnyānimitta parijānati niṣprapañcān /",
    "K06bsu028pu:505": " na ca prajña bodhi parieṣati āśayena so yukta prajñavarapāramitāya yogī // Rgs_26.3 //",
    "K06bsu028pu:506": " ākāśadhātu gaganasya siyā virodho na hi tena tasya kutu kenacideṣa prāptā /",
    "K06bsu028pu:507": " emeva prajñacarito vidu bodhisattvo abhyovakāśasadṛśo upaśāntacārī // Rgs_26.4 //",
    "K06bsu028pu:508": " yatha māyakārapuruṣasya na eva bhoti te śiṣya māṃ janata so ca karoti kāryam /",
    "K06bsu028pu:509": " paśyanti taṃ vividha kāryu nidarśayantaṃ na ca tasya kāyu na pi citta na nāmadheyam // Rgs_26.5 //",
    "K06bsu028pu:510": " emeva prajñacarite na kadāci bhoti buddhitva bodhi jagatī parimocayitvā /",
    "K06bsu028pu:511": " ātmopapatti vividhāṃ kriyasaṃprayogāṃ darśeti māyasadṛśo na vikalpacārī // Rgs_26.6 //",
    "K06bsu028pu:512": " yatha buddha nirmita karoti ca buddhakāryaṃ na ca tasyupadyati mado karamāṇu kiṃcit /",
    "K06bsu028pu:513": " emeva prajñacarito vidu bodhisattvo darśeti sarva kriya nirmitamāyatulyam // Rgs_26.7 //",
    "K06bsu028pu:514": " palagaṇḍa dakṣa vidunā kṛtu dāruyantro puruṣe stritulya sa karoti ha sarvakāryam /",
    "K06bsu028pu:515": " emeva prajñacarito vidu bodhisattvo jñānena sarva kriya kurvati nirvikalpo // Rgs_26.8 //",
    "K06bsu028pu:516": " bhagavatyāṃ ratnaguṇasaṃcayagāthāyāṃ māyopamaparivarto nāma ṣaḍviṃśatimaḥ //",
    "K06bsu028pu:517": " evaṃ carantu vidu nā pṛthudevasaṃghāḥ kṛtaañjalīpuṭa praṇamya namasyayanti /",
    "K06bsu028pu:518": " buddhā pi yāvata daśaddiśi lokadhātau guṇavarṇamālaparikīrtana kurvayanti // Rgs_27.1 //",
    "K06bsu028pu:519": " yāvanti gaṅganadivālisame hi kṣetre sattvā ta sarvi parikalpa bhaveyu mārāḥ /",
    "K06bsu028pu:520": " ekaika roma puna tāntaka nirmiṇeyyā sarve na śakya karaṇe vidu antarāyam // Rgs_27.2 //",
    "K06bsu028pu:521": " catukāraṇehi balavāṃ vidu bodhisattvo bhavate dugharṣu catumāraasaṃprakampyo /",
    "K06bsu028pu:522": " śūnyāvihāri bhavate na ca sattvatyāgī yathavādi sattvakaruṇānugatāvasthānaḥ // Rgs_27.3 //",
    "K06bsu028pu:523": " yo bodhisattva adhimucyati bhāṣyamāṇām ima prajñapāramita māta tathāgatānām /",
    "K06bsu028pu:524": " pratipattiyā ca abhiyujyati āśayena sarvajñatāya abhiprasthitu veditavyo // Rgs_27.4 //",
    "K06bsu028pu:525": " na ca dharmadhātutathatāya upaiti sthānaṃ bhavatī athānasthita so laghu antarīkṣe /",
    "K06bsu028pu:526": " vidyādharo va abhilambhu vanābhiprāyā khagu kālahīna druma mantrabalādhiṣṭhāno // Rgs_27.5 //",
    "K06bsu028pu:527": " evaṃ carantu vidu paṇḍitu bodhisattvo na ca budhyakaṃ labhati nāpi ca buddhadharmān /",
    "K06bsu028pu:528": " na ca deśikaṃ na pi ca paśyaka dharmatāyāṃ śāntaiṣiṇāmayu vihāra guṇe ratānām // Rgs_27.6 //",
    "K06bsu028pu:529": " yāvanta śrāvakavihāra sapratyayānāṃ śāntā samādhipraśame sukhasaṃprayuktā /",
    "K06bsu028pu:530": " arhanvimokṣa sthapayitva tathāgatānāṃ sarveṣu agra ayu vihāru niruttaraśca // Rgs_27.7 //",
    "K06bsu028pu:531": " ākāśi pakṣi viharāti na co patāti dakamadhyi matsya viharāti na co marāti /",
    "K06bsu028pu:532": " emeva dhyānabalapāragu bodhisattvo śūnyāvihāri na ca nirvṛti prāpuṇāti // Rgs_27.8 //",
    "K06bsu028pu:533": " yo sarvasattvaguṇaagratu gantukāmo agraṃ spṛśeya paramādbhuta buddhajñānam /",
    "K06bsu028pu:534": " agraṃ dadeya vara uttamadharmadānam imu agru sevatu vihāru hitaṃkarāṇām // Rgs_27.9 //",
    "K06bsu028pu:535": " bhagavatyāṃ ratnaguṇasaṃcayagāthāyāṃ sāraparivarto nāma saptaviṃśatimaḥ //",
    "K06bsu028pu:536": " yāvanti śikṣa paridīpita nāyakena sarveṣa śikṣa ayu agru niruttarā ca /",
    "K06bsu028pu:537": " yaḥ sarvaśikṣavidu icchati pāra gantum imu prajñapāramita śikṣati buddhaśikṣām // Rgs_28.1 //",
    "K06bsu028pu:538": " agraṃ nidhāna ayu uttamadharmakośa buddhāna gotrajananaṃ sukhasaukhyagañjo /",
    "K06bsu028pu:539": " atikrāntanāgata daśaddiśi lokanāthā itu te prasūta na ca kṣīyati dharmadhātuḥ // Rgs_28.2 //",
    "K06bsu028pu:540": " yāvanti vṛkṣa phalapuṣpavanaspatī yā sarve ca medinisamudgata prādubhūtāḥ /",
    "K06bsu028pu:541": " na ca medinī kṣayamupaiti na cāpi vṛddhiṃ na ca khidyatī na parihāyati nirvikalpā // Rgs_28.3 //",
    "K06bsu028pu:542": " yāvanta buddhasama śrāvakapratyayāśca marutaśca sarvajagatī sukhasaukhyadharmāḥ /",
    "K06bsu028pu:543": " sarve ti prajñavarapāramitāprasūtā na ca kṣīyate na ca vivardhati jātu prajñā // Rgs_28.4 //",
    "K06bsu028pu:544": " yāvanta sattva mṛdumadhyamutkṛṣṭa loke sarve avidyaprabhavā sugatena uktāḥ /",
    "K06bsu028pu:545": " sāmagripratyayu pravartati duḥkhayantro na ca yantra kṣīyati avidya na cāpi vṛddhiḥ // Rgs_28.5 //",
    "K06bsu028pu:546": " yāvanti jñāna nayadvāra uyāyamūlāḥ sarve ti prajñavarapāramitāprasūtāḥ /",
    "K06bsu028pu:547": " sāmagripratyaya pravartati jñānayantro na ca prajñapāramita vardhati hīyate vā // Rgs_28.6 //",
    "K06bsu028pu:548": " yo tu pratītyasamutpādu anudbhavāye imu prajña akṣayata budhyati bodhisattvo /",
    "K06bsu028pu:549": " so sūrya abhrapaṭale yatha muktaraśmī vidhamitvavidyapaṭalaṃ bhavate svayaṃbhūḥ // Rgs_28.7 //",
    "K06bsu028pu:550": " bhagavatyāṃ ratnaguṇasaṃcayagāthāyāmavakīrṇakusumaparivarto nāmāṣṭāviṃśatimaḥ //",
    "K06bsu028pu:551": " caturbhī ca dhyāna viharanti mahānubhāvā na ca ālayo na pi ca niśrayu kurvayāti /",
    "K06bsu028pu:552": " api kho punāśrayu ime catudhyāna sāṅgā bheṣyanti bodhivarauttamaprāpaṇāya // Rgs_29.1 //",
    "K06bsu028pu:553": " dhyāne sthito 'tra bhavatī varaprajñalābhī ārūpyarūpi ca samādhi catasra śreṣṭhā /",
    "K06bsu028pu:554": " upakāribhūta imi dhyāna varāgrabodhau na punāsravakṣati sa śikṣati bodhisattvo // Rgs_29.2 //",
    "K06bsu028pu:555": " āścaryamadbhutamidaṃ guṇasaṃcayānāṃ dhyāne samādhi viharanti nimitta nāsti /",
    "K06bsu028pu:556": " tatra sthitāna yadi bhajyati ātmabhāvo puna kāmadhātu upapadyati yathābhiprāyā // Rgs_29.3 //",
    "K06bsu028pu:557": " yatha jambudvīpaka manuṣya alabdhapūrvā divi devauttamapurā anuprāpuṇeyā /",
    "K06bsu028pu:558": " paśyitva te viṣaya tatra parigṛhītā punarāgameya na ca niśrayu tatra kuryāt // Rgs_29.4 //",
    "K06bsu028pu:559": " emeva te guṇadharā varabodhisattvā dhyāne samādhi viharitva prayuktayogī /",
    "K06bsu028pu:560": " puna kāmadhātusthita bhonti anopaliptā padmeva vāriṇi aniśrita bāladharme // Rgs_29.5 //",
    "K06bsu028pu:561": " anyatra sattvaparipācana kṣetraśodhī paripūraṇārtha imi pāramitā mahātmā /",
    "K06bsu028pu:562": " ārūpyadhātuupapatti na prārthayantī yatreha bodhiguṇapāramitāna hāni // Rgs_29.6 //",
    "K06bsu028pu:563": " yatha kaścideva puruṣo ratanaṃ nidhānaṃ labdhvā tu tatra spṛhabuddhi na saṃjaneyyā /",
    "K06bsu028pu:564": " ekāki so puna gṛhītva parasmi kāle gṛhṇitva geha praviśitva na bhoti lubdho // Rgs_29.7 //",
    "K06bsu028pu:565": " emeva dhyāna catureva samādhi śāntāṃ labdhvāna prīti sukhadāṃ vidu bodhisattvāḥ /",
    "K06bsu028pu:566": " avasṛjya dhyānasukhaprītisamādhilābhaṃ puna kāmadhātu praviśanti jagānukampī // Rgs_29.8 //",
    "K06bsu028pu:567": " yadi bodhisattva viharāti samādhidhyāne rahapratyayāni spṛhabuddhi na saṃjaneyyā /",
    "K06bsu028pu:568": " asamāhito bhavati uddhatakṣiptacitto parihīnabuddhiguṇa nāvika bhinnanāvo // Rgs_29.9 //",
    "K06bsu028pu:569": " kiṃcāpi rūpamapi śabda tathaiva gandho rasa sparśa kāmaguṇa pañcabhi yukta bhogī /",
    "K06bsu028pu:570": " rahapratyayāna vigato 'nantabodhisattvo satataṃ samāhitu prajānayitavya śūro // Rgs_29.10 //",
    "K06bsu028pu:571": " parasattvapudgalanidāna viśuddhasattvā vicaranti vīryabalapāramitābhiyuktāḥ /",
    "K06bsu028pu:572": " yatha kumbhadāsi avaśāvaśa bhartikasya tatha sarvasattvavaśatāmupayānti dhīrāḥ // Rgs_29.11 //",
    "K06bsu028pu:573": " na ca svāmikasya prativākyu dadāti dāsī ākruṣṭa cāpi athavā sada tāḍitā vā /",
    "K06bsu028pu:574": " ekāntatrastamanasā sa bhayābhibhūtā māmeva so anu vadhiṣyati kāraṇena // Rgs_29.12 //",
    "K06bsu028pu:575": " emeva bodhivaraprasthitu bodhisattvo tiṣṭheya sarvajagatī yatha preṣyabhūto /",
    "K06bsu028pu:576": " anu bodhiāgamu guṇāna ca pāripūrī tṛṇa agni kāṣṭhaprabhavo dahate tameva // Rgs_29.13 //",
    "K06bsu028pu:577": " avasṛjya ātma sugatāṃ parasattvakārye abhiyukta rātridiva niṣpratikāṅkṣacitto /",
    "K06bsu028pu:578": " māteva ekasutake paricāryamāṇo adhyāśaye na parikhinna upasthiheti // Rgs_29.14 //",
    "K06bsu028pu:579": " bhagavatyāṃ ratnaguṇasaṃcayagāthāyāmanugamaparivarto nāmaikūnatriṃśatimaḥ //",
    "K06bsu028pu:580": " yo bodhisattva cirasaṃsaraṇābhiprāyo sattvārtha kṣetrapariśodhanayuktayogī /",
    "K06bsu028pu:581": " na ca khedabuddhi aṇumātra upādiyāti so vīryapāramitayukta atandritaśca // Rgs_30.1 //",
    "K06bsu028pu:582": " saci kalpakoṭi gaṇaye vidu bodhisattvo cirasaṃjña bodhi samudāniya tena duḥkhe /",
    "K06bsu028pu:583": " ciraduḥkha bheṣyati samācaramāṇu dharmaṃ tatu vīryapāramitahīna kusīdarūpo // Rgs_30.2 //",
    "K06bsu028pu:584": " prathamaṃ upādu varabodhayi cittupādo so vā anuttaraśivāmanuprāpuṇeyā /",
    "K06bsu028pu:585": " rātriṃdivaikamanasā tamadhiṣṭhiheyā ārambhavīrya vidu paṇḍitu veditavyo // Rgs_30.3 //",
    "K06bsu028pu:586": " saci kaścideva vadayeya sumeruśailaṃ bhinditva paśca adhigamyasi agrabodhim /",
    "K06bsu028pu:587": " saci khedabuddhi kurute ca pramāṇabuddhiṃ kausīdyaprāpta bhavate tada bodhisattvo // Rgs_30.4 //",
    "K06bsu028pu:588": " atha tasyupadyati matī kimutālpamātraṃ kṣaṇamātra bhasma nayatī vilayaṃ sumerum /",
    "K06bsu028pu:589": " ārambhavīrya bhavate vidu bodhisattvo nacireṇa bodhivara lapsyati nāyakānām // Rgs_30.5 //",
    "K06bsu028pu:590": " saci kāyacittavacasā ca parākrameyyā paripācayitva jagatī kariṣyāmi artham /",
    "K06bsu028pu:591": " kausīdyaprāpta bhavatī sthitu ātmasaṃjñaiḥ nairātmabhāvanavidūri nabhaṃ va bhūmeḥ // Rgs_30.6 //",
    "K06bsu028pu:592": " yasminna kāyu na pi citta na sattvasaṃjñā saṃjñāvivarti sthitu advayadharmacārī /",
    "K06bsu028pu:593": " ayu vīryapāramita ukta hitaṃkareṇa ākāṅkṣamāṇu śivamacyutamagrabodhim // Rgs_30.7 //",
    "K06bsu028pu:594": " paruṣaṃ śruṇitva vacanaṃ parato duruktaṃ paritoṣayāti susukhaṃ vidu bodhisattvo /",
    "K06bsu028pu:595": " ko bhāṣate ka śṛṇute kutu kasya kena so yukta kṣāntivarapāramitāya vijño // Rgs_30.8 //",
    "K06bsu028pu:596": " so bodhisattva kṣamate guṇadharmayukto yaścaiva ratnabharitaṃ trisahasra dadyāt /",
    "K06bsu028pu:597": " buddhāna lokavidunārhatapratyayānāṃ kalapuṇya so na bhavate iha dānaskandhe // Rgs_30.9 //",
    "K06bsu028pu:598": " kṣāntīsthitasya pariśudhyati ātmabhāvo dvātriṃśalakṣaṇaprabhāva anantapāro /",
    "K06bsu028pu:599": " [sattvāna śūnyavaradharma niśāmayātī priyu bhoti sarvajagatī kṣamamāṇu vijño // Rgs_30.10 //",
    "K06bsu028pu:600": " saci kaści candanapuṭaṃ grahiyāna sattvo abhyokireya gurupremata bodhisattvam /",
    "K06bsu028pu:601": " dvitīyo 'pi] agni sakale śirasi kṣipeyā ubhayatra tulyu manu tena upāditavyo // Rgs_30.11 //",
    "K06bsu028pu:602": " evaṃ kṣamitva vidu paṇḍitu bodhisattvo taṃ cittupādu pariṇāmayi agrabodhau /",
    "K06bsu028pu:603": " yāvanti kṣānti rahapratyayasattvadhātoḥ abhibhoti sarvajagatī kṣamamāṇu śūraḥ // Rgs_30.12 //",
    "K06bsu028pu:604": " kṣamamāṇu eva puna citta upāditavyo narakeṣu tiryayamaloki aneka duḥkhā /",
    "K06bsu028pu:605": " anubhūya kāmaguṇahetu akāmakārā kasmā hu adya na kṣameya nidāna bodhau // Rgs_30.13 //",
    "K06bsu028pu:606": " kaśadaṇḍaśastravadhabandhanatāḍanāśca śirachedakarṇacaraṇākaranāsachedāḥ /",
    "K06bsu028pu:607": " yāvanti duḥkha jagatī ahu tatsahāmi kṣāntīya pāramita tiṣṭhati bodhisattvo // Rgs_30.14 //",
    "K06bsu028pu:608": " bhagavatyāṃ ratnaguṇasaṃcayagāthāyāṃ sadāpraruditaparivarto nāma triṃśatimaḥ //",
    "K06bsu028pu:609": " śīlena udgata bhavanti samādhikāṅkṣī sthita gocare daśabalāna akhaṇḍaśīlāḥ /",
    "K06bsu028pu:610": " yāvanti saṃvarakriya anuvartayanti tāṃ sarvasattvahita bodhayi nāmayanti // Rgs_31.1 //",
    "K06bsu028pu:611": " saci pratyayānarahabodhi spṛhāṃ janeti [duḥśīla bhoti]viduṣāṃ tatha chidracārī /",
    "K06bsu028pu:612": " atha bodhi uttamaśivāṃ pariṇāmayanti sthitu śīlapāramita kāmaguṇebhi yukto // Rgs_31.2 //",
    "K06bsu028pu:613": " yo dharma bodhiguṇaāgamu sūratānāṃ so śīlaarthu guṇadharmasamanvitānām /",
    "K06bsu028pu:614": " yo dharma bodhiguṇahāni hitaṃkarāṇāṃ duḥśīlatā ayu prakāśitu nāyakena // Rgs_31.3 //",
    "K06bsu028pu:615": " yadi pañca kāmaguṇa bhuñjati bodhisattvo buddhaṃ ca dharma śaraṇāgatu āryasaṃgham /",
    "K06bsu028pu:616": " sarvajñatā ca manasī bhaviṣyāmi buddho sthitu śīlapāramita vedayitavya vijño // Rgs_31.4 //",
    "K06bsu028pu:617": " yadi kalpakoṭi daśabhī kuśalaiḥ pathebhiś caramāṇu pratyayarahatvaspṛhāṃ janeti /",
    "K06bsu028pu:618": " tada khaṇḍaśīlu bhavate api chidraśīlo pārājiko gurutaro ayu cittupādo // Rgs_31.5 //",
    "K06bsu028pu:619": " rakṣantu śīla pariṇāmayi agrabodhiṃ na ca tena manyati na ātmana karṣayethā /",
    "K06bsu028pu:620": " ahusaṃjñatā ca parivarjita sattvasaṃjñā sthitu śīlapāramiti vucyati bodhisattvo // Rgs_31.6 //",
    "K06bsu028pu:621": " yadi bodhisattva caramāṇu jināna mārge imi śīlavānimi duśīla karoti sattvān /",
    "K06bsu028pu:622": " nānātvasaṃjñaprasṛto paramaṃ duśīlo api chidraśīlu na tu so pariśuddhaśīlo // Rgs_31.7 //",
    "K06bsu028pu:623": " yasyo na asti ahasaṃjña na sattvasaṃjñā saṃjñāvirāgu kutu tasya asaṃvaro 'sti /",
    "K06bsu028pu:624": " yasyo na saṃvari asaṃvari manyanāsti ayu śīlasaṃvaru prakāśitu nāyakena // Rgs_31.8 //",
    "K06bsu028pu:625": " yo evaśīlasamanvāgatu niṣprapañco anapekṣako bhavati sarvapriyāpriyeṣu /",
    "K06bsu028pu:626": " śirahastapāda tyajamāna adīnacitto sarvāstityāgi bhavate satataṃ alīno // Rgs_31.9 //",
    "K06bsu028pu:627": " jñātvā ca dharmaprakṛtīṃ vaśikā nirātmyaṃ ātmāna māṃsa tyajamānu adīnacitto /",
    "K06bsu028pu:628": " prāgeva vastu tada bāhira nātyajeyā asthānameta yadi matsari so kareyā // Rgs_31.10 //",
    "K06bsu028pu:629": " ahasaṃjñatastu mamatā bhavate ca rāgo kutu tyāgabuddhi bhaviṣyati sā muhānām /",
    "K06bsu028pu:630": " mātsarya preta bhavate upapadyayātī athavā manuṣya tada bhoti daridrarūpo // Rgs_31.11 //",
    "K06bsu028pu:631": " tada bodhisattva imi jñātva daridrasattvān dānādhimukta bhavatī sada muktatyāgī /",
    "K06bsu028pu:632": " catvāri dvīpi samalaṃkṛtu kheṭatulyaṃ dattvā udagra bhavate na hi dvīpalabdho // Rgs_31.12 //",
    "K06bsu028pu:633": " dānaṃ daditva vidu paṇḍitu bodhisattvo yāvanti sattva tribhave samanvāharitvā /",
    "K06bsu028pu:634": " sarveṣu teṣu bhavate ayu dattadānaṃ taṃ cāgrabodhi pariṇāmayate jagārtham // Rgs_31.13 //",
    "K06bsu028pu:635": " na ca vastuniśrayu karoti daditva dānaṃ vidu pāku naiva pratikāṅkṣati so kadācit /",
    "K06bsu028pu:636": " evaṃ tyajitva bhavate vidu sarvatyāgī alpaṃ tyajitva labhate bahu aprameyam // Rgs_31.14 //",
    "K06bsu028pu:637": " yāvanta sattva tribhave nikhilena asti te sarvi dāna dadayanti anantakalpān /",
    "K06bsu028pu:638": " buddhānuloki vidu nārhatipratyayānāṃ yāvanti śrāvakaguṇān parikalpa sthāne // Rgs_31.15 //",
    "K06bsu028pu:639": " yaśco upāyakuśalo vidu bodhisattvo teṣāṃ sa puṇyakriyavastvanumodayitvā /",
    "K06bsu028pu:640": " sattvārtha agravarabodhayi nāmayeyā abhibhoti sarvajagatī pariṇāmayukto // Rgs_31.16 //",
    "K06bsu028pu:641": " kācasya vā maṇina rāśi siyā mahanto vaiḍūryaratna abhibhoti sa sarva eko /",
    "K06bsu028pu:642": " emeva sarvajagatī pṛthu dānaskandho abhibhoti sarvapariṇāmaku bodhisattvo // Rgs_31.17 //",
    "K06bsu028pu:643": " yadi bodhisattva dadamāna jagasya dānaṃ mamatāṃ na tatra karayenna ca vastuprema /",
    "K06bsu028pu:644": " tatu vardhate kuśalamūla mahānubhāvo candro va tatra prabhamaṇḍalu śuklapakṣe // Rgs_31.18 //",
    "K06bsu028pu:645": " bhagavatyāṃ ratnaguṇasaṃcayagāthāyāṃ dharmodgataparivarto nāmaikatriṃśatimaḥ //",
    "K06bsu028pu:646": " dānena pretagati chindati bodhisattvo dāridrakaṃ ca chinatī tatha sarvakleśān /",
    "K06bsu028pu:647": " bhogāṃścanantavipulāṃ labhate caranto dānena sattva paripācayi kṛcchraprāptān // Rgs_32.1 //",
    "K06bsu028pu:648": " śīlena tīryagati varjayi nekarupām aṣṭau ca akṣaṇa kṣaṇāṃ labhate sa nityam /",
    "K06bsu028pu:649": " kṣāntīya rupa labhate paramaṃ udāraṃ suvarṇacchavi priyu jagasya udīkṣaṇīyo // Rgs_32.2 //",
    "K06bsu028pu:650": " vīryeṇa śuklaguṇa hāni na abhyupaiti jñānaṃ ananta labhate jinakośagañjam /",
    "K06bsu028pu:651": " dhyānena kāmaguṇa utsṛjate jugupsyān vidyā abhijña abhinirharate samādhim // Rgs_32.3 //",
    "K06bsu028pu:652": " prajñāya dharmaprakṛtī parijānayitvā traidhātukānta samatikramate apāyān /",
    "K06bsu028pu:653": " vartitva cakraratanaṃ puruṣarṣabhāṇāṃ deśeti dharma jagatī dukhasaṃkṣayāye // Rgs_32.4 //",
    "K06bsu028pu:654": " paripūrayitva imi dharma sa bodhisattvo api kṣetraśuddhi parigṛhṇati sattvaśuddhim /",
    "K06bsu028pu:655": " api buddhavaṃśa parigṛhṇati dharmavaṃśaṃ tatha saṃghavaṃśa parigṛhṇati sarvadharmān // Rgs_32.5 //",
    "K06bsu028pu:656": " vaidyottamo jagati rogacikitsakārī prajñopadeśa kathito ayu bodhimārgo /",
    "K06bsu028pu:657": " nāmena ratnaguṇasaṃcaya bodhimārgaḥ taṃ sarvasattva itu mārgatu prāpnuvanti // Rgs_32.6 //",
    "K06bsu028pu:658": " bhagavatyāṃ ratnaguṇasaṃcayagāthāyāṃ parīndanāparivarto nāma dvātriṃśatimaḥ //",
    "K06bsu028pu:659": " [ācāryaharibhadrakṛtā praśastiḥ] /",
    "K06bsu028pu:660": " lokaṃ prāpayituṃ sukhena padavīṃ saṃpaddūyāvāhinīṃ kāruṇyāhitacetasā bhagavatā buddhena saṃdīpitam /",
    "K06bsu028pu:661": " śrutvā te 'khiladharmatattvanilayaṃ sūtraṃ samādānato gatvā sthānamaharniśaṃ nijamalaṃ dhmāyantu ye 'bhyāgatāḥ // Rgs_HPr_1 //",
    "K06bsu028pu:662": " kāle 'smin bahudṛṣṭisaṃkulakalau pāṭhe 'pi dūraṃ gate gāthābhedamanekapustakagataṃ dṛṣṭvādhunā nyāyataḥ /",
    "K06bsu028pu:663": " kūpaṃ vādigajendrakumbhadaraṇe bhadreṇa yā śodhitā lokārthaṃ hariṇā mayā suvihitā seyaṃ budhairgṛhyatām // Rgs_HPr_2 //",
    "K06bsu028pu:664": " āryāṣṭasāhasrikāyā bhagavatyāḥ prajñāpāramitāyāḥ parivartānusāreṇa bhagavatī ratnaguṇasaṃcayagāthā samāptā //",
    "K06bsu028pu:665": " ye dharmā hetuprabhavā hetuṃ teṣāṃ tathāgato hyavadat /",
    "K06bsu028pu:666": " teṣāṃ ca yo nirodha evaṃ vādī mahāśramaṇaḥ //",
    "K06bsu028pu:667": " [lekhakapraśastiḥ] /",
    "K06bsu028pu:668": " yo 'sau dharmaṃ sugatagaditaṃ paṭhate bhaktibhāvān mātrāhīnaṃ kathamapi padaṃ pādagāthākṣaraṃ vā /",
    "K06bsu028pu:669": " jihvādoṣaiḥ pavanacaritaiḥ śleṣmadoṣapracārair yūyaṃ buddhāḥ subhavanagatā bodhisattvāḥ kṣamadhvam // Rgs_LPr_1 //",
    "K06bsu028pu:670": " samāptam /"
}