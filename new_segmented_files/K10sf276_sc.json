{
  "K10sf276_sc:0.1": "Candrasūtra",
  "K10sf276_sc:1.1": "evaṃ mayā śrutam",
  "K10sf276_sc:1.2": "ekasamayaṃ bhagavāñ śrāvastyāṃ viharati jetavana anāthapiṇḍadārāme /",
  "K10sf276_sc:2.1": "tena khalu samayena rāhuṇā asurendreṇa sarvaṃ candramaṇḍalam āvṛtam*/",
  "K10sf276_sc:3.1": "atha yā devatā tasmiṃś candramaṇḍala adhyuṣitā sā bhītā trastā saṃvignā āhṛṣṭaromakūpā yena bhagavāṃs tenopajagāma / upetya bhagavatpādau śirasā vanditvaikāṃte 'sthād ekāntasthitā sā devatā tasyāṃ velāyāṃ gāthā babhāṣe //",
  "K10sf276_sc:4.1": "buddhavīra namas te 'stu vipramuktāya sarvataḥ",
  "K10sf276_sc:4.2": "saṃbādhapratipannāsmi tasya me śaraṇaṃ bhava :",
  "K10sf276_sc:5.1": "arhantaṃ sugataṃ loke candramāḥ śaraṇaṃ gataḥ",
  "K10sf276_sc:5.2": "rāhoś candramasaṃ muñca buddhā lokānukampakāḥ //",
  "K10sf276_sc:6.1": "bhagavān āha //",
  "K10sf276_sc:7.1": "tamonudaṃ taṃ nabhasi prabhākaraṃ virocanaṃ śuklaviśuddhavarcasam*",
  "K10sf276_sc:7.2": "rāho śaśāṅkaṃ grasa māntarīkṣe prajāpradīpaṃ drutam utsṛjainam* //",
  "K10sf276_sc:8.1": "atha rāhuṇā asurendreṇa tvaritatvaritaṃ candramaṇḍalam utsṛṣṭam* ⟨/⟩",
  "K10sf276_sc:8.2": "tataḥ saṃtvaramāṇo 'sau rāhuś candram avāsṛjat*",
  "K10sf276_sc:8.3": "saṃsvinnagātro vyathitaḥ saṃbhrānta āturo yathā //",
  "K10sf276_sc:9.1": "adrākṣīd baḍir vairocano rāhuṇā asurendreṇa tvaritatvaritaṃ candramaṇḍalam utsṛṣṭam* / dṛṣṭvā ca baḍir gāthāṃ babhāṣe //",
  "K10sf276_sc:10.1": "kiṃ nu saṃtvaramāṇas tvaṃ rāhuś candraṃ vimuñcasi ·",
  "K10sf276_sc:10.2": "saṃsvinnagātro vyathitaḥ saṃbhrānta āturo yathā //",
  "K10sf276_sc:11.1": "rāhur avocat* //",
  "K10sf276_sc:12.1": "saptadhā me sphalen mūrdhā jīvan na sukham āpnuyāṃ",
  "K10sf276_sc:12.2": "tatra buddhābhigītena muñceyaṃ śaśinaṃ na cet*",
  "K10sf276_sc:13.1": "baḍir vairocano 'vocat* /",
  "K10sf276_sc:13.2": "x x x x x - - - x x x x madarśināṃ",
  "K10sf276_sc:13.3": "teṣāṃ gāthābhigītena rāhuś candraṃ vimuñcati //",
  "K10sf276_sc:14.1": "candrasūtraṃ samāptam* //"
}
