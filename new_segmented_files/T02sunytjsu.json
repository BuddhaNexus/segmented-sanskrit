{
    "T02sunytjsu:0": " Tatvajñānasaṃsiddhiḥ",
    "T02sunytjsu:1": " om namaḥ śrībhagavatyai vajravārāhyai //",
    "T02sunytjsu:2": " ānandāmbudhimaṇḍanādupagatā sambuddhalakṣmīrasau",
    "T02sunytjsu:3": " sarvākāraguṇānvitā jagadaghadhvāntaughavidhvaṃsinī /",
    "T02sunytjsu:4": " jyotirjñānanidherdhṛtiḥ smṛtinidheḥ śāntirmanīṣānidheḥ",
    "T02sunytjsu:5": " pāyādvajravirāsinī bhagavatī lokatrayaṃ durgateḥ // Tjs_0.1 //",
    "T02sunytjsu:6": " śrīvajradevīpadapadmareṇu,",
    "T02sunytjsu:7": " rājiṃ namaskṛtya guroḥ padaṃ ca /",
    "T02sunytjsu:8": " śrīsambaraṃ saṃvṛtavodhicittaṃ,",
    "T02sunytjsu:9": " prajñākṛpādvaitapadaṃ praśastam // Tjs_0.2 //",
    "T02sunytjsu:10": " vajradevīpadadvaṃdvavandanānandavarttinā /",
    "T02sunytjsu:11": " bhikṣuṇā jñānandreṇa candrevasuvaśarmaṇā // Tjs_0.3 //",
    "T02sunytjsu:12": " sādhanaṃ vajravārāhyāḥ svārthaṃkiñjidvibhajyate /",
    "T02sunytjsu:13": " subhāṣitaprade nityaṃ matiḥ kalpanasotsukā // Tjs_0.4 //",
    "T02sunytjsu:14": " tataḥśradvāpareṇedaṃ mandasvalpadhiyā mayā /",
    "T02sunytjsu:15": " karttavya na mama doṣo vīkṣaṇīyo mahājanaiḥ // Tjs_0.5 //",
    "T02sunytjsu:16": " om namaḥ śrī vajravārāhyai",
    "T02sunytjsu:17": " udyātā talacakrato 'niladhutā vidyucchaṭābhāsvarā,",
    "T02sunytjsu:18": " dagdhālitritayā trilokamahitā pīyūṣadhārāplutā /",
    "T02sunytjsu:19": " buddhajñānarasāvilā vikaluṣā svānandasandohadā",
    "T02sunytjsu:20": " bhāvābhāvavicāraṇāvirahitā vārāhikā pātu vaḥ // Tjs_1.1 //",
    "T02sunytjsu:21": " nirmāṇālidineśamaṇḍalagatā kādyādivarṇāvṛtā,",
    "T02sunytjsu:22": " prajbālajvalanojvalāmṛtasavā sūkṣmājasūtropamā",
    "T02sunytjsu:23": " vidyābuddhakadamvakaṃ dahati yā cakratrayorbhedinī",
    "T02sunytjsu:24": " sānandā lalitordvagā sphuratu vo vārāhikā cetasi // Tjs_1.2 //",
    "T02sunytjsu:25": " praṇipatya vajrapūrvāṃ vārāhīṃ vajrayoginīm /",
    "T02sunytjsu:26": " śirasā svasmṛtaye vakṣye 'haṃ tattvajñānasya saṃsiddhim // Tjs_1.3 //",
    "T02sunytjsu:27": " vijanamano 'nukūlasthānaṃ nāthāṃkakaḥ praviśetsudhīḥ /",
    "T02sunytjsu:28": " tatra sukumāramāsanamupaviśya vibhāvayecchuddhiṃ // Tjs_1.4 //",
    "T02sunytjsu:29": " tadanu ca ṣaṣṭhajinena tryakṣarajaptena vajradharahṛdayaṃ /",
    "T02sunytjsu:30": " saṃlikhyānāmikayā,",
    "T02sunytjsu:31": " lohitakusumārcitaṃ kuryāt // Tjs_1.5 //",
    "T02sunytjsu:32": " tadanu paramādyapātre karakamalaṃ dakṣiṇetaraṃ kṣiptvā /",
    "T02sunytjsu:33": " vidadhīta savanaṃ yathopadeśaṃ śayasparśāt // Tjs_1.6 //",
    "T02sunytjsu:34": " pravidhāya karanyāsaṃ bṛddhāṅguṣṭhāṅgulisamāyogāt /",
    "T02sunytjsu:35": " kurvītāṅganyāsaṃ ṣaḍbhirvīreśvarīmantraiḥ // Tjs_1.7 //",
    "T02sunytjsu:36": " tadanu cakravajravaropari raṅgāruṇoyogajasamamamantraṃ /",
    "T02sunytjsu:37": " bhujagabhavaiḥ suviśiṣṭaiḥ sicayagatairavakirecchanakaiḥ // Tjs_1.8 //",
    "T02sunytjsu:38": " tatra jinahṛdayacakraṃ śikhikoṭikaṃ samabhilikhya /",
    "T02sunytjsu:39": " tadgarbhe mantrālīṃ gāṅgeyaśalākayā vilikhet // Tjs_1.9 //",
    "T02sunytjsu:40": " cakrasya vāhyabhāge pūrvottarapaścimārkidigdeśe /",
    "T02sunytjsu:41": " satsvastikānabhilikhetkrameṇa vāmahastena // Tjs_1.10 //",
    "T02sunytjsu:42": " ākṛṣya vajradevīmpraviśya mantrākṣareṣu baddhvā paritoṣayet /",
    "T02sunytjsu:43": " suvidhānāt jaḥ huṃ vaṃ horiti paṭhitvā // Tjs_1.11 //",
    "T02sunytjsu:44": " tadanu saparyā vividhāstasyā vidadhīta maṃtrarūpāyāḥ /",
    "T02sunytjsu:45": " bhakṣyairbhojyairlehyaiḥ peyaiścoṣyaiḥ sakāmaguṇaiḥ // Tjs_1.12 //",
    "T02sunytjsu:46": " vividhairvalaiḥ samadanairupahāraiḥ pañcabhiratiparārdhyaiḥ /",
    "T02sunytjsu:47": " gītaivadyairnnṛtyaiḥ pradakṣiṇāpraṇatinutibhiśca // Tjs_1.13 //",
    "T02sunytjsu:48": " pratidivasaṃ pratipakṣaṃ pratimāsaṃ vā tithau daśamyāṃ /",
    "T02sunytjsu:49": " kuryādyathoktapūjāvidhimasyāḥ siddhimākāṃkṣaṇaḥ // Tjs_1.14 //",
    "T02sunytjsu:50": " atha kṛtavāhyārcanavidhirurukaruṇo nirmitāridhyāvje //",
    "T02sunytjsu:51": " vyasuhṛyoṣṇaguvimvāṃ dhyāyātpūrvoditāṃ devīm // Tjs_2.1 //",
    "T02sunytjsu:52": " saṃdhyāsindūravarṇāṃ kharakaranikarāyāstasaptārkkakāntīṃ /",
    "T02sunytjsu:53": " karttrīṃ sarvārttihaṃtrīṃ sphuradamṛtaghṛṇīṃ vibhratīṃ savyadoṣṇā //",
    "T02sunytjsu:54": " vibhrāṇāṃ vāmadoṣṇā kamalamatisitaṃ raktapūrṇadhvajāḍhyāṃ /",
    "T02sunytjsu:55": " kālyā dambholikālyā parigataśirasaṃ muktamūrddhokhahastāṃ // Tjs_2.2 //",
    "T02sunytjsu:56": " muṇḍālīmaṇḍitāṅgīṃ mukhagaladasṛjaṃ svādaguṃ muktanādāṃ,",
    "T02sunytjsu:57": " savye corddhaṃkirāsyāṃ varaśubhagamanāṃ krodhamūlānanāntāṃ /",
    "T02sunytjsu:58": " sānandāṃ sānurāgāṃ vividharasayutāmarddhaparyyaṅkanṛtyāṃ",
    "T02sunytjsu:59": " mudrāṣaṇmudritāṅgīṃ vyapagatavasanāṃ ṣoḍaśāvdāṃ varāṅgīm // Tjs_2.3 //",
    "T02sunytjsu:60": " jñānākarṣādividhiḥ prāgiva kṛtvā vidhānavinmaṃntrī /",
    "T02sunytjsu:61": " svastikamalikābhimukhaṃ bhramantamekaṃ drūtaṃ dhyāyāt // Tjs_2.4 //",
    "T02sunytjsu:62": " tadanu viyadvatī dhātau trikūṭagirigahvare bhramaccakraṃ /",
    "T02sunytjsu:63": " prāguktamiva dhyāyādraktaṃ jājyalyamānaṃ sat // Tjs_2.5 //",
    "T02sunytjsu:64": " tatra sthiramivātivegānnirvātaniṣkampadīpamiva dīptaṃ /",
    "T02sunytjsu:65": " drāvayedurusukhacakraṃ śravadamṛtasārakṛtasavanam // Tjs_2.6a //",
    "T02sunytjsu:66": " kāyatrayasvabhāvaṃ paramaṃ sahajātmakaṃ jagadvyāpinaṃ /",
    "T02sunytjsu:67": " sphuradamitaśāntasantatiṃ paśyetpaścātsukhaṃ paścāt // Tjs_2.6b //",
    "T02sunytjsu:68": " pratidivasaṃ pratisandhyaṃ yathākṣaṇamvā vibhāvayedetat /",
    "T02sunytjsu:69": " yāvatsiddhinimittaṃ tāvadidamucyate vyaktam // Tjs_2.7 //",
    "T02sunytjsu:70": " ayatnajaprītilayānubandhanāt yadā bhavedvyaktamidaṃ vibhāvitam //",
    "T02sunytjsu:71": " kaśācapeṭādiha naiva vedanā tadā bhavetsiddhiradūravarttinī // Tjs_2.8 //",
    "T02sunytjsu:72": " pratāḍitānāṃ paṇavādikānāṃ paṭudhvanirnaśrutagocaraścet /",
    "T02sunytjsu:73": " yadāpyate bodhiranuttarāgrā svapne cirāddhyānavatāgrasiddhiḥ // Tjs_2.9 //",
    "T02sunytjsu:74": " dṛṣṭvā siddhinimittaṃ pitṛvanagirikuñje vṛkṣamūlādau /",
    "T02sunytjsu:75": " nivasannutpannakramayogamajasraṃ sudhīḥ kuryāt // Tjs_2.10 //",
    "T02sunytjsu:76": " siddhau vasudhādīnāṃ bhavatī layo hyuttarottarakramaśaḥ /",
    "T02sunytjsu:77": " khyāti tadā gaganābhaṃ prabhāsvaraṃ jñānamātraṃ sat // Tjs_2.11 //",
    "T02sunytjsu:78": " jānīyāttaccihnaiścihnāni tu pañcadhā vidustajjñāḥ /",
    "T02sunytjsu:79": " ata eva tāni yogī samāhito lakṣayenmanasā // Tjs_2.12 //",
    "T02sunytjsu:80": " prathamaṃ mṛgatṛṣṇābhaṃ dhūmākāraṃ dvitīyakaṃ cihnaṃ /",
    "T02sunytjsu:81": " khadyotavattṛtīyaṃ caturthaṃ dīpojvalaṃ spaṣṭaṃ // Tjs_2.13 //",
    "T02sunytjsu:82": " vigatābhragaganasadṛśaṃ pañcamaṃ cihnaṃ prakāśamavikalpaṃ /",
    "T02sunytjsu:83": " evaṃ lavdhanimitto mudrāṃ mahatīmavāpnoti // Tjs_2.14 //",
    "T02sunytjsu:84": " utthātukāmaḥ praṇipatya yoginīṃ nāthaṃ ca kasthaṃ samudīrya mūḥ kṛtiṃ /",
    "T02sunytjsu:85": " utthāya kṛtyaṃ vidadhīta tatvadhīstiṣṭhetsadā yogayugena yogavit // Tjs_2.15 //",
    "T02sunytjsu:86": " iti tattvajñānasaṃsiddhau bhāvanāvidhiḥ // 2 //",
    "T02sunytjsu:87": " adhyeṣitaśca bahuśaḥ śiṣyaiḥ kṛtamaṇḍalaiḥ padāvjanataiḥ //",
    "T02sunytjsu:88": " mantrī tithau daśamyāṃ vidadhītānugrahanteṣāṃ // Tjs_3.1 //",
    "T02sunytjsu:89": " saṃpūjya maṃtrarūpāṃ devīṃ cakrasthitāṃ vihitayomaḥ /",
    "T02sunytjsu:90": " ādāya maṃtrajaptaṃ paramādyaṃ niṣkramettasmāt // Tjs_3.2 //",
    "T02sunytjsu:91": " atha vihitapañcamaṇḍalamūrddhasthāṃ tadantadakṣiṇaṃśiṣyaṃ /",
    "T02sunytjsu:92": " kusumasrajaṃ dadhānaṃ dhyātakenāthaṃ guruḥ paśyet // Tjs_3.3a //",
    "T02sunytjsu:93": " tadanu ca yathoktaṃ devīcakraṃ prodyanmarīcikaṃ rayavat /",
    "T02sunytjsu:94": " dhyātvāntabāsigātre vajrabhṛttasya saṃdadyāt // Tjs_3.3b //",
    "T02sunytjsu:95": " evaṃ syādāveśastatkalikā prakampanaṃ vāṣpaḥ /",
    "T02sunytjsu:96": " pāto jñānotpādaḥ svārūpañcāpi paripādyāḥ // Tjs_3.4 //",
    "T02sunytjsu:97": " tadanu kathayetsamādhiṃ pūjāmaṃtraṃ ca vajrayoginyāḥ /",
    "T02sunytjsu:98": " śraddhānvitasya guṇino gurubuddhābhinnasadbhakteḥ // Tjs_3.6 //",
    "T02sunytjsu:99": " kathayenna yogamenaṃ sadyaḥ pratyayakaraṃ susiddhaṃvā //",
    "T02sunytjsu:100": " śraddhāvirahitamanaso bhaktivihīnaśiṣyasya // Tjs_3.7 //",
    "T02sunytjsu:101": " vidadhāti yastu pūjāṃ devīcakrasya maṃtrayuktasya /",
    "T02sunytjsu:102": " tasyāpayānti bhayānyaṣṭau pāpāni ca mahānti // Tjs_3.8 //",
    "T02sunytjsu:103": " durbhagatā dāridryaṃ vyādhijarāduḥkhadaurmanasyāni /",
    "T02sunytjsu:104": " bhramakalikaluṣakleśāḥ pīḍā nānāvidhāścāpi // Tjs_3.9 //",
    "T02sunytjsu:105": " yo japati cakramantraṃ dhyātvā hṛdaye nirodhavācāsau /",
    "T02sunytjsu:106": " prāpnotyaṣṭau siddhīḥ pañcābhijñāṃstathāṣṭaguṇāna // Tjs_3.10 //",
    "T02sunytjsu:107": " dhyāyati yaḥ kiravaktrāṃ pratidavasaṃ yatnataścatuḥsaṃdhyaṃ hariharahiraṇyagarbhairjetumaśakyāṃ mṛtiṃ jayati // Tjs_3.11 //",
    "T02sunytjsu:108": " vastrānnapānadhanadhānyaviśālabhūmiḥ prāsādadivyaśayanāsanasādhanāni /",
    "T02sunytjsu:109": " tasyodbhavanti dayitā vividhāśca vidyā,",
    "T02sunytjsu:110": " yo bhāvayatyaśanikolamukhīṃ sacakrāṃ // 12 //",
    "T02sunytjsu:111": " iti tatvajñānasaṃsiddhau sānuśaṃsā śiṣyānugrahavidhiḥ //",
    "T02sunytjsu:112": " maṃtroddhāramataḥ paramadhidhāsye vajrayoginīhṛdayaṃ /",
    "T02sunytjsu:113": " karṇātkarṇamupāgatamāsyādāsyaṃ tathākramataḥ // Tjs_4.1 //",
    "T02sunytjsu:114": " pūrvoditamiva cakra saṃlikhyaṃ marudgaṇālayopetāṃ /",
    "T02sunytjsu:115": " tatra likhetparipāṭita ālikāliṃ tathaiva koṇaṃ // Tjs_4.2 //",
    "T02sunytjsu:116": " jhādharagaṃ ḍādharasthaṃ hādharagavibhūṣitaṃ samāyuktaṃ /",
    "T02sunytjsu:117": " trikamādito vilikhyaṃ sadakṣaraṃ tatvaparidīpi // Tjs_4.3 //",
    "T02sunytjsu:118": " bhorddhagataṃ chorddhasthitasametaṭorddhasthitaṃ tadanu lekhyaṃ /",
    "T02sunytjsu:119": " ḍādharayutaṃ ṣādhāragaṃ ṣorddhasthitayuktaśorddhagataṃ // Tjs_4.4 //",
    "T02sunytjsu:120": " ñādharayutaḷtalasthaṃ ṭādharayutaporddhasaṃsthitaṃ /",
    "T02sunytjsu:121": " tadanu ṭhādharagānvitaphorddhagaṃ aivāmayutaṃ haṭāntasthaṃ // Tjs_4.5 //",
    "T02sunytjsu:122": " casamadhyagataṃ ṭhasavyagasametaṃ bhādharasusaṃsthitaṃ /",
    "T02sunytjsu:123": " tadanu hathamadhyagataṃ tavāmayuktaṃ ṭhalamadhyaga paścāt // Tjs_4.6 //",
    "T02sunytjsu:124": " sarvakarāntaphamadhyagaṃ tṛtīyavargādivāmagasametaṃ /",
    "T02sunytjsu:125": " ṇorddhayutaṃ lādharagaṃ chorddhasthaṃ bhatalagaṃ ṭhasavyayutaṃ // Tjs_4.7 //",
    "T02sunytjsu:126": " torddhagayutaṃ ṣādharagaṃ thorddhadasaṃyuktaṃ ṇādharagaṃ paścāt /",
    "T02sunytjsu:127": " phādharagaṃ ṭhādharasaṃyuktaṃ phorddhasthaṃ ṇorddhayuktaṃ lādharagaṃ // Tjs_4.8 //",
    "T02sunytjsu:128": " ḍādharaśūnyasametaṃ trivatalagaṃ corddhasthitaṃ ratalaṃ /",
    "T02sunytjsu:129": " thādharayutaṃ śādharagaṃ ñādharasamāyuktaṃ cāpi // Tjs_4.9 //",
    "T02sunytjsu:130": " sayamadhyagaṃ jhavāmagasametamuktākṣarakṛto rahasyaḥ /",
    "T02sunytjsu:131": " maṃtroyamaśanīdevyā lekhyo japyo vibhāvyaśca // Tjs_4.10 //",
    "T02sunytjsu:132": " cintāmaṇiḥ kalpakuṭhāgrakumbhaḥ śrīkāmadugdhenurapi praśastāḥ /",
    "T02sunytjsu:133": " te sādhyamānā dadatīha vittānyayantu saukhyaṃ sadhanaṃ dadāti // Tjs_4.11 //",
    "T02sunytjsu:134": " iti tatvajñānasaṃsiddhau mantrauddhāravidhiḥ //",
    "T02sunytjsu:135": " yasminnayaṃ pātragatevyalikhya,",
    "T02sunytjsu:136": " pūjānimittaṃ vidhinā vidhijñaḥ /",
    "T02sunytjsu:137": " bālasya rakṣā vidhivadvidheyā,",
    "T02sunytjsu:138": " vaddhena dokaṇṭhaśikhāsuvāhau // 1 //",
    "T02sunytjsu:139": " dṛṣṭvāpayānti bhujagāḥ śiśukaṃ sarakṣaṃ,",
    "T02sunytjsu:140": " bhūtā grahā niśicarāḥ sapiśācasaṃghāḥ /",
    "T02sunytjsu:141": " anye ca bālakabharyārttikarāḥ subhīmāḥ siṃhaṃ yathā vanacarā valinambhayārttāḥ // 2 //",
    "T02sunytjsu:142": " saṃprāpya sadupadeśaṃ dṛṣṭvā saṃpratyayaṃ ca yogasya /",
    "T02sunytjsu:143": " siddhiriyaṃ samabhilekhi sphuradamalajñānasavaṃsatiḥ // 3 //",
    "T02sunytjsu:144": " tasmāttatsaṃprāptyai saṃsevyaṃ saguroḥ padāmburuhaṃ /",
    "T02sunytjsu:145": " sānnā pradānabidhinā kāyakleśaiḥ praṇāmaiśca // 4 //",
    "T02sunytjsu:146": " tatvajñānāgrasiddhirvahuhitajananī yā janasyeva loke",
    "T02sunytjsu:147": " satvānāṃ yanmayosītkuśalamakaluṣaṃ pūrvacadrāṃśuśubhraṃ /",
    "T02sunytjsu:148": " bhūyāsustena lokāḥ kalimalavikalā śuddhāsambodhibhājo",
    "T02sunytjsu:149": " labdhvā mudrāmudārāṃ bhavabhayaśamanīṃ sarvasatvārthakartrīṃ // 5 //",
    "T02sunytjsu:150": " samāptoyaṃ tatvajñānasaṃsiddhirnāma svādhiṣṭhānaśceti śubham sarvadā"
}