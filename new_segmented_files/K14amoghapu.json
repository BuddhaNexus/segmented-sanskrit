{
    "K14amoghapu:0": " Āryāmoghapāśanāmahṛdayasūtram*",
    "K14amoghapu:1": " oṃ namaḥ śrīlokanāthāya /",
    "K14amoghapu:2": " amoghapāśāya bhagavate namaḥ /",
    "K14amoghapu:3": " evaṃ mayā śrutam ekasmin samaye bhagavān potalake parvate viharati sma /",
    "K14amoghapu:4": " āryāvalokiteśvarasya bhuvane anekaśālatālatamālacampakāśokātimuktakanānāratnavṛkṣasamalaṅkṛte",
    "K14amoghapu:5": " mahatā bhikṣusaṅghena sārdham aṣṭādaśabhir bhikṣusahasraiḥ navanavatibhiś ca bodhisattvakoṭiniyutaśatasahasraiḥ",
    "K14amoghapu:6": " anekaiś ca śuddhāvāsikāyikair devaputrakoṭiniyutaśatasahasraiḥ parivṛtaḥ puraskṛta",
    "K14amoghapu:7": " īśvaro maheśvarabrahmakāyikadevaputrān adhikṛtya dharmaṃ deśayati sma /",
    "K14amoghapu:8": " atha khalu āryāvalokiteśvaro bodhisattvo mahāsattva utthāyāsanād ekāṃsam uttarāsaṃgaṃ",
    "K14amoghapu:9": " kṛtvā dakṣiṇajānumaṇḍalaṃ pṛthivyāṃ pratiṣṭhāpya yena bhagavāṃs tenāñjaliṃ kṛtvā",
    "K14amoghapu:10": " praṇamya prahasitavadano bhūtvā bhagavantam etad avocat* /",
    "K14amoghapu:11": " asti mama bhagavan amoghapāśarājaṃ nāma hṛdayaṃ yan mayā pūrvam ekanavatikalpavilokitāyāṃ",
    "K14amoghapu:12": " lokadhātau lokendrarājatathāgatasya arhatsamyaksaṃbuddhasya sakāśād udgrahītaṃ yena",
    "K14amoghapu:13": " bhagavān (AphSū 160)",
    "K14amoghapu:14": " īśvaro maheśvaradevaputrapramukhāni bahūni śuddhāvāsikāyikadevaputrapramukhāny anekadevaputraśatasahasrāṇi samādāpitāny anuttarāyāṃ samyaksambodhau",
    "K14amoghapu:15": " asaṃmohajñānavyūhapramukhāni ca mayā daśasamādhiśatasahasrāṇi pratilabdhāni /",
    "K14amoghapu:16": " yasmiṃś ca punar bhagavan pṛthivīpradeśe idam amoghapāśahṛdayaṃ pracaret* /",
    "K14amoghapu:17": " veditavyaṃ bhagavan tasmin pṛthivīpradeśe īśvaramaheśvarabrahmakāyikapramukhāni dvādaśadevaputraśatasahasrāṇi rakṣāvaraṇaguptaye sthāsyanti",
    "K14amoghapu:18": " caityasaṃmato bhagavan pṛthivīpradeśo bhaviṣyati yatredam amoghapāśahṛdayaṃ pracariṣyati /",
    "K14amoghapu:19": " anekabuddhakoṭiniyutaśatasahasrāvaropitakuśalamūlās te bhagavan sattvā bhaviṣyanti /",
    "K14amoghapu:20": " ya idaṃ amoghapāśahṛdayaṃ śroṣyanti /",
    "K14amoghapu:21": " yaḥ kaścid bhagavan kilviṣakārī syāt sarvapāpāspadaḥ pāpadharmasamācārī āryāpavādakaḥ",
    "K14amoghapu:22": " saddharmapratikṣepakaḥ avīciparāyaṇaḥ sarvabuddhabodhisattvāryaśrāvakapratyekabuddhapratikṣepakaḥ",
    "K14amoghapu:23": " saced vipratisāraṃ gacched āyatyaṃ saṃvaram āpadyate /",
    "K14amoghapu:24": " tasyaiva tāvad bhagavan upavāsajāpena ihaiva janmani tat karma viśudhyati parikṣayaṃ gacchati nivartitaṃ bhavati /",
    "K14amoghapu:25": " ekāhikena jvareṇa dvyāhikena tryāhikena vā cāturthikena vā jvareṇa evaṃ saptāhikena vā jvareṇa /",
    "K14amoghapu:26": " akṣiśūlena vā dantaśūlena vā karṇaśūlena vā nāsāśūlena vā dantoṣṭhaśūlena vā jivhāśūlena",
    "K14amoghapu:27": " vā tāluśūlena vā hṛdayaśūlena vā udaraśūlena vā pārśvaśūlena vā kaṭiśūlena vā aṅgaśūlena",
    "K14amoghapu:28": " vā pratyaṅgaśūlena vā arśagrahaṇīśūlena vā atisāreṇa vā hastapādavedanayā vā śirorujā",
    "K14amoghapu:29": " vā balāhakacitrakuṣṭhavicarcikākiṭibhabhagandaralohaliṅgagalagrahavisphoṭakāpasmārakākhordākhyair",
    "K14amoghapu:30": " vā kṛtāpakṛtyair māraṇabandhanatāḍanatarjanabhūtākhyānair (AphSū 161) vā /",
    "K14amoghapu:31": " saṃkṣepato bhagavan kāyapīḍayā vā cittapīḍayā vā dusvapnadarśanena vā tat karma parikṣayaṃ gacchati /",
    "K14amoghapu:32": " paryavadānaṃ gacchati /",
    "K14amoghapu:33": " prāg eva śuddhasattvānāṃ śraddhādhimuktikānāṃ yadi bhagavan catasraḥ parṣadaś catvāro",
    "K14amoghapu:34": " varṇaḥ māyā imadhyanāpi ya idaṃ madīyam amoghapāśahṛdayaṃ śroṣyati udgrahīṣyati dhārayiṣyati",
    "K14amoghapu:35": " vācayiṣyati likhiṣyati likhāpayiṣyati paryavāpsyati anyeṣāṃ ca sattvānāṃ śrāvayiṣyati",
    "K14amoghapu:36": " antas tiryagyonigatānāṃ vā sattvānāṃ karṇapūṭe sthitvā karṇajāpaṃ dāsyati /",
    "K14amoghapu:37": " imāni ca mantrapadāni cintayiṣyati /",
    "K14amoghapu:38": " apratikṣepataḥ arūpataḥ avikalpataḥ asaṃprabhavataḥ aciram agamataḥ akaraṇataḥ niḥkleśataḥ samacittanikṣepataḥ virahitapañcaskandhaḥ /",
    "K14amoghapu:39": " anena yogena buddhānusmṛtir bhāvayitavyā /",
    "K14amoghapu:40": " tad eṣāṃ daśabhyo digbhyo buddhasahasraṃ saṃmukhaṃ darśanaṃ kariṣyanti /",
    "K14amoghapu:41": " atyayadeśanāṃ ca kariṣyati /",
    "K14amoghapu:42": " peyālam* /",
    "K14amoghapu:43": " yāvat pustakalikhitaṃ kṛtvā gṛhe sthāpayiṣyati /",
    "K14amoghapu:44": " kiṃ bahunā bhagavann anyonyaspardhayā vā śroṣyati /",
    "K14amoghapu:45": " svāmibhayena vā parānuvṛttyā vā uccagghanahetunā vā śroṣyanti /",
    "K14amoghapu:46": " jñātavyaṃ bhagavan paṇḍitenāryāvalokiteśvarasyānubhāvena teṣāṃ karṇapuṭe sthitvā sa śabdo nipatiṣyati /",
    "K14amoghapu:47": " tadyathāpi nāma bhagavan kaścid eva puruṣaś candanaṃ vā karpūraṃ vā kesaraṃ vā kastūrikāṃ vā ākṛṣya paribhāṣya śilāyāṃ vā bhūmau vā piṣṭvā ātmānaṃ lepayet* /",
    "K14amoghapu:48": " na ca tasya candanasya karpūrasya kesarasya kastūrikāyāś caivaṃ bhavati anenāham ākṛṣṭaḥ paribhāṣito vā gandhenātikramiṣyāmīti /",
    "K14amoghapu:49": " api ca sugandha eva saḥ /",
    "K14amoghapu:50": " evam eva bhagavann idaṃ madīyam amoghapāśahṛdayaṃ yaḥ kaścid uccaghana vā ullāpya /",
    "K14amoghapu:51": " peyālam* /",
    "K14amoghapu:52": " (AphSū 162) yāvat* māyāśabdenāpātheyenāpi pūjayet* /",
    "K14amoghapu:53": " teṣāṃ bhagavan khaṭukāṃ sattvānāṃ sa eva kuśalahetur bhaviṣyati /",
    "K14amoghapu:54": " yatra yatropapatsyante tatra tatra avirahitāś ca bhaviṣyanti śīlasamādhiprajñāpuṇyasaṃbhāragandhena /",
    "K14amoghapu:55": " śīlasaugandhikam eva karoti /",
    "K14amoghapu:56": " yaḥ kaścid bhagavan kulaputro vā kuladuhitā vā bhikṣur vā bhikṣuṇī vā upāśako vā upāśikā vā tadanyo vā kaścit sattvaḥ amoghapāśahṛdayam uddiṣya śuklāṣṭamyām upavāsaṃ kuryāt* /",
    "K14amoghapu:57": " saptavārān amoghapāśahṛdayam anālāpataḥ āvartayet* tasya bhagavan dṛṣṭa eva dharmā viṃśatir anuśaṃsāḥ pratikāṃkṣitavyāḥ /",
    "K14amoghapu:58": " katame viṃśati?",
    "K14amoghapu:59": " yaduta rogāś cāsya kāye notpatsyante /",
    "K14amoghapu:60": " utpannāś cāsya rogāḥ karmavaśena śīghraṃ prasamaṃ yāsyanti /",
    "K14amoghapu:61": " snigdhamanojñaślakṣṇagātraś ca bhaviṣyati /",
    "K14amoghapu:62": " bahujanapriyaś ca bhaviṣyati /",
    "K14amoghapu:63": " guhyārthapratilambhaś cāsya bhaviṣyanti /",
    "K14amoghapu:64": " utpannāś cāsyārthaṃ na caurā pratimocayanti /",
    "K14amoghapu:65": " agninā dahyate /",
    "K14amoghapu:66": " nodakena hrīyate /",
    "K14amoghapu:67": " na rājā śaknoti manasāpahartum* /",
    "K14amoghapu:68": " karmāntāś cāsya sphītā bhaviṣyanti /",
    "K14amoghapu:69": " nāśaninodakabhayaṃ bhaviṣyati /",
    "K14amoghapu:70": " na vātavṛṣṭibhayaṃ bhaviṣyati /",
    "K14amoghapu:71": " saptavārān amoghapāśahṛdayena bhasmodakaṃ vā parijapya digvidig adha ūrdhvaś ca kṣetrasya bandho dātavyaḥ /",
    "K14amoghapu:72": " sarvopadravopaśamiṣyati /",
    "K14amoghapu:73": " na caujohārā ojo 'pahartuṃ śaknuvanti /",
    "K14amoghapu:74": " sarvasattvānāṃ ca priyo bhaviṣyati mana-āpaś ca bhaviṣyati /",
    "K14amoghapu:75": " na cāsya śatrubhayaṃ bhaviṣyati /",
    "K14amoghapu:76": " utpannaś cāsya śatrubhayaṃ śīghraṃ praśamaṃ yāsyati /",
    "K14amoghapu:77": " na cāsya manuṣyabhayaṃ bhaviṣyati /",
    "K14amoghapu:78": " na ca kākhordabhayaṃ na ca ḍākinībhayaṃ na ca tīvrāḥ kleśopakleśā bhaviṣyanti /",
    "K14amoghapu:79": " nāgninā na viṣeṇa na śastreṇa kālaṃ kariṣyanti /",
    "K14amoghapu:80": " yatra yatropapatsyante tatra tatrāvirahitāś ca bhaviṣyanti maitrīkaruṇāmuditopekṣayā /",
    "K14amoghapu:81": " ime viṃśatir anuśaṃsāḥ pratikāṃkṣitavyāḥ /",
    "K14amoghapu:82": " aparān aṣṭau dharmān pratilapsyante /",
    "K14amoghapu:83": " katamān aṣṭau?",
    "K14amoghapu:84": " maraṇakāle āryāvalokiteśvaro bhikṣurūpeṇa saṃmukhaṃ darśanaṃ dāsyati /",
    "K14amoghapu:85": " sukhena kālaṃ kariṣyati /",
    "K14amoghapu:86": " na bhrāntadṛṣṭir (AphSū 163)",
    "K14amoghapu:87": " bhaviṣyati /",
    "K14amoghapu:88": " na hastavikṣepaṃ kariṣyati /",
    "K14amoghapu:89": " na pādavikṣepaṃ noccāraṃ na prasrāvaṃ na cārūḍhaḥ kālaṃ kariṣyati /",
    "K14amoghapu:90": " supratiṣṭhitasmṛtir bhaviṣyati /",
    "K14amoghapu:91": " nādhomukhaḥ kālaṃ kariṣyati /",
    "K14amoghapu:92": " maraṇakāle 'kṣayapratibhānaṃ cāsya bhaviṣyati /",
    "K14amoghapu:93": " yatra yatra cāsya buddhakṣetre praṇidhis tatra tatropapattir bhaviṣyati /",
    "K14amoghapu:94": " avirahitaś ca bhaviṣyati kalyāṇamitraiḥ /",
    "K14amoghapu:95": " dine dine trikālaṃ trīṇi vārān āvartayitavyam* /",
    "K14amoghapu:96": " madyamāṃsapalāṇḍuguñjanakalaśunaśaṃkārakṛtocchiṣṭaviśeṣārthino hy etad varjyaḥ /",
    "K14amoghapu:97": " ayaṃ cāmoghapāśahṛdayaṃ nāma dharmaparyāyaḥ sarvasattvānāṃ balābalaṃ jñātvā śroṣayitavyaḥ /",
    "K14amoghapu:98": " ācāryamuṣṭir na kartavyā /",
    "K14amoghapu:99": " yasmād dhi gate malamātsaryerṣyāpagato bodhisattvā bhavanti /",
    "K14amoghapu:100": " sattvānām arthakaraṇena bodhiḥ prāpyate bodhisattvānāṃ gaṇanāṃś ca gacchanti /",
    "K14amoghapu:101": " bodhir ity ucyate prajñāsattva upāyaḥ /",
    "K14amoghapu:102": " etau dvau dharmau sattvānām arthakaraṇenaiva prāpyete /",
    "K14amoghapu:103": " sacen me bhagavann anujānīyād yan nv aham imaṃ hṛdayaṃ tathāgatasya purataḥ kīrtaye catasṛṇāṃ parṣadām arthāya hitāya sukhāyānyeṣāṃ ca pāpakāriṇām*",
    "K14amoghapu:104": " atha khalu bhagavān āryāvalokiteśvaro bodhisattvaṃ mahāsattvam etad avocat* /",
    "K14amoghapu:105": " bhāṣasva śuddhasattvāya yasyedānīṃ kālaṃ manyase /",
    "K14amoghapu:106": " anumoditaṃ tathāgatena paścimakāle paścimasamaye bodhisattvayānikānāṃ pitṛkāryaṃ kariṣyati /",
    "K14amoghapu:107": " atha khalu āryāvalokiteśvaro bodhisattvo mahāsattvo 'nimiṣanayano bhūtvā bhagavantam etad avocat* /",
    "K14amoghapu:108": " śṛṇu me bhagavan sarvabuddhabodhisattvanamaskṛtam idaṃ vimokṣamukhamaṇḍalaṃ bahujanahitāya bahujanasukhāya lokānukampāya mahato janakāyasyārthāya hitāya sukhāya vimokṣārthāya /",
    "K14amoghapu:109": " nāmas tryadhvānugatapratiṣṭhitebhyaḥ sarvabuddhabodhisattvebhyaḥ /",
    "K14amoghapu:110": " namaḥ pratyekabuddhāryaśrāvakasaṃghebhyo 'tītānāgatapratyutpannebhyaḥ /",
    "K14amoghapu:111": " namaḥ samyaggatānām* /",
    "K14amoghapu:112": " (AphSū 164) namaḥ samyakpratipannānām* /",
    "K14amoghapu:113": " namaḥ śāradvatīputrāya mahāmataye /",
    "K14amoghapu:114": " namaḥ āryamaitreyapramukhebhyo mahābodhisattvasaṃghebhyaḥ /",
    "K14amoghapu:115": " namaḥ supratiṣṭhitaśailendrarājapramukhebhyaḥ tathāgatebhyo 'rhadbhyaḥ samyakasaṃbuddhebhyo bhagavadbhyaḥ /",
    "K14amoghapu:116": " namaḥ suvarṇavarṇasupratibhāsavinivartiteśvararājāya tathāgatāya /",
    "K14amoghapu:117": " namaḥ siṃhavikrīḍitarājāya tathāgatāya /",
    "K14amoghapu:118": " namo amitābhāya tathāgatāya /",
    "K14amoghapu:119": " namaḥ supratiṣṭhitamaṇikūṭarājāya tathāgatāya /",
    "K14amoghapu:120": " namaḥ samantaraśmyudgataśrīkūṭarājāya tathāgatāya /",
    "K14amoghapu:121": " namo vipaśyine tathāgatāya /",
    "K14amoghapu:122": " namaḥ śikhine tathāgatāya /",
    "K14amoghapu:123": " namo viśvabhuve tathāgatāya /",
    "K14amoghapu:124": " namaḥ krakucchandāya tathāgatāya /",
    "K14amoghapu:125": " namaḥ kanakamunaye tathāgatāya /",
    "K14amoghapu:126": " namaḥ kāśyapāya tathāgatāyā /",
    "K14amoghapu:127": " namaḥ śākyamunaye tathāgatāyārhate samyaksambuddhāya / tadyathā Ō",
    "K14amoghapu:128": " oṃ mune mune mahāmunaye svāhā /",
    "K14amoghapu:129": " oṃ śame śame mahāśame rakṣa rakṣa māṃ sarvasattvāṃś ca sarvapāpaṃ praśamane svāhā /",
    "K14amoghapu:130": " namaḥ suparikīrtitanāmadheyāya tathāgatāya /",
    "K14amoghapu:131": " namaḥ samantāvabhāsavijitasaṃgrāmaśriye tathāgatāya /",
    "K14amoghapu:132": " namaḥ indraketudhvajaśriye tathāgatāya /",
    "K14amoghapu:133": " namo ratnaprabhāseśvararājāya tathāgatāya /",
    "K14amoghapu:134": " namo 'pratihatabhaiṣajyarājāya tathāgatāya /",
    "K14amoghapu:135": " namo vikrāntagāmine tathāgatāya /",
    "K14amoghapu:136": " namo buddhāya /",
    "K14amoghapu:137": " namo dharmāya /",
    "K14amoghapu:138": " namaḥ saṃghāya /",
    "K14amoghapu:139": " namo 'tītānāgatapratyutpannebhyo buddhebhyo bhagavadbhyaḥ / tadyathā Ō",
    "K14amoghapu:140": " smṛtivarddhani mativarddhani gativarddhani dhṛtivarddhani prajñāvarddhani pratibhānavarddhani dhyānavarddhani samādhivarddhani śamathavarddhani vipaśyanāvarddhani /",
    "K14amoghapu:141": " sarvabodhipakṣadharmavarddhani sakalabuddhadharmaparipūrṇāya svāhā /",
    "K14amoghapu:142": " namo ratnatrayāya /",
    "K14amoghapu:143": " nama āryāvalokiteśvarāya bodhisattvāya mahāsattvāya mahākāruṇikāya /",
    "K14amoghapu:144": " namo mahāsthāmaprāptāya (AphSū 165)",
    "K14amoghapu:145": " bodhisattvāya mahāsattvāya mahākāruṇikāya /",
    "K14amoghapu:146": " ebhyo namaskṛtvā idam āryāvalokiteśvaramukhodgīrṇam amoghapāśarājanāma hṛdayaṃ tathāgatasaṃmukhaṃ bhāṣitaṃ mahatparṣanmadhye 'ham idānīm āvartayiṣye",
    "K14amoghapu:147": " sidhyantu me mantrapadā sarvakāryāṇi sarvabhayebhyo mama sarvasattvānāṃ ca rakṣā bhavatu / tadyathā Ō",
    "K14amoghapu:148": " oṃ cara cara ciri ciri curu curu mara mara miri miri muru muru mahākāruṇika /",
    "K14amoghapu:149": " sara sara siri siri suru suru curu curu ciri ciri viri viri miri miri mahāpadmahasta /",
    "K14amoghapu:150": " kala kala kili kili kulu kulu mahāśuddhasattva /",
    "K14amoghapu:151": " buddhya buddhya bodha bodha bodhi bodhi bodhaya bodhaya kaṇa kaṇa kiṇi kiṇi kuṇu kuṇu paramaśuddhasattva /",
    "K14amoghapu:152": " kara kara kiri kiri kuru kuru mahāsthāmaprāpta /",
    "K14amoghapu:153": " cala cala saṃcala saṃcala vicala vicala pracala pracala eṭaṭa eṭaṭa bhara bhara bhiri bhiri bhuru bhuru tara tara tiri tiri turu turu ehy ehi mahākāruṇika /",
    "K14amoghapu:154": " mahāpaśupativeśadhara /",
    "K14amoghapu:155": " dhara dhara dhiri dhiri dhuru dhuru tara tara sara sara cara cara para para vara vara mara mara lara lara hara hara hāhā hīhī hūhū oṃ kārabrahmaveśadhara",
    "K14amoghapu:156": " dhara dhara dhiri dhiri dhuru dhuru tara tara sara sara cara cara nara nara vara",
    "K14amoghapu:157": " vara hara hara raśmiśatasahasrapratimaṇḍitaśarīra jvala jvala tapa tapa bhāsa bhāsa",
    "K14amoghapu:158": " bhrama bhrama (AphSū 166)",
    "K14amoghapu:159": " bhagavan somādityayamavaruṇakuberabrahmendravāyvagnidhanada-ṛṣidevagaṇābhyarcitacaraṇa /",
    "K14amoghapu:160": " suru suru curu curu muru muru dhuru dhuru sanatkumārarudravāsavaviṣṇudhanadavāyvagni-ṛṣināyakavināyakabahuvividhaveśadhara /",
    "K14amoghapu:161": " dhara dhara dhiri dhiri dhuru dhuru tara tara thara thara dhara dhara para para lara lara hara hara yara yara sara sara vara vara varadāyaka",
    "K14amoghapu:162": " samantāvalokitavilokitalokeśvaramaheśvaratribhuvaneśvarasarvaguṇasamalaṅkṛtāvalokiteśvara",
    "K14amoghapu:163": " muhu muhu muru muru muya muya muñca muñca rakṣa rakṣa māṃ sarvasattvāṃś ca sarvabhayebhyaḥ",
    "K14amoghapu:164": " sarvopadravebhyaḥ sarvopasargebhyaḥ sarvagrahebhyaḥ sarvavyādhibhyaḥ sarvaviṣebhyaḥ sarvajvarebhyaḥ /",
    "K14amoghapu:165": " evaṃ bandha bandha tāḍanatarjanarājataskarāgnyudakaviṣaśastraparimocaka /",
    "K14amoghapu:166": " kaṇa kaṇa kiṇi kiṇi kuṇu kuṇu cara cara ciri ciri curu curu indriyabalabodhyaṃgacaturāryasatyasaṃprakāśaka /",
    "K14amoghapu:167": " tapa tapa tama tama dama dama śama śama masa masa dhama dhama mahākāruṇika mahātamondhakāravidhamanaṣaṭpāramitāparipūraka /",
    "K14amoghapu:168": " mala mala mili mili mulu mulu ṭaṭa ṭaṭa ṭhaṭha ṭhaṭha ṭiṭi ṭiṭi ṭhiṭhi ṭhiṭhi ṭuṭu ṭuṭu ṭhuṭhu ṭhuṭhu eṇeyacarmakṛtaparikara ehy ehi mahākāruṇika",
    "K14amoghapu:169": " īśvaramaheśvaramahābhūtagaṇasaṃbhañjaka /",
    "K14amoghapu:170": " kara kara kiri kiri kuru kuru para para hara hara (AphSū 167)",
    "K14amoghapu:171": " vara vara sara sara mara mara kara kara kaṭa kaṭa kiṭi kiṭi kuṭu kuṭu maṭa maṭa mahāviśuddhaviṣayanivāsina mahākāruṇika /",
    "K14amoghapu:172": " śvetayajñopavītaratnamukuṭamālādharasarvajñaśirasi kṛtajaṭāmukuṭamahādbhutakamalālaṅkṛtakarataladhyānasamādhivimokṣāprakampya",
    "K14amoghapu:173": " bahusattvasaṃtatiparipālakamahākāruṇika sarvakarmāvaraṇaviśodhaka sarvajñajñānaparipūraka",
    "K14amoghapu:174": " sarvavyādhivimocaka sarvasattvāśāparipūrakasarvasattvasamāśvāsanakara namo 'stu te svāhā /",
    "K14amoghapu:175": " amoghāya svāhā /",
    "K14amoghapu:176": " amoghapāśāya svāhā /",
    "K14amoghapu:177": " ajitāya svāhā /",
    "K14amoghapu:178": " aparājitāya svāhā /",
    "K14amoghapu:179": " amitābhāya svāhā /",
    "K14amoghapu:180": " amitābhasutāya svāhā /",
    "K14amoghapu:181": " mārasainyapramardanāya svāhā /",
    "K14amoghapu:182": " abhayāya abhayapradāya svāhā /",
    "K14amoghapu:183": " jayāya svāhā /",
    "K14amoghapu:184": " vijayāya svāhā /",
    "K14amoghapu:185": " jayavijayāya svāhā /",
    "K14amoghapu:186": " varadāya svāhā /",
    "K14amoghapu:187": " varapradāya svāhā /",
    "K14amoghapu:188": " akālamṛtyupraśamanāya svāhā /",
    "K14amoghapu:189": " idaṃ ca me karma kuru namo 'stu te svāhā /",
    "K14amoghapu:190": " oṃ raṇa raṇa hūṃ phaṭ* svāhā /",
    "K14amoghapu:191": " oṃ jaya hūṃ phaṭ* svahā /",
    "K14amoghapu:192": " oṃ jra jiṃ juṃ phaṭ* svāha /",
    "K14amoghapu:193": " oṃ hūṃ jaya svāhā /",
    "K14amoghapu:194": " oṃ hrīḥ trailokyavijayāmoghapāśāpratihata hrīḥ haḥ hūṃ phaṭ* svāhā /",
    "K14amoghapu:195": " oṃ vasumati svāhā /",
    "K14amoghapu:196": " oṃ ārolīk* svāhā /",
    "K14amoghapu:197": " oṃ bahule bahule svāhā /",
    "K14amoghapu:198": " oṃ ārolik* hrīḥ hrīḥ hūṃ phaṭ* svāhā /",
    "K14amoghapu:199": " niyatāniyatavedanīyāśubhasya me bhagavan karmaṇo 'śeṣataḥ parikṣayaṃ kuru svāhā /",
    "K14amoghapu:200": " padmahastāya svāhā /",
    "K14amoghapu:201": " oṃ buddhadharmasaṃghāya svāhā /",
    "K14amoghapu:202": " paṭhitasiddhasyāsya mantrasya karmāṇi bhavanti /",
    "K14amoghapu:203": " (AphSū 168) trikālajāpena pañcānantaryāṇi śodhayati /",
    "K14amoghapu:204": " sarvakarmāvaraṇāni viśuddhiṃ ca karoti /",
    "K14amoghapu:205": " agarudhūpena sīmābandhaḥ bhasmodakena sarṣapakhadirakīlakādyaiḥ sarvajvareṣu sūtrakaṃ bandhayitavyam* /",
    "K14amoghapu:206": " sarvavyādhiṣu ghṛtatailamudakaṃ vā parijapya dātavyam* /",
    "K14amoghapu:207": " kākhordacchedanaṃ śastreṇa rakṣāsūtrakaṃ ca /",
    "K14amoghapu:208": " udaraśūlena lavaṇodakaṃ viṣanāśanaṃ mṛttikayā udakena vā /",
    "K14amoghapu:209": " cakṣurogeṇa śvetasūtrakaṃ karṇe bandhayitavyam* /",
    "K14amoghapu:210": " dantaśūlena karavīradantakāṣṭhakam* /",
    "K14amoghapu:211": " sīmābandhaṃ pañcaraṅgikasūtram ekaviṃśativārān parijapya caturṣu khadirakīlakeṣu baddhvā caturdiśaṃ nikhātavyaṃ sīmābandho bhaviṣyati /",
    "K14amoghapu:212": " sarvarakṣāsūtrakenodakena bhasmena vā /",
    "K14amoghapu:213": " sarvagraheṣu pañcaraṅgikasūtrakam* /",
    "K14amoghapu:214": " sarvajvareṣu śvetasūtrakaṃ sarpakīṭāḥ lūtalohaliṃgagalagraheṣu madhupippalīyutam* /",
    "K14amoghapu:215": " cakṣuroge gandhodakapalāśodakaṃ madhuyaṣṭyudakaṃ vā sarvakalikalahavivādebhyaḥ abhyākhyāneṣūdakaṃ parijapya mukhaṃ prakṣālayitavyam* /",
    "K14amoghapu:216": " paraviṣayarājyopadravarāṣṭrakeṣu pūrṇakalaśaṃ sthāpayitvā śucinā śucivastraprāvṛtena mahatīṃ pūjāṃ kṛtvā vācayitavyaṃ mahāśāntir bhavati /",
    "K14amoghapu:217": " tena codakena sektavyaṃ sarvasattvānāṃ rakṣā kṛtā bhavati /",
    "K14amoghapu:218": " sarvety upadravopasargāḥ praśāmyanti /",
    "K14amoghapu:219": " mudritāṃ candanatilakaṃ hṛdaye ekaviṃśativārān parijapya kartavyaṃ sarvānantaryāṇi kṣayaṃ yānti /",
    "K14amoghapu:220": " satatajāpena gṛharakṣā /",
    "K14amoghapu:221": " padmahomena sarvasattvarakṣā /",
    "K14amoghapu:222": " candanahomena sarvagrahabhūtanakṣatrarakṣā /",
    "K14amoghapu:223": " jayāvijayā-aparājitā nākulī gandhanākūlī dhāraṇī abhayapāṇi indriyapāṇigandhapriyaṃgutagaracakrā mahācakrā vikrāntāsomarājī sunandā ceti /",
    "K14amoghapu:224": " yathā saṃbhavata aṣṭottaraśatavārān parijapya maṇiṃ kṛtvā śirasi bāhau vā dhārayitavyam* /",
    "K14amoghapu:225": " bālānāṃ gale nārīṇāṃ vilagne svayaṃ paraṃ saubhāgyakaram* /",
    "K14amoghapu:226": " (AphSū 169) alakṣmīpraśamanaṃ putradaṃ ca /",
    "K14amoghapu:227": " etena maṇinā baddhena sarvarakṣā kṛtā bhavati /",
    "K14amoghapu:228": " viṣāgninā na kramati viṣakṛtaṃ notpadyate /",
    "K14amoghapu:229": " utpannāpi na pīḍāṃ janayiṣyati śīghraṃ praśamayiṣyanti /",
    "K14amoghapu:230": " grahān praśamayiṣyati vātameghāśanistambhanaṃ vāriṇā karavīralatayā sarvakarmakaram* /",
    "K14amoghapu:231": " āryāvalokiteśvarahṛdayaṃ paramasiddham asādhitam ete tāni karmāṇi kurute /",
    "K14amoghapu:232": " atha sādhayitum icchan vidhiḥ paṭe 'śeṣakair varṇakair buddhapratimālikhyāryāvalokiteśvaro",
    "K14amoghapu:233": " jaṭāmukuṭadhārī eṇeyacarmakṛtaparivāsā paśupativeśadharaḥ sarvālaṅkārabhūṣitaṃ kṛtvā",
    "K14amoghapu:234": " poṣadhikena citrakareṇa",
    "K14amoghapu:235": " citrāpayitavyaḥ /",
    "K14amoghapu:236": " tataḥ sādhakena tasyāgrato 'patitagomayena maṇḍalaṃ kṛtvā śvetapuṣpāvakīrṇam aṣṭāu gandhodakapūrṇakumbhāḥ sthāpayitavyāḥ /",
    "K14amoghapu:237": " aṣṭāv upahārāś catuṣaṣṭir upakaraṇāni /",
    "K14amoghapu:238": " balimāṃsarudhiravarjitaḥ agarudhūpaṃ dahatā vidyāṣṭasahasrajāpayitavyā /",
    "K14amoghapu:239": " ahorātroṣitena vā trirātroṣitena vā triśuklabhojitā vā trikālasnāpayitā śucivastraprāvṛto bhūtvā jāpo dātavyaḥ /",
    "K14amoghapu:240": " tataḥ pratimāyā agrataḥ ātmānaṃ ca likhitaṃ paśyati taṃ dṛṣṭvā ca prahṛṣyati yāvat svayam evāryāvalokiteśvara āgacchati /",
    "K14amoghapu:241": " sarvāśā paripūrayati /",
    "K14amoghapu:242": " manaḥśilāñjanaṃ vā parijapya akṣiṇy aṃjayitvā tato 'ntarhito bhavati /",
    "K14amoghapu:243": " ākāśe krāmati /",
    "K14amoghapu:244": " asaṃmohajñānavyūhanāma samādhiṃ pratilabhate /",
    "K14amoghapu:245": " yad icchati tat karoty eva sādhaka iti /",
    "K14amoghapu:246": " idam avocad bhagavān āttamanā āryāvalokiteśvaro bodhisattvo mahāsattvas te ca bhikṣavas",
    "K14amoghapu:247": " te ca bodhisattvās te śuddhāvāsakāyikā devaputrāḥ sadevamānuṣāsuragandharvaś ca loko",
    "K14amoghapu:248": " bhagavato bhāṣitam abhyanandann iti /",
    "K14amoghapu:249": " // āryāmoghapāśanāmahṛdayaṃ mahāyānasūtraṃ samāptam* //"
}