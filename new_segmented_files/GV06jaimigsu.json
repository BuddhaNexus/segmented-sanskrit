{
    "GV06jaimigsu:0": " jaiminīyagṛhyasūtram",
    "GV06jaimigsu:1": " JaimGS 1.1:",
    "GV06jaimigsu:2": " athāto 'gniṃ praṇoṣyanprāgudakpravaṇamabhyukṣya sthaṇiḍalaṃ lakṣaṇaṃ kuryānmadhye",
    "GV06jaimigsu:3": " prācīṃ rekhāmullikhyodīcīṃ ca saṃhitāṃ paścāttisro madhye prācyo 'bhyukṣyāgniṃ pratiṣṭhāpayedbhūrbhuvaḥ",
    "GV06jaimigsu:4": " svariti lakṣaṇāvṛdeṣā sarvatrāthātaḥ pākayajñānvyākhyāsyāmo huto 'hutaḥ prahutaḥ",
    "GV06jaimigsu:5": " prāśita iti teṣāmekāgnau homo nitye yajñopavītodakācamane darśapūrṇamāsatantrāḥ snatantrā",
    "GV06jaimigsu:6": " vā dakṣiṇato 'gneḥ pūrṇapātramupanidadhāti sruvaṃ cāpāṃ pūrṇamuttarato 'gneridhmābahirdevasya",
    "GV06jaimigsu:7": " tvā savituḥ prasave 'śvinorbāhubhyāṃ pūṣṇo hastābhyāṃ prokṣāmiti prokṣitamupakḷptaṃ",
    "GV06jaimigsu:8": " bhavati sakṛdyajuṣādvistūṣaṇiṃ khādiraḥ pālāśo vedhmastadalābhe vibhītakatilvakabādhakanimbarājavṛjñaśalmalyaraludadhitthakovidāraśrleṣmātakavarjaṃ",
    "GV06jaimigsu:9": " sarvavanaspatīnāmidhmaḥ kuśālābhe śūkatṛṇaśaraśīryabalbajamutavanalaśuṇṭhavarjaṃ",
    "GV06jaimigsu:10": " sarvatṛṇāniśuklāḥ sumanasastāsāmalābhe japārupakākutthābhaṇḍīkuraṇḍakavarjaṃ gandhavatyo",
    "GV06jaimigsu:11": " vā sarvavarṇāścatasr ājyaprakṛtayo bhavantyūdhanyaṃ vā vāhyaṃ vā payo vā paścādagnerācamanaṃ",
    "GV06jaimigsu:12": " trirācāmeddviḥ parimṛjetsapṛdupaspṛśetpādāvabhyukṣya śiraśca śīṣaṇyānprāṇānupaspṛśedarpaupaspṛśya",
    "GV06jaimigsu:13": " paścādagnerupasamāhitasyopaviśya dakṣiṇena pāṇinābhūmimārabhya japatīdaṃ bhūmerbhajāmaha",
    "GV06jaimigsu:14": " idaṃ bhadraṃ sumaṅgalaṃ parā sapantānbādhasvānyeṣāṃ vinda te dhanamiti vasvantaṃ",
    "GV06jaimigsu:15": " rātriścedimaṃstomyena tṛcenāgniṃ parisamūhedādyayā vā triḥ prastaramupasaṃgṛhya pratidiśaṃ",
    "GV06jaimigsu:16": " paristṛṇāti dakṣiṇapurastādupakramyāgrairmūlāni chādayanpaścādvopastīryolaparājibhyāmupahareddakṣiṇottaraḥ",
    "GV06jaimigsu:17": " sandhiḥ // JaimGS_1.1 //",
    "GV06jaimigsu:18": " JaimGS 1.2:",
    "GV06jaimigsu:19": " prastarātpavitre gṛhṇāti prādeśamātre same apraśīrṇāgre anantargarbhe aṅguṣṭhenopakāniṣṭhikayā",
    "GV06jaimigsu:20": " ca dhārayannanakhena chinatti pavitre stho vaiṣṇavyāviti trirurdhavamadbhiranumārjayedviṣaṇormanasā",
    "GV06jaimigsu:21": " pūte stha iti sakṛdyajuṣā dvistūṣṇīṃ pātrasyopariṣṭātpavitre dhārayannājyamāsicyottareṇāgnimaṅgārātriruhya",
    "GV06jaimigsu:22": " teṣvadhiśrityāvadyotya darbhataruṇābhyāṃ pratyasya triḥparyagni kṛtvodagudvāsya pratyūhyāṅgārānudagagrābhyāṃ",
    "GV06jaimigsu:23": " pavitrābhyāṃ trirutpunātyājyaṃ ca haviśca praṇītāśca sruvaṃ ca devastvā savitotpunātvacchidreṇa",
    "GV06jaimigsu:24": " pavitreṇa vasoḥ sūryasya raśmibhiriti devo va iti praṇītāḥ punarāhāramājyasya sakṛdyajuṣā",
    "GV06jaimigsu:25": " dvistūṣṇīmuttarato 'gneḥ praṇītāḥ praṇīya darbhaiḥ pracchādya dakṣiṇato 'gneḥ prastaraṃ",
    "GV06jaimigsu:26": " nidhāya prastarasyopariṣṭātpavitre nidhāya virupākṣaṃ japatyoṃ tapaśca satyaṃ cātmā",
    "GV06jaimigsu:27": " ca dhṛtiśca dharmaśca sattavaṃ ca tyāgaśca brahma ca brahma ca tāni prapadye tāni",
    "GV06jaimigsu:28": " māmavantu bhūrbhuvaḥ svaroṃ mahāntamātmānamadhyārohāmi virupākṣo 'si dantājjistasya",
    "GV06jaimigsu:29": " te śayyā parṇe gṛhā antarikṣe te vimitaṃ hiraṇmayaṃ taddevānāṃ hṛdayānyayasmaye kumbhe",
    "GV06jaimigsu:30": " antaḥ saṃnihitāni tāni balabhūśca baladhā ca rakṣaṇo mā pramadaḥ satyaṃ te dvādaśa",
    "GV06jaimigsu:31": " putrāste tvā saṃvatsaresaṃvatsare kāmapreṇa yajñena yājayitvā punarbrahmacaryamupayanti",
    "GV06jaimigsu:32": " tvaṃ devānāṃ brāhmaṇo 'syahaṃ manuṣyāṇāṃ brāhmaṇo vai brāhmaṇāmupadhāvati taṃ tvopadhāvāmi",
    "GV06jaimigsu:33": " japantaṃ mā mā pratijāpsīrjuhvantaṃ mā mā pratihauṣīḥ kurvantaṃ mā mā pratikārṣīstvāṃ",
    "GV06jaimigsu:34": " prapadde tvayā prasūta idaṃ karma kariṣyāmi tanme samṛdhyatāṃ virupākṣāya dantājjaye",
    "GV06jaimigsu:35": " brahmaṇāḥ putrāya jyeṣṭhāya śreṣṭhāyāmodhāya karmādhipataye nama iti // JaimGS_1.2 //",
    "GV06jaimigsu:36": " JaimGS 1.3:",
    "GV06jaimigsu:37": " sruvaṃ praṇītāsu praṇīya niṣṭapya darbhaiḥ saṃmṛjya saṃmārgānabhyukṣyāgnāvādhāya",
    "GV06jaimigsu:38": " dakṣiṇāṃ jānvācyāmedhyaṃ cetkiṃcidājye 'vapadyeta ghuṇāstryambukā makṣikā pipīliketyā",
    "GV06jaimigsu:39": " pañcabhya ḥddhatyābhyukṣyotpūya jūhuyātparitadhinparidadhāti madhyamaṃ sthavīyasaṃ",
    "GV06jaimigsu:40": " paścāddīrdhaṃ madhyamaṃ dakṣiṇātaḥ kanīyasamuttarataḥ saṃspṛṣṭāndakṣiṇāto 'gnerapāṃ",
    "GV06jaimigsu:41": " kośaṃ ninayatyadite 'numanyasvetyanumate 'nmanyasveti paścātsarasvate 'numanyasvetyuttarato",
    "GV06jaimigsu:42": " deva savitaḥ prasuveti triḥ pradakṣiṇamagniṃ pariṣiñceddeva savitaḥ prasuva yajñaṃ",
    "GV06jaimigsu:43": " prasuva yajñapatiṃ bhagāya divyo gandharvaḥ ketapūḥ ketaṃ naḥ punātu vācaspatirvācaṃ",
    "GV06jaimigsu:44": " naḥ svadatviti sakṛdyajuṣā dvistūṣṇīmathedhmamādāya sruveṇājyaṃ gṛhītvābhighāryāgnāvabhyādadhātyayaṃ",
    "GV06jaimigsu:45": " ta idhma ātmā jātavedastena vardhasva cedhyasva cendvi vardhaya cāsmānprajayā paśubhirbrahmavarcasenānnādyena",
    "GV06jaimigsu:46": " samedhaya svāheti manasāghārau juhoti saṃtatamakṣṇāyā prajāpataye svāhetyuttaraṃ",
    "GV06jaimigsu:47": " paridhisandhimanvavahṛtya sruvamundrāya svāheti dakṣiṇāṃ paridhisandhimanvavahṛtyāghārau",
    "GV06jaimigsu:48": " hutvājyabhāgau juhotyagnaye svāhetyattarataḥ somāya svāheti dakṣiṇatastāvantareṇāhutiloko",
    "GV06jaimigsu:49": " bhūḥ svāhā bhuvaḥ svāhā svaḥ svāhā bhūrbhuvaḥ svaḥ svāhetyagnaye 'gnīṣomābhyāmiti",
    "GV06jaimigsu:50": " paurṇamāsāsyāmagnaya indrāgnibhyāmityamāvāsyāyāmuttarapūrvāma uttarapūrvāmāhutiṃ",
    "GV06jaimigsu:51": " juhotyanabhijuhvadāhutyāhutiṃ pratyak sauviṣṭakṛtasthānānnityo 'gniḥ purastātsviṣṭakṛdante",
    "GV06jaimigsu:52": " 'nyatra vapāhomājyahomābhyāṃ na sviṣṭakṛtaṃ pratyabhighārayati sruve sakṛdājyamupastṛṇāti",
    "GV06jaimigsu:53": " dvirhaviṣo 'vadyati dvisakṛdājyonābhighārya pratyabhidhā rayatyāṅguṣṭhenāṅgulibhyāṃ",
    "GV06jaimigsu:54": " ca māṃsasaṃhitābhyāṃ dvarhaviṣo 'vadyati dvirājyenābhidhārya pratyabhighārayati jāmadagnyānāṃ",
    "GV06jaimigsu:55": " tadvi pancāvattaṃ bhavatyaṅgulyā tṛṇakūrcena vā eṣā homāvṛtsarvatra // JaimGS_1.3 //",
    "GV06jaimigsu:56": " JaimGS 1.4:",
    "GV06jaimigsu:57": " sapavitraṃ prastaramādatte tasyāgrāṇi sruve 'nakti divyaṅkṣveti madhyamājye 'ntarikṣe",
    "GV06jaimigsu:58": " 'ṅkṣveti mūlāni haviṣi pṛthivyāmaṅkṣvavati prastarāttṛṇaṃ nirasyatyāyuṣe tveti prastaramagnāvanupraharatyagnaye",
    "GV06jaimigsu:59": " 'numataye svāheti paścāttṛṇamanupraharati dviṣantaṃ me 'bhidhehi taṃ caiva pradaha",
    "GV06jaimigsu:60": " svāheti ghṛtenāktāḥ samidha ādadhāti samṛddhyai svāheti bhūmimārabhya śīrṣaṇyānprāṇānupaspṛśedapa",
    "GV06jaimigsu:61": " upaspṛśya dvādaśa prāyaścittāhutīrjuhotyākūtyai svāhā //",
    "GV06jaimigsu:62": " kāmāya svāhā //",
    "GV06jaimigsu:63": " samṛddhayai svāhā //",
    "GV06jaimigsu:64": " ṛcā stomaṃ samardhaya gāyatreṇa rathaṃtaraṃ bṛhadgāyatravartani svāhā //",
    "GV06jaimigsu:65": " udu tyaṃ jātavedasaṃ devaṃ vahanti ketavaḥ /",
    "GV06jaimigsu:66": " d daśe viśvāya sūryaṃ svāhā //",
    "GV06jaimigsu:67": " citraṃ devānāmudagādanīkaṃ cakṣurmitrasya varuṇasyāgneḥ /",
    "GV06jaimigsu:68": " āprā dyāvāpṛthivī antarikṣaṃ sūrya ātmā jagatastasthuṣaśca svāhā //",
    "GV06jaimigsu:69": " udvayaṃ tamasaspari svaḥ paśyanto jyotirūttaram /",
    "GV06jaimigsu:70": " devaṃ devatrā sūryamaganma jyotirūttamaṃ svāhā //",
    "GV06jaimigsu:71": " prajāpate na tvadetānyanyo viśvā jātāni pari tā babhūva /",
    "GV06jaimigsu:72": " yatkāmāste juhumastanno 'stu vayaṃ syāma patayo rayīṇāṃ svāhā //",
    "GV06jaimigsu:73": " bhūḥ svāhā //",
    "GV06jaimigsu:74": " bhuvaḥ svāhā //",
    "GV06jaimigsu:75": " svaḥ svāhā //",
    "GV06jaimigsu:76": " bhūrbhuvaḥ svaḥ svāhetyathāstīrṇāndarbhānānīya praṇītānāṃ ca sruvasya copariṣṭātkṛtvāpastrāvayañjapati",
    "GV06jaimigsu:77": " sadasi sanme bhūyāḥ sarvamasi sarvaṃ me bhūyāḥ pūrṇamasi pūrṇaṃ me bhūyā akṣitamasi",
    "GV06jaimigsu:78": " mā me kṣeṣṭhā iti pratidiśamapa utsiñcati prācyāṃ diśi devā ṛtvijo mārjayantāmiti",
    "GV06jaimigsu:79": " prācīnāvītī dakṣiṇāsyāṃ diśi māsāḥ pitaro mārjayantāmiti yajñopavītī bhūtvāpa upaspṛśya",
    "GV06jaimigsu:80": " pratīcyāṃ diśi gṛhāḥ paśavo mārjayantāmityudīcyāṃ diśyāpa oṣadhayo vanaspatayo mārjayantāmityūdhvāyāṃ",
    "GV06jaimigsu:81": " diśi yajñaḥ saṃvatsaro yajñapatirmārjayantāmiti samudraṃ vaḥ prahiṇomītyapo ninīya",
    "GV06jaimigsu:82": " samudraṃ vaḥ prahiṇobhyakṣitāḥ svāṃ yonimapi gacchata /",
    "GV06jaimigsu:83": " ariṣṭā asmākaṃ vīrāḥ santu mā parāseci naḥ svamiti yadapsu te sarasvatītyaṅguṣṭhenopakaniṣṭhikayā cākṣiṇī vimṛjedyadapsu te sarasvati goṣvaśveṣu yanmadhu /",
    "GV06jaimigsu:84": " tena me vājināvati mukhamaṅdhi sarasvatīti darbhānparidhīṃścāgnāvādhāya vāmadevyena",
    "GV06jaimigsu:85": " śāntiṃ kṛtvā triḥ paryukṣetsahaviṣkaṃ pradakṣiṇamanvamaṃsthāḥ prāsāvīriti mantrānsaṃnamayetpūrṇapātramupanihitaṃ",
    "GV06jaimigsu:86": " sā dakṣiṇā yathāśraddhadakṣiṇāḥ pākayajñāḥ pūrṇapātraṃ vā // JaimGS_1.4 //",
    "GV06jaimigsu:87": " JaimGS 1.5:",
    "GV06jaimigsu:88": " puṃsavanaṃ tṛtīyo māsyanyatra gṛṣṭerghṛte caruṃ śrapayitvā pṛṣadājyaṃ vā sthālīpākavatsaṃskṛtya",
    "GV06jaimigsu:89": " pūruṣasūktena juhuyānmāṣau ca yavaṃ ca pulliṅgaṃ kṛtvā dadhidrapsenaināṃ prāśayetprajāpatiḥ",
    "GV06jaimigsu:90": " puruṣaḥ parameṣṭhi sa me putraṃ dadātvāyuṣmantaṃ yaṣasvinaṃ saha patyā jīvasūrbhūyāsamiti",
    "GV06jaimigsu:91": " nyagrodhaśuṅgaṃ phalābhyāmupahitaṃ śuklaratkābhyāṃ sūtrābhyāṃ grathitvā kaṇṭhe dhārayeddhruvakumārāyetyācakṣate",
    "GV06jaimigsu:92": " vāso dakṣiṇā // JaimGS_1.5 //",
    "GV06jaimigsu:93": " JaimGS 1.6:",
    "GV06jaimigsu:94": " athāto nāndīmukhebhyaḥ pitṛbhyaḥ pūrveddurvyākhyāsyāma āpūryamāṇapakṣe puṇye nakṣatre",
    "GV06jaimigsu:95": " śvaḥ kariṣyamīti śvo bhūte vānnaṃ saṃskṛtyaśucīn śrotriyānbrāhmaṇānanumantrayate",
    "GV06jaimigsu:96": " śuciḥ śuklamanārdramācchādya yajñopavītyapa ācamya catuḥśuklānbalīnharatī dadhi taṇḍulāḥ",
    "GV06jaimigsu:97": " surabhi śuklāḥ sumanasa ityagnyāyatane prāgagrāndarbhānsaṃstīryāgnaye somāya prajāpataye",
    "GV06jaimigsu:98": " viśvebhyo devebhya ṛṣibhyo bhūtyebhyaḥ pitṛbhyaḥ sarvābhyo devatābhyo nama iti haviṣyamannaṃ",
    "GV06jaimigsu:99": " brāhmaṇobhyaḥ pradāya dadhrā māṣamatsyamāṃsabhakṣyāśanairityaparamatha catuṣṭayamādāya",
    "GV06jaimigsu:100": " vrīhiyavapuṣpasarṣapāṇīti saha tairevodakumbhamādāya manaḥ samādhīyaṃtāṃ prasīdantu",
    "GV06jaimigsu:101": " bhavanta ityutkā sapraṇavaṃ nāndīmukhāḥ pitaraḥ prīyantāmityevaṃ yathārthamitare",
    "GV06jaimigsu:102": " pratibrūyuḥ // JaimGS_1.6 //",
    "GV06jaimigsu:103": " JaimGS 1.7:",
    "GV06jaimigsu:104": " sīmantonnayanaṃ caturthe māsi ṣaṣṭhe 'ṣṭame vā pūrvapakṣe puṇye nakṣatre hastottarābhirvā",
    "GV06jaimigsu:105": " kuryāttilamudgamiśraṃ sthālīpākaṃ śrapayitvānvārabdhāyāṃ juhuyānmahāvyāhṛtibhirhutvā",
    "GV06jaimigsu:106": " prājāpatyayā cāthaināṃ paścādagnerbhadrapīṭha upaveśyairakāyāṃ vāhatottarāyāṃ tasyai",
    "GV06jaimigsu:107": " triḥ śuklayā śalalyā prāṇasaṃmitaṃ sīmaṃntaṃ kuryācchuklenā mūrdhraḥ prāṇāya tvāpānāya",
    "GV06jaimigsu:108": " tvetyathāsyā dakṣiṇaṃ keśāntaṃ sragbhiralaṃkṛtya tathottaraṃ hiraṇyavatīnāmapāṃ kāṃsyaṃ",
    "GV06jaimigsu:109": " pūrayitvā tatraināmavekṣayanpṛccheddhiṃ bhūrbhuvaḥ svaḥ kiṃ paśyasīti parā pratyāha",
    "GV06jaimigsu:110": " prajāṃ paśūnsaubhāgyaṃ mahyaṃ dīrghamāyuḥ patyuriti vāso dakṣiṇā hiraṇyaṃ vā // JaimGS_1.7 //",
    "GV06jaimigsu:111": " JaimGS 1.8:",
    "GV06jaimigsu:112": " kumāre jāte jātakarma prākstanaprāśanāhrīhiṃ ca yavaṃ ca jātarūpeṇāvaghṛṣyedamannamiti",
    "GV06jaimigsu:113": " prāśayedidamannamayaṃ rasa idaṃ prāṇenāmṛtaṃ saha pṛthivī te mātā dyauḥ pitā jīvāhi",
    "GV06jaimigsu:114": " śaradaḥ śataṃ paśyāhi śaradaḥ śatamityathainamabhimantrayate 'ṅgādaṅgātsaṃbhavasi",
    "GV06jaimigsu:115": " hṛdayādadhi jāyase /",
    "GV06jaimigsu:116": " ātmā vai putranāmāsi sa jīva śaradaḥ śataṃ paśyāhi śaradaḥ śatamityathainaṃ paridadātyahno",
    "GV06jaimigsu:117": " tvā paridadāmyahastvā rātryai paridadātu rātristvāhorātrābhyāṃ paridadātvahorātrau",
    "GV06jaimigsu:118": " tvārdhamāsebhyaḥ paridattāmardhamāsāstvā māsebhyaḥ paridadatu māsāstvartubhyaḥ paridadattvṛtastvā",
    "GV06jaimigsu:119": " saṃvatsarāya paridadatu saṃvatsarastvā jarāyai mṛtyave paridadātviti ko 'si katamo",
    "GV06jaimigsu:120": " 'sītyāha saṃ māsaṃ praviśāsāvityathāsya guhyaṃ nāma dadāti vedo 'sītyathāsya mūrdhānamupajighratyaśmā",
    "GV06jaimigsu:121": " bhava paraśurbhava hiraṇayamastṛtaṃ bhava paśūnāṃ tvā hiṃkāreṇābhijighrāmītyevameva",
    "GV06jaimigsu:122": " pravāsādetya putrāṇāṃ mūrdhānamupajighrati phalīkaraṇamiśrānsarṣapāndaśarātramagnau",
    "GV06jaimigsu:123": " juhuyāt śaṇaḍāyeti dvābhyāṃ śaṇaḍāya markāyopavīrāya śauṇḍikera ulūkhalo malimluco",
    "GV06jaimigsu:124": " duṇāśi cyavano naśyatāditaḥ svāhā /",
    "GV06jaimigsu:125": " ālikhanvilikhannanimiṣan kiṃvadanta upaśrutiraryamṇaḥ kumbhī śatruḥ pātrapāṇirnipuṇahāntrīmukhaḥ",
    "GV06jaimigsu:126": " sarṣapārūṇo naśyatāditaḥ svāheti daśarātraṃ dampati sūtakau bhavatastasyānte snātvotthānam // JaimGS_1.8 //",
    "GV06jaimigsu:127": " JaimGS 1.9:",
    "GV06jaimigsu:128": " athāto nāmakarma pūrvapakṣe puṇye nakṣatre dvādaśayāṃ vā pitā nāma kuryādācāryo vā",
    "GV06jaimigsu:129": " pitā nāma kuryādācāryo vā tamahatena vāsasā samanuparigṛhya pitāṅgenāsīta tasya nāmadheyaṃ",
    "GV06jaimigsu:130": " dadyād dvyakṣaraṃ caturakkṣaraṃ vā ghoṣavadādyantarantasthamanunakṣatramanudaivatanunāmātaddhitamākārāntaṃ",
    "GV06jaimigsu:131": " striyai yathārthaṃ vā kumārayajñeṣu ca nakṣatraṃ nakṣatradaivataṃ tithimiti yajate",
    "GV06jaimigsu:132": " 'ṣṭāvanyā juṣṭā devatā yajate 'gni dhanvantari prajāpatimindraṃ vasūntrudrānādityānviśvāndevānityetāsu",
    "GV06jaimigsu:133": " sviṣṭāsu sarvā devatā abhīṣṭā bhavanti // JaimGS_1.9 //",
    "GV06jaimigsu:134": " JaimGS 1.10:",
    "GV06jaimigsu:135": " athātaḥ prāśanakarma pūrvapakkṣe puṇye nakṣatre brāhmaṇānbhojayitvā haviṣyamannaṃ prāśayedannapate 'nnasya no dehyanamīvasya śuṣmiṇaḥ /",
    "GV06jaimigsu:136": " pra pradātāraṃ tāriṣa ūrjaṃ no dhehi dvipade śaṃ catuṣpada iti // JaimGS_1.10 //",
    "GV06jaimigsu:137": " JaimGS 1.11:",
    "GV06jaimigsu:138": " tṛtīye saṃvatsare jaṭāḥ kurvīta garbhatṛtīya ityeka udagayane pūrvapakṣe puṇye nakṣatre",
    "GV06jaimigsu:139": " brāhmaṇānsvastivācyāparāhne 'gnaṃ praṇayitvā dakṣiṇato 'gneścatvāri pūrṇapātrāṇi",
    "GV06jaimigsu:140": " nidadhyāhrīhiyavānāmabhito madhye tilamāṣāṇāmācāntodake 'nvārabdhe juhuyānmahāvyāhṛtibhirhutvā",
    "GV06jaimigsu:141": " virūpākṣeṇātra pañcamīṃ juhoti sarvauṣadhibhi sphāṇṭamudakamānayanti vrīhiyavāstalamāṣā",
    "GV06jaimigsu:142": " ityetatsarvauṣadhamāyamagātsavitā kṣureṇeti kṣuramādatta āyamagātsavitā kṣureṇa viśvairdevairanumato marudbhiḥ /",
    "GV06jaimigsu:143": " sa naḥ śivo bhavatu viśvakarmā yūyaṃ pāta svastibhiḥ sadā na ityuṣṇena vāya udakenehītyudakamādatta",
    "GV06jaimigsu:144": " uṣṇena vāya udakenehyaditiḥ keśānvapatvityāpa undantu jīvasa iti dakṣiṇaṃ keśāntamabhyundyādāpa",
    "GV06jaimigsu:145": " undantu jīvase dīrghāyuṣṭvāya varcasa iti tasmiṃstisro darbhapīñjūlīrupadadhātyekāṃ",
    "GV06jaimigsu:146": " vā dhārayatu prajāpatiriti dhārayeddhārayatu prajāpatiḥ punaḥ punaḥ suvaptavā ityūrdhvaṃ",
    "GV06jaimigsu:147": " trirādarśena spṛṣṭvā yena dhāteti kṣureṇa chindyādyena dhātā bṛhaspateragneridrasya cāyuṣe 'vapat /",
    "GV06jaimigsu:148": " tena ta āyuṣe vapāmi suślokyāya svastaya iti yena tatprajāpatirmarudbhyo gṛhamedhibhyo 'vapat /",
    "GV06jaimigsu:149": " tena ta āyuṣe vapāmi suślokyāya svastaya iti yena bhūyaścarātyayaṃ jyok ca paśyati sūryam /",
    "GV06jaimigsu:150": " tena ta āyuṣe vapāmi suślokyāya svastya ityevaṃ paścāttathottarataḥ pratimantraṃ",
    "GV06jaimigsu:151": " keśāṃśca darbhapiñjūlīśeṣāṃścānaḍuhe gomaye 'bhūmispṛṣṭe nidadhyāhbrahmaṇasya purastātpaścāditarayorvarṇayoryatkkṣureṇeti",
    "GV06jaimigsu:152": " nāpitāya kṣuraṃ prayacchedyatkkṣureṇa mamlā vaptrā vapasi nāpitāṅgāni śuddhāni kurvāyurvarco",
    "GV06jaimigsu:153": " mā hiṃsīrnāpiteti yathaiṣāṃ gotrakalpaḥ kulakalpo vāplute prāyaścittīrjuhuyādāvṛtaiva",
    "GV06jaimigsu:154": " striyāḥ kuryādamantraṃ samantraṃ cetpaścajjuhuyādathāsya mūrdhānamārabhya japati",
    "GV06jaimigsu:155": " triyāyuṣaṃ kaśyapasya jamadagnestriyāyuṣaṃ yaddevānāṃ triyāyuṣaṃ tatte astu triyāyuṣamiti",
    "GV06jaimigsu:156": " dhānyapalvale goṣṭhe vā keśānnikhanetkuśalīkartā pūrṇapātrāṇi haredgaurdakkṣiṇā // JaimGS_1.11 //",
    "GV06jaimigsu:157": " JaimGS 1.12:",
    "GV06jaimigsu:158": " saptame brāhmaṇāmupanayīta pañcame brahmavarcasakāmaṃ navame tvāyuṣkāmamekādaśe kkṣatriyaṃ",
    "GV06jaimigsu:159": " dvādaśe vaiśyaṃ nāti ṣoḍaśamupanayīta prasṛṣṭavṛṣaṇo hyeṣa vṛṣalībhūto bhavatīti",
    "GV06jaimigsu:160": " tata enaṃ snātamalaṃkṛtamāktākṣaṃ kṛtanāpitakṛtyamānayanti tamahatena vāsasā paridadhīta",
    "GV06jaimigsu:161": " parīmaṃ someti yathāvarṇaṃ parīmaṃ somabrahmaṇā mahe śrotrāya dadhmasi /",
    "GV06jaimigsu:162": " yathemaṃ jarimāṇa yājjyok śrotre adhi jāgarājjīvāhi śarada śataṃ paśyāhi śaradaḥ śatamiti parīmamindra brahmaṇā mahe rāṣṭrāya dadhmasi /",
    "GV06jaimigsu:163": " yathemaṃ jarimāṇa yājjyogrāṣṭre adhi jāgarājjīvāhi śaradaḥ śataṃ paśyāhi śaradaḥ śatamiti parīmaṃ poṣa brāhmaṇā mahe poṣāya dadhmasi /",
    "GV06jaimigsu:164": " yathemaṃ jarimāṇa yājjyok poṣe adhi jāgarājjīvāhi śaradaḥ śataṃ paśyāhi śaradaḥ śatamityathainaṃ",
    "GV06jaimigsu:165": " paścādagneḥ prāṅbhukhamupaveśya yajñopavītinamācārya ācāmayatyācāntamutthāpyottarato",
    "GV06jaimigsu:166": " 'gneḥ prāco darbhānāstīrya teṣvakṣatamaśmānamatyādhāya tatrainaṃ dakṣiṇena pādenāśmānam",
    "GV06jaimigsu:167": " adhiṣṭhāpayedimamaśmānamārohāraśmeva tvaṃ sthiro bhava dviṣantamapabādhasva mā ca",
    "GV06jaimigsu:168": " tvā dviṣato vadhīdityathainaṃ paścādagneḥ prāṅmukhamupaveśyottarata ācāryo 'nvārabdhe",
    "GV06jaimigsu:169": " juhuyānmahāvyāhṛtibhirhutvā vedāhutibhiśca saṃpātamāsye bhūrṛcaḥ svāheti pratimantraṃ",
    "GV06jaimigsu:170": " bhūrṛcaḥ svāhā bhuvo yajūṃṣi svāhā svaḥ sāmāni svāhaṃti prāśitamācāntamutthāpya namo",
    "GV06jaimigsu:171": " vātāyetyenaṃ pradakṣiṇamagniṃ pariṇayennamo vātāya namo astvagnaye namaḥ pṛthivyai",
    "GV06jaimigsu:172": " nama oṣadhībhyo namo vo 'dṛṣṭāya bṛhate karomītyadhigantaradhigaccha pradātaḥ prayacchāsāvamuṣmai",
    "GV06jaimigsu:173": " vedamityathainaṃ paścādagneḥ prāṅmukhamavasthāpya purastādācāryaḥ pratyaṅmukhastāvajjalī",
    "GV06jaimigsu:174": " kuruta uttarata ācāryastamanyo 'dbhiḥ pūrayennisrāveṇetarasya pūraṇamathainaṃ saṃśāsti",
    "GV06jaimigsu:175": " brahmacaryamagāmupa mā nayasveti ko nāmāsītyasāviti nāmadheyaṃ dadyāttatrācāryo japati",
    "GV06jaimigsu:176": " hiṃ bhūrbhuvaḥ svārāgantrā samaganmahi pra su martyaṃ yuyotana /",
    "GV06jaimigsu:177": " ariṣṭāḥ saṃcaremahi svasti caratādayamityathāsya dakṣiṇena hastena dakṣiṇaṃ hastaṃ",
    "GV06jaimigsu:178": " gṛhṇātīndraste hastamagrabhīddhātā hastamagrabhītpūṣā hastamagrabhītsavitā hastamagrabhīryamā",
    "GV06jaimigsu:179": " hastamagrabhīnmitrastvamasi dharmaṇāgnirācāryasteveti prāṇānāṃ granthirasīti nābhideśamārabhya",
    "GV06jaimigsu:180": " japati prāṇānāṃ granthirasi mā visrasāmṛta mṛtyorantaraṃ kurviti dakṣiṇamaṃsamanvavamṛśya",
    "GV06jaimigsu:181": " mayi vrate iti hṛdayaṃ te astu mama cittamanucittaṃ te astu /",
    "GV06jaimigsu:182": " mama vācamekavrato jupasva bṛhaspatistvā niyunaktu mayītyathainaṃ paridadātyagraye",
    "GV06jaimigsu:183": " tvā paridadāmi vāyave tvā paridadāmi davāya tvā savitre paridadāmyadbhyastvauṣadhībhyaḥ",
    "GV06jaimigsu:184": " paridadāmi sarvebhyastvā devebhyaḥ paridadāmi sarvebhyastvā bhūtebhyaḥ paridadāmyariṣṭyā",
    "GV06jaimigsu:185": " ityathainaṃ saṃśāsti brahmacāryasi samidha ādhehyāpo 'śāna karma kuru mā divā svāpsīrityagnaye",
    "GV06jaimigsu:186": " samidhamāhārṣamiti ghṛtenāktāḥ samidha ādadhātyagnaye samidhamāhārṣa bṛhate jātavedase /",
    "GV06jaimigsu:187": " yathā tvamagne samidhā samidhyasa evamahamāyuṣā varcasā tejasā sanyā medhayā prajñayā prajayā paśubhirbrahmavarcasenānnādyena dhanena samedhichīya svāhā //",
    "GV06jaimigsu:188": " apsarāsu yā medhā gandharveṣu ca yanmanaḥ /",
    "GV06jaimigsu:189": " daivī medhā manuṣyajā sā māṃ medhā surabhirjuṣatāṃ svāhā //",
    "GV06jaimigsu:190": " bhūḥ svāhā bhuvaḥ svāhā svaḥ svāhā bhūrbhuvaḥ svaḥ svāhetīyaṃ duruktāditi mekhalāmābadhnīta iyaṃ duriktātparibādhamānā varṇaṃ pavitraṃ punatī ma āgāt /",
    "GV06jaimigsu:191": " prāṇāpānābhyāṃ balamābharantī svasā devī subhagā mekhaleyam /",
    "GV06jaimigsu:192": " ṛtasya goptrī tapasaḥ paraspīghnatī rakṣaḥ sahamānā arātīḥ /",
    "GV06jaimigsu:193": " sā mā samantādabhiryehi bhadre bhartāraste mekhale mā riṣāmeti mauñjīṃ brāhmaṇasya",
    "GV06jaimigsu:194": " maurvīṃ rājanyasya muñjamiśrāṃ tāmalīṃ vaiśyasya mauñjīṃ vā sarveṣāmatha paridhanāni",
    "GV06jaimigsu:195": " kṣaumaṃ vā śāṇaṃ vāntaraṃ brāhmaṇasyaiṇeyamuttaraṃ rauravaṃ rājanyasyājaṃ vaiśyasyaiṇeyaṃ",
    "GV06jaimigsu:196": " vā sarveṣāṃ svastyayano 'sīti daṇḍaṃ prayacchetprāṇasaṃmitaṃ pālāśaṃ brāhmaṇasya",
    "GV06jaimigsu:197": " bailvaṃ brahmavarcasakāmasya naiyagrodhaṃ rājanyasyaudumbaraṃ vaiśyasya pālāśaṃ vā",
    "GV06jaimigsu:198": " sarveṣāṃ mātaraṃ prathamaṃ bhikṣetāthānyāḥ suhṛdo bhavatpūrvayā brāhmaṇo bhikṣeta",
    "GV06jaimigsu:199": " bhavati bhikṣāṃ dehīti bhavanmadhyamayā rājanyo bhikṣāṃ bhavati dehīti bhavadantyavaiśyo",
    "GV06jaimigsu:200": " dehi bhikṣāṃ bhavatīti kṣāṃ ca hiṃ ca na vardhayedbhavatpūrvayā vā sarve prāyaścittaṃ",
    "GV06jaimigsu:201": " cedutpadyeta jīvā stha jīvayata metyenamapa ācāmayejjīvā stha jīvayata māpo nāma",
    "GV06jaimigsu:202": " sthāmṛtā nāma stha svadhā nāma stha tāsāṃ vo bhukṣiṣīya sumatau mā dhatta śivā me",
    "GV06jaimigsu:203": " bhavata namo vo 'stu mā mā hiṃsiṣṭeti bhaikṣamupanyāhṛtamūrdhvaṃ trirātrātsāvitrīṃ",
    "GV06jaimigsu:204": " prabrūyāttadaharvā paścādagneḥ pacchor'dharcaśaḥ sarvāmityanūcya vedamārabhyāgne",
    "GV06jaimigsu:205": " vratapata iti ghṛtenāktāḥ samidha ādadhātyagre vratapata vrataṃ cariṣyāmi tacchakeyaṃ",
    "GV06jaimigsu:206": " tanme rādhyatāṃ svāhā /",
    "GV06jaimigsu:207": " vāyo vratapate vrataṃ cariṣyāmi tacchakeyaṃ tanme sādhyatāṃ svāhā /",
    "GV06jaimigsu:208": " āditya vratapate vrataṃ cariṣyāmi tacchakeyaṃ tanme rādhyatāṃ svāhā /",
    "GV06jaimigsu:209": " vratānāṃ vratapate vrataṃ cariṣyāmi tacchakeyaṃ tanme rādhyatāṃ svāheti tadetaddṛtādeśanaṃ",
    "GV06jaimigsu:210": " sarvatra vratasamāptāvagre vratapate vratamacāriṣaṃ tadaśakaṃ tanme 'rādhi svāheti",
    "GV06jaimigsu:211": " mantrānsaṃnamayedathainaṃ saṃśāsti brahmacāryācāryādhīnaḥ praśānto 'dhaḥśāyī daṇḍamekhalājinajaṭādhārī",
    "GV06jaimigsu:212": " svyanṛtamadhumāṃsagandhamālyavarjī bhaveti trirātramakṣārālavaṇāśyūrdhvaṃ trirātrātprācīṃ",
    "GV06jaimigsu:213": " vodīcīṃ vā diśamupaniṣkramya palāśaṃ gatvā vyāhṛtibhirabhyajya sthālīpākeneṣṭvā yajñopavītaṃ",
    "GV06jaimigsu:214": " daṇḍamityudasya pratyeyādgaurdakṣiṇā // JaimGS_1.12 //",
    "GV06jaimigsu:215": " JaimGS 1.13:",
    "GV06jaimigsu:216": " sāyaṃprātarudakānte pūto bhūtvā sapavitro 'jadbhirmārjayetāpohiṣṭhīyābhistisṛbhistaratsa",
    "GV06jaimigsu:217": " mandī dhāvatīti catasṛbhirvāmadevyamante śucau deśe darbheṣvāsīno darbhāndhārayamāṇaḥ",
    "GV06jaimigsu:218": " pratyaṅmukho vāgyataḥ sandhyāṃ manasā dhyāyedā nakṣatrāṇāmudayāduditeṣu nakṣatreṣu",
    "GV06jaimigsu:219": " trīnprāṇāyāmāndhārayitvā sāvitrīṃ sahasrakṛtva āvartayecchatakṛtvo vā daśāvaramathāgnimupatiṣṭhate",
    "GV06jaimigsu:220": " 'gne tvaṃ no antama ityatha varuṇamupatiṣṭhate tvaṃ varuṇa uta mitra ityetayaivāvṛtā",
    "GV06jaimigsu:221": " prātaḥ prāṅmukhastiṣṭhannathādityamupatiṣṭhata udvayaṃ tamasasparītyatha mitramupatiṣṭhate",
    "GV06jaimigsu:222": " pra mitrāya prāryamṇa iti sa yadi sūryābhyuditaḥ sūryābhinimukto vā taccheṣaṃ sāvitrīṃ",
    "GV06jaimigsu:223": " manasā dhyāyetsaiva tatra prāyaścittiḥ // JaimGS_1.13 //",
    "GV06jaimigsu:224": " JaimGS 1.14:",
    "GV06jaimigsu:225": " śravaṇyāmupākaraṇaṃ prauṣṭhapadyāṃ vā hastena trīnprāṇāyāmānāyamyacamya sarve purastājjapaṃ",
    "GV06jaimigsu:226": " japanti saha no 'stu saha no bhunaktu saha no vīryavadastu mā vidviṣāmahe sarveṣāṃ",
    "GV06jaimigsu:227": " no vīryavadastviti tebhyaḥ sāvitrīṃ prabrayādyathopanayane manasā sāmasāvitrīṃ ca",
    "GV06jaimigsu:228": " somaṃ rājānamityāditaśchandāṃsyadhītya yathārthamakṣatadhānānaṃ dadhraśca navāhutir",
    "GV06jaimigsu:229": " juhotyaṣīnvāṃśchandāṃsyṛco yajūṃṣi sāmanyṛjaṃ sāma yajāmahe sadasaspatimadbhutaṃ",
    "GV06jaimigsu:230": " medhākāramityetāsāmeva pūrvābhi ṣaḍbhiḥ pūrvaṃ tarpayedācāryamācāryāṃśtaca jaiminiṃ",
    "GV06jaimigsu:231": " talavakāraṃ sātyamugraṃ rāṇāyaniṃ durvāsasaṃ ca bhāguriṃ gauruṇiḍaṃ gaurgulaviṃ bhagavantamaupamanyavaṃ",
    "GV06jaimigsu:232": " kāraḍiṃ sāvarṇiṃ gārgya vārṣagaṇyaṃ daivantyamityetāṃstrayodaśa dhānāvantaṃ dadhikrāvṇa",
    "GV06jaimigsu:233": " ityetābhyāmabhimantrya haviḥśeṣaṃ prāśya prāhne pradhīyata āgneye samāpte 'ja aindre",
    "GV06jaimigsu:234": " meṣo gauḥ pāvamāne parvadakṣiṇā sabrahmacāriṇaścopasametānbhojayetsāvitramahaḥ kāṅkṣanta",
    "GV06jaimigsu:235": " utsarge ca pakṣiṇīṃ rātriṃ na māṃsamaśnīyānna śrāddhaṃ na lomāni saṃhārayenna striyamupeyādṛtau",
    "GV06jaimigsu:236": " jāyāmupeyādvarṣāśaradikametahratamardhamāsamityeke // JaimGS_1.14 //",
    "GV06jaimigsu:237": " JaimGS 1.15:",
    "GV06jaimigsu:238": " taiṣīmutsargo vedeṣu yathāsvaṃ viśramantāṃ chandāṃsi caturattarāṇi śivena no dhyāyantvityutsṛjyādhyāyanadhyāsau",
    "GV06jaimigsu:239": " vratāni cānupālayanto yathāsvaṃ vedamadhīyīrannata ūrdhvamabhreṣu nādhīyate // JaimGS_1.15 //",
    "GV06jaimigsu:240": " JaimGS 1.16:",
    "GV06jaimigsu:241": " gaudānikavrātikaupaniṣadāḥ saṃvatsarāsteṣu sāyaṃprātarudakopasparśanaṃ nānupaspṛśya",
    "GV06jaimigsu:242": " bhojanaṃ prātaḥ sāyamupaspṛśyā samidādhānādaraṇyātsamidhamāhṛtyādadhyādādityavrātikaḥ",
    "GV06jaimigsu:243": " saṃvatsara ekavāsā na yuktamārohedādityaṃ nāntardadhīta chatreṇa mahīmāsanaśayānābhyāmupānadbhyāṃ",
    "GV06jaimigsu:244": " ca nordhvaṃ jānvorapaḥ prasnāyādanyatrācāryavacanāhrātike vrataparvādityavrātike",
    "GV06jaimigsu:245": " śukriyāṇyaupaniṣada upaniṣadaṃ śrāvayet // JaimGS_1.16 //",
    "GV06jaimigsu:246": " JaimGS 1.17:",
    "GV06jaimigsu:247": " dvādaśa mahānāmnikāḥ saṃvatsarā nava ṣaṭ traya iti vikalpāḥ saṃvatsaramityeke pitrā",
    "GV06jaimigsu:248": " cecchrutā mahānāmnyaḥ saṃvatsaraṃ brahmacaryaṃ carecchuklaikavāsā vrataṃ tu bhūyastiṣṭheddivāthāsīta",
    "GV06jaimigsu:249": " naktaṃ tasya kṛṣṇe bhojanācchādane bhavata ityeke śuklaṃ caiva paridadhyādrāgadoṣānna",
    "GV06jaimigsu:250": " kṛṣṇaṃ sarvāsvapsūpaspṛśedabuktāḥ śakvarya iti nāvā na prasnāyātprāṇasaṃśaye tūpaspṛśedubhayata",
    "GV06jaimigsu:251": " api vā gāḥ pāyayetpaśuktāḥ śakvarya iti varṣaṃ nāntardadhīta chatreṇa prati varṣaṃ",
    "GV06jaimigsu:252": " niṣkrāmedevamasya carataḥ kāmavarṣī parjanyo bhavati brahmacaryānta ekarātramupoṣita",
    "GV06jaimigsu:253": " araṇyaṃ gatvā śaivalamiśrāṇāmapāṃ kāṃsaṃ pūrayitvā tamupaveśya samanuparigṛhya nimīlitaṃ",
    "GV06jaimigsu:254": " tisra stotriyā upagāyetsapurīṣā upotthāyācāryo 'hatena vāsasā mukhamasya pariṇahyetpradakṣiṇamudapātraṃ",
    "GV06jaimigsu:255": " dhārayaṃstiṣṭhedahaḥśeṣaṃ rātrimāsīta vāgyataḥ śvo bhate 'raṇyaṃ gatvāgnimupasamādhāya",
    "GV06jaimigsu:256": " vatsamupānvānīye vāsa udveṣṭayedudyamya kāṃsamapo 'bhivīkṣa iti vīkṣetsvarabhivīkṣa",
    "GV06jaimigsu:257": " ityādityaṃ jyotirabhivīkṣa ityagniṃ paśumabhivīkṣa iti vatsaṃ samanyā yantītyapaḥ",
    "GV06jaimigsu:258": " prasicya vāsaḥ kāṃsaṃ vatsamityacāryāyopaharetsthālīpākādviśvāmitrendrau mahānāmnīśca",
    "GV06jaimigsu:259": " yajata ityācāryaṃ sapariṣaṭkaṃ bhojayedgaurdakṣiṇā // JaimGS_1.17 //",
    "GV06jaimigsu:260": " JaimGS 1.18:",
    "GV06jaimigsu:261": " dvādaśa varṣāṇi vedabrahmacaryaṃ jananātprabhṛtītyeke yāvadadhyayanaṃ vā sadā sāye",
    "GV06jaimigsu:262": " samidādhānaṃ sāyaṃprātarbhaikṣacaraṇaṃ dve trivṛtī varjayetrivṛtaṃ ca maṇiṃ triguṇe",
    "GV06jaimigsu:263": " copānahau ṣoḍaśe godānakaraṇaṃ tatkeśāntakaraṇamityācakṣate cauḍakaraṇena mantrā",
    "GV06jaimigsu:264": " vyākhyātā upanayanena vratādeśanaṃ na tviha niyuktamahataṃ vāsaḥ sarvāṇi lomanakhāni",
    "GV06jaimigsu:265": " vāpayecchikhāvarjamityaudgāhamaniruptakeśaḥ snāyādvanaspateriti vanaspatīnāṃ snānīyena",
    "GV06jaimigsu:266": " tvacamunmṛdgīte vanaspatestvagasi śodhani śodhaya mā tāṃ tvābhiharaṃ dīrghāyuṣṭvā",
    "GV06jaimigsu:267": " varcasa iti vanaspatīnāṃ gandho 'sīti snātvānulepanena kurute vanaspatīnāṃ gandho",
    "GV06jaimigsu:268": " 'si puṇyagandha puṇyaṃ me gandhaṃ kuru devamanuṣyeṣu taṃ tvābhihare dīrghāyuṣṭvāya",
    "GV06jaimigsu:269": " varcasa iti vanaspatīnāṃ puṣpamasīti srajamābadhnīte vanaspatīnāṃ puṣpamasi puṇyagandha",
    "GV06jaimigsu:270": " puṇyaṃ me gandhaṃ kuru devamanuṣyeṣu taṃ tvābhihare dīrghāyuṣṭvāya varcasa ityādarśo",
    "GV06jaimigsu:271": " 'sītyādarśa ātmānaṃ vīkṣetādarśo 'syā mā dṛśyāsandevamanuṣyā ubhaye śobho 'si śobhāsamahaṃ",
    "GV06jaimigsu:272": " devamanuṣyeṣu roco 'si rocāsamahaṃ devamanuṣyeṣvityapoddhṛtya srajamādeśayetoktā",
    "GV06jaimigsu:273": " dharmāḥ saṃvatsareṣu gaurdakṣiṇā // JaimGS_1.18 //",
    "GV06jaimigsu:274": " JaimGS 1.19:",
    "GV06jaimigsu:275": " vedamadhītya vratāni caritvā brāhmaṇaḥ snāsyansaṃbhārānupakalpayate 'hataṃ vāsa erakāṃ",
    "GV06jaimigsu:276": " snānamanulepanaṃ sumanasa āñjanamādarśamahate vāsasī trivṛtaṃ maṇiṃ vaiṇavaṃ daṇḍaṃ",
    "GV06jaimigsu:277": " śukle upānahau nāpita upakḷpta uttarata upatiṣṭhatyerakāmāstīryāhatena vāsasodagdaśena",
    "GV06jaimigsu:278": " pracchādya tatrainaṃ prāṅmukhamupaveśya daṇḍamapsu ṣādayeddaviṣatāṃ vajro 'sīti mekhalāṃ",
    "GV06jaimigsu:279": " visraṃsayeduduttamamiti tāṃ caivāpsu ṣādayetkeśāntakaraṇena mantrā vyākhyātāḥ parivāpanaṃ",
    "GV06jaimigsu:280": " ca śiro 'gre vapate tataḥ śmaśrūṇi tata itarāṇyaṅgānyānupūrveṇa keśaśmaśrulomanakhānyaśvanthasya",
    "GV06jaimigsu:281": " mūle nikhanedudumbarasya vāpahato me pāpmeti śītoṣṇābhiradbhirhiraṇyāntarhitābhirenaṃ",
    "GV06jaimigsu:282": " srāpayecchivā naḥ śaṃtamā bhava sumaḍīkā sarasvati mā te vyoma saṃdṛśīti rohiṇyāṃ",
    "GV06jaimigsu:283": " srāyātprajāpatervā etannakṣatraṃ prajāvānbhūyāsamiti mṛgaśirasi srāyātsomasya vā",
    "GV06jaimigsu:284": " etannakṣatraṃ somejyā mopanamediti tiṣye srāyābṛhaspatervā etannakṣatraṃ brahma bṛhaspatirbrahmavarcasī",
    "GV06jaimigsu:285": " bhūyāsamiti haste snāyātsaviturvā etannakṣatraṃ savitṛprasūto bhūyāsamityanūrādhāsu",
    "GV06jaimigsu:286": " snāyānmitrasya vā etannakṣatraṃ mitrāṇāṃ priyo bhūyāsamiti śravaṇe snāyādviṣṇorvā",
    "GV06jaimigsu:287": " etannakṣatraṃ yajño vai viṣṇuryajño mopanamediti tamahatena vāsasā paridadhīta parīmaṃ",
    "GV06jaimigsu:288": " someti savyamagre 'kṣyañjīta yaśasā metyatha dakṣiṇaṃ trivṛtaṃ maṇiṃ kaṇṭhe pratimuñcate",
    "GV06jaimigsu:289": " pālāśaṃ svastyayanakāmaḥ svastyayano 'sīti bailvaṃ brahvavarcasakāmo brahmavarcasī",
    "GV06jaimigsu:290": " bhūyāsamityarkhamannādyakāmor'kavānannādo bhūyāsamiti gandharvo 'si viśvāvasuḥ sa",
    "GV06jaimigsu:291": " mā pāhi sa mā gopāyeti vaiṇavaṃ daṇḍamupādatta upānahāvādadhīta netre stho nayataṃ",
    "GV06jaimigsu:292": " māmiti dakṣiṇamagre pratimuñcate tasya vratāni bhavanti nājātalomnyopahāsamicchedvarṣati",
    "GV06jaimigsu:293": " na dhāvennopānahau svayaṃ harenna phalāni svayaṃ pracinvīta na pratisāyaṃ grāmāntaraṃ",
    "GV06jaimigsu:294": " vrajennaiko na vṛṣalaiḥ saha nodapānamavekṣenna vṛkṣamārohenna saṃkramamārohennānantardhāyāsīta",
    "GV06jaimigsu:295": " nāparayā dvārā prapannamannamaśnīyānna śuktaṃ na dviḥpakvaṃ na paryuṣitamanyatra",
    "GV06jaimigsu:296": " śākamāṃsayavapiṣṭānnapṛthukaphāṇitadadhimadhughṛtebhyo nānarmaṇi hasenna nagraḥ snāyācchukrā",
    "GV06jaimigsu:297": " vāco na bhāṣeta janavādaṃ kalahāṃśca varjayettryaḥ snātakā bhavantīti ha smāhāruṇirgautamo",
    "GV06jaimigsu:298": " vidyāsnātako vratasnātako vidyāvratasnātaka iti teṣāmuttamaḥ śreṣṭhastulyau pūrvau",
    "GV06jaimigsu:299": " snātvācāryaṃ brūyānmadhuparkaṃ me bhavānānayatvityācāryakalpo vā tasmai prāṅmukhāyāsīnāya",
    "GV06jaimigsu:300": " madhuparkamāharedviṣṭarapādyārdhyācamanīyānyekaikamanupūrveṇa viṣṭaramadhyāste pādyena",
    "GV06jaimigsu:301": " pādau prakṣālayate mayi śrīḥ śrayatāmiti savyaṃ pādamagre śūdrā cenmayi padyāvirāḍityatha",
    "GV06jaimigsu:302": " dakṣiṇaṃ mayi varca ityardhyaṃ pratigṛhṇīyādācamanīyābhirācāmet pātracamasaṃ viṣṭaropahitamadhastādviṣṭarau",
    "GV06jaimigsu:303": " saṃhitāgrau bhavata ekaviṣṭara uttaratastayormadhye dadhi madhu saṃnihite bhavato",
    "GV06jaimigsu:304": " dadhnā ceddadhimantho 'dbhiścedidamanthaḥ payasā cetpayasyastaṃ pratigṛhṇīyāddevasya",
    "GV06jaimigsu:305": " tveti taṃ pratigṛhya bhūmau pratiṣṭhāpyāvadhṛṣyāṅguṣṭhenopakaniṣṭhakayā ca mahyaṃ",
    "GV06jaimigsu:306": " tvā yaśase śriyai'nnādyāpya brahmavarcasāyeti triḥ prāśnīyāccheṣamuttarataḥ pratigṛhya",
    "GV06jaimigsu:307": " brāhmaṇāya dadyādabhyukṣya vā brāhmaṇāya garte vā nikhanetparaḥ svadhitipāṇirgāṃ",
    "GV06jaimigsu:308": " dṛṣṭvāha gaurgauriti tāmabhimantrayate gaurdhenurityomutsṛjateti brūyātkartavyā cetkuruteti",
    "GV06jaimigsu:309": " brūyādgordhanurhavyā /",
    "GV06jaimigsu:310": " mātā rudrāṇāṃ duhitā vasūnāṃ svasādityānāmamṛtasya nābhiḥ /",
    "GV06jaimigsu:311": " pra nu vocaṃ cikituṣe janāya mā gāmanāgāmaditiṃ vadhiṣṭa pibatūdakaṃ tṛṇānyattvityatha",
    "GV06jaimigsu:312": " ṣaḍardhyārhā bhavantyṛtvigācāryaḥ snātako rājābhiṣiktaḥ priyaḥ sakhā śrotriyaśceti",
    "GV06jaimigsu:313": " tebhya ātithyaṃ gāṃ kuryāttāmatithaya iti prokṣet // JaimGS_1.19 //",
    "GV06jaimigsu:314": " JaimGS 1.20:",
    "GV06jaimigsu:315": " snātvā mātāpitarau paricarettadadhīnaḥ syāttābhyāmanujñāto jāyāṃ vindetānagnikāṃ",
    "GV06jaimigsu:316": " samānajātīyāmasagotrāṃ māturasapiṇḍāṃ jyāyasaḥ kanīyasīṃ dūtamanumantrayate 'nṛkṣarā",
    "GV06jaimigsu:317": " ṛjavaḥ santu panthā ebhiḥ sakhāyo yanti no vareyam /",
    "GV06jaimigsu:318": " samaryamā saṃ bhago no 'nunīyātsaṃ jāspatyaṃ suyamamastu devā iti pāṇigrahaṇe 'gnimāhriyamāṇamanumantrayate 'gniraitu prathamo devatānāṃ so 'syai prajāṃ muñcatu mṛtyupāśāt /",
    "GV06jaimigsu:319": " tadayaṃ rājā varuṇo 'numanyatāṃ yatheyaṃ strī pautramaghaṃ na rodāditi prajvalitamupatiṣṭhata imāmagnistrāyatāṃ gārhapatyaḥ prajāmasyai nayatu dīrghamāyuḥ /",
    "GV06jaimigsu:320": " aśūnyopasthā jīvatāmastu mātā pautramānandamabhi prabudhyatāmiyamiti purastādagrerbrāhmaṇo",
    "GV06jaimigsu:321": " vāgyataḥ pratyaṅmukha udakumbhaṃ dhārayaṃstiṣṭheddakṣiṇato 'gneḥ śamīpalāśamiśrānlājāñchūrpe",
    "GV06jaimigsu:322": " mātā dhārayenmāturabhāve tanmātrī pratyagagnererakāṃ tejanīṃ vānyadvaivaṃjātīyaṃ",
    "GV06jaimigsu:323": " saṃveṣṭya nidadhyādyathā prasāryamāṇaṃ paścārdhaṃ barhiṣaḥ prāpnotyathāsyai vāsasī",
    "GV06jaimigsu:324": " prokṣyānumanvya dadāti yā akṛntannavayanyā atanvata yāśca devīrantāmabhito 'dadanta /",
    "GV06jaimigsu:325": " tāstvā devīrjarasā saṃvyayantvāyuṣmatīdaṃ paridhatsva vāsa iti tāṃ brūyādimāmerakāṃ",
    "GV06jaimigsu:326": " dakṣiṇena pādenābhijahīti pra me patiyānaḥ panthāḥ kalpatāmityajapatyāṃ svayaṃ japetprāsyā",
    "GV06jaimigsu:327": " iti dakṣiṇata erakāyāṃ bhāryāmupaveśyottarataḥ patirubhāvanvārabheyātāṃ svayamuccairjuhuyāñjāyāyāmanvārabdhāyāṃ",
    "GV06jaimigsu:328": " mahāvyāhṛtibhirhutvā yā tiraścīti saptabhirjuhoti saṃpātaṃ prathamayā mūrdhanyāsiñcedyā",
    "GV06jaimigsu:329": " tiraścī nipadyase 'haṃ vidharaṇī iti /",
    "GV06jaimigsu:330": " tāṃ tvā dhṛtasya dhārayā saṃrādhā rādhayāmasi saṃrādhāyai svāhā //",
    "GV06jaimigsu:331": " mā te gṛhe niśi ghoṣa utthādanyatra tvadrudatyaḥ saṃviśantu /",
    "GV06jaimigsu:332": " mā tvaṃ vikeśyura āvadhiṣṭhā jīvapatnī patiloke virāja prajāṃ paśyantī sumanasyamānā svāhā /",
    "GV06jaimigsu:333": " anvadya no 'numatiryajñaṃ deveṣu manyatām /",
    "GV06jaimigsu:334": " agniśca havyavāhanastatkarotu samṛdhyatāṃ svāhā //",
    "GV06jaimigsu:335": " dyauste pṛṣṭhaṃ rakṣatu vāyurūrū aśvinau ca stanaṃ dhayataste putrānsavitābhirakṣantu /",
    "GV06jaimigsu:336": " ā vāsasaḥ paridhānādbṛhaspatirviśve devā abhirakṣantu paścātsvāhā //",
    "GV06jaimigsu:337": " aprajastāṃ pautramṛtyuṃ pāpmānamuta vādham /",
    "GV06jaimigsu:338": " śīrṣṇaḥ srajamivonmucya dviṣadbhya pratimuñcāmi pāśaṃ svāhā //",
    "GV06jaimigsu:339": " yāni kāni ca pāpāni sarvāṅgeṣu tavābhavan /",
    "GV06jaimigsu:340": " pūrṇāhutibhirājyasya sarvāṇi tānyaśīśamaṃ svāhā //",
    "GV06jaimigsu:341": " prajāpata ityekā // JaimGS_1.20 //",
    "GV06jaimigsu:342": " JaimGS 1.21:",
    "GV06jaimigsu:343": " athāsyā dakṣiṇena pāṇinā dakṣiṇaṃ pāṇiṃ gṛhṇāti prahastaṃ puṃsa aṅgulī striyaḥ sāṅguṣṭhaṃ mithunakāmo gṛhṇāmi te saubhagatvāya hastaṃ mayā patyā jaradaṣṭiryathāsat /",
    "GV06jaimigsu:344": " bhago 'yemā savitā purandhirmahyaṃ tvādurgārhapatyāya devāḥ //",
    "GV06jaimigsu:345": " somo 'dadadgandharvāya gandharvo 'dadagnaye /",
    "GV06jaimigsu:346": " rayiṃ ca putrāṃścādādagnirmahyamatho imām //",
    "GV06jaimigsu:347": " somaḥ prathamo vivide gandharvo vivida uttaraḥ /",
    "GV06jaimigsu:348": " tṛtīyo 'gniṣṭe patisturīyo 'haṃ manuṣyajā ityupanayanāvṛtāśmānamadhiṣṭhāpayetsrīvat",
    "GV06jaimigsu:349": " uttarapurastādagnerbhāryayā saṃprekṣyamāṇo japatyaghoracakṣurapatighnī ma edhi śivā",
    "GV06jaimigsu:350": " patibhyaḥ sumanāḥ suvarcāḥ /",
    "GV06jaimigsu:351": " jīvasūrdevakāmā syonā śaṃ no bhava dvipade śaṃ catuṣpade //",
    "GV06jaimigsu:352": " ā naḥ prajāṃ janayatu prajāpatirājarasāya samanatkaryamā /",
    "GV06jaimigsu:353": " adurmaṅgalīḥ patilokamāviśa śaṃ na edhi dvipade śaṃ catuṣpade //",
    "GV06jaimigsu:354": " tāṃ pūṣañchivatamāmerayasva yasyāṃ bījaṃ manuṣyā vapanti /",
    "GV06jaimigsu:355": " yā na ūrū uśatī vistrayātai yasyāmuśantaḥ praharema śepham //",
    "GV06jaimigsu:356": " amo 'hamasmi sā tvaṃ sāmāhamasmyṛtkaṃ mano 'hamasmi vāktvaṃ dyaurahaṃ pṛthivī tvaṃ",
    "GV06jaimigsu:357": " tāvehi saṃbhavāva saha reto dadhāvahai puṃse putrāya vettavai māmanuvratā bhava sadṛśayyā",
    "GV06jaimigsu:358": " mayā bhavāsāvityathāsyā nāma gṛhītvāgniṃ parikrameyātāmīrtvamasyūkte mātā nāma sā",
    "GV06jaimigsu:359": " māmehi saha prajayā saha rāyaspopeṇeti tasyāṃ pratyāvrajitāyāṃ bhrātānyo vā sūhṛdabhidhāritānlājāñchūrpādañjalinopaghātamañjalāvāvapedupastīrṇābhidhāritānkṛtvā",
    "GV06jaimigsu:360": " tānitarāgnau juhuyātkanyaleyaṃ nāryaryamṇamiti kanyalā pitṛbhyaḥ patilokaṃ yatīyamava",
    "GV06jaimigsu:361": " dīkṣāmayakṣata svāhā //",
    "GV06jaimigsu:362": " iyaṃ nāryupabrūte 'gnau lājānāvapantī /",
    "GV06jaimigsu:363": " dīrghāyurastu me patiredhantāṃ jñātayo mama svāhā //",
    "GV06jaimigsu:364": " aryamṇaṃ nu devaṃ kanyāgnimayakṣata /",
    "GV06jaimigsu:365": " sa imāṃ devo aryamā preto muñcātu māmutaḥ svāheti homānteṣu japati caturviśvā uta tvayā vayaṃ dhārā udanyā iva /",
    "GV06jaimigsu:366": " atigāhemahi dviṣa iti tūṣṇīṃ dhārikā kāmāyāvapeccaturthaṃ dakṣiṇaṃ śūrpapuṭaṃ kāma",
    "GV06jaimigsu:367": " ityācakṣata uttarapurastādagraneḥ sapta padānyabhyutkramayedekamiṣa iti pratimantramekamiṣe viṣṇustvānvetu /",
    "GV06jaimigsu:368": " dve ūrje viṣṇustvānvetu /",
    "GV06jaimigsu:369": " trīṇi rāyaspoṣāya viṣṇustvānvetu /",
    "GV06jaimigsu:370": " catvāri mayobhavāya viṣṇustānvetu /",
    "GV06jaimigsu:371": " ṣaḍṛtubhyo viṣṇustānvetu /",
    "GV06jaimigsu:372": " sakhā saptapadī bhaveti saptame prācīmavasthāpyodakumbhena mārjayerannāpohiṣṭhīyābhistisṛbhiḥ prekṣakānanumantrayate sumaṅgalīriyaṃ vadhūrimāṃ sameta paśyata /",
    "GV06jaimigsu:373": " saubhāgyamasyai dattvāyāthāstaṃ viparetaneti prekṣayeddhruvamarundhatīṃ sapta ṛṣīnpaśyānīti",
    "GV06jaimigsu:374": " pratijānānāṃ dhruvo 'sīti dhruvamupatiṣṭhate dhruvo 'si dhruvāhaṃ patikule bhūyāsamamuṣyeti",
    "GV06jaimigsu:375": " patināma gṛhṇīyādasāvityātmano 'rundhatīmarundhatyaruddhāhaṃ patyā bhūyāsamamuneti",
    "GV06jaimigsu:376": " patināma gṛhṇīyādasāvityātmanaḥ // JaimGS_1.21 //",
    "GV06jaimigsu:377": " JaimGS 1.22:",
    "GV06jaimigsu:378": " pūṣā tveta iti prasthitāmanumantrayate pūṣā tveto nayatu hastagṛhyāśvinau tvā pravahatāṃ rathena /",
    "GV06jaimigsu:379": " gṛhāngaccha gṛhapatnī yathāso vaśinī tvaṃ vidathamāvadāsīti svaṃ kulaṃ prāptāṃ kalyāṇaśīlāḥ",
    "GV06jaimigsu:380": " kalyāṇaprajāḥ samavajīrṇāḥ pratyavaropayantīha priyaṃ prajayā te samṛdhyatāmasmingṛhe",
    "GV06jaimigsu:381": " gārhapatyāya jāgṛhi /",
    "GV06jaimigsu:382": " enā patyā tanvaṃ saṃsṛjasvāthājīvrī vidathamāvadāsīti pratyavaropyānaḍuhe carmaṇyuttaralomanyupaveśayediha gāvo niṣīdantvihāśvā iṅa puruṣāḥ",
    "GV06jaimigsu:383": " iho sahasradakṣiṇo 'bhi pūṣā niṣīdatviti kumāramupastha ādhāya śakaloṭānāvapetphalāni",
    "GV06jaimigsu:384": " yotthāpya kumāramanvārabdhāyāṃ juhuyādiha dhṛtirityaṣṭābhiḥ svāhākārāntairiha dhṛtiriha",
    "GV06jaimigsu:385": " svadhṛtiriha rantiriha ramasva /",
    "GV06jaimigsu:386": " mayi dhṛtirmayi svadhṛtirmayi ramo mayi ramasveti trirātramakṣārālavaṇāśinau brahmacāriṇāvadhaḥ",
    "GV06jaimigsu:387": " saṃveśināvasaṃvartamānau saha śayātāmūrdhvaṃ trirātrātsaṃbhavo niśāyāṃ jāyāpatikarmaṇyaṃ",
    "GV06jaimigsu:388": " prāyaścittīrjuhuyādagre prāyaścitte tvaṃ devānāṃ prāyaścittirasi brāhmaṇastvā nāthakāma",
    "GV06jaimigsu:389": " upadhāvāmi yāsyai prajāghnī tanūstāmasyā apajahi svāhā /",
    "GV06jaimigsu:390": " vāyo prāyaścitte tvaṃ devānāṃ prāyaścittirasi brāhmaṇastvā nāthakāma upadhāvāmi yāsyai paśughnī tanūstāmasyā apajahi svāhā /",
    "GV06jaimigsu:391": " sūrya prayaścitte tvaṃ devānāṃ prāyaścittirasi brāhmaṇastvā nāthakāma upadhāvāmi yāsyai patighni tanūstāmasyā apajahi svāhā /",
    "GV06jaimigsu:392": " candra prāyaścitte tvaṃ devānāṃ prāyāścittarasi brahmaṇastvā nāthakāma upadhāvāmi yāsyai gṛhaghni tanūstāmasyā apajahi svāhā /",
    "GV06jaimigsu:393": " agne vāyo sūrya candra prāyaścittayo yūyaṃ devānāṃ prāyaścittaya stha brāhmaṇo vo",
    "GV06jaimigsu:394": " nāthakāma upadhāvāmi yāsyai yaśoghnītanūstāmasyā apahata svāheti sthālīpākādagniṃ",
    "GV06jaimigsu:395": " prajāpatiṃ ceṣṭvā saṃpātāṃścamasa ānīya srotāṃsyāṅkṣvetyenāṃ brūyānnābhiṃ prathamaṃ",
    "GV06jaimigsu:396": " tato yānyūrdhvaṃ tato yānyarvāñcūrdhvamardharātrātsaṃveśanaṃ viṣṇuryoniṃ kalpayatvityetena",
    "GV06jaimigsu:397": " tṛcena viṣṇuryoniṃ kalpayatu tvaṣṭā rūpāṇi piṃśatu /",
    "GV06jaimigsu:398": " āsiñcatu prajāpatirdhātā garbhaṃ dadhātu te //",
    "GV06jaimigsu:399": " garbhaṃ dhehi sinīvāligarbhaṃ dhehi sarasvati /",
    "GV06jaimigsu:400": " garbhaṃ te aśvinau devāvādhattāṃ puṣkarasrajau //",
    "GV06jaimigsu:401": " hiraṇyayī araṇī yaṃ nirmanthatāmāśvinau /",
    "GV06jaimigsu:402": " taṃ te garbhaṃ dadhāmyahaṃ daśame māsi sūtavā ityṛtāvṛtāvevameva saṃveśane hutvācāryāya gāṃ dadyādadarśane brāhmaṇebhyo gāṃ dadyāti // JaimGS_1.22",
    "GV06jaimigsu:403": " JaimGS 1.23:",
    "GV06jaimigsu:404": " sāyaṃprātarheme 'gnaya iti prathamāmāhutiṃ juhoti prajāpataya ityuttarāmevaṃ prātaragnisthāne",
    "GV06jaimigsu:405": " sūryaḥ sāyaṃprātaraśanasya balī vardhayitvā pūrvasmādagnau juhotyagnaye svāhā somāya",
    "GV06jaimigsu:406": " svāhā dhanvantaraye svāhā dyāvāpṛthvībhyāṃ svāhā viśvebhyo devebhyaḥ svāhā sarvābhyo",
    "GV06jaimigsu:407": " devatābhyaḥ svāhā prajāpateya svāheti manasottarāṃ tata evottarato 'gnerbaliṃ harati",
    "GV06jaimigsu:408": " ye harṣaṇā vepanā sphātimāharā vātasya bhrājamanusaṃcaranti /",
    "GV06jaimigsu:409": " tebhyo balimannakāmo harāmyannaṃ payasvadbahulaṃ me astvityevamaśanāyatyāyasthāne",
    "GV06jaimigsu:410": " mṛtyoradhiṣṭhānāya svāheti śeṣasya baliharaṇaṃ pradakṣiṇaṃ gṛhyābhyo devatābhyo baliṃ",
    "GV06jaimigsu:411": " nayāmi tanme juṣantāṃ tā mā pāntu tā mā gopāyantu tā mā rakṣantu tābhyo namastābhyaḥ",
    "GV06jaimigsu:412": " svāhetyudadhāne madhye 'gārasyauttarapūrvārdhe śayane dehalyāṃ saṃvaraṇe brahmāyatana",
    "GV06jaimigsu:413": " eteṣvāyataneṣu śeṣaṃ dhanvantaraye ninayetsadā gṛheṣu svastivācanaṃ sā mahāśāntirityācakṣate // JaimGS_1.23 //",
    "GV06jaimigsu:414": " JaimGS 1.24:",
    "GV06jaimigsu:415": " navena yakṣyamāṇaḥ purāṇenāgre yajetāgnidhanvantarī prajāpatimindraṃ tisraśca navāhutīrnavena",
    "GV06jaimigsu:416": " yajeta śaradi vrīhīṇāṃ vasante yavānāṃ varṣāsu śyāmākānāmaindrāgnau vaiśvadevo dyāvāpṛthivyaścarava",
    "GV06jaimigsu:417": " ekacarurvokte evopastaraṇābhidhāraṇe dvirhaviṣe 'vadyatyatha prāśnīyādbhadrānnaḥ",
    "GV06jaimigsu:418": " śreyaḥ samanaiṣṭa devāstvayāvasena samaśīmahi tvā /",
    "GV06jaimigsu:419": " sa no mayobhūḥ pito āviśsva śaṃ tokāya tanuṣe syo ityetamu tyaṃ madhunā saṃyutaṃ yavaṃ sarasvatyā adhi manāvacarkṛṣuḥ /",
    "GV06jaimigsu:420": " indra āsītsīrapatiḥ śatakratuḥ kīnāśā āsanmarutaḥ sudānava iti yavasya prāśnīyādagniḥ prathamaḥ prāśnātu sa hi veda yathā haviḥ /",
    "GV06jaimigsu:421": " śivā asmabhyamoṣadhīḥ kṛṇotu viśvacarṣaṇīriti śyāmākasya prāśnīyātprāśnīyāt // JaimGS_1.24 //",
    "GV06jaimigsu:422": " // iti jaiminisūtraṃ pūrvam //",
    "GV06jaimigsu:423": " JaimGS 2.1:",
    "GV06jaimigsu:424": " śrāddhaṃ kariṣyantaḥ snātāḥ śucivāsasastilairvāstvavakīrya savyamācaranto 'nnamupasādhayeranhaviṣyairupasicyaivaivaṃ",
    "GV06jaimigsu:425": " dadyādyadyaddadyāttattaddhaviṣyairupasicyaiva haviṣyā iti tilānāmākhyā dantadhāvanaṃ",
    "GV06jaimigsu:426": " snānīyāni pādyamānīya prathamoddhṛtaṃ brāhmaṇāṃstryavadātānupaveśayatyā me gacchantu",
    "GV06jaimigsu:427": " pitaro bhāgadheyaṃ virājāhūtāḥ salilātsamudriyāt /",
    "GV06jaimigsu:428": " akṣīyamāṇamupajīvatainanmayā prattaṃ svadhayā madadhvamityupamūlalūnāndarbhānviṣṭarānprasavyānkṛtvā",
    "GV06jaimigsu:429": " brāhmaṇebhyaḥ pradadyādetatte pitarāsanamasau ye ca tvātrānu tebhyaścāsanamityevaṃ",
    "GV06jaimigsu:430": " pitāmahāyaivaṃ prapitāmahāya haviṣyodakaṃ tiraḥ pavitraṃ gandhānsumanasaśca dadyādannamavattvā",
    "GV06jaimigsu:431": " ghṛtenābhidhārya darbhānparistaraṇīyāniti tadādāyāgnau kariṣyāmīti brāhmaṇānanujñāpya",
    "GV06jaimigsu:432": " prāgdakṣiṇāmukho 'gniṃ praṇayitvā trirdhūnvanpradakṣiṇamagniṃ paristṛṇāti prācīnāvīti",
    "GV06jaimigsu:433": " triḥ prasavyaṃ triḥ paryukṣetpradakṣiṇaṃ prācīnāvīti triḥ prasavyamaudumbara idhmaḥ",
    "GV06jaimigsu:434": " paridhayo bhavanti mekṣaṇaṃ ca pavitraṃ saṃskṛtyānnamutpūyāgnau pavitraṃ prāsya mekṣaṇena",
    "GV06jaimigsu:435": " juhotyagnaye kavyavāhanāya svadhā namaḥ svāhā somāya pitṛmate svadhā nama svāheti",
    "GV06jaimigsu:436": " yajñopavīti bhūtvāpa upaspṛśya yamāyāṅgiḥsvate svāheti mekṣaṇamagrāvanupraharati",
    "GV06jaimigsu:437": " namaskārānkṛtvā yathādaivataṃ triḥ paryukṣetpradakṣiṇaṃ prācīnāvīti triḥ prasavyaṃ",
    "GV06jaimigsu:438": " savyañjanamannaṃ pātreṣu vardhayitvāmāsu pakvamiti kṣīraṃ ghṛtaṃ vā siñcatyāmāsu",
    "GV06jaimigsu:439": " pakvamamṛtaṃ niviṣṭaṃ mayā prattaṃ svadhayā madadhvamiti vardhitānyādiśatyetadvaḥ",
    "GV06jaimigsu:440": " pitaro bhāgadheyaṃ pātreṣu dattamamṛtaṃ svadhāvat /",
    "GV06jaimigsu:441": " akṣīyamāṇamupajīvatainanmayā prattaṃ svadhayā madadhvam //",
    "GV06jaimigsu:442": " amṛtā vāgamṛtā vāco agne vāco 'mṛtaḥ tvaṃ trivṛtaikadhāmā /",
    "GV06jaimigsu:443": " ebhirmatprattaiḥ svadhayā madadhvamihāsmabhyaṃ vasīyo 'stu devāḥ //",
    "GV06jaimigsu:444": " ayaṃ yajñaḥ paramo yaḥ pitṛṇāṃ pātradeyaṃ pitṛdaivatyamagne /",
    "GV06jaimigsu:445": " vākca manaśca pitaro naḥ prajānīmāśvibhyāṃ prattaṃ svadhayā madadhvam //",
    "GV06jaimigsu:446": " ya iha pitaraḥ pārthivāso ya antarikṣa uta ye samudriyāḥ /",
    "GV06jaimigsu:447": " ye vācamāptvā amṛtā babhūvuste 'sminsarve haviṣi mādayantām //",
    "GV06jaimigsu:448": " eṣā va ūrgeṣā vaḥ svadhā cāmatta ca pibata ca mā ca vaḥ kṣeṣṭa /",
    "GV06jaimigsu:449": " svadhāṃ vahadhvamamṛtasya yoniṃ yātra svadhā pitarastāṃ bhajadhvam //",
    "GV06jaimigsu:450": " yeha pitara ūrgdevatā ca tasyai jīvema śaradaḥ śataṃ vayam /",
    "GV06jaimigsu:451": " jyotiṣmaddhattājaraṃ ma āyurityathaitāni brāhmaṇebhya upanikṣipya svāṅguṣṭhenānuśatyamuṣmai",
    "GV06jaimigsu:452": " svadhāmuṣmai svadheti yanme 'prakāmā iti bhuñjato 'numantrayate yanme 'prakāmā uta",
    "GV06jaimigsu:453": " vā prakāmā samṛddhe brāhmaṇe 'brāhmaṇe vā /",
    "GV06jaimigsu:454": " ya skandati nirṛtiṃ vāta ugrāṃ yena naḥ prīyante pitaro devatāśca /",
    "GV06jaimigsu:455": " vāyuṣṭatsarvaṃ śundhatu tena śuddhena devatā mādayantāṃ tasmiñchuddhe pitaro mādayantāmityakrānsamudra",
    "GV06jaimigsu:456": " ityāśvaṃ gītvā saṃpannaṃ pṛṣṭāthācāmayedyajñopavītī bhūtvābhiramantāṃ bhavanta ityutkā",
    "GV06jaimigsu:457": " pridakṣiṇaṃ kṛtvā yanme rāmeti gacchanto 'numantrayate yanme rāmā śakuniḥ śvāpadaśca",
    "GV06jaimigsu:458": " yanme 'śucirmantrakṛtasya prāśat /",
    "GV06jaimigsu:459": " vaiśvānaraḥ savitā tatpunātu tena pūtena devatā mādayantāṃ tasminpūte pitaro mādayantāmiti // JaimGS_2.1 //",
    "GV06jaimigsu:460": " JaimGS 2.2:",
    "GV06jaimigsu:461": " śeṣamanujñāpya pratyetya prāgdakṣiṇāyataṃ caturaśraṃ gomayenopalipyāpahatā asurā",
    "GV06jaimigsu:462": " rakṣāṃsi piśācāḥ pitṛṣada iti madhye rekhāṃ kāṣṭhenollikhya ye rūpāṇi pratimuñcamānā",
    "GV06jaimigsu:463": " asurāḥ santaḥ svadhayā caranti parāpuro nipuro ye bharantyagriṣṭāṃllokātpraṇunottvasmādityulmukaṃ",
    "GV06jaimigsu:464": " dakṣiṇato nidadhātyanulekhaṃ darbhānāstīryodapātreṇācāmayatyācāma pitarasau ye ca",
    "GV06jaimigsu:465": " tvātrānu te cācāmantvityevaṃ pitāmahāyaivaṃ prāpitāmahāya teṣu piṇḍānnidadhātyanunāmāpahastenaitatte",
    "GV06jaimigsu:466": " pitarasau ye ca tvātrānu tebhyaśca svadhā nama ityevaṃ pitāmahāyaivaṃ prāpitāmāhaya",
    "GV06jaimigsu:467": " nāmānyajānataḥ pitaretate pitāmahaitatte prapitāmahaitatta iti bandhvajānata idaṃ",
    "GV06jaimigsu:468": " pitṛbhyaḥ pṛthivīṣadbhya idaṃ pitāmahebhyo 'ntarikṣasadbhya idaṃ prāpitāmahebhyo",
    "GV06jaimigsu:469": " divipadbhya ityatra pitaro mādayadhvaṃ yathābhāgamāvṛṣāyadhvamityudagāvṛtyā tamitorāsītāmīmadanta",
    "GV06jaimigsu:470": " pitaro yathābhāgamāvṛṣāyipateti japitvā pūrvavadācāmayya nīvīṃ visraṃsya nāmaskārānkṛtvā",
    "GV06jaimigsu:471": " yathādaivatametaddhaḥ pitara iti vasrāṇyādiśatyūrṇāstukāṃ daśāmbaraṃ vā etaddhaḥ",
    "GV06jaimigsu:472": " pitaro vāso gṛhānnaḥ pitaro dattādhatta pitaro garbhaṃ kumāraṃ puṣkarasrajaṃ yatheha",
    "GV06jaimigsu:473": " puruṣo 'sadityañjanābhyañjane dadātyāṅkṣyāsāvityabhyaṅkṣyāsāviti gandhānsumanasaśca",
    "GV06jaimigsu:474": " dadyānnamo vaḥ pitara iti ṣaḍibharnamaskārairupatiṣṭhate namo vaḥ pitaro mano vaḥ",
    "GV06jaimigsu:475": " pitaraḥ śuṣmāya namo vaḥ pitaro jīvāya namo vaḥ pitaro ghorāya namo vaḥ pitaro balāya",
    "GV06jaimigsu:476": " namo vaḥ pitaro manyave svadhāyai ca pitaro namo va ityūrjaṃ vahantīramṛtaṃ ghṛtaṃ",
    "GV06jaimigsu:477": " payaḥ kīlālaṃ parisrutaṃ svadhā stha tarpayata me pitṛnityapaḥ prasicya mā me kṣeṣṭetyabhimantrya",
    "GV06jaimigsu:478": " mā me kṣeṣṭa bahu me pūrtamastu brahmāṇo me juṣantāmannamannam /",
    "GV06jaimigsu:479": " sahasradhāramamṛtodakaṃ me pūrtamastvetatparame vyoman //",
    "GV06jaimigsu:480": " devāśca pitaraścaitatpūrtaṃ me atropajīvantām /",
    "GV06jaimigsu:481": " akṣīyamāṇamupajīvatainanmayā prattaṃ svadhayā madadhvamiti ye samānāḥ sumanasa iti pradakṣiṇaṃ kṛtvā ye samānāḥ sumanaso jīvā jīveṣu māmakāḥ",
    "GV06jaimigsu:482": " teṣāṃ śrīrmayi kalpatāmasmiṃlloke śataṃ samā ityāmayāvī piṇḍānprāśnīyādannādyakāmo",
    "GV06jaimigsu:483": " vāgnau vā saṃkṣepayedapsu vābhyamahareyurajaṃ gāṃ brāhmaṇaṃ vā prāśayeyuḥ śeṣasya",
    "GV06jaimigsu:484": " prāśnīyānna cānnatṛptiṃ gacchet // JaimGS_2.2 //",
    "GV06jaimigsu:485": " JaimGS 2.3:",
    "GV06jaimigsu:486": " ūrdhvamāgrahāyaṇyāstrayo 'parapakṣāsteṣāmekaikasminnekaikāṣṭakā bhavati śākāṣṭakā",
    "GV06jaimigsu:487": " māṃsāṣṭakāpūpāṣṭaketi tatra śākamāṃsāpūpāni havīṃṣyodanaṃ ca teṣāṃ haviṣāṃ sthālīpākāvṛtāgnau",
    "GV06jaimigsu:488": " juhuyādaṣṭakāyai svāhā ekāṣṭakārye svāhā aṣṭakāyai surādhase svāhā saṃvatsarāya parivatsarāyedāvatsarāyedvatsarāya kṛṇutā nāmobhiḥ /",
    "GV06jaimigsu:489": " tvayā vayaṃ sumatau yajñiyānāṃ jyogajītā ahatāḥ syāma svāheti hutvopatiṣṭhata ehi",
    "GV06jaimigsu:490": " bhagaihi bhagaihi bhageti madhyamāyāṃ gāṃ kārayettāmaṣṭakāyai prokṣettasyāstrīṇi",
    "GV06jaimigsu:491": " savyānyupoddharati pārśvamapaghanīṃ śroṇīmiti śvobhūte śrāddhamanvaṣṭakyaṃ tadaharvā",
    "GV06jaimigsu:492": " brāhmaṇānhavirarhānupaveśya tāṃstarpayitvā tasmādagrerdakṣiṇataḥ ṣaḍagrīnpraṇīya",
    "GV06jaimigsu:493": " teṣāmekaikasminnekaikāṃ karṣūkhānayedāyāmena prādeśamātrīṃ pārthivena tryaṅgulāmavāgvaikāṅgulāmiti",
    "GV06jaimigsu:494": " tāsu piṇḍānnidadhātyanunāmāpahastena mañjāḥ pitṛbhya upakarṣati pārśvāni strīṇāṃ",
    "GV06jaimigsu:495": " tatrādhvaryavaḥ kecidadhīyate madhyamaṃ piṇḍaṃ patnī prāśnīyātprajākāmasya tathā",
    "GV06jaimigsu:496": " śrāddhasya sthālīpākaṃ vā śrāddhasya sthālīpākaṃ vā // JaimGS_2.3 //",
    "GV06jaimigsu:497": " JaimGS 2.4:",
    "GV06jaimigsu:498": " āhitāgneḥ śarīranāśe trīṇi ṣaṣṭiśatāni palāśatsarūṇāmāhṛtya taiḥ pratikṛtiṃ kuryātkṛṣṇājine",
    "GV06jaimigsu:499": " 'śītyardhaṃ śirasi dadhyādgrīvāyāṃ tu daśaiva tu bāhvoścaiva śataṃ dadhyātaṅguliṣu",
    "GV06jaimigsu:500": " punardaśā urasi triṃśataṃ dadhyājjaṭhare viṃśatīṃ tathorvoścaiva śataṃ dadhyāt meḍhre",
    "GV06jaimigsu:501": " cāpi daśaiva tu jānujaṃghayostriṃśata dadhyāt daśa pādāṅgulīṣvapi ityetāvantīha puruṣasya",
    "GV06jaimigsu:502": " śarīrāṇi bhavantīti vijñāyate madhye śarīraṃ satīśarīramuptakeśaṃ nikṛttanakhaṃ prakṣālitaṃ",
    "GV06jaimigsu:503": " citāmāropayantyatra pātrāṇyapi cinoti tasyāmenamādadhati tasya nāsikayoḥ sruvau nidadhyādityetenānuvākena",
    "GV06jaimigsu:504": " ya evaṃvitsyātsa yadopatāpī syāditi pūrvameva caturgṛhītaṃ gṛhītvānyaṃ yathāsaṃbhavamāsye",
    "GV06jaimigsu:505": " hiraṇyaśakalamamādhāyāgnīnupohya sāmabhirupatiṣṭhate nāke suparṇamiti grāmyaṃ geyamudite",
    "GV06jaimigsu:506": " dhūme tveṣaste dhūma ṛṇvatītyagnau samārūḍhe 'gne mṛḍa mahaṃ asītyetayoranyatareṇa",
    "GV06jaimigsu:507": " parāk parāgvā asau loka iti brāhmaṇam // JaimGS_2.4 //",
    "GV06jaimigsu:508": " JaimGS 2.5:",
    "GV06jaimigsu:509": " āhitāgneśvetpūrvaṃ jāyā mriyeta tāṃ nirmanthyena dahetsāṃtapanena vā śmaśānakṛtaṃ",
    "GV06jaimigsu:510": " svakṛtamaniriṇamapasalavakrodakaṃ kṛtvā yatra vauṣadhayo jāyante tatra śarīraṃ dagdhvodakakaraṇāya",
    "GV06jaimigsu:511": " yāntyanavekṣamāṇā na vāhinīṣu kurvanti teṣāṃ yoyaḥ paścāñjātaḥ saso 'graṃ kuryādupakūlamakūle",
    "GV06jaimigsu:512": " kūpaṃ khātvā savyahastasyānāmikayā sakṛdudakaṃ prohati pretasya nāmakaraṇena vāhinīṣu",
    "GV06jaimigsu:513": " cedudgrathya keśānnimajyaikāñjaliṃ dattvopasaṃgṛhya keśānulmukasyāgnimārabhetāgre",
    "GV06jaimigsu:514": " śūkāhe pāpaṃ me 'pahateti śamīmārabheta śamyasi śamaya me pāpamityaśmānamārabhetāśmāsi",
    "GV06jaimigsu:515": " sthiro 'syahaṃ sthiro bhūyāsamiti tūṣṇīṃ gomayaṃ kṛtodakaṃ dakṣiṇāmukhamāsīnaṃ tamanugantāra",
    "GV06jaimigsu:516": " upaviśanti tānitaraḥ kalyāṇībhirvāgbhiḥ pratyāhopāstamanavelāyāṃ grāmaṃ praviśanti",
    "GV06jaimigsu:517": " tāṃ rātrimekamāṣeṇa vasanti śāntyā vā śvo bhūte kṣīrodake saṃsṛjya śarīrāṇyavasiñcatyajaśṛṅgeṇa",
    "GV06jaimigsu:518": " gośṛṅgena mṛṇamayena kośena vā tṛtīyāyāṃ gandhauṣadhībhiḥ saṃsṛjya śamīśākhayā palāśaśākhayā",
    "GV06jaimigsu:519": " vāsaṃhlādayankumbhyāmavadadhyātstrī cedvaṭa eva dadhyāccatuṣpathamatītya mahāvṛkṣaṃ",
    "GV06jaimigsu:520": " nadīṃ vā tīrtheṣu nikhanet pretasya tṛtīyāyāṃ snāpayantyapāmārgeṇa mṛdā gomayena",
    "GV06jaimigsu:521": " ca vāsāṃsi prakṣālya daśarātramāsate caturthyāṃ bhikṣāmāvartayerantasya siddhamagnaukaraṇaṃ",
    "GV06jaimigsu:522": " kālaṃ ca yāvadākāṃkṣeyurbhikṣayānusaṃtareyurūrdhvaṃ daśarātrācchrāddhaṃ dadyurna",
    "GV06jaimigsu:523": " dadyurā śrāddhasya pradānānnakṣatreṣu niyamo madhāsvekatāreṣu bharaṇīṣu ca pūrvasamayeṣu",
    "GV06jaimigsu:524": " na rehiṇayamuttareṣu dhruveṣu brāhmaṇānhavirarhānupaveśya tāṃstarpayitvaikavatpiṇḍaṃ",
    "GV06jaimigsu:525": " dadyānna cānviti brūyātsarvaiḥ karmaistarpayedanugamanaṃ kṛtvā śeṣamanujñāpya pratyetya",
    "GV06jaimigsu:526": " śeṣaṃ na prāśnīyādbrāhmaṇānsvasti vācya prāśnīyāt // JaimGS_2.5 //",
    "GV06jaimigsu:527": " JaimGS 2.6:",
    "GV06jaimigsu:528": " athāto gṛhakarmaṇo gṛhavṛddhimicchanmāsimāsyūtāvṛtau saṃvatsare saṃvatsare vā pūrvapakṣe",
    "GV06jaimigsu:529": " puṇye nakṣatre gṛhaśāntimārabhetāpāmārgapalāśaśirīpākāraidumbaralasadābhadrāmṛtatṛṇamindravallībhirbaddhvā",
    "GV06jaimigsu:530": " gṛhānparimārjya parisamūhyāpo 'bhyukṣya pañcagavyairdarbhamuṣṭinā saṃprokṣya siddhārthakānsaṃprakīrya",
    "GV06jaimigsu:531": " vāstubaliṃ kṛtvā vāstormadhye vāstoṣpattiṃ hutvā sāvitryā sahasraṃ juhuyāttato dakṣiṇapurastāttato",
    "GV06jaimigsu:532": " dakṣiṇāpaścāttata uttarapurastāttata uttarapaścānmadhye vā gaurvāso hiraṇyaṃ dakṣiṇā",
    "GV06jaimigsu:533": " brāhmaṇānannena pariviṣyaṃ puṇyāhaṃ svastyuddhimiti vācayitvaivaṃ prayuñjāno 'nantaṃ",
    "GV06jaimigsu:534": " mahāntaṃ poṣaṃ puṣyati bahavaḥ putrā bhavanti na ca bālāḥ pramīyante nāgnirdahati",
    "GV06jaimigsu:535": " na daṃṣṭriṇaḥ khādayeyurna taskarāḥ sapatnā rakṣāṃsi piśācā api bādhante yadi gāvaḥ",
    "GV06jaimigsu:536": " pratapyerangavāṃ madhya āhutisahasraṃ juhuyādityetenaiva kalpenāścoṣṭrakharājāvikamahiṣahastikulamanyataraddvipadāṃ",
    "GV06jaimigsu:537": " catuṣpadāṃ ca vyākhyātam // JaimGS_2.6 //",
    "GV06jaimigsu:538": " JaimGS 2.7:",
    "GV06jaimigsu:539": " athāto 'dbhutaśāntiṃ vyākhyāsyāmo 'tha yadyagāre sthūṇā virohet kapoto vāgāraṃ gacchedgaurvā",
    "GV06jaimigsu:540": " gāṃ dhayedanahvānvā divamullikhedanagnau vā dhūmo jāyetānagnau vā dīpyeta madhu vā",
    "GV06jaimigsu:541": " jāyeta valmīkaṃ vopajāyeta maṇḍūko vāmbhṛṇe vāśyecchvāno vā gṛhe paryaṭeyurityetānanyāṃśca",
    "GV06jaimigsu:542": " yata indra bhayāmahe /",
    "GV06jaimigsu:543": " sadasaspatimadbhutam /",
    "GV06jaimigsu:544": " adhāyāmutesumudasya /",
    "GV06jaimigsu:545": " sanādagre /",
    "GV06jaimigsu:546": " yadvā u viśpatiḥ śitaḥ /",
    "GV06jaimigsu:547": " pratyagre /",
    "GV06jaimigsu:548": " yaṃ rakṣanti /",
    "GV06jaimigsu:549": " prajāpatyayarcā purastāccopariṣṭācca mahāvyāhṛtibhirjuhoti etānyṛksāmāni gāyeti // JaimGS_2.7 //",
    "GV06jaimigsu:550": " JaimGS 2.8:",
    "GV06jaimigsu:551": " athāto 'naśnatsaṃhitāyāḥ kalpaṃ vyākhyāsyāmaḥ śucivāsāḥ syāccīravāsā vā haviṣyamannamaśanamicchedapaḥ",
    "GV06jaimigsu:552": " phalāni vā brāhmaṇastveva pratyāharetprāṅ vodaṅ vā grāmānniṣkramya śucau deśa udakānte",
    "GV06jaimigsu:553": " vā gomayena gocarmamātraṃ sthaṇḍilamupalipya prokṣya lakṣaṇamullikhyādbhirabhyukṣyāgnimupasamādhāyāghārāvājyabhāgau",
    "GV06jaimigsu:554": " hutvājyāhutīrjuhotyagnaye somāya rudrāyendrāya brahmaṇe prajāpataye bṛhaspataye viśvebhyo",
    "GV06jaimigsu:555": " devebhya ṛṣibhya ṛgbhyo yajurbhyaḥ sāmabhyaḥ śraddhāyai prajñāyai medhāyai sāvitryai",
    "GV06jaimigsu:556": " sadasaspataye 'numataye ca hutvā durbheṣvāsīnaḥ prāktūleṣūdaktūleṣu vā dakṣiṇena",
    "GV06jaimigsu:557": " pāṇinā darbhāndhārayannopūrvā vyāhṛtīḥ sāvitrīṃ ca caturanudrutya manasā sāmasāvitrīṃ",
    "GV06jaimigsu:558": " ca somaṃ rājānaṃ brahmajajñānīye cobhe vedādimārabheta saṃtatamadhīyīta maunī na",
    "GV06jaimigsu:559": " cāntarā viramet athāntaraḥ vyāharedathāntarā viramet trīnprāṇānāyamyatamyācamya vṛttāntādevārabhetāpratibhāyāṃ",
    "GV06jaimigsu:560": " yāvatā kālena vedamadhīyīta tāvatkālamadhīyīta yajjānīyādṛkto yajuṣṭaḥ sāmatastadavāpnuyāttadbrāhmaṇaṃ",
    "GV06jaimigsu:561": " tacchāndasaṃ taddaivataṃ sāma vā akānityetadeva vābhyasyettiṣṭhānnāsīnaḥ śayānaścaṅkramyamāṇo",
    "GV06jaimigsu:562": " vā saṃhitāṃ prayuñjyātsamṛddhirevāsya bhavatyādyaṃ trivargaṃ vā sahasrakṛtva iti",
    "GV06jaimigsu:563": " jaiminiśca vāryamantaṃ vā yathākāmī vā dvādaśa saṃhitā adhītya yadanenānadhyāyeṣvadhītaṃ",
    "GV06jaimigsu:564": " yadguravaḥ kopitā yānyakāryāṇi kṛtāni tābhiḥ pavate śuddhamasya pūtaṃ brahma bhavatyathāparā",
    "GV06jaimigsu:565": " dvādaśa saṃhitā adhītya tābhiḥ prajāpaterlokamavāpnotyanaśnatsaṃhitāsahasramadhītya",
    "GV06jaimigsu:566": " brahmabhūto virajo bhavati kāmacārī sarvānkāmānavāpnoti saṃvatsaraṃ bhaikṣabhakṣaḥ",
    "GV06jaimigsu:567": " prayuñjānaścakṣurlabhate ṣaṇmāsānyāvakabhakṣaścaturo māsānudakasaktubhakṣo dvau māsau",
    "GV06jaimigsu:568": " phalabhakṣo māsamabbhakṣo dvādaśarātraṃ vānaśnan kṣipramantardhīyate jñātīnpunāti",
    "GV06jaimigsu:569": " saptātītānsaptānāgatānātmānaṃ ca pañcadaśaṃ tārayate tāmetāṃ devaniśreṇītyācakṣata",
    "GV06jaimigsu:570": " etayā vai devā devatvamagacchannṛṣaya ṛṣitvaṃ tasya ha vā etasyā brahmasatrasya trividha",
    "GV06jaimigsu:571": " evārabhyo bhavati prātaḥsavane mādhyaṃdine savane brāhme vāpararātre tasya ha vai",
    "GV06jaimigsu:572": " etasya dvāvevānadhyāyau yadātmāśuciryaddeśastadvā etatprajāpatiḥ saptaṛṣibhyaḥ provāca",
    "GV06jaimigsu:573": " saptaṛṣayo mahājahnave mahājahnurbrāhmaṇebhyo brāhmaṇebhyaḥ // JaimGS_2.8 //",
    "GV06jaimigsu:574": " JaimGS 2.9:",
    "GV06jaimigsu:575": " atha grahāṇamātithyaṃ balikarmopurataṃ vyākhyāsyāmaḥ aśraddadhānamaśucikaraṇamajāpyaṃ tyaktamaṅgalaṃ /",
    "GV06jaimigsu:576": " suvyaktaṃ grahā nayanti /",
    "GV06jaimigsu:577": " puruṣaṃ yamasādanam /",
    "GV06jaimigsu:578": " grahāṇāṃ dīpraceṣṭānāṃ nakṣatrapathacāriṇām /",
    "GV06jaimigsu:579": " grahātithyaṃ pravakṣyāmi śāntikarmaṇi kārayet /",
    "GV06jaimigsu:580": " bhāskarāṅgārakau raktau śvetau śukaniśākarau /",
    "GV06jaimigsu:581": " somaputro guruścaiva tāvubhau pītako smṛtau /",
    "GV06jaimigsu:582": " kṛṣṇaṃ śanaiśvaraṃ vidyādrāhuṃ kretuṃ tathaiva ca /",
    "GV06jaimigsu:583": " grahavarṇāni puṣpāṇi prājñastatropakalpayet /",
    "GV06jaimigsu:584": " gomayena gocarmamātraṃ sthaṇḍilamupalipya prokṣya lakṣaṇamullikhyādbhirabhyukṣyāgnimupasamādhāyāṅārāvājyabhāgau hutvā grahānāvāhantyādityaṃ madhye lohitaṃ pūrvadakṣiṇataḥ somam /",
    "GV06jaimigsu:585": " pūrvottarato budhamuttareṇa guruṃ pūrveṇa bhārgavam /",
    "GV06jaimigsu:586": " paścime śanaiścaraṃ vidyādrāhuṃ dakṣiṇapaścime paścimottarataḥ ketuṃ vṛttamādityāya",
    "GV06jaimigsu:587": " trikoṇamaṅgārakasya caturaśraṃ somāya bāṇaṃ budhāya dīrghacaturaśraṃ bṛhaspataye",
    "GV06jaimigsu:588": " pañcakoṇaṃ śukrāya dhanuḥ śanaiścarāya rāhoḥ śūrpaṃ ketordhvajamiti īśvaraṃ bhāskaraṃ",
    "GV06jaimigsu:589": " vidyāta umāṃ somaṃ tathaiva ca /",
    "GV06jaimigsu:590": " skandamaṅgārakaṃ caiva budho nārāyaṇaḥ sthitaḥ /",
    "GV06jaimigsu:591": " bṛhaspatiḥ svayaṃ brahma śukraḥ śakrastathaiva ca /",
    "GV06jaimigsu:592": " yamaṃ śanaiścaraṃ vidyādrāhoḥ kāladūtinaḥ ketościtraguptaścetyete grahadevatāḥ agnirāpo",
    "GV06jaimigsu:593": " bhūmirviṣṇurindrāṇī prajāpatiḥ sarpo brahmetyete pratyadhidevatāḥ jātamarka kaliṅgeṣu",
    "GV06jaimigsu:594": " yāmuneṣu ca candramāḥ /",
    "GV06jaimigsu:595": " vindhya aṅgārakadeśo madhyadeśo budhaḥ smṛtaḥ /",
    "GV06jaimigsu:596": " bṛhaspatiḥ sindhudeśaḥ śakradeśo ghaṭeṣu ca /",
    "GV06jaimigsu:597": " śanaiścarastu saurāṣṭro rāhustu pūrvadeśikaḥ ketuḥ parvata ityete deśānāṃ grahajāta",
    "GV06jaimigsu:598": " iti arkasamidhamādityāya prādeśamātrābhidhāritānāmyādibhirjuhuyāt khādiramaṅgārakāya",
    "GV06jaimigsu:599": " pālāśaṃ somāyāpāmārgaṃ budhāyāśvatthaṃ bṛhaspataya audumbaraṃ śukrāya śamīṃ śanaiścarāya",
    "GV06jaimigsu:600": " rāhordūrvāḥ ketoḥ kuśāgramityaṣṭāviṃśatimājyāhutīrjuhotyetābhiḥ pakvāgnerjuhotyādityāya",
    "GV06jaimigsu:601": " ilodanaṃ haviṣyamannamaṅgārakāya somāya ghṛtapāyasaṃ payodanaṃ bṛhaspataye kṣīrodanaṃ",
    "GV06jaimigsu:602": " śukrāya dadhyodanaṃ budhāya tilapiṣṭamāṣodanaṃ śanaiścarāya rāhormāṃsodanaṃ ketościtrodanamiti",
    "GV06jaimigsu:603": " ā satyenetyādityāya agnirmūrdhā diva ityaṅgārakāya āpyāyasva sametu iti somāya brahma",
    "GV06jaimigsu:604": " jajñānamiti budhāya bṛhaspate ati yadarya iti bṛhaspataye asya pratnāmanu dyutamiti",
    "GV06jaimigsu:605": " śukrāya śaṃ no devīrabhiṣṭaya iti śanaiścarāya kayā naścitra ābhuvaditi rāhoḥ ketuṃ",
    "GV06jaimigsu:606": " kṛṇavannaketava ithi ketoḥ raktaṃ dhenumādityāya raktamanaḍvāhamaṅgārakāya somāya",
    "GV06jaimigsu:607": " śaṅkhaṃ budhāya kāñcanaṃ bṛhaspataye vāsaḥ śukrāya hayaṃ nīlāṃ gāṃ śanaiścarāya rāhoḥ",
    "GV06jaimigsu:608": " kṛṣṇāyasaṃ ketoḥ kuñjaramiti sarveṣāmapi hiraṇyaṃ vā yena vā tuṣyatyācāryastaddadāti",
    "GV06jaimigsu:609": " yathā samutthitaṃ yantraṃ yantreṇa pratihanyate /",
    "GV06jaimigsu:610": " tathā grahopaspṛṣṭānāṃ śāntirbhavati dāruṇam //",
    "GV06jaimigsu:611": " nādiśettapasā yuktaṃ nādiśeddivamāśritam /",
    "GV06jaimigsu:612": " na ca vedāntakaṃ vipraṃ vṛttāntāṃ nārīṃ parivṛtām //",
    "GV06jaimigsu:613": " ahiṃsakasya dāntasya dharmajighanasya ca /",
    "GV06jaimigsu:614": " nityaṃ ca niyamasthasya sadānugrahā grahāḥ //",
    "GV06jaimigsu:615": " grahā gāvo narendrāśca brāhmaṇāśca viśeṣataḥ /",
    "GV06jaimigsu:616": " pūjitāḥ pūjayantyete nirdahantyavamānitā // JaimGS_2.9 //",
    "GV06jaimigsu:617": " // iti jaiminisūtraṃ samāptam //"
}