{
  "K10sf277_sc:wal0_1": "Agrajñasūtra",
  "K10sf277_sc:wal1_0": "bhavati sa samayo yad ayaṁ lokaḥ saṁvartate | saṁvartamāne loke yadbhūyasā satvā",
  "K10sf277_sc:wal1_1": "ābhāsvare devanikāye upapadyante | te tatra bhavanti rūpiṇo manomayā avikalā ahīnendriyāḥ",
  "K10sf277_sc:wal1_2": "sarvāṅgapratyaṁ gopetāḥ śubhā varṇasthāyinaḥ svayaṁprabhā vaihāyasagāminaḥ prītibhakṣāḥ",
  "K10sf277_sc:wal1_3": "prītyāhārā dīrghāyuṣo dīrgham adhvānaṁ tiṣṭhanti |",
  "K10sf277_sc:wal2_0": "tena khalu samayena mahāpṛthivī ekodikā bhavati ekārṇavā | tasyāṁ ekodikāyāṁ mahāpṛthivyāṁ",
  "K10sf277_sc:wal2_1": "ekārṇavāyāṁ vāyunā śaraḥ saṁmūrcchitaḥ saṁtanoti tadyathā pakvasya kṣīrasya śaraḥ",
  "K10sf277_sc:wal2_2": "saṁmūrcchitaḥ saṁtanoty evam eva tasyāṁ ekodikāyāṁ mahāpṛthivyāṁ ekārṇavāyāṁ vayunā",
  "K10sf277_sc:wal2_3": "śaraḥ saṁmūrcchitaḥ saṁtanoti | sa bhavati pṛthivīraso varṇasaṁpanno gandhasaṁpanno",
  "K10sf277_sc:wal2_4": "rasasaṁpannaḥ | tadyathā navanītam evaṁvarṇaḥ | tadyathā kṣaudraṁ madhv aneḍakam evamāsvādaḥ |",
  "K10sf277_sc:wal3_0": "bhavati sa samayo yad ayaṁ loko vivartate | vivartamāne loke satvā āyuḥkṣayāt karmakṣayāt",
  "K10sf277_sc:wal3_1": "puṇyakṣayād ābhāsvarād devanikāyāc cavitvā ihatye manuṣyasabhāgatām āgaccanti | te",
  "K10sf277_sc:wal3_2": "’pi rūpiṇo pūrvavad yāvad dīrgham adhvānam tiṣṭhanti |",
  "K10sf277_sc:wal4_0": "tena khalu samayena na sūryacandramasau prajñāyete na rātridivasaṁ na māsaṁ ardhamāsaṁ",
  "K10sf277_sc:wal4_1": "na ṛtuṁ na kṣaṇalavamuhūrtaṁ prajñāyante … na strī na pumān | satvaḥ satva ity ekasaṁkhyāṁ gacchati |",
  "K10sf277_sc:wal5_0": "athānyatamo lolupajātīyaḥ satvaḥ aṁgulyagreṇa pṛthivīrasam āsvādayati | yathā yathāsvādayati",
  "K10sf277_sc:wal5_1": "tathā tathā pratikāṁkṣati | yathā yathā pratikāṁkṣati tathā tathā kabaḍiṁkāropakrameṇa praparibhuktaḥ |",
  "K10sf277_sc:wal6_0": "adrākṣur anyatame satvās taṁ satvaṁ kabaḍiṅkāropakrameṇa pṛthivīrasaṁ paribhuñjānam |",
  "K10sf277_sc:wal6_1": "dṛṣṭvā ca te ’pi satvā aṁgulyāgreṇa pṛthivīrasam āsvādayanti | yathā yathāsvādayanti",
  "K10sf277_sc:wal6_2": "pūrvavad yāvad kabaḍiṅkāropakrameṇa praparibhuktāḥ | yataś ca te satvā taṁ pṛthivīrasaṁ",
  "K10sf277_sc:wal6_3": "kabaḍiṅkāropakrameṇa praparibhuktās teṣāṁ kāye dṛḍhatvaṁ gurutvaṁ prajñāyete śubhavarṇo",
  "K10sf277_sc:wal6_4": "’ntarhitaḥ | andhakāro loke prādurbhūtaḥ |",
  "K10sf277_sc:wal7_0": "dharmatā khalu vāsiṣṭha andhakārasya loke prādurbhāvāt sūryacandramasau prajñāyete etc. as in 4."
}