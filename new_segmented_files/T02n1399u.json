{
    "T02n1399u_001:0": " Kāṇhapādasya dohākoṣaḥ",
    "T02n1399u_001:1": " om namo vajradharāya | |",
    "T02n1399u_001:2": " loaha gavva samuvvahai hau paramatthe pavīṇa |",
    "T02n1399u_001:3": " koḍiha majjhe ekku jai hoi ṇirañjaṇa līṇa | 1 | | |",
    "T02n1399u_001:5": " asyāyamarthaḥ |",
    "T02n1399u_001:6": " loke garvva samudvahati |",
    "T02n1399u_001:7": " ko'sau sarvo'haṃ paramārthapravīṇa iti etacca yāvat saṃbhavantu yujyate |",
    "T02n1399u_001:8": " tato yogikoṭīnāṃ madhye eko'pi yadi bhavati nirañjanalīna iti |",
    "T02n1399u_001:9": " nirgatāni añjanāni rāgadveṣādikleśā asminniti nirañjanaḥ sahajakāyaḥ tatra līno nimagnamanā yogīndraḥ sa ca mādṛśa iti bhāvaḥ | | |",
    "T02n1399u_001:10": " āgama vea purāṇe paṇḍiā māṇa vahanti | ph",
    "T02n1399u_001:11": " pakka siriphale alia jima vāheria bhamanti | 2 | | |",
    "T02n1399u_001:13": " ayamarthaḥ |",
    "T02n1399u_001:14": " bāhyagamādijñānena paramārthasatyābhimānaṃ paṇḍitā vahanti |",
    "T02n1399u_001:15": " evambhūtāḥ santaḥ kasmin kiṃ kurvantītyāha pakvaśrīphaleṣvalayo bhramarā jimu yathā bāhyena gandhānumodena bhramanti tathā āgamādijñānena bāhyena yathārthya pratirūddhadṛṣṭitvāt gabhīratattvāmṛtarasaṃ na cintayanti ityarthaḥ |",
    "T02n1399u_001:16": " tathā coktaṃ caturdevīparipṛcchāmahāyogatantre",
    "T02n1399u_001:17": " caturaśītisāhastre dharmaskandhe mahāmune |",
    "T02n1399u_001:18": " tattvaṃ vai ye na jānanti sarve te niṣphalāya vai | | (149)",
    "T02n1399u_001:20": " etat sādhanamāha",
    "T02n1399u_001:21": " vohicia raabhūsia akkhohehi siṭṭhao |",
    "T02n1399u_001:22": " pokkharavia sahāvasuha ṇia dehahi diṭṭhao | 3 | | |",
    "T02n1399u_001:24": " ayamarthaḥ |",
    "T02n1399u_001:25": " bodhicittaṃ sāṃvṛtaspandarūpaṃ śukraṃ rajobhūṣitaṃ tat cittavajreṇāśliṣṭam |",
    "T02n1399u_001:26": " kiṃ bhūtacittavajramityāha pokṣaro vakṣyamāṇapadmavṛkṣaḥ asya bījaṃ sukhasvabhāvena sthitam |",
    "T02n1399u_001:27": " śuddhaṃ tadevaṃ cittavajraṃ kutra dṛṣṭamityāha |",
    "T02n1399u_001:28": " nijaśabdena jñānādhiṣṭhito nijadehaḥ sa eva sarovarasūtradṛṣṭamavagatam |",
    "T02n1399u_001:29": " etadeva spaṣṭayannāha",
    "T02n1399u_001:30": " gaaṇa ṇīra amiāha pāka mūla-vajja bhāviai",
    "T02n1399u_001:31": " avadhūi kia mūlaṇāla haṃkāro vi jāai | 4 | | |",
    "T02n1399u_001:33": " ayamarthaḥ |",
    "T02n1399u_001:34": " mahāsukharūpatvāt gaganaṃ nīram amitābho bodhicittānandadeva paṅkaṃ kṛtvā mūlaṃ nālaṃ pradhānakāraṇaṃ bhāvitam |",
    "T02n1399u_001:35": " tadeva bodhitacittaṃ tena nālapatraṣaṇḍādikrameṇa niṣpādayan tadarthamāha |",
    "T02n1399u_001:36": " avahelayā anābhogena lleśadipāpān dhunoti ityavadhūtī |",
    "T02n1399u_001:37": " avadhūtyavakṛtaṃ mūlaṃ pradhānanālaṃ yena sā avadhūtī kṛto mūlanālaheturiti śabdākṣaram haṃkāro'pi vakṣyamāṇena makarandākāreṇa anāhataṃ vajrānaṅgākṣararūpo vajradharo jāta ityarthaḥ | | (150)",
    "T02n1399u_001:39": " nanu avadhūtīvānmūlīkṛtāni ṣaṇḍamṛṇālapatrāṇi kānītyāha-",
    "T02n1399u_001:40": " lalaṇā rasaṇā ravi sasi tuḍia veṇṇa vi pāse |",
    "T02n1399u_001:41": " patto-cauṭṭha cau-mūṇāla ṭhia mahāsuha vāse | 5 | | |",
    "T02n1399u_001:43": " ayamarthaḥ |",
    "T02n1399u_001:44": " vāmanāsāpuṭe prajñācandrasvabhāvena lalanā sthitā |",
    "T02n1399u_001:45": " dakṣiṇanāsāpuṭe upāyasūryyasvabhāvena rasanā sthitā |",
    "T02n1399u_001:46": " dve ṣaṇḍe sthite |",
    "T02n1399u_001:47": " dvayoḥ ṣaṇḍayoḥ vāmadakṣiṇayoḥ [ pārśvayoḥ ] |",
    "T02n1399u_001:48": " tathā ca hevajre -",
    "T02n1399u_001:49": " lalanā prajñāsvabhāvena rasanopāyasaṃsthitā |",
    "T02n1399u_001:50": " avadhūtī madhyadeśe tu grāhyagrāhakavarjjitā | | iti |",
    "T02n1399u_001:51": " grāhyaṃ jñeyaṃ grāhako jñānaṃ tābhyāṃ varjjitā |",
    "T02n1399u_001:52": " tatra dvayābhinnamiti bhāvaḥ |",
    "T02n1399u_001:53": " jñeya jñānayorjanyajanakebhyoḥ tayorviparyyāsābhāvena sattālābhavyudāsādityarthaḥ |",
    "T02n1399u_001:54": " śūnyātiśūnyamahāśūnyasarvvaśūnyamiti catuḥśūnyasvarūpeṇa patracatuṣṭayaṃ caturādisvarūpeṇa caturmṛṇālasaṃsthitā |",
    "T02n1399u_001:55": " kutretyāha-mahāsukhaṃ vasatyasminniti mahāsukhavāsa uṣṇīṣakamalaṃ tatra sarvvaśūnyālayo ḍākinījālātmakajāladharābhidhānaṃ merūgiriśikharamityarthaḥ",
    "T02n1399u_001:56": " evaṃkāra vīa laia kusumia-aravindae |",
    "T02n1399u_001:57": " mahuara-rūe suraa-vīra jiṃghai maarandae | 6 | | |",
    "T02n1399u_001:59": " evaṃ bījaṃ gṛhītvā kusumitam aravindaṃ kamalaṃ madhukararūpeṇa cittavajraprajñopāyayogāt suratamanavacchinnamahārāgarūpeṇa virāgadamanādvīraḥ makarandaṃ puṣpaparamasurata- (151)",
    "T02n1399u_001:61": " vīratayā ca acyutaṃ mahārāgaṃ sukhaṃ cittaṃ vajro'nubhavatītyarthaḥ |",
    "T02n1399u_001:62": " na ta svayaṃ viṣayībhūya anādikrameṇa phalaṃ niṣpādya jighranti |",
    "T02n1399u_001:63": " kathaṃ dṛśyate āgamāntare |",
    "T02n1399u_001:64": " tathā ca śrīhevajre-",
    "T02n1399u_001:65": " svayaṃ karttā svayaṃ harttā svayaṃ rājā svayaṃ prabhuriti |",
    "T02n1399u_001:66": " svayaṃ hartteti svayameva saṃhārarūpaḥ |",
    "T02n1399u_001:67": " svayaṃ prabhuriti sarvvādhipatyayuktavat |",
    "T02n1399u_001:68": " viśvarūpamaṇiriva prakāśasphuraṇasaṃhārasvarūpaḥ |",
    "T02n1399u_001:69": " pañca mahābhūā via ai samāggīe jaia |",
    "T02n1399u_001:70": " pūhavi ava tea gaṃdhavaha gaaṇa sañjaia | 7 | | |",
    "T02n1399u_001:72": " ayamarthaḥ |",
    "T02n1399u_001:73": " pañcamahābhūtāni pṛthivī-apatejo-vāyu-ākāśādipañcakaṃ bījaṃ gṛhītvā sāmagrayā volakakkolayogena tadeva darśayannāha karkaśatvāt kāṭhinā pṛthvī dravatvājjalaṃ tejogharṣaṇāt hutavaho'gniḥ sañjātaḥ gaganāt samīraṇaḥ |",
    "T02n1399u_001:74": " sukharūpatvāt gaganam |",
    "T02n1399u_001:75": " bhūtapañcakaiḥ paripūrṇamilitaṃ śarīramityarthaḥ |",
    "T02n1399u_001:76": " yathā ca śrīhevajre-",
    "T02n1399u_001:77": " kasmādbhautikaḥ skandhaḥ ?",
    "T02n1399u_001:78": " bhagavānāha-",
    "T02n1399u_001:79": " volakakkolayogena sparśāt kāṭhinyadharmmaṇaḥ |",
    "T02n1399u_001:80": " --------------------------pṛthivī tatra jāyate | |",
    "T02n1399u_001:81": " bodhicittadravākārādapadhātośca sambhavaḥ |",
    "T02n1399u_001:82": " tejo jāyate gharṣaṇāt gamanādvāyuḥ prakīrttitam |",
    "T02n1399u_001:83": " saukhyamākāśadhātuśca pañcabhiḥ paritaḥ sthitam | |",
    "T02n1399u_001:84": " ayamarthaḥ |",
    "T02n1399u_001:85": " tatreti sahaje pṛthivīdhāturūtpadyate |",
    "T02n1399u_001:86": " bola vajra kakkolaṃ padmavajrapadyasaṃyogenetyabhiprāyaḥ |",
    "T02n1399u_001:87": " tatra sahaje bodhicittaṃ jāyate śukramutpadyate | tasya (152)",
    "T02n1399u_001:89": " candrarūpatvādapaḥ sambhava utpāda iti |",
    "T02n1399u_001:90": " gharṣaṇāt tejo jāyate |",
    "T02n1399u_001:91": " vajrapadmagharṣaṇena tejodhāturūtpadyate |",
    "T02n1399u_001:92": " gaganāt vāyuḥ prakīrttitaḥ cālanarūpatvādvāyudhātuḥ prakīrttitā |",
    "T02n1399u_001:93": " saukhyamākāśadhātuśca saukhyarūpatvāt |",
    "T02n1399u_001:94": " gaaṇa-samīraṇa-suhavāse pañcehi paripūṇṇae |",
    "T02n1399u_001:95": " saala surāsura ehu uatti vadie ehu so suṇṇae | 8 | | |",
    "T02n1399u_001:97": " ayamarthaḥ |",
    "T02n1399u_001:98": " gaganamākāśaṃ samīraṇo vāyuḥ tayoḥ sukhavāse sukhasthāne pañcabhirmahābhūtaiḥ paripūrṇa iti |",
    "T02n1399u_001:99": " sakalānāṃ manuṣyādīnāṃ surāsurāṇāṃ utpattikāraṇaṃ pañca iti |",
    "T02n1399u_001:100": " tadeva sakala surāsuraḥ kimbhūta ityāha |",
    "T02n1399u_001:101": " etat jñānarahitvāt vade mūrkha ityakṣareṇa sambodhanam |",
    "T02n1399u_001:102": " etadeva bhūtapañcakaṃ svabhāvavirahāt śūnyanistaraṅgaścaturthaḥ sahajarūpamityarthaḥ | tathāca",
    "T02n1399u_001:103": " āsādya ko'pi lavaṇaṃ jalamekadeśe kṣīrāmvudhiṃ sakalameva paricchinatti |",
    "T02n1399u_001:104": " bhāvaikarūpamavagamya tathaikadeśe traidhātukaṃ sakalameva paricchinatti | |",
    "T02n1399u_001:105": " tathāparaprakāraḥ |",
    "T02n1399u_001:106": " pṛthivyā indriyaṃ nāsikā tasyā viṣayo gandhaḥ |",
    "T02n1399u_001:107": " pṛthivyāmeva gandho nānyatra |",
    "T02n1399u_001:108": " apāmindriyaṃ rasanā tasyā viṣayo rasaḥ niyamena rasameva gṛhṇāti |",
    "T02n1399u_001:109": " tejasa indriyaṃ cakṣuḥ tasya viṣayo rūpam |",
    "T02n1399u_001:110": " vāyorindriyaṃ tvak tasya viṣayaḥ sparśaḥ bhagaliṅgādisparśaviṣayaḥ |",
    "T02n1399u_001:111": " ākāśasya indriyaṃ śrotraṃ tasya viṣayo hi śabdaḥ niyamena śabdameva gṛhṇāti nānyat |",
    "T02n1399u_001:112": " etadeva spaṣṭayannāha - (153)",
    "T02n1399u_001:114": " khiti jala jalaṇa pavaṇa gaaṇa vi māṇaha |",
    "T02n1399u_001:115": " maṇḍalacakka visaavuddhi lai parimāṇaha | 9 | | |",
    "T02n1399u_001:117": " etadeva bhūtapañcakaṃ viṣayo vajrāvjasaṃyogāt tasminniti yā buddhiḥ sukhacittaṃ sā viṣayabuddhi tāmādāya mādṛgupadeśāt pṛthivyaptejovvāyvākāśa paryyantaṃ yāvat pratipadyasva |",
    "T02n1399u_001:118": " etena tat kīdṛśaṃ bhavatītyāha -",
    "T02n1399u_001:119": " ṇittaraṅgaṃ sama sahajarūa saala-kalūsa-virahie |",
    "T02n1399u_001:120": " pāpa-puṇṇa-rahie kuccha ṇāhi kāṇhu phuḍa kahie | 10 | | |",
    "T02n1399u_001:122": " ayamarthaḥ |",
    "T02n1399u_001:123": " taraṅgābhāvānnistaraṅgaṃ sama nirvvāṇaṃ sahajarūpaṃ sakalakaluṣavirahitaṃ virāgādi pāpairvirahitaṃ parityaktamityarthaḥ tathā ca śrīmadādibuddhena",
    "T02n1399u_001:124": " virāgāt [ na ] paraṃ pāpaṃ na puṇya sukhataḥ para |",
    "T02n1399u_001:125": " ato'kṣarasukhe cittaṃ niveśyantu sadā nṛpa | |",
    "T02n1399u_001:126": " tataśca etena traidhātakañca nistaraṅgasahajarūpaṃ veditavyaṃ pañcamahābhūta parighaṭitatvāt |",
    "T02n1399u_001:127": " tathā ca śrīhevajre-",
    "T02n1399u_001:128": " sukhaṃ kṛṣṇaṃ sukhaṃ pītaṃ sukhaṃ raktaṃ sukhaṃ sitam |",
    "T02n1399u_001:129": " sukhaṃ nīlaṃ sukhaṃ kṛṣṇaṃ sukhaṃ sarvva carācaram | |",
    "T02n1399u_001:130": " ityevaṃbhūte mahāsukhaṃ sukhābhidhāne'pi duḥkharahitāvasthitāviti pāpaṃ rāgādiduḥkhaṃ puṇyaṃ rāgasukhaṃ tatraikamapi nāsti |",
    "T02n1399u_001:131": " tathāca śrīsampūṭe -",
    "T02n1399u_001:132": " rāgañcaiva virāgañca varjjayitvā punaḥ sthitaḥ |",
    "T02n1399u_001:133": " sphaṭañca kṛṣṇācāryyakathitametat [ na ] anyaiḥ kathitamityarthaḥ |",
    "T02n1399u_001:134": " etacca jñāna (154)",
    "T02n1399u_001:136": " bahirmukhaiḥ bahirātmayojanāya |",
    "T02n1399u_001:137": " kṛṣṇaṃ śyāmaṃ kṛṣṇaṃ śavalaṃ kṛcchraduḥkhaṃ jātamiti darśayannāha -",
    "T02n1399u_001:138": " vahiṇṇikkaliā kaliā suṇṇāsuṇṇa paiṭṭha |",
    "T02n1399u_001:139": " suṇṇāsuṇṇa veṇiṇa majjhe re vaḍha kimpi ṇa diṭṭha | 11 | | |",
    "T02n1399u_001:141": " ayamarthaḥ |",
    "T02n1399u_001:142": " bahirnirgatasarvvabhāvānāṃ śūnyatvenākāracakramāracya aśūnyañca śarīre kalpitayogena rāgāntamapi dhiyā praviśya tadā ca mūlībhūtā anayoḥ śūnyāśūnyayormadhye re mūḍha kimapi tattvaṃ na dṛṣṭaṃ na jñātamityarthaḥ |",
    "T02n1399u_001:143": " evañcet nāstyeva kiñcittattvamityāha -",
    "T02n1399u_001:144": " sahaja ekku para atthi tahi phuḍa kāṇhu parijāṇai |",
    "T02n1399u_001:145": " satthāgama vahu paḍhai suṇai vaḍha kimpi ṇa jāṇai | 12 | | |",
    "T02n1399u_001:147": " ayamartha | sahajamekaṃ paraṃ tattvamasti |",
    "T02n1399u_001:148": " tacca kṛṣṇavajraḥ paraṃ jānāti |",
    "T02n1399u_001:149": " śāstrāṇi tarkādīni āgamāḥ kriyācaryyādikāṇi bahuvidhāni paṭhati pāṭhayati śṛṇoti śrāvayati ca kimapi [ na jānāti ] vajrayānādinirūttaramantranayarahasyabahirmukhatvāttat punarmatsadṛśaḥ paraṃ jānātītyarthaḥ |",
    "T02n1399u_001:150": " aha ṇa gamai ūi ṇa jāi |",
    "T02n1399u_001:151": " veṇṇa-rahia tasu ṇiccala ṭhāi | | (155)",
    "T02n1399u_001:153": " bhaṇai kāṇha maṇa kahavi ṇa phuṭṭhai |",
    "T02n1399u_001:154": " ṇiccala pavaṇa ghariṇi ghare vaṭṭai | 13 | | |",
    "T02n1399u_001:156": " adho na gacchatyapānavāyornirodhāt urddha na gacchati prāṇavāyornirodhāt |",
    "T02n1399u_001:157": " dvābhyāmūrddhādhaḥ prāṇāpānābhyāṃ rahitaṃ parityaktaṃ tasya tathārūpeṇa bodhicittaṃ nirasya tiṣṭatīti |",
    "T02n1399u_001:158": " tadeva darśayannāha |",
    "T02n1399u_001:159": " bhaṇati kṛṣṇācārcyaḥ mana bodhicittaṃ kathamapi na sphuṭati na rūdhyati ityarthaḥ |",
    "T02n1399u_001:160": " evabhūtaṃ bodhicittaṃ kutra varttata iti tadeva spaṣṭhayannāha -",
    "T02n1399u_001:161": " varagirikandara guhira jagu tahi saala vi tuṭṭai |",
    "T02n1399u_001:162": " vimala salila sosa jāi jai kālāgni paiṭṭhai | 14 | | |",
    "T02n1399u_001:164": " ayamarthaḥ |",
    "T02n1399u_001:165": " varaḥ śreṣṭhoḥ giriḥ kaṅkālarūpo merūgiriḥ |",
    "T02n1399u_001:166": " tathā ca śrīsampūṭe -",
    "T02n1399u_001:167": " sthitaḥ pādatale vāyuḥ bhairavo dhanurākṛtiḥ |",
    "T02n1399u_001:168": " sthito'sti kaṭideśe tu trikoṇoddharaṇantathā | |",
    "T02n1399u_001:169": " varttulākārarūpohi varūṇastridale sthitaḥ |",
    "T02n1399u_001:170": " hradaye pṛthivī caiva caturasrā samantataḥ | |",
    "T02n1399u_001:171": " kaṅkāladaṇḍarūpohi sumerūrgirirāṭ tathā | iti |",
    "T02n1399u_001:172": " tasya kandaraṃ kuharaṃ tadeva pañcānāmagocaratvād gambhīraṃ tatra kimbhavatītyāha |",
    "T02n1399u_001:173": " tatra nairātmadhātuḥ jagat sakalameva utpannaṃ sthirībhavati |",
    "T02n1399u_001:174": " etena kiṃ syādityāha |",
    "T02n1399u_001:175": " vimalaṃ nivṛttyā sukharūpeṇa salile sāṃvṛtaśukradavākāreṇa vimalarūpaṃ samarūpaṃ bodhicittaṃ śoṣaṃ yātyadhaḥ patatītyāha |",
    "T02n1399u_001:176": " tathā ca śukrasiddhau -",
    "T02n1399u_001:177": " patite bodhicitte tu sarvvasiddhinidhānake |",
    "T02n1399u_001:178": " mūrcchite skandhavijñāne kutaḥ siddhiraninditā | | (156)",
    "T02n1399u_001:180": " kālāgniścutyavasthā kṛṣṇapratipatpraveśakālapravṛtta hati kathametat |",
    "T02n1399u_001:181": " acyute mahārāgasukhamanubhavatītyāha -",
    "T02n1399u_001:182": " ehu so udvamerū dharaṇidhara samavisama uttāra ṇa pāvai |",
    "T02n1399u_001:183": " bhaṇai kāṇha dullakkha duravavāha ko maṇe paribhāvai | 15 | | |",
    "T02n1399u_001:185": " ayamarthaḥ |",
    "T02n1399u_001:186": " eṣo'yaṃ bālayogī duḥkhena prāṇāpānanirodhena sarvvathā niścalamanase niścalatvena nahi kramati candramāḥ |",
    "T02n1399u_001:187": " evaṃ pūrvvokto merūḥ tatra samavisama iti prāṇāpānayoḥ praveśaniṣkāśābhyāṃ tathā cottaramūrddhamerūśikharaṃ na prāpnoti |",
    "T02n1399u_001:188": " ataeva bhaṇati kṛṣṇavajraḥ devānāmalakṣitatvāt śrāvakādīnāmasādhāraṇaṃ yogināmagocaraṃ paramaṃ tattvaṃ duravagāhaṃ ko manasi vyavalokayati |",
    "T02n1399u_001:189": " jo saṃveai maṇa raaṇa aharaha sahaja pharanta |",
    "T02n1399u_001:190": " so parū jāṇai dhamma-gai aṇṇa ki muṇai kahanta | 16 | | |",
    "T02n1399u_001:192": " yaḥ saṃvetti manoratnaṃ kuliśāvjasaṃyogāt acyutirūpaṃ bodhicittaṃ aharniśaṃ sahajasvabhāvaṃ parisphuṭaṃ sa paramayogīndro dharmmasya yathābhūtagatiṃ jānāti nānyo hīndriyagharṣaṇalakṣaṇasukhābhiniviṣṭaḥ iti ataeva āha-",
    "T02n1399u_001:193": " pahaṃ vahante ṇiamaṇa vandhaṇa kiau jeṇa |",
    "T02n1399u_001:194": " tihuaṇa saala viphāriā puṇu saṃhāria teṇa | 17 | | |",
    "T02n1399u_001:196": " spandarūpaṃ bodhicittaṃ sthirīkṛtaṃ yena yogīndreṇa tribhūvanaṃ kāyānandacittānanda- (157)",
    "T02n1399u_001:198": " svarūpaṃ sakalaṃ niravaśeṣaṃ sphūritaṃ matvā punaḥ saṃhāritaṃ sahajānande praveśitaṃ sukhābhidhāne niveśitam iti bhāvaḥ | ata āha -",
    "T02n1399u_001:199": " kāhi tathāgata labhae devī koha-gaṇahi |",
    "T02n1399u_001:200": " maṇḍala-cakkavimukka acchau sahaja-khaṇehi | 18 | | |",
    "T02n1399u_001:202": " ayamarthaḥ |",
    "T02n1399u_001:203": " kimartham |",
    "T02n1399u_001:204": " cittavajratathāgatā devī krodhagaṇe labhyateti maṇdalacakravimuktaḥ sahajakṣaṇe tiṣṭhāmiti sambandhaḥ |",
    "T02n1399u_001:205": " skandhadhātvāyatānādyaḥ kālakāyavākcittamaṇḍaladevatāścet mahāsukhopadeśasamarasībhāvaṃ gatāḥ tahyetadeva mahāmaṇḍalaṃ ato nānyataḥ pṛthagmaṇḍalamastīti tathā ca guṭikātantre -",
    "T02n1399u_001:206": " sarvvāṅgabhāvanātītaṃ kalpanākalpavarjjitam |",
    "T02n1399u_001:207": " mātrāvindusamāyuktaṃ etanmaṇḍalamuttamam | | iti |",
    "T02n1399u_001:208": " sahaje ṇiccala jeṇa kia samarase ṇiamaṇa-rāa |",
    "T02n1399u_001:209": " siddho so puṇa takkhaṇe ṇau jarāmaṇaha bhāa | 19 | | |",
    "T02n1399u_001:211": " ayamarthaḥ |",
    "T02n1399u_001:212": " sahaje mahāsukhopāyena niścalaskhalitarūpaṃ kāyānandādyekarasībhāvena bodhicittaṃ jñānānandacaturtha yena yoginā kṛtamiti sambandha |",
    "T02n1399u_001:213": " tadabhyāsaparyyantena vṛttyāgaman tat kṣaṇāt jarāmaraṇaṃ vihāya siddho bhavati |",
    "T02n1399u_001:214": " mahāmudrāṃ karotītyarthaḥ |",
    "T02n1399u_001:215": " tathā ca śrīsamāje- arūṇodgamavelāyāṃ siddhyante nātra saṃśaya |",
    "T02n1399u_001:216": " tamevārtha spaṣṭayannāha -",
    "T02n1399u_001:217": " ṇiccala ṇivviappa ṇivviāra |",
    "T02n1399u_001:218": " uaa-atthamaṇa-rahia susāra | (158)",
    "T02n1399u_001:220": " aiso so ṇivvāṇa bhaṇijjai |",
    "T02n1399u_001:221": " jahi maṇa māṇasa kimpi ṇa kijjai | 20 | | |",
    "T02n1399u_001:223": " ayamarthaḥ |",
    "T02n1399u_001:224": " niścalaṃ sarvvasaṃkalpavāyubhiracalatvāt nirvvikalpaṃ bhudrārahitvena nirvvikāramindriyātītatvāt udayāntaṃ gamanarahitatvena śaradamalamadhyāhnasannibham svasamākārametannirvvāṇaṃ bhaṇyate |",
    "T02n1399u_001:225": " yatra yāvanmanaścittaṃ manasāṃ caturaśītiprakṛtayo na kimapi kriyate |",
    "T02n1399u_001:226": " etādṛśaḥ svaparāparasaṃkalpaṃ kiñcidapi na jāyate |",
    "T02n1399u_001:227": " tatra prabhāsvarajñānodayasamaya ityarthaḥ |",
    "T02n1399u_001:228": " evaṃkāra je vujjhia te vujjhia saala asesa |",
    "T02n1399u_001:229": " dhamma-karaṇḍaho sohu re ṇia-pahudhara-vesa | 21 | | |",
    "T02n1399u_001:231": " ayamarthaḥ |",
    "T02n1399u_001:232": " evaṃkāra iti |",
    "T02n1399u_001:233": " śūnyatākarūṇābhinnarūpiṇī mahāmudrā itthaṃ evaṃkāraṃ yena pratīyate tena yogīndreṇa skandhadhātvāyatanādīnāṃ pratītamiti |",
    "T02n1399u_001:234": " saiva mahāmudrā dharmmakaraṇḍakarūpā dharmmakāyāt |",
    "T02n1399u_001:235": " atasteṣāṃ karaṇḍakaṇṭhānāṃ saiva rasaṃ bodhanaṃ nijaprabhorvajradharasya veśa ābharaṇaṃ alaṅkāraḥ śobhanamiti yāvat |",
    "T02n1399u_001:236": " tathā ca śrīhevajre -",
    "T02n1399u_001:237": " ekārākṛti yaddivyaṃ madhye vaṃkārabhūṣitam |",
    "T02n1399u_001:238": " ālayaḥ savvasaukhyānāṃ vuddharatnakaraṇḍakam | |",
    "T02n1399u_001:239": " anyatrāpyuktaṃ-",
    "T02n1399u_001:240": " ekārastu bhavet mātā vakārastu ratādhipaḥ |",
    "T02n1399u_001:241": " vindu cānāhataṃ jñānaṃ tajjātānyakṣarāṇi ca | | (159)",
    "T02n1399u_001:243": " jai pavaṇa-gamaṇa-duāre dida tālā vi dijjai |",
    "T02n1399u_001:244": " jai tasu ghorāndhāre maṇa daviho kijjai |",
    "T02n1399u_001:245": " jiṇa raaṇa uare jai so varū amvarū chuppai |",
    "T02n1399u_001:246": " bhaṇai kāṇha bhava bhuñjante ṇivvāṇo vi sijjhai | 22 | | |",
    "T02n1399u_001:248": " ayamarthaḥ |",
    "T02n1399u_001:249": " pavanasya gamanadvāraṃ tatrārddha yadidamabheditamabhedyatālasaṃpuṭīkaraṇaṃ candrasūryyayormārganirodhaṃ dīyate |",
    "T02n1399u_001:250": " yadi tasmin ghorāndhakāre manorvṛttirbodhicitaṃ tadeva mahāsukhaprakāśakatvāt dīpaḥ kriyate tajjinaratnaṃ aghaūrddhapadmaṃ varagagaṇākhyamavadhūtī spṛśati tamāliṅgayati |",
    "T02n1399u_001:251": " etena kiṃ syādityāha |",
    "T02n1399u_001:252": " bhaṇati kṛṣṇavajraḥ tadevaṃ bhavaṃ bhujyamāne sati pañcakāmaguṇānubhavaṃ kurvyāṇe nirvvāṇaṃ mahāmudrāpadaṃ sākṣādbhavati |",
    "T02n1399u_001:253": " etadeva spaṣṭayannāha -",
    "T02n1399u_001:254": " jo ṇatthu ṇiccala kiau maṇa so dhammakkhara pāsa |",
    "T02n1399u_001:255": " pavaṇaho vajjhai takkhaṇe visaā honti ṇirāsa | 23 | | |",
    "T02n1399u_001:257": " ayamarthaḥ |",
    "T02n1399u_001:258": " sa purūṣo vajrābjayoge niścalīkṛtya mano bodhicittaṃ pūrvvoktalakṣaṇānāhatākṣara mahāmudrāpārśve pavano'pi prāṇāvāyurbadhyate |",
    "T02n1399u_001:259": " tatkṣaṇaṃ kṣaṇāntaraṃ nāpekṣita ityarthaḥ |",
    "T02n1399u_001:260": " aṣṭādaśadhātuvikārarahitatvāt |",
    "T02n1399u_001:261": " tathā ca sarahapādāḥ -",
    "T02n1399u_001:262": " te dhātavaḥ kṣīṇatarā babhūvurvāyuḥ svatantro yata eṣa eva |",
    "T02n1399u_001:263": " sā kāminī kāmuka [ ka ] ṇṭalagnā adyāpi kiṃ kāyasukhaṃ suhṛnme | |",
    "T02n1399u_001:264": " nanu dharmmākṣarame [ tat ] kutra jñātavyamiti | (160)",
    "T02n1399u_001:266": " paramavirama jahi veṇṇi uekkhai |",
    "T02n1399u_001:267": " tahi dhammakkhara majjhe lakkhai | |",
    "T02n1399u_001:268": " aisa uese jai phuḍa sijjhai |",
    "T02n1399u_001:269": " pavaṇa ghariṇi tahi ṇiccala vajjhai | 24 | | |",
    "T02n1399u_001:271": " ayamarthaḥ |",
    "T02n1399u_001:272": " paramaviramau rāgavirāgau kālavikālarūpau dvāvupekṣadhvam |",
    "T02n1399u_001:273": " tatra dharmmākṣaramuktalakṣaṇaṃ ṣoḍaśīkalārūpaṃ madhye lakṣayediti |",
    "T02n1399u_001:274": " pūrvoktajñānamudropadeśapratipādanārthamāha |",
    "T02n1399u_001:275": " īdṛśena mantranayopadeśena yadi sphuṭametat jñānamudrā siddhayatisampadyate tadā kiṃ bhavatītyāha |",
    "T02n1399u_001:276": " prāṇavāyorgṛhiṇyāḥ tasyā jñānamudrāyāḥ śavarīrūpāyāḥ sthiraṃ bādhyate niścalībhavatītyarthaḥ |",
    "T02n1399u_001:277": " nanu śavarī tāvat patitā śavaraḥ punaḥ kiṃbhūtaḥ kutra vasatītyāha |",
    "T02n1399u_001:278": " varagiri-sihara uttuṅga muṇi savare jahi kia vāsa |",
    "T02n1399u_001:279": " ṇau so laṃghia pañcāṇaṇehi karivara duria āsa | 25 | | |",
    "T02n1399u_001:281": " varagiriḥ sa evaṃ pūrvoktagiristhāne śikhara śṛṅga tadeva mahāsukhādhāratvāt uttuṅga mahat tatra śavareṇa vajradhareṇa bhagavatā kṛto vāsaḥ kiṃviśiṣṭa ityāha |",
    "T02n1399u_001:282": " na tallaṅghito nākrāntaḥ keneti pañcamaṇḍalātmakaprāṇapavanakarivarasya cittagajendrasya dūrataramiti |",
    "T02n1399u_001:283": " ehu so girivara kahia mai ehuso mahāsuha-ṭhāva |",
    "T02n1399u_001:284": " ekku raaṇi sahajakhaṇa lavbhai mahāsuha jāva | 26 | | | (161)",
    "T02n1399u_001:287": " ayamarthaḥ |",
    "T02n1399u_001:288": " sa eva girivaraḥ kathito mayā kṛṣṇavajreṇa nānyena kathitaṃ madvidhā apare kathituṃ [ na ] samartha iti vivṛtyā etadeva mahāsukhasthānaṃ pūrvoktameva sthalī etasmin |",
    "T02n1399u_001:289": " tadeva mahāsukhalakṣaṇaṃ nirvāṇaṃ kurūta yāvaccaturddaśabhūmīśvaro vajradharapadaṃ na labhyate |",
    "T02n1399u_001:290": " kimbhūto'sau vajradhara ityāśaṅkyāha -",
    "T02n1399u_001:291": " sava jagu kāa-vāa-maṇa mili viphurai tahiso dūre |",
    "T02n1399u_001:292": " so ehu bhaṅge mahāsuha ṇivvāṇa ekku re | 27 | | |",
    "T02n1399u_001:294": " ayamarthaḥ |",
    "T02n1399u_001:295": " sarve te vairocanādayastathāgatā rūpādipañcaskandhasvarūpeṇa jagadākārāsteṣāṃ kāyavākcittaṃ pṛthivyādirūpeṇa vairocanādidevyāhi tābhirmilitamekalolībhūtaṃ mahārāgādi saṃbodhilakṣaṇavajradharaśarīraṃ kṣīranīranyāyena ebhiḥ samarasībhāvaḥ tatraiva vajradharaśarīre tadeva kāyavākcittādikaṃ jalataraṅganyāyena visphurati |",
    "T02n1399u_001:296": " anena traidhātukaṃ vajradharaśarīramityarthaḥ |",
    "T02n1399u_001:297": " ekku ṇa kijjai manta ṇa tanta |",
    "T02n1399u_001:298": " ṇia ghariṇī lai keli karanta | |",
    "T02n1399u_001:299": " ṇia ghare ghariṇī jāva ṇa majjai |",
    "T02n1399u_001:300": " tāva ki pañcavaṇṇa viharijjai | 28 | | |",
    "T02n1399u_001:302": " asyāyamarthaḥ |",
    "T02n1399u_001:303": " ekamapi na kriyate mantro na mantrajāpaḥ tantro na tantrapāṭha nijagṛhiṇī jñānamudrā śucitvāvabhāsā sadgurūpadeśena tāṃ gṛhītvā keli krīḍāṃ kurvatā yoginā stheyamiti |",
    "T02n1399u_001:304": " tathāvādi ca - (162)",
    "T02n1399u_001:306": " kecittasyābhāsamātrā sumanasi janitā darśabimbopamā vai |",
    "T02n1399u_001:307": " yogīndraiḥ sevanīyā paramajinasutaiḥ sevitā yā ca buddhaiḥ | |",
    "T02n1399u_001:308": " sā jñānārcci pravṛddhā dahati saviṣayaṃ māravṛndaṃ samastam |",
    "T02n1399u_001:309": " rāgādiñcāpi kāye dahati samasukhaṃ yogināṃ varṣayogāt | |",
    "T02n1399u_001:310": " etasyāṃ bhagavatyām āsaktena yoginā mantratantragraho na karttavyamiti |",
    "T02n1399u_001:311": " nijagṛhiṇī mahāmudrārūpaṃ tatra gṛhiṇī saiva jñānamudrāyāḥ yāvanna majjati na līyate tāvat kiṃ pañcavarṇasaṃsthānaiḥ kiṃ kriyata iti |",
    "T02n1399u_001:312": " asyā eva mahāmudrāyāḥ phalaṃ sādhanopāyatvaṃ niścayena darśayan punastadevāha |",
    "T02n1399u_001:313": " eso japa-home maṇḍala-kamme |",
    "T02n1399u_001:314": " aṇudiṇa acchāsi kāhiu dhamme | |",
    "T02n1399u_001:315": " to viṇu tarūṇi ṇirantara ṇehe |",
    "T02n1399u_001:316": " vohi ki lavbhai eṇa vi dehe | 29 | | |",
    "T02n1399u_001:318": " anena bāhyabhūtena homena maṇḍalakarmaṇā anudinaṃ tiṣṭhasi kiṃ mūḍha manasā [ mū ] ḍha [ kena ] prakāreṇa |",
    "T02n1399u_001:319": " kathametat sarvva niṣphalamiti |",
    "T02n1399u_001:320": " tayā vinā sadaiva rāgamayaḥ tarūṇyā mahāmudrayā saha ratirantaramanavacchinnānurāgastena vinā kiṃ mahāmudrā labhyate anena manuṣyadeheneti |",
    "T02n1399u_001:321": " manuṣyadehaṃ vihāya dehāntareṇa bodhirna syāt kiṃ satyametat |",
    "T02n1399u_001:322": " kutaḥ narā vajradharākārā yoṣito vajrayoṣitaḥ iti vacanāt tasyāḥ phalamāha |",
    "T02n1399u_001:323": " je vujjhia virala sahajakhaṇa kāhi vea-purāṇa |",
    "T02n1399u_001:324": " te tuḍia visaa-viappa jagu re asesa parimāṇa | 30 | | | (163)",
    "T02n1399u_001:327": " yena pratītaṃ sadoditaṃ mahāmudrāsvarūpaṃ sahajalakṣaṇaṃ pūrvvasmāt khyātamāgamaṃ tena yoginā sakalavikalpāvaśeṣamano ahaṃkāra sphoṭitamunmūlitamityarthaḥ",
    "T02n1399u_001:328": " je kia ṇiccala maṇa-raaṇa ṇia ghariṇī lai ettha |",
    "T02n1399u_001:329": " soi vājira ṇāhu re mayi vutta paramattha | 31 | | |",
    "T02n1399u_001:331": " ayamarthaḥ |",
    "T02n1399u_001:332": " yena kṛtaṃ pracaṇḍālī cālayitumaśakyatvāt niścalaṃ manoratnaṃ bodhicittaṃ nijagṛhiṇī iyameva divyamudrā tatraiva evaṃkāre mahāsukhasthāne sa eva vajrī vajradharo nāthaḥ kāyavākcittaprabhuḥ |",
    "T02n1399u_001:333": " ukto mayā kṛṣṇavajreṇa paramo'kṛtrimo'yamarthaḥ |",
    "T02n1399u_001:334": " etasminnanyathā nāstītyarthaḥ |",
    "T02n1399u_001:335": " etadeva spaṣṭayannāha -",
    "T02n1399u_001:336": " jima loṇa vilijjai pāṇiehi tima ghariṇī lai citta |",
    "T02n1399u_001:337": " amarasa jāi takkhaṇe jai puṇu te sama ṇitta | 32 | | |",
    "T02n1399u_001:339": " ayamarthaḥ |",
    "T02n1399u_001:340": " yathā lavaṇaṃ vilīyate pānīyena tathā gṛhiṇī jñānarūpiṇī gṛhītvā cittaṃ samarasamekalolībhāvaṃ gacchet tatkṣaṇaṃ yadi punastayā sukhacittarūpayā gṛhiṇyā samaṃ nityaṃ avasthito bhavatīti etena yuganadvā vajrasattvā darśitā iti |",
    "T02n1399u_001:341": " ityācāryapādīya-dohākoṣamekhalāṭīkā samāptā |"
}