{
    "T06n2994u_001:0": " mahāyānasaṁgraha prastāvanā 1 abhidharmamāhāyānasūtre bhagavatpurastān mahāyā- nasupraviṣṭabodhisattvena mahāyānamāhātmyodbhāvanār- tham uktaṁ yad uta mahāyānam ārabhya buddhabhagava- tāṁ daśaprakāraviśeṣaviśiṣṭavacanam |",
    "T06n2994u_001:1": " prastāvanā 2 (1)",
    "T06n2994u_001:2": " yad uta buddhabhagavatāṁ (1)",
    "T06n2994u_001:3": " jñeyāśrayaviśeṣaviśiṣṭava- canam |",
    "T06n2994u_001:4": " (2) jñeyalakṣaṇaviśeṣaviśiṣṭavacanam |",
    "T06n2994u_001:5": " (3) jñeya- lakṣaṇapraveśaviśeṣaviśiṣṭavacanam |",
    "T06n2994u_001:6": " (4) tatpraveśahetu- phalaviśeṣaviśiṣṭavacanam |",
    "T06n2994u_001:7": " (5) taddhetuphalabhāvanāpra- bhedaviśeṣaviśiṣṭavacanam |",
    "T06n2994u_001:8": " (6) tatraiva bhāvanāprabhede 'dhiśīlaviśeṣaviśiṣṭavacanam |",
    "T06n2994u_001:9": " (7) adhicittaviśeṣaviśiṣṭavaca- nam |",
    "T06n2994u_001:10": " (8) adhiprajñāviśeṣaviśiṣṭavacanam |",
    "T06n2994u_001:11": " (9) tatphalapra- hāṇaviśeṣaviśiṣṭavacanam |",
    "T06n2994u_001:12": " (10) tatphalajñānaviśeṣaviśiṣṭa- vacanaṁ ca |",
    "T06n2994u_001:13": " eṣā sūtrapadadeśanā mahāyānasya buddhavacanatvam udbhāvayati |",
    "T06n2994u_001:14": " (2) prastāvanā 3 katham udbhāvayati |",
    "T06n2994u_001:15": " - tathā hy etayā deśanayā śrā- vakayāne 'deśitāni daśasthānāni mahāyānato deśitāni |",
    "T06n2994u_001:16": " yad uta (1) ālayavijñānasya jñeyāśrayatā deśitā |",
    "T06n2994u_001:17": " (2) trayāṇāṁ (3) svabhāvānāṁ paratantrasya parikalpitasya pariniṣpannasya ca jñeyalakṣaṇatā deśitā |",
    "T06n2994u_001:18": " (3) vijñaptimātratāyā jñeyalak- ṣaṇapraveśatā deśitā |",
    "T06n2994u_001:19": " (4) ṣaṭpāramitānāṁ tatpraveśahetu- phalatā deśitā |",
    "T06n2994u_001:20": " (5) daśabodhisattvabhūmīnāṁ taddhetupha- labhāvanāprabhedatā deśitā |",
    "T06n2994u_001:21": " (6) bodhisattvasaṁvarasya tatrādhiśīlatā deśitā |",
    "T06n2994u_001:22": " (7) śūraṁgamagaganagañjādisamādhī- nāṁ tatrādhicittatā deśitā |",
    "T06n2994u_001:23": " (8) nirvikalpajñānasyādhipra- jñātā deśitā |",
    "T06n2994u_001:24": " (9) apratiṣṭhitanirvāṇasya tatphalaprahāṇatā deśitā |",
    "T06n2994u_001:25": " (10) trayāṇāṁ buddhakāyānāṁ svābhāvikasya sāṁbhogikasya nairmāṇikasya ca tatphalajñānatā deśitā |",
    "T06n2994u_001:26": " etāni daśasthānāni śrāvakayānād viśiṣṭāni yāni bhagavatā mahāyāna [udbhāvitāni] viśiṣṭaparamāṇi bodhisattvān āra- bhya deśitāni |",
    "T06n2994u_001:27": " tena mahāyānam ārabhya buddhabhagavatāṁ daśaprakā- raviśeṣaviśiṣṭavacanaṁ jñeyam |",
    "T06n2994u_001:28": " prastāvanā 4 (4)",
    "T06n2994u_001:29": " kathaṁ punar etena daśaprakāraviśeṣaviśiṣṭena tathāga- tavacanena mahāyānaṁ buddhavacanam eveti paridīpitaṁ na ca śrāvakayānaṁ mahāyānam iti pratiṣiddham |",
    "T06n2994u_001:30": " - eteṣāṁ hi daśasthānānāṁ deśanā śrāvakayāne na dṛśyate mahāyāne tu dṛśyate |",
    "T06n2994u_001:31": " etāni daśasthānāni mahābodhisaṁ- pādakāni sūpapannānukūlāviruddhāni sarvajñajñānaprāp- taye |",
    "T06n2994u_001:32": " atra gāthe |",
    "T06n2994u_001:33": " āśrayo jñeya(sya)",
    "T06n2994u_001:34": " lakṣaṇaṁ tatpraveśas taddhetupha- laṁ tatprabhedaḥ |",
    "T06n2994u_001:35": " śikṣātrayaṁ tatphalaṁ ca prahāṇaṁ jñānaṁ cāgrayā- nagataṁ viśiṣṭam ||",
    "T06n2994u_001:36": " (1) eṣā hi deśanānyatra na dṛśyate eteṣām uttamabodhihe- tudarśanena |",
    "T06n2994u_001:37": " buddhavacanam iṣyate mahāyānaṁ daśasthānadeśana- yā viśiṣṭam ||",
    "T06n2994u_001:38": " (2) prastāvanā 5 (5)",
    "T06n2994u_001:39": " kim artham eteṣāṁ daśasthānānām evaṁ kramo deśitaḥ |",
    "T06n2994u_001:40": " - (1) bodhisattvena hi prathamata eva tāvad dharmā- ṇāṁ hetau kauśalyaṁ niśritya pratītyasamutpāde kauśal- yaṁ prāptavyam |",
    "T06n2994u_001:41": " (2) tataḥ paraṁ pratītyasamutpannadhar- māṇāṁ lakṣaṇe kauśalyaṁ prāptavyam |",
    "T06n2994u_001:42": " samāropāpavādān - tadoṣaparivarjane kauśalyāt |",
    "T06n2994u_001:43": " (3) bodhisattvenaivaṁ prayu- ktena tasmin sugṛhītalakṣaṇe prativyadhyam |",
    "T06n2994u_001:44": " tenāvaraṇe- bhyaś cittaṁ vimucyate |",
    "T06n2994u_001:45": " (4) tataḥ paraṁ jñeyalakṣaṇaṁ pratividhya pūrvaprāyogikāḥ ṣaṭpāramitā adhigamena pratipattavyāḥ |",
    "T06n2994u_001:46": " viśuddhādhyāśayaṁ niśritya |",
    "T06n2994u_001:47": " (5) tataḥ (6) paraṁ viśuddhādhyāśayaparigṛhītāḥ ṣaṭpāramitā daśabhū- miṣu prabhedena bhāvyās trikalpāsaṁkhyeyam |",
    "T06n2994u_001:48": " (6-8) tataḥ paraṁ trayo bodhisattvaśikṣāḥ paripūrayitavyāḥ |",
    "T06n2994u_001:49": " (9-10) paripūrayitvā tatphalaṁ nirvāṇam anuttarasamyak- saṁbodhiś cābhisaṁboddhavyā |",
    "T06n2994u_001:50": " evam eteṣāṁ daśasthānā- nāṁ kramo deśitaḥ |",
    "T06n2994u_001:51": " etasyāṁ deśanāyāṁ sarvamahāyānaṁ paripūrṇam |",
    "T06n2994u_001:52": " chapter I (jñeyāśraya)",
    "T06n2994u_001:53": " I.1 tatra tāvat prathamata eva jñeyāśraya ukta ālayavijñā- naṁ |",
    "T06n2994u_001:54": " bhagavatā kutrālayavijñānaṁ deśitam ālayavijñānam iti vyapadeśena |",
    "T06n2994u_001:55": " - bhagavatābhidharmasūtragāthāyām uktam |",
    "T06n2994u_001:56": " anādikāliko dhātuḥ sarvadharmasamāśrayaḥ |",
    "T06n2994u_001:57": " tasmin sati gatiḥ sarvā nirvāṇādhigamo 'pi ca ||",
    "T06n2994u_001:58": " (7) iti |",
    "T06n2994u_001:59": " I.2 api ca tasyām evoktam |",
    "T06n2994u_001:60": " ālīnaṁ sarvadharmeṣu vijñānaṁ sarvabījakam |",
    "T06n2994u_001:61": " tasmād ālayavijñānaṁ sadbhyo mayaiva deśitam ||",
    "T06n2994u_001:62": " iti |",
    "T06n2994u_001:63": " eṣa tāvad āgamaḥ |",
    "T06n2994u_001:64": " I.3 kiṁ kāraṇaṁ tu tad ālayavijñānam ity ucyate |",
    "T06n2994u_001:65": " - sarvaupapattikasāṁkleśikadharmās tasminn ālīnāḥ phala- bhāvena tac ca teṣv ālīnaṁ hetubhāvenety ālayavijñānam |",
    "T06n2994u_001:66": " atha vā sattvās tadālīnā ātmatvenety ālayavijñānam |",
    "T06n2994u_001:67": " I.4 (8) tac cādānavijñānam ity apy ucyate |",
    "T06n2994u_001:68": " atrāgamaḥ |",
    "T06n2994u_001:69": " yatho- ktaṁ saṁdhinirmocanasūtre |",
    "T06n2994u_001:70": " ādānavijñāna gabhīrasūkṣmo ogho yathā vartati sarvabījo |",
    "T06n2994u_001:71": " bālāna eṣo mayi na prakāśi(te)",
    "T06n2994u_001:72": " mā haiva ātmā parikalpayeyuḥ ||",
    "T06n2994u_001:73": " iti |",
    "T06n2994u_001:74": " (triṁśikā) I.5 kiṁ kāraṇam ādānavijñānam ity ucyate |",
    "T06n2994u_001:75": " - (a) sarva- rūpīndriyopādānatvena (b)",
    "T06n2994u_001:76": " sarvātmabhāvopādānāśrayatvena ca |",
    "T06n2994u_001:77": " tathā hi (a) tena pañcarūpindriyāny upādīyante 'vinā- śāya yāvad āyur anuvartate |",
    "T06n2994u_001:78": " (b) pratisaṁdhibandhe ca (9)",
    "T06n2994u_001:79": " tadabhinirvṛttyupādānatvenātmabhāva upādīyate |",
    "T06n2994u_001:80": " evaṁ tad ādānavijñānam ity ucyate |",
    "T06n2994u_001:81": " I.6 tac ca cittam ity apy ucyate |",
    "T06n2994u_001:82": " yathoktaṁ bhagavatā cittaṁ mano 'tha vijñānam iti |",
    "T06n2994u_001:83": " tatra mano dvividham |",
    "T06n2994u_001:84": " (1) samanantarapratyayakāritr- āśrayatvād anantaraniruddhavijñānaṁ mano nāma vijñā- nasyotpādāśrayaḥ |",
    "T06n2994u_001:85": " (2) dvitīyaṁ ca kliṣṭaṁ manaś catur- bhiḥ kleśaiḥ sadā samprayuktaṁ satkāyadṛṣṭyā cāsmimā- nena cātmasnehena cāvidyāyā ca |",
    "T06n2994u_001:86": " etad vijñānasya saṁkle- śāśrayaḥ |",
    "T06n2994u_001:87": " vijñānaṁ yad ekenāśrayenotpadyate dvitīyena tu saṁkli- śyate |",
    "T06n2994u_001:88": " viṣayaprativijñapter vijñānam |",
    "T06n2994u_001:89": " samanantarān mananāc ca mano dvividham |",
    "T06n2994u_001:90": " (10) I.7A kathaṁ punar gamyate tat kliṣṭaṁ mana astīti |",
    "T06n2994u_001:91": " tasminn avidyamāne |",
    "T06n2994u_001:92": " (1) āveṇikyavidyābhāvadoṣo bhavet |",
    "T06n2994u_001:93": " (2) pañ- cabhiś ca sādharmyābhāvadoṣo bhavet |",
    "T06n2994u_001:94": " tathā hi pañcavij- ñānakāyānāṁ sahabhvāśrayāś cakṣurādayaḥ |",
    "T06n2994u_001:95": " (3) niruktya- bhāvadoṣaś ca bhavet |",
    "T06n2994u_001:96": " (4) asaṁjñinirodhasamāpattyoś ca viśeṣābhāvadoṣo bhavet |",
    "T06n2994u_001:97": " tathā hy asaṁjñisamāpattiḥ kli- (11)",
    "T06n2994u_001:98": " ṣṭamanasā prabhāvitā na tu nirodhasamāpattiḥ |",
    "T06n2994u_001:99": " anyathā tayor viśeṣo na syāt |",
    "T06n2994u_001:100": " (5) āsaṁjñikāyāṁ caikajātāv akliṣṭa- tvadoṣo bhaved yadi tatrāhaṁkāro 'smimānaś ca na bha- vetāṁ |",
    "T06n2994u_001:101": " (6) sadā cāhaṁkārasya samudācāra upalabhyate kuśalākuśalāvyākṛtacitteṣu |",
    "T06n2994u_001:102": " anyathākuśalacitta eva tatsa- ṁprayuktatvād asmimānakleśaḥ samudācaren na tu kuśa- lāvyakṛtayoḥ |",
    "T06n2994u_001:103": " tasmāt sahabhūsamudācāreṇa saṁprayukta- samudācāreṇa ca ete doṣā na bhavanti |",
    "T06n2994u_001:104": " I. 7B atra gāthāḥ |",
    "T06n2994u_001:105": " āveṇikyā avidyāyāḥ sādharmayasya ca pañcabhiḥ |",
    "T06n2994u_001:106": " (12) samāpattiviśeṣasya ca nirukteś cābhāvo doṣaḥ ||",
    "T06n2994u_001:107": " (1) āsaṁjñike jātisrotasi cāhaṁkārābhāvo doṣaḥ |",
    "T06n2994u_001:108": " ahaṁkārānubandhaś ca sarvathā nopapadyate ||",
    "T06n2994u_001:109": " (2) vinā kliṣṭamanasā dvayābhāvaḥ trayavirodhaś ca |",
    "T06n2994u_001:110": " tasminn asati sarvatra cāhaṁkāro na bhavati ||",
    "T06n2994u_001:111": " (3) cittavṛttaye sadarthe sadā pratibandhabhūtā |",
    "T06n2994u_001:112": " sarvakālaṁ ca sahabhūr avidyeṣyata āveṇikī ||",
    "T06n2994u_001:113": " (4) I. 7C manaḥ kliṣṭatvān nivṛtāvyākṛtaṁ kleśaiś caturbhiḥ sadā saṁprayuktam |",
    "T06n2994u_001:114": " yathā rūparūpyāvacarakleśā etad nivṛtā- vyākṛtam |",
    "T06n2994u_001:115": " rūpārūpyāvacarasya śamathālingitatvān manasas tu sarvakālam anubaddhatvāt |",
    "T06n2994u_001:116": " I.8 cittaśarīraṁ tṛtīyaṁ nopalabhyata ālayavijñānam anta- (13) reṇa |",
    "T06n2994u_001:117": " tena siddham ālayavijñānasya cittatvam |",
    "T06n2994u_001:118": " tasmāt sarvabījakān mano vijñānaṁ ca pravartate |",
    "T06n2994u_001:119": " I.9 tac ca kiṁkāraṇaṁ cittam ity apy ucyate |",
    "T06n2994u_001:120": " citradharma- vāsanābījair ācitatvena |",
    "T06n2994u_001:121": " I.10 kiṁkāraṇaṁ śrāvakayāne tac cittaṁ na deśitam ālaya- vijñānam iti vādānavijñānam iti vā |",
    "T06n2994u_001:122": " - sūkṣmajñeyasaṁ- gṛhītavāt |",
    "T06n2994u_001:123": " na hi śrāvakāḥ sarvajñeyajñānādhikāraḥ |",
    "T06n2994u_001:124": " tas- māt teṣāṁ taddeśanām antareṇāpi jñānaprasiddhyā vimu- ktiprasiddher na deśitaṁ |",
    "T06n2994u_001:125": " bodhisattvās tu sarvajñeya- (14)",
    "T06n2994u_001:126": " jñānādhikārāḥ |",
    "T06n2994u_001:127": " tasmāt teṣāṁ deśitaṁ |",
    "T06n2994u_001:128": " na hi tajjñānam antarena sarvajñajñānaprāptiḥ sukarā |",
    "T06n2994u_001:129": " I.11A punaḥ paryāyena śrāvakayāne 'py ālayavijñānaṁ deśitaṁ |",
    "T06n2994u_001:130": " yathoktam ekottarikāgame tathāgatotpādacaturvidhānuśa- ṁsāsūtre |",
    "T06n2994u_001:131": " “ālayārāmāsu prajāsv [ālayaratāsv] ālayasaṁ- muditāsv ālayābhirāmāsv ālayaprahāṇāya dharme deśya- māne te śuśrūṣanti śrotram avadadhanty ājñācittam upa- sthāpayanti dharmasyānudharmaṁ pratipadyante |",
    "T06n2994u_001:132": " tathā- gatasya loke prādurbhāvād ayam āścaryo 'dbhuto dharmo 'pi loke prādurbhavati“ ti |",
    "T06n2994u_001:133": " anena paryāyena śrāvakayāne 'py ālayavijñānam udbhāvitam |",
    "T06n2994u_001:134": " I.11B (15) mahāsaṁghikāgameṣv api mūlavijñānam iti paryāyena tad eva deśitaṁ |",
    "T06n2994u_001:135": " yathā vṛkṣo mūla āśritaḥ |",
    "T06n2994u_001:136": " I. 11C mahīśāsakāgameṣv apy āsaṁsārikaskandhā iti paryāyena tad eva deśitaṁ |",
    "T06n2994u_001:137": " kvacid dhi kadā cid rūpaṁ ca cittaṁ coparataṁ dṛśyate na tv ālayavijñāna uparataṁ tadbījam |",
    "T06n2994u_001:138": " I.11D āryasthavirāgameṣv apy uktaṁ |",
    "T06n2994u_001:139": " bhavāṅgaṁ darśanaṁ cāpi jñānam āvarjanaṁ tathā |",
    "T06n2994u_001:140": " iñjitaṁ ca punaḥ prekṣā pravartanaṁ ca saptamam ||",
    "T06n2994u_001:141": " iti |",
    "T06n2994u_001:142": " I. 12 (16) tasmād yaj jñeyāśrayasyādānavijñānatvaṁ cittatvam āla- yatvaṁ mūlavijñānatvam āsaṁsārikaskandhatvam bhavā- ṅgatvaṁ ca deśitaṁ tad ālayavijñānam ālayavijñānamahā- rājapathotkṛṣṭam eva |",
    "T06n2994u_001:143": " I. 13A apareṣām evaṁ bhavati |",
    "T06n2994u_001:144": " cittaṁ mano vijñānam ity ekār- tham eva |",
    "T06n2994u_001:145": " atra bhinnavyañjanatvam iti |",
    "T06n2994u_001:146": " tan nopapadyate |",
    "T06n2994u_001:147": " manovijñānayor bhinnārthopalambhāt |",
    "T06n2994u_001:148": " tasmāc cittam api bhinnārthaṁ bhavati |",
    "T06n2994u_001:149": " I. 13B (17) apareṣāṁ caivaṁ bhavati |",
    "T06n2994u_001:150": " yad bhagavatoktam ālayārā- māḥ prajā iti vistareṇa tatra pañcopādānaskandhā ālaya ucyata iti |",
    "T06n2994u_001:151": " anyeṣāṁ ca rāgasahitasukhavedanālaya iti |",
    "T06n2994u_001:152": " anyeṣāṁ ca satkāyadṛṣṭir ālaya iti |",
    "T06n2994u_001:153": " teṣāṁ tv ālayavijñāna- saṁmūḍhānām āgamādhigamata evaṁ bhavati |",
    "T06n2994u_001:154": " śrāvakayā- navyavasthāpitayuktyā ca teṣāṁ tadvyavasthānaṁ nāyuk- tam |",
    "T06n2994u_001:155": " tadasaṁmūḍhānāṁ tu tadālayavyavasthānam ālayavi- jñānaṁ parigṛhya sutrāṁ vyavasthāpitam |",
    "T06n2994u_001:156": " I. 13C (18) kathaṁ sutarām |",
    "T06n2994u_001:157": " (1) tathā hi pañcopādānaskandhā dur- gatiṣv atiduḥkhitāsu jātānāṁ pratikūlāḥ |",
    "T06n2994u_001:158": " tena teṣv atya- niṣṭeṣu ta ālīnā na yujyante |",
    "T06n2994u_001:159": " yasmāt te nityaṁ tadviyogam evecchanti |",
    "T06n2994u_001:160": " (2) rāgasahitasukhavedanā ca caturthād dhyā- nāt param uttareṣv avidyamānā tadupetasattvānāṁ prati- kūlā |",
    "T06n2994u_001:161": " tatrāpi ta ālīnā na yujyante |",
    "T06n2994u_001:162": " (3) satkāyadṛṣṭiś ceha- dhārmikānāṁ nairātmyādhimuktānāṁ pratikūlā |",
    "T06n2994u_001:163": " tasmāt tatrāpi ta ālīnā na yujyante |",
    "T06n2994u_001:164": " ālayavijñānasya tv antarātmabhāvatvā bhyupagame (1)",
    "T06n2994u_001:165": " 'tiduḥkhitagatiṣu jātā duḥkhaskandhavināśam icchamānā apy ālayavijñāna ātmasnehanānubaddhās tadvināśaṁ na jātv icchanti |",
    "T06n2994u_001:166": " (2) caturthāc ca dhyānāt param uttareṣu jātāḥ rāgasahitasukhena pratikūlā apy ālayavijñāna ātma- bhāvasnehanānubaddhā eva |",
    "T06n2994u_001:167": " (3) evaṁ cehadhārmikā nairāt- myādhimuktā ātmadṛṣṭyā pratikūlā apy ālayavijñāna ātma- bhāvasnehanānubaddhā eva |",
    "T06n2994u_001:168": " evaṁ saty ālayavijñānasyāla- (19)",
    "T06n2994u_001:169": " yatvavyavasthānaṁ sutarāṁ siddham |",
    "T06n2994u_001:170": " I. 14 idaṁ tāvad ālayavijñānasya paryāyavyavasthānam |",
    "T06n2994u_001:171": " tato 'sya lakṣaṇavyavasthānam kathaṁ draṣṭavyam |",
    "T06n2994u_001:172": " tat samāsatas trividhaṁ |",
    "T06n2994u_001:173": " svalakṣaṇavyavasthānaṁ hetu- tvavyavasthānaṁ phalatvavyavasthānaṁ ca |",
    "T06n2994u_001:174": " (1) tatrālayavi- jñānasya svalakṣaṇaṁ yat sarvasāṁkleśikadharmavāsanān niśritya tadutpādanimittatvaṁ bījaparigrahasaṁyogena |",
    "T06n2994u_001:175": " (2) tatra hetutvalakṣaṇaṁ yat teṣām eva sāṁkleśikadhar- māṇāṁ tad evālayavijñānam evaṁ sarvabījakaṁ sarvakā- laṁ hetutvenopasthitam |",
    "T06n2994u_001:176": " (3) tatra phalatvavyavasthānam eva yad ālayavijñānaṁ teṣām eva sāṁkleśikadharmāṇām (20)",
    "T06n2994u_001:177": " anādikālikavāsanān niśrityotpannam |",
    "T06n2994u_001:178": " I. 15 katamā punar iyaṁ vāsanocyate |",
    "T06n2994u_001:179": " asya ca vāsanety abhi- dhānasya kim abhidheyam |",
    "T06n2994u_001:180": " taddharmasahotpādanirodhaṁ niśritya yat tadjanakanimittatvaṁ tad abhidheyam |",
    "T06n2994u_001:181": " tadya- thā tilānāṁ puṣpabhāvanā |",
    "T06n2994u_001:182": " tilapuṣpasahotpādanirodhena hi tilās tadgandhāntarotpādanimittatvā bhavanti |",
    "T06n2994u_001:183": " rāgādicari- tānāṁ ca rāgādivāsanā |",
    "T06n2994u_001:184": " rāgādisahotpādanirodhena hi cit- taṁ tannimittatvaṁ bhavati |",
    "T06n2994u_001:185": " bahuśrutānāṁ ca bahuśruta- vāsanā |",
    "T06n2994u_001:186": " tacchrutamanasikārasahotpādanirodhena hi cittaṁ tajjalpanimittatvaṁ bhavati |",
    "T06n2994u_001:187": " tadvāsanāparigraheṇa dhar- madhara iti |",
    "T06n2994u_001:188": " evam ālayavijñāne 'pi tathāyogena draṣṭav- yam |",
    "T06n2994u_001:189": " (21) I. 16 kiṁ punar ālayavijñāne tāni sāṁkleśikadharmabījāni pratyekaṁ pṛthag vā vasanty apṛthag vā |",
    "T06n2994u_001:190": " - tāni na dravyataḥ pṛthak tatra vasanti na cāpṛthak |",
    "T06n2994u_001:191": " api tu tatho- tpadyamānaṁ yad ālayavijñānaṁ tadutpādaśaktiviśeṣakaṁ tat sarvabījakam ucyate |",
    "T06n2994u_001:192": " I. 17 (22) kathaṁ punas tasyālayavijñānasya teṣāṁ ca sāṁkleśi- kadharmāṇāṁ samakālānyonyahetutvaṁ draṣṭavyam |",
    "T06n2994u_001:193": " - tadyathā dīpasya jvālavartyutpādadahanaṁ samakālam anyonyam |",
    "T06n2994u_001:194": " naḍakalāpaś ca samakālam anyonyam āśritya na patati |",
    "T06n2994u_001:195": " evam atrāpy anyonyahetutvaṁ draṣṭavyam |",
    "T06n2994u_001:196": " yathālayavijñānaṁ sāṁkleśikadharmāṇāṁ hetuḥ (tathā)",
    "T06n2994u_001:197": " sāṁkleśikadharmāś cālayavijñānasya |",
    "T06n2994u_001:198": " tathā hetupratyayo vyavasthāpyate 'nyahetupratyayanupalambhāt |",
    "T06n2994u_001:199": " I.18 kathāṁ punar apṛthagavividhavāsanā pṛthagvividhadhar- māṇāṁ hetur bhavati |",
    "T06n2994u_001:200": " - tadyathā vividhasāraṅgavikṛ- tavastraṁ citritam adṛśyamānaṁ yadi raṅgabhājane pravi- śati tadā raṅgānāṁ pṛthaganekavividhabhedān vastre saṁ- darśayati |",
    "T06n2994u_001:201": " evam ālayavijñānaṁ vividhavāsanāparibhāvitaṁ vāsanāvasthāyām avividham api phalābhinirvartanaraṅga- bhājanābhimukhe 'pramāṇavividhadharmān saṁdarśayati",
    "T06n2994u_001:202": " (23) I.19 ayaṁ mahāyāne sūkṣmaparamagambhīraḥ pratītyasamut- pādaḥ |",
    "T06n2994u_001:203": " samāsato dvayaḥ pratītyasamutpādaḥ |",
    "T06n2994u_001:204": " svabhāvavi- bhāgika iṣṭāniṣṭavibhāgikaś ca |",
    "T06n2994u_001:205": " tatra ya ālayavijñānaṁ saṁniśritya dharmāṇām utpādaḥ sa svabhāvavibhāgikaḥ |",
    "T06n2994u_001:206": " vividhasvabhāvavibhāgapratyayabhāvatvāt |",
    "T06n2994u_001:207": " yo dvādaśāṅga- pratītyasamutpādaḥ sa iṣṭāniṣṭavibhāgikaḥ |",
    "T06n2994u_001:208": " sugatidurgatī- ṣṭāniṣṭavividhātmabhāvavibhāgapratyayabhāvatvāt |",
    "T06n2994u_001:209": " I.20 (24) tatrālayavijñāne prathame pratītyasamutpāde saṁmūḍhā prakṛtihetutvaṁ vā kalpayanti |",
    "T06n2994u_001:210": " pūrvakṛtahetutvaṁ vā kalpayanti |",
    "T06n2994u_001:211": " īśvaraniramāṇahetutvaṁ vā kalpayanti |",
    "T06n2994u_001:212": " ātma- hetutvaṁ vā kalpayanti |",
    "T06n2994u_001:213": " ahetvapratyayatvaṁ vā kalpa- yanti |",
    "T06n2994u_001:214": " dvitīye ca pratītyasamutpāde saṁmūḍhā ātmānaṁ kartāraṁ ca bhoktāraṁ ca kalpayanti |",
    "T06n2994u_001:215": " tadyathānekajātyandhāḥ santi |",
    "T06n2994u_001:216": " te ca naiva hastinaṁ (25)",
    "T06n2994u_001:217": " dṛṣṭavantaḥ |",
    "T06n2994u_001:218": " teṣāṁ kaścid dhastinaṁ darśayati |",
    "T06n2994u_001:219": " te jāty- andhās tasya hastinaḥ śuṇḍāṁ vā spṛśanti dantaṁ vā karṇaṁ vā pādaṁ vā vāladhiṁ vā pṛṣṭhavaṁśaṁ vā |",
    "T06n2994u_001:220": " teṣāṁ pṛcchati kīdṛśo hastīti |",
    "T06n2994u_001:221": " āha laṅgalīṣeveti vā musala iveti vā śūrpa iveti vā ulūkhaleveti vā saṁmārjanīveti vā śaila iveti vā |",
    "T06n2994u_001:222": " evam atremaṁ dvividhaṁ pratītyasamutpādam ajānanto 'vidyayā jātyandhabhūtāḥ prakṛtiṁ vā kalpayanti pūrvakṛ- taṁ veśvaraṁ vātmānaṁ vāhetuṁ vā kartāraṁ vā bhok- tāraṁ vālayavijñānasya hastisthānīyasya svabhāvaṁ hetu- tvaṁ phalatvaṁ cājānantaḥ |",
    "T06n2994u_001:223": " I. 21 samāsata ālayavijñānaṁ vipākavijñānasarvabījakasva- bhāvam |",
    "T06n2994u_001:224": " tena saṁgṛhītāḥ traidhātukāḥ sarvakāyāḥ sarva- gatayaś ca |",
    "T06n2994u_001:225": " I.22 (26) atra gāthāḥ |",
    "T06n2994u_001:226": " bāhyam adhyātmam avyaktaṁ dvayaṁ sāṁvṛtam eva ca |",
    "T06n2994u_001:227": " paramārthaṁ ca tatsarvaṁ bījaṁ ṣaḍvidham iṣyate ||",
    "T06n2994u_001:228": " (1) kṣaṇikaṁ sahabhūkaṁ tat saṁtānānuvṛd iṣyate |",
    "T06n2994u_001:229": " niyataṁ pratyayāpekṣaṁ svaphalasyaiva sādhanam ||",
    "T06n2994u_001:230": " (2) I. 23 dhruve 'vyākṛtabhāvye ca bhāvakasaṁnibandhake |",
    "T06n2994u_001:231": " bhāvanā na tadanyeṣu vāsanālakṣaṇaṁ hi tad ||",
    "T06n2994u_001:232": " (1) ṣaṇṇānāṁ nāsti saṁbandhas trayabhedaviruddhataḥ |",
    "T06n2994u_001:233": " kṣaṇasahabhvabhāvatvād jātyāṁ cānyaprasaṅgataḥ ||",
    "T06n2994u_001:234": " (2) I. 24 (27) te bāhyādhyātmike bīje janakākṣepake mate |",
    "T06n2994u_001:235": " aropitamṛtākṣepād antareṣor apātavat ||",
    "T06n2994u_001:236": " ante svarasanāśataḥ ||",
    "T06n2994u_001:237": " I. 25 yathā bāhyāni bījāni na tathādhyātmikāni bījānīti punar gāthe |",
    "T06n2994u_001:238": " bāhyam avāpitaṁ vāpi bījaṁ nādhyātmam iṣyate |",
    "T06n2994u_001:239": " śrutādivāsanāsatyāṁ phalotpattiḥ na yujyate ||",
    "T06n2994u_001:240": " (1) kṛtākṛtavyayāvāptyoḥ doṣaprasaṅgabādhanāt |",
    "T06n2994u_001:241": " adhyātmapratyayaṁ bāhyaṁ yad dhy eva vāsanāśri- tam ||",
    "T06n2994u_001:242": " (2) I. 26 (28) punar yāny anyāni pravṛttivijñānāni tāni sarvakāyagatiṣv aupabhogikāni draṣṭavyāni |",
    "T06n2994u_001:243": " yathoktaṁ madhyāntavibhāga- gāthāyām |",
    "T06n2994u_001:244": " ekaṁ pratyayavijñānaṁ dvitīyam aupabhogikam |",
    "T06n2994u_001:245": " upabhogaparicchedaprerakās tatra caitasāḥ ||",
    "T06n2994u_001:246": " iti |",
    "T06n2994u_001:247": " I. 27 te vijñāne 'nyonyapratyaye |",
    "T06n2994u_001:248": " mahāyānābhidharmasūtre gāthāyām uktam |",
    "T06n2994u_001:249": " sarvadharmā hi ālīnā vijñāne teṣu tat tathā |",
    "T06n2994u_001:250": " anyonyaṁ phalabhāvena hetubhāvena sarvadā ||",
    "T06n2994u_001:251": " iti |",
    "T06n2994u_001:252": " I. 28 (29) yadi te vijñāne anyonyaṁ hetupratyaye prathame pratī- tyasamutpāde tarhi dvitīye pratītyasamutpāde kaḥ pratyaya iti ced adhipatipratyayaḥ",
    "T06n2994u_001:253": " punaḥ ṣaḍ vijñānāni katividhaiḥ pratyayair utpadyanta iti ced adhipatyālambanasamananta- rapratyayair utpadyante |",
    "T06n2994u_001:254": " teṣāṁ trividhānāṁ pratītyasamu- tpādānām āsaṁsārikasya ceṣṭāniṣṭagatikasya caupabhogi- kasya ca catvāraḥ pratyayāḥ |",
    "T06n2994u_001:255": " I. 29 (30) etad vyavasthānam ālayavijñānasya paryāyeṇa lakṣaṇena ca |",
    "T06n2994u_001:256": " kathaṁ gamyata ālayavijñānam evaivaṁparyāyair deśi- tam evaṁlakṣaṇaṁ ca na tu pravṛttivijñānāni tatheti |",
    "T06n2994u_001:257": " na hy evaṁvyavasthāpitam ālayavijñānam antarena saṁkleśaś ca vyavadānaṁ ca yujyete |",
    "T06n2994u_001:258": " na kleśakarmajanmasaṁkleśo yujyate |",
    "T06n2994u_001:259": " na ca laukikalokottaravyavadānaṁ yujyate |",
    "T06n2994u_001:260": " I.30 (31) kathaṁ kleśasaṁkleśo na yujyate |",
    "T06n2994u_001:261": " ṣaḍvijñānakāyeṣu hi kleśopakleśavāsanā bījatvena kṛtā na yujyante |",
    "T06n2994u_001:262": " tathā hi (1) yac cakṣurvijñānaṁ yair rāgādikleśopakleśaiḥ sahotpannaṁ niruddhaṁ ca tad eva tair bhāvitaṁ syur bījabhāvena na tv anyat |",
    "T06n2994u_001:263": " tasmiṁś cakṣurvijñāne niruddhe 'nyavijñānāntarāyite na vāsanā na ca vāsanāśraya upala- bhyate |",
    "T06n2994u_001:264": " asataś cakṣurvijñānāt pūrvaniruddhād anyavijñānā- ntarāyitāt sarāgāder utpādo na yujyate'satas tasmād atītāt |",
    "T06n2994u_001:265": " yathātītakarmato vipākaphalasyotpādaḥ |",
    "T06n2994u_001:266": " tasmiṁś ca cakṣurvijñāne rāgādisahabhuvi vāsanā na yujyate |",
    "T06n2994u_001:267": " (2) na tāvad rāge |",
    "T06n2994u_001:268": " rāgasya tadāśritatvād adhruvat- vāc ca |",
    "T06n2994u_001:269": " (3) na cānyeṣu vijñāneṣu |",
    "T06n2994u_001:270": " teṣāṁ pṛthagāśrayatvāt sahotpādanirodhābhāvāc ca |",
    "T06n2994u_001:271": " (4) na ca svabhāve |",
    "T06n2994u_001:272": " svabhā- vasya sahotpādanirodhābhāvāt |",
    "T06n2994u_001:273": " tasmān na cakṣurvijñānaṁ rāgādikleśopakleśavāsanābhir bhāvitaṁ yujyate |",
    "T06n2994u_001:274": " na ca tad vijñānaṁ vijñānena bhāvitaṁ yujyate |",
    "T06n2994u_001:275": " yathā cakṣurvijñānaṁ tathāvaśiṣṭāni pravṛttivij- (32)",
    "T06n2994u_001:276": " I. 31 yac cāsaṁjñikottarabhūmeś cyavitvehotpannānāṁ kleśo- pakleśakliṣṭaṁ vijñānaṁ prathamata utpadyate tad apy abījam utpadyeta sāśrayāyās tadvāsanāyā atītābhāvāt |",
    "T06n2994u_001:277": " I. 32 kleśapratipakṣavijñāna utpanne tadanyāni sarvāni lauki- kavijñānāni niruddhāni |",
    "T06n2994u_001:278": " ālayavijñānam antareṇa kleśopa- (33)",
    "T06n2994u_001:279": " kleśabījaṁ tatpratipakṣavijñāna ayuktaṁ |",
    "T06n2994u_001:280": " svabhāvavimuk- tatvāt kleśaiś ca sahotpadanirodhābhāvāt |",
    "T06n2994u_001:281": " paścāt punar laukikavijñānam utpadyate |",
    "T06n2994u_001:282": " cirātītāyām abhāvāyāṁ sāśra- yāyāṁ tadvāsanāyām abījam utpadyetālayavijñānam anta- reṇa |",
    "T06n2994u_001:283": " tasmād ālayavijñānam antareṇa kleśasaṁkleśo na yujy- ate |",
    "T06n2994u_001:284": " I.33 kathaṁ karmasaṁkleśo na yujyate |",
    "T06n2994u_001:285": " - saṁskārapra- tyayasya vijñānasyāyuktatvāt |",
    "T06n2994u_001:286": " tasmiṁś cābhāve upādāna- pratyayasya bhavasyāyuktatvāt |",
    "T06n2994u_001:287": " I. 34A kathaṁ janmasaṁkleśo na yujyate |",
    "T06n2994u_001:288": " - pratisaṁdhiban- dhāyuktatvāt |",
    "T06n2994u_001:289": " I. 34B (34) asamāhitabhūmeś cyutvāntarābhavāvasthitaṁ manaḥ kliṣṭena manovijñānena pratisaṁdhiṁ badhnāti |",
    "T06n2994u_001:290": " tat tu kliṣṭaṁ manovijñānam antarābhave nirudhyate vijñānaṁ ca kalalatvena mātur kukṣau saṁmūrcchati |",
    "T06n2994u_001:291": " (35) (1) yadi tad eva manovijñānaṁ saṁmūrcchati tat saṁmūrcchitam āśritya manovijñānaṁ mātur kukṣau pravarteta |",
    "T06n2994u_001:292": " tena dve manovijñāne mātur kukṣau saha pravarteyātāṁ |",
    "T06n2994u_001:293": " (2) tac ca saṁmūrcchitaṁ manovijñānaṁ manovijñānatvenāyuktaṁ |",
    "T06n2994u_001:294": " sarvakālakliṣṭāaśrayatvān mano- vijñānālambanānupalambhāc ca |",
    "T06n2994u_001:295": " (3) syād api tan manovi- jñānaṁ saṁmūrcchitaṁ kiṁ tat saṁmūrcchitaṁ manovi- jñānaṁ sarvabījakam āhosvid yat tadāśritya pravṛttam |",
    "T06n2994u_001:296": " yadi yat saṁmūrcchitaṁ tat sarvabījakaṁ tenālayavijñānam eva paryāyena vyavasthāpitaṁ manovijñānam iti |",
    "T06n2994u_001:297": " atha tadāśritaṁ sarvabījakaṁ tena yad āśrayabhāvena hetubhū- taṁ vijñānaṁ tad api na sarvabījakaṁ |",
    "T06n2994u_001:298": " yac cāśritaṁ phalabhūtaṁ tādṛśaṁ sarvabījakam ayuktam |",
    "T06n2994u_001:299": " tasmād etat siddhaṁ yat saṁmūrcchitaṁ vijñānaṁ tan na manovijñānam api tu vipākavijñānaṁ tac ca sarvabī- jakam iti |",
    "T06n2994u_001:300": " I. 35 baddhapratisaṁdhīnāṁ ca rūpindriyasaṁparigrāhakaṁ vipākavijñānād anyan nopapadyate |",
    "T06n2994u_001:301": " pratiniyatāśrayatvād adhruvatvāc ca tadanyavijñānānāṁ |",
    "T06n2994u_001:302": " na ca rūpīndriyāny avijñānāni yujyante |",
    "T06n2994u_001:303": " I. 36 (36) yad vijñānaṁ ca nāmarūpaṁ cānyonyaniśrayayogena naḍakalāpavad vartete tad apy ayuktaṁ vipākavijñānam antareṇa |",
    "T06n2994u_001:304": " I.37 anyaś ca vijñānāhāro 'yukto bhūtānāṁ sattvānāṁ |",
    "T06n2994u_001:305": " na hi vipākavijñānam antareṇa ṣaḍvijñānānyatamena traidhātu- kānāṁ bhūtānāṁ sattvānām āhārakaraṇaṁ dṛśyate |",
    "T06n2994u_001:306": " I. 38 (37) itaś ca cyutvā samāhitabhūmāv upapadyamānaḥ kliṣṭā- samāhitamanovijñānena pratisaṁdhiṁ badhnāti |",
    "T06n2994u_001:307": " tasya tu kliṣṭāsamāhitacittasya tadbhūmikasyāntareṇa vipākavijñā- naṁ tadanyad bījakaṁ nopapadyate |",
    "T06n2994u_001:308": " I. 39 punaś cārūpyadhātāv upapannānāṁ kliṣṭakuśalacittānām antareṇa sarvabījakavipākavijñānaṁ na bījaṁ bhaven na cādhāro bhavet kliṣṭakuśalacittānāṁ",
    "T06n2994u_001:309": " I. 40 tatraiva ca lokottaracittasaṁmukhīkaraṇe tadanyalauki- kacittaṁ nirudhyata iti sā gatir vyāvṛttā eva bhavet |",
    "T06n2994u_001:310": " I. 41 (38) naivasaṁjñānāsaṁjñāyatane copapannānām ākiṁcanyā- yatanalokottaracittasya sākṣātkaraṇe teṣāṁ dvaye gatī vyāvṛtte bhavetāṁ |",
    "T06n2994u_001:311": " na hi tallokottaravijñānaṁ naivasaṁ- jñānāsaṁjñāyatanagatyāśrayaṁ na cākiṁcanyāyatanagatyā- śrayaṁ naiva ca nirvāṇagatyāśrayaṁ yuktaṁ |",
    "T06n2994u_001:312": " I. 42 cyavamānasya ca sukṛtakāriṇo vā duṣkṛtakāriṇo vādho vordhvaṁ vā krameṇāśrayaśītībhāvo na yujyate antareṇā- layavijñānaṁ |",
    "T06n2994u_001:313": " tasmāj janmasaṁkleśo 'py antareṇa sarva- bījakaṁ vipākavijñānaṁ na yujyate |",
    "T06n2994u_001:314": " I.43 (39) kathaṁ ca laukikavyavadānaṁ na yujyate |",
    "T06n2994u_001:315": " - (1) tathā hi kāmebhyo 'vītarāgo 'prāptarūpāvacaracittaḥ kāmāvacareṇaiva kuśalacittena kāmarāgavigamāya prayuj- yate |",
    "T06n2994u_001:316": " tac ca kāmāvacaraṁ prāyogikaṁ cittaṁ rūpāvacara- cittasahotpādanirodhābhāvāt tadabhāvitaṁ tadbījaṁ na yujyate |",
    "T06n2994u_001:317": " (2) tac ca rūpāvacaracittam atītaṁ bahujanmasv anyacit- tāntarāyitaṁ tasya samāhitacittasya bījatvena na yujyate |",
    "T06n2994u_001:318": " abhāvāt |",
    "T06n2994u_001:319": " (3) tasmāt siddham etad yat tasya samāhitarūpāvacara- cittasya tat sarvabījakavipākavijñānaṁ paraṁparāgataṁ hetupratyayas tat tu kuśalacittaṁ prāyogikam adhipatipra- tyayaḥ |",
    "T06n2994u_001:320": " evaṁ sarvāsv api vairāgyabhūmiṣu yathāyogaṁ jñātavyaṁ |",
    "T06n2994u_001:321": " [evaṁ laukikavyavadānam antareṇa sarvabījakaṁ vipā- (40)",
    "T06n2994u_001:322": " kavijñānaṁ na yujyate | ]",
    "T06n2994u_001:323": " I. 44 (41) (evaṁ lokottaravyavadānam apy antareṇa sarvabījakaṁ vipākavijñānaṁ na yujyate |",
    "T06n2994u_001:324": " ) kathaṁ lokottaravyavadānaṁ na yujyate |",
    "T06n2994u_001:325": " - yathoktaṁ bhagavatā “parataś ca ghoṣaṁ niśritya pra- tyātmaṁ ca yoniśomanasikāraṁ niśritya taddhetoḥ sam- yagdṛṣṭir utpadyata“ iti |",
    "T06n2994u_001:326": " tena paraghoṣamanasikāreṇa śrotravijñānaṁ vā bhāvitaṁ bhaved manovijñānaṁ vā tadubhaye vā |",
    "T06n2994u_001:327": " tatra teṣu dharmeṣu yoniśomanasikāre śrotravijñānaṁ tāvan notpadyate |",
    "T06n2994u_001:328": " manovijñānaṁ ca para- vijñānavikṣepāntarāyitam |",
    "T06n2994u_001:329": " yadi yoniśomanasikārasaṁpra- yuktaṁ cittam utpadyate tadā tac ciraniruddhātītamano- vijñānaṁ śrutavāsanābhāvitaṁ saha vāsanayā nāsti |",
    "T06n2994u_001:330": " kutaḥ punaḥ paścāt tadbījakaṁ cittaṁ yoniśomanasikārasaṁpra- yuktam utpadyeta |",
    "T06n2994u_001:331": " yac ca tad yoniśomanasikārasaṁprayuktaṁ laukikacittam tat samyagdṛṣṭisaṁprayuktalokottaracittena na kadā cana sahotpadyate ca nirudhyate ca",
    "T06n2994u_001:332": " tasmān na tena bhāvitaṁ |",
    "T06n2994u_001:333": " abhāvitatvāc ca tadbījaṁ na yujyate |",
    "T06n2994u_001:334": " tena lokottaravyavadānam apy antareṇa sarvabījakaṁ vipākavijñānaṁ na yujyate |",
    "T06n2994u_001:335": " tatra śrutavāsanayā tadbīja- parigrahāyuktatvāt |",
    "T06n2994u_001:336": " I.45 (42) punas tu kathaṁ sarvabījakavipākavijñānaṁ saṁkleśa- hetubhūtaṁ tatpratipakṣasya lokottaracittasya bījaṁ bha- vet |",
    "T06n2994u_001:337": " na ca lokottaracittam ucitaṁ |",
    "T06n2994u_001:338": " tasmāt tadvāsanā nai- vāsti |",
    "T06n2994u_001:339": " asatyāṁ tadvāsanāyāṁ kasmād bījāt tad utpadyate vaktavyaṁ |",
    "T06n2994u_001:340": " - suviśuddhadharmadhātuniṣyandaśrutavāsanābījāt tad ut- padyate |",
    "T06n2994u_001:341": " I. 46 yā ca śrutavāsanā kiṁ sā ālayavijñānasvabhāvā na vā |",
    "T06n2994u_001:342": " yady ālayavijñānasvabhāvā tadā kathaṁ tatpratipakṣasya (43)",
    "T06n2994u_001:343": " bījaṁ bhavet |",
    "T06n2994u_001:344": " atha na tatsvabhāvā 'tas tacchrutavāsanā- bījasya ka āśrayo dṛśyate |",
    "T06n2994u_001:345": " - buddhānāṁ bodhiṁ prāpya yā śrutavāsanā kasmiṁś cid āśraye pravartate sā sahasthānayogena vipākavijñāne pravartate |",
    "T06n2994u_001:346": " yathā kṣīrodakaṁ |",
    "T06n2994u_001:347": " na tu sā ālayavijñānaṁ tatpratipakṣasya bījatvāt |",
    "T06n2994u_001:348": " I.47 tatra mṛduvāsanāṁ niśritya madhyavāsanā bhavati |",
    "T06n2994u_001:349": " madhyavāsanāṁ niśrityādhimātravāsanā bhavati |",
    "T06n2994u_001:350": " bahulīkṛ- taśrutacintābhāvanānuyuktatvāt |",
    "T06n2994u_001:351": " I. 48 (44) tac ca śrutavāsanābījaṁ mṛdumadhyādhimātram api dharmakāyabījaṁ jñātavyam |",
    "T06n2994u_001:352": " ālayavijñānaprātipakṣika- tvena ca nālayavijñānasaṁgṛhītaṁ lokottarasuviśuddhadha- rmadhātuniṣyandatvena ca laukikam api lokottaracittasya bījaṁ bhavati |",
    "T06n2994u_001:353": " tad dhy anutpanne 'pi lokottaracitte kleśaparyavasthā- naprātipakṣikam apāyagatiprātipakṣikaṁ sarvaduṣkṛtaviśa- raṇaprātipakṣikaṁ |",
    "T06n2994u_001:354": " buddhabodhisattvasamavadhānānulo- mikaṁ |",
    "T06n2994u_001:355": " laukikam api dharmakāyasaṁgṛhītaṁ jñātavyam ādikarmikānāṁ bodhisattvānāṁ vimuktikāyasaṁgṛhītaṁ ca śrāvakapratyekabuddhānāṁ |",
    "T06n2994u_001:356": " tat tu nālayavijñānaṁ dharmakāyavimuktikāyasaṁgṛhī- taṁ yathā yathā mṛdumadhyādhimātraṁ krameṇa vardhate tathā tathā vipākavijñānaṁ cāpacitam āśrayaś ca parāvṛtto bhavati |",
    "T06n2994u_001:357": " sarvathā ca parāvṛtta āśraye tad vipākavijñānaṁ sarvabījakam abījaṁ bhavati sarvathā ca prahīṇaṁ |",
    "T06n2994u_001:358": " I. 49 (45) tat punaḥ katham ālayavijñānaṁ yathā kṣīrodakaṁ tathānālayavijñānasahacāri sarvathāpacitaṁ bhavati |",
    "T06n2994u_001:359": " - yathā haṁsenodake pītaṁ kṣīraṁ |",
    "T06n2994u_001:360": " yathā ca laukikavīta- rāge 'samāhitabhūmikavāsanāyām apacitāyāṁ samāhita- bhūmikavāsanāyāṁ ca vṛddhāyām āśrayaḥ parāvṛttaḥ |",
    "T06n2994u_001:361": " I. 50 nirodhasamāpattisamāpannānām api “vijñānam anapa- krāntam“ ity uktatvāc ca |",
    "T06n2994u_001:362": " tatra vipākavijñānam evānapa- krāntaṁ yuktaṁ |",
    "T06n2994u_001:363": " na hi nirodhasamāpattis tatpratipakṣeṇo- tpannā |",
    "T06n2994u_001:364": " I. 51 (46) na cāpi tadvyutthitānāṁ vijñānotpādaḥ |",
    "T06n2994u_001:365": " vipākavijñāne hi samucchinne nānyatra pratisaṁdher abhinirvṛttir bha- vati |",
    "T06n2994u_001:366": " I.52 I. 53 yaś ca manovijñānāstitvena nirodhasamāpattiḥ sacittakā iti cintayati tasyāpi tad cittam ayuktaṁ |",
    "T06n2994u_001:367": " (I) (1) samāpat- tyayuktatvāt |",
    "T06n2994u_001:368": " (II) (2) ālambanākārānupalabdheḥ |",
    "T06n2994u_001:369": " (III) (3) kuśalamūlasaṁprayuktatvād (4)",
    "T06n2994u_001:370": " akuśalāvyākṛtāyogena |",
    "T06n2994u_001:371": " (IV) (47) (5)",
    "T06n2994u_001:372": " saṁjñāvedanāsamudācārāt (6)",
    "T06n2994u_001:373": " sparśopalabdheḥ |",
    "T06n2994u_001:374": " (V) (6) samādhau tacchakteḥ (7)",
    "T06n2994u_001:375": " saṁjñāsamucchedamātreṇa |",
    "T06n2994u_001:376": " (VI) (8) cetanāśraddhādikuśalamūlasamudācārāt |",
    "T06n2994u_001:377": " (VII) (9) āśrayād āśritabhedāyogāt |",
    "T06n2994u_001:378": " (VIII) (10) upamāsti- tvāt |",
    "T06n2994u_001:379": " (IX) (10) na sarvatragatvāt tathābhāvāc ca |",
    "T06n2994u_001:380": " I.54 kuśalākuśalāvyākṛtatānupapattes tad apy ayuktam |",
    "T06n2994u_001:381": " I.55 yat punā rūpacittānantarotpādasya dharmānāṁ bījatvaṁ kalpayati tad api pūrvavan nopapadyate |",
    "T06n2994u_001:382": " uparitaś cārūpyā- saṁjñikāc cyutasya nirodhasamāpatteś ca vyutthitasya tan na yujyate |",
    "T06n2994u_001:383": " arhataś cāntyacittasyāpi na yujyata ṛta sama- nantarapratyayatvayogyāt |",
    "T06n2994u_001:384": " I.56 (48) evaṁ sarvabījakaṁ vipākavijñānam antareṇa na saṁkleśo na ca vyavadānaṁ yujyate |",
    "T06n2994u_001:385": " tena siddhaṁ tasyāstitvaṁ yathoktalakṣaṇaṁ ca |",
    "T06n2994u_001:386": " I. 57 atra gāthāḥ |",
    "T06n2994u_001:387": " bodhisattvaḥ śubhe citte pañcavijñānavarjite |",
    "T06n2994u_001:388": " apanītatadanye kiṁ citte karoti vartanaṁ ||",
    "T06n2994u_001:389": " (1) prapakṣaś cet parāvṛttiḥ aprahāṇān na yujyate |",
    "T06n2994u_001:390": " bhaved dhetuphalābhedar sacet prahāṇam eva saḥ ||",
    "T06n2994u_001:391": " (2) mukte bīje 'svabhāve vā parāvṛttir yadīṣyate |",
    "T06n2994u_001:392": " tadabhāve dvayābhāvāt parāvṛttir na yujyate ||",
    "T06n2994u_001:393": " (3) (49) I. 58 kaḥ punar asyālayavijñānasya prabhedaḥ |",
    "T06n2994u_001:394": " - samāsatas trividhaś caturvidhaś ca draṣṭavyaḥ |",
    "T06n2994u_001:395": " tatra trividhas trivi- dhavāsanāviśeṣena |",
    "T06n2994u_001:396": " (1) abhilāpavāsanāviśeṣena (2)",
    "T06n2994u_001:397": " ātmadṛṣ- ṭivāsanāviśeṣena (3)",
    "T06n2994u_001:398": " bhavāṅgavāsanāviśeṣena ca |",
    "T06n2994u_001:399": " I. 59 (50) caturvidhas tv ākṣepaprabhedena vipākaprabhedena nimittatvaprabhedena lakṣaṇaprabhedenaiva ca |",
    "T06n2994u_001:400": " (1) tatrākṣepaprabhedo yan navotpannavāsanam |",
    "T06n2994u_001:401": " tasminn asati saṁskārapratyayaṁ vijñānam upādānapratyayaś ca bhavo na yujyate |",
    "T06n2994u_001:402": " (2) tatra vipākaprabhedo yat saṁskārabhavapratyayena gatiṣu vipakvaṁ |",
    "T06n2994u_001:403": " tasminn asati bījābhāvena paunarbhavi- kadharmānām utpādo na yujyate |",
    "T06n2994u_001:404": " (3) tatra nimittatvaprabhedo yat tad eva manasātmagrā- hanimittatvaṁ |",
    "T06n2994u_001:405": " tasminn asati manasātmagrāhālambanaṁ na yujyate |",
    "T06n2994u_001:406": " (4) tatra lakṣaṇaprabhedo yat tasyaiva sādhāraṇalakṣaṇam asādhāraṇakṣaṇaṁ ca |",
    "T06n2994u_001:407": " nirveditotpādabījalakṣaṇaṁ save- ditotpādabījalakṣaṇaṁ ca |",
    "T06n2994u_001:408": " I. 60 (51) sādhāraṇaṁ yad bhājanalokabījaṁ |",
    "T06n2994u_001:409": " asādhāraṇaṁ tu yat pratyātmāyatanabījaṁ |",
    "T06n2994u_001:410": " yat sādhāraṇaṁ tan nirveditotpā- dabījaṁ |",
    "T06n2994u_001:411": " yad asādhāraṇaṁ tat saveditotpābījaṁ |",
    "T06n2994u_001:412": " pratipakṣa utpanne 'sādhāraṇasya vipakṣasya nirodhaḥ |",
    "T06n2994u_001:413": " sādhāraṇasya tu paravikalpaparigṛhītasya darśanaṁ viśud- dham bhavati |",
    "T06n2994u_001:414": " yathā yogināṁ nānādhimuktyaikavastuni nānādṛśyam upalabdhaṁ |",
    "T06n2994u_001:415": " atra gāthe |",
    "T06n2994u_001:416": " durheyaṁ duṣparijñeyam iṣṭaṁ sādhārabandhanaṁ |",
    "T06n2994u_001:417": " yogināṁ vai pṛthak cittaṁ nimitaṁ hi bahiś mahān ||",
    "T06n2994u_001:418": " (1) na tad eti nirodhe 'pi śuddhānāṁ śuddhadarśanaṁ |",
    "T06n2994u_001:419": " buddhakṣetraṁ viśuddhaṁ hi buddhānāṁ śuddhadar- śanāt ||",
    "T06n2994u_001:420": " (2) tayor avidyamānayor bhājanalokasattvalokotpādaviśeṣo na yujyate |",
    "T06n2994u_001:421": " I. 61A (52) punar dauṣṭhulyalakṣanaṁ praśrabdhilakṣaṇaṁ ca |",
    "T06n2994u_001:422": " dau- ṣṭhulyalakṣaṇaṁ yat kleśopakleśabījaṁ |",
    "T06n2994u_001:423": " praśrabdhilakṣa- ṇaṁ yat sāsravaṁ kuśaladharmabījaṁ |",
    "T06n2994u_001:424": " tasminn avidya- māne vipākāśrayasya karmaṇyākarmaṇyaviśeṣo na yujyate |",
    "T06n2994u_001:425": " I. 61B punar upabhuktalakṣaṇam anupabhuktalakṣaṇaṁ ca |",
    "T06n2994u_001:426": " upabhuktalakṣaṇaṁ yad vipakvavipākakuśalākuśalabījaṁ |",
    "T06n2994u_001:427": " anupabhuktalakṣaṇaṁ yad abhilāpavāsanābījam anādikāli- kaprapañcapravṛttibījatvāt |",
    "T06n2994u_001:428": " tasminn avidyamāne kṛtākṛta- śubhapāpakarmaṇaḥ phaladānena bhuktatvaṁ na yujyate |",
    "T06n2994u_001:429": " abhilāpavāsanāyāś ca navotpādo na yujyate |",
    "T06n2994u_001:430": " I. 61C (53) punar apy upamālakṣaṇaṁ māyāmarīcisvapnatimirādyu- pamatvāt tasyālayavijñānasya |",
    "T06n2994u_001:431": " tasminn avidyamāne 'bhū- taparikalpabījatvena viparyāsanimittatvaṁ na yujyate |",
    "T06n2994u_001:432": " I. 61D punaḥ sakalatālakṣaṇam asakalatālakṣaṇaṁ ca |",
    "T06n2994u_001:433": " sakala- bandhanavatāṁ sakalatālakṣaṇaṁ |",
    "T06n2994u_001:434": " laukikavirāgināṁ vihī- nalakṣaṇaṁ |",
    "T06n2994u_001:435": " śaikṣāṇāṁ śrāvakānāṁ bodhisattvānāṁ cai- kapradeśoddhṛtalakṣaṇaṁ |",
    "T06n2994u_001:436": " arhatāṁ pratyekabuddhānāṁ tathāgatānāṁ ca kleśāvaraṇasakaloddhṛtalakṣaṇaṁ kleśaj- ñeyāvaraṇasakaloddhṛtalakṣaṇaṁ ca yathāyogaṁ |",
    "T06n2994u_001:437": " tasminn avidyamāne krameṇa saṁkleśanivṛttir na yujyate |",
    "T06n2994u_001:438": " (54) kiṁkāraṇaṁ kuśalākuśaladharmāṇāṁ vipāko 'nivṛtāvyā- kṛtavipāka ucyate |",
    "T06n2994u_001:439": " - tathā hy anivṛtāvyākṛtaḥ kuśalā- kuśalābhyāṁ na viruddhaḥ |",
    "T06n2994u_001:440": " kuśalākuśalas tv anyonyavi- ruddhaḥ |",
    "T06n2994u_001:441": " vipāke ca kuśalākuśale saṁkleśanivṛttir na yujyate |",
    "T06n2994u_001:442": " tasmād anivṛtāvyākṛtam eva vipākavijñānam |",
    "T06n2994u_001:443": " bhāṣito jñeyāśrayaḥ ||",
    "T06n2994u_001:444": " Chapter II, (jñeyalakṣaṇa)",
    "T06n2994u_001:445": " II.1 jñeyalakṣaṇaṁ punaḥ kathaṁ draṣṭavyaṁ |",
    "T06n2994u_001:446": " tat samāsatas trividhaṁ |",
    "T06n2994u_001:447": " paratantralakṣaṇaṁ parikalpitalakṣaṇaṁ pari- (55)",
    "T06n2994u_001:448": " niṣpannalakṣaṇaṁ ca II.2 (56)",
    "T06n2994u_001:449": " tatra katamaṁ paratantralakṣaṇaṁ |",
    "T06n2994u_001:450": " yā ālayavijñānabī- jakā abhūtaparikalpasaṁgṛhītā vijñaptayaḥ |",
    "T06n2994u_001:451": " tāḥ punaḥ katamāḥ |",
    "T06n2994u_001:452": " (1-3) dehadehibhoktṛvijñaptis (4)",
    "T06n2994u_001:453": " tadupabhogya- vijñapatis (5)",
    "T06n2994u_001:454": " tadupabhogavijñaptir (6)",
    "T06n2994u_001:455": " adhvavijñaptiḥ (7)",
    "T06n2994u_001:456": " saṁkhyāvijñaptir (8)",
    "T06n2994u_001:457": " deśavijñaptir (9)",
    "T06n2994u_001:458": " vyavahāravijñapatiḥ (10)",
    "T06n2994u_001:459": " svaparaviśeṣavijñaptiḥ (11)",
    "T06n2994u_001:460": " sugatidurgaticyutyupapat- tivijñaptiś ca |",
    "T06n2994u_001:461": " tatra yā (1-3) dehadehibhoktṛvijñaptis (4)",
    "T06n2994u_001:462": " tadupabhogya- vijñaptis (5)",
    "T06n2994u_001:463": " tadupabhogavijñapatiś ca (6-9)",
    "T06n2994u_001:464": " yā cādhvasaṁ- khyādeśavyavahāravijñaptis tā abhilāpavāsanābījahetoḥ |",
    "T06n2994u_001:465": " yā (10) svaparaviśeṣavijñaptis tātmadṛṣṭivāsanābījahetoḥ |",
    "T06n2994u_001:466": " yā ca (11) sugatidurgaticyutyupapattivijñaptis tā bhavāṅga- vāsanābījahetoḥ |",
    "T06n2994u_001:467": " etā vijñaptayaḥ sarvadhātugatiyonisaṁkleśasaṁgṛhītāḥ paratantralakṣaṇābhūtaparikalpa udbhāvitaḥ |",
    "T06n2994u_001:468": " yā etā vijñ- aptayo 'bhūtaparikalpasaṁgṛhītā vijñapatimātratā asadbh- rāntyarthapratibhāsāśraya etat paratantralakṣaṇaṁ |",
    "T06n2994u_001:469": " II.3 tatra katamaṁ parikalpitalakṣaṇaṁ |",
    "T06n2994u_001:470": " yad asadarthe 'pi tasmin vijñaptimātre 'rthatvena pratibhāsate |",
    "T06n2994u_001:471": " II. 4 (57) tatra katamaṁ pariniṣpannalakṣaṇaṁ |",
    "T06n2994u_001:472": " yā tasminn eva paratantralakṣaṇe tasyārthalakṣaṇasyātyantābhāvatā |",
    "T06n2994u_001:473": " II. 5 tatra (1-3) dehadehibhoktṛvijñaptiḥ ṣaḍ ādhyātmikāḥ cakṣurdhātvādayo veditavyāḥ |",
    "T06n2994u_001:474": " (4) tadupabhogyavijñaptiḥ ṣaḍ bāhyā rūpadhātvādayo veditavyāḥ |",
    "T06n2994u_001:475": " (5) tadupabhogavi- jñaptiḥ ṣaṭ cakṣurvijñānadhātvādayo veditavyāḥ |",
    "T06n2994u_001:476": " tacche- ṣavijñapatayaś caiteṣāṁ vijñaptīnāṁ prabhedā veditavyāḥ |",
    "T06n2994u_001:477": " II.6 (58) punar etā vijñapatayo vijñapatimātrā arthābhāvād ity atrāsti ko dṛṣṭāntaḥ |",
    "T06n2994u_001:478": " svapnādir dṛṣṭānto draṣṭavyaḥ |",
    "T06n2994u_001:479": " tadyathā svapne 'rthābhāvam api vijñānamātraṁ vividha- rūpaśabdagandharasaspraṣṭavyagṛhavanapṛthivīparvatādya- rthākāratvena pratibhāsate na tv atra kaś cid artho 'sti |",
    "T06n2994u_001:480": " anena dṛṣṭāntena sarvatrāpi vijñaptimātratvam abhyupa- gantavyaṁ |",
    "T06n2994u_001:481": " ādiśabdena māyāmarīcitimirādidṛṣṭāntā vedi- tavyāḥ |",
    "T06n2994u_001:482": " yadi svapnādāv iva pratibodhe 'pi sarvatrāpi vijñaptimā- tratā kiṁkāraṇaṁ yathā svapne vijñaptimātratābuddhir utpadyate tathātrāpi notpadyate",
    "T06n2994u_001:483": " tattvajñānapratibuddhā- nām utpadyate |",
    "T06n2994u_001:484": " tadyathā na svapnāntaragatasyāpratibud- dhasyotpadyate 'pi tu pratibuddhasyotpadyate |",
    "T06n2994u_001:485": " tathā na tattvajñānāpratibuddhasyotpadyate 'pi tu tattvajñānaprati- buddhasyotpadyate |",
    "T06n2994u_001:486": " II. 7 (59) tattvajñānāpratibuddhena kathaṁ vijñaptimātratānumā- tavyā |",
    "T06n2994u_001:487": " āgamena ca yuktyā cānumātavyā |",
    "T06n2994u_001:488": " tatrāgamo yathoktaṁ bhagavatā daśabhūmike “cittamāt- ram idaṁ yad idaṁ traidhātukam“ iti |",
    "T06n2994u_001:489": " yathā ca saṁdhinirmocane bhagavāṁ āmantrayate mait- reyabodhisattvena pṛṣṭe |",
    "T06n2994u_001:490": " “bhagavaṁ yat samādhigocara- pratibimbaṁ tat taccittāt pṛthag vā na pṛthag veti |",
    "T06n2994u_001:491": " “ bhagavān āha |",
    "T06n2994u_001:492": " “maitreya na pṛthak |",
    "T06n2994u_001:493": " tat kasya hetoḥ |",
    "T06n2994u_001:494": " (tad) ālambanaṁ hi vijñaptimātraprabhāvitaṁ vijñānam ity ahaṁ vadāmi“ |",
    "T06n2994u_001:495": " “bhagavaṁ yadi tatsamādhigocarapra- tibimbaṁ cittān na pṛthak kathaṁ tenaiva cittena tad eva cittaṁ gṛhītaṁ bhavati“ |",
    "T06n2994u_001:496": " “maitreya na kaś cid dharmaḥ kaṁ cid dharmaṁ gṛhṇāti |",
    "T06n2994u_001:497": " api tu yac cittaṁ tathotpannaṁ tat tathā pratibhāsate |",
    "T06n2994u_001:498": " tadyathā bimbapratyayena bimbam eva dṛṣṭam api tu pratibimbaṁ paśyāmīti manyate |",
    "T06n2994u_001:499": " tatrār- thāntareṇa tadbimbam arthāntareṇa ca tatpratibimbābhā- saḥ pratibhāsate |",
    "T06n2994u_001:500": " evaṁ tac cittaṁ tathotpannaṁ tasmād arthāntareṇa pratibhāsata“ iti |",
    "T06n2994u_001:501": " anenāgamena yuktir api deśitā |",
    "T06n2994u_001:502": " tathā hi samahite citte yad yad vinīlakādijñeyapratibimbaṁ dṛṣṭaṁ tat tad eva cittaṁ dṛṣṭaṁ |",
    "T06n2994u_001:503": " na tu vinīlakādyarthāntaraṁ |",
    "T06n2994u_001:504": " anayā yuktyā bodhisattvaḥ sarvavijñaptīnāṁ vijñaptimātratām anumātum arhati |",
    "T06n2994u_001:505": " II. 8 (60) na ca vinīlakādau smṛtivijñānaṁ yujyate purato 'vasthi- tasya tadālambanasya darśanāt |",
    "T06n2994u_001:506": " śrutacintāmayasya ca yat smṛtivijñānaṁ tasyāpy atītālambanatvāt tadābhāso vijñap- timātro bhavati |",
    "T06n2994u_001:507": " anenānumānena bodhisattvena tattvajñā- nāpratibuddhenāpi vijñaptimātrātanumātavyā |",
    "T06n2994u_001:508": " II.9 (61) yā vividhavijñaptayaḥ svapnopamā deśitās tāsu cakṣur- vijñānādivijñaptīnāṁ vijñaptimātratā yuktā |",
    "T06n2994u_001:509": " kathaṁ punaś cakṣurādivijñaptīnāṁ rūpiṇīnāṁ vijñaptimātratā draṣṭavyā |",
    "T06n2994u_001:510": " tā apy āgamena yuktyā ca draṣṭavyāḥ pūrvavat |",
    "T06n2994u_001:511": " yadi tāsām api vijñaptimātratāsti kiṁkāraṇaṁ tā rūpat- vena pratibhāsante tulyadṛḍhasaṁtānena ca pravartante |",
    "T06n2994u_001:512": " viparyāsādisaṁkleśādhiṣṭhānahetoḥ |",
    "T06n2994u_001:513": " anyathānarthe 'rtha viparyāso na bhavet |",
    "T06n2994u_001:514": " tasminn asati kleśajñeyāvaraṇasaṁ- kleśo na bhavet |",
    "T06n2994u_001:515": " tasmiṁś cāsati vyavadānaṁ na bhavet |",
    "T06n2994u_001:516": " tasmād etāsāṁ tathotpādo yuktaḥ |",
    "T06n2994u_001:517": " atra gāthā |",
    "T06n2994u_001:518": " bhrānter nimittaṁ bhrāntiś ca rūpavijñaptir iṣyate |",
    "T06n2994u_001:519": " arūpiṇī ca vijñaptir abhāvāt syāt na cetarā ||",
    "T06n2994u_001:520": " II. 10 (62) kiṁkāraṇaṁ punar (1-5)",
    "T06n2994u_001:521": " dehadehibhoktṛvijñaptis tadu- pabhogyavijñaptis tadupabhogavijñaptiś ca sarvātmabhā- veṣu sahasaṁnipātena pravartante |",
    "T06n2994u_001:522": " upapattyupabhogapa- ripūraṇapratibhāsahetoḥ |",
    "T06n2994u_001:523": " kiṁkāraṇaṁ punar adhvādivividhavijñaptayo yathoktāḥ pravartante |",
    "T06n2994u_001:524": " (6) anādikālasaṁsāraprabandhānupacchedahe- tor (7)",
    "T06n2994u_001:525": " aprameyasattvadhātuhetor (8)",
    "T06n2994u_001:526": " aprameyalokadhātu- hetor (9)",
    "T06n2994u_001:527": " aprameyakṛtyānuṣṭhānaparasparavyavahārahetor (10)",
    "T06n2994u_001:528": " aprameyaparigṛhītopabhuktaviśeṣahetor (11)",
    "T06n2994u_001:529": " aprameye- ṣṭāniṣṭakarmaphalavipākopabhogaviśeṣahetor aprameyānu- bhuktajātijarāmaraṇānubhavaprabhedahetoś ca |",
    "T06n2994u_001:530": " II. 11 (63) kathaṁ punar etāsāṁ vijñaptīnāṁ vijñaptimātratā sthā- pitā bhavati |",
    "T06n2994u_001:531": " samāsatas trayākāreṇa |",
    "T06n2994u_001:532": " (1) tanmātreṇārthā- bhāvahetoḥ |",
    "T06n2994u_001:533": " (2) dvayatayā sanimittadṛṣṭivijñaptihetoḥ |",
    "T06n2994u_001:534": " (3) nānātvena ca yugapadutpādena citrākāreṇotpādahetoḥ |",
    "T06n2994u_001:535": " tathā hy etāḥ sarvā vijñaptayo (1)",
    "T06n2994u_001:536": " 'rthābhāvena tanmāt- rāḥ |",
    "T06n2994u_001:537": " (2) sanimittadṛṣṭayaś ca cakṣurādivijñapatayo hi rūpā- dinimittās tadvijñānadṛṣṭiś ca yāvat kāyavijñānadṛṣṭiḥ |",
    "T06n2994u_001:538": " (3) manovijñaptis tu sarvacakṣurādidharmaparyantavijñapti- bhiḥ sanimittā manovijñānavijñaptyā ca sadṛṣṭiḥ |",
    "T06n2994u_001:539": " vikalpa- tvān manovijñānasya sarvavijñaptinirbhāsotpādatvāc ca |",
    "T06n2994u_001:540": " atra gāthā |",
    "T06n2994u_001:541": " (64) tanmātradvayanānātvān yogī gamitum icchati |",
    "T06n2994u_001:542": " cittamātrapraviṣṭānāṁ tadrahite 'pi tena ca ||",
    "T06n2994u_001:543": " II. 12A tad eva manovijñānaṁ tattadāśrayāt pravartamānaṁ tattannāma labhate yathā cetanā kāyavākkarmanāma ity apare |",
    "T06n2994u_001:544": " II. 12B sarveṣu cāśrayeṣu pravartamānaṁ citrākāreṇa dvayanir- bhāsaṁ pravartate |",
    "T06n2994u_001:545": " tasyārthamātranirbhāsatvād vikalpa- nirbhāsatvāc ca |",
    "T06n2994u_001:546": " sarveṣu ca sthāneṣu spraṣṭavyanirbhāsaṁ pravartate rūpidhātau kāyāśritatvān manovijñānasya yathā tadanyarūpīndriyaṁ kāyāśritaṁ |",
    "T06n2994u_001:547": " II. 12C (65) atra gāthā |",
    "T06n2994u_001:548": " dūraṁgamam ekacaram aśarīraṁ guhāśayaṁ |",
    "T06n2994u_001:549": " damayati durddamaṁ cittaṁ brāhmaṇaṁ taṁ bravīmy ahaṁ ||",
    "T06n2994u_001:550": " punar yathoktaṁ |",
    "T06n2994u_001:551": " eṣāṁ pañcānām indriyānāṁ gocaravi- ṣayaṁ manaḥ pratyanubhavati |",
    "T06n2994u_001:552": " eṣāṁ ca manaḥ pratiśara- ṇam iti |",
    "T06n2994u_001:553": " punaś ca dvādaśāyatanānāṁ deśitānāṁ yathoktaṁ ṣaḍ- vijñānakāyā manāyatanam iti |",
    "T06n2994u_001:554": " II. 13 (66) yasya cālayavijñānavijñaptir arthavijñaptir vyavasthāp- yate tasyāpi tadanyāḥ sarvavijñaptayas tannimittavijñapta- yaḥ |",
    "T06n2994u_001:555": " manovijñānavijñaptiś ca sāśrayā taddṛṣṭir jñātavyā |",
    "T06n2994u_001:556": " tā eva hi nimittavijñaptayas taddṛṣṭyutpādanimittatvād arthavat pratibhāsamānās tadutpādāśrayakriyāṁ kurvanti |",
    "T06n2994u_001:557": " evam etāsāṁ vijñaptīnāṁ vijñaptimātratā sthāpitā bhavati |",
    "T06n2994u_001:558": " II. 14A (67) kathaṁ pratibhāsamānānām apy arthānāṁ nāstitvaṁ draṣṭavyaṁ |",
    "T06n2994u_001:559": " yahoktaṁ bhagavatā |",
    "T06n2994u_001:560": " “bodhisattvaś caturbhir dharmaiḥ saṁprayuktaḥ sarveṣāṁ vijñaptīnām anartha- tvam anupraveṣyati |",
    "T06n2994u_001:561": " (1) viruddhavijñānanimittatvajñānena |",
    "T06n2994u_001:562": " yathāpi pretatiryaṅ manuṣyadevānām ekārthe nānāvijñap- tayaḥ dṛśyante |",
    "T06n2994u_001:563": " (2) anālambanavijñānopalabdhyā |",
    "T06n2994u_001:564": " tadya- thāpy atītānāgatasvapnapratibimbālambane |",
    "T06n2994u_001:565": " (3) yatnam antareṇāpy aviparyāsatvajñānena |",
    "T06n2994u_001:566": " yathāpi saty arthe 'rthālambanavijñānam aviparītaṁ bhaved ayatnatas tat- tvājñānāt |",
    "T06n2994u_001:567": " (4) trividhajñānānuvṛttitvajñānena ca |",
    "T06n2994u_001:568": " yathāpi (a) bodhisattvānāṁ ca dhyāyināṁ ca cittavaśitāprāptānām abhimuktivaśena tadarthās tathā pratibhāsante |",
    "T06n2994u_001:569": " (b) śama- thāprāptayogināṁ ca dharmavipaśyanāprayuktānāṁ mana- skāramātreṇārthāḥ pratibhāsante |",
    "T06n2994u_001:570": " (c) nirvikalpakajñāna- prāptānāṁ ca tatrāvasthitānāṁ sarve 'rthā na pratibhā- santa“ iti |",
    "T06n2994u_001:571": " evam arthānāṁ trividhajñānānukūlatvena pūrvoktahetu- bhiś cārthābhāvatvaṁ siddhaṁ |",
    "T06n2994u_001:572": " II. 14B (68) atra gāthāḥ |",
    "T06n2994u_001:573": " pretatiryaṅmanuṣyāṇāṁ devānāṁ ca yathārhataḥ |",
    "T06n2994u_001:574": " tulyavastumanobhedād arthāniṣpattir iṣyate ||",
    "T06n2994u_001:575": " (1) atītādau tathā svapne pratibimbadvaye 'pi ca |",
    "T06n2994u_001:576": " asannālambanatvāc ca tadālambanayogataḥ ||",
    "T06n2994u_001:577": " (2) arthasyārthatvaniṣpattau jñānaṁ na syād akalpakaṁ |",
    "T06n2994u_001:578": " tadabhāvāc ca buddhatvaprāptir naivopapadyate ||",
    "T06n2994u_001:579": " (3) (69) bodhisattve viśiprāpte 'dhimuktivaśād yataḥ |",
    "T06n2994u_001:580": " tathābhāvaḥ pṛthivyādau dhyāyināṁ copalabhyate ||",
    "T06n2994u_001:581": " (4) niṣpannavicayasyeha dhīmataḥ samādhilābhinaḥ |",
    "T06n2994u_001:582": " sarvadharmamanaskāre tathārthakhyānato 'pi ca ||",
    "T06n2994u_001:583": " (5) jñānacāre 'vikalpe hi sarvārthā 'khyānato 'pi ca |",
    "T06n2994u_001:584": " arthābhāvopagantavyo vijñaptes tadabhāvataḥ ||",
    "T06n2994u_001:585": " (6) II. 15A yadi vijñaptimātro 'rthapratibhāsāśrayaḥ paratantrasva- bhāvas tat kathaṁ paratantraḥ kiṁkāraṇaṁ ca paratantra ucyate |",
    "T06n2994u_001:586": " - svavāsanābījād utpannatvena pratyayaparata- ntraḥ |",
    "T06n2994u_001:587": " utpadyāpi kṣaṇād adhikaṁ svayaṁ sthātuṁ na śakyata iti paratantra ucyate |",
    "T06n2994u_001:588": " II. 15B (70) yadi parikalpitasvabhāvas tadāśritāsadarthapratibhāsas tat kathaṁ parikalpitaḥ kiṁkāraṇaṁ ca parikalpita ucyate |",
    "T06n2994u_001:589": " - aprameyākāramanovijñānaparikalpasya viparyāsot- pattinimittatvāt parikalpitaḥ |",
    "T06n2994u_001:590": " asati ca svalakṣaṇe parikal- pamātropalabdhatvena parikalpita ucyate |",
    "T06n2994u_001:591": " II. 15C yadi pariniṣpannasvabhāvas tasyātyantābhāvalakṣaṇaṁ tat kathaṁ pariniṣpannaḥ kiṁkāraṇaṁ ca pariniṣpanna ucyate |",
    "T06n2994u_001:592": " - ananyathātvāt pariniṣpannaḥ |",
    "T06n2994u_001:593": " viśuddhyālam- banatvāc ca sarveṣāṁ ca kuśaladharmānāṁ paramatvāt paramārthena pariniṣpanna ucyate |",
    "T06n2994u_001:594": " II. 16 (71) punaḥ sati parikalpe sati ca parikalpye parikalpitasva- bhāvo 'sti |",
    "T06n2994u_001:595": " tatra kaḥ parikalpaḥ kaḥ parikalpyaḥ kaś ca parikalpitasvabhāvaḥ |",
    "T06n2994u_001:596": " - (1) manovijñānaṁ parikalpaḥ parikalpitvāt |",
    "T06n2994u_001:597": " tad dhi svā- bhilāpavāsanābījaṁ sarvavijñaptyabhilāpavāsanābījaṁ ca tato 'nantākāravikalpena pravartate |",
    "T06n2994u_001:598": " sarvatra kalpena pari- kalpayatīti parikalpa ucyate |",
    "T06n2994u_001:599": " (2) punaḥ paratantrasvabhāvaḥ parikalpyaḥ |",
    "T06n2994u_001:600": " (3) punar yenākāreṇa paratantrasvabhāve parikalpitaḥ sa tatra parikalpitasvabhāvaḥ |",
    "T06n2994u_001:601": " yenākāreṇeti yathety arthaḥ |",
    "T06n2994u_001:602": " kathaṁ punaḥ parikalpaḥ parikalpayati |",
    "T06n2994u_001:603": " kenālambanena (72)",
    "T06n2994u_001:604": " kena nimittodgrahaṇena kenābhiniveśena kena vāksamut- thāpanena kena vyavahāreṇa kenādhyāropena ca |",
    "T06n2994u_001:605": " - nāmnālambanena paratantrasvabhāve ca tannimittodgraha- ṇena dṛṣṭyā ca tadabhiniveśana vitarkaiś ca vāksamutthā- panena dṛṣṭādicaturvyavahāraiś ca vyavahāreṇāsadarthe ca sad ity adhyāropeṇa parikalpayati |",
    "T06n2994u_001:606": " II. 17 kim ete trayaḥ svabhāvā bhinnā vābhinnā vā |",
    "T06n2994u_001:607": " - na bhinnā nāpy abhinnā iti vaktavyaṁ |",
    "T06n2994u_001:608": " paryāyeṇa paratant- rasvabhāvaḥ paratantraḥ |",
    "T06n2994u_001:609": " paryāyeṇa sa eva parikalpitaḥ |",
    "T06n2994u_001:610": " paryāyeṇa sa eva pariniṣpannaḥ |",
    "T06n2994u_001:611": " (73) kaḥ paryāyo yena paratantrasvabhāvaḥ paratantraḥ |",
    "T06n2994u_001:612": " - vāsanābījotpādaparatantratvāt |",
    "T06n2994u_001:613": " kaḥ paryāyo yena sa eva parikalpitaḥ |",
    "T06n2994u_001:614": " - parikalpani- mittatvāt tena ca parikalpitatvāt |",
    "T06n2994u_001:615": " kaḥ paryāyo yena sa eva pariniṣpannaḥ |",
    "T06n2994u_001:616": " - yathā pari- kalpitas tathā tasyātyantābhāvāt |",
    "T06n2994u_001:617": " II. 18 katividhaḥ paratantrasvabhāvaḥ |",
    "T06n2994u_001:618": " - samāsato dvividho vāsanābījaparatantraś ca saṁkleśavyavadānasvabhāvāpari- niṣpannaparatantraś ca |",
    "T06n2994u_001:619": " etābhyāṁ dvividhaparatantrābh- yāṁ paratantraḥ |",
    "T06n2994u_001:620": " parikalpitasvabhāvaś ca dvividhaḥ svabhāvaparikalpena viśeṣaparikalpena ca kalpitatvāt |",
    "T06n2994u_001:621": " pariniṣpannasvabhāvaś ca dvividhaḥ prakṛtipariniṣpannaś ca viśuddhapariniṣpannaś ca |",
    "T06n2994u_001:622": " II.19 (74) parikalpaś ca punaś caturvidhaḥ |",
    "T06n2994u_001:623": " (1) svabhāvaparikalpo (2)",
    "T06n2994u_001:624": " viśeṣaparikalpo (3)",
    "T06n2994u_001:625": " vyutpanno (4)",
    "T06n2994u_001:626": " 'vyutpannaś ca |",
    "T06n2994u_001:627": " vyu- tpanno hi parikalpo vyavahārakuśalānāṁ |",
    "T06n2994u_001:628": " avyutpannaś cāvyavahārakuśalānāṁ |",
    "T06n2994u_001:629": " pañcavidhaś ca |",
    "T06n2994u_001:630": " (1) nāmopādāyarthasvabhāvaparikalpas tadyathāsya nāmno 'yam artha iti |",
    "T06n2994u_001:631": " (2) artham upādāya nāmasvabhāvaparikalpas tadyathāsyārthasya idaṁ nāmeti |",
    "T06n2994u_001:632": " (3) nāmopādāya nāmasvabhāvaparikalpas tadyathānadhya- vasitārthasya nāmaparikalpaḥ |",
    "T06n2994u_001:633": " (4) artham upādāyārtha- svabhāvaparikalpas tadyathānadhyavasitanāmasyārthasva- bhāvaparikalpaś ca |",
    "T06n2994u_001:634": " (5) tadubhayam upādāya tadubhayapa- rikalpas tadyathedṛṣārthasyaivaṁrūpasyedaṁ nāmeti |",
    "T06n2994u_001:635": " (75) II.20 (76) sarvasamāsataḥ punar daśavidho vikalpaḥ |",
    "T06n2994u_001:636": " (1) mūlavika- lpo yadutālayavijñānaṁ |",
    "T06n2994u_001:637": " (2) nimittavikalpo yaduta rūpādi- vijñaptiḥ |",
    "T06n2994u_001:638": " (3) nimittapratibhāsavikalpo yaduta sāśrayacak- ṣurādivijñānavijñaptiḥ |",
    "T06n2994u_001:639": " (4) nimittavikāravikalpo yaduta jarādibhiḥ sukhādivedanābhī rāgādibhir upaghātakālapari- vartādibhir narakādigatibhiḥ kāmādidhātubhiś ca tasya vikāraḥ |",
    "T06n2994u_001:640": " (5) nimittapratibhāsavikāravikalpo yaduta yathok- tair evamādivikārais tasya vikāraḥ |",
    "T06n2994u_001:641": " (6) paropanītavikalpo yadutāsaddharmaśravaṇānvayaḥ saddharmaśravaṇānvayaś ca yo vikalpaḥ |",
    "T06n2994u_001:642": " (7) ayoniśovikalpo yadutāsaddharmaśrava- ṇānvayānām ito bāhyakānāṁ vikalpaḥ |",
    "T06n2994u_001:643": " (8) yoniśovikalpo yaduta saddharmaśravaṇānvayānām ihadhārmikānāṁ vikalpaḥ |",
    "T06n2994u_001:644": " (9) abhiniveśavikalpo yadutāyoniśomanaskārān- vayasatkāyadṛṣṭimūlakair dvāṣaṣṭidṛṣṭigataiḥ saṁprayukto yo vikalpaḥ |",
    "T06n2994u_001:645": " (10) vikṣepavikalpo yaduta bodhisattvānāṁ daśavidho vikalpaḥ |",
    "T06n2994u_001:646": " II.21 (1) abhāvanimittavikṣepaḥ |",
    "T06n2994u_001:647": " (2) bhāvanimittavikṣepaḥ |",
    "T06n2994u_001:648": " (3) samāropavikṣepaḥ |",
    "T06n2994u_001:649": " (4) apavādavikṣepaḥ |",
    "T06n2994u_001:650": " (5) ekatvavikṣe- (77) paḥ |",
    "T06n2994u_001:651": " (6) pṛthaktvavikṣepaḥ |",
    "T06n2994u_001:652": " (7) svabhāvavikṣepaḥ |",
    "T06n2994u_001:653": " (8) vi- śeṣavikṣepaḥ |",
    "T06n2994u_001:654": " (9) yathānāmārthavikṣepaḥ |",
    "T06n2994u_001:655": " (10) yathārtha- nāmavikṣepaś ca |",
    "T06n2994u_001:656": " II. 22A eteṣāṁ daśavidhānāṁ vikṣepānāṁ pratipakṣena nirvikal- pajñānaṁ sarveṣu prajñāpāramitāsu deśitaṁ |",
    "T06n2994u_001:657": " evaṁ savi- pakṣapratipakṣaḥ sakalaprajñāpāramitārtho jñeyaḥ |",
    "T06n2994u_001:658": " II. 22B (78) (1) tatrābhāvavikalpasya pratipakṣārthenāha “bodhisattva eva sann“ ity ādi |",
    "T06n2994u_001:659": " (2) bhāvavikalpyasya pratipakṣārthenāha “ bodhisattvaṁ na samanupaśyatī“it |",
    "T06n2994u_001:660": " (3) samāropavikalpa- sya pratipakṣārthenāha “bodhisattvanāma na samanupaś- yati prajñāpāramitāṁ na samanupaśyati caratīti na sama- nupaśyati [na caratīti na samanupaśyati] rūpaṁ na samanu- (79)",
    "T06n2994u_001:661": " paśyati vedanāsaṁjñāsaṁskāravijñānam api na samanupa- śyati |",
    "T06n2994u_001:662": " tat kasya hetoḥ |",
    "T06n2994u_001:663": " tathā hi nāma svabhāvena śūnyam“ ity evam ādi |",
    "T06n2994u_001:664": " (4) apavādavikalpasya pratipakṣārthenāha “na śūnyataye“ti |",
    "T06n2994u_001:665": " (5) ekatvavikalpasya pratipakṣārthenāha “yā rūpasya śūnyatā na tad rūpam“ ity ādi |",
    "T06n2994u_001:666": " (6) pṛthaktvavi- kalpasya pratipakṣārthenāha “na cānyatra śūnyatāyā rūpaṁ rūpam eva śūnyatā śūnyataiva rūpam“ iti |",
    "T06n2994u_001:667": " (7) svabhāvavi- kalpasya pratipakṣārthenāha “nāmamātram idaṁ subhūte yaduta rūpam“ ity ādi |",
    "T06n2994u_001:668": " (8) viśeṣavikalpasya pratipakṣār- thenāha “svabhāvasya hi notpādo na nirodho na saṁkleśo na vyavadānam“ iti |",
    "T06n2994u_001:669": " (9) yathānāmārthavikalpasya pratipak- ṣārthenāha “kṛtrimaṁ nāma prati prati te dharmāḥ kalpitā āgantukena nāmnānuvyavahriyante |",
    "T06n2994u_001:670": " yathā yathānuvyava- hriyante tathā tathābhiniviśantī“ti |",
    "T06n2994u_001:671": " (10) yathārthanāmavi- kalpasya pratipakṣārthenāha “tāni bodhisattvaḥ sarvanā- māni na samanupaśyaty asamanupaśyan nābhiniviśata“ iti |",
    "T06n2994u_001:672": " yathārtham ity abhiprāyaḥ |",
    "T06n2994u_001:673": " yathā rūpe tathā yāvad vijñāne 'pi yojayitavyaṁ |",
    "T06n2994u_001:674": " II. 23 (80) yadi paryāyena paratantrasvabhāvas trayaḥ svabhāvāḥ kathaṁ tarhi trayaḥ svabhāva abhinnā na bhavanti |",
    "T06n2994u_001:675": " - yena paryāyena paratantro bhavati ne tena parikalpitaś ca na pariniṣpannaś ca bhavati |",
    "T06n2994u_001:676": " yena paryāyena parikalpito bhavati na tena paratantraś ca na pariniṣpannaś ca bhavati |",
    "T06n2994u_001:677": " yena paryāyena pariniṣpanno bhavati na tena paratantraś ca parikalpitaś ca bhavati |",
    "T06n2994u_001:678": " II. 24 kathaṁ punar gamyate yathā paratantrasvabhāvaḥ pari- kalpitasvabhāvena pratibhāsate na ca tadātmā |",
    "T06n2994u_001:679": " - (1) nāmnaḥ pūrvaṁ buddher abhāvāt tadātmatvavirodhataḥ |",
    "T06n2994u_001:680": " (2) bahunamnā bahvātmatvavirodhataḥ |",
    "T06n2994u_001:681": " (3) aniyatanāmnā saṁbhinnātmatvavirodhataś ca |",
    "T06n2994u_001:682": " atra gāthe |",
    "T06n2994u_001:683": " nāmnaḥ pūrvaṁ na buddhitvād bahutvāniyatatvataḥ |",
    "T06n2994u_001:684": " (81) tadātmatvam bahvātmatvaṁ sṛṣṭātmatvaṁ virudhya- te ||",
    "T06n2994u_001:685": " (1) dharmābhāvopalabdhiś ca niḥsaṁkleśaviśuddhitā |",
    "T06n2994u_001:686": " māyādisadṛśī jñeyā ākāśasadṛśī tathā ||",
    "T06n2994u_001:687": " (2) II. 25 kiṁkāraṇaṁ punar yathā pratibhāsamāno 'san paratan- trasvabhāvaḥ sarveṇa sarvam abhāvo na bhavet |",
    "T06n2994u_001:688": " - tasminn asati pariniṣpannasvabhāvābhāvaś ca sarvathā- bhāvaś caiva kathaṁ na bhavet |",
    "T06n2994u_001:689": " paratantrasvabhāve hi pariniṣpannasvabhāve cāsati saṁkleśavyavadānābhāvadoṣo bhavet |",
    "T06n2994u_001:690": " saṁkleśo vyavadānaś copalabhyate |",
    "T06n2994u_001:691": " tena na sarva- thābhāvaḥ |",
    "T06n2994u_001:692": " atra gāthā |",
    "T06n2994u_001:693": " abhāve paratantre ca niṣpanne caiva sarvathā |",
    "T06n2994u_001:694": " na bhavet tarhi saṁkleśo vyavadānaś ca sarvadā ||",
    "T06n2994u_001:695": " (82) II. 26 (83) yā buddhabhagavatāṁ mahāyānavaipulyadeśanā tasyāṁ deśanāyāṁ kathaṁ parikalpitasvabhāvo vedyaḥ |",
    "T06n2994u_001:696": " - abhāvaparyāyadeśanayā vedyaḥ |",
    "T06n2994u_001:697": " kathaṁ paratantrasvabhāvo vedyaḥ |",
    "T06n2994u_001:698": " - māyāmarīci- svapnapratibhāsapratibimbapratiśrutkodakacandranirmāṇo- pamo vedyaḥ |",
    "T06n2994u_001:699": " kathaṁ pariniṣpannasvabhāvo vedyaḥ |",
    "T06n2994u_001:700": " - caturvidha- vyavadānadharmadeśanayā vedyaḥ |",
    "T06n2994u_001:701": " caturvidhavyavadāna- dharmāḥ |",
    "T06n2994u_001:702": " (1) prakṛtivyavadānaṁ tad yathā tathatā śunyatā bhūtakoṭir animittaṁ paramārtho dharmadhātuś cāpi (2)",
    "T06n2994u_001:703": " vaimalyavyavadānaṁ tad yathā ta eva sarvāvaraṇavirahitāḥ |",
    "T06n2994u_001:704": " (3) tatprāptimārgavyavadānaṁ tad yathā sarvabodhipakṣa- dharmāḥ pāramitādayaś ca |",
    "T06n2994u_001:705": " (4) tadutpādakālambanavyava- dānaṁ tad yathā deśitamahāyānasaddharmaḥ |",
    "T06n2994u_001:706": " sa hi vya- vadānahetutvān na parikalpitaḥ |",
    "T06n2994u_001:707": " viśuddhadharmadhātuni- ṣyandatvān na paratantraḥ |",
    "T06n2994u_001:708": " etaiś caturvidhaiḥ saṁgṛhītāḥ sarvavyavadānadharmāḥ |",
    "T06n2994u_001:709": " atra gāthe |",
    "T06n2994u_001:710": " māyādideśanā bhūte kalpitān nāstideśanā |",
    "T06n2994u_001:711": " caturvidhaviśuddhes tu pariniṣpannadeśanā ||",
    "T06n2994u_001:712": " (1) śuddhiḥ prakṛtivaimalyam ālambanaṁ ca mārgatā |",
    "T06n2994u_001:713": " viśuddhānāṁ hi dharmānāṁ caturvidhagṛhītatā ||",
    "T06n2994u_001:714": " (2) II. 27 (84) kiṁkāraṇaṁ punaḥ paratantrasvabhāvo yathoktamāyādy- upamo deśitaḥ |",
    "T06n2994u_001:715": " - pareṣāṁ paratantrasvabhāve bhrān- titvasaṁdehavyāvartanārthaṁ |",
    "T06n2994u_001:716": " (85) kathaṁ punaḥ pareṣāṁ paratantrasvabhāve bhrāntitva- saṁdeho bhavati |",
    "T06n2994u_001:717": " - tathā hi pareṣām evaṁ bhavati (1)",
    "T06n2994u_001:718": " katham asann artho viṣayo bhavatīti |",
    "T06n2994u_001:719": " teṣāṁ tatsaṁdeha- vyāvartanārthaṁ māyopamatvaṁ deśitaṁ |",
    "T06n2994u_001:720": " (2) katham asa- darthacittacaittāḥ pravartanta iti saṁdehavyāvartanārthaṁ marīcyupamatvaṁ |",
    "T06n2994u_001:721": " (3) katham asaty artha iṣṭāniṣṭopabhogo bhavatīti saṁdehavyāvartanārthaṁ svapnopamatvaṁ |",
    "T06n2994u_001:722": " (4) katham asaty arthe kuśalākuśalakarmaṇām iṣṭāniṣṭaphalā- bhinirvṛttir bhavatīti saṁdehavyāvartanārthaṁ pratibimbo- pamtvaṁ |",
    "T06n2994u_001:723": " (5) katham asaty arthe vividhavijñānaṁ pravar- tata iti saṁdehavyāvartanārthaṁ pratibhāsopamatvaṁ |",
    "T06n2994u_001:724": " (6) katham asaty arthe vividhavyavahāraḥ pravartata iti saṁ- dehavyāvartanārthaṁ pratiśrutkopamatvaṁ |",
    "T06n2994u_001:725": " (7) katham asaty arthe samyaggrāhakasamādhigocaraḥ pravartata iti saṁdehavyāvartanārtham udakacandropamatvaṁ |",
    "T06n2994u_001:726": " (8) kath- am asaty arthe bodhisattvā aviparītāḥ sattvakṛtyānuṣṭhā- nārthaṁ saṁcintyopapadyata iti saṁdehavyāvartanārthaṁ nirmāṇopamatvaṁ |",
    "T06n2994u_001:727": " II.28 kiṁ saṁdhāya bhagavatā deśitaṁ brahmaparipṛcchāyāṁ (86)",
    "T06n2994u_001:728": " tathāgataḥ saṁsāraṁ ca nopalabhate nirvāṇaṁ ca nopala- bhata iti |",
    "T06n2994u_001:729": " paratantrasvabhāvasya parikalpitapariniṣpan- nasvabhāvatvāt saṁsāranirvāṇāviśeṣatāṁ saṁdhāya deśi- taṁ |",
    "T06n2994u_001:730": " tathā hi sa eva paratantrasvabhāvaḥ parikalpitāṁśe- na saṁsāraḥ |",
    "T06n2994u_001:731": " pariniṣpannāṁśena tu nirvāṇaṁ |",
    "T06n2994u_001:732": " II. 29A yathā bhagavatoktam abhidharmasūtre trayo dharmāḥ saṁkleśāṁśiko vyavadānāṁśikas taddvayāṁśikaś ceti |",
    "T06n2994u_001:733": " kiṁ saṁdhāyoktaṁ |",
    "T06n2994u_001:734": " paratantrasvabhāve parikalpitasva- bhāvaḥ saṁkleśāṁśikaḥ |",
    "T06n2994u_001:735": " pariniṣpannasvabhāvo vyavadā- nāṁśikaḥ |",
    "T06n2994u_001:736": " sa eva ca paratantras taddvavyāṁśikaḥ |",
    "T06n2994u_001:737": " idaṁ saṁdhāyoktaṁ |",
    "T06n2994u_001:738": " II. 29B (87) asminn arthe ko dṛṣṭāntaḥ |",
    "T06n2994u_001:739": " - kāñcanagarbhā mṛttikā dṛṣṭāntaḥ |",
    "T06n2994u_001:740": " tadyathā kāñcanagarbhāyāṁ mṛttikāyāṁ traya upalabhyante pṛthividhātur mṛttikā kāñcanaṁ ca |",
    "T06n2994u_001:741": " tatra pṛthivīdhātau mṛttikāsaty upalabhyate na tu kāñcanaṁ sad upalabhyate |",
    "T06n2994u_001:742": " agninā hi spṛṣṭe mṛttikā na pratibhāsate kāñcanaṁ tu pratibhāsate |",
    "T06n2994u_001:743": " pṛthivīdhātur mṛttikayā prati- bhāsamāno mithyā pratibhāsate kāñcanena tu pratibhāsa- mānas tattvena pratibhāsate |",
    "T06n2994u_001:744": " tena pṛthivīdhātur dvayāṁ- śikaḥ |",
    "T06n2994u_001:745": " tathā nirvikalpajñānāgnināspṛṣṭāyāṁ vijñaptau sā vijñap- tir abhūtaparikalpitasvabhāvatvena pratibhāsate na tu bhū- tapariniṣpannasvabhāvatvena pratibhāsate |",
    "T06n2994u_001:746": " nirvikalpajñā- nāgninā ca spṛṣṭāyāṁ vijñaptau sā vijñaptir bhūtapariniṣ- pannasvabhāvatvena pratibhāsate na tu mithyāparikalpitas- (88)",
    "T06n2994u_001:747": " vabhāvatvena pratibhāsate |",
    "T06n2994u_001:748": " tena sābhūtaparikalpavijñaptiḥ paratantrasvabhāvo dvayāṁśiko yathā kāñcanagarbhāyāṁ mṛttikāyāṁ pṛthividhātuḥ |",
    "T06n2994u_001:749": " II.30 (89) bhagavatā nityāḥ sarvadharmā iti kvacid deśitam anityā iti kvacid deśitaṁ na nityā na cānityā iti kvacid deśitaṁ |",
    "T06n2994u_001:750": " kiṁ saṁdhāya nityā iti deśitaṁ |",
    "T06n2994u_001:751": " - paratantrasvabhāvaḥ pariniṣpannāṁśena nityaḥ |",
    "T06n2994u_001:752": " parikalpitasvabhāvāṁśenānit- yaḥ |",
    "T06n2994u_001:753": " ubhayāṁśena ca na nityo ca cānityaḥ |",
    "T06n2994u_001:754": " idaṁ saṁd- hāya deśitaṁ |",
    "T06n2994u_001:755": " yathā (1) nityānityādvayās tathā (2)",
    "T06n2994u_001:756": " sukhaduḥkhādvayāḥ (3)",
    "T06n2994u_001:757": " śubhāśubhādvayāḥ (4)",
    "T06n2994u_001:758": " śūnyāśunyādvayā (5)",
    "T06n2994u_001:759": " ātmānātmā- dvayāḥ (6)",
    "T06n2994u_001:760": " śāntāśāntādvayāḥ (7)",
    "T06n2994u_001:761": " svabhāvaniḥsvabhāvādvayā (8)",
    "T06n2994u_001:762": " utpannānutpannādvayā (9)",
    "T06n2994u_001:763": " niruddhāniruddhādvayā (10) (90)",
    "T06n2994u_001:765": " ādiśāntānādiśāntādvayāḥ |",
    "T06n2994u_001:766": " (11) prakṛtiparinirvṛtāprakṛtipari- nirvṛtādvayāḥ |",
    "T06n2994u_001:767": " (12) saṁsāranirvāṇādvayā ity evamādipra- bhedāni buddhānāṁ bhagavatāṁ sarvābhisaṁdhivacanāni trisvabhāvair anugantavyāni |",
    "T06n2994u_001:768": " yathā nityānityādiparyāyā deśitāḥ |",
    "T06n2994u_001:769": " atra gāthāḥ |",
    "T06n2994u_001:770": " yathā dharmā na vidyante yathā ca khyānty anekataḥ |",
    "T06n2994u_001:771": " tathaivādharmadharmānām advayārthatvam ucyate ||",
    "T06n2994u_001:772": " (1) teṣām ekāṁśato bhāvo na ca bhāvaḥ prakāśitaḥ |",
    "T06n2994u_001:773": " dvayāṁśena tu nābhāvo na bhāva iti deśanā ||",
    "T06n2994u_001:774": " (2) yathā khyāti tathā nāsti tasmān nāstīti deśanā |",
    "T06n2994u_001:775": " yasmāt tathā prabhāso hi tasmād astīti deśanā ||",
    "T06n2994u_001:776": " (3) svayaṁ svenātmānā 'bhāvāt svabhāve cānavasthiteḥ |",
    "T06n2994u_001:777": " grāhavat tadabhāvāc ca niḥsvabhāvatvam iṣyate ||",
    "T06n2994u_001:778": " (4) niḥsvabhāvatayā siddhā uttarottaraniśrayāt |",
    "T06n2994u_001:779": " anutpannāniruddhādiśāntaprakṛtinirvṛtāḥ ||",
    "T06n2994u_001:780": " (5) II. 31A (91) punaś caturbhir abhiprāyaiś caturbhiś cābhisaṁdhibhiḥ sarvabuddhavacanāny anugantavyāni |",
    "T06n2994u_001:781": " (1) samatābhiprāyeṇa |",
    "T06n2994u_001:782": " tadyathā “ aham eva tena kālena tena samayena vipaśyī tathāgato 'rhan samyaksaṁbuddho 'bhūvan“ iti |",
    "T06n2994u_001:783": " (2) kālāntarābhiprāyena |",
    "T06n2994u_001:784": " tadyathā “bahurat- nasya tathāgatasya nāmadheyagrahaṇamātreṇa niyato bhavaty anuttarāyāṁ samyaksaṁbodhāv“ iti |",
    "T06n2994u_001:785": " yathā coktaṁ “ye sukhāvatyāṁ lokadhātau praṇidhānaṁ kariṣyanti te tatropapatsyanta“ iti |",
    "T06n2994u_001:786": " (3) arthāntarābhiprāyeṇa |",
    "T06n2994u_001:787": " yathoktaṁ “gaṅgānadīvālikāsamānabuddhān paryupāsya mahāyāna- dharmārthe 'vabodha utpadyata“ iti |",
    "T06n2994u_001:788": " (4) pudgalāśayābhiprā- yeṇa |",
    "T06n2994u_001:789": " tadyathā dānaṁ kasya cit pudgalasya praśaṁsate tasyaiva ca punar api vigarhate |",
    "T06n2994u_001:790": " yathā dānaṁ tathā śilaṁ kāṁścic ca bhāvanāṁ |",
    "T06n2994u_001:791": " ete caturvidhā abhiprāyāḥ |",
    "T06n2994u_001:792": " II. 31B (92) caturbhiś cābhisaṁdhibhiḥ |",
    "T06n2994u_001:793": " (1) avatāraṇābhisaṁdhyā |",
    "T06n2994u_001:794": " tadyathā śrāvakayāne vā mahāyāne vā pudgaladharmasva- bhāvaviśeṣānāṁ saṁvṛtisatyayuktyā deśanā |",
    "T06n2994u_001:795": " (2) lakṣaṇābhi- saṁdhyā |",
    "T06n2994u_001:796": " yatra dharmalakṣaṇadeśanāyāṁ trayāṇāṁ sva- bhāvānām udbhāvanā |",
    "T06n2994u_001:797": " (3) pratipakṣābhisaṁdhyā |",
    "T06n2994u_001:798": " yatra caturaśītisahasracaritānāṁ pratipakṣadeśanā |",
    "T06n2994u_001:799": " (4) pariṇāma- nābhisaṁdhyā |",
    "T06n2994u_001:800": " yatrānyārthaśabdābhilāpe 'nyasyaivārtha- syodbhāvanā |",
    "T06n2994u_001:801": " atra gāthā |",
    "T06n2994u_001:802": " asāre sāramatayo viparyāse ca susthitāḥ |",
    "T06n2994u_001:803": " kleśana ca susaṁkliṣṭā labhante bodhim uttamāṁ ||",
    "T06n2994u_001:804": " II.32A mahāyānadharmanirdidikṣuṇā samāsatas trayeṇākāreṇa nirdeśaḥ kartavyaḥ |",
    "T06n2994u_001:805": " (1) pratītyasamutpādadeśanayā (2)",
    "T06n2994u_001:806": " pra- tītyasamutpannadharmāṇāṁ lakṣaṇadeśanayā (3)",
    "T06n2994u_001:807": " uktārtha- deśanayā ca |",
    "T06n2994u_001:808": " (93) II. 32B tatra (1) pratītyasamutpādadeśanayā yathoktaṁ |",
    "T06n2994u_001:809": " pralāpavāsanotpannā dharmāḥ tebhyaś ca sā tathā |",
    "T06n2994u_001:810": " iti |",
    "T06n2994u_001:811": " vipākapravṛttivijñānayor anyonyapratyayenotpādāt |",
    "T06n2994u_001:812": " II. 32C (2) te ca pravṛttivijñānalakṣaṇadharmāḥ sanimittadṛṣṭi- vijñaptisvabhāvāḥ |",
    "T06n2994u_001:813": " te punar āśrayalakṣaṇāḥ parikalpitalak- ṣaṇā dharmatālakṣaṇāś ca |",
    "T06n2994u_001:814": " anenodbhāvitaṁ trisvabhāvalak- ṣaṇaṁ |",
    "T06n2994u_001:815": " yathoktaṁ |",
    "T06n2994u_001:816": " te sanimittadṛṣṭitvād jñeyās trividhalakṣaṇāḥ |",
    "T06n2994u_001:817": " iti |",
    "T06n2994u_001:818": " (94) II. 32D kathaṁ punas teṣāṁ lakṣaṇaṁ nirdeśyaṁ |",
    "T06n2994u_001:819": " - parikal- pitalakṣaṇaṁ paratantralakṣaṇe nāsti |",
    "T06n2994u_001:820": " pariniṣpannalak- ṣaṇaṁ tu tatrāsti |",
    "T06n2994u_001:821": " taddvayāsatsato 'nupalambhopalambham adṛṣṭadṛṣṭatattvayor ekakālaṁ |",
    "T06n2994u_001:822": " paratantrasvabhāve pari- kalpitasyāsattvāt pariniṣpannasya ca sattvāt saṁbhavati |",
    "T06n2994u_001:823": " tasmiṁ hy upalabdhe sa nopalabhyate |",
    "T06n2994u_001:824": " tasmiṁś cānupala- bdhe sa upalabhyate |",
    "T06n2994u_001:825": " yathoktaṁ |",
    "T06n2994u_001:826": " na parikalpitaṁ tantre niṣpannaṁ tv asti tatra ca |",
    "T06n2994u_001:827": " samaṁ tatrobhaye tasmād upalambhaṁ na tac ca hi ||",
    "T06n2994u_001:828": " iti |",
    "T06n2994u_001:829": " II. 32E (95) (3) uktārthadeśanā tadyathā pūrvoktasya padasya śeṣaiḥ padair vibhāgam udbhāvayati guṇādhikaraṇena vārthādhi- karaṇena vā |",
    "T06n2994u_001:830": " II. 33A (96) guṇādhikaraṇena |",
    "T06n2994u_001:831": " tadyathā buddhaguṇā nirdiṣṭāḥ |",
    "T06n2994u_001:832": " “(0) suviśuddhabuddhaiḥ |",
    "T06n2994u_001:833": " (1) advayasamudācāraḥ |",
    "T06n2994u_001:834": " (2) alakṣaṇa- dharmaparāyaṇaḥ |",
    "T06n2994u_001:835": " (3) buddhavihāreṇa viharan |",
    "T06n2994u_001:836": " (4) sarva- buddhasamatāprāptaḥ |",
    "T06n2994u_001:837": " (5) anāvaraṇagatiṁgataḥ |",
    "T06n2994u_001:838": " (6) apra- tyudāvartyadharmaḥ |",
    "T06n2994u_001:839": " (7) asaṁhāryagocaraḥ |",
    "T06n2994u_001:840": " (8) acintyav- yavasthānaḥ |",
    "T06n2994u_001:841": " (9) triyadhvasamatāniryātaḥ |",
    "T06n2994u_001:842": " (10) sarvaloka- dhātuprasṛtakāyaḥ |",
    "T06n2994u_001:843": " (11) sarvadharmaniḥsaṁśayajñānaḥ |",
    "T06n2994u_001:844": " (12) sarvacaryāsamanvāgatabuddhiḥ |",
    "T06n2994u_001:845": " (13) niḥkāṁkṣadharmajñā- naḥ |",
    "T06n2994u_001:846": " (14) avikalpitaśarīraḥ |",
    "T06n2994u_001:847": " (15) sarvabodhisattvasaṁprat- īcchitajñānaḥ |",
    "T06n2994u_001:848": " (16) advayabuddhavihāraparamapāramiprāp- taḥ |",
    "T06n2994u_001:849": " (17) asaṁbhinnatathāgatavimokṣajñānaniṣṭhāgataḥ |",
    "T06n2994u_001:850": " (18) anantamadhyabuddhabhūmisamatādhigataḥ |",
    "T06n2994u_001:851": " (19) dharmadhātuparyantaḥ |",
    "T06n2994u_001:852": " (20) ākāśadhātuparyavasānaḥ |",
    "T06n2994u_001:853": " (21) aparāntakoṭiniṣṭhaḥ“ |",
    "T06n2994u_001:854": " suviśuddhabuddhir ity asya padasya vibhāgaḥ padaśeṣā veditavyāḥ |",
    "T06n2994u_001:855": " evaṁ sunirdiṣṭā dharmatā bhavati |",
    "T06n2994u_001:856": " II. 33B (97) suviśuddhabuddhir iti hīyaṁ suviśuddhabuddhir buddha- bhagavatām ekonaviṁśatibuddhaguṇaiḥ saṁgṛhītā veditav- yā |",
    "T06n2994u_001:857": " (1) jñeyeṣv atyantānāvaraṇapravṛttiguṇena |",
    "T06n2994u_001:858": " (2) bhāvā- bhāvādvayalakṣaṇatathatāparamaviśuddhigamanaguṇena |",
    "T06n2994u_001:859": " (3) anābhogabuddhakāryāpratiprasrabdhasthānaguṇena |",
    "T06n2994u_001:860": " (4) dharmakāya āśrayāśayakarmābhedaguṇena |",
    "T06n2994u_001:861": " (5) sarvāvara- (98) ṇapratipakṣabhāvanāguṇena |",
    "T06n2994u_001:862": " (6) sarvatīrthikādhṛṣyaguṇe- na |",
    "T06n2994u_001:863": " (7) loka utpāde 'pi laukikadharmāsaṁhāryaguṇena |",
    "T06n2994u_001:864": " (8) dharmavyavasthānaguṇena |",
    "T06n2994u_001:865": " (9) vyākaraṇaguṇena |",
    "T06n2994u_001:866": " (10) sarvalokadhātusaṁbhoganirmāṇakāyasaṁdarśanaguṇena |",
    "T06n2994u_001:867": " (11) saṁdehocchedaguṇena |",
    "T06n2994u_001:868": " (12) nānācaryāvatāraṇaguṇena |",
    "T06n2994u_001:869": " (13) āyatidharmotpādajñaguṇena |",
    "T06n2994u_001:870": " (14) yathādhimuktisaṁ- darśanaguṇena |",
    "T06n2994u_001:871": " (15) anantakāyasattvavinayaprayogaguṇe- na |",
    "T06n2994u_001:872": " (16) samadharmakāyapāramitāsiddhiguṇena |",
    "T06n2994u_001:873": " (17) asaṁ- bhinnabuddhakṣetrayathādhimuktisaṁdarśanaguṇena |",
    "T06n2994u_001:874": " (18) trividhabuddhakāyadeśaparicchedaguṇena |",
    "T06n2994u_001:875": " (19) āsaṁsārasa- rvasattvārthasukhopasthānaguṇena |",
    "T06n2994u_001:876": " (20) akṣayaguṇena ca |",
    "T06n2994u_001:877": " II. 34A (99) arthādhikaraṇena ca |",
    "T06n2994u_001:878": " yathoktaṁ : - “dvātriṁśadbhir dharmaiḥ samanvāgato bodhisattvo bodhisattva ity ucyate |",
    "T06n2994u_001:879": " katame dvātriṁśabdhiḥ |",
    "T06n2994u_001:880": " yaduta (1) hitasukhādhyāśayatayā sarvasattveṣu |",
    "T06n2994u_001:881": " (2) sarvajñajñānāvatāraṇatayā |",
    "T06n2994u_001:882": " (3) kim aham arghāmīti pareṣāṁ jñānākunsanatā |",
    "T06n2994u_001:883": " (4) niradhimāntayā |",
    "T06n2994u_001:884": " (5) dṛḍhādhyāśayatayā |",
    "T06n2994u_001:885": " (6) akṛtrimaprematayā |",
    "T06n2994u_001:886": " (7) mitrā- (100) mitreṣu samacittatayā |",
    "T06n2994u_001:887": " (8) atyantamitratayā yāvan nirvā- ṇaparyantatāye |",
    "T06n2994u_001:888": " (9) sūnṛtavākyatā smitamukhapūrvābhibhā- ṣaṇatā |",
    "T06n2994u_001:889": " (10) sarvasattveṣv aparicchinnamahākaruṇatā |",
    "T06n2994u_001:890": " (11) upādatteṣu bhāreṣv aviṣādanatayā |",
    "T06n2994u_001:891": " (12) aparikhinnamāna- satayā |",
    "T06n2994u_001:892": " (13) saddharmaparyeṣtim ārabhyātṛptaśrutārthata- yā |",
    "T06n2994u_001:893": " (14) ātmaskhaliteṣu doṣadarśanatayā paraskhaliteṣv aruṣṭāpatticodanatayā |",
    "T06n2994u_001:894": " (15) sarvairyapatheṣu bodhicittapari- karmatayā |",
    "T06n2994u_001:895": " (16) vipākāpratikāṅkṣiṇas tyāgaḥ |",
    "T06n2994u_001:896": " (17) sarva- bhavagatyupapattyaniśritaśīlam |",
    "T06n2994u_001:897": " (18) sarvasattveṣv aprati- hatā kṣāntiḥ |",
    "T06n2994u_001:898": " (19) sarvakuśalamūlasamādānanāya vīryam |",
    "T06n2994u_001:899": " (20) ārūpyadhātuparikarṣitaṁ dhyānaṁ |",
    "T06n2994u_001:900": " (21) upāyasaṁgṛ- hītā prajñā catuḥsaṁgrahavastusaṁprayuktā upāyāḥ |",
    "T06n2994u_001:901": " (22) śīlavadduḥśīlavadadvayatayā maitratā |",
    "T06n2994u_001:902": " (23) satkṛtya dhar- maśravaṇam |",
    "T06n2994u_001:903": " (24) satkṛtyāraṇyavāsaḥ |",
    "T06n2994u_001:904": " (25) sarvalokavicit- rikeṣv anabhiratiḥ |",
    "T06n2994u_001:905": " (26) hīnayānaspṛhaṇatā mahāyāne cānuśaṁsasaṁdarśitayā |",
    "T06n2994u_001:906": " (27) pāpamitravivarjanatā kalyā- ṇamitrasevanatā |",
    "T06n2994u_001:907": " (28) caturbrahmavihāraniṣpādanatā pañcā- bhijñāvikrīḍanatā jñānapratisaraṇatā |",
    "T06n2994u_001:908": " (29) pratipattivipra- tipattisthitānāṁ sattvānām anutsargaḥ |",
    "T06n2994u_001:909": " (30) ekāṁśavaca- natā |",
    "T06n2994u_001:910": " (31) satyagurukatā |",
    "T06n2994u_001:911": " (32) bodhicittapūrvaṁgamatā |",
    "T06n2994u_001:912": " “ iti |",
    "T06n2994u_001:913": " etaiś ca padaiḥ prathamasya padasya vibhāgo vedi- tavyaḥ hitasukhādhyāśayatayā sarvasattveṣv iti |",
    "T06n2994u_001:914": " II. 34B (101) etasya hi hitasukhādhyāśayapadasya ṣoḍaśa karmāṇi vibhāgā veditavyāḥ |",
    "T06n2994u_001:915": " tatra ṣoḍaśakarmāṇi |",
    "T06n2994u_001:916": " [1] paraṁparāprayogakarma |",
    "T06n2994u_001:917": " [2] aviparyāsakarma |",
    "T06n2994u_001:918": " [3] aparodyojanasvayaṁprayogakarma |",
    "T06n2994u_001:919": " [4] akṣobhyakarma |",
    "T06n2994u_001:920": " [5] nirāmiṣakarma trayaiḥ padair āmiṣāpratibaddhatvenopa- kārakāpakārakasyānurāgadveṣābhāvena yāvaj janmāntare- ṣu cānuvartanena |",
    "T06n2994u_001:921": " [6] tadanukūlavākkāyakarma dvābhyāṁ padābhyāṁ |",
    "T06n2994u_001:922": " [7] duḥkhasukhādvayasamatākarma |",
    "T06n2994u_001:923": " [8] alī- nakarma |",
    "T06n2994u_001:924": " [9] avinivartanīyakarma |",
    "T06n2994u_001:925": " [10] upāyaparigraha- karma |",
    "T06n2994u_001:926": " [11] vipakṣavicchandanakarma dvābhyāṁ padābh- yāṁ |",
    "T06n2994u_001:927": " [12] anupacchedatanmanasikārakarma |",
    "T06n2994u_001:928": " [13] viśeṣa- gamanakarma saptaiḥ padaiḥ ṣaṭpāramitāsamyakprayogena saṁgrahavastuprayogena ca |",
    "T06n2994u_001:929": " [14] niṣpattiprayogakarma ṣaḍbhiḥ padaiḥ satpuraṣaniṣevanena saddharmaśravaṇenā- raṇyavāsena durvitarkaparivarjanena manaskāraguṇena dvābhyāṁ mitraguṇena dvābhyāṁ |",
    "T06n2994u_001:930": " [15] niṣpattikarma tribhiḥ padair apramāṇapariśuddhyā prabhāvaprāptyā- dhigamaguṇena |",
    "T06n2994u_001:931": " [16] tatpratiṣṭhāpanakarma caturbhiḥ padair gaṇasaṁgrahaguṇena nirvicikitsāvavādānuśāsanena dharmāmiṣa(eka)",
    "T06n2994u_001:932": " saṁgraheṇāsaṁkliṣṭacittena |",
    "T06n2994u_001:933": " ete padā ādi- padasya vibhāgā veditavyāḥ |",
    "T06n2994u_001:934": " yathoktam |",
    "T06n2994u_001:935": " ādipadam upādāya padabhedā guṇānvayāḥ |",
    "T06n2994u_001:936": " ādipadam upādāya bhinnapadā bhinnārthataḥ | (102)"
}