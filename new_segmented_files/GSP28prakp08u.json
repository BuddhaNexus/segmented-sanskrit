{
    "GSP28prakp08u:0": " ________________________________________ oṃ",
    "GSP28prakp08u:1": " śrīmatprabhākaragurutantradhurandhareṇa",
    "GSP28prakp08u:2": " mahāmahopādhyāya-śālikanāthamiśreṇa praṇītā prakaraṇapañcikā",
    "GSP28prakp08u:3": " nyāyasiddhyākhyayā vyākhyayā viṣamasthalaṭipparāyā",
    "GSP28prakp08u:4": " ca samalaṅkṛtā",
    "GSP28prakp08u:5": " tattvāloko nāmāṣṭamaṃ prakaraṇam /",
    "GSP28prakp08u:6": " prakaraṇārthapratijñā /",
    "GSP28prakp08u:7": " 746ātmatattve 747bahuvidhā vivādassanti vādinām /",
    "GSP28prakp08u:8": " vayaṃ prābhākarāstattvanirṇayāya748 yatāmahe // 1 //",
    "GSP28prakp08u:9": " iti /",
    "GSP28prakp08u:10": " 750anye tu 751punarindriyāṇyeva,",
    "GSP28prakp08u:11": " 753tathaike buddhīndriyaśarīravyatirekiṇamanumeyamāhuḥ,",
    "GSP28prakp08u:12": " 754kecittu mānasapratyakṣagamyam,",
    "GSP28prakp08u:13": " kecit, 756sakalapratītisiddhaṃ tvanye manyante /",
    "GSP28prakp08u:14": " 757kṣaṇikañca kecidāhuḥ,",
    "GSP28prakp08u:15": " kūṭasthanityamityapare /",
    "GSP28prakp08u:16": " sarvagata ityādivādino vivadante /",
    "GSP28prakp08u:17": " tathā 761sarvakṣetreṣvekameke762,",
    "GSP28prakp08u:18": " 763pratikṣetrañca nānābhūtamityapare /",
    "GSP28prakp08u:19": " tatra tattvanirṇayārthamidamārabhyate /",
    "GSP28prakp08u:20": " siddhāntaḥ /",
    "GSP28prakp08u:21": " 764buddhīndriyaśarīrebhyo bhinna ātmā vibhurdhruvaḥ /",
    "GSP28prakp08u:22": " nānābhūtaḥ pratikṣetramarthavittiṣu bhāsate // 2 //",
    "GSP28prakp08u:23": " iti /",
    "GSP28prakp08u:24": " vijñānavādimatena śaṅkā /",
    "GSP28prakp08u:25": " 765nanu na buddherbodhduśca bhedamupalabhāmahe /",
    "GSP28prakp08u:26": " katham /",
    "GSP28prakp08u:27": " yato“ghaṭamahaṃ budhye” iti buddherboddhāro766 bhinnamātmānaṃ pratipadyante /",
    "GSP28prakp08u:28": " satyama, 767dvicandrādibodhavat,",
    "GSP28prakp08u:29": " bimbapratibimbajñānavaccāyaṃ bhrama iti prāmāṇikāḥ /",
    "GSP28prakp08u:30": " sahopalambhaniyamena ca buddherbodhduśca bhedo nirākriyate,",
    "GSP28prakp08u:31": " bhedasyāniyamavyāptatvāt /",
    "GSP28prakp08u:32": " 768vyāpakaviruddhopalambhena bādhyamānatvāt /",
    "GSP28prakp08u:33": " tadāhuḥ---” /",
    "GSP28prakp08u:34": " avibhāgo hi buddhyātmaviparyāsitadarśanaiḥ /",
    "GSP28prakp08u:35": " grāhyagrāhakasaṃvittibhedavāniva lakṣyate //",
    "GSP28prakp08u:36": " pra. vā. pari. 2. ślo. 354 iti /",
    "GSP28prakp08u:37": " 769tathā ye 'pi buddheranyaṃ boddhāramicchanti,",
    "GSP28prakp08u:38": " te 'pi satyāmeva buddhau tasya 770viṣaye boddhṛtāmāhuḥ /",
    "GSP28prakp08u:39": " evañca saiva paraṃ boddhrī bhavatu,",
    "GSP28prakp08u:40": " kṛtamanyena boddhrā /",
    "GSP28prakp08u:41": " boddhā cā'tmā bhavatīti,",
    "GSP28prakp08u:42": " buddhirevā'tmā /",
    "GSP28prakp08u:43": " sā ca svayamprakāśā kāryakāraṇabhāvenānādisantānavāhinī svāpa-mada-mūrcchādiṣvabhibhūtatayā punaḥ punaranusandhānapathaṃ 771nā'yāti /",
    "GSP28prakp08u:44": " vahati tvasau tāsvapi daśāsu,",
    "GSP28prakp08u:45": " anyathā jāgradidādiṣu buddhyudayāsambhavāpatteḥ /",
    "GSP28prakp08u:46": " sa cāyamanādibuddhisantāno 'nādivāsanā772nibandhanassaṃskāryadarśanādhyavasitabhedassamudayavaśavartī saṃsarati /",
    "GSP28prakp08u:47": " 773mārgarūpasākṣātkāronmūlitasakalasattvadṛṣṭivāsanānubaddhastūcchinnassamudayaḥ pratimucyate,",
    "GSP28prakp08u:48": " tathā tāyināṃ 774cāṅgīkṛtasantānocchedaḥ /",
    "GSP28prakp08u:49": " tadāhuḥ---“pradīpasyeva nirvāṇaṃ vimokṣstasya 775tāyinaḥ” //",
    "GSP28prakp08u:50": " iti /",
    "GSP28prakp08u:51": " deśikānāñcānekajanmābhyāsasvātmībhūtabrahmādistambaparyantajagadvyāp imahākaruṇānāṃ 776viśuddhacittasantāno 'nanta iti /",
    "GSP28prakp08u:52": " tannirāsaḥ /",
    "GSP28prakp08u:53": " tadidamasāram /",
    "GSP28prakp08u:54": " pratītisiddhasya buddherboddhuśca bhedasya 777nirākaraṇānarhatvāt /",
    "GSP28prakp08u:55": " sahopalambhaniyamastu yathā bhede 'pyupapadyate,",
    "GSP28prakp08u:56": " tathātraiva vakṣyāmaḥ /",
    "GSP28prakp08u:57": " 778nirākṛtaścāyaṃ bāhyārthasiddhāvṛjuvimalāyām /",
    "GSP28prakp08u:58": " buddhireva paramastu,",
    "GSP28prakp08u:59": " alaṃ boddhreti yaduktam /",
    "GSP28prakp08u:60": " tadapi kālpanike boddhari yuktaṃ vaktum /",
    "GSP28prakp08u:61": " sākṣātpratītisiddhe tu nāvakāśo 'syāsatpralāpasya /",
    "GSP28prakp08u:62": " svāpādiṣvapi buddhiranuvartata iti yaduktam,",
    "GSP28prakp08u:63": " tadapi pramāṇābhāvādasāram /",
    "GSP28prakp08u:64": " jāgarādiṣu buddheratraiva kāraṇaṃ vakṣyāmaḥ /",
    "GSP28prakp08u:65": " indriyātmavādopanyāsa-tannirāsau /",
    "GSP28prakp08u:66": " evaṃ tarhi bhavantvindriyāṇyeva779 cetanāni,",
    "GSP28prakp08u:67": " evaṃ buddherboddhuśca bhedāvabhāso ghaṭiṣyate /",
    "GSP28prakp08u:68": " bhavedetadevaṃ yadi darśanasparśanābhyāmekārthapratisandhānaṃ780 na syāt /",
    "GSP28prakp08u:69": " “yadahamadrākṣaṃ tadahaṃ spṛśāmī“tyatra pratisandhātaikaḥ pratīyate /",
    "GSP28prakp08u:70": " smaraṇañcendriyārthānāṃ tattadindriyāpāye 'pi yadupalabhyate,",
    "GSP28prakp08u:71": " tadindriyacaitanye 781nopapadyate /",
    "GSP28prakp08u:72": " dehātmavādaśaṅkā-nirākaraṇe /",
    "GSP28prakp08u:73": " 782astu tarhi deha evā'tmā,",
    "GSP28prakp08u:74": " na tatremau doṣau prasajyete /",
    "GSP28prakp08u:75": " maivam /",
    "GSP28prakp08u:76": " jñātā hyātmā,",
    "GSP28prakp08u:77": " na ca dehasya jñātṛtā sambhavati /",
    "GSP28prakp08u:78": " 783tathāhi---deho nāma pārthivo dravyaviśeṣaḥ /",
    "GSP28prakp08u:79": " nanu pārthivatve tasya bhūtāntaraguṇānupalambha784 āpadyeta /",
    "GSP28prakp08u:80": " neti brūmaḥ /",
    "GSP28prakp08u:81": " bhūtāntarasahitasya bhūtāntarasya na785kāryāntarāmbhakateti vadāmaḥ,",
    "GSP28prakp08u:82": " na punarmitho 'pi bhūtāni na saṃyujyanta itayācakṣmahe /",
    "GSP28prakp08u:83": " 786atassaṃyuktabhūtāntaraguṇopalambho nānupapannaḥ /",
    "GSP28prakp08u:84": " kathaṃ punarārambhakatvāsambhavaḥ /",
    "GSP28prakp08u:85": " ucyate---na tāvatpañcānām,",
    "GSP28prakp08u:86": " caturṇāṃ vā sambhūyā'rambhakatvaṃ sambhavati /",
    "GSP28prakp08u:87": " cākṣuṣācākṣuṣadravyārabdhasya tatsamavāyino 'cākṣuṣatvāpatteḥ /",
    "GSP28prakp08u:88": " yat khalu cākṣuṣācākṣuṣadravyārabdhaṃ yatsamavetam,",
    "GSP28prakp08u:89": " tanna cākṣuṣam,",
    "GSP28prakp08u:90": " vāyuvanaspatisaṃyogavat /",
    "GSP28prakp08u:91": " cākṣuṣaśca dehaḥ /",
    "GSP28prakp08u:92": " ato na 787pañcabhiḥ,",
    "GSP28prakp08u:93": " caturbhirvā samārabdhaḥ,",
    "GSP28prakp08u:94": " ākāśānilayoracākṣuṣatvāt /",
    "GSP28prakp08u:95": " ākāśasyācākṣuṣatvanirūpaṇam /",
    "GSP28prakp08u:96": " kathaṃ punaracākṣuṣaṃ nabhaḥ ?",
    "GSP28prakp08u:97": " acākṣuṣasya sattāpi kiṃ prāmāṇikamityetadapi cintyam /",
    "GSP28prakp08u:98": " ucyate---acākṣuṣaṃ vyoma dravyatve satyarūpitvāt, ātmavat /",
    "GSP28prakp08u:99": " nanu nārūpaṃ gaganam788 /",
    "GSP28prakp08u:100": " taddhi dhavalam,",
    "GSP28prakp08u:101": " utpalapalāśaśyāmalaṃ 789vopalabhyate /",
    "GSP28prakp08u:102": " 790ucyate---dhavalimā hi prāyeṇa taijasa eva nīhāre,",
    "GSP28prakp08u:103": " tauhino vā,",
    "GSP28prakp08u:104": " ontadapagame tadanupalambhāt /",
    "GSP28prakp08u:105": " yadayaṃ punarniśi nīlimevāvalokyate,",
    "GSP28prakp08u:106": " nāsau nabhasaḥ /",
    "GSP28prakp08u:107": " kasya tarhi ?",
    "GSP28prakp08u:108": " na kasyacit /",
    "GSP28prakp08u:109": " kathaṃ punarguṇaḥ,",
    "GSP28prakp08u:110": " na kasyacit ? satyam //",
    "GSP28prakp08u:111": " guṇa evāyamasiddhaḥ /",
    "GSP28prakp08u:112": " nanu pratītibalena siddha eva /",
    "GSP28prakp08u:113": " satyam, sidhyedyadi pratītireva sidhyet,",
    "GSP28prakp08u:114": " sā tu kāraṇābhāvānna siddhā /",
    "GSP28prakp08u:115": " nanu cakṣureva kāraṇam / na /",
    "GSP28prakp08u:116": " ālokopakārānapekṣasya cakṣuṣo 'prakāśakatvāt /",
    "GSP28prakp08u:117": " tenāpratītāvevāyaṃ pratītibhramo mandānām /",
    "GSP28prakp08u:118": " 791ato divā tadanupalambhaḥ /",
    "GSP28prakp08u:119": " anyathā saurībhirbhāmiranugṛhītaṃ cakṣussphuṭataraṃ vyomni nīlimānaṃ prakāśayet /",
    "GSP28prakp08u:120": " prakāśayet /",
    "GSP28prakp08u:121": " rūpañca sparśasahacaritamiti,",
    "GSP28prakp08u:122": " sparśavattvaṃ nabhasassyāt /",
    "GSP28prakp08u:123": " tataśca sarvamūrtadravyapratighātaprasaṅgaḥ /",
    "GSP28prakp08u:124": " kecittu tamaso nīlimā gaganasyevopalabhyata ityāhuḥ /",
    "GSP28prakp08u:125": " tadasadityeke /",
    "GSP28prakp08u:126": " tamaso niṣpattyanavakḷpteḥ /",
    "GSP28prakp08u:127": " rūpavattvena hi namo dravyaṃ syāt,",
    "GSP28prakp08u:128": " taccānekadravyārabdhaṃ saccākṣuṣaṃ bhavet,",
    "GSP28prakp08u:129": " na ca tāni dravyāṇi santi /",
    "GSP28prakp08u:130": " santi cet, diva'pyarābheran /",
    "GSP28prakp08u:131": " ato 'ndhānāmivāsau nīlimābhimāne nabhasa eveti yuktam /",
    "GSP28prakp08u:132": " tamaso nirākaraṇām //",
    "GSP28prakp08u:133": " yaccedamucyate---chāyaiva tamaḥ,",
    "GSP28prakp08u:134": " sā ca 795calatvā-calatva-mahattvā-mahattva-dūratvā-sannatvādiguṇayoginī vastubhūteti /",
    "GSP28prakp08u:135": " yacca calatvā---calatvādikamupanyastam /",
    "GSP28prakp08u:136": " tadapi sthūladarśitayā /",
    "GSP28prakp08u:137": " tathāhi---āloke 'pavārite chāyeṣyate,",
    "GSP28prakp08u:138": " 794 tato 'pavāritālokabhūbhāgādibhāvavyatirekiṇī na rūpāntaravacchāyā dṛśyate /",
    "GSP28prakp08u:139": " tena manyāmahe---apavāritālokabhūbhāgādikameva chāyeti /",
    "GSP28prakp08u:140": " etena calatvā-795calatva-mahattvā-mahattva-dūratvā-sannatvādīni samarthitāni /",
    "GSP28prakp08u:141": " yatatu tejasaḥ pratirodhi dravyam,",
    "GSP28prakp08u:142": " yat yathā yathā sañcarati,",
    "GSP28prakp08u:143": " tathā tathā ālokaḥ pratimucyate,",
    "GSP28prakp08u:144": " pratirudhyate ceti,",
    "GSP28prakp08u:145": " calatīva chāyā pratibhāti /",
    "GSP28prakp08u:146": " anyathā śarīre calati,",
    "GSP28prakp08u:147": " kimiti chāyāpi calet /",
    "GSP28prakp08u:148": " etenācalati śarīre 'calatvaṃ vyākhyātam /",
    "GSP28prakp08u:149": " saṃkhyāparimāṇayogi797 mahattvam,",
    "GSP28prakp08u:150": " tadabhāve kathamiva 798chāyeyamutpatsyata ityalamanayā sthūladarśinaḥ kathayānanubaddhayā /",
    "GSP28prakp08u:151": " nanu bhūbhāgādereva chāyātve kathaṃ dravyāntareṇa 799vyapadeśaḥ“asya chāyeyami“ti /",
    "GSP28prakp08u:152": " ucyate---apavāritālokabhūbhāgādirevachāyetyuktam /",
    "GSP28prakp08u:153": " tatra yenāpavāraṇam,",
    "GSP28prakp08u:154": " 800tadapekṣayā yujyate tadvyapadeśaḥ /",
    "GSP28prakp08u:155": " evañca smṛtikārāṇāmapi--- “801nā'krāmetkāmataśchāyām” ityevamādiko vyavahāra upapannaḥ //",
    "GSP28prakp08u:156": " yo 'pi ca śāstrakārāṇāṃ vyavahāraḥ 802“chatragṛhādīnāṃ tulyaṃ cchāyālakṣaṇaṃ kāryami“ti sa ālokāpavāraṇābhiprāyeṇa varṇanīyaḥ /",
    "GSP28prakp08u:157": " 803nanu cā'lokāpavāraṇe 804bhūbhāgāderadarśanaprasaṅgaḥ /",
    "GSP28prakp08u:158": " maivam /",
    "GSP28prakp08u:159": " pracuratarālokāvayavasaṃyogastatra vāryate,",
    "GSP28prakp08u:160": " 805alpāstu tejovayavāssamantatassañcarantassaṃyujyanta eva /",
    "GSP28prakp08u:161": " yatra tu sarvarthā teṣāmasaṃyogaḥ,",
    "GSP28prakp08u:162": " sa mahānandhakāra iti niravadyam /",
    "GSP28prakp08u:163": " yacca visphāritākṣaḥ kūpādiṣu jalamadhyastha suṣiramadhyakṣamīkṣata ityucyate,",
    "GSP28prakp08u:164": " tatrāpi tejovayavāḥ kūpanemilabdhāvacchedāstathā pratīyanta 806ityuttaram /",
    "GSP28prakp08u:165": " ākāśasyākasiddhiśaṅkā /",
    "GSP28prakp08u:166": " na caivaṃ satyākāśasyāsiddhireva /",
    "GSP28prakp08u:167": " śabdalakṣaṇaguṇānumānasiddhatvāt /",
    "GSP28prakp08u:168": " nanu guṇataiva śabdasyāsiddhā,",
    "GSP28prakp08u:169": " dravyatvena vādibhirabhyupetatvāt /",
    "GSP28prakp08u:170": " yadāhuḥ---“varṇātmakāśca ye śabdā nityāssarvagatāstathā /",
    "GSP28prakp08u:171": " pṛthagdravyatayā te tu na guṇāḥ kasyacinmatāḥ” //",
    "GSP28prakp08u:172": " sa. da. kau. 92 pṛ. iti /",
    "GSP28prakp08u:173": " tannirāsaḥ /",
    "GSP28prakp08u:174": " ekendriyapratyakṣatayā 809rūpādivadguṇatvasiddheḥ /",
    "GSP28prakp08u:175": " na ca vāyunānaikāntikatvam /",
    "GSP28prakp08u:176": " tasya vāyoratīndriyatayābhyupetatvāt /",
    "GSP28prakp08u:177": " ye 'pi caindriyakaṃ vāyumicchanti,",
    "GSP28prakp08u:178": " teṣāmapi “sparśavirahe satī“tiviśeṣaṇopādānādadoṣaḥ /",
    "GSP28prakp08u:179": " evaṃ siddhaguṇabhāvaśśabdo guṇinamanumāsyati810 /",
    "GSP28prakp08u:180": " tasya bhūjalādibhāvāvagame kāraṇābhāvād 811dravyāntarameva tadavatiṣṭhate /",
    "GSP28prakp08u:181": " apratītasāmānādhikaraṇyaguṇabhedena bhedāvagamāt /",
    "GSP28prakp08u:182": " nanu mukhādigataśśabda upalabhyate /",
    "GSP28prakp08u:183": " netyucyate /",
    "GSP28prakp08u:184": " śrotram prāpyakāri bahirindrayatvāt 812tvagindriyavat /",
    "GSP28prakp08u:185": " 813tatra na tāvacchotraṃ mukhādideśaṃ gacchati,",
    "GSP28prakp08u:186": " pratyakṣā hi karṇaśaṣkulī svadeśasthā dṛśyate /",
    "GSP28prakp08u:187": " nāpi mukhaṃ śrotradeśamupasarpati,",
    "GSP28prakp08u:188": " tasyāpi svadeśa evopalambhāt /",
    "GSP28prakp08u:189": " ataḥ śrātragata eva śabdo gṛhyate /",
    "GSP28prakp08u:190": " bhrāntistveṣā mukhe śabda iti /",
    "GSP28prakp08u:191": " na ca guṇabhūtasya śabdasya saṃyogalakṣaṇā prāptirupapadyata iti /",
    "GSP28prakp08u:192": " samavāyalakṣaṇaiva tasya prāptiḥ /",
    "GSP28prakp08u:193": " evañca śabdaguṇatvācchotrasya,",
    "GSP28prakp08u:194": " yacchabdaguṇakaṃ dravyamākāśapadāvedanīyam,",
    "GSP28prakp08u:195": " tadeva śrotramiti siddham /",
    "GSP28prakp08u:196": " nanu pārthivo karṇaśaṣkulī śrotramastu,",
    "GSP28prakp08u:197": " saṃyuktasamavāyena cā'kāśagataṃ śabdamupalabhatām /",
    "GSP28prakp08u:198": " naitadevam /",
    "GSP28prakp08u:199": " na hi sākṣāt 814prāptisambhave praṇālīsamāśrayaṇamupapannam /",
    "GSP28prakp08u:200": " nāpi 815tryātmakaṃ śarīraṃ 816guṇāntaraprādurbhāvaprasaṅgāt817 /",
    "GSP28prakp08u:201": " bhū-jala-tejāṃsi hi yathākramamanuṣṇāśīta-śīto-ṣṇasparśāni /",
    "GSP28prakp08u:202": " tairārabdhaṃ dravyaṃ etatrayavilakṣaṇasparśamāpadyeta,",
    "GSP28prakp08u:203": " citrapaṭavat /",
    "GSP28prakp08u:204": " yathā sitāsitāditantusamārabdhaḥ paṭastanturūpavilakṣaṇarūpaḥ,",
    "GSP28prakp08u:205": " tathā śarīramapyārambhakadravyasparśavilakṣaṇasparśaṃ bhavet /",
    "GSP28prakp08u:206": " anuṣṇāśītasparśañcaitadupalabhyate /",
    "GSP28prakp08u:207": " 818etena dvyātmakatāpi niṣiddhā //",
    "GSP28prakp08u:208": " kiñca gandhasya pārthivadravyasamavetasyaikākino gandhāntarārambhakatvānupapatteragandhaṃ śarīraṃ syāt /",
    "GSP28prakp08u:209": " bhū---tejasoḥ,",
    "GSP28prakp08u:210": " aptejasorvā'rambhakatve 'gandhavatvam,",
    "GSP28prakp08u:211": " arasatvamevaṃ veditavyam /",
    "GSP28prakp08u:212": " ato 819rūpa-rasa-gandha-sparśayogi śarīraṃ pārthivameva /",
    "GSP28prakp08u:213": " jñānañca viśeṣaṇuṇaḥ /",
    "GSP28prakp08u:214": " kāryadravye ca viśeṣaguṇaḥ kāraṇaguṇapūrvaka eva, rūpādivat /",
    "GSP28prakp08u:215": " na ca kāraṇabhūteṣu pārthivaparamāṇuṣu820 jñānamasti /",
    "GSP28prakp08u:216": " tadārabdhe dravyāntare ghaṭādāvadarśanāt /",
    "GSP28prakp08u:217": " cārvākamatena śaṅkā-nirāsau /",
    "GSP28prakp08u:218": " syādetat---madaśaktivaccaitanyamapīti /",
    "GSP28prakp08u:219": " yathā--- 821madaśaktiḥ pārthiveṣu paramāṇuṣvasatyapi tadārabdhe kāryadravye surākhye niṣpadyate,",
    "GSP28prakp08u:220": " tathā caitanyamapi niṣpatsyata iti /",
    "GSP28prakp08u:221": " tanna /",
    "GSP28prakp08u:222": " śakteraviśeṣaguṇatvāt /",
    "GSP28prakp08u:223": " śaktyākhyo hi hi guṇaḥ sarvadravyeṣu tattatkāryaviṣayaḥ kāryasamadhigamyo 'bhyupagamyate /",
    "GSP28prakp08u:224": " caitanyantu na822 dehvādanyatra vidyata iti,",
    "GSP28prakp08u:225": " viśeṣaguṇo 'sau /",
    "GSP28prakp08u:226": " api ca dravyāntarasaṃyogādakāryabhūteṣu pārthivaparamāṇuṣvakāraṇaguṇapūrvako 'pi madaśaktyākhyo guṇo nānupapannaḥ /",
    "GSP28prakp08u:227": " tadādabdhe kāryadravye surākhye kāraṇaguṇapūrvaka eva /",
    "GSP28prakp08u:228": " caitanyantu na pratyekaṃ paramāṇuṣvabhyupagamyate /",
    "GSP28prakp08u:229": " tasmāccharīrādanyasya guṇo jñānamiti,",
    "GSP28prakp08u:230": " dehavyatiriktapuruṣānumānaṃ draṣṭavyam /",
    "GSP28prakp08u:231": " vijñānavādimatena śaṅkā-nirāsau /",
    "GSP28prakp08u:232": " 823syānmatam---guṇatvameva 824jñānasyā siddhamiti /",
    "GSP28prakp08u:233": " dravyāśritatvāt,",
    "GSP28prakp08u:234": " nirguṇatayā ca saṃyogavibhāgau prati nirapekṣakāraṇatvābhāvena guṇatvasiddheḥ /",
    "GSP28prakp08u:235": " na ca vācyaṃ dravyāśrita826tvamevāprasiddhamiti /",
    "GSP28prakp08u:236": " kāryatvāt /",
    "GSP28prakp08u:237": " na hi kāryaṃ 827kiñcidadravyāritamātmānaṃ labhate /",
    "GSP28prakp08u:238": " evaṃ sukhādibhyo 'pi dehātiriktapuruṣānumānaṃ veditavyam /",
    "GSP28prakp08u:239": " ahaṅkārāvalambanena punardehātmavādapratyavasthānam /",
    "GSP28prakp08u:240": " naitadevam /",
    "GSP28prakp08u:241": " “ghaṭamahaṃ jānāmī“ti 828jñāturahaṅkārāspadībhūtatvāt“ahaṃ gacchāmyahaṃ sthūlaḥ” ityādāvahvaṅkārasya śarīra eva pravṛttyavivādāccharīrameva pratyakṣaṃ jñātṛ pratīyate,",
    "GSP28prakp08u:242": " pratyakṣavirodhe cānumānamātmānaṃ na labhata iti /",
    "GSP28prakp08u:243": " vaiśeṣikaguṇo 'pi jñānaṃ829nakāraṇaguṇapūrvakamiti,",
    "GSP28prakp08u:244": " pārthivaparamāṇuṣvavidyamānamapi jñānaṃ śarīre sambhaviṣyatīti,",
    "GSP28prakp08u:245": " na śarīrādanyasyānumānam /",
    "GSP28prakp08u:246": " nanu śarīrasya caitanye mṛtaśarīre 'pi tat syāt / na /",
    "GSP28prakp08u:247": " tasya viguṇatvāt /",
    "GSP28prakp08u:248": " maraṇena śarīraṃ viguṇamityavivādam /",
    "GSP28prakp08u:249": " nanu mamedaṃ śarīramiti dehātirikte 'hvaṅkāro niviśate / na /",
    "GSP28prakp08u:250": " abhede 'pi 830bhedopacāro 'yaṃ“śilāputrakasya śarīrami“tivat /",
    "GSP28prakp08u:251": " anyathā mamā'tmetyapi 831vyavadeśādātmāntaramapyāśrīyeta /",
    "GSP28prakp08u:252": " ye 'pi ca sukhādayaḥ,",
    "GSP28prakp08u:253": " te“cāhaṃ sukhī“tyahaṅkāraviṣayasambandhi832tayāvagamyamānāśśarīrasamavāyina eva,",
    "GSP28prakp08u:254": " ato na tadvyatirekiṇamātmānamanumāpayitumīśate /",
    "GSP28prakp08u:255": " śarīravikārahetutvācca teṣāṃ sutarāṃ śarīraguṇatvam1 833na hyatadguṇastaṃ guṇinaṃ vikartumutsahate //",
    "GSP28prakp08u:256": " vikriyate hi śarīraṃ 834nayanavikāsamukhaprasādaromaharṣādibhiḥ /",
    "GSP28prakp08u:257": " sukhādiṣūtpanneṣu tatra śarīre vikārye vikāraṃ prati samavāyikāraṇabhūte,",
    "GSP28prakp08u:258": " tatpratyāsannenaivāsamavāyikāraṇenāpi bhavitu yuktam /",
    "GSP28prakp08u:259": " na ca śakyaṃ vaktuṃ sukhādimadātmasaṃyoga eva śarīrasamaveteṣu vikāreṣvasamavāyikāraṇamastviti,",
    "GSP28prakp08u:260": " pramāṇābhāvāt /",
    "GSP28prakp08u:261": " siddhe hyātmani syādeṣā kalpanā,",
    "GSP28prakp08u:262": " sādhye tvavyavahitānāmeva kāraṇatociteti,",
    "GSP28prakp08u:263": " na dehātiriktātmānumāne sukhādīnāṃ 835sāmarthyam /",
    "GSP28prakp08u:264": " tannirāsaḥ /",
    "GSP28prakp08u:265": " atrocyate---syādetadevaṃ yadi dehātirikto nopalabhyate jñātā /",
    "GSP28prakp08u:266": " “ghaṭamahamupalabha” iti ghaṭasyānubhavitā śarīrātiriktaḥ pratibhāsate /",
    "GSP28prakp08u:267": " śarīraṃ hi karacaraṇādyavayavayogi836 /",
    "GSP28prakp08u:268": " na ca ghaṭādyanubhavasamaye tasyāvabhāso 'nvayī /",
    "GSP28prakp08u:269": " avaśyañca jñāturavabhāso meyānubhaveṣvanuvartata ityāstheyam /",
    "GSP28prakp08u:270": " anyathā svaparavedyayoranatiśayaprasaṅgāt837 /",
    "GSP28prakp08u:271": " “ahaṃ gacchāmī“ti pratipattisamaye 'pi pratipattā śarīrātiriktaḥ 838pratipattṛsvabhāvo gantāraṃ dehaṃ pratipadyamānaḥ pratīyata eva /",
    "GSP28prakp08u:272": " tatra lākṣaṇiko 'haṃśabdānuviddhastu śarīre pratyayaḥ /",
    "GSP28prakp08u:273": " mamā'tmetyatrāpi lākṣaṇikaśśarīra eva mamakāraḥ /",
    "GSP28prakp08u:274": " yasatu cetanaḥ,",
    "GSP28prakp08u:275": " tatrāsmacchadvo mukhyaḥ /",
    "GSP28prakp08u:276": " na ca śarīraṃ cetanam,",
    "GSP28prakp08u:277": " śarīrātiriktavastvantarasamavāyinī hi cetanā cakāsti /",
    "GSP28prakp08u:278": " nanvātmadharmabhūtā ceccitiḥ,",
    "GSP28prakp08u:279": " tarhi viṣayāsaṃsparśinī kathaṃ prativiṣayaṃ vibhajyate /",
    "GSP28prakp08u:280": " ucyate---pratibhāsasiddhā tāvaccetanasamavāyinī citiḥ /",
    "GSP28prakp08u:281": " anāgatā---tītasaṃvedane ca vyaktameva viṣayānāśritatvam /",
    "GSP28prakp08u:282": " pratikarmapravibhāgastu 840vyavahārānuguṇasvabhāvatvācciteḥ /",
    "GSP28prakp08u:283": " yadvyavahārānuguṇāyā citiḥ,",
    "GSP28prakp08u:284": " tadīyāsau vyapadiśyata iti,",
    "GSP28prakp08u:285": " na kiñciddhīnam /",
    "GSP28prakp08u:286": " pratyabhijñopanyāsaḥ /",
    "GSP28prakp08u:287": " nanvevaṃ prathamadarśane 'pi dehādvyatireke siddhe“'nyedyurdṛṣṭe 'paredyurahamidamadrākṣami“ti pratyabhijñopanyāso 'narthakaḥ /",
    "GSP28prakp08u:288": " ucyate---vyatirekasiddhāvapi sthiratayā kriyāvattvasiddhaye /",
    "GSP28prakp08u:289": " pratyabhijñopanyastā /",
    "GSP28prakp08u:290": " asthiratve hi tata eva kādācitkakāryasiddheḥ,",
    "GSP28prakp08u:291": " tatsiddhaye na kriyānumānaṃ kramate /",
    "GSP28prakp08u:292": " akriyasya kartṛtavam,",
    "GSP28prakp08u:293": " bhektṛtvañca 841kālpanikaṃ syāt /",
    "GSP28prakp08u:294": " kartā bhoktā ca yajñāyudhivākyenā'kṣiptassamarthayitavya iti,",
    "GSP28prakp08u:295": " upayuktaḥ pratyabhijñopanyāsaḥ /",
    "GSP28prakp08u:296": " yadā cāyamātmā pratyabhijñāyate,",
    "GSP28prakp08u:297": " tadā 842yo 'sau cidātmā tasya dharmaḥ,",
    "GSP28prakp08u:298": " nāsau tanmātraprabhavaḥ kadācidudiyāt /",
    "GSP28prakp08u:299": " sadā sannihitakāraṇakaṃ hi kāryaṃ na kādācitkaṃ bhavet /",
    "GSP28prakp08u:300": " kāraṇāsannidhānanibandhano hi 843kāryodayavyākṣepaḥ /",
    "GSP28prakp08u:301": " tasmādayamātmā samavāyikāraṇabhūtaḥ kiñcidasamavāyikāraṇabhatamapekṣate /",
    "GSP28prakp08u:302": " tatra kecit--- 844jñānalakṣaṇaṃ vyāpārāntaraṃ tatsamavetamevāsamavāyikāraṇamāhuḥ /",
    "GSP28prakp08u:303": " 845tattvanupapannamiti manyāmahe /",
    "GSP28prakp08u:304": " yatastasyāpi kiñcidasamavāyikāraṇamanusaraṇīyam /",
    "GSP28prakp08u:305": " tacca varaṃ citerevāstu,",
    "GSP28prakp08u:306": " taccā'tmamanassannikarṣākhyam /",
    "GSP28prakp08u:307": " tasya cāsamavāyikāraṇaṃ 846manasa eva parispandaḥ /",
    "GSP28prakp08u:308": " tasyāpyātmamanassannikarṣāntaramātmasamavetaṃ prayatnam,",
    "GSP28prakp08u:309": " adṛṣṭaṃ vāpekṣamāṇamasamavāyikāraṇam /",
    "GSP28prakp08u:310": " prayatnā-dṛṣṭayoścā'tma-manassannikarṣāntarameveti,",
    "GSP28prakp08u:311": " anādireṣā kāryakāraṇaparamparā bījāṅkuravaditi veditavyam /",
    "GSP28prakp08u:312": " manasassvīkāre pramāṇopanyāsaḥ /",
    "GSP28prakp08u:313": " manaso 'bhyupagame ca sakalātmaguṇodaya eva pramāṇam /",
    "GSP28prakp08u:314": " buddhi-sukha-duḥkhecchā-dveṣa-prayatnā-dṛṣṭa-saṃskārāṇāṃ navānāmapi 847vaiśeṣikātmaguṇā7nā848 mātmamanassaṃyogenaivotpatteḥ /",
    "GSP28prakp08u:315": " tatra buddhissvasaṃvedanasiddhā pramiti-smṛtirūpā /",
    "GSP28prakp08u:316": " sukha-duḥkhecchā-dveṣa-prayatnāstu mānasapratyakṣavedyāḥ /",
    "GSP28prakp08u:317": " na ca duḥkhābhāvamātraṃ sukham /",
    "GSP28prakp08u:318": " duḥkhābhāvasya 849sukhānupalambharūpatvāt /",
    "GSP28prakp08u:319": " 850tadviyuktātmopalabdhereva duḥkhānupalambharūpatvāt,",
    "GSP28prakp08u:320": " atmopalambhātiriktasukhopalambhācca /",
    "GSP28prakp08u:321": " saṃskārasya tu smṛtilakṣaṇameva kāryaṃ 851gamakam /",
    "GSP28prakp08u:322": " anubhūtaviṣaya eva smṛtirbhavatītyanubhavādhīnaṃ852 kañcidātmano 'tiśayamupakalpayati /",
    "GSP28prakp08u:323": " adṛṣṭantu dharmādharmalakṣaṇamāgamaikagamyam /",
    "GSP28prakp08u:324": " na ca kevalādātma-manassannikarṣādeva rūpādyavagamaḥ,",
    "GSP28prakp08u:325": " andhādīnāmabhāvāditi,",
    "GSP28prakp08u:326": " cakṣurādīni bahirindriyāṇyaṅgīkriyante /",
    "GSP28prakp08u:327": " pañcadhā ca bāhyarūpādyupalambhalakṣaṇakāryavyavasthāpanātpañca cakṣurādīni kalpyante /",
    "GSP28prakp08u:328": " manaḥprabhṛtīni ṣaḍindriyāṇi yasminnāyatante,",
    "GSP28prakp08u:329": " tadindriyāyatanaṃ śarīram /",
    "GSP28prakp08u:330": " śarīratraividhyanirūpaṇam,",
    "GSP28prakp08u:331": " udbhijjaśarīrasya nirākaraṇañca /",
    "GSP28prakp08u:332": " tacca---jarāyujā-ṇḍaja-saṃsvedajabhedabhinnaṃ trividham /",
    "GSP28prakp08u:333": " udbhijjantu śarīraṃ na bhavatyeva /",
    "GSP28prakp08u:334": " tadāyatanaṃ hi tatprayojakam,",
    "GSP28prakp08u:335": " vṛkṣādikasyendriyāyatanatve pramāṇābhāvāt /",
    "GSP28prakp08u:336": " śmaśāne jāyate vṛkṣaḥ kaṅkagṛdhraniṣevitaḥ” //",
    "GSP28prakp08u:337": " iti 855niṣiddhācaraṇaphalatvasmaraṇādudbhijjaṃ śarīramavabhāti856 /",
    "GSP28prakp08u:338": " tadapyanupapannam /",
    "GSP28prakp08u:339": " 857tasminnaṃśe pramāṇābhāvāt /",
    "GSP28prakp08u:340": " smṛternirmūlatayā mukhyārthatvānupapatteḥ /",
    "GSP28prakp08u:341": " na ca veda eva mūlamavakalpate,",
    "GSP28prakp08u:342": " akāryārthatvāt /",
    "GSP28prakp08u:343": " 858nañvidheḥ niṣidhyamānānuṣṭhāne pratyavāya ityatrār''the 'gamakatvābhāvāt /",
    "GSP28prakp08u:344": " yadyapi śaṃyvadhikaraṇa mī. da. 3.4.10. siddhāntaparyālocanayā niṣiddhādapi kutaścitpratyavāyodayaḥ,",
    "GSP28prakp08u:345": " tathāpi vṛkṣādirūpaśarīraphalatāvasātuṃ na śakyate,",
    "GSP28prakp08u:346": " phalatayānvayāyogyatvāt /",
    "GSP28prakp08u:347": " yasya hyanvayayogyatvamavadhāritam,",
    "GSP28prakp08u:348": " tasya vākyārthānupraveśitvam,",
    "GSP28prakp08u:349": " yasya 859tvanvayayogyatvāsambhavaḥ,",
    "GSP28prakp08u:350": " tasya 860vākyārthānupraveśitāpi nāsti,",
    "GSP28prakp08u:351": " “vahninā siñcedi“tivat /",
    "GSP28prakp08u:352": " yastu vede tathābhūtārthaprayogaḥ,",
    "GSP28prakp08u:353": " sa gauṇaḥ,",
    "GSP28prakp08u:354": " lākṣaṇiko vā varṇanīya iti,",
    "GSP28prakp08u:355": " atrāpi gauṇyā,",
    "GSP28prakp08u:356": " lakṣaṇayā vā vṛttyā varṇanīyam /",
    "GSP28prakp08u:357": " atastrividhameva śarīram /",
    "GSP28prakp08u:358": " 861yatpunarapārthivamayonijaṃ śarīraṃ kevaladharmādhipatyanibandhanaṃ kaiścidabhyupagamyate,",
    "GSP28prakp08u:359": " tat sarvaśarīrāṇāṃ pārthivatvāvyabhicārānnānumātuṃ śakyate /",
    "GSP28prakp08u:360": " manonirūpaṇam /",
    "GSP28prakp08u:361": " sarvaśarīreṣu manaḥ,",
    "GSP28prakp08u:362": " tvakcāviśiṣṭamindriyadvayam /",
    "GSP28prakp08u:363": " manaścāntaśśarīraṃ paramāṇuparimāṇam /",
    "GSP28prakp08u:364": " tat khalu dravyabhūtaṃ saṃyogaguṇabhāgitayeṣyate /",
    "GSP28prakp08u:365": " dravyañca dvividham---anekadravyam,",
    "GSP28prakp08u:366": " adravyadravyañceti /",
    "GSP28prakp08u:367": " tatra manaso 'nekadravyatve kalpanāgauravam,",
    "GSP28prakp08u:368": " āramyārambhakadravyābhyupagamaprasakteḥ /",
    "GSP28prakp08u:369": " adravyadravyatve 'pi 862paramamahatvābhyupagama ātmanā saha 863saṃyogāsambhavaḥ /",
    "GSP28prakp08u:370": " na hi 864paramamahatoraparispandayoranavayavayośca saṃyogopapattiḥ //",
    "GSP28prakp08u:371": " trividha eva saṃyogaḥ---anyatarakarmajaḥ,",
    "GSP28prakp08u:372": " ubhayakarmajaḥ,",
    "GSP28prakp08u:373": " saṃyogajaśceti /",
    "GSP28prakp08u:374": " tasmāt 865paramāṇuparibhāṇaṃ manaḥ /",
    "GSP28prakp08u:375": " tacca sadakāraṇatvānnityam /",
    "GSP28prakp08u:376": " āśutarasañcāricatat,",
    "GSP28prakp08u:377": " āśutarendriyādhiṣṭhānadarśanāt /",
    "GSP28prakp08u:378": " na hi tadanadhiṣṭhitamindriyaṃ svaviṣayamavasāyayitumalam,",
    "GSP28prakp08u:379": " anyatra vyāsaktacittasya viṣayāntarāpratīteḥ /",
    "GSP28prakp08u:380": " tasya manaso 'nādirdharmādharmāpekṣaḥ kṣetrajñena saha saṃyogaḥ,",
    "GSP28prakp08u:381": " dehāntarasaṃyogaśca tasmādadṛṣṭāpekṣādātmamanassannikarṣādutpannasya karmaṇaḥ prasādena /",
    "GSP28prakp08u:382": " so 'yamātmā bhoktā,",
    "GSP28prakp08u:383": " bhogāyatanaṃ---śarīram,",
    "GSP28prakp08u:384": " bhogasādhanāni---indriyāṇi,",
    "GSP28prakp08u:385": " bhogyāḥ---sukhādayaḥ āntarāḥ,",
    "GSP28prakp08u:386": " bāhyāśca pṛthivyādayaḥ,",
    "GSP28prakp08u:387": " bhuktiśca---vittiḥ---sukhaduḥkhānubhavaḥ,",
    "GSP28prakp08u:388": " iti pañcasu vidhāsu sarvaṃ tattvaṃ parisamāpyate /",
    "GSP28prakp08u:389": " ātmani pramāṇanirūpaṇam /",
    "GSP28prakp08u:390": " kena punaḥ pramāṇenāsyā'tmanaḥ pramitiḥ,",
    "GSP28prakp08u:391": " 866 apramīyamāṇatve cāsya sattopagamo nirnibandhanaḥ /",
    "GSP28prakp08u:392": " tate kecidāhuḥ---mānasaṃ pratyakṣaṃ sukhādiṣvivā'tmani pramāṇamiti /",
    "GSP28prakp08u:393": " tadayuktamiti prābhākarāḥ /",
    "GSP28prakp08u:394": " na hyekasya kartṛtvam,",
    "GSP28prakp08u:395": " karmatvañca svāpekṣamupapadyate,",
    "GSP28prakp08u:396": " svātmani kriyāvṛttivirodhāt /",
    "GSP28prakp08u:397": " na cāhamiti saṃvidvaśenāvirodhaḥ,",
    "GSP28prakp08u:398": " svayamprakāśatvena,",
    "GSP28prakp08u:399": " viṣayapratītigocaratvena vā tadupapatteḥ /",
    "GSP28prakp08u:400": " viṣayaissahopalambhaniyamaścaivaṃ satyupapannaḥ /",
    "GSP28prakp08u:401": " anye manyante---svaprakāśāya hi pramāṇamaprakāśasvabhāveṣu viṣayeṣva pekṣyate,",
    "GSP28prakp08u:402": " prakāśasvarase svātmani prakāśāpekṣā mudhaiva,",
    "GSP28prakp08u:403": " saṃvittivat /",
    "GSP28prakp08u:404": " saṃvittessvaprakāśatvavicāraḥ /",
    "GSP28prakp08u:405": " pramāṇaphalabhūtā hi saṃvinttiravaśyaṃ svayamprakāśābhyupagamanīyā /",
    "GSP28prakp08u:406": " anyathotpannāyāmapi tasyāmaprakāśamānāyāṃ viṣayāṇāṃ viditatvāvedane viditatvavyavahāro na syāt,",
    "GSP28prakp08u:407": " na ca vācyaṃ vyavahārayogyataiva viṣayeṣu puruṣasya saṃvit,",
    "GSP28prakp08u:408": " sā vyavahāra utpanne phalenānumīyate /",
    "GSP28prakp08u:409": " yato vyavahārapravṛtterapi purastādviditatvaṃ viṣayāṇāmanusandhīyata iti 867sarvajanasammatametat /",
    "GSP28prakp08u:410": " nāpi mānasapratyakṣasamadhigamanīyā saṃvit /",
    "GSP28prakp08u:411": " svayamprakāśatvenāpyupapattau satyām,",
    "GSP28prakp08u:412": " tatkalpanāyāṃ pramāṇābhāvāt /",
    "GSP28prakp08u:413": " viṣayeṣu hi sthāyiṣu svayamprakāśeṣvabhyupagamyamāneṣu svāpādidaśāḥ puruṣāṇāmanupapannāssyuḥ /",
    "GSP28prakp08u:414": " saṃvidi tu svayamprakāśāyāṃ naiṣa doṣa āpadyate,",
    "GSP28prakp08u:415": " svāpādiṣu tasyā evāsatvāt /",
    "GSP28prakp08u:416": " viṣayāstu pratyabhijñābalalabdhasthemānaḥ puruṣāṇāṃ svāpādidaśāyāmapi na santīti na śakyamabhidhātum /",
    "GSP28prakp08u:417": " tataste parāyattaprakāśāḥ /",
    "GSP28prakp08u:418": " saṃvittistu svayamprakāśeti,",
    "GSP28prakp08u:419": " siddho dṛṣṭāntaḥ /",
    "GSP28prakp08u:420": " 868svayamprakāśasya sattopagamo na pramāṇāntarāyattaḥ /",
    "GSP28prakp08u:421": " evañca turīye 'pi prakāśo noparamate /",
    "GSP28prakp08u:422": " ata eva ca mokṣasya 869puruṣairneṣyeta /",
    "GSP28prakp08u:423": " etadapi prāmāṇikāgragaṇyā na sādhvityāhuḥ /",
    "GSP28prakp08u:424": " svarasaprakāśatve puruṣasya jāgratsvapnaturīyeṣviva suṣuptāvapi prakāśāpatteḥ,",
    "GSP28prakp08u:425": " svāpastebhyo na bhidyeta /",
    "GSP28prakp08u:426": " na hi svārasikasyocchedaḥ,",
    "GSP28prakp08u:427": " āvaraṇaṃ vā sambhavati /",
    "GSP28prakp08u:428": " 872yatvidaṃ kenacitpralapyate-svārasikamapi pārthivānāmaṇūnāṃ śyāmatvaṃ pākapadāvedanīyenāgnisaṃyogena nivartata iti /",
    "GSP28prakp08u:429": " tadasat /",
    "GSP28prakp08u:430": " yadakṛtakaṃ tatsarvamavināśi digādivat /",
    "GSP28prakp08u:431": " akṛtakaśca śyāmimā pārthivānāmaṇūnāmityanumānagrastattvānnā'daraṇīyam /",
    "GSP28prakp08u:432": " svārasikatā ca pārthivānāmaṇūnāṃ śyāmatayā na siddhā,",
    "GSP28prakp08u:433": " lauhityasyeva tasyāpi pākajatvopagamāt /",
    "GSP28prakp08u:434": " sadakāraṇatvameva 873nityatvam /",
    "GSP28prakp08u:435": " akāraṇamapi cedanityam,",
    "GSP28prakp08u:436": " na nityalakṣaṇaṃ 874kiñcidavakalpate /",
    "GSP28prakp08u:437": " svamatanirūpaṇam /",
    "GSP28prakp08u:438": " tattvavidastvācakṣate---nā'tmā viṣayānanuviddho 'vabhāsate,",
    "GSP28prakp08u:439": " na ca viṣayā boddharyanavabhāmāne bhāsanta iti tāvat siddham /",
    "GSP28prakp08u:440": " tatra yadetat viṣayeṣu prāmāṇam,",
    "GSP28prakp08u:441": " tajjanitaiva yā saṃvit sā puruṣaṃ,",
    "GSP28prakp08u:442": " svaviṣayāṃśca viṣayīkurvantī samudīyate /",
    "GSP28prakp08u:443": " tatsaṃvittiphalabhāgitve 'pi puruṣasya na karmatā,",
    "GSP28prakp08u:444": " kintu kartṛtaiva gantṛvat /",
    "GSP28prakp08u:445": " yathā---gamanaphalasaṃyogayogino 'pi875 ganturna karmatā,",
    "GSP28prakp08u:446": " kintu kartṛtaiva,",
    "GSP28prakp08u:447": " tathā boddhurapi veditavyam /",
    "GSP28prakp08u:448": " parasamavāyikriyāphalayogi hi karmeti karmajñāḥ /",
    "GSP28prakp08u:449": " ata eva ca sahopalambhaniyamo 'pi 876viṣayavettṛsaṃvittīnāmupapannaḥ /",
    "GSP28prakp08u:450": " evañca viṣayavittigocaratbādātmano viṣayavedanopāyoparamāt877 svāpādiṣvaprakāśo yukta eva878 /",
    "GSP28prakp08u:451": " turīye 'pi sambhūtasakalopalambhopāya ātmā 879sanmātrāvastha evāvatiṣṭhate /",
    "GSP28prakp08u:452": " duḥkhanivṛttireva mokṣa iti svamatavarṇanam /",
    "GSP28prakp08u:453": " na ca mokṣasyāpuruṣārthatā,",
    "GSP28prakp08u:454": " sāṃsārikavividhaduḥkhoparamarūpattvānmokṣasya /",
    "GSP28prakp08u:455": " duḥkhoparamo hi puruṣairarthyate /",
    "GSP28prakp08u:456": " na cedaṃ yuktam---yathā nikhiladuḥkhoparamarūpatvāt paramapuruṣārthatvam,",
    "GSP28prakp08u:457": " tathā 880sakalasukhocchedarūpatvādapuruṣārthatāpīti /",
    "GSP28prakp08u:458": " yataḥ sāṃsārikaṃ sukhaṃ vivekinassādhanaparatantralakṣaṇatayā,",
    "GSP28prakp08u:459": " 881kṣayitālakṣaṇatayā ca duḥkhakavalitaṃ duḥkhameveti manyamanā nā'tyantamādriyante /",
    "GSP28prakp08u:460": " ata 882eva mokṣāyottiṣṭhante /",
    "GSP28prakp08u:461": " evañca 883paramānandābhyupagamo 'pi mandaphala eva /",
    "GSP28prakp08u:462": " na ca pramāṇamapi 884tatrāvakalpate,",
    "GSP28prakp08u:463": " śrutīnāṃ siddhavastubodhakatvābhāvāt,",
    "GSP28prakp08u:464": " pratyakṣavirodhaśca /",
    "GSP28prakp08u:465": " na saṃsarantastathāvidhamānandamanubhavanti /",
    "GSP28prakp08u:466": " na cābhibhūtatayānanubhavaḥ /",
    "GSP28prakp08u:467": " svārasikasya svayamprakāśasyā'nandasyābhibhavāyogāt /",
    "GSP28prakp08u:468": " na ca paramapremāspadatayā'tmana 885ānandarūpatāsiddhiḥ,",
    "GSP28prakp08u:469": " ātmani premāsiddheḥ /",
    "GSP28prakp08u:470": " śarīropaghāti hi duḥkhodayāttadupaghātaparihāraṃ sarve prārthayanta ityātmani premābhimānaḥ /",
    "GSP28prakp08u:471": " kiñca saṃsāriṇāṃ svārasikaḥ paramānando nānubhūtapūrva iti,",
    "GSP28prakp08u:472": " kathaṃ tannibandhanamātmani 886prema /",
    "GSP28prakp08u:473": " ato viṣayaviśeṣasambhogaja887 evā'nanda iti sundaram /",
    "GSP28prakp08u:474": " mokṣastu sāṃsārikaduḥkhopaśamātpuruṣārtha iti puṣkalam /",
    "GSP28prakp08u:475": " maṇḍanamiśramatānuvādaḥ /",
    "GSP28prakp08u:476": " kaḥ punareṣa mokṣaḥ ?",
    "GSP28prakp08u:477": " avidyāstamaya iti kecit /",
    "GSP28prakp08u:478": " yat ekamevādvitīyamasaṃsṛṣṭaṃ sakalopādhipariśuddhaṃ brahmatattvam,",
    "GSP28prakp08u:479": " tat anādyavidyāvaśena śarīrādisadvitīyamivopādhikaluṣitamivāvabhāsamānaṃ887 labdhajīvavyapadeśaṃ sat,",
    "GSP28prakp08u:480": " baddhamiva 888lakṣyate /",
    "GSP28prakp08u:481": " ato 'nādyavidyaiva saṃsāraḥ,",
    "GSP28prakp08u:482": " nikhilavikalpātītapariśuddhavidyodayāt tadastamaya eva mokṣa iti /",
    "GSP28prakp08u:483": " tannirāsaḥ /",
    "GSP28prakp08u:484": " 889tadidaṃ śraddhāmātravijṛmbhitamiti890 pramāṇaparatantrāḥ /",
    "GSP28prakp08u:485": " syādetadevaṃ yadyadvaitaṃ kasyacitpramāṇasya gocaraḥ /",
    "GSP28prakp08u:486": " na caitadittham,",
    "GSP28prakp08u:487": " na khalvadvaitaṃ kasya cit pramāṇasya gocaraḥ /",
    "GSP28prakp08u:488": " syānmatam, pratyakṣameva vidhimātropakṣīṇavyāpāramaparispṛṣṭānyonyabheda891madvitīyamekaṃ tattvaṃ sākṣātkarotīti /",
    "GSP28prakp08u:489": " tadasat---satyaṃ vidhāyakameva pratyakṣam /",
    "GSP28prakp08u:490": " tacca vidadhadapi 892rūpaṃ rūpatayā,",
    "GSP28prakp08u:491": " rasañca rasatayā vidadhāti,",
    "GSP28prakp08u:492": " na punassarvamekatā,",
    "GSP28prakp08u:493": " 893yathā rūpe 894dhārāvāhinī buddhiḥ,",
    "GSP28prakp08u:494": " tathābhūtaiva yadi rase 'pi syāt,",
    "GSP28prakp08u:495": " tadā bhavedeva pratyakṣeṇa895 sākṣātkṛtamadvaitam /",
    "GSP28prakp08u:496": " na tvetadevamiti sarvapratipattṛsvasaṃviditam /",
    "GSP28prakp08u:497": " yacca prameyavikalpena sāmānyameva vastviti sthāpayitvā,",
    "GSP28prakp08u:498": " sattāyā mahāsāmānyarūpatvāt tāvanmātrameva sattvamiti sādhitam /",
    "GSP28prakp08u:499": " tadapi gaganagrāsakalpam /",
    "GSP28prakp08u:500": " sattvaṃ na viśeṣamātraṃ vastu, sarvatrā /",
    "GSP28prakp08u:501": " navṛttapratibhāsapravedanīyasya sāmānyasyāpahvotumaśakyatvāt /",
    "GSP28prakp08u:502": " nāpi sāmānyaviśeṣātmakamekaṃ896 vastu,",
    "GSP28prakp08u:503": " ekasya dverūpyavirodhāt sāmānyaviśeṣau tu parasparasambaddhe dve vastunī pratyakṣamavagāhate,",
    "GSP28prakp08u:504": " tathā ca kutassattādvetasiddhiḥ /",
    "GSP28prakp08u:505": " 897yathā ca sāmānyaviśeṣayorjātivyaktyoriha pratyayo nāstīti,",
    "GSP28prakp08u:506": " tathā jātinirṇaye pra.paṃ.pṛ. 50 nirṇītam /",
    "GSP28prakp08u:507": " 898na cā'gamādevādvaitasādhanam /",
    "GSP28prakp08u:508": " tanna /",
    "GSP28prakp08u:509": " āgamasya kāryaikaviṣayatayā siddhe tattve prāmāṇyānupapatteḥ899 /",
    "GSP28prakp08u:510": " api ca vākyātmā'gamaḥ pramāṇamiṣyate /",
    "GSP28prakp08u:511": " 900taccānekapadātmakamanekapadārthātmani vākyārthe dhiyamupajanayat,",
    "GSP28prakp08u:512": " kathamadvaitamavabhāsayet /",
    "GSP28prakp08u:513": " athedamucyate“sa eṣa ādeśo neti netī” bṛ. u. a. 3. brā. maṃ. 6.ṭati 901sakalopādhiniṣedhena nānābhūtavastvantarāpākaraṇādadvaitamāgamena sādhyata iti /",
    "GSP28prakp08u:514": " tadapyasāram /",
    "GSP28prakp08u:515": " yaḥ khalveṣa iti sadrūpatayā pratyavamṛṣṭaḥ padārthaḥ,",
    "GSP28prakp08u:516": " so 'sattvāpādakena902 nañarthena saha sambaddhumayogyaḥ,",
    "GSP28prakp08u:517": " asti nāstītivat /",
    "GSP28prakp08u:518": " anvayāyogyayośca padārthayoranvayāsambhavānna vākyārthībhavanam /",
    "GSP28prakp08u:519": " 903evantarhi nirākṛtāni sarvāṇyeva niṣedhavākyāni /",
    "GSP28prakp08u:520": " manda 904maivaṃ paribhāvaya /",
    "GSP28prakp08u:521": " na hi niṣedhavākyeṣu kasyacidātyantiko niṣedhaḥ,",
    "GSP28prakp08u:522": " kintu kvacitkiñcinniṣidhyate /",
    "GSP28prakp08u:523": " 905brahmādvaitābhimānī tu bhavānātyantikameva niṣedhamabhilaṣati /",
    "GSP28prakp08u:524": " 906tathā ca so 'yamātmīya eva bāṇo bhavantaṃ praharati---“907labdharūpe kvacitkiñcittādṛgeva niṣidhyate /",
    "GSP28prakp08u:525": " vidhānamantareṇāto na niṣedhasya sambhavaḥ” //",
    "GSP28prakp08u:526": " [bra. si. ta. kāṃ. ślo. 2] iti /",
    "GSP28prakp08u:527": " ataḥ pratyakṣādiviruddhārthatvādadvaitāvabodhaka āmnāyo na 908yathāśruto varṇayituṃ nyāyyaḥ /",
    "GSP28prakp08u:528": " 909yatvidaṃ prapañcena prasādhitaṃ910 --- pratyakṣādivirodhe 'pyāgamasyaiva911 balīyastvam,",
    "GSP28prakp08u:529": " tadvaśena pratyakṣādīnāmeva bhrāntatā kalpanīyeti /",
    "GSP28prakp08u:530": " 912tadapi manorathamātram /",
    "GSP28prakp08u:531": " pratyakṣādividodhe padārthānāmanvayayogyatāvirahādāgamādarthabodhasyaiva tadvirodhe 'nudayāt /",
    "GSP28prakp08u:532": " ataḥ pratyakṣādivirodhādāgame gauṇī,",
    "GSP28prakp08u:533": " lākṣaṇikī vā vṛttirāśrayitavyā913 /",
    "GSP28prakp08u:534": " ānandādiśrutīnāṃ svamatena vyākhyā /",
    "GSP28prakp08u:535": " 914tatrā'nandādiśrutayassvābhāvakiduḥkhābhāvaparatayā varṇanīyāḥ,",
    "GSP28prakp08u:536": " laukikānandasyālpatayā,",
    "GSP28prakp08u:537": " duḥkhānuṣaktatayā ca vyākhyeyāḥ /",
    "GSP28prakp08u:538": " ekatvaśrutayaścaikasminnāyatana ekasyaiva svāmitvamityevamparāḥ /",
    "GSP28prakp08u:539": " “915indro māyābhiḥ pururūpa īyate” iti,",
    "GSP28prakp08u:540": " dehātmābhimānena janmani janmani bhinna ivā'bhātītyarthaḥ /",
    "GSP28prakp08u:541": " anekadehaparigrahe 'pyeka evā'tmeti nānātvaniṣedhasyār'thaḥ /",
    "GSP28prakp08u:542": " “sa916 eṣa netyeṣa netī” ti ca śarīrādīnāmātmatvaniṣedhastadvyatiriktapratipattiparaḥ /",
    "GSP28prakp08u:543": " vijñānaśrutayaśca 917cicchaktiyogitvādvyomādibhyo viśeṣābhidhānaparāḥ /",
    "GSP28prakp08u:544": " sarvātmaśrutayaśca sarvasyā'tmārthatvāt tādarthyanimittopacārāḥ918 /",
    "GSP28prakp08u:545": " 919“ātmani vijñāte sarvamidaṃ vijñātaṃ bhavatī” bṛ. u. 4a. mai. brā. ti yaducyate,",
    "GSP28prakp08u:546": " tat ātmajñānasya paramapuruṣārthamokṣaphalatvāt,",
    "GSP28prakp08u:547": " tasmin vijñāte sarvameva jñānaṃ niṣphalamiti darśayitumityeṣā dik /",
    "GSP28prakp08u:548": " 920athocyeta---vitterbhinnasyāprakāśātmanaḥ prakāśa evānupapanna iti /",
    "GSP28prakp08u:549": " yadyat prakāśate,",
    "GSP28prakp08u:550": " tat tat prakāśādabhinnam,",
    "GSP28prakp08u:551": " prakāśātmakañca brahma /",
    "GSP28prakp08u:552": " ato brahmātmakaṃ jagaditi siddhamadvaitamiti /",
    "GSP28prakp08u:553": " 921tadidaṃ svapakṣaviruddham /",
    "GSP28prakp08u:554": " kathamevaṃ buddhimanto 'bhidadhati /",
    "GSP28prakp08u:555": " evaṃ hi nānābhūtānāmākārāṇāṃ prakāśābhede prakāśasyāpi nānābhāvāpatteradvaitaṃ dūramapāstam /",
    "GSP28prakp08u:556": " 922athocyeta---vividho 'yamākāraprapañcovidyādhyāsavaśādavabhāsata iti /",
    "GSP28prakp08u:557": " etadapi svavacanaviruddham /",
    "GSP28prakp08u:558": " sadātmā prakāśaḥ,",
    "GSP28prakp08u:559": " tena sahāsadātmāna ākārāstāvadabhinnā iti na ghaṭate /",
    "GSP28prakp08u:560": " tathā satyaprakāśātmānaste kathamiva prakāśeran /",
    "GSP28prakp08u:561": " api cāprakāśātmana eva 923prakāśassambhavatīti 924bāhyārthasiddhāvuktam /",
    "GSP28prakp08u:562": " ata eṣo 'pi māhāyānikapakṣānupraveśāt925 brahmavādināṃ moha eva /",
    "GSP28prakp08u:563": " api cātyantamasantaṃ prapañcaṃ kathamivāvidyā prakāśayitumalam /",
    "GSP28prakp08u:564": " na khalvasatkhyātiravidyā926,",
    "GSP28prakp08u:565": " kintvagrahaṇarūpaiveti927 nayavīthyāṃ 928sādhitam929 /",
    "GSP28prakp08u:566": " ato nāvidyāstamayo mokṣaḥ /",
    "GSP28prakp08u:567": " svamatena mokṣa-tatsādhananirūpaṇam /",
    "GSP28prakp08u:568": " 930ātyantikastu dehocchedo niśśeṣadharmādharmaparikṣayanibandhano mokṣa iti /",
    "GSP28prakp08u:569": " yuktam /",
    "GSP28prakp08u:570": " dharmādharmavaśīkṛto hi jīvastāsu tāsu yoniṣu saṃsarati /",
    "GSP28prakp08u:571": " sa tayorekāntocchede vyapagatadehendriyasambandhassamutkhātanikhilasāṃsārikaduḥkhānubandho mukta ityucyate /",
    "GSP28prakp08u:572": " 931kathaṃ punaraśeṣadharmādharmaṃparikṣayaḥ /",
    "GSP28prakp08u:573": " na tāvadupabhogenaiva /",
    "GSP28prakp08u:574": " anādiśarīrasantatisañcitānāṃ,",
    "GSP28prakp08u:575": " bhogasamaye 'pi sañcīyamānānāmanantānāṃ karmāśayānāṃ kṣeptumaśakteḥ /",
    "GSP28prakp08u:576": " ucyate---yaḥ khalu sāṃsārikebhyo duḥkhebhya udvignaḥ tadanuṣaṅgaśabalebhyaśca sukhebhyo 'pi vigataspṛho mokṣāyottiṣṭhate,",
    "GSP28prakp08u:577": " sa tāvadbandhahetubhūtebhyo niṣiddhebhyaḥ pratyavāyahetubhūtebhyaḥ,",
    "GSP28prakp08u:578": " kāmyebhyo 'bhyudayasādhanebhyaśca nivartamānassannutpannapūrvau dharmādharmau bhogena kṣayaṃ nayan,",
    "GSP28prakp08u:579": " śama-dama-brahma-caryādikāṅgopabṛṃhitenā'tmajñānena932 “na sa punarāvartate” chā. u. a. 8 ityapunarāvṛttaye coditena niśśeṣakarmāśayaṃ nāśayanam mucyate /",
    "GSP28prakp08u:580": " na cāpunarāvṛtterarthavādatayā varṇanam,",
    "GSP28prakp08u:581": " ātmajñānasyāparārthatvāt /",
    "GSP28prakp08u:582": " parārthatve hi parṇamayī /",
    "GSP28prakp08u:583": " nyāyena phalaśrutirarthavādatayā varṇyeta /",
    "GSP28prakp08u:584": " jñānavidherapārārthye tu saivādhikāriviśeṣaṇaṃ rātrisatravat //",
    "GSP28prakp08u:585": " na ca karmavidhiśeṣabhūtamātmajñānam,",
    "GSP28prakp08u:586": " tasyāparārthatvāt,",
    "GSP28prakp08u:587": " parārthatve pramāṇābhāvāta,",
    "GSP28prakp08u:588": " svamatenā'tmaparimāṇanirūpaṇam /",
    "GSP28prakp08u:589": " nanu muktasyātmanassakalopalambhātītasya934 sanmātrāvasthitau kiṃ pramāṇam ?",
    "GSP28prakp08u:590": " ucyate---sadakāraṇañca yat,",
    "GSP28prakp08u:591": " tadavināśi gaganavat /",
    "GSP28prakp08u:592": " paramamahattvañcā'tmanaḥ parimāṇaṃ gaganavat /",
    "GSP28prakp08u:593": " yatra yatrā'tmano guṇa upalabhyate,",
    "GSP28prakp08u:594": " tatra tatra tāvadātma vartata iti pramāṇasiddham /",
    "GSP28prakp08u:595": " guṇinamantareṇa guṇasyāvṛtteḥ /",
    "GSP28prakp08u:596": " tatra hyeṣa saṃśayaḥ---kimasau gatva sannidhīyate,",
    "GSP28prakp08u:597": " uta gatinirapekṣa eveti /",
    "GSP28prakp08u:598": " tatra gatisavyapekṣatvāśrayaṇe gatestāvatkalpanā,",
    "GSP28prakp08u:599": " tasyāścāsamavāyikāraṇaṃ kalpanīyam /",
    "GSP28prakp08u:600": " na ca tatra kiñcana pramāṇamasti /",
    "GSP28prakp08u:601": " agacchato 'pi sannidhānopapattergaganavat /",
    "GSP28prakp08u:602": " athocyeta yatrāpi dehona vartate,",
    "GSP28prakp08u:603": " tatrāpi cedātmā sannidhīyate,",
    "GSP28prakp08u:604": " tadā śarīra iva tatrāpi tadguṇānāmupalabdhissyāditi /",
    "GSP28prakp08u:605": " tanna /",
    "GSP28prakp08u:606": " yatassarvātmaguṇānāmātma-manassannikarṣo 'samavāyikāraṇam /",
    "GSP28prakp08u:607": " sa ca saṃyogo 936dviṣṭhatayā mano937-viraheṇānyatra na vartate /",
    "GSP28prakp08u:608": " manaśca śarīrasyāntaravatiṣṭhata ityuktam938 /",
    "GSP28prakp08u:609": " yatraiva cāsamavāyikāraṇam,",
    "GSP28prakp08u:610": " tatraiva kāryamiti na bahirātmano guṇopalambhaḥ /",
    "GSP28prakp08u:611": " nanvevaṃ śarīrasyāpi gatikalpanamapramāṇakameva / na /",
    "GSP28prakp08u:612": " tasyaikatra sato 'nyatra darśanaprasaṅgāt /",
    "GSP28prakp08u:613": " ātmanastu sato 'pi sakalakaraṇapathātītasya darśanaprasaktirāpādayitumaśakyetyagatyā sarvasayogibhirātmā saṃyujyate /",
    "GSP28prakp08u:614": " tattu paramamahattvamantareṇa na sambhavatīti nāṇuparimāṇaḥ,",
    "GSP28prakp08u:615": " śarīraparimāṇo vā /",
    "GSP28prakp08u:616": " śarīraparimāṇavattvañca vinā sāvayavattvamanupapannam /",
    "GSP28prakp08u:617": " tādṛśaṃ hi mahattvaṃ-avayavabahutvamahattva-pracayaviśeṣāṇāmanyatamasminnāyattam /",
    "GSP28prakp08u:618": " na cāvayavakalpanā pramāṇavatī /",
    "GSP28prakp08u:619": " nanu sarvagatatve puruṣasya śarīrāntare 'pi bhogaprasaṅgaḥ /",
    "GSP28prakp08u:620": " maivam /",
    "GSP28prakp08u:621": " yasya yaccharīraṃ,",
    "GSP28prakp08u:622": " tasya tadbhogāyatanam,",
    "GSP28prakp08u:623": " yāni ca yasyendriyāṇi,",
    "GSP28prakp08u:624": " tāni tasya bhogasādhanānīti,",
    "GSP28prakp08u:625": " nā'yatanāntare bhogaprasaṅgaḥ /",
    "GSP28prakp08u:626": " ātmano vibhutve bhogasāṅkaryaśaṅkā-samādhāne /",
    "GSP28prakp08u:627": " nanu śarīrendriyasambandhavyavasthaiva kinnibandhanā /",
    "GSP28prakp08u:628": " ucyate---dharmādharmasambandhanibandhaneti bhavānavabuddhyatām /",
    "GSP28prakp08u:629": " yadīyābhyāṃ dharmādharmābhyāṃ yāni śarīrandriyāṇyupāttāni,",
    "GSP28prakp08u:630": " tāni tasyaiva bhogasādhanānīti /",
    "GSP28prakp08u:631": " dharmādharmavyavasthaiva kimāyatteti cet ?",
    "GSP28prakp08u:632": " karmasambandhavyavasthā tu tatsamavāyikāraṇabhūtaśarīrendriyasambandhanibandhanetyanāditayā śarīrendriyadharmādharmasantatessarvamupapannam",
    "GSP28prakp08u:633": " ātmaikatvaśaṅkā-nirākaraṇe //",
    "GSP28prakp08u:634": " āhva---vibhutvañcedātmanaḥ,",
    "GSP28prakp08u:635": " tadā sarvaśarīreṣveka evā'tmāstu940 gaganavat /",
    "GSP28prakp08u:636": " yathā gaganamekameva ghaṭa--maṇikāditattadanekasambandhi,",
    "GSP28prakp08u:637": " tathā'tmāpi kiṃ nābhyupeyate,",
    "GSP28prakp08u:638": " kiṃ pratayāyatanaṃ bhedābhyupagamena /",
    "GSP28prakp08u:639": " ucyate---yastāvatpratipattā parāyatanasvāminaṃ svaprayatnapūrvakātmīyaśarīrasamavetakarmasamānaceṣṭādarśanādanumānataḥ pratyeti942 prayatnavattayā,",
    "GSP28prakp08u:640": " nāsau taṃ grāhakaikarasatayā,",
    "GSP28prakp08u:641": " kintu grāhyakoṭiniviṣṭamanātmabhūtameva /",
    "GSP28prakp08u:642": " tena 943pratītisiddhatvādbhedasya,",
    "GSP28prakp08u:643": " alaṃ bhedābhyupagameneti vacanamakiñcitkaram /",
    "GSP28prakp08u:644": " na hi 944parāyatanasvāmini svamityevamanumānamudetumalam /",
    "GSP28prakp08u:645": " yathā mama śarīre madīyaprayatnapūrvikā ceṣṭā,",
    "GSP28prakp08u:646": " tathā paraśarīre 'pi matprayatnanibandhanaiveti pratyakṣavirodhāt /",
    "GSP28prakp08u:647": " pratyakṣeṇa hi svātmani samavayanprayatna upalabhyate /",
    "GSP28prakp08u:648": " na ca paraśarīraceṣṭānuguṇaḥ prayatnassvātmani puruṣāṇāṃ pratyakṣībhavatīti,",
    "GSP28prakp08u:649": " para eva prayatitā paraśarīre 'numīyate /",
    "GSP28prakp08u:650": " nanvevamanumānena parātmapratītau,",
    "GSP28prakp08u:651": " kathamidamucyate“agṛhyo na hi gṛhyate” bṛ. u. a. 4. brā. 2 kha. 4 iti /",
    "GSP28prakp08u:652": " pareṇa na gṛhyata ityetadabhiprāyametadbhavatītyucyategrāhakaikarasatayā pareṇa na gṛhyata iti tasyār'thaḥ,",
    "GSP28prakp08u:653": " tasmānna virodhaḥ /",
    "GSP28prakp08u:654": " kiñca nānāvyavasthānā nānābhūtāḥ pratikṣetraṃ puruṣāḥ 945dharmā-dharma-sukhaduḥkhādivyavasthādarśanāt /",
    "GSP28prakp08u:655": " anyathā hyekasya dharmā-dharmādayassarvasya bhaveyuḥ /",
    "GSP28prakp08u:656": " brahmasiddhikṛto matena śaṅkā /",
    "GSP28prakp08u:657": " 946atra kaścitpaṇḍitamānī prā'ha---kālpanikī sukhaduḥkhādivyavasthā bhaviṣyati /",
    "GSP28prakp08u:658": " yathaikasminneva śarīre pādādivedanāvyavasthā na vyatikīryate,",
    "GSP28prakp08u:659": " tathā nānāśarīreṣu na vyatikariṣyata iti /",
    "GSP28prakp08u:660": " na hi pādagatā vedanā śirasi,",
    "GSP28prakp08u:661": " na vā śirogatā vedanā pāde /",
    "GSP28prakp08u:662": " na ca vedanā pādādiṣveva samavaitītiśakyate vaktum,",
    "GSP28prakp08u:663": " teṣāmajñatvāt /",
    "GSP28prakp08u:664": " jñātā hi vedanābhissaha sambadhyate,",
    "GSP28prakp08u:665": " duḥkhaviśeṣarūpatvāt tāsāmiti /",
    "GSP28prakp08u:666": " tannirasanam /",
    "GSP28prakp08u:667": " tadidaṃ bālajanamohanamiti /",
    "GSP28prakp08u:668": " vṛddhāḥ /",
    "GSP28prakp08u:669": " “pāde me vedanā,",
    "GSP28prakp08u:670": " “śirasi me vedane“ti sarvavedanāsveko duḥkhī prakāśate /",
    "GSP28prakp08u:671": " pādādiṣu tu santāpādikaṃ samavaiti /",
    "GSP28prakp08u:672": " 947tatra santāpastejasā saha saṃyogaḥ,",
    "GSP28prakp08u:673": " śūlastu vāyuvā saheti vātapitta---śleṣmaṇāṃ kṣobhajeṣu sarveṣu vikāreṣu veditavyam /",
    "GSP28prakp08u:674": " acetanānāmapi padādīnāṃ pittādisaṃyogo na virudhyate /",
    "GSP28prakp08u:675": " 943tajjanyaṃ duḥkhamātmanyeva samavaiti /",
    "GSP28prakp08u:676": " athocyeta---yathā pratibimbabhāva ekasyaiva 949bimbasya maṇikṛpāṇadarpaṇādyupādhivaśena,",
    "GSP28prakp08u:677": " vyavasthitāni ca śyāmatvādīni,",
    "GSP28prakp08u:678": " tathaikasyā'tmano nānāśarīropādhivaśena sukhādayo vyavatiṣṭhanta iti /",
    "GSP28prakp08u:679": " tadayuktam---śyāmatvādīnāmaupādhikānāmupādhivaśavartitvādvimbasambandhābhāvāt /",
    "GSP28prakp08u:680": " tenaikadharmidharmāṇāṃ satāmeṣā vyavasthā sambhavati /",
    "GSP28prakp08u:681": " sukhādayastu naupādhikāḥ,",
    "GSP28prakp08u:682": " kintvātmasamavāyina evetyekātmavartitvena950 vyavasthānupapattiḥ /",
    "GSP28prakp08u:683": " kiñca siddhe vyaktamekatve syādapyeṣā kalpanā,",
    "GSP28prakp08u:684": " na951 cā'tmaikatve pramāṇamasti /",
    "GSP28prakp08u:685": " ekapuruṣaśrutayaśca prāgevopavarṇitārthā iti,",
    "GSP28prakp08u:686": " siddhaṃ pratikṣetraṃ nānābhūtāḥ pumāṃsa iti /",
    "GSP28prakp08u:687": " eva śālikānāthena tattvālokaḥ pravartitaḥ //",
    "GSP28prakp08u:688": " iti mahāmahopādhyāyaśrīśālikanāthamiśrapraṇītāyāṃ prakaraṇapañcikāyāṃ tattvāloko nāmāṣṭamaṃ prakaraṇaṃ samāptam /"
}