{
    "GK19amaru_u:0": " Text",
    "GK19amaru_u:1": " Abbreviations",
    "GK19amaru_u:2": " This edition is based on the one in Kāvya-saṅgraha edited by Jīvānanda",
    "GK19amaru_u:3": " Vidyāsāgara. It has been compared with the Motilal Banarsidass edition (1983)",
    "GK19amaru_u:4": " containing the commentary of Arjunavarmadeva. The number in parentheses at the",
    "GK19amaru_u:5": " end of the last line of each verse is the number of the verse in the Motilal",
    "GK19amaru_u:6": " edition. There seems to be a great deal of variation in the order and numbering",
    "GK19amaru_u:7": " of the verses between the editions and the commentators. The order of the verses",
    "GK19amaru_u:8": " found in the Kāvya-saṅgraha forms the backbone of the order of the verses",
    "GK19amaru_u:9": " presented here,",
    "GK19amaru_u:10": " even though Arjunavarmadeva considers some of the verses found",
    "GK19amaru_u:11": " in that edition to be interpolations. Those suspect verses have been noted in",
    "GK19amaru_u:12": " the footnotes.",
    "GK19amaru_u:13": " The parentheses in between verses contain citations for the major",
    "GK19amaru_u:14": " anthologies. These have been taken from Sures Chandra Banerji's",
    "GK19amaru_u:15": " edition of Śrīdharadāsa's Sadukti-karṇāmṛta. The abbreviations for those",
    "GK19amaru_u:16": " anthologies are the following:",
    "GK19amaru_u:17": " su. = subhāṣitaratnakoṣa,",
    "GK19amaru_u:18": " sad. = saduktikarṇāmṛta,",
    "GK19amaru_u:19": " subh. = subhāṣitāvalī,",
    "GK19amaru_u:20": " sū. = sūktimuktāvalī,",
    "GK19amaru_u:21": " pad. = padyāvalī,",
    "GK19amaru_u:22": " śā. = śārṅgadharapaddhati",
    "GK19amaru_u:23": " (These equivalences have been taken from the Banerji edition of Sad-ukti-karṇāmṛta and the De edition of Padyāvalī.)",
    "GK19amaru_u:24": " Main Text",
    "GK19amaru_u:25": " jyākṛṣṭibaddhakhaṭakāmukhapāṇipṛṣṭha-",
    "GK19amaru_u:26": " preṅkhannakhāṃśucayasaṃvalito'mbikāyāḥ /",
    "GK19amaru_u:27": " tvāṃ pātu mañjaritapallavakarṇapūra-",
    "GK19amaru_u:28": " lobhabhramadbhramaravibhramabhṛtkaṭākṣaḥ //1// (1)",
    "GK19amaru_u:29": " (su. 100, sad. 123)",
    "GK19amaru_u:30": " kṣipto hastāvalagnaḥ prasabhamabhihato'pyādadānoṃśukāntaṃ",
    "GK19amaru_u:31": " gṛhṇan keśeṣvapāstaścaraṇanipatito nekṣitaḥ sambhrameṇa /",
    "GK19amaru_u:32": " āliṅgan yo'vadhūtastripurayuvatibhiḥ sāśrunetrotpalābhiḥ",
    "GK19amaru_u:33": " kāmīvārdrāparādhaḥ sa dahatu duritaṃ śāmbhavo vaḥ śarāgniḥ //2// (2)",
    "GK19amaru_u:34": " (harabāṇaḥ; su. 49, sad. 76)",
    "GK19amaru_u:35": " ālolāmalakāvalīṃ vilulitāṃ bibhraccalatkuṇḍalaṃ",
    "GK19amaru_u:36": " kiñcinmṛṣṭaviśeṣakaṃ tanutaraiḥ khedāmbhasāṃ śīkaraiḥ /",
    "GK19amaru_u:37": " tanvyā yatsuratāntatāntanayanaṃ vaktraṃ rativyatyaye",
    "GK19amaru_u:38": " tattvāṃ pātu cirāya kiṃ hariharabrahmādibhirdaivataiḥ //3// (3)",
    "GK19amaru_u:39": " (viparītaratam- sad. 1141, śā. 3702)",
    "GK19amaru_u:40": " alasavalitaiḥ premārdrārdrairmuhurmukulīkṛtaiḥ",
    "GK19amaru_u:41": " kṣaṇamabhimukhairlajjālolairnimeṣaparāṅmukhaiḥ /",
    "GK19amaru_u:42": " hṛdayanihitaṃ bhāvākūtaṃ vamadbhirivekṣaṇaiḥ",
    "GK19amaru_u:43": " kathaya sukṛtī ko'yaṃ mugdhe tvayādya vilokyate //4// (4)",
    "GK19amaru_u:44": " (vāsakasajjā; su. 508; sad. 658)",
    "GK19amaru_u:45": " datto'syāḥ praṇayastvayaiva bhavatā ceyaṃ ciraṃ lālitā",
    "GK19amaru_u:46": " daivād adya kila tvameva kṛtavān asyā navaṃ vipriyam /",
    "GK19amaru_u:47": " manyurduḥsaha eṣa yātyupaśamaṃ no sāntvavādaiḥ sphuṭaṃ",
    "GK19amaru_u:48": " he nistraṃśa vimuktakaṇṭhakaruṇaṃ tāvatsakhī roditu //5//(6)",
    "GK19amaru_u:49": " likhannāste bhūmiṃ bahiravanataḥ prāṇadayito",
    "GK19amaru_u:50": " nirāhārāḥ skahyaḥ satataruditocchūṇanayanāḥ /",
    "GK19amaru_u:51": " parityaktaṃ sarvaṃ hasitapaṭhitaṃ pañjaraśukais",
    "GK19amaru_u:52": " tavāvasthā ceyaṃ visṛja kaṭhine mānamadhunā //6// (7)",
    "GK19amaru_u:53": " (sakhīprabodhaḥ; sad. 713,",
    "GK19amaru_u:54": " rasārṇavasudhākara 2.206a)",
    "GK19amaru_u:55": " nāryastanvi haṭhāddharanti ramaṇaṃ tiṣṭhanti no vāritās",
    "GK19amaru_u:56": " tatkiṃ tāmyasi kiṃ ca rodiṣi mudhā tāsāṃ priyaṃ mā kṛthāḥ /",
    "GK19amaru_u:57": " kāntaḥ keliruciryuvā sahṛdayastādṛkpatiḥ kātarae",
    "GK19amaru_u:58": " kiṃ no barkarakarkaraiḥ priyaśatairākramya vikrīyate //7//(8)",
    "GK19amaru_u:59": " *motīlāla-banārsīdāsa-sampādane (1983):",
    "GK19amaru_u:60": " nāryo mugdhaśaṭhā haranti ramaṇaṃ tiṣṭhanti no vāritās ...",
    "GK19amaru_u:61": " kopātkomalalolabāhulatikāpāśena baddhā dṛḍhaṃ",
    "GK19amaru_u:62": " nītvā keliniketanaṃ dayitayā sāyaṃ sakhīnāṃ puraḥ /",
    "GK19amaru_u:63": " bhūyo'pyevamiti skhalan mṛdugirā saṃsūcya duśceṣṭitaṃ",
    "GK19amaru_u:64": " dhanyo hanyata eva nihnutiparaḥ preyān rudatyā hasan //8// (9)",
    "GK19amaru_u:65": " (śaṭhanāyakaḥ,",
    "GK19amaru_u:66": " sad. 882, sū. 85.3, subh. 1351)",
    "GK19amaru_u:67": " praharaviratau madhye vāhnastato'pi pare'thavā",
    "GK19amaru_u:68": " kimuta sakale jāte vāhnipriya tvamihaiṣyasi /",
    "GK19amaru_u:69": " iti dinaśataprāpyaṃ deśaṃ priyasya yiyāsato",
    "GK19amaru_u:70": " harati gamanaṃ bālālāpaiḥ sabāṣpagalajjalaiḥ //9// (12)",
    "GK19amaru_u:71": " (prasthānabhaṅgaḥ - su. 532,",
    "GK19amaru_u:72": " sad. 921,",
    "GK19amaru_u:73": " subh. 1048, śā. 3389, sū. 37.7)",
    "GK19amaru_u:74": " yātāḥ kiṃ na milanti sundari punaścintā tvayā matkṛte",
    "GK19amaru_u:75": " no kāryā nitarāṃ kṛśāmi kathayatyevaṃ sabāṣpe mayi /",
    "GK19amaru_u:76": " lajjāmantharatārakeṇa nipataddhārāśruṇā cakṣuṣā",
    "GK19amaru_u:77": " dṛṣṭvā māṃ hāsitena bhāvimaraṇotsāhastayā sūcitaḥ //10//(10)",
    "GK19amaru_u:78": " dhīraṃ vāridharasya vāri kirataḥ śrutvā niśīthe dhvaniṃ",
    "GK19amaru_u:79": " dīrghocchvāsamudaśruṇā virahiṇīṃ bālāṃ ciraṃ dhyāyatā /",
    "GK19amaru_u:80": " adhvanyena vimuktakaṇṭhamakhilāṃ rātriṃ tathā kranditaṃ",
    "GK19amaru_u:81": " grāmīṇairvrajato janasya vasatirgrāme niṣiddhā yathā //11//(13)",
    "GK19amaru_u:82": " (varṣāpathikaḥ, sad. 915)",
    "GK19amaru_u:83": " kathamapi sakhi krīḍākopād vrajeti mayodite",
    "GK19amaru_u:84": " kaṭhinahṛdayastyaktvā śayyāṃ balād gata eva saḥ /",
    "GK19amaru_u:85": " iti sarabhasaṃ dhvastapremṇi vyapetaghṛṇe jane",
    "GK19amaru_u:86": " punarapi hatavrīḍaṃ cetaḥ prayāti karomi kim //12//(15)",
    "GK19amaru_u:87": " dampatyorniśi jalpatorgṛhaśukenākarṇitaṃ yadvacas",
    "GK19amaru_u:88": " tatprātargurusannidhau nigadatastasyopahāraṃ vadhūḥ /",
    "GK19amaru_u:89": " karṇālaṅkṛtipadmarāgaśakalaṃ vinyasya cañcūpuṭe",
    "GK19amaru_u:90": " vrīḍārtā prakaroti dāḍimaphalavyājena vāgbandhanam //13// (16)",
    "GK19amaru_u:91": " (śukoktivrīḍā,",
    "GK19amaru_u:92": " kuval. 173,",
    "GK19amaru_u:93": " su. 621,",
    "GK19amaru_u:94": " sad. 1180, subh. 2214, śā. 3743)",
    "GK19amaru_u:95": " ajñānena parāṅmukhīṃ paribhavād āśliṣya māṃ duḥkhitāṃ",
    "GK19amaru_u:96": " kiṃ labdhaṃ caṭula tvayeha nayatā saubhāgyametāṃ daśām /",
    "GK19amaru_u:97": " paśyaitad dayitākucavyatikaron mṛṣṭāṅgarāgāruṇaṃ",
    "GK19amaru_u:98": " vakṣaste malatailapaṅkaśavalairveṇīpadairaṅkitam //14//(17)",
    "GK19amaru_u:99": " (khaṇḍitā)",
    "GK19amaru_u:100": " ekatrāsanasaṃsthitiḥ parihatā pratudgamād dūratas",
    "GK19amaru_u:101": " tāmbūlānayanacchalena rabhasāśelṣo'pi saṃvighnitaḥ /",
    "GK19amaru_u:102": " ālāpo'pi na miśritaḥ parijanaṃ vyāpārayantyāntike",
    "GK19amaru_u:103": " kāntaṃ pratyupacārataścaturayā kopaḥ kṛtārthīkṛtaḥ //15// (18)",
    "GK19amaru_u:104": " (māninī, sad. 692, rasārṇavasudhākara 2.67g)",
    "GK19amaru_u:105": " dṛṣṭvaikāsanasaṃsthite priyatame paścād upetyādarād",
    "GK19amaru_u:106": " ekasyā nayane pidyāya vihitakrīḍānubandhacchalaḥ /",
    "GK19amaru_u:107": " īṣadvakrimakandharaḥ sapulakaḥ premollasanmānasām",
    "GK19amaru_u:108": " antarhāsalasatkapolaphalakāṃ dhūrto'parāṃ cumbati //16//(19)",
    "GK19amaru_u:109": " (śaṭhanāyakaḥ, su. 603, sad. 881)",
    "GK19amaru_u:110": " caraṇapatanapratyākhyānātprasādaparāṅmukhe",
    "GK19amaru_u:111": " nibhṛtakitavācāretyuktvā ruṣā puruṣīkṛte /",
    "GK19amaru_u:112": " vrajati ramaṇe niḥśvasyoccaiḥ stanasthitahastayā",
    "GK19amaru_u:113": " nayanasalilacchannā dṛṣṭiḥ sakhīṣu niveśitā //17//(20)",
    "GK19amaru_u:114": " (mānināyakaḥ, sad. 896)",
    "GK19amaru_u:115": " kāñcyā gāḍhatarāvaruddhavasanaprāntā kimarthaṃ punar",
    "GK19amaru_u:116": " mugdhākṣī svaiptīti tatparijanaṃ svairaṃ priye pṛcchati /",
    "GK19amaru_u:117": " mātaḥ svaptumapīha vārayati māmityāhitakrodhayā",
    "GK19amaru_u:118": " paryasya svapiticchalena śayane datto'vakāśastayā //18//(21)",
    "GK19amaru_u:119": " (śayanādhirohanam,",
    "GK19amaru_u:120": " sad. 1094, subh. 2081, sū. 77.11)",
    "GK19amaru_u:121": " ekasmiñśayane parāṅmukhatayā vītottaraṃ tāmyator",
    "GK19amaru_u:122": " anyonyasya hṛdi sthite'pyanunaye saṃrakṣatorgauravam /",
    "GK19amaru_u:123": " dampatyoḥ śanakairapāṅgavalanān miśrībhavaccakṣuṣor",
    "GK19amaru_u:124": " bhagno mānakaliḥ sahāsarabhasaṃ vyāsaktakaṇṭhagraham //19//(23)",
    "GK19amaru_u:125": " (mānabhaṅgaḥ, sad. 723)",
    "GK19amaru_u:126": " paśyāmo mayi kiṃ prapadyata iti sthairyaṃ mayālambitaṃ",
    "GK19amaru_u:127": " kiṃ māmālapatītyayaṃ khala śaṭhaḥ kopastayāpyāśritaḥ /",
    "GK19amaru_u:128": " ityanyonyavilakṣadṛṣṭicature tasminnavasthāntare",
    "GK19amaru_u:129": " savyājaṃ hasitaṃ mayā dhṛtiharo bāṣpastu muktastayā //20//(24)",
    "GK19amaru_u:130": " (uccāvacaṃ, kuval., 185; sad. 1366)",
    "GK19amaru_u:131": " parimlāne māne mukhaśaśini tasyāḥ karadhṛte",
    "GK19amaru_u:132": " mayi kṣīṇopāye praṇipatanamātraikaśaraṇe /",
    "GK19amaru_u:133": " tayā pakṣmaprāntavrajapuṭaniruddhena sahasā",
    "GK19amaru_u:134": " prasādo bāṣpena stanataṭaviśīrṇena kathitaḥ //21//(25)",
    "GK19amaru_u:135": " (uccāvacaṃ, sad. 1367, subh. 1608, sū. 58.1)",
    "GK19amaru_u:136": " tasyāḥ sāndravilepanastanataṭapraśleṣamudrāṅkitaṃ",
    "GK19amaru_u:137": " kiṃ vakṣaścaraṇānativyatikaravyājena gopāyyate /",
    "GK19amaru_u:138": " ityukte kva tad ityudīrya sahasā tatsampramārṣṭuṃ mayā",
    "GK19amaru_u:139": " sāśliṣṭā rabhasena tatsukhavaśāttanvyāpi tad vismṛtam //22//(26)",
    "GK19amaru_u:140": " tvaṃ mugdhākṣi vinaiva kañculikayā dhatse manohāriṇīṃ",
    "GK19amaru_u:141": " lakṣmīmityabhidhāyini priyatame tadvīṭikāṃ saṃspṛśi /",
    "GK19amaru_u:142": " śayyopāntaniviṣṭasasmitamukhīnetrotsavānandito",
    "GK19amaru_u:143": " niryātaḥ śanakairalīkavacanopanyāsamālījanaḥ //23//(27)",
    "GK19amaru_u:144": " bhrūbhaṅge racite'pi dṛṣṭiradhikaṃ sotkaṇṭhamudvīkṣate",
    "GK19amaru_u:145": " kārkaśyaṃ gamite'pi cetasi tanūromāñcamālambate /",
    "GK19amaru_u:146": " ruddhāyāmapi vāci sasmitamidaṃ dagdhānanaṃ jāyate",
    "GK19amaru_u:147": " dṛṣṭe nirvahaṇaṃ bhaviṣyati kathaṃ mānasya tasmiñjane //24//(28)",
    "GK19amaru_u:148": " (anuraktamāninī,",
    "GK19amaru_u:149": " su. 695, sad. 702, subh. 1580; uṇ. 5.25)",
    "GK19amaru_u:150": " kānte katyapi vāsarāṇi gamaya tvaṃ mīlayitvā dṛśau",
    "GK19amaru_u:151": " svasti svasti nimīlayāmi nayane yāvan na śūnyā diśaḥ /",
    "GK19amaru_u:152": " āyātā vayamāgamiṣyati suhṛdvargasya bhāgyodayaiḥ",
    "GK19amaru_u:153": " sandeśo vada kastavābhilaṣitastīrtheṣu toyāñjaliḥ //25//",
    "GK19amaru_u:154": " (yātrākṣepaḥ,",
    "GK19amaru_u:155": " sad.731 (vīrasya))",
    "GK19amaru_u:156": " sā patyuḥ prathamāparādhasamaye sakhyopadeśaṃ vinā",
    "GK19amaru_u:157": " no jānāti savibhramāṅgavalanāvakroktisaṃsūcanam /",
    "GK19amaru_u:158": " svacchairacchakapolamūlagalitaiḥ paryastanetrotpalā",
    "GK19amaru_u:159": " bālā kevalameva roditi luṭhallolālakairaśrubhiḥ //26//(29)",
    "GK19amaru_u:160": " (mugdhā; sad.498)",
    "GK19amaru_u:161": " bhavatu viditaṃ chadmālāpairalaṃ priya gamyatāṃ",
    "GK19amaru_u:162": " tanurapi na te doṣo'smākaṃ vidhistu parāṅmukhaḥ /",
    "GK19amaru_u:163": " tava yathā tathābhūtaṃ prema prapannamimāṃ daśāṃ",
    "GK19amaru_u:164": " prakṛticapale kā naḥ pīḍā gate hatajīvite //27// (30)",
    "GK19amaru_u:165": " (māninīvākyam; sad. 708; pad. 223)",
    "GK19amaru_u:166": " urasi nihitastāro hāraḥ kṛtā jaghane ghane",
    "GK19amaru_u:167": " kalakalavatī kāñcī pādau kvaṇanmaṇinūpurau /",
    "GK19amaru_u:168": " priyamabhisarasyevaṃ mugdhe samāhataḍiṇḍimā",
    "GK19amaru_u:169": " yadi kimadhikatrāsotkampaṃ diśaḥ samudīkṣase //28//(31)",
    "GK19amaru_u:170": " prātaḥ prātarupāgatena janitā nirnidritā cakṣuṣor",
    "GK19amaru_u:171": " mandāyāṃ mayi gauravavyapagamād utpāditaṃ lāghavam /",
    "GK19amaru_u:172": " kiṃ mugdhe na mayā kṛtaṃ ramaṇadhīrmuktā tvayā gamyatāṃ",
    "GK19amaru_u:173": " dusthaṃ tiṣṭhasi yacca pathyamadhunā kartāsmi tacchroṣyasi //29//(33)",
    "GK19amaru_u:174": " sā bālā vayamapragalbhamanasaḥ sā strī vayaṃ kātarāḥ",
    "GK19amaru_u:175": " sā pīnonnatimatpayodharayugaṃ dhatte sakhedā vayam /",
    "GK19amaru_u:176": " sākrāntā jaghanasthalena guruṇā gantuṃ na śaktā vayaṃ",
    "GK19amaru_u:177": " doṣairanyajanāśritairapaṭavo jātāḥ sma ityadbhutam //30//(34)",
    "GK19amaru_u:178": " (anukūlanāyakaḥ,",
    "GK19amaru_u:179": " su. 481,",
    "GK19amaru_u:180": " sad. 872, subh. 1346, s.k. 3.42)",
    "GK19amaru_u:181": " prasthānaṃ valayaiḥ kṛtaṃ priyasakhairajasraṃ gataṃ",
    "GK19amaru_u:182": " dhṛtyā na kṣaṇamāsitaṃ vyavasitaṃ cittena gantuṃ puraḥ /",
    "GK19amaru_u:183": " gantuṃ niścitacetasi priyatame sarve samaṃ prasthitā",
    "GK19amaru_u:184": " gantavye sati jīvitapriyasuhṛtsārthaḥ kimu tyajyate //31// (35)",
    "GK19amaru_u:185": " (proṣitabhartṛkāvacanam;",
    "GK19amaru_u:186": " subh. 1151;",
    "GK19amaru_u:187": " śā. 3424; sad. 741; sū. 37.19)",
    "GK19amaru_u:188": " sandaṣṭādharapallavā sacakitaṃ hastāgramādhunvatī",
    "GK19amaru_u:189": " māmāmuñca śaṭheti kopavacanairānartitabhrūlatā /",
    "GK19amaru_u:190": " śītkārāñcitalocanā sarabhasaṃ yaiścumbitā māninī",
    "GK19amaru_u:191": " prāptaṃ tairamṛtaṃ mudhaiva mathito mūḍhaiḥ suraiḥ sāgaraḥ //32//(36)",
    "GK19amaru_u:192": " (cumbanam, sad. 1105, subh. 1303, śā. 3668)",
    "GK19amaru_u:193": " supto'yaṃ sakhi supyatāmiti gatāḥ sakhyastato'nantaraṃ",
    "GK19amaru_u:194": " premāvāsitayā mayā saralayā nyastaṃ mukhaṃ tanmukhe /",
    "GK19amaru_u:195": " jñāte'līkanimīlane nayanayordhūrtasya romāñcito",
    "GK19amaru_u:196": " lajjāsīn mama tena sāpyapahṛtā tatkālayogyaiḥ kramaiḥ //33//(37)",
    "GK19amaru_u:197": " kopo yatra bhrūkuṭiracanā nigraho yatra maunaṃ",
    "GK19amaru_u:198": " yatrānyonyasmitamanunayo yatra dṛṣṭiḥ prasādaḥ /",
    "GK19amaru_u:199": " tasya premṇastad idamadhunā vaiṣamaṃ paśya jātaṃ",
    "GK19amaru_u:200": " tvaṃ pādānte luṭhasi nahi me manyumokṣaḥ khalāyāḥ //34//(38)",
    "GK19amaru_u:201": " (nāyake māninī, sad. 709)",
    "GK19amaru_u:202": " sutanu jahihi kopaṃ paśya pādānataṃ māṃ",
    "GK19amaru_u:203": " na khalu tava kadācitkopa evaṃ vidho'bhūt /",
    "GK19amaru_u:204": " iti nigadati nāthe tiryagāmīlitākṣyā",
    "GK19amaru_u:205": " nayanajalamanalpaṃ muktamuktaṃ na kiñcit //35//(39)",
    "GK19amaru_u:206": " (mānabhaṅgaḥ, sad. 725)",
    "GK19amaru_u:207": " gāḍhāliṅganavāmanīkṛtakucaprodbhinnaromodgamā",
    "GK19amaru_u:208": " sāndrasneharasātirekavigalatśrīmannitambāmbarā /",
    "GK19amaru_u:209": " mā mā mānada māti māmalamiti kṣāmākṣarollāpinī",
    "GK19amaru_u:210": " suptā kiṃ nu mṛtā nu kiṃ manasi me līnā vilīnā nu kim //36//(40)",
    "GK19amaru_u:211": " paṭālagne patyau namayati mukhaṃ jātavinayā",
    "GK19amaru_u:212": " haṭhāśleṣaṃ vāñchatyapaharati gātrāṇi nibhṛtam /",
    "GK19amaru_u:213": " na śaknotyākhyātuṃ smitamukhasakhīdattanayanā",
    "GK19amaru_u:214": " hriyā tāmyatyantaḥ prathamaparihāse navavadhūḥ //37//(41)",
    "GK19amaru_u:215": " (navoḍhā; sad. 512,",
    "GK19amaru_u:216": " subh. 2056,",
    "GK19amaru_u:217": " śā. 3673; viṣṇudās u.ṇ. 5.19)",
    "GK19amaru_u:218": " gate premābandhe praṇayabahumāne vigalite",
    "GK19amaru_u:219": " nivṛtte sadbhāve jana iva jane gacchati puraḥ /",
    "GK19amaru_u:220": " tad utprekṣyotprekṣya priyasakhi gatāṃstāṃśca divasān",
    "GK19amaru_u:221": " na jāne ko heturdalati śatadhā yan na hṛdayam //38//(43)",
    "GK19amaru_u:222": " (uccāvacaṃ, su. 697,",
    "GK19amaru_u:223": " sad. 1368,",
    "GK19amaru_u:224": " subh. 1141,",
    "GK19amaru_u:225": " sū. 84.1,",
    "GK19amaru_u:226": " rasārṇavasudhākara 2.263c)",
    "GK19amaru_u:227": " ciravirahiṇorutkaṇṭhārtiślathīkṛtagātrayor",
    "GK19amaru_u:228": " navamiva jagaj jātaṃ bhūyaścirād abhinandatoḥ /",
    "GK19amaru_u:229": " kathamapi dine dīrghe yāte niśāmadhirūḍhayoḥ",
    "GK19amaru_u:230": " prasarati kathā bahvī yūnoryathā na tathā ratiḥ //39//(44)",
    "GK19amaru_u:231": " dīrghā vandanamālikā viracitā hṛṣṭyaiva nendīvaraiḥ",
    "GK19amaru_u:232": " puṣpāṇāṃ prakaraḥ smitena racito no kundajātyādibhiḥ /",
    "GK19amaru_u:233": " dattaḥ svedamucā payodharayuge nārghyo na kumbhāmbhasā",
    "GK19amaru_u:234": " svairevāvayavaiḥ priyasya viśatastanvyā kṛtaṃ maṅgalam //40//(45)",
    "GK19amaru_u:235": " kānte sāgasi śāyite priyasakhīveśaṃ vidhāyāgate",
    "GK19amaru_u:236": " bhrāntyāliṅgya mayā rahasyamuditaṃ tatsaṅgamākāṅkṣayā /",
    "GK19amaru_u:237": " mugdhe duṣkarametad ityatitarāmuktvā sahāsaṃ balād",
    "GK19amaru_u:238": " āliṅgya chalitāsmi tena kitavenādya pradoṣāgame //41//(46)",
    "GK19amaru_u:239": " āśaṅkya praṇatiṃ paṭāntapihitau pādau karotyādarāt",
    "GK19amaru_u:240": " vyājenāgatamāvṛṇoti hasitaṃ na spaṣṭamudvīkṣate /",
    "GK19amaru_u:241": " mayyālāpavati pratīpavacanaṃ sakhyā sahābhāṣate",
    "GK19amaru_u:242": " tasyāstiṣṭhatu nirbharapraṇayitā māno'pi ramyodayaḥ //42//(47)",
    "GK19amaru_u:243": " sā yāvanti padānyalīkavacanairālījanaiḥ śikṣitā",
    "GK19amaru_u:244": " tāvantyeva kṛtāgaso drutataraṃ vyāhṛtya patyuḥ puraḥ /",
    "GK19amaru_u:245": " prārabdhā purato yathā manasijasyājñā tathā vartituṃ",
    "GK19amaru_u:246": " premṇo maugdhyavibhūṣaṇasya sahajaḥ ko'pyeṣa kāntaḥ kramaḥ //43//(48)",
    "GK19amaru_u:247": " dūrādutsukamāgate vivalitaṃ sambhāṣiṇi sphāritaṃ",
    "GK19amaru_u:248": " saṃśliṣyatyaruṇaṃ gṛhītavasane kiñcin natabhrūlatam /",
    "GK19amaru_u:249": " māninyāścaraṇānativyatikare bāṣpāmbupūrṇekṣaṇaṃ",
    "GK19amaru_u:250": " cakṣurjātamaho prapañcacaturaṃ jātāgasi preyasi //44//(49)",
    "GK19amaru_u:251": " aṅgānāmatitānavaṃ kathamidaṃ kampaśca kasmātkuto",
    "GK19amaru_u:252": " mugdhe pāṇḍukapolamānanamiti prāṇeśvare pṛcchati /",
    "GK19amaru_u:253": " tanvyā sarvamidaṃ svabhāvajamiti vyāhṛtya pakṣmāntara",
    "GK19amaru_u:254": " vyāpī bāṣpabharastayā calitayā niḥśvasya mukto'nyataḥ //45//(50)",
    "GK19amaru_u:255": " purastanvyā gotraskhalanacakito'haṃ natamukhaḥ",
    "GK19amaru_u:256": " pravṛtto vailakṣyātkimapi likhituṃ daivahatakaḥ /",
    "GK19amaru_u:257": " sphuṭo rekhānyāsaḥ kathamapi sa tādṛk pariṇato",
    "GK19amaru_u:258": " gatā yena vyaktaṃ punaravayavaiḥ saiva taruṇī // 46//",
    "GK19amaru_u:259": " (51)*asya ślokasya parārdhaḥ:",
    "GK19amaru_u:260": " tataścābhijñāya sphuradaruṇagaṇḍasthalarucā",
    "GK19amaru_u:261": " manasvinyā rūḍhapraṇayasahasodgadgadagirā /",
    "GK19amaru_u:262": " aho citraṃ citraṃ sphuṭamiti nigadyāśrukaluṣaṃ",
    "GK19amaru_u:263": " ruṣā brahmāstraṃ me śarasi nihito vāmacaraṇaḥ //",
    "GK19amaru_u:264": " (gotraskhalitam, sad. 686)",
    "GK19amaru_u:265": " kaṭhinahṛdaye muñca bhrāntiṃ vyalīkakathāśritāṃ",
    "GK19amaru_u:266": " piśunavacanairdukhaṃ netuṃ na yuktamimaṃ janam /",
    "GK19amaru_u:267": " kimidamathavā satyaṃ mugdhe tvayā hi viniścitaṃ",
    "GK19amaru_u:268": " yad abhirucitaṃ tan me kṛtvā priye sukhamāsyatām //47//(53)",
    "GK19amaru_u:269": " mandaṃ mudritapāṃśavaḥ paripatajjhaṅkārajhañjhāmarud",
    "GK19amaru_u:270": " vegadhvastakuṭīrakāntaragatacchidreṣu labdhāntarāḥ /",
    "GK19amaru_u:271": " karmavyagrakuṭumbinīkucataṭasvedacchidaḥ prāvṛṣaḥ",
    "GK19amaru_u:272": " prārambhe nipatanti kandaladalollāsāḥ payobindavaḥ // 48//",
    "GK19amaru_u:273": " *prakṣipto'yaṃ śloka iti arjunavarmadevapādāḥ/",
    "GK19amaru_u:274": " pītastuṣārakiraṇo madhunaiva sārdham",
    "GK19amaru_u:275": " antaḥ praviśya caṣake pratibimbavartī /",
    "GK19amaru_u:276": " mānāndhakāramapi mānavatījanasya",
    "GK19amaru_u:277": " nūnaṃ bibheda yad asau prasasāda sadyaḥ // 49//",
    "GK19amaru_u:278": " *rudramadevakumārasya ṭīkāyāmapyeṣa śloko dṛśyate/",
    "GK19amaru_u:279": " (madhupānam,",
    "GK19amaru_u:280": " sad. 1089, subh. 2022, śā. 3648)",
    "GK19amaru_u:281": " nabhasi jaladalakṣmīṃ sambhṛtāṃ vīkṣya diṣṭyā",
    "GK19amaru_u:282": " prasarasi yadi kāntetyardhamuktvā kathañcit /",
    "GK19amaru_u:283": " mama paṭamavalambya prollikhantī dharitrīṃ",
    "GK19amaru_u:284": " tadanukṛtavatī sā yatra vāco nivṛttāḥ // 50//",
    "GK19amaru_u:285": " *vemabhūpālasya ṭīkāyāmapyeṣa śloko dṛśyate/",
    "GK19amaru_u:286": " iyamasau taralāyatalocanā",
    "GK19amaru_u:287": " gurusamunnatapīnapayodharā /",
    "GK19amaru_u:288": " pṛthunitambabharālasagāminī",
    "GK19amaru_u:289": " priyatamā mama jīvitahāriṇī // 51//",
    "GK19amaru_u:290": " *prakṣipto'yaṃ śloka iti arjunavarmadevamahāśayāḥ/",
    "GK19amaru_u:291": " sālaktakena navapallavakomalena",
    "GK19amaru_u:292": " pādena nūpuravatā madanālasena /",
    "GK19amaru_u:293": " yastāḍyate dayitayā praṇayārādhāt",
    "GK19amaru_u:294": " so'ṅgīkṛto bhagavatā makaradhvajena // 52//",
    "GK19amaru_u:295": " *vemabhūpālasya ṭīkāyāmeṣa ślokaḥ kevalaṃ labhyate/",
    "GK19amaru_u:296": " (anukūlanāyakaḥ, sad. 873, sū. 85.1)",
    "GK19amaru_u:297": " bāle nātha vimuñca mānini ruṣaṃ roṣān mayā kiṃ kṛtaṃ",
    "GK19amaru_u:298": " khedo'smāsu na me'parādhyati bhavān sarve'parādhā mayi /",
    "GK19amaru_u:299": " tatkiṃ rodiṣi gadgadena vacasā kasyāgrato rudyate",
    "GK19amaru_u:300": " nanvetan mama kā tavāsmi dayitā nāsmītyato rudyate //53//(57)",
    "GK19amaru_u:301": " (māninī, sad. 691, subh. 1614)",
    "GK19amaru_u:302": " nītvoccairvikṣipantaḥ kṛtatuhinakaṇāsārasaṅgān parāgān",
    "GK19amaru_u:303": " kaundān ānanditālīn atitarasurabhīn bhūriśo diṅmukheṣu /",
    "GK19amaru_u:304": " ete te kuṅkumāktastanakalasabharāsphālanād ucchalantaḥ",
    "GK19amaru_u:305": " pītvā śītkārivaktraṃ śiśuharidṛśāṃ haimanā vānti vātāḥ // 54//",
    "GK19amaru_u:306": " *rudramadevakumārasya ṭīkāyāmapyeṣa śloko dṛśyate/",
    "GK19amaru_u:307": " śrutvā tanvyā niśīthe navaghanarasitaṃ viślathāṅkaṃ patitvā",
    "GK19amaru_u:308": " śayyāyāṃ bhūmipṛṣṭhe karataladhṛtayā duḥkhitālījanena /",
    "GK19amaru_u:309": " sotkaṇṭhaṃ muktakaṇṭhaṃ kaṭhinakucataṭāghātaśīrṇāśrubindu",
    "GK19amaru_u:310": " smṛtvā smṛtvā priyasya skhalitamṛduvaco rudyate pānthabadhvā // 55//",
    "GK19amaru_u:311": " *rudramadevakumārasya ṭīkāyāmeṣa ślokaḥ kevalaṃ dṛśyate/",
    "GK19amaru_u:312": " śliṣṭaḥ kaṇṭhe kimiti na mayā mūḍhayā prāṇanāthaś",
    "GK19amaru_u:313": " cumbatyasmin vadanavidhutiḥ kiṃ kṛtā kiṃ na dṛṣṭaḥ /",
    "GK19amaru_u:314": " noktaḥ kasmād iti navavadhūceṣṭitaṃ cintayantī",
    "GK19amaru_u:315": " paścāttāpaṃ vahati taruṇī premṇi jāte rasajñā //56//(58)",
    "GK19amaru_u:316": " (uccāvacaḥ, sad. 1369, subh. 2143)",
    "GK19amaru_u:317": " śrutvā nāmāpi yasya sphuṭaghanapulakaṃ jāyate'ṅgaṃ samantāt",
    "GK19amaru_u:318": " dṛṣṭvā yasyānanenduṃ bhavati vapuridaṃ candrakāntānukāri /",
    "GK19amaru_u:319": " tasminnāgatya kaṇṭhagrahaṇasarabhasasthāyini prāṇanāthe",
    "GK19amaru_u:320": " bhagnā mānasya cintā bhavati mama pnarvajramayyāḥ kadā nu //57//(59)",
    "GK19amaru_u:321": " rāmāṇāṃ ramaṇīyavaktraśaśinaḥ svedodabindupluto",
    "GK19amaru_u:322": " vyālolālakavallarīṃ pracalayan dhunvan nitambāmbaram /",
    "GK19amaru_u:323": " prātarvāti madhau prakāmavikasadrājīvarājīrajo",
    "GK19amaru_u:324": " jālāmodamanoharo ratirasaglāniṃ haranmārutaḥ // 58//",
    "GK19amaru_u:325": " *rudramadevakumārasya ṭīkāyāmapyeṣa śloko vartate/",
    "GK19amaru_u:326": " (prābhātikavātaḥ; sad. 459)",
    "GK19amaru_u:327": " aṅgaṃ candanapāṇḍupallavamṛdustāmbūlatāmrādharo",
    "GK19amaru_u:328": " dhārāyantrajalābhiṣekakaluṣe dhautāñjane locane /",
    "GK19amaru_u:329": " antaḥpuṣpasugandhirārdrakavarī sarvāṅgalagnāmbaraṃ",
    "GK19amaru_u:330": " romāṇāṃ ramaṇīyatāṃ vidadhati grīṣmāparāhvāgame // 59//",
    "GK19amaru_u:331": " *rudramadevakumārasya ṭīkāyāmapyeṣa śloko dṛśyate/",
    "GK19amaru_u:332": " varamasau divaso na punarniśā",
    "GK19amaru_u:333": " nanu niśaiva varaṃ na punardivā /",
    "GK19amaru_u:334": " ubhayametad upaitvathavā kṣayaṃ",
    "GK19amaru_u:335": " priyajanena na yatra samāgamaḥ // 60//",
    "GK19amaru_u:336": " *rudramadevakumārasya ṭīkāyāmeṣa ślokaḥ kevalaṃ labhyate/",
    "GK19amaru_u:337": " lolairlocanavāribhiḥ saśapathaiḥ pādapraṇāmaiḥ priyair",
    "GK19amaru_u:338": " anyāstā vinivārayanti kṛpaṇāḥ prāṇeśvaraṃ prasthitam /",
    "GK19amaru_u:339": " puṇyāhaṃ vraja maṅgalaṃ sudivasaṃ prātaḥ prayātasya te",
    "GK19amaru_u:340": " yatsnehocitamīhitaṃ priyatama tvaṃ nirgataḥ śroṣyasi //61//(61)",
    "GK19amaru_u:341": " (yātrākṣepaḥ,",
    "GK19amaru_u:342": " sad. 735,",
    "GK19amaru_u:343": " s.v. 1060, śā. 3395, sū. 37.12)",
    "GK19amaru_u:344": " lagnā nāṃśukapallave bhujalatā na dvāradeśe'pitā",
    "GK19amaru_u:345": " no vā pādatale tayā nipatitaṃ tiṣṭheti noktaṃ vacaḥ /",
    "GK19amaru_u:346": " kāle kevalamambudātimaline gantuṃ pravṛttaḥ śaṭhaḥ",
    "GK19amaru_u:347": " tanvyā bāṣpajalaughakalpitanadīpūreṇa baddhaḥ priyaḥ //62//(62)",
    "GK19amaru_u:348": " (prasthānabhaṅgaḥ,",
    "GK19amaru_u:349": " sad. 922,",
    "GK19amaru_u:350": " subh. 1057, śā. 3388, sū. 37.5)",
    "GK19amaru_u:351": " na jāne saṃmukhāyāte priyāṇi vadati priye /",
    "GK19amaru_u:352": " sarvāṇyaṅgāni me yānti śrotratāṃ kimu netratām //63//(64)",
    "GK19amaru_u:353": " (nāyikābhilāṣaḥ, sad. 960)",
    "GK19amaru_u:354": " virahaviṣamaḥ kāmo vāmastanuṃ kurute tanuṃ",
    "GK19amaru_u:355": " divasagaṇanād akṣaścāsau vyapetaghṛṇo yamaḥ /",
    "GK19amaru_u:356": " tvamapi vaśago mānavyādhervicintaya nātha he",
    "GK19amaru_u:357": " kiśalayamṛdurjīved evaṃ kathaṃ pramadājanaḥ //64//(67)",
    "GK19amaru_u:358": " (mānināyakaḥ; sad. 898, subh. 1633, śā. 3572)",
    "GK19amaru_u:359": " pādāsakte suciramiha te vāmatā kaiva kānte",
    "GK19amaru_u:360": " sanmārgasthe praṇayini jane kopane ko'parādhaḥ /",
    "GK19amaru_u:361": " itthaṃ tasyāḥ parjanakathā kopavegopaśāntau",
    "GK19amaru_u:362": " bāṣpodbhedaistad anu sahasā na sthitaṃ na prayātam //65//(68)",
    "GK19amaru_u:363": " purābhūdasmākaṃ niyatamavibhinnā tanuriyaṃ",
    "GK19amaru_u:364": " tato nu tvaṃ preyānvayamapi hatāśāḥ priyatamāḥ /",
    "GK19amaru_u:365": " idānīṃ nāthastvaṃ vayamapi kalatraṃ kimaparaṃ",
    "GK19amaru_u:366": " mayāptaṃ prāṇānāṃ kuliśakaṭhinānāṃ phalamidam //66//(69)",
    "GK19amaru_u:367": " mugdhe mudghatayaiva netumakhilaḥ kālaḥ kimārabhyate",
    "GK19amaru_u:368": " mānaṃ dhatsva dhṛtiṃ vadhāna ṛjutāṃ dūre kuru preyasi /",
    "GK19amaru_u:369": " sakhyaivaṃ pratibodhitā prativacastāmāha bhītānanā",
    "GK19amaru_u:370": " nīceḥ śaṃsa hṛdi sthito nanu sa me prāṇeśvaraḥ śroṣyati //67//(70)",
    "GK19amaru_u:371": " pīto yataḥ prabhṛti kāmapipāsitena",
    "GK19amaru_u:372": " tasyā mayādhararasaḥ pracuraḥ priyāyāḥ /",
    "GK19amaru_u:373": " tṛṣṇā tataḥ prabhṛti me dviguṇatvameti",
    "GK19amaru_u:374": " tāvaṇyamasti bahu tatra kimapi citram // 68//",
    "GK19amaru_u:375": " *prakṣipto'yaṃ śloka iti arjunavarmadevamahāśayāḥ/",
    "GK19amaru_u:376": " kva prasthitāsi karabhoru ghane niśīthe",
    "GK19amaru_u:377": " prāṇādhiko vasati yatra janaḥ priyo me /",
    "GK19amaru_u:378": " ekākinī vada kathaṃ na bibheṣi bāle",
    "GK19amaru_u:379": " nanvasti puṅkhitaśaro madanaḥ sahāyaḥ //69//(71)",
    "GK19amaru_u:380": " (su. 816)",
    "GK19amaru_u:381": " līlāttāmarasāhato'nyavanitāniḥśaṅkadaṣṭādharaḥ",
    "GK19amaru_u:382": " kaścitkesaradūṣitekṣaṇa iva vyāmīlya netre sthitaḥ /",
    "GK19amaru_u:383": " mugdhā kudmalitānanena dadhato vāyuṃ sthitā tasya sā",
    "GK19amaru_u:384": " bhrāntyā dhūrtatayā ca vepathumatī tenāniśaṃ cumbitā //70//(72)",
    "GK19amaru_u:385": " sphuṭatu hṛdayaṃ kāmaṃ kāmaṃ karatu tanuṃ tanuṃ",
    "GK19amaru_u:386": " na sakhi caṭulapremṇā kāryaṃ punardayitena me /",
    "GK19amaru_u:387": " iti sarabhasaṃ mānāṭopād udīrya vacastayā",
    "GK19amaru_u:388": " ramaṇapadavī sāraṅgākṣyā saśaṅkitamīkṣitā //71// (73)",
    "GK19amaru_u:389": " (anuraktamāninī; su. 666, sad. 705, sū. 55.1)",
    "GK19amaru_u:390": " gāḍhāśleṣaviśīrṇacandanarajaḥpuñjaprakarṣādiyaṃ",
    "GK19amaru_u:391": " śayyā samprati komalāṅgi paruṣetyāropya māṃ vakṣasi /",
    "GK19amaru_u:392": " gāḍhauṣṭhagrahapūrvamākulatayā pādāgrasaṃdaṃśake-",
    "GK19amaru_u:393": " nākṛṣyāmbaramātmano yaducitaṃ dhūrtena tatprastutam //72//(74)",
    "GK19amaru_u:394": " kathamapi kṛtapratyākhyāne priye skhalitottare",
    "GK19amaru_u:395": " virahakṛśayā kṛtvā vyājaṃ prakalpitamaśrutaṃ /",
    "GK19amaru_u:396": " asahanasakhīśrotraprāptipramādasasaṃbhramaṃ",
    "GK19amaru_u:397": " vigalitadṛśā śūnye gehe samucchvasitaṃ punaḥ //73//(75)",
    "GK19amaru_u:398": " ādṛṣṭiprasarātpriyasya padavīmudvīkṣya nirviṇṇayā",
    "GK19amaru_u:399": " vicchinneṣu pathiṣvahaḥpariṇatau dhvānte samutsarpati /",
    "GK19amaru_u:400": " dattaikaṃ saśucā gṛhaṃ prati padaṃ pānthastriyāsminkṣaṇe",
    "GK19amaru_u:401": " mā bhūdāgata ityamandavalitagrīvaṃ punarvīkṣitam //74//(76)",
    "GK19amaru_u:402": " āyāte dayite manorathaśatairnītvā kathaṃciddinaṃ",
    "GK19amaru_u:403": " vaidagdhyāpagamājjaḍe parijane dīrghāṃ kathāṃ kurvati /",
    "GK19amaru_u:404": " daṣṭāsmītyabhidhāya satvarapadaṃ vyādhūya cīnāṃśukaṃ",
    "GK19amaru_u:405": " tanvaṅgyā ratikātareṇa manasā nītaḥ pradīpaḥ śamam //75//(77)",
    "GK19amaru_u:406": " ālambyāṅgaṇavāṭikāparisare cūtadrume mañjarīṃ",
    "GK19amaru_u:407": " sarpatsāndraparāgalampaṭaraṭadbhṛṅgāṅganāśobhinīm /",
    "GK19amaru_u:408": " manye svāṃ tanumuttarīyaśakalenācchādya bālā sphurat-",
    "GK19amaru_u:409": " kaṇṭhadhvānanirodhakampitakucaśvāsodgamā roditi //76//(78)",
    "GK19amaru_u:410": " yāsyāmiti samudyatasya gaditaṃ visrabdhamākarṇitaṃ",
    "GK19amaru_u:411": " gacchandūramupekṣito muhurasau vyāvṛtya tiṣṭhannapi /",
    "GK19amaru_u:412": " tacchūnye punarāsthitāsmi bhavane prāṇāsta ete dṛḍhāḥ",
    "GK19amaru_u:413": " sakhyastiṣṭhata jīvitavyasaninī dambhādahaṃ rodimi //77//(79)",
    "GK19amaru_u:414": " śūnyaṃ vāsagṛhaṃ vilokya śayanādutthāya kiṃcicchanair",
    "GK19amaru_u:415": " nidrāvyājamupāgatasya suciraṃ nirvarṇya patyurmukham //",
    "GK19amaru_u:416": " visrabdhaṃ paricumbya jātapulakāmālokya gaṇḍastalīṃ",
    "GK19amaru_u:417": " lajjānamramukhī priyeṇa hasatā bālā ciraṃ cumbitā //78//(82)",
    "GK19amaru_u:418": " loladbhrūlatayā vipakṣadigupanyāse'vadhūtaṃ śiras",
    "GK19amaru_u:419": " tadvṛttāntanirīkṣaṇe kṛtanamaskāro vilakṣaḥ sthitaḥ /",
    "GK19amaru_u:420": " kopāttāmrakapolabhittini mukhe dṛṣṭyā gataḥ pādayor",
    "GK19amaru_u:421": " utsṛṣṭo gurusannidhāvapi vidhirdvābhyāṃ na kālocitaḥ //79//(83)",
    "GK19amaru_u:422": " jātā notkalikā stanau na lulitau gātraṃ na romāñcitaṃ",
    "GK19amaru_u:423": " vaktraṃ svedakaṇānvita na sahasā yāvacchaṭhenāmunā /",
    "GK19amaru_u:424": " dṛṣṭenāva mano hṛtaṃ dhṛtimuṣā prāṇeśvareṇādya me",
    "GK19amaru_u:425": " tatkenātra nirūpyamāṇanipuṇo mānaḥ samādhīyatām //80//(84)",
    "GK19amaru_u:426": " dṛṣṭaḥ kātaranetrayā cirtaraṃ baddhāñjaliṃ yācit",
    "GK19amaru_u:427": " paścādaṃśukapallavena vidhṛto nirvyājamāliṅgitaḥ /",
    "GK19amaru_u:428": " ityākṣipya yadā samastamaghṛṇo gantuṃ pravṛttaḥ śaṭhaḥ",
    "GK19amaru_u:429": " pūrvaṃ prāṇaparigraho dayitayā muktastato vallabhaḥ //81//(85)",
    "GK19amaru_u:430": " kṛto dūrādeva smitamadhuramabhyudgamavidhiḥ",
    "GK19amaru_u:431": " śirasyājñā nyastā prativacanavatyānatimati /",
    "GK19amaru_u:432": " na dṛṣṭeḥ śaithilyaṃ milana iti ceto dahati me",
    "GK19amaru_u:433": " nigūḍhāntaḥkopātkaṭhiṇahṛdaye saṃvṛtiriyam //82//(14)",
    "GK19amaru_u:434": " ekasmiñśayane vipakṣaramaṇīnāmagrahe mugdhayā",
    "GK19amaru_u:435": " sadyaḥ kopaparāṅmukhaṃ śayitayā cāṭūni kurvannapi /",
    "GK19amaru_u:436": " āvegādavadhīritaḥ priyatamastūṣṇīṃ sthitastatkṣaṇāt",
    "GK19amaru_u:437": " mā bhūssupta ivaiṣa mandavalitagrīvaṃ punarvīkṣitaḥ //83//(22)",
    "GK19amaru_u:438": " malayamarutāṃ vrātā yātā vikāsitamallikā",
    "GK19amaru_u:439": " parimalabharo bhagno grīṣmastvamutsahase yadi /",
    "GK19amaru_u:440": " ghana ghaṭayituṃ nisnehaṃ tvāṃ ya eva nivartane",
    "GK19amaru_u:441": " prabhavati gavāṃ kinnaśchinnaṃ sa eva dhanañjayaḥ //84//(32)",
    "GK19amaru_u:442": " svaṃ dṛṣṭvā karajakṣataṃ madhumadakṣīvā vicāryerṣyayā",
    "GK19amaru_u:443": " gacchantī kva nu gacchasīti vidhṛtā bālā paṭānte mayā /",
    "GK19amaru_u:444": " pratyāvṛttamukhī sabāṣpanayanā māṃ muñca muñceti sā",
    "GK19amaru_u:445": " kopātprasphuritādharā yadavadattatkena vismaryate //85//(55)",
    "GK19amaru_u:446": " sālaktakaṃ śatadalādhikakāntiramyaṃ",
    "GK19amaru_u:447": " ratnaughadhāmanikarāruṇanūpuraṃ ca /",
    "GK19amaru_u:448": " kṣiptaṃ bhṛśaṃ kupitayā taralotpalākṣyā",
    "GK19amaru_u:449": " saubhāgyacihnamiva mūrdhni padaṃ vireje // 86//",
    "GK19amaru_u:450": " *prakṣipto'yaṃ śloka iti arjunavarmadevamahāśayāḥ/",
    "GK19amaru_u:451": " kapole patrālī karatalanirodhena mṛditā",
    "GK19amaru_u:452": " nipīto niḥśvāsairayamamṛtahṛdyo'dhararasaḥ /",
    "GK19amaru_u:453": " muhuḥ kaṇṭhe lagnastaralayati bāṣpaḥ stanataṭaṃ",
    "GK19amaru_u:454": " priyo manyurjātastava niranurodhe na tu vayam //87// (81)",
    "GK19amaru_u:455": " (anunayaḥ, su. 664,",
    "GK19amaru_u:456": " sad. 720, s.k.v. 489, subh. 1627)",
    "GK19amaru_u:457": " lākṣālakṣmalalāṭapaṭṭamabhitaḥ keyūramudrā gale",
    "GK19amaru_u:458": " vaktre kajjalakālimā nayanayorstāmbūlarāgo ghanaḥ /",
    "GK19amaru_u:459": " dṛṣṭā kopavidhāyi maṇḍanamidaṃ prātaściraṃ preyaso",
    "GK19amaru_u:460": " līlātāmarasodare mṛgadṛśaḥ śvāsāḥ samāptiṃ gatāḥ //88// (60)",
    "GK19amaru_u:461": " (anyaraticihnaduḥkhitā; sad. 594; śā. 3740,",
    "GK19amaru_u:462": " subh. 2215; sū. 82.17; pad. 222;",
    "GK19amaru_u:463": " daśarūpaka 2.6)",
    "GK19amaru_u:464": " tapte mahāvirahavahniśikhāvalībhir",
    "GK19amaru_u:465": " āpāṇḍurastanataṭe hṛdaye priyāyāḥ /",
    "GK19amaru_u:466": " rathyālivīkṣaṇaniveśitaloladṛṣṭer",
    "GK19amaru_u:467": " nūnaṃ chanacchaniti bāṣpakaṇāḥ patanti //89//(86)",
    "GK19amaru_u:468": " cintāmohaviniścalena manasā maunena pādānataḥ",
    "GK19amaru_u:469": " pratyākhyānaparāṅmukhaḥ priyatamo gantuṃ pravṛtto'dhunā /",
    "GK19amaru_u:470": " savrīḍairalasairnirantaraluṭhadbāṣpākulairlocanaiḥ",
    "GK19amaru_u:471": " śvāsotkampakucaṃ nirīkṣya suciraṃ jīvāśayā vāritaḥ //90//(87)",
    "GK19amaru_u:472": " tanvaṅgyā gurusannidhau nayanajaṃ yad vāri saṃstambhitaṃ",
    "GK19amaru_u:473": " tenāntargalitena manmathaśikhī sikto'nuṣaṅgodbhavaḥ /",
    "GK19amaru_u:474": " manye tasya nirasyamānakiraṇasyaiṣā mukhenodgatā",
    "GK19amaru_u:475": " śvāsāmodasamākulālinikaravyājena dhūmāvaliḥ //91//(96)",
    "GK19amaru_u:476": " bhrūbhedo racitaḥ ciraṃ nayanayorabhyastamāmīlanaṃ",
    "GK19amaru_u:477": " roddhuṃ śikṣitamādareṇa hasitaṃ maune'bhiyogaḥ kṛtaḥ /",
    "GK19amaru_u:478": " dhairyaṃ kartumapi sthirīkṛtamidaṃ cetaḥ kathañcin mayā",
    "GK19amaru_u:479": " baddho mānaparigrahe parikaraḥ siddhistu daivasthitā // 92//",
    "GK19amaru_u:480": " (97)*rūpagosvāmipādasya padyāvalyām (231)",
    "GK19amaru_u:481": " etasya ślokasyaiṣa rūpaḥ:",
    "GK19amaru_u:482": " bhrūbhaṅgo guṇitaściraṃ nayanayorabhyastamāmīlanaṃ",
    "GK19amaru_u:483": " roddhuṃ śikṣitamādareṇa hasitaṃ maune'bhiyogaḥ kṛtaḥ /",
    "GK19amaru_u:484": " dhairyaṃ kartumapi sthirīkṛtamidaṃ cetaḥ kathañcin mayā",
    "GK19amaru_u:485": " baddho mānaparigrahe parikaraḥ siddhistu daive sthitā //",
    "GK19amaru_u:486": " (anuraktamāninī,",
    "GK19amaru_u:487": " su. 645, sad. 703, pad. 231)",
    "GK19amaru_u:488": " deśairantaritā śataiśca saritāmurvībhṛtāṃ kānanair",
    "GK19amaru_u:489": " yatnenāpi na yāti locanapathaṃ kānteti jānannapi /",
    "GK19amaru_u:490": " udgrīvaścaraṇārdharuddhavasudhaḥ kṛtvāśrupūrṇāṃ dṛśaṃ",
    "GK19amaru_u:491": " tāmāśāṃ pathikastathāpi kimapi dhyāyaṃściraṃ vīkṣate //93// (99)",
    "GK19amaru_u:492": " (proṣitaḥ, su. 765, sad. 901, śā. 3445)",
    "GK19amaru_u:493": " mlānaṃ pāṇḍu kṛśaṃ viyogavidhuraṃ lambālakaṃ sālasaṃ",
    "GK19amaru_u:494": " bhūyastatkṣaṇajātakānti rabhasaprāpte mayi proṣite /",
    "GK19amaru_u:495": " sāṭopaṃ ratikelikālasarasaṃ ramyaṃ kimapyādarād",
    "GK19amaru_u:496": " yatpītaṃ sutanormayā vadanakaṃ vaktuṃ na tatpāryate //94//(88)",
    "GK19amaru_u:497": " saivāhaṃ pramadā nṛṇāmadhigatāvetau ca tau nūpurāv",
    "GK19amaru_u:498": " eṣāsmākamavṛttireva sahajavrīḍādhanaḥ strījanaḥ /",
    "GK19amaru_u:499": " itthaṃ lajjitayā smṛterupagame matvā tanuṃ sambhramāt",
    "GK19amaru_u:500": " pumbhāvaḥ prathamaṃ rativyatikare muktastato vallabhaḥ //95//(89)",
    "GK19amaru_u:501": " karakisalayaṃ dhūtvā dhūtvā vimārgati vāsasī",
    "GK19amaru_u:502": " kṣipati sumanomālāśeṣaṃ pradīpaśikhāṃ prati /",
    "GK19amaru_u:503": " sthagayati muhuḥ patyurnetre vihasya samākulā",
    "GK19amaru_u:504": " surataviratā ramyā tanvī muhurmuhurīkṣate //96//(90)",
    "GK19amaru_u:505": " santyevātra gṛhe gṛhe yuvatayastāḥ pṛccha gatvādhunā",
    "GK19amaru_u:506": " preyāṃsaḥ praṇamanti kiṃ tava punardāso yathā vartate /",
    "GK19amaru_u:507": " ātmadrohiṇi durjanaiḥ pralapitaṃ karṇe'niśaṃ mā kṛthāś",
    "GK19amaru_u:508": " chinnasneharasā bhavanti puruṣā duḥkhānuvartyāḥ punaḥ //97//(91)",
    "GK19amaru_u:509": " niḥśvāsā vadanaṃ dahanti hṛdayaṃ nirmūlamunmathyate",
    "GK19amaru_u:510": " nidrā neti na dṛśyate priyamukhaṃ rātrindivaṃ rudyate /",
    "GK19amaru_u:511": " aṅgaṃ śoṣamupaiti pādapatitaḥ preyāṃstathopekṣitaḥ",
    "GK19amaru_u:512": " sakhyaḥ kaṃ guṇamākalayya dayite mānaṃ vayaṃ kāritāḥ //98// (92)",
    "GK19amaru_u:513": " (pad. 237, sad. 677; daśarūpaka 2.26)",
    "GK19amaru_u:514": " adyārabhya yadi priye punarahaṃ mānasya vā'nyasya vā",
    "GK19amaru_u:515": " gṛhṇīyāṃ śaṭhadurnayena manasā nāmāpi saṃkṣepataḥ /",
    "GK19amaru_u:516": " tattenaiva vinā śaśāṅkadhavalāḥ spaṣṭāṭṭahāsā niśā",
    "GK19amaru_u:517": " eko vā divasaḥ payodamalino yāyānmama prāvṛṣi //99//(93)",
    "GK19amaru_u:518": " idaṃ kṛṣṇaṃ kṛṣṇaṃ priyatama tanu śvetamatha kiṃ",
    "GK19amaru_u:519": " gamiṣyāmo yāmo bhavatu gamanenātha bhavatu /",
    "GK19amaru_u:520": " purā yenāvaṃ me ciramanusṛtā cittapadavī",
    "GK19amaru_u:521": " sa evānyo jātaḥ sakhi paricitāḥ kasya puruṣāḥ //100//(94)",
    "GK19amaru_u:522": " caraṇapatanaṃ sakhyālāpā manoharacāṭavaḥ",
    "GK19amaru_u:523": " kṛśataratanorgāḍhāśleṣo haṭhātparicumbanam /",
    "GK19amaru_u:524": " iti hi capalo mānārambhastathāpi hi notsahe",
    "GK19amaru_u:525": " hṛdayadayitaḥ kāntaḥ kāmaṃ kimatra karomyaham //101//(95)",
    "GK19amaru_u:526": " ahaṃ tenāhūtā kimapi kathayāmīti vijane",
    "GK19amaru_u:527": " samīpe cāsīnā sarasahṛdayatvādavahitā /",
    "GK19amaru_u:528": " tataḥ karṇopānte kimapi vadatāghrāya vadanaṃ",
    "GK19amaru_u:529": " gṛhītā dharmille sakhi sa ca mayā gāḍhamadhare //102//(98)",
    "GK19amaru_u:530": " cakṣuḥprītiprasakte manasi paricaye cintyamānābhyupāye",
    "GK19amaru_u:531": " rāge yāte'tibhūmiṃ vikasati sutarāṃ gocare dūtikāyāḥ /",
    "GK19amaru_u:532": " āstāṃ dūreṇa tāvatsarabhasadayitāliṅganānandalābhas",
    "GK19amaru_u:533": " tadgehopāntarathyābhramaṇamapi parāṃ nirvṛtiṃ santanoti //103//(100)",
    "GK19amaru_u:534": " kānte talpamupāgate vigalitā nīvī svayaṃ bandhanād",
    "GK19amaru_u:535": " vāso viślathamekhalāguṇadhṛtaṃ kiṃcinnitambe sthitam /",
    "GK19amaru_u:536": " etāvatsakhi vedmi sāmpratamahaṃ tasyāṅgasaṅge punaḥ",
    "GK19amaru_u:537": " ko'yaṃ kāsmi rataṃ nu vā kathamiti svalpāpi me na smṛtiḥ //104//(101)",
    "GK19amaru_u:538": " prāsāde sā diśi diśi ca sā pṛṣṭhataḥ sā puraḥ sā",
    "GK19amaru_u:539": " paryaṅke sā pathi pathi ca sā tadviyogāturasya /",
    "GK19amaru_u:540": " haṃho cetaḥ prakṛtiraparā nāsti me kāpi sā sā",
    "GK19amaru_u:541": " sā sā sā sā jagati sakale ko'yamadvaitavādaḥ //105//(102)",
    "GK19amaru_u:542": " anālocya premṇaḥ pariṇatimanādṛtya suhṛdas",
    "GK19amaru_u:543": " tvayākāṇḍe mānaḥ kimiti sarale preyasi kṛtaḥ /",
    "GK19amaru_u:544": " samākṛṣṭā hyete virahadahanodbhāsuraśikhāḥ",
    "GK19amaru_u:545": " svahastenāṅgārāstad alamadhunāraṇyaruditaiḥ //112 (?)// (80)",
    "GK19amaru_u:546": " (subh. 1170; sad. 2.42.1, sū. 56.9, su. 659)",
    "GK19amaru_u:547": " Verses found in Arjunavarmadeva's version not found here",
    "GK19amaru_u:548": " aṅgulyagranakhena bāṣpasalilaṃ vikṣipya vikṣipya kiṃ",
    "GK19amaru_u:549": " tūṣṇīṃ rodiṣi kopane bahutaraṃ phūtkṛtya rodiṣyasi /",
    "GK19amaru_u:550": " yasyāste piśunopadeśavacanairmāne'tibhūmiṃ gate",
    "GK19amaru_u:551": " nirviṇṇo'nunayaṃ prati priyatamo madhyasthatāmeṣyate //(5)",
    "GK19amaru_u:552": " tadvaktrābhimukhaṃ mukhaṃ vinamitaṃ dṛṣṭiḥ kṛtā pādayos",
    "GK19amaru_u:553": " tasyālāpakutūhalākulatare śrotre niruddhe mayā /",
    "GK19amaru_u:554": " pāṇibhyāṃ ca tiraskṛtaḥ sapulakaḥ svedodgamo gaṇḍayoḥ",
    "GK19amaru_u:555": " sakhyaḥ kiṃ karavāṇi yānti śatadhā yatkañcuke sandhayaḥ //(11)",
    "GK19amaru_u:556": " nāpeto'nunayena yaḥ priyasuhṛdvākyairna yaḥ saṃhṛto",
    "GK19amaru_u:557": " yo dīrghaṃ divasaṃ viṣahya viṣamaṃ yatnātkathaṃciddhṛtaḥ /",
    "GK19amaru_u:558": " anyonyasya hṛte mukhe nihitayostiryakkathaṃciddṛśoḥ",
    "GK19amaru_u:559": " sa dvābhyāmativismṛtavyatikaro māno vihasyojjhitaḥ //(42)",
    "GK19amaru_u:560": " rātrau vāribharālasāmbudaravodvignena jātāśruṇā",
    "GK19amaru_u:561": " pānthenātmaviyogaduḥkhapiśunaṃ gītaṃ tathotkaṇṭhayā /",
    "GK19amaru_u:562": " āstāṃ jīvitahāriṇaḥ pravasanālāpasya saṃkīrtanaṃ",
    "GK19amaru_u:563": " mānasyāpi jalāñjaliḥ sarabhasaṃ lokena datto yathā //(54)",
    "GK19amaru_u:564": " capalahṛdayae kiṃ svātantryāttathā gṛhamāgataś",
    "GK19amaru_u:565": " caraṇapatitaḥ premārdrārdraḥ priyaḥ samupekṣitaḥ /",
    "GK19amaru_u:566": " tadidamadhunā yāvajjīvaṃ nirastasukhodayā",
    "GK19amaru_u:567": " ruditaśaraṇā durjātānāṃ sahasva ruṣāṃ phalam //(56)",
    "GK19amaru_u:568": " āstāṃ viśvasanaṃ sakhīṣu viditābhiprāyasāre jane",
    "GK19amaru_u:569": " tatrāpyarpayituṃ dṛśaṃ suracitāṃ śaknomi na vrīḍayā /",
    "GK19amaru_u:570": " loko'pyeṣa paropahāsacaturaḥ sūkṣmeṅgitajño'pyalaṃ",
    "GK19amaru_u:571": " mātaḥ kaṃ śaraṇaṃ vrajāmi hṛdaye jīrṇo'nurāgānalaḥ //(63)",
    "GK19amaru_u:572": " analpacintābharamohaniścalā vilokyamānaiva karoti sādhvasam /",
    "GK19amaru_u:573": " svabhāvaśobhānatimātrabhūṣaṇā tanustaveyaṃ bata kiṃ nu sundari //(65)",
    "GK19amaru_u:574": " iti priye pṛcchati mānavihvalā kathaṃcidantardhṛtabāṣpagadgadam /",
    "GK19amaru_u:575": " na kiṃcidityeva jagāda yadvadhūḥ kiyanna tenaiva tayāsya varṇitam //(66)",
    "GK19amaru_u:576": " amaruśatakam}",
    "GK19amaru_u:577": " āmaruśatakam",
    "GK19amaru_u:578": " amarukaviracitam}",
    "GK19amaru_u:579": " āmarukaviracitam}} Text",
    "GK19amaru_u:580": " ābbreviations",
    "GK19amaru_u:581": " This edition is based on the one in Kāvya-saṅgraha edited",
    "GK19amaru_u:582": " by Jīvānanda Vidyāsāgara. īt has been compared with the",
    "GK19amaru_u:583": " Motilal Banarsidass edition (1983)",
    "GK19amaru_u:584": " containing the commentary of",
    "GK19amaru_u:585": " Arjunavarmadeva. The number in parentheses at the end of the last",
    "GK19amaru_u:586": " line of each verse is the number of the verse in the Motilal edition.",
    "GK19amaru_u:587": " There seems to be a great deal of variation in the order and numbering",
    "GK19amaru_u:588": " of the verses between the editions and the commentators. The order of",
    "GK19amaru_u:589": " the verses found in the Kāvya-saṅgraha forms the backbone",
    "GK19amaru_u:590": " of the order of the verses presented here,",
    "GK19amaru_u:591": " even though Arjunavarmadeva",
    "GK19amaru_u:592": " considers some of the verses found in that edition to be",
    "GK19amaru_u:593": " interpolations. Those suspect verses have been noted in the footnotes.",
    "GK19amaru_u:594": " The parentheses in between verses contain citations for the major",
    "GK19amaru_u:595": " anthologies. These have been taken from Sures Chandra Banerji's",
    "GK19amaru_u:596": " edition of Srīdharadāsa's Sadukti-karṇāmṛta. The abbreviations for those",
    "GK19amaru_u:597": " anthologies are the following:",
    "GK19amaru_u:598": " su. = subhāṣitaratnakoṣa,",
    "GK19amaru_u:599": " sad. = saduktikarṇāmṛta,",
    "GK19amaru_u:600": " subh. = subhāṣitāvalī,",
    "GK19amaru_u:601": " sū. = sūktimuktāvalī,",
    "GK19amaru_u:602": " pad. = padyāvalī,",
    "GK19amaru_u:603": " śā. = śārṅgadharapaddhati",
    "GK19amaru_u:604": " (These equivalences have been taken from the Banerji edition of Sadukti-karṇāmṛta and the De edition of Padyāvalī}.)",
    "GK19amaru_u:605": " Main Text",
    "GK19amaru_u:606": " jyākṛṣṭibaddhakhaṭakāmukhapāṇipṛṣṭha-",
    "GK19amaru_u:607": " preṅkhannakhāṃśucayasaṃvalito'mbikāyāḥ /",
    "GK19amaru_u:608": " tvāṃ pātu mañjaritapallavakarṇapūra-",
    "GK19amaru_u:609": " lobhabhramadbhramaravibhramabhṛtkaṭākṣaḥ //1//(1)",
    "GK19amaru_u:610": " (su. 100, sad. 123)",
    "GK19amaru_u:611": " kṣipto hastāvalagnaḥ prasabhamabhihato'pyādadānoṃśukāntaṃ",
    "GK19amaru_u:612": " gṛhṇan keśeṣvapāstaścaraṇanipatito nekṣitaḥ sambhrameṇa /",
    "GK19amaru_u:613": " āliṅgan yo'vadhūtastripurayuvatibhiḥ sāśrunetrotpalābhiḥ",
    "GK19amaru_u:614": " kāmīvārdrāparādhaḥ sa dahatu duritaṃ śāmbhavo vaḥ śarāgniḥ //2//(2)",
    "GK19amaru_u:615": " (harabāṇaḥ; su. 49, sad. 76)",
    "GK19amaru_u:616": " ālolāmalakāvalīṃ vilulitāṃ bibhraccalatkuṇḍalaṃ",
    "GK19amaru_u:617": " kiñcinmṛṣṭaviśeṣakaṃ tanutaraiḥ khedāmbhasāṃ śīkaraiḥ /",
    "GK19amaru_u:618": " tanvyā yatsuratāntatāntanayanaṃ vaktraṃ rativyatyaye",
    "GK19amaru_u:619": " tattvāṃ pātu cirāya kiṃ hariharabrahmādibhirdaivataiḥ //3//(3)",
    "GK19amaru_u:620": " (viparītaratam- sad. 1141, śā. 3702)",
    "GK19amaru_u:621": " alasavalitaiḥ premārdrārdrairmuhurmukulīkṛtaiḥ",
    "GK19amaru_u:622": " kṣaṇamabhimukhairlajjālolairnimeṣaparāṅmukhaiḥ /",
    "GK19amaru_u:623": " hṛdayanihitaṃ bhāvākūtaṃ vamadbhirivekṣaṇaiḥ",
    "GK19amaru_u:624": " kathaya sukṛtī ko'yaṃ mugdhe tvayādya vilokyate //4//(4)",
    "GK19amaru_u:625": " (vāsakasajjā; su. 508; sad. 658)",
    "GK19amaru_u:626": " datto'syāḥ praṇayastvayaiva bhavatā ceyaṃ ciraṃ lālitā",
    "GK19amaru_u:627": " daivād adya kila tvameva kṛtavān asyā navaṃ vipriyam /",
    "GK19amaru_u:628": " manyurduḥsaha eṣa yātyupaśamaṃ no sāntvavādaiḥ sphuṭaṃ",
    "GK19amaru_u:629": " he nistraṃśa vimuktakaṇṭhakaruṇaṃ tāvatsakhī roditu //5//(6)",
    "GK19amaru_u:630": " likhannāste bhūmiṃ bahiravanataḥ prāṇadayito",
    "GK19amaru_u:631": " nirāhārāḥ skahyaḥ satataruditocchūṇanayanāḥ /",
    "GK19amaru_u:632": " parityaktaṃ sarvaṃ hasitapaṭhitaṃ pañjaraśukais",
    "GK19amaru_u:633": " tavāvasthā ceyaṃ visṛja kaṭhine mānamadhunā //6//(7)",
    "GK19amaru_u:634": " (sakhīprabodhaḥ; sad. 713,",
    "GK19amaru_u:635": " rasārṇavasudhākara 2.206a)",
    "GK19amaru_u:636": " nāryastanvi haṭhāddharanti ramaṇaṃ tiṣṭhanti no vāritās",
    "GK19amaru_u:637": " tatkiṃ tāmyasi kiṃ ca rodiṣi mudhā tāsāṃ priyaṃ mā kṛthāḥ /",
    "GK19amaru_u:638": " kāntaḥ keliruciryuvā sahṛdayastādṛkpatiḥ kātarae",
    "GK19amaru_u:639": " kiṃ no barkarakarkaraiḥ priyaśatairākramya vikrīyate //7//(8)",
    "GK19amaru_u:640": " \\footnote{motīlāla-banārsīdāsa-sampādane (1983):",
    "GK19amaru_u:641": " nāryo mugdhaśaṭhā haranti ramaṇaṃ tiṣṭhanti no vāritās",
    "GK19amaru_u:642": " kopātkomalalolabāhulatikāpāśena baddhā dṛḍhaṃ",
    "GK19amaru_u:643": " nītvā keliniketanaṃ dayitayā sāyaṃ sakhīnāṃ puraḥ /",
    "GK19amaru_u:644": " bhūyo'pyevamiti skhalan mṛdugirā saṃsūcya duśceṣṭitaṃ",
    "GK19amaru_u:645": " dhanyo hanyata eva nihnutiparaḥ preyān rudatyā hasan //8//(9)",
    "GK19amaru_u:646": " (śaṭhanāyakaḥ,",
    "GK19amaru_u:647": " sad. 882, sū. 85.3, subh. 1351)",
    "GK19amaru_u:648": " praharaviratau madhye vāhnastato'pi pare'thavā",
    "GK19amaru_u:649": " kimuta sakale jāte vāhnipriya tvamihaiṣyasi /",
    "GK19amaru_u:650": " iti dinaśataprāpyaṃ deśaṃ priyasya yiyāsato",
    "GK19amaru_u:651": " harati gamanaṃ bālālāpaiḥ sabāṣpagalajjalaiḥ //9//(12)",
    "GK19amaru_u:652": " (prasthānabhaṅgaḥ - su. 532,",
    "GK19amaru_u:653": " sad. 921,",
    "GK19amaru_u:654": " subh. 1048, śā. 3389, sū. 37.7)",
    "GK19amaru_u:655": " yātāḥ kiṃ na milanti sundari punaścintā tvayā matkṛte",
    "GK19amaru_u:656": " no kāryā nitarāṃ kṛśāmi kathayatyevaṃ sabāṣpe mayi /",
    "GK19amaru_u:657": " lajjāmantharatārakeṇa nipataddhārāśruṇā cakṣuṣā",
    "GK19amaru_u:658": " dṛṣṭvā māṃ hāsitena bhāvimaraṇotsāhastayā sūcitaḥ //10//(10)",
    "GK19amaru_u:659": " dhīraṃ vāridharasya vāri kirataḥ śrutvā niśīthe dhvaniṃ",
    "GK19amaru_u:660": " dīrghocchvāsamudaśruṇā virahiṇīṃ bālāṃ ciraṃ dhyāyatā /",
    "GK19amaru_u:661": " adhvanyena vimuktakaṇṭhamakhilāṃ rātriṃ tathā kranditaṃ",
    "GK19amaru_u:662": " grāmīṇairvrajato janasya vasatirgrāme niṣiddhā yathā //11//(13)",
    "GK19amaru_u:663": " (varṣāpathikaḥ, sad. 915)",
    "GK19amaru_u:664": " kathamapi sakhi krīḍākopād vrajeti mayodite",
    "GK19amaru_u:665": " kaṭhinahṛdayastyaktvā śayyāṃ balād gata eva saḥ /",
    "GK19amaru_u:666": " iti sarabhasaṃ dhvastapremṇi vyapetaghṛṇe jane",
    "GK19amaru_u:667": " punarapi hatavrīḍaṃ cetaḥ prayāti karomi kim //12//(15)",
    "GK19amaru_u:668": " dampatyorniśi jalpatorgṛhaśukenākarṇitaṃ yadvacas",
    "GK19amaru_u:669": " tatprātargurusannidhau nigadatastasyopahāraṃ vadhūḥ /",
    "GK19amaru_u:670": " karṇālaṅkṛtipadmarāgaśakalaṃ vinyasya cañcūpuṭe",
    "GK19amaru_u:671": " vrīḍārtā prakaroti dāḍimaphalavyājena vāgbandhanam //13//(16)",
    "GK19amaru_u:672": " (śukoktivrīḍā,",
    "GK19amaru_u:673": " kuval. 173,",
    "GK19amaru_u:674": " su. 621,",
    "GK19amaru_u:675": " sad. 1180, subh. 2214, śā. 3743)",
    "GK19amaru_u:676": " ajñānena parāṅmukhīṃ paribhavād āśliṣya māṃ duḥkhitāṃ",
    "GK19amaru_u:677": " kiṃ labdhaṃ caṭula tvayeha nayatā saubhāgyametāṃ daśām /",
    "GK19amaru_u:678": " paśyaitad dayitākucavyatikaron mṛṣṭāṅgarāgāruṇaṃ",
    "GK19amaru_u:679": " vakṣaste malatailapaṅkaśavalairveṇīpadairaṅkitam //14//(17)",
    "GK19amaru_u:680": " (khaṇḍitā)",
    "GK19amaru_u:681": " ekatrāsanasaṃsthitiḥ parihatā pratudgamād dūratas",
    "GK19amaru_u:682": " tāmbūlānayanacchalena rabhasāśelṣo'pi saṃvighnitaḥ /",
    "GK19amaru_u:683": " ālāpo'pi na miśritaḥ parijanaṃ vyāpārayantyāntike",
    "GK19amaru_u:684": " kāntaṃ pratyupacārataścaturayā kopaḥ kṛtārthīkṛtaḥ //15// (18)",
    "GK19amaru_u:685": " (māninī, sad. 692, rasārṇavasudhākara 2.67g)",
    "GK19amaru_u:686": " dṛṣṭvaikāsanasaṃsthite priyatame paścād upetyādarād",
    "GK19amaru_u:687": " ekasyā nayane pidyāya vihitakrīḍānubandhacchalaḥ /",
    "GK19amaru_u:688": " īṣadvakrimakandharaḥ sapulakaḥ premollasanmānasām",
    "GK19amaru_u:689": " antarhāsalasatkapolaphalakāṃ dhūrto'parāṃ cumbati //16//(19)",
    "GK19amaru_u:690": " (śaṭhanāyakaḥ, su. 603, sad. 881)",
    "GK19amaru_u:691": " caraṇapatanapratyākhyānātprasādaparāṅmukhe",
    "GK19amaru_u:692": " nibhṛtakitavācāretyuktvā ruṣā puruṣīkṛte /",
    "GK19amaru_u:693": " vrajati ramaṇe niḥśvasyoccaiḥ stanasthitahastayā",
    "GK19amaru_u:694": " nayanasalilacchannā dṛṣṭiḥ sakhīṣu niveśitā //17//(20)",
    "GK19amaru_u:695": " (mānināyakaḥ, sad. 896)",
    "GK19amaru_u:696": " kāñcyā gāḍhatarāvaruddhavasanaprāntā kimarthaṃ punar",
    "GK19amaru_u:697": " mugdhākṣī svaiptīti tatparijanaṃ svairaṃ priye pṛcchati /",
    "GK19amaru_u:698": " mātaḥ svaptumapīha vārayati māmityāhitakrodhayā",
    "GK19amaru_u:699": " paryasya svapiticchalena śayane datto'vakāśastayā //18//(21)",
    "GK19amaru_u:700": " (śayanādhirohanam,",
    "GK19amaru_u:701": " sad. 1094, subh. 2081, sū. 77.11)",
    "GK19amaru_u:702": " ekasmiñśayane parāṅmukhatayā vītottaraṃ tāmyator",
    "GK19amaru_u:703": " anyonyasya hṛdi sthite'pyanunaye saṃrakṣatorgauravam /",
    "GK19amaru_u:704": " dampatyoḥ śanakairapāṅgavalanān miśrībhavaccakṣuṣor",
    "GK19amaru_u:705": " bhagno mānakaliḥ sahāsarabhasaṃ vyāsaktakaṇṭhagraham //19//(23)",
    "GK19amaru_u:706": " (mānabhaṅgaḥ, sad. 723)",
    "GK19amaru_u:707": " paśyāmo mayi kiṃ prapadyata iti sthairyaṃ mayālambitaṃ",
    "GK19amaru_u:708": " kiṃ māmālapatītyayaṃ khala śaṭhaḥ kopastayāpyāśritaḥ /",
    "GK19amaru_u:709": " ityanyonyavilakṣadṛṣṭicature tasminnavasthāntare",
    "GK19amaru_u:710": " savyājaṃ hasitaṃ mayā dhṛtiharo bāṣpastu muktastayā //20//(24)",
    "GK19amaru_u:711": " (uccāvacaṃ, kuval., 185; sad. 1366)",
    "GK19amaru_u:712": " parimlāne māne mukhaśaśini tasyāḥ karadhṛte",
    "GK19amaru_u:713": " mayi kṣīṇopāye praṇipatanamātraikaśaraṇe /",
    "GK19amaru_u:714": " tayā pakṣmaprāntavrajapuṭaniruddhena sahasā",
    "GK19amaru_u:715": " prasādo bāṣpena stanataṭaviśīrṇena kathitaḥ //21//(25)",
    "GK19amaru_u:716": " (uccāvacaṃ, sad. 1367, subh. 1608, sū. 58.1)",
    "GK19amaru_u:717": " tasyāḥ sāndravilepanastanataṭapraśleṣamudrāṅkitaṃ",
    "GK19amaru_u:718": " kiṃ vakṣaścaraṇānativyatikaravyājena gopāyyate /",
    "GK19amaru_u:719": " ityukte kva tad ityudīrya sahasā tatsampramārṣṭuṃ mayā",
    "GK19amaru_u:720": " sāśliṣṭā rabhasena tatsukhavaśāttanvyāpi tad vismṛtam //22//(26)",
    "GK19amaru_u:721": " tvaṃ mugdhākṣi vinaiva kañculikayā dhatse manohāriṇīṃ",
    "GK19amaru_u:722": " lakṣmīmityabhidhāyini priyatame tadvīṭikāṃ saṃspṛśi /",
    "GK19amaru_u:723": " śayyopāntaniviṣṭasasmitamukhīnetrotsavānandito",
    "GK19amaru_u:724": " niryātaḥ śanakairalīkavacanopanyāsamālījanaḥ //23//(27)",
    "GK19amaru_u:725": " bhrūbhaṅge racite'pi dṛṣṭiradhikaṃ sotkaṇṭhamudvīkṣate",
    "GK19amaru_u:726": " kārkaśyaṃ gamite'pi cetasi tanūromāñcamālambate /",
    "GK19amaru_u:727": " ruddhāyāmapi vāci sasmitamidaṃ dagdhānanaṃ jāyate",
    "GK19amaru_u:728": " dṛṣṭe nirvahaṇaṃ bhaviṣyati kathaṃ mānasya tasmiñjane //24//(28)",
    "GK19amaru_u:729": " (anuraktamāninī,",
    "GK19amaru_u:730": " su. 695, sad. 702, subh. 1580; uṇ. 5.25)",
    "GK19amaru_u:731": " kānte katyapi vāsarāṇi gamaya tvaṃ mīlayitvā dṛśau",
    "GK19amaru_u:732": " svasti svasti nimīlayāmi nayane yāvan na śūnyā diśaḥ /",
    "GK19amaru_u:733": " āyātā vayamāgamiṣyati suhṛdvargasya bhāgyodayaiḥ",
    "GK19amaru_u:734": " sandeśo vada kastavābhilaṣitastīrtheṣu toyāñjaliḥ //25//",
    "GK19amaru_u:735": " (yātrākṣepaḥ,",
    "GK19amaru_u:736": " sad.731 (vīrasya))",
    "GK19amaru_u:737": " sā patyuḥ prathamāparādhasamaye sakhyopadeśaṃ vinā",
    "GK19amaru_u:738": " no jānāti savibhramāṅgavalanāvakroktisaṃsūcanam /",
    "GK19amaru_u:739": " svacchairacchakapolamūlagalitaiḥ paryastanetrotpalā",
    "GK19amaru_u:740": " bālā kevalameva roditi luṭhallolālakairaśrubhiḥ //26//(29)",
    "GK19amaru_u:741": " (mugdhā; sad.498)",
    "GK19amaru_u:742": " bhavatu viditaṃ chadmālāpairalaṃ priya gamyatāṃ",
    "GK19amaru_u:743": " tanurapi na te doṣo'smākaṃ vidhistu parāṅmukhaḥ /",
    "GK19amaru_u:744": " tava yathā tathābhūtaṃ prema prapannamimāṃ daśāṃ",
    "GK19amaru_u:745": " prakṛticapale kā naḥ pīḍā gate hatajīvite //27//(30)",
    "GK19amaru_u:746": " (māninīvākyam; sad. 708; pad. 223)",
    "GK19amaru_u:747": " urasi nihitastāro hāraḥ kṛtā jaghane ghane",
    "GK19amaru_u:748": " kalakalavatī kāñcī pādau kvaṇanmaṇinūpurau /",
    "GK19amaru_u:749": " priyamabhisarasyevaṃ mugdhe samāhataḍiṇḍimā",
    "GK19amaru_u:750": " yadi kimadhikatrāsotkampaṃ diśaḥ samudīkṣase //28//(31)",
    "GK19amaru_u:751": " prātaḥ prātarupāgatena janitā nirnidritā cakṣuṣor",
    "GK19amaru_u:752": " mandāyāṃ mayi gauravavyapagamād utpāditaṃ lāghavam /",
    "GK19amaru_u:753": " kiṃ mugdhe na mayā kṛtaṃ ramaṇadhīrmuktā tvayā gamyatāṃ",
    "GK19amaru_u:754": " dusthaṃ tiṣṭhasi yacca pathyamadhunā kartāsmi tacchroṣyasi //29//(33)",
    "GK19amaru_u:755": " sā bālā vayamapragalbhamanasaḥ sā strī vayaṃ kātarāḥ",
    "GK19amaru_u:756": " sā pīnonnatimatpayodharayugaṃ dhatte sakhedā vayam /",
    "GK19amaru_u:757": " sākrāntā jaghanasthalena guruṇā gantuṃ na śaktā vayaṃ",
    "GK19amaru_u:758": " doṣairanyajanāśritairapaṭavo jātāḥ sma ityadbhutam //30//(34)",
    "GK19amaru_u:759": " (anukūlanāyakaḥ,",
    "GK19amaru_u:760": " su. 481,",
    "GK19amaru_u:761": " sad. 872, subh. 1346, s.k. 3.42)",
    "GK19amaru_u:762": " prasthānaṃ valayaiḥ kṛtaṃ priyasakhairajasraṃ gataṃ",
    "GK19amaru_u:763": " dhṛtyā na kṣaṇamāsitaṃ vyavasitaṃ cittena gantuṃ puraḥ /",
    "GK19amaru_u:764": " gantuṃ niścitacetasi priyatame sarve samaṃ prasthitā",
    "GK19amaru_u:765": " gantavye sati jīvitapriyasuhṛtsārthaḥ kimu tyajyate //31//(35)",
    "GK19amaru_u:766": " (proṣitabhartṛkāvacanam;",
    "GK19amaru_u:767": " subh. 1151;",
    "GK19amaru_u:768": " śā. 3424; sad. 741; sū. 37.19)",
    "GK19amaru_u:769": " sandaṣṭādharapallavā sacakitaṃ hastāgramādhunvatī",
    "GK19amaru_u:770": " māmāmuñca śaṭheti kopavacanairānartitabhrūlatā /",
    "GK19amaru_u:771": " śītkārāñcitalocanā sarabhasaṃ yaiścumbitā māninī",
    "GK19amaru_u:772": " prāptaṃ tairamṛtaṃ mudhaiva mathito mūḍhaiḥ suraiḥ sāgaraḥ //32//(36)",
    "GK19amaru_u:773": " (cumbanam, sad. 1105, subh. 1303, śā. 3668)",
    "GK19amaru_u:774": " supto'yaṃ sakhi supyatāmiti gatāḥ sakhyastato'nantaraṃ",
    "GK19amaru_u:775": " premāvāsitayā mayā saralayā nyastaṃ mukhaṃ tanmukhe /",
    "GK19amaru_u:776": " jñāte'līkanimīlane nayanayordhūrtasya romāñcito",
    "GK19amaru_u:777": " lajjāsīn mama tena sāpyapahṛtā tatkālayogyaiḥ kramaiḥ //33//(37)",
    "GK19amaru_u:778": " kopo yatra bhrūkuṭiracanā nigraho yatra maunaṃ",
    "GK19amaru_u:779": " yatrānyonyasmitamanunayo yatra dṛṣṭiḥ prasādaḥ /",
    "GK19amaru_u:780": " tasya premṇastad idamadhunā vaiṣamaṃ paśya jātaṃ",
    "GK19amaru_u:781": " tvaṃ pādānte luṭhasi nahi me manyumokṣaḥ khalāyāḥ //34//(38)",
    "GK19amaru_u:782": " (nāyake māninī, sad. 709)",
    "GK19amaru_u:783": " sutanu jahihi kopaṃ paśya pādānataṃ māṃ",
    "GK19amaru_u:784": " na khalu tava kadācitkopa evaṃ vidho'bhūt /",
    "GK19amaru_u:785": " iti nigadati nāthe tiryagāmīlitākṣyā",
    "GK19amaru_u:786": " nayanajalamanalpaṃ muktamuktaṃ na kiñcit //35//(39)",
    "GK19amaru_u:787": " (mānabhaṅgaḥ, sad. 725)",
    "GK19amaru_u:788": " gāḍhāliṅganavāmanīkṛtakucaprodbhinnaromodgamā",
    "GK19amaru_u:789": " sāndrasneharasātirekavigalatśrīmannitambāmbarā /",
    "GK19amaru_u:790": " mā mā mānada māti māmalamiti kṣāmākṣarollāpinī",
    "GK19amaru_u:791": " suptā kiṃ nu mṛtā nu kiṃ manasi me līnā vilīnā nu kim //36//(40)",
    "GK19amaru_u:792": " paṭālagne patyau namayati mukhaṃ jātavinayā",
    "GK19amaru_u:793": " haṭhāśleṣaṃ vāñchatyapaharati gātrāṇi nibhṛtam /",
    "GK19amaru_u:794": " na śaknotyākhyātuṃ smitamukhasakhīdattanayanā",
    "GK19amaru_u:795": " hriyā tāmyatyantaḥ prathamaparihāse navavadhūḥ //37//(41)",
    "GK19amaru_u:796": " (navoḍhā; sad. 512,",
    "GK19amaru_u:797": " subh. 2056,",
    "GK19amaru_u:798": " śā. 3673; viṣṇudās u.ṇ. 5.19)",
    "GK19amaru_u:799": " gate premābandhe praṇayabahumāne vigalite",
    "GK19amaru_u:800": " nivṛtte sadbhāve jana iva jane gacchati puraḥ /",
    "GK19amaru_u:801": " tad utprekṣyotprekṣya priyasakhi gatāṃstāṃśca divasān",
    "GK19amaru_u:802": " na jāne ko heturdalati śatadhā yan na hṛdayam //38//(43)",
    "GK19amaru_u:803": " (uccāvacaṃ, su. 697,",
    "GK19amaru_u:804": " sad. 1368,",
    "GK19amaru_u:805": " subh. 1141,",
    "GK19amaru_u:806": " sū. 84.1,",
    "GK19amaru_u:807": " rasārṇavasudhākara 2.263c)",
    "GK19amaru_u:808": " ciravirahiṇorutkaṇṭhārtiślathīkṛtagātrayor",
    "GK19amaru_u:809": " navamiva jagaj jātaṃ bhūyaścirād abhinandatoḥ /",
    "GK19amaru_u:810": " kathamapi dine dīrghe yāte niśāmadhirūḍhayoḥ",
    "GK19amaru_u:811": " prasarati kathā bahvī yūnoryathā na tathā ratiḥ //39//(44)",
    "GK19amaru_u:812": " dīrghā vandanamālikā viracitā hṛṣṭyaiva nendīvaraiḥ",
    "GK19amaru_u:813": " puṣpāṇāṃ prakaraḥ smitena racito no kundajātyādibhiḥ /",
    "GK19amaru_u:814": " dattaḥ svedamucā payodharayuge nārghyo na kumbhāmbhasā",
    "GK19amaru_u:815": " svairevāvayavaiḥ priyasya viśatastanvyā kṛtaṃ maṅgalam //40//(45)",
    "GK19amaru_u:816": " kānte sāgasi śāyite priyasakhīveśaṃ vidhāyāgate",
    "GK19amaru_u:817": " bhrāntyāliṅgya mayā rahasyamuditaṃ tatsaṅgamākāṅkṣayā /",
    "GK19amaru_u:818": " mugdhe duṣkarametad ityatitarāmuktvā sahāsaṃ balād",
    "GK19amaru_u:819": " āliṅgya chalitāsmi tena kitavenādya pradoṣāgame //41//(46)",
    "GK19amaru_u:820": " āśaṅkya praṇatiṃ paṭāntapihitau pādau karotyādarāt",
    "GK19amaru_u:821": " vyājenāgatamāvṛṇoti hasitaṃ na spaṣṭamudvīkṣate /",
    "GK19amaru_u:822": " mayyālāpavati pratīpavacanaṃ sakhyā sahābhāṣate",
    "GK19amaru_u:823": " tasyāstiṣṭhatu nirbharapraṇayitā māno'pi ramyodayaḥ //42//(47)",
    "GK19amaru_u:824": " (Sv. 1590, Spd 3537, Smv 55.11)",
    "GK19amaru_u:825": " sā yāvanti padānyalīkavacanairālījanaiḥ śikṣitā",
    "GK19amaru_u:826": " tāvantyeva kṛtāgaso drutataraṃ vyāhṛtya patyuḥ puraḥ /",
    "GK19amaru_u:827": " prārabdhā purato yathā manasijasyājñā tathā vartituṃ",
    "GK19amaru_u:828": " premṇo maugdhyavibhūṣaṇasya sahajaḥ ko'pyeṣa kāntaḥ kramaḥ //43//(48)",
    "GK19amaru_u:829": " dūrādutsukamāgate vivalitaṃ sambhāṣiṇi sphāritaṃ",
    "GK19amaru_u:830": " saṃśliṣyatyaruṇaṃ gṛhītavasane kiñcin natabhrūlatam /",
    "GK19amaru_u:831": " māninyāścaraṇānativyatikare bāṣpāmbupūrṇekṣaṇaṃ",
    "GK19amaru_u:832": " cakṣurjātamaho prapañcacaturaṃ jātāgasi preyasi //44//(49)",
    "GK19amaru_u:833": " aṅgānāmatitānavaṃ kathamidaṃ kampaśca kasmātkuto",
    "GK19amaru_u:834": " mugdhe pāṇḍukapolamānanamiti prāṇeśvare pṛcchati /",
    "GK19amaru_u:835": " tanvyā sarvamidaṃ svabhāvajamiti vyāhṛtya pakṣmāntara",
    "GK19amaru_u:836": " vyāpī bāṣpabharastayā calitayā niḥśvasya mukto'nyataḥ //45//(50)",
    "GK19amaru_u:837": " purastanvyā gotraskhalanacakito'haṃ natamukhaḥ",
    "GK19amaru_u:838": " pravṛtto vailakṣyātkimapi likhituṃ daivahatakaḥ /",
    "GK19amaru_u:839": " sphuṭo rekhānyāsaḥ kathamapi sa tādṛk pariṇato",
    "GK19amaru_u:840": " gatā yena vyaktaṃ punaravayavaiḥ saiva taruṇī //46//(51)",
    "GK19amaru_u:841": " \\footnote{asya ślokasya parārdhaḥ:",
    "GK19amaru_u:842": " tataścābhijñāya sphuradaruṇagaṇḍasthalarucā",
    "GK19amaru_u:843": " manasvinyā rūḍhapraṇayasahasodgadgadagirā /",
    "GK19amaru_u:844": " aho citraṃ citraṃ sphuṭamiti nigadyāśrukaluṣaṃ",
    "GK19amaru_u:845": " ruṣā brahmāstraṃ me śarasi nihito vāmacaraṇaḥ //",
    "GK19amaru_u:846": " (gotraskhalitam, sad. 686)",
    "GK19amaru_u:847": " kaṭhinahṛdaye muñca bhrāntiṃ vyalīkakathāśritāṃ",
    "GK19amaru_u:848": " piśunavacanairdukhaṃ netuṃ na yuktamimaṃ janam /",
    "GK19amaru_u:849": " kimidamathavā satyaṃ mugdhe tvayā hi viniścitaṃ",
    "GK19amaru_u:850": " yad abhirucitaṃ tan me kṛtvā priye sukhamāsyatām //47//(53)",
    "GK19amaru_u:851": " mandaṃ mudritapāṃśavaḥ paripatajjhaṅkārajhañjhāmarud",
    "GK19amaru_u:852": " vegadhvastakuṭīrakāntaragatacchidreṣu labdhāntarāḥ /",
    "GK19amaru_u:853": " karmavyagrakuṭumbinīkucataṭasvedacchidaḥ prāvṛṣaḥ",
    "GK19amaru_u:854": " prārambhe nipatanti kandaladalollāsāḥ payobindavaḥ //48//",
    "GK19amaru_u:855": " \\footnote{prakṣipto'yaṃ śloka iti arjunavarmadevapādāḥ/",
    "GK19amaru_u:856": " pītastuṣārakiraṇo madhunaiva sārdham",
    "GK19amaru_u:857": " antaḥ praviśya caṣake pratibimbavartī /",
    "GK19amaru_u:858": " mānāndhakāramapi mānavatījanasya",
    "GK19amaru_u:859": " nūnaṃ bibheda yad asau prasasāda sadyaḥ //49//",
    "GK19amaru_u:860": " \\footnote{rudramadevakumārasya ṭīkāyāmapyeṣa śloko dṛśyate/",
    "GK19amaru_u:861": " (madhupānam,",
    "GK19amaru_u:862": " sad. 1089, subh. 2022, śā. 3648)",
    "GK19amaru_u:863": " nabhasi jaladalakṣmīṃ sambhṛtāṃ vīkṣya diṣṭyā",
    "GK19amaru_u:864": " prasarasi yadi kāntetyardhamuktvā kathañcit /",
    "GK19amaru_u:865": " mama paṭamavalambya prollikhantī dharitrīṃ",
    "GK19amaru_u:866": " tadanukṛtavatī sā yatra vāco nivṛttāḥ //50//",
    "GK19amaru_u:867": " \\footnote{vemabhūpālasya ṭīkāyāmapyeṣa śloko dṛśyate/",
    "GK19amaru_u:868": " iyamasau taralāyatalocanā",
    "GK19amaru_u:869": " gurusamunnatapīnapayodharā /",
    "GK19amaru_u:870": " pṛthunitambabharālasagāminī",
    "GK19amaru_u:871": " priyatamā mama jīvitahāriṇī //51//",
    "GK19amaru_u:872": " \\footnote{prakṣipto'yaṃ śloka iti arjunavarmadevamahāśayāḥ/",
    "GK19amaru_u:873": " sālaktakena navapallavakomalena",
    "GK19amaru_u:874": " pādena nūpuravatā madanālasena /",
    "GK19amaru_u:875": " yastāḍyate dayitayā praṇayārādhāt",
    "GK19amaru_u:876": " so'ṅgīkṛto bhagavatā makaradhvajena //52//",
    "GK19amaru_u:877": " \\footnote{vemabhūpālasya ṭīkāyāmeṣa ślokaḥ kevalaṃ labhyate/",
    "GK19amaru_u:878": " (anukūlanāyakaḥ, sad. 873, sū. 85.1)",
    "GK19amaru_u:879": " bāle nātha vimuñca mānini ruṣaṃ roṣān mayā kiṃ kṛtaṃ",
    "GK19amaru_u:880": " khedo'smāsu na me'parādhyati bhavān sarve'parādhā mayi /",
    "GK19amaru_u:881": " tatkiṃ rodiṣi gadgadena vacasā kasyāgrato rudyate",
    "GK19amaru_u:882": " nanvetan mama kā tavāsmi dayitā nāsmītyato rudyate //53//(57)",
    "GK19amaru_u:883": " (māninī, sad. 691, subh. 1614)",
    "GK19amaru_u:884": " nītvoccairvikṣipantaḥ kṛtatuhinakaṇāsārasaṅgān parāgān",
    "GK19amaru_u:885": " kaundān ānanditālīn atitarasurabhīn bhūriśo diṅmukheṣu /",
    "GK19amaru_u:886": " ete te kuṅkumāktastanakalasabharāsphālanād ucchalantaḥ",
    "GK19amaru_u:887": " pītvā śītkārivaktraṃ śiśuharidṛśāṃ haimanā vānti vātāḥ//54//",
    "GK19amaru_u:888": " \\footnote{rudramadevakumārasya ṭīkāyāmapyeṣa śloko dṛśyate/",
    "GK19amaru_u:889": " śrutvā tanvyā niśīthe navaghanarasitaṃ viślathāṅkaṃ patitvā",
    "GK19amaru_u:890": " śayyāyāṃ bhūmipṛṣṭhe karataladhṛtayā duḥkhitālījanena /",
    "GK19amaru_u:891": " sotkaṇṭhaṃ muktakaṇṭhaṃ kaṭhinakucataṭāghātaśīrṇāśrubindu",
    "GK19amaru_u:892": " smṛtvā smṛtvā priyasya skhalitamṛduvaco rudyate pānthabadhvā //55//",
    "GK19amaru_u:893": " \\footnote{rudramadevakumārasya ṭīkāyāmeṣa ślokaḥ kevalaṃ dṛśyate/",
    "GK19amaru_u:894": " śliṣṭaḥ kaṇṭhe kimiti na mayā mūḍhayā prāṇanāthaś",
    "GK19amaru_u:895": " cumbatyasmin vadanavidhutiḥ kiṃ kṛtā kiṃ na dṛṣṭaḥ /",
    "GK19amaru_u:896": " noktaḥ kasmād iti navavadhūceṣṭitaṃ cintayantī",
    "GK19amaru_u:897": " paścāttāpaṃ vahati taruṇī premṇi jāte rasajñā //56//(58)",
    "GK19amaru_u:898": " (uccāvacaḥ, sad. 1369, subh. 2143)",
    "GK19amaru_u:899": " śrutvā nāmāpi yasya sphuṭaghanapulakaṃ jāyate'ṅgaṃ samantāt",
    "GK19amaru_u:900": " dṛṣṭvā yasyānanenduṃ bhavati vapuridaṃ candrakāntānukāri /",
    "GK19amaru_u:901": " tasminnāgatya kaṇṭhagrahaṇasarabhasasthāyini prāṇanāthe",
    "GK19amaru_u:902": " bhagnā mānasya cintā bhavati mama pnarvajramayyāḥ kadā nu //57//(59)",
    "GK19amaru_u:903": " rāmāṇāṃ ramaṇīyavaktraśaśinaḥ svedodabindupluto",
    "GK19amaru_u:904": " vyālolālakavallarīṃ pracalayan dhunvan nitambāmbaram /",
    "GK19amaru_u:905": " prātarvāti madhau prakāmavikasadrājīvarājīrajo",
    "GK19amaru_u:906": " jālāmodamanoharo ratirasaglāniṃ haranmārutaḥ //58//",
    "GK19amaru_u:907": " \\footnote{rudramadevakumārasya ṭīkāyāmapyeṣa śloko vartate/",
    "GK19amaru_u:908": " (prābhātikavātaḥ; sad. 459)",
    "GK19amaru_u:909": " aṅgaṃ candanapāṇḍupallavamṛdustāmbūlatāmrādharo",
    "GK19amaru_u:910": " dhārāyantrajalābhiṣekakaluṣe dhautāñjane locane /",
    "GK19amaru_u:911": " antaḥpuṣpasugandhirārdrakavarī sarvāṅgalagnāmbaraṃ",
    "GK19amaru_u:912": " romāṇāṃ ramaṇīyatāṃ vidadhati grīṣmāparāhvāgame //59//",
    "GK19amaru_u:913": " \\footnote{rudramadevakumārasya ṭīkāyāmapyeṣa śloko dṛśyate/",
    "GK19amaru_u:914": " varamasau divaso na punarniśā",
    "GK19amaru_u:915": " nanu niśaiva varaṃ na punardivā /",
    "GK19amaru_u:916": " ubhayametad upaitvathavā kṣayaṃ",
    "GK19amaru_u:917": " priyajanena na yatra samāgamaḥ //60//",
    "GK19amaru_u:918": " \\footnote{rudramadevakumārasya ṭīkāyāmeṣa ślokaḥ kevalaṃ labhyate/",
    "GK19amaru_u:919": " lolairlocanavāribhiḥ saśapathaiḥ pādapraṇāmaiḥ priyair",
    "GK19amaru_u:920": " anyāstā vinivārayanti kṛpaṇāḥ prāṇeśvaraṃ prasthitam /",
    "GK19amaru_u:921": " puṇyāhaṃ vraja maṅgalaṃ sudivasaṃ prātaḥ prayātasya te",
    "GK19amaru_u:922": " yatsnehocitamīhitaṃ priyatama tvaṃ nirgataḥ śroṣyasi //61//(61)",
    "GK19amaru_u:923": " (yātrākṣepaḥ,",
    "GK19amaru_u:924": " sad. 735,",
    "GK19amaru_u:925": " s.v. 1060, śā. 3395, sū. 37.12)",
    "GK19amaru_u:926": " lagnā nāṃśukapallave bhujalatā na dvāradeśe'pitā",
    "GK19amaru_u:927": " no vā pādatale tayā nipatitaṃ tiṣṭheti noktaṃ vacaḥ /",
    "GK19amaru_u:928": " kāle kevalamambudātimaline gantuṃ pravṛttaḥ śaṭhaḥ",
    "GK19amaru_u:929": " tanvyā bāṣpajalaughakalpitanadīpūreṇa baddhaḥ priyaḥ //62//(62)",
    "GK19amaru_u:930": " (prasthānabhaṅgaḥ,",
    "GK19amaru_u:931": " sad. 922,",
    "GK19amaru_u:932": " subh. 1057, śā. 3388, sū. 37.5)",
    "GK19amaru_u:933": " na jāne saṃmukhāyāte priyāṇi vadati priye /",
    "GK19amaru_u:934": " sarvāṇyaṅgāni me yānti śrotratāṃ kimu netratām //63//(64)",
    "GK19amaru_u:935": " (nāyikābhilāṣaḥ, sad. 960)",
    "GK19amaru_u:936": " virahaviṣamaḥ kāmo vāmastanuṃ kurute tanuṃ",
    "GK19amaru_u:937": " divasagaṇanād akṣaścāsau vyapetaghṛṇo yamaḥ /",
    "GK19amaru_u:938": " tvamapi vaśago mānavyādhervicintaya nātha he",
    "GK19amaru_u:939": " kiśalayamṛdurjīved evaṃ kathaṃ pramadājanaḥ //64//(67)",
    "GK19amaru_u:940": " (mānināyakaḥ; sad. 898, subh. 1633, śā. 3572)",
    "GK19amaru_u:941": " pādāsakte suciramiha te vāmatā kaiva kānte",
    "GK19amaru_u:942": " sanmārgasthe praṇayini jane kopane ko'parādhaḥ /",
    "GK19amaru_u:943": " itthaṃ tasyāḥ parjanakathā kopavegopaśāntau",
    "GK19amaru_u:944": " bāṣpodbhedaistad anu sahasā na sthitaṃ na prayātam //65//(68)",
    "GK19amaru_u:945": " purābhūdasmākaṃ niyatamavibhinnā tanuriyaṃ",
    "GK19amaru_u:946": " tato nu tvaṃ preyānvayamapi hatāśāḥ priyatamāḥ /",
    "GK19amaru_u:947": " idānīṃ nāthastvaṃ vayamapi kalatraṃ kimaparaṃ",
    "GK19amaru_u:948": " mayāptaṃ prāṇānāṃ kuliśakaṭhinānāṃ phalamidam //66//(69)",
    "GK19amaru_u:949": " mugdhe mudghatayaiva netumakhilaḥ kālaḥ kimārabhyate",
    "GK19amaru_u:950": " mānaṃ dhatsva dhṛtiṃ vadhāna ṛjutāṃ dūre kuru preyasi /",
    "GK19amaru_u:951": " sakhyaivaṃ pratibodhitā prativacastāmāha bhītānanā",
    "GK19amaru_u:952": " nīceḥ śaṃsa hṛdi sthito nanu sa me prāṇeśvaraḥ śroṣyati //67//(70)",
    "GK19amaru_u:953": " pīto yataḥ prabhṛti kāmapipāsitena",
    "GK19amaru_u:954": " tasyā mayādhararasaḥ pracuraḥ priyāyāḥ /",
    "GK19amaru_u:955": " tṛṣṇā tataḥ prabhṛti me dviguṇatvameti",
    "GK19amaru_u:956": " tāvaṇyamasti bahu tatra kimapi citram //68//",
    "GK19amaru_u:957": " \\footnote{prakṣipto'yaṃ śloka iti arjunavarmadevamahāśayāḥ/",
    "GK19amaru_u:958": " kva prasthitāsi karabhoru ghane niśīthe",
    "GK19amaru_u:959": " prāṇādhiko vasati yatra janaḥ priyo me /",
    "GK19amaru_u:960": " ekākinī vada kathaṃ na bibheṣi bāle",
    "GK19amaru_u:961": " nanvasti puṅkhitaśaro madanaḥ sahāyaḥ //69//(71)",
    "GK19amaru_u:962": " (su. 816)",
    "GK19amaru_u:963": " līlāttāmarasāhato'nyavanitāniḥśaṅkadaṣṭādharaḥ",
    "GK19amaru_u:964": " kaścitkesaradūṣitekṣaṇa iva vyāmīlya netre sthitaḥ /",
    "GK19amaru_u:965": " mugdhā kudmalitānanena dadhato vāyuṃ sthitā tasya sā",
    "GK19amaru_u:966": " bhrāntyā dhūrtatayā ca vepathumatī tenāniśaṃ cumbitā //70//(72)",
    "GK19amaru_u:967": " sphuṭatu hṛdayaṃ kāmaṃ kāmaṃ karatu tanuṃ tanuṃ",
    "GK19amaru_u:968": " na sakhi caṭulapremṇā kāryaṃ punardayitena me /",
    "GK19amaru_u:969": " iti sarabhasaṃ mānāṭopād udīrya vacastayā",
    "GK19amaru_u:970": " ramaṇapadavī sāraṅgākṣyā saśaṅkitamīkṣitā //71//(73)",
    "GK19amaru_u:971": " (anuraktamāninī; su. 666, sad. 705, sū. 55.1)",
    "GK19amaru_u:972": " gāḍhāśleṣaviśīrṇacandanarajaḥpuñjaprakarṣādiyaṃ",
    "GK19amaru_u:973": " śayyā samprati komalāṅgi paruṣetyāropya māṃ vakṣasi /",
    "GK19amaru_u:974": " gāḍhauṣṭhagrahapūrvamākulatayā pādāgrasaṃdaṃśake-",
    "GK19amaru_u:975": " nākṛṣyāmbaramātmano yaducitaṃ dhūrtena tatprastutam //72//(74)",
    "GK19amaru_u:976": " kathamapi kṛtapratyākhyāne priye skhalitottare",
    "GK19amaru_u:977": " virahakṛśayā kṛtvā vyājaṃ prakalpitamaśrutaṃ /",
    "GK19amaru_u:978": " asahanasakhīśrotraprāptipramādasasaṃbhramaṃ",
    "GK19amaru_u:979": " vigalitadṛśā śūnye gehe samucchvasitaṃ punaḥ //73//(75)",
    "GK19amaru_u:980": " ādṛṣṭiprasarātpriyasya padavīmudvīkṣya nirviṇṇayā",
    "GK19amaru_u:981": " vicchinneṣu pathiṣvahaḥpariṇatau dhvānte samutsarpati /",
    "GK19amaru_u:982": " dattaikaṃ saśucā gṛhaṃ prati padaṃ pānthastriyāsminkṣaṇe",
    "GK19amaru_u:983": " mā bhūdāgata ityamandavalitagrīvaṃ punarvīkṣitam //74//(76)",
    "GK19amaru_u:984": " āyāte dayite manorathaśatairnītvā kathaṃciddinaṃ",
    "GK19amaru_u:985": " vaidagdhyāpagamājjaḍe parijane dīrghāṃ kathāṃ kurvati /",
    "GK19amaru_u:986": " daṣṭāsmītyabhidhāya satvarapadaṃ vyādhūya cīnāṃśukaṃ",
    "GK19amaru_u:987": " tanvaṅgyā ratikātareṇa manasā nītaḥ pradīpaḥ śamam //75//(77)",
    "GK19amaru_u:988": " ālambyāṅgaṇavāṭikāparisare cūtadrume mañjarīṃ",
    "GK19amaru_u:989": " sarpatsāndraparāgalampaṭaraṭadbhṛṅgāṅganāśobhinīm /",
    "GK19amaru_u:990": " manye svāṃ tanumuttarīyaśakalenācchādya bālā sphurat-",
    "GK19amaru_u:991": " kaṇṭhadhvānanirodhakampitakucaśvāsodgamā roditi //76//(78)",
    "GK19amaru_u:992": " yāsyāmiti samudyatasya gaditaṃ visrabdhamākarṇitaṃ",
    "GK19amaru_u:993": " gacchandūramupekṣito muhurasau vyāvṛtya tiṣṭhannapi /",
    "GK19amaru_u:994": " tacchūnye punarāsthitāsmi bhavane prāṇāsta ete dṛḍhāḥ",
    "GK19amaru_u:995": " sakhyastiṣṭhata jīvitavyasaninī dambhādahaṃ rodimi //77//(79)",
    "GK19amaru_u:996": " śūnyaṃ vāsagṛhaṃ vilokya śayanādutthāya kiṃcicchanair",
    "GK19amaru_u:997": " nidrāvyājamupāgatasya suciraṃ nirvarṇya patyurmukham //",
    "GK19amaru_u:998": " visrabdhaṃ paricumbya jātapulakāmālokya gaṇḍastalīṃ",
    "GK19amaru_u:999": " lajjānamramukhī priyeṇa hasatā bālā ciraṃ cumbitā //78//(82)",
    "GK19amaru_u:1000": " loladbhrūlatayā vipakṣadigupanyāse'vadhūtaṃ śiras",
    "GK19amaru_u:1001": " tadvṛttāntanirīkṣaṇe kṛtanamaskāro vilakṣaḥ sthitaḥ /",
    "GK19amaru_u:1002": " kopāttāmrakapolabhittini mukhe dṛṣṭyā gataḥ pādayor",
    "GK19amaru_u:1003": " utsṛṣṭo gurusannidhāvapi vidhirdvābhyāṃ na kālocitaḥ //79//(83)",
    "GK19amaru_u:1004": " jātā notkalikā stanau na lulitau gātraṃ na romāñcitaṃ",
    "GK19amaru_u:1005": " vaktraṃ svedakaṇānvita na sahasā yāvacchaṭhenāmunā /",
    "GK19amaru_u:1006": " dṛṣṭenāva mano hṛtaṃ dhṛtimuṣā prāṇeśvareṇādya me",
    "GK19amaru_u:1007": " tatkenātra nirūpyamāṇanipuṇo mānaḥ samādhīyatām //80//(84)",
    "GK19amaru_u:1008": " dṛṣṭaḥ kātaranetrayā cirtaraṃ baddhāñjaliṃ yācit",
    "GK19amaru_u:1009": " paścādaṃśukapallavena vidhṛto nirvyājamāliṅgitaḥ /",
    "GK19amaru_u:1010": " ityākṣipya yadā samastamaghṛṇo gantuṃ pravṛttaḥ śaṭhaḥ",
    "GK19amaru_u:1011": " pūrvaṃ prāṇaparigraho dayitayā muktastato vallabhaḥ //81//(85)",
    "GK19amaru_u:1012": " (Skm 726, Spd 3386, Smv 37.6)",
    "GK19amaru_u:1013": " kṛto dūrādeva smitamadhuramabhyudgamavidhiḥ",
    "GK19amaru_u:1014": " śirasyājñā nyastā prativacanavatyānatimati /",
    "GK19amaru_u:1015": " na dṛṣṭeḥ śaithilyaṃ milana iti ceto dahati me",
    "GK19amaru_u:1016": " nigūḍhāntaḥkopātkaṭhiṇahṛdaye saṃvṛtiriyam //82//(14)",
    "GK19amaru_u:1017": " ekasmiñśayane vipakṣaramaṇīnāmagrahe mugdhayā",
    "GK19amaru_u:1018": " sadyaḥ kopaparāṅmukhaṃ śayitayā cāṭūni kurvannapi /",
    "GK19amaru_u:1019": " āvegādavadhīritaḥ priyatamastūṣṇīṃ sthitastatkṣaṇāt",
    "GK19amaru_u:1020": " mā bhūssupta ivaiṣa mandavalitagrīvaṃ punarvīkṣitaḥ //83//(22)",
    "GK19amaru_u:1021": " malayamarutāṃ vrātā yātā vikāsitamallikā",
    "GK19amaru_u:1022": " parimalabharo bhagno grīṣmastvamutsahase yadi /",
    "GK19amaru_u:1023": " ghana ghaṭayituṃ nisnehaṃ tvāṃ ya eva nivartane",
    "GK19amaru_u:1024": " prabhavati gavāṃ kinnaśchinnaṃ sa eva dhanañjayaḥ //84//(32)",
    "GK19amaru_u:1025": " svaṃ dṛṣṭvā karajakṣataṃ madhumadakṣīvā vicāryerṣyayā",
    "GK19amaru_u:1026": " gacchantī kva nu gacchasīti vidhṛtā bālā paṭānte mayā /",
    "GK19amaru_u:1027": " pratyāvṛttamukhī sabāṣpanayanā māṃ muñca muñceti sā",
    "GK19amaru_u:1028": " kopātprasphuritādharā yadavadattatkena vismaryate //85//(55)",
    "GK19amaru_u:1029": " sālaktakaṃ śatadalādhikakāntiramyaṃ",
    "GK19amaru_u:1030": " ratnaughadhāmanikarāruṇanūpuraṃ ca /",
    "GK19amaru_u:1031": " kṣiptaṃ bhṛśaṃ kupitayā taralotpalākṣyā",
    "GK19amaru_u:1032": " saubhāgyacihnamiva mūrdhni padaṃ vireje //86//",
    "GK19amaru_u:1033": " \\footnote{prakṣipto'yaṃ śloka iti arjunavarmadevamahāśayāḥ/",
    "GK19amaru_u:1034": " kapole patrālī karatalanirodhena mṛditā",
    "GK19amaru_u:1035": " nipīto niḥśvāsairayamamṛtahṛdyo'dhararasaḥ /",
    "GK19amaru_u:1036": " muhuḥ kaṇṭhe lagnastaralayati bāṣpaḥ stanataṭaṃ",
    "GK19amaru_u:1037": " priyo manyurjātastava niranurodhe na tu vayam //87//(81)",
    "GK19amaru_u:1038": " (anunayaḥ, su. 664,",
    "GK19amaru_u:1039": " sad. 720, s.k.v. 489, subh. 1627)",
    "GK19amaru_u:1040": " lākṣālakṣmalalāṭapaṭṭamabhitaḥ keyūramudrā gale",
    "GK19amaru_u:1041": " vaktre kajjalakālimā nayanayorstāmbūlarāgo ghanaḥ /",
    "GK19amaru_u:1042": " dṛṣṭā kopavidhāyi maṇḍanamidaṃ prātaściraṃ preyaso",
    "GK19amaru_u:1043": " līlātāmarasodare mṛgadṛśaḥ śvāsāḥ samāptiṃ gatāḥ //88//(60)",
    "GK19amaru_u:1044": " (anyaraticihnaduḥkhitā; sad. 594; śā. 3740,",
    "GK19amaru_u:1045": " subh. 2215; sū. 82.17; pad. 222;",
    "GK19amaru_u:1046": " daśarūpaka 2.6)",
    "GK19amaru_u:1047": " tapte mahāvirahavahniśikhāvalībhir",
    "GK19amaru_u:1048": " āpāṇḍurastanataṭe hṛdaye priyāyāḥ /",
    "GK19amaru_u:1049": " rathyālivīkṣaṇaniveśitaloladṛṣṭer",
    "GK19amaru_u:1050": " nūnaṃ chanacchaniti bāṣpakaṇāḥ patanti //89//(86)",
    "GK19amaru_u:1051": " cintāmohaviniścalena manasā maunena pādānataḥ",
    "GK19amaru_u:1052": " pratyākhyānaparāṅmukhaḥ priyatamo gantuṃ pravṛtto'dhunā /",
    "GK19amaru_u:1053": " savrīḍairalasairnirantaraluṭhadbāṣpākulairlocanaiḥ",
    "GK19amaru_u:1054": " śvāsotkampakucaṃ nirīkṣya suciraṃ jīvāśayā vāritaḥ //90//(87)",
    "GK19amaru_u:1055": " tanvaṅgyā gurusannidhau nayanajaṃ yad vāri saṃstambhitaṃ",
    "GK19amaru_u:1056": " tenāntargalitena manmathaśikhī sikto'nuṣaṅgodbhavaḥ /",
    "GK19amaru_u:1057": " manye tasya nirasyamānakiraṇasyaiṣā mukhenodgatā",
    "GK19amaru_u:1058": " śvāsāmodasamākulālinikaravyājena dhūmāvaliḥ //91//(96)",
    "GK19amaru_u:1059": " bhrūbhedo racitaḥ ciraṃ nayanayorabhyastamāmīlanaṃ",
    "GK19amaru_u:1060": " roddhuṃ śikṣitamādareṇa hasitaṃ maune'bhiyogaḥ kṛtaḥ /",
    "GK19amaru_u:1061": " dhairyaṃ kartumapi sthirīkṛtamidaṃ cetaḥ kathañcin mayā",
    "GK19amaru_u:1062": " baddho mānaparigrahe parikaraḥ siddhistu daivasthitā //92//(97)",
    "GK19amaru_u:1063": " \\footnote{rūpagosvāmipādasya padyāvalyām (231)",
    "GK19amaru_u:1064": " etasya ślokasyaiṣa rūpaḥ:",
    "GK19amaru_u:1065": " bhrūbhaṅgo guṇitaściraṃ nayanayorabhyastamāmīlanaṃ",
    "GK19amaru_u:1066": " roddhuṃ śikṣitamādareṇa hasitaṃ maune'bhiyogaḥ kṛtaḥ /",
    "GK19amaru_u:1067": " dhairyaṃ kartumapi sthirīkṛtamidaṃ cetaḥ kathañcin mayā",
    "GK19amaru_u:1068": " baddho mānaparigrahe parikaraḥ siddhistu daive sthitā //",
    "GK19amaru_u:1069": " (anuraktamāninī,",
    "GK19amaru_u:1070": " su. 645, sad. 703, pad. 231)",
    "GK19amaru_u:1071": " deśairantaritā śataiśca saritāmurvībhṛtāṃ kānanair",
    "GK19amaru_u:1072": " yatnenāpi na yāti locanapathaṃ kānteti jānannapi /",
    "GK19amaru_u:1073": " udgrīvaścaraṇārdharuddhavasudhaḥ kṛtvāśrupūrṇāṃ dṛśaṃ",
    "GK19amaru_u:1074": " tāmāśāṃ pathikastathāpi kimapi dhyāyaṃściraṃ vīkṣate //93//(99)",
    "GK19amaru_u:1075": " (proṣitaḥ, su. 765, sad. 901, śā. 3445)",
    "GK19amaru_u:1076": " mlānaṃ pāṇḍu kṛśaṃ viyogavidhuraṃ lambālakaṃ sālasaṃ",
    "GK19amaru_u:1077": " bhūyastatkṣaṇajātakānti rabhasaprāpte mayi proṣite /",
    "GK19amaru_u:1078": " sāṭopaṃ ratikelikālasarasaṃ ramyaṃ kimapyādarād",
    "GK19amaru_u:1079": " yatpītaṃ sutanormayā vadanakaṃ vaktuṃ na tatpāryate //94//(88)",
    "GK19amaru_u:1080": " saivāhaṃ pramadā nṛṇāmadhigatāvetau ca tau nūpurāv",
    "GK19amaru_u:1081": " eṣāsmākamavṛttireva sahajavrīḍādhanaḥ strījanaḥ /",
    "GK19amaru_u:1082": " itthaṃ lajjitayā smṛterupagame matvā tanuṃ sambhramāt",
    "GK19amaru_u:1083": " pumbhāvaḥ prathamaṃ rativyatikare muktastato vallabhaḥ //95//(89)",
    "GK19amaru_u:1084": " karakisalayaṃ dhūtvā dhūtvā vimārgati vāsasī",
    "GK19amaru_u:1085": " kṣipati sumanomālāśeṣaṃ pradīpaśikhāṃ prati /",
    "GK19amaru_u:1086": " sthagayati muhuḥ patyurnetre vihasya samākulā",
    "GK19amaru_u:1087": " surataviratā ramyā tanvī muhurmuhurīkṣate //96//(90)",
    "GK19amaru_u:1088": " santyevātra gṛhe gṛhe yuvatayastāḥ pṛccha gatvādhunā",
    "GK19amaru_u:1089": " preyāṃsaḥ praṇamanti kiṃ tava punardāso yathā vartate /",
    "GK19amaru_u:1090": " ātmadrohiṇi durjanaiḥ pralapitaṃ karṇe'niśaṃ mā kṛthāś",
    "GK19amaru_u:1091": " chinnasneharasā bhavanti puruṣā duḥkhānuvartyāḥ punaḥ //97//(91)",
    "GK19amaru_u:1092": " niḥśvāsā vadanaṃ dahanti hṛdayaṃ nirmūlamunmathyate",
    "GK19amaru_u:1093": " nidrā neti na dṛśyate priyamukhaṃ rātrindivaṃ rudyate /",
    "GK19amaru_u:1094": " aṅgaṃ śoṣamupaiti pādapatitaḥ preyāṃstathopekṣitaḥ",
    "GK19amaru_u:1095": " sakhyaḥ kaṃ guṇamākalayya dayite mānaṃ vayaṃ kāritāḥ //98//(92)",
    "GK19amaru_u:1096": " (pad. 237, sad. 677; daśarūpaka 2.26)",
    "GK19amaru_u:1097": " adyārabhya yadi priye punarahaṃ mānasya vā'nyasya vā",
    "GK19amaru_u:1098": " gṛhṇīyāṃ śaṭhadurnayena manasā nāmāpi saṃkṣepataḥ /",
    "GK19amaru_u:1099": " tattenaiva vinā śaśāṅkadhavalāḥ spaṣṭāṭṭahāsā niśā",
    "GK19amaru_u:1100": " eko vā divasaḥ payodamalino yāyānmama prāvṛṣi //99//(93)",
    "GK19amaru_u:1101": " idaṃ kṛṣṇaṃ kṛṣṇaṃ priyatama tanu śvetamatha kiṃ",
    "GK19amaru_u:1102": " gamiṣyāmo yāmo bhavatu gamanenātha bhavatu /",
    "GK19amaru_u:1103": " purā yenāvaṃ me ciramanusṛtā cittapadavī",
    "GK19amaru_u:1104": " sa evānyo jātaḥ sakhi paricitāḥ kasya puruṣāḥ //100//(94)",
    "GK19amaru_u:1105": " caraṇapatanaṃ sakhyālāpā manoharacāṭavaḥ",
    "GK19amaru_u:1106": " kṛśataratanorgāḍhāśleṣo haṭhātparicumbanam /",
    "GK19amaru_u:1107": " iti hi capalo mānārambhastathāpi hi notsahe",
    "GK19amaru_u:1108": " hṛdayadayitaḥ kāntaḥ kāmaṃ kimatra karomyaham //101//(95)",
    "GK19amaru_u:1109": " ahaṃ tenāhūtā kimapi kathayāmīti vijane",
    "GK19amaru_u:1110": " samīpe cāsīnā sarasahṛdayatvādavahitā /",
    "GK19amaru_u:1111": " tataḥ karṇopānte kimapi vadatāghrāya vadanaṃ",
    "GK19amaru_u:1112": " gṛhītā dharmille sakhi sa ca mayā gāḍhamadhare //102//(98)",
    "GK19amaru_u:1113": " cakṣuḥprītiprasakte manasi paricaye cintyamānābhyupāye",
    "GK19amaru_u:1114": " rāge yāte'tibhūmiṃ vikasati sutarāṃ gocare dūtikāyāḥ /",
    "GK19amaru_u:1115": " āstāṃ dūreṇa tāvatsarabhasadayitāliṅganānandalābhas",
    "GK19amaru_u:1116": " tadgehopāntarathyābhramaṇamapi parāṃ nirvṛtiṃ santanoti //103//(100)",
    "GK19amaru_u:1117": " kānte talpamupāgate vigalitā nīvī svayaṃ bandhanād",
    "GK19amaru_u:1118": " vāso viślathamekhalāguṇadhṛtaṃ kiṃcinnitambe sthitam /",
    "GK19amaru_u:1119": " etāvatsakhi vedmi sāmpratamahaṃ tasyāṅgasaṅge punaḥ",
    "GK19amaru_u:1120": " ko'yaṃ kāsmi rataṃ nu vā kathamiti svalpāpi me na smṛtiḥ //104//(101)",
    "GK19amaru_u:1121": " prāsāde sā diśi diśi ca sā pṛṣṭhataḥ sā puraḥ sā",
    "GK19amaru_u:1122": " paryaṅke sā pathi pathi ca sā tadviyogāturasya /",
    "GK19amaru_u:1123": " haṃho cetaḥ prakṛtiraparā nāsti me kāpi sā sā",
    "GK19amaru_u:1124": " sā sā sā sā jagati sakale ko'yamadvaitavādaḥ //105//(102) ***",
    "GK19amaru_u:1125": " Verses found in Arjunavarmadeva's version not found here",
    "GK19amaru_u:1126": " aṅgulyagranakhena bāṣpasalilaṃ vikṣipya vikṣipya kiṃ",
    "GK19amaru_u:1127": " tūṣṇīṃ rodiṣi kopane bahutaraṃ phūtkṛtya rodiṣyasi /",
    "GK19amaru_u:1128": " yasyāste piśunopadeśavacanairmāne'tibhūmiṃ gate",
    "GK19amaru_u:1129": " nirviṇṇo'nunayaṃ prati priyatamo madhyasthatāmeṣyate //(5)",
    "GK19amaru_u:1130": " tadvaktrābhimukhaṃ mukhaṃ vinamitaṃ dṛṣṭiḥ kṛtā pādayos",
    "GK19amaru_u:1131": " tasyālāpakutūhalākulatare śrotre niruddhe mayā /",
    "GK19amaru_u:1132": " pāṇibhyāṃ ca tiraskṛtaḥ sapulakaḥ svedodgamo gaṇḍayoḥ",
    "GK19amaru_u:1133": " sakhyaḥ kiṃ karavāṇi yānti śatadhā yatkañcuke sandhayaḥ //(11)",
    "GK19amaru_u:1134": " nāpeto'nunayena yaḥ priyasuhṛdvākyairna yaḥ saṃhṛto",
    "GK19amaru_u:1135": " yo dīrghaṃ divasaṃ viṣahya viṣamaṃ yatnātkathaṃciddhṛtaḥ /",
    "GK19amaru_u:1136": " anyonyasya hṛte mukhe nihitayostiryakkathaṃciddṛśoḥ",
    "GK19amaru_u:1137": " sa dvābhyāmativismṛtavyatikaro māno vihasyojjhitaḥ //(42)",
    "GK19amaru_u:1138": " rātrau vāribharālasāmbudaravodvignena jātāśruṇā",
    "GK19amaru_u:1139": " pānthenātmaviyogaduḥkhapiśunaṃ gītaṃ tathotkaṇṭhayā /",
    "GK19amaru_u:1140": " āstāṃ jīvitahāriṇaḥ pravasanālāpasya saṃkīrtanaṃ",
    "GK19amaru_u:1141": " mānasyāpi jalāñjaliḥ sarabhasaṃ lokena datto yathā //(54)",
    "GK19amaru_u:1142": " capalahṛdayae kiṃ svātantryāttathā gṛhamāgataś",
    "GK19amaru_u:1143": " caraṇapatitaḥ premārdrārdraḥ priyaḥ samupekṣitaḥ /",
    "GK19amaru_u:1144": " tadidamadhunā yāvajjīvaṃ nirastasukhodayā",
    "GK19amaru_u:1145": " ruditaśaraṇā durjātānāṃ sahasva ruṣāṃ phalam //(56)",
    "GK19amaru_u:1146": " āstāṃ viśvasanaṃ sakhīṣu viditābhiprāyasāre jane",
    "GK19amaru_u:1147": " tatrāpyarpayituṃ dṛśaṃ suracitāṃ śaknomi na vrīḍayā /",
    "GK19amaru_u:1148": " loko'pyeṣa paropahāsacaturaḥ sūkṣmeṅgitajño'pyalaṃ",
    "GK19amaru_u:1149": " mātaḥ kaṃ śaraṇaṃ vrajāmi hṛdaye jīrṇo'nurāgānalaḥ //(63)",
    "GK19amaru_u:1150": " analpacintābharamohaniścalā vilokyamānaiva karoti sādhvasam /",
    "GK19amaru_u:1151": " svabhāvaśobhānatimātrabhūṣaṇā tanustaveyaṃ bata kiṃ nu sundari //(65)",
    "GK19amaru_u:1152": " iti priye pṛcchati mānavihvalā kathaṃcidantardhṛtabāṣpagadgadam /",
    "GK19amaru_u:1153": " na kiṃcidityeva jagāda yadvadhūḥ kiyanna tenaiva tayāsya varṇitam //(66)",
    "GK19amaru_u:1154": " anālocya premṇaḥ pariṇatimanādṛtya suhṛdas",
    "GK19amaru_u:1155": " tvayākāṇḍe mānaḥ kimiti sarale preyasi kṛtaḥ /",
    "GK19amaru_u:1156": " samākṛṣṭā hyete virahadahanodbhāsuraśikhāḥ",
    "GK19amaru_u:1157": " svahastenāṅgārāstad alamadhunāraṇyaruditaiḥ //112(?)//(80)",
    "GK19amaru_u:1158": " (subh. 1170; sad. 2.42.1, sū. 56.9, su. 659)"
}