{
    "K08bsu062_u:0": " Guṇakāraṇḍavyūha sūtra",
    "K08bsu062_u:1": " 1. śrītriratna bhajanānuśaṃsāvadānam",
    "K08bsu062_u:2": " om namaḥ śrīratnatrayāyaḥ namaḥ sarvabuddhabodhisattvebhyaḥ //",
    "K08bsu062_u:3": " yaṃ śrīghano mahābuddhaḥ sarvalokādhipo jinaḥ /",
    "K08bsu062_u:4": " taṃ nāthaṃ śaraṇaṃ gatvā vakṣye lokeśasatkathām //",
    "K08bsu062_u:5": " yā śrī bhagavatī devī sarvadharmādhipeśvarī /",
    "K08bsu062_u:6": " tasyā bhaktiprasādena vakṣyāmi bodhisādhanam //",
    "K08bsu062_u:7": " yena saṃpālitaṃ sarvaṃ traidhātukamidaṃ jagat /",
    "K08bsu062_u:8": " tasya lokeśvarasyāhaṃ vakṣye sarvārthasādhanam /",
    "K08bsu062_u:9": " tadyathābhūnmahāsattvo jinaśrīrāja ātmavit /",
    "K08bsu062_u:10": " triratnaśaraṇaṃ gatvā yatirarhan jinātmajaḥ //",
    "K08bsu062_u:11": " ekasmin samaye so 'rhad bodhimaṇḍe jināśrame /",
    "K08bsu062_u:12": " bodhicaryāvratam dhṛtvā jagaddhitve samāśrayat //",
    "K08bsu062_u:13": " tadā tatra mahābhijño jayaśrīryatirātmavit /",
    "K08bsu062_u:14": " saddharmaṃ samupādeṣṭuṃ sabhāsane samāśrayat //",
    "K08bsu062_u:15": " taṃ dṛṣṭvā śrāvakāḥ sarve bhikṣavo brahmacāriṇaḥ /",
    "K08bsu062_u:16": " tatsaddharmāmṛtaṃ pātumupetya samupāśrayan //",
    "K08bsu062_u:17": " tathānye bodhisattvāśca saṃbodhivratasādhinaḥ /",
    "K08bsu062_u:18": " subhāṣitāmṛtaṃ pātuṃ tatsabhāṃ samupāśrayan //",
    "K08bsu062_u:19": " bhikṣuṇyaścelakāścaivamupāsakā upāsikāḥ /",
    "K08bsu062_u:20": " vratino 'pi mahāsattvāḥ sambuddhabhakticārikāḥ //",
    "K08bsu062_u:21": " (Gkv 2)",
    "K08bsu062_u:22": " brāhmaṇāḥ kṣatriyāścāpi rājāno mantriṇo janāḥ /",
    "K08bsu062_u:23": " amātyāḥ śreṣṭhinaḥ paurāḥ sārthavāhā mahājanāḥ //",
    "K08bsu062_u:24": " tathā jānapadā grāmyāḥ pārvatikāśca nairgamāḥ /",
    "K08bsu062_u:25": " tathānye daiśikā lokāḥ saddharmaguṇavāṃchinaḥ //",
    "K08bsu062_u:26": " sarve te samupāgatya tamarhantaṃ jayaśriyam /",
    "K08bsu062_u:27": " yathākramaṃ samabhyarcya praṇatvā samupāśritāḥ //",
    "K08bsu062_u:28": " tatsaddharmāmṛtaṃ pātuṃ kṛtāṃjalipuṭā mudā /",
    "K08bsu062_u:29": " śāstāraṃ taṃ samālokya parivṛtya niṣedire //",
    "K08bsu062_u:30": " tadā so 'rhanmahāsattvo bodhisattvo jinātmajaḥ /",
    "K08bsu062_u:31": " jinaśrīrājannālokya sarvāṃllokān sabhāśrītān //",
    "K08bsu062_u:32": " triratnaguṇamāhātmyaṃ śrotuṃ samabhilāṣiṇaḥ /",
    "K08bsu062_u:33": " samutthāyāsanāttasya jayaśriyaḥ puro 'grataḥ //",
    "K08bsu062_u:34": " udvahannuttarāsaṃgaṃ jānubhūmitalāśritaḥ /",
    "K08bsu062_u:35": " pādābjaṃ sāṃjalirnatvā prārthayadevamādarāt //",
    "K08bsu062_u:36": " bhadanta śrotumichāmi triratnotpattisatkathām /",
    "K08bsu062_u:37": " tadbhagavān samupādiśya sambodhayatu māṃ guro //",
    "K08bsu062_u:38": " iti saṃprārthite tena jinaśrīguṇasaṃbhṛtā /",
    "K08bsu062_u:39": " jayaśrīḥ sumatiḥ śāstā sabhā vīkṣyaivamādiśat //",
    "K08bsu062_u:40": " sādhu śṛṇu samādhāya jinaśrīrāja sanmate /",
    "K08bsu062_u:41": " triratnasya samutpattisatkathāguṇavistaram //",
    "K08bsu062_u:42": " yathā me guruṇādiṣṭaṃ jinakalpena yoginā /",
    "K08bsu062_u:43": " upaguptena lokānāṃ hitārthe vakṣyate mayā //",
    "K08bsu062_u:44": " tadyathābhūnmahārājaścakravartīṃ narādhipaḥ /",
    "K08bsu062_u:45": " aśoko nāma rājendraḥ sarvalokahitārthabhṛt //",
    "K08bsu062_u:46": " ekadā sa mahārājaḥ saddharmaguṇalālasaḥ /",
    "K08bsu062_u:47": " triratnaguṇamāhātmyaṃ śrotumaicchajjagaddhite //",
    "K08bsu062_u:48": " tataḥ sa bhūpatī rājā samantrijanapaurikaḥ /",
    "K08bsu062_u:49": " pūjopahāramādāya sa saṃvādya mahotsavaiḥ //",
    "K08bsu062_u:50": " (Gkv 3)",
    "K08bsu062_u:51": " vihāre kukkuṭārāme prayayau saṃpramoditaḥ /",
    "K08bsu062_u:52": " tataḥ prāptaḥ sa rājendra praviśya saṃprasāditaḥ //",
    "K08bsu062_u:53": " upaguptaṃ mahābhijñaṃ saṃdadarśa sasāṃghikam /",
    "K08bsu062_u:54": " tamarhantaṃ samālokya natvā sa sāṃjalirmudā //",
    "K08bsu062_u:55": " sahasā samupāgatya yathāvidhi samarcayet /",
    "K08bsu062_u:56": " tataḥ pradakṣiṇīkṛtvā pravatvā caraṇāmbuje //",
    "K08bsu062_u:57": " sāṃjalistasya saddharma śrotuṃ puraḥ samāśrayat /",
    "K08bsu062_u:58": " tataḥ sarve 'pi logakāśca yathākramamupāgatāḥ //",
    "K08bsu062_u:59": " tamarhantaṃ yatiṃ natvā parivṛtya samāśrayan /",
    "K08bsu062_u:60": " tadāśokaḥ sa rājendro dṛṣṭvā sabhāśritān janān //",
    "K08bsu062_u:61": " utthāya svāsanācchāstuḥ purataḥ samupāśritaḥ /",
    "K08bsu062_u:62": " udvahannuttarāsaṃgaṃ jānubhyāṃ bhuvi saṃsthitaḥ //",
    "K08bsu062_u:63": " sāṃjalistaṃ yatiṃ natvā prārthayedevamādarāt /",
    "K08bsu062_u:64": " bhadanta śrotumichāmi triratnotpattisatkathām //",
    "K08bsu062_u:65": " kiṃ triratnamiti khyātam tatsamādeṣṭumarhasi /",
    "K08bsu062_u:66": " iti saṃprārthite rājñā so 'rhan jinātmajaḥ sudhīḥ //",
    "K08bsu062_u:67": " upagupto narendraṃ taṃ samālokyaivamādiśat //",
    "K08bsu062_u:68": " sādhu śṛṇu mahārāja samādhāya jagaddhite //",
    "K08bsu062_u:69": " yathā me guruṇādiṣṭaṃ tathā te vakṣyate mayā /",
    "K08bsu062_u:70": " tadyathādisamudbhūto dharmadhātusvarupakaḥ //",
    "K08bsu062_u:71": " paṃcabuddhāṃśasaṃjāto jagadīśastathāgataḥ /",
    "K08bsu062_u:72": " mahābuddho jagannātho jagacchāstā maheśvaraḥ //",
    "K08bsu062_u:73": " dharmarājo munīndro 'rhanvairocanasamādhidhṛk /",
    "K08bsu062_u:74": " sarvajñaḥ sadguṇādhāraḥ sarvavidyādhipo jinaḥ //",
    "K08bsu062_u:75": " samantabhadrarupāṃgaḥ sugataḥ śrīsukhākaraḥ /",
    "K08bsu062_u:76": " ṣaḍabhijño mahāvīro vajrasattvavināyakaḥ //",
    "K08bsu062_u:77": " māradarpatamohantā saṃbodhijñānabhāskaraḥ /",
    "K08bsu062_u:78": " eṣa sa bhagavāṃlloke buddharatna iti smṛtaḥ //",
    "K08bsu062_u:79": " (Gkv 4)",
    "K08bsu062_u:80": " ye caitaccharaṇaṃ gatvā boddhisattvā jagaddhite /",
    "K08bsu062_u:81": " bodhicaryāvrataṃ dhṛtvā caranto bhadracārikān //",
    "K08bsu062_u:82": " jitvā māragaṇān sarvānarhanto nirmalāśayāḥ /",
    "K08bsu062_u:83": " samyaksaṃbodhimāsādya saṃbuddhapadamāgatāḥ //",
    "K08bsu062_u:84": " te 'pi sarve jagannāthāstathāgatā munīśvarāḥ /",
    "K08bsu062_u:85": " bhagavanto mahābhijñā buddharatnā iti smṛtāḥ /",
    "K08bsu062_u:86": " yā śrī bhagavatī devī prajñā sarvaguṇāśrayā /",
    "K08bsu062_u:87": " jananī sarvabuddhānāṃ saṃbodhijñānabhāskarī //",
    "K08bsu062_u:88": " māradarpatamohantrī saddharmaguṇadāyinī /",
    "K08bsu062_u:89": " sarvavidyādharī lakṣmī sarvasattvaśubhaṃkarī //",
    "K08bsu062_u:90": " eṣaḥ saddharmasambhartā dharmaratna iti smṛtaḥ //",
    "K08bsu062_u:91": " ye cānye 'pi mahāyānasūtrādayaḥ subhāṣitāḥ /",
    "K08bsu062_u:92": " deśitāḥ sugataiste 'pi dharmaratna iti smṛtaḥ /",
    "K08bsu062_u:93": " yaśca saddharmasaṃbhirtā bodhisattvo jagatprabhuḥ /",
    "K08bsu062_u:94": " mahāsattvo jagannāthaḥ sarvadharmādhipeśvaraḥ //",
    "K08bsu062_u:95": " duṣṭakleśatamohantā saṃbodhigiṇabhāskaraḥ /",
    "K08bsu062_u:96": " viśvarupo mahābhijñaḥ sarvasattvahitārthabhṛt //",
    "K08bsu062_u:97": " sarvalokādhipaḥ śrīmān dharmarājo jinātmajaḥ /",
    "K08bsu062_u:98": " eṣa lokeśvaraḥ śāstā saṃgharatna iti smṛtaḥ //",
    "K08bsu062_u:99": " ye cānye 'pi mahāsattvā bodhisattvā jitendriyāḥ /",
    "K08bsu062_u:100": " arhanto nirmalātmānaḥ saṃbodhijñānasādhinaḥ //",
    "K08bsu062_u:101": " bhadracaryāsamācārāścaturbrahmavihāriṇaḥ /",
    "K08bsu062_u:102": " saṃbuddhasāṃghikāste 'pi saṃgharatnāḥ smṛtā jinaiḥ //",
    "K08bsu062_u:103": " ye teṣāṃ śaraṇaṃ gatvā bhaktiśraddhāsamāhitāḥ /",
    "K08bsu062_u:104": " bhajanti sarvadā nityaṃ smṛtvāpi ca divāniśam //",
    "K08bsu062_u:105": " te bhavanti mahāsattvā bodhisattvā guṇākarāḥ /",
    "K08bsu062_u:106": " sacchrīsaṃpatsamāpannāḥ sarvasattvahitotsavāḥ //",
    "K08bsu062_u:107": " bodhicaryāvrataṃ dṛtvā kṛtvā loke śubhaṃ sadā /",
    "K08bsu062_u:108": " sukhānyeva sadāa bhuktvāa prānte yāanti sukhāvatīm //",
    "K08bsu062_u:109": " (Gkv 5)",
    "K08bsu062_u:110": " ityevaṃ saṃgharatnasya bhajanaṃ puṇyamuttamam /",
    "K08bsu062_u:111": " matvā taccharaṇaṃ gatvā bhajantyetadguṇārthinaḥ //",
    "K08bsu062_u:112": " etatpuṇyaviśuddhātmā kadāpyeti na durgatim /",
    "K08bsu062_u:113": " sarvadā sadgatiṣveva jāto dharmādhipo bhavet //",
    "K08bsu062_u:114": " ye cāpi dharmaratnasya pragatvā śaraṇaṃ sadā /",
    "K08bsu062_u:115": " bhajanti śraddhayā bhaktyā śrutvāpyetatsubhāṣitam //",
    "K08bsu062_u:116": " te 'pi santo mahāsattvā bodhisattvā guṇāśrayāḥ /",
    "K08bsu062_u:117": " saṃbodhiśrīsukhādhārāḥ sarvasattvaśubhāratāḥ //",
    "K08bsu062_u:118": " saṃbodhicārikāṃ dhṛtvā kṛtvā sattvahitaṃ sadā /",
    "K08bsu062_u:119": " satsukhānyeva bhuktvānte saṃyānti sugatālayam //",
    "K08bsu062_u:120": " ityevaṃ dharmaratnasya bhajanārthaṃ varaṃ vṛṣam /",
    "K08bsu062_u:121": " vijñāya śaraṇaṃ gatvā bhajantvetacchubhārthinaḥ //",
    "K08bsu062_u:122": " etaddharmaviśuddhātmā durgatiṃ naiva yāti saḥ /",
    "K08bsu062_u:123": " sadgatiṣveva saṃjāto prāonte yāti jinālayam //",
    "K08bsu062_u:124": " iti vijñāya ye martyāḥ saddharmasukhavāṃchinaḥ /",
    "K08bsu062_u:125": " triratnaśaraṇaṃ gatvā bhajantu te sadā bhave //",
    "K08bsu062_u:126": " etatpuṇyānubhāvena pariśuddhāśayā narāḥ /",
    "K08bsu062_u:127": " saṃbodhicittamāsādya caranti bodhisaṃvaram //",
    "K08bsu062_u:128": " bodhicaryāṃ carantaste pūrya pāramitāḥ kramāt //",
    "K08bsu062_u:129": " caturmārān vinirjitya niḥkleśā vimalāśayāḥ /",
    "K08bsu062_u:130": " arhantaṃ prāpya saṃbodhiṃ saṃbuddhapadamāpnuyuḥ //",
    "K08bsu062_u:131": " iti vijñāya yo martyaḥ saṃbuddhapadamicchati /",
    "K08bsu062_u:132": " sa ādau śaraṇaṃ gatvā sadguroḥ samupāśrayet //",
    "K08bsu062_u:133": " ārādhya sadguruṃ bhaktyā santoṣya saṃprasādayan /",
    "K08bsu062_u:134": " tadupadeśamāsādya tīrtha snātvā vrataṃ caret //",
    "K08bsu062_u:135": " vratānāṃ poṣadhaṃ śreṣṭhaṃ samākhyātaṃ munīśvaraiḥ /",
    "K08bsu062_u:136": " etatpuṇyānubhāvena saṃprāpnoti bodhimuttamām //",
    "K08bsu062_u:137": " atītā api saṃbuddhā etatpuṇyānubhāvataḥ /",
    "K08bsu062_u:138": " jitvā mārān samāsādya saṃbodhimabhavan jināḥ /",
    "K08bsu062_u:139": " (Gkv 6)",
    "K08bsu062_u:140": " ye caitarhi sthitāḥ sarve te 'pyetatpuṇyabhāvataḥ /",
    "K08bsu062_u:141": " arhantaṃ prāpya saṃbodhiṃ bhavanti sugatāḥ khalu //",
    "K08bsu062_u:142": " ye cāpyanāgatāḥ sarve bodhisattvā vratopamāḥ /",
    "K08bsu062_u:143": " te 'pyetatpuṇyapākena bhaviṣyanti munīśvarāḥ //",
    "K08bsu062_u:144": " evamanyetatpuṇyapākena bhaviṣyanti munīśvarāḥ //",
    "K08bsu062_u:145": " evamanye 'pi sattvāśca ye ye 'pyetadvrataṃcarāḥ /",
    "K08bsu062_u:146": " te te sarve mahāsattvā bhaveyurbodhibhāginaḥ //",
    "K08bsu062_u:147": " śrīmantaḥ sadguṇādhārā niḥkleśā vijitendriyāḥ /",
    "K08bsu062_u:148": " sarvasattvahitodyuktāścaturbrahmavihāriṇaḥ //",
    "K08bsu062_u:149": " durgatiṃ te na gacchanti kadāpi hi bhavālaye //",
    "K08bsu062_u:150": " sadāpi sadgatāveva saṃjātāḥ satsukhānvitāḥ /",
    "K08bsu062_u:151": " bodhisattvāḥ sudhīmantaḥsaddharmaguṇasādhinaḥ //",
    "K08bsu062_u:152": " krameṇa bodhisaṃbhāraṃ pūrayitvā samāhitāḥ /",
    "K08bsu062_u:153": " trividhāṃ bodhimāsādha nirvṛtipadamāpnuyuḥ //",
    "K08bsu062_u:154": " iti vijñāna ye martyā nirvṛtipadakāṃkṣiṇaḥ /",
    "K08bsu062_u:155": " te etad vratamādhāya saṃcaranto yathāvithi //",
    "K08bsu062_u:156": " etatpuṇyaviśuddhā hi naiva gacchanti durgatim /",
    "K08bsu062_u:157": " sadā sadgatisaṃjātāḥ prānte yayuḥ sunirvṛtim //",
    "K08bsu062_u:158": " evaṃ me guruṇādiṣṭaṃ munīndraideśitaṃ yathā /",
    "K08bsu062_u:159": " tathāhaṃ te mayā rājan gaditaṃ saṃpradhyatām //",
    "K08bsu062_u:160": " tvamapyevaṃ sadā rājan durgatiṃ na yadīcchasi //",
    "K08bsu062_u:161": " sadā sadgatisaṃjāto nirvṛtiṃ hi yadīcchasi //",
    "K08bsu062_u:162": " carasvaitadvrataṃ rājan poṣadhākhyaṃ yathāvidhi /",
    "K08bsu062_u:163": " etatpuṇyaviśuddhātmā nūnaṃ yāyāḥ sunirvṛtim //",
    "K08bsu062_u:164": " iti tenārhatā śāyā samādiṣṭaṃ niśamya saḥ /",
    "K08bsu062_u:165": " aśoko nṛpatī rājā tadvrataṃ dhartumaicchata //",
    "K08bsu062_u:166": " tataḥ sa nṛpatī rājā kṛtāṃjalirupāśritaḥ /",
    "K08bsu062_u:167": " upaguptaṃ tamarhantaṃ natvaivaṃ prārthayanmudā //",
    "K08bsu062_u:168": " bhavante bhavatādiṣṭaṃ śrutvā me rocate manaḥ /",
    "K08bsu062_u:169": " tathāhaṃ saṃcariṣyedaṃ poṣadhaṃ vratamuttamam //",
    "K08bsu062_u:170": " (Gkv 7)",
    "K08bsu062_u:171": " tadvidhānaṃ samākhyāhi tatphalaṃ ca viśeṣataḥ /",
    "K08bsu062_u:172": " triratnabhajanotpannaṃ puṇyafalaṃ ca vistaram //",
    "K08bsu062_u:173": " iti saṃprārthite rājñā sa śāstārhanyatiḥ sudhiḥ /",
    "K08bsu062_u:174": " aśokaṃ taṃ mahārājaṃ samālokyaivamādiśat //",
    "K08bsu062_u:175": " sādhu śṛṇu mahārāja yadicchasi samāhitaḥ /",
    "K08bsu062_u:176": " yathā me guruṇākhyātaṃ tathā te saṃpravakṣyate //",
    "K08bsu062_u:177": " tadyāthāyaṃ prasannātmā vrataṃ caritumicchati /",
    "K08bsu062_u:178": " sa ādau prātarutthāya tīrtha snātvā yathāvidhi //",
    "K08bsu062_u:179": " śuddhakyāvṛtaḥ śuddhacitto brahmavihārikaḥ /",
    "K08bsu062_u:180": " aṣṭāṃgavidhisaṃyuktaṃ poṣadhaṃ vratamādadhat //",
    "K08bsu062_u:181": " śrīmadamopāśasya lokeśvarasya maṇḍalam /",
    "K08bsu062_u:182": " sagaṇaṃ vartayedraṃgaiḥ paṃcabhiḥ pariśobhitam //",
    "K08bsu062_u:183": " yathāvidhi pratiṣṭhāpya śuciśīlaḥ samāhitaḥ /",
    "K08bsu062_u:184": " tathaiva madyamāṃsādyā rasunādyā vivarjayet //",
    "K08bsu062_u:185": " ādau guruṃ samabhyarcya yathāvidhi praṇāmayet /",
    "K08bsu062_u:186": " tatayiratnamabhyarcya praṇameccharaṇaṃ gataḥ //",
    "K08bsu062_u:187": " tataścāmoghapāśākhyaṃ lokeśvaraṃ jagatprabhum //",
    "K08bsu062_u:188": " nidhyāya manasāvāhya datvā pādyārghamādarāt //",
    "K08bsu062_u:189": " saṃsthāpya maṇḍale tatra sagaṇaṃ saṃpramoditaḥ /",
    "K08bsu062_u:190": " yathāvithi samārādhya śraddhābhaktisamanvitaḥ //",
    "K08bsu062_u:191": " dhūpairgandhaiḥ supuṣpaiśca dīpaiḥ paṃcāmṛtāśanaiḥ /",
    "K08bsu062_u:192": " sarvairdravyaiḥ saratnaiśca samabhyarcyābhitoṣayet //",
    "K08bsu062_u:193": " japastotrādibhiḥ stutvā kṛtvā naikapradakṣiṇām /",
    "K08bsu062_u:194": " aṣṭāṃgaiḥ sāṃjalirnatvā prārthayedbhadrasaṃvaram //",
    "K08bsu062_u:195": " tataśca sāṃjaliḥ sthitvā kuryāt svapāpadeśanām /",
    "K08bsu062_u:196": " puṇyānumodanāṃ cāpi suciraṃ cāpi saṃsthitim /",
    "K08bsu062_u:197": " evaṃ sa suprasannātmā saṃprārthya bodhisaṃvaram /",
    "K08bsu062_u:198": " tataḥ kṣamārthanāṃ kṛtvā tanmaṇḍalaṃ visarjayet //",
    "K08bsu062_u:199": " (Gkv 8)",
    "K08bsu062_u:200": " tato 'hneḥ tṛtīye yāme paṃcāmṛtādibhojanam /",
    "K08bsu062_u:201": " nirāmiṣaṃ yathākāmaṃ bhuktvā caret samāhitaḥ //",
    "K08bsu062_u:202": " evaṃ tadvratasaṃpūrṇaṃ kṛtvā saṃpālayan mudā /",
    "K08bsu062_u:203": " sarvasattvahitaṃ kṛtvā caretsaṃbodhimānasaḥ //",
    "K08bsu062_u:204": " eatatpuṇyaviśuddhātmā niḥkleśaḥ sa jitendriyaḥ /",
    "K08bsu062_u:205": " bodhisattvo mahāsattvaḥ svaparātmahitārthabhṛt //",
    "K08bsu062_u:206": " śrīmān sadguṇasaṃvāso bodhicaryāvrataṃ dadhat /",
    "K08bsu062_u:207": " sadā sadgatisaṃjāto bhuktvā bhoyaṃ yathepsitam //",
    "K08bsu062_u:208": " trividhāṃ bodhimāsādya prānte yāyāt sunirvṛtim //",
    "K08bsu062_u:209": " evamevadvratodbhūtaṃ puṇyafalaṃ mahattaram /",
    "K08bsu062_u:210": " pramātuṃ śakyate naiva sarvairapi munīśvaraiḥ //",
    "K08bsu062_u:211": " tatpūjākṛtapuṇyānāṃ viśeṣaṃ phalamucyate /",
    "K08bsu062_u:212": " tacchṛṇuṣva mahārāja samādhāya sucetasā //",
    "K08bsu062_u:213": " ye puṇyakāmā manujāyiratnaṃ samīkṣya harṣāccharaṇaṃ prayānti /",
    "K08bsu062_u:214": " te dharmaraktāḥ śubhalakṣmīmantaḥ sambodhicaryābhiratā bhavanti //",
    "K08bsu062_u:215": " paṃcāmṛtaiḥ paṃcasugandhitoyairye snāpayanti pramudā triratnam /",
    "K08bsu062_u:216": " mandākinīdivyasugandhitoye snātvā sukhaṃ te divi saṃramante //",
    "K08bsu062_u:217": " ye ca triratneṣu sugandhidhūpaṃ pradhupayanti pratimodayantaḥ /",
    "K08bsu062_u:218": " te śuddhacitāḥ śucigandhitāṃgā ratnopamāḥ śrīīguṇitā bhavanti //",
    "K08bsu062_u:219": " ye paṃcagandhairanupayanti triratnadehe pariśuddhacittāḥ /",
    "K08bsu062_u:220": " te ratnavantaḥ kṣitipādhirājā bhavanti sarvārthahitārthakāmāḥ //",
    "K08bsu062_u:221": " ye dūṣyapaṭṭādivarāmbarāṇi triratnanathāya mudārpayanti /",
    "K08bsu062_u:222": " kauśeyaratnābharaṇāvṛtāṃgā dharmādhipāste sudhiyo bhavanti //",
    "K08bsu062_u:223": " ye ca triratnam sthalajaiḥ supuṣpairjalodbhavaiścāpi samarcayanti /",
    "K08bsu062_u:224": " te divyalakṣmīsukhabhogyavantaḥ śrīsiddhimantaḥ subhagā bhavanti //",
    "K08bsu062_u:225": " triratnabimbavare puṣpamālā ye dharmakāmā avalambayanti /",
    "K08bsu062_u:226": " te devarājā varalakṣmīmantaḥ saṃbodhikāmāḥ subhagā bhavanti //",
    "K08bsu062_u:227": " sarvāṇi puṣpāṇi sugandhimanti triratnabimbe prakiranti ye ca /",
    "K08bsu062_u:228": " devādhipāḥ svargagatā bhavanti mahīgatāste kṣitipādhirājāḥ //",
    "K08bsu062_u:229": " (Gkv 9)",
    "K08bsu062_u:230": " ye dīpamālāṃ racayanti ye ca ratnatrayāgre hatamohajālāḥ /",
    "K08bsu062_u:231": " te kāntarupā guṇaratnavanto bhavanti bhūpārcitapādapadmāḥ //",
    "K08bsu062_u:232": " prakurvate ye ca pradīpadānaṃ ratnatrayāgre ghṛtatailadīptam /",
    "K08bsu062_u:233": " te śuddhanetrāḥ prabalā guṇāḍhyā devādhirājāḥ kṣitipādhipāśca //",
    "K08bsu062_u:234": " bhojyaṃ praṇītaṃ surasaṃ suvarṇaṃ ratnatrayāya pratipādayanti /",
    "K08bsu062_u:235": " ye bhaktiyuktā divi te bhavanti surādhipā bhūtapayaśca dhīrāḥ //",
    "K08bsu062_u:236": " pānaṃ narā ye 'mṛtasadguṇāḍhyaṃ ratnatrayāya pratipādayanti /",
    "K08bsu062_u:237": " te bhūrājā nīrujo baliṣṭhā bhavanti svarge tridiśādhipāśca //",
    "K08bsu062_u:238": " śākāni mūlāni falāni ye ca ratnatrayāya pratipādayanti /",
    "K08bsu062_u:239": " yatheṣṭabhogyaṃ satataṃ prabhuktvā gacchanti tatte sugatālaye ca //",
    "K08bsu062_u:240": " ye ca triratnāya samarpayanti supathyabhaiṣajyagaṇāni bhaktyā /",
    "K08bsu062_u:241": " śrīīsamṛddhāḥ kṣitipādhināthā bhuktvā sukhaṃ yānti jinālayaṃ te //",
    "K08bsu062_u:242": " tāmbūlapūgādirasāyanāni ye ca triratnāya samarpayanti /",
    "K08bsu062_u:243": " divyāṃgasaundaryagunābhirāmā bhavanti te śrīguṇinaḥ surāśca //",
    "K08bsu062_u:244": " vitānamuccairvitanoti yaśca ratnatraye sarvanṛpābhivandyaḥ /",
    "K08bsu062_u:245": " viśālavaṃśo guṇavān sudhīro mahānubhāvaprathito bhavet saḥ //",
    "K08bsu062_u:246": " dhvajān vicitrānavaropayanti ye ca triratnālaya utsavārtham /",
    "K08bsu062_u:247": " te śrīsamṛddhāḥ suguṇābhirāmā bhavanti nāthā divi bhūtale ca //",
    "K08bsu062_u:248": " śrīmatpatākā avalambayanti ratnatraye ye rasābhiyuktāḥ /",
    "K08bsu062_u:249": " lakṣmīśvarāste jitaduṣṭasaṃghā bhavantyadhīśā divi bhūtale ca //",
    "K08bsu062_u:250": " chatrāṇi sauvarṇamayāni ye ca kauśeyadūṣṭai racitāni vā ca /",
    "K08bsu062_u:251": " suśuddharaṃgairmayanaiśca puṣpai ratnatraye ye 'bhyavaropayanti //",
    "K08bsu062_u:252": " te bhūparājā varasiddhimanto lakṣmīśvarāḥ sarvahitārthakāyāḥ /",
    "K08bsu062_u:253": " saddharmakāmā guṇaratnapūrnā vandyā bhavanti pravararddhimantaḥ //",
    "K08bsu062_u:254": " saṃgītivādyairmurujādibhiśca mukuṃdaḍhakkāprānavānakaiśca /",
    "K08bsu062_u:255": " maḍ mṛdaṃgapaṭahādibhiśca manojñaghoṣaiḥ śroticittaramyaiḥ //",
    "K08bsu062_u:256": " sa dundubhiḍiṇḍamajharjharaiśca praṇādibhirmardanavādanaiśca /",
    "K08bsu062_u:257": " tathānyakairmaṃgalaśabdavādyai ratnatraye ye racayanti pūjām //",
    "K08bsu062_u:258": " (Gkv 10)",
    "K08bsu062_u:259": " tathā ca vīṇādimanojñanādairvaśaiḥ surāvairapi kāharaiśca /",
    "K08bsu062_u:260": " bherībhiruccaiḥ parivādinībhi ratnatrayaṃ yesurasā bhajanti //",
    "K08bsu062_u:261": " tauryatrikairbhadrasughoṣaśaṃkhaiḥ śṛṃgādibhiścāpi manojñanādaiḥ /",
    "K08bsu062_u:262": " nṛtyādibhiścāpi pramodayanto ratnatrayaṃ ye surasā bhajanti //",
    "K08bsu062_u:263": " te divyaśrotrāḥ sumanojñaśabdāḥ sarvārthasampatyaparipūrṇakośāḥ /",
    "K08bsu062_u:264": " saddharmmapuṇyānuguṇābhiraktāḥ sukhāni bhuktvā pracaranti svarge //",
    "K08bsu062_u:265": " kṣipanti lājākṣatapuṣpakāṇi ratnatraye ye pariharṣamāṇāḥ /",
    "K08bsu062_u:266": " na durgatiṃ te satataṃ vrajanti svarge prayātāḥ subhagā ramante //",
    "K08bsu062_u:267": " sudhāturatnāni sadakṣiṇāni ratnatraye ye ca samarpayanti /",
    "K08bsu062_u:268": " sulabdhakāmārthasukhābhirāmāḥ pūrṇendriyāste sudhiyo bhavanti //",
    "K08bsu062_u:269": " pradakṣiṇāni pravidhāya bhaktyā bhajanti ye cāpi mudā triratnam /",
    "K08bsu062_u:270": " te śuddhakāyāḥ pratilabdhasaukhyā bhavanti devā manujādhipāśca //",
    "K08bsu062_u:271": " ye ca triratnam stutibhirbhajanti gadyatmikaiḥ padyamayaiśca śuddhaiḥ /",
    "K08bsu062_u:272": " vāgīśvarāste susamṛddhakoṣā bhavanti nāthā divi bhūtale ca //",
    "K08bsu062_u:273": " ye ca triratnaṃ śaraṇaṃ prayātā aṣṭābhiragaiḥ pranamanti bhktyā /",
    "K08bsu062_u:274": " bhavanti te śrīguṇavarṇapūrṇāḥ saddharmakāmāḥ nṛpatīśvarāśca //",
    "K08bsu062_u:275": " ye cāpi nityaṃ manasā vicitya bhajanti bhaktyā śaraṇaṃ prayātāḥ /",
    "K08bsu062_u:276": " te pāpanirmuktaviśuddhakāyāḥ saddharmakāmāḥ durgatiṃ vrajanti //",
    "K08bsu062_u:277": " ye ca triratnaṃ manasā vicintya tannāma nityaṃ samudīrayanti /",
    "K08bsu062_u:278": " te śuddhacittā vimalātmakāśca saṃbuddhadharmābhiratā bhavanti //",
    "K08bsu062_u:279": " ye ca triratnāni sudūrato 'pi dṛṭvā prasannāḥ praṇamanti bhaktyā /",
    "K08bsu062_u:280": " te cāpi saddharmaguṇābhilāṣāḥ śuddhatrikāyāḥ subhagā bhavanti //",
    "K08bsu062_u:281": " ityetadādīni mahattarāṇi puṇyāani śrīsadguṇāsādhanāni /",
    "K08bsu062_u:282": " triratnapūjābhajanodbhavāni matvā bhajantu triguṇātmakaṃ tam //",
    "K08bsu062_u:283": " ākhyātametatsugataiśca sarveḥ triratnasevābhajanodbhavaṃ tat /",
    "K08bsu062_u:284": " puṇyaṃ mahattasya samaṃ kvacinna sarvatra lokeṣvapi satyemeva //",
    "K08bsu062_u:285": " evam mahatpuṇyamudāramagram baddhaprameyaṃ gaṇanānabhijñam /",
    "K08bsu062_u:286": " matvā triratnaṃ śaraṇaṃ prayāto rājan yadi boddhimicchasi //",
    "K08bsu062_u:287": " (Gkv 11)",
    "K08bsu062_u:288": " ye ye triratnaṃ śaraṇaṃ prayātā bhajanti satkṛtya sadā prasannāḥ /",
    "K08bsu062_u:289": " te sarva evaṃ triguṇābhirāmā saddharmakāmāḥ sugatātmajāḥ syuḥ //",
    "K08bsu062_u:290": " datvā sadārthibhya udāradānaṃ saṃbodhikāmāḥ suvṛṣe careyuḥ /",
    "K08bsu062_u:291": " krameṇa sambodhivrataṃ caranto bodhiṃ samāsādya jinā bhaveyuḥ /",
    "K08bsu062_u:292": " tataḥ sasaṃghāyijagaddhitārthaṃ vijñāya sudharmamupādiśantaḥ /",
    "K08bsu062_u:293": " samāpya sarvaṃ triṣu bauddhakāryaṃ saṃyayurante parinirvṛtiṃ te //",
    "K08bsu062_u:294": " evam hi vijñāya yadīcchasi tvaṃ nirvṛtisaukhyamadhigantumevam /",
    "K08bsu062_u:295": " sadā triratnaṃ śaraṇaṃ prayātaḥ śraddhāprasannaḥ satataṃ bhajasva //",
    "K08bsu062_u:296": " mā ninda rājannavamanyamoho traidhātunāthaṃ śubhadaṃ triratnam /",
    "K08bsu062_u:297": " anindanīyaṃ hi jagatpradhānaṃ saddharmarājaṃ bhajanīyameva //",
    "K08bsu062_u:298": " ye cāpyadhikṣipya madābhimānā duṣṭa kuleṣvepri vihatātmadhairyāḥ /",
    "K08bsu062_u:299": " ālokya nindanti sadā prasannāḥ trilokabhadrārthapradaṃ triratnam //",
    "K08bsu062_u:300": " te sarva eno 'bhiratāḥ pramattāḥ saddharmanindābhiratāḥ praduṣṭāḥ /",
    "K08bsu062_u:301": " naṣṭāḥ paradrohamadābhimānāḥ sattvavighātābhiratā bhaveyuḥ //",
    "K08bsu062_u:302": " tataśca te taduritābhiṣaktā mahatsu pāpeṣvapi nirviśaṃkāḥ /",
    "K08bsu062_u:303": " sarvāṇi dharmārthasubhāṣitāni śrutvā prasannāḥ paribhāṣayeyuḥ //",
    "K08bsu062_u:304": " evaṃ sughorāṇi bahūni kṛtvā pāpāni nityaṃ samudācarantaḥ /",
    "K08bsu062_u:305": " bhūyo 'tipāpeṣvapi te caranto duḥkhāni bhuktvā niraye vrajeyuḥ //",
    "K08bsu062_u:306": " gatvāpi te 'pāyanimagnadehāḥ kṣudhāgnisandagdhavimohitāśca /",
    "K08bsu062_u:307": " bhuktvāpyamedhyāni tṛṣābhitaptāḥ pītvāpi mūtrāṇi ca naiva tuṣṭāḥ //",
    "K08bsu062_u:308": " jighatsitāste 'tipipāsitāśca kleśāgnisaṃtaptavimohitāśca /",
    "K08bsu062_u:309": " tīvrātiduḥkhārtāviluptadhairyā bhramanta eno 'bhiratā vaseyuḥ //",
    "K08bsu062_u:310": " naivāpi tasyāpi vimuktimārgaṃ labheyureno 'bhinibandhyamānāḥ /",
    "K08bsu062_u:311": " sadāpi tatraiva vaseyurevaṃ tīvravyathākrāntavimotāste //",
    "K08bsu062_u:312": " ye cāpi lobhena balena cāpi dravyaṃ triratnasya dhanāśanādi /",
    "K08bsu062_u:313": " hatvā muṣitvāpyapahatya vāpi prabhuṃjate kleśavilutadhairyāḥ //",
    "K08bsu062_u:314": " te duṣṭasattvā duratābhiraktā kṛtvaiva ghorāṇyapi pātakāni /",
    "K08bsu062_u:315": " prabhuṃjamānāḥ suciraṃ suduḥkhaṃ kṛcchreṇa mṛtvā narakaṃ vrajetuḥ //",
    "K08bsu062_u:316": " (Gkv 12)",
    "K08bsu062_u:317": " tatrāpi te kleśaviluptadhairyāḥ kṣudhātitṛṣṇāgnipratāpitāṃgāḥ /",
    "K08bsu062_u:318": " purīṣamūtrādiprabhuṃjamānā bhramanta evaṃ niraye vaseyuḥ //",
    "K08bsu062_u:319": " kālāntare te pratilabdhadhairyāḥ svaduṣkṛtaṃ karma vibhāvayantaḥ /",
    "K08bsu062_u:320": " smṛtvā triratnaṃ manasānutaptā dhyātvā prasannāḥ praṇatiṃ vidadhyuḥ //",
    "K08bsu062_u:321": " tatastadenaḥparimuktadehāḥ samutthitānnarakāt kadācit /",
    "K08bsu062_u:322": " mānuṣyajātiṃ samāpnuvanto dīnā daridrā kṛpaṇā bhaveyuḥ //",
    "K08bsu062_u:323": " tatrāpi te duṣṭajānusaktāāḥ saddharmanindāduritānuraktāḥ /",
    "K08bsu062_u:324": " bhūyo 'pi pāpāni mahānti kṛtvā vrajeyurevaṃ narakeṣu bhūyaḥ //",
    "K08bsu062_u:325": " bhramanta evaṃ bahudhā bhave te duḥkhāni bhuktvā saciraṃ rujārtāḥ /",
    "K08bsu062_u:326": " kiṃcitsukhaṃ naiva labheyurenonibandhacitā narake vasante //",
    "K08bsu062_u:327": " evaṃ triratneṣvapakārajātaṃ pāpaṃ sughoraṃ kathitaṃ munīndraiḥ /",
    "K08bsu062_u:328": " matveti rājannapakāramatra ratnatraye mā vidadhātu kiṃcit //",
    "K08bsu062_u:329": " bhaktvā prasannaḥ śaraṇaṃ prayātayiratnameva satataṃ bhajasva /",
    "K08bsu062_u:330": " etadvipākena sadā śubhāni kṛtvā prayāyāḥ sugatālayaṃ te //",
    "K08bsu062_u:331": " ityevaṃ tatsamādiṣṭaṃ śrutvāśokaḥ sa bhūpatiḥ /",
    "K08bsu062_u:332": " tamarhantaṃ guruṃ natvā sāṃjalirevamabravīt //",
    "K08bsu062_u:333": " bhadanta bhavatādiṣṭaṃ śrutvā me rocate manaḥ /",
    "K08bsu062_u:334": " tathā taccharaṇaṃ gatvā bhajāmi sarvadāpyaham //",
    "K08bsu062_u:335": " sadāpyasya triratnasya vrataṃ cāpi samādarāt /",
    "K08bsu062_u:336": " dhartumicchāmyahaṃ śāstastatsamādeṣṭumarhati //",
    "K08bsu062_u:337": " kasmin māse caredetad vrataṃ kasminstithāvapi /",
    "K08bsu062_u:338": " etat samyaktamādiśya prabodhayatu māṃ bhavān //",
    "K08bsu062_u:339": " iti bijñāpitaṃ rājñā śrutvā so 'rhanmahāmatiḥ /",
    "K08bsu062_u:340": " upagupto narendraṃ taṃ samālokyaivamādiśat //",
    "K08bsu062_u:341": " sādhu śṛṇu mahārāja yadyetad vratamicchasi /",
    "K08bsu062_u:342": " tathāhaṃ te pravakṣyāmi yathā me guruṇoditam //",
    "K08bsu062_u:343": " tadyathā sarvamāseṣu caret paṃcasu parvasu /",
    "K08bsu062_u:344": " śuklāṣṭamyāṃ viśeṣena pūrṇamāsyāṃ jagurjināḥ //",
    "K08bsu062_u:345": " (Gkv 13)",
    "K08bsu062_u:346": " māseṣu śrovaṇe śreṣṭhaṃ kārtike ca viśeṣataḥ /",
    "K08bsu062_u:347": " kṛtakarmaivipākatvaṃ baddhasaṃkhyaṃ mahattaram //",
    "K08bsu062_u:348": " iti matvā mahārāja yāvajjīvaṃ samāhitaḥ /",
    "K08bsu062_u:349": " triratnaṃ śaraṇaṃ gatvā vratametatsadā cara //",
    "K08bsu062_u:350": " etatpuṇyamahodāraṃ saṃbodhijñānadāyakam /",
    "K08bsu062_u:351": " akṣayaṃ hyanupamaṃ ceti sarvabuddhairnigadyate //",
    "K08bsu062_u:352": " iti tenārhatādiṣṭaṃ śrutvā rājā sa moditaḥ /",
    "K08bsu062_u:353": " tadupadeśamāsādhya tad vrataṃ kartumaicchata //",
    "K08bsu062_u:354": " tataṃ sa nṛpati rājā sabharyātmajabāndhavaḥ /",
    "K08bsu062_u:355": " yathāvidhi samādhāya cacāraitad vrataṃ sadā //",
    "K08bsu062_u:356": " tannṛpādeśamādhāya sarve mantrijanā api /",
    "K08bsu062_u:357": " bhṛtyāḥ sainyagaṇāścāpi paurā grāmyā dvijādayaḥ //",
    "K08bsu062_u:358": " sarvalokāstathā bhaktyā triratnaśaraṇaṃ gatāḥ /",
    "K08bsu062_u:359": " satkāraiḥ śraddhayābhyarcya prābhajan sarvadā mudā //",
    "K08bsu062_u:360": " tadā tatra sadābhadraḥ mahotsāhaṃ samantataḥ /",
    "K08bsu062_u:361": " prāvartata nirupātametaddharmānabhāvataḥ //",
    "K08bsu062_u:362": " evaṃ me guruṇākhyātaṃ śrutaṃ mayā tathocyate /",
    "K08bsu062_u:363": " anumodya bhavanto 'pi carataitad vrataṃ sadā //",
    "K08bsu062_u:364": " etatpuṇyaviśuddhā hi pariśuddhatrimaṇḍalāḥ /",
    "K08bsu062_u:365": " arhanto nirmalātmānaḥ saṃbodhiṃ samavāpnuyuḥ //",
    "K08bsu062_u:366": " iti teena samākhyātaṃ jayaśriyā sudhīmatā /",
    "K08bsu062_u:367": " śrutvā te śrāvakāḥ sarve prābhyanandan prabodhitāḥ //",
    "K08bsu062_u:368": " tadārabhya prasannātmā jinaśrīrāja unmanāḥ /",
    "K08bsu062_u:369": " triratnaśaraṇaṃ gatvā cacāraitad vrataṃ sadā //",
    "K08bsu062_u:370": " tatsaṃghā yatayaścāpi caturbrahmavihāriṇaḥ /",
    "K08bsu062_u:371": " triratnabhajanaṃ kṛtvā vratametat sadācaran //",
    "K08bsu062_u:372": " tataste vratinaḥ sarve pariśuddhatrimaṇḍalāḥ /",
    "K08bsu062_u:373": " arhanto nirmalātmāno babhūvurbodhibhāginaḥ //",
    "K08bsu062_u:374": " ye cāpīdaṃ triratnaṃ prathitaguṇagaṇaṃ śrāvayantīha lokān /",
    "K08bsu062_u:375": " śraddhābhaktiprasannāḥ pramuditamanasā ye ca śṛṇvanti martyāḥ //",
    "K08bsu062_u:376": " te sarve bodhisattvā sakalaguṇabhṛtaḥ śrīsamṛddhāḥ sudhirāḥ /",
    "K08bsu062_u:377": " bhaktvā saukhyaṃ sadānte daśabalabhuvane saṃprayātā rameyuḥ //",
    "K08bsu062_u:378": " bhuktvā saukhyaṃ sadānte daśabalabhuvane saṃprayātā rameyuḥ //",
    "K08bsu062_u:379": " // iti śrītriratnabhajanānuśaṃsāvadānaṃ prathamo 'dyāyaḥ //",
    "K08bsu062_u:380": " (Gkv 14)",
    "K08bsu062_u:381": " 2. avīci saṃśoṣaṇa śrīdharmarājābhibodhana prakaraṇam",
    "K08bsu062_u:382": " atha dhīmān mahāsattvo jinaśrīrāja ātmavit /",
    "K08bsu062_u:383": " jayaśriyaṃ yatiṃ natvā sāṃjalirevamabravīt /",
    "K08bsu062_u:384": " bhadanta śrotumichāmi saṃgharatnasya sanmateḥ /",
    "K08bsu062_u:385": " śrīmato lokanāthasya māhātmyaguṇamuttamam //",
    "K08bsu062_u:386": " tacchrīmadbodhisattvasya trailokyādhiteḥ prabhoḥ /",
    "K08bsu062_u:387": " guṇamāhātmyamākhyātumarhasi tvaṃ jagaddhite //",
    "K08bsu062_u:388": " iti saṃprārthyamāno 'sau jayaśrīrmatimān yatiḥ /",
    "K08bsu062_u:389": " jinaśrīrājamālokya taṃ yadimevamabravīt //",
    "K08bsu062_u:390": " sādhu śṛṇu mahābhāga yathā me guruṇoditam /",
    "K08bsu062_u:391": " tathāhaṃ te samāsena pravakṣyāmi jagaddhite //",
    "K08bsu062_u:392": " tadyathāsau mahārājā bhūyo 'śoko narādhipaḥ /",
    "K08bsu062_u:393": " vihāre kukkuṭārāme dharmaṃ śrotudācarat //",
    "K08bsu062_u:394": " tatra sa samupāviśya samantrinapaurikāḥ /",
    "K08bsu062_u:395": " upaguptaṃ tamarhantaṃ praṇatvā samupāśrayat //",
    "K08bsu062_u:396": " tatra sa samupāgamya tamarhantaṃ yatiṃ mudā /",
    "K08bsu062_u:397": " abhyarcya sāṃjalirnatvā prārthayadevamādarāt //",
    "K08bsu062_u:398": " bhadanta śrotumicchāmi lokeśasya jagatprabhoḥ /",
    "K08bsu062_u:399": " saddharmaguṇamāhātmyaṃ tatsamādeṣtumarhasi //",
    "K08bsu062_u:400": " evaṃ tena mahīndreṇa prārthyamānaḥ sa sanmatiḥ /",
    "K08bsu062_u:401": " upagupto mahīpālaṃ tamālokyaivamādiśat //",
    "K08bsu062_u:402": " sādhu śṛṇu mahārāja yathā śṛtaṃ mayā guroḥ /",
    "K08bsu062_u:403": " tathāhaṃ te pravakṣyāmi māhātmyaṃ trijagaprabhoḥ //",
    "K08bsu062_u:404": " (Gkv 15)",
    "K08bsu062_u:405": " tadyathāsau mahābuddhaḥ śākyamunirjagadguruḥ /",
    "K08bsu062_u:406": " dharmarājo mahābhijñaḥ sarvajño 'rhan munīśvaraḥ //",
    "K08bsu062_u:407": " bhagavāṃchrīghanaḥ śāstā tathāgato vināyakaḥ /",
    "K08bsu062_u:408": " mārajitsugato nāthayaidhātukādhipo jinaḥ //",
    "K08bsu062_u:409": " śrīmato 'nāthanāthasya gṛhasthasya mahāmateḥ /",
    "K08bsu062_u:410": " vihāre jetakodhyāne vijahāra sasāṃghikaḥ //",
    "K08bsu062_u:411": " tadā tatra mahāsattvā bodhiosattvā jinātmajāḥ /",
    "K08bsu062_u:412": " maitreyapramukhāssarve saddharmaṃ śrotumāgatāḥ //",
    "K08bsu062_u:413": " tatra taṃ śrīghanaṃ dṛṣṭvā suprasannāśayā mudā /",
    "K08bsu062_u:414": " tatpādābjaṃ praṇatvā tatsabhāyāṃ samupāśrayan //",
    "K08bsu062_u:415": " sarve pratyekabuddhāśca arhantaḥ samupāgatāḥ /",
    "K08bsu062_u:416": " bhagavantaṃ tamānamya tatraikānte samāśrayan //",
    "K08bsu062_u:417": " śrāvakā bhikṣavaścāpi yatayo brahmacāriṇaḥ /",
    "K08bsu062_u:418": " śāstāraṃ taṃ praṇatvā tatsabhāyāṃ samupāśrayan //",
    "K08bsu062_u:419": " ṛṣayo 'pi mahāsattvāḥ sarve saddharmavāṃchinaḥ /",
    "K08bsu062_u:420": " durāttaṃ śrīghanaṃ dṛṣṭvā praṇamya samupāgatāḥ //",
    "K08bsu062_u:421": " brahmādayo mahābhijñā bhāsayantaḥ samantataḥ /",
    "K08bsu062_u:422": " dūrāttaṃ sugataṃ dṛṭvā praṇamantaḥ samāgatāḥ //",
    "K08bsu062_u:423": " indrādayaḥ surāḥ sarve dharmāmṛtalālasāḥ /",
    "K08bsu062_u:424": " paśyanto dūrato natvā śāstāraṃ taṃ samāgatāḥ //",
    "K08bsu062_u:425": " tathāgnipramukhāḥ sarve lokapālāḥ pramoditāḥ /",
    "K08bsu062_u:426": " bhagavantaṃ samālokya dūrannatvā samāgatāḥ //",
    "K08bsu062_u:427": " tathā sarve ca gandharvā dhṛtarāṣṭrādayo 'pi te /",
    "K08bsu062_u:428": " sudūrāt sanirīkṣāntā namantaḥ sahasāgatāḥ //",
    "K08bsu062_u:429": " viruḍhakādayaḥ sarve kumbhāṇḍāśca pramoditāḥ /",
    "K08bsu062_u:430": " te 'pi sudūrato dṛṣṭvā namantaḥ sahasāgatāḥ //",
    "K08bsu062_u:431": " virupākṣādayaścāpi sarvanāgādhipāstathā /",
    "K08bsu062_u:432": " te 'pi dṛṣṭvā sudūrāttaṃ jinaṇ samāgatāḥ //",
    "K08bsu062_u:433": " (Gkv 16)",
    "K08bsu062_u:434": " vaiśravaṇādayaścāpi yakṣāḥ sarvapramoditāḥ /",
    "K08bsu062_u:435": " paśyanto dūrato natvā taṃ muniṃ samupāgatāḥ //",
    "K08bsu062_u:436": " etaṃ sūryādayaḥ sarve grahādhipāḥ samāgatāḥ /",
    "K08bsu062_u:437": " sarvāstārāgaṇāścāpi sarve vidhādharā api //",
    "K08bsu062_u:438": " siddhāḥ sādhyāśca rudrāśca vāyavaśca maheśvarāḥ /",
    "K08bsu062_u:439": " kāmadhātvīśvarāḥ sarve śrīpatipramukhā api //",
    "K08bsu062_u:440": " garuḍendrāśca sarve 'pi kionnarendrā drumādayaḥ /",
    "K08bsu062_u:441": " vemacitrādayaḥ sarve daityendrā rākṣasā api //",
    "K08bsu062_u:442": " mahoragāśca nāgāśca sarve 'pi jalacāriṇaḥ /",
    "K08bsu062_u:443": " sarve 'pi devaputrāśca sarve ṣoṣapsarogaṇāḥ //",
    "K08bsu062_u:444": " sarvā gandharvakanyāśca sarvāḥ kinnarakanyakāḥ /",
    "K08bsu062_u:445": " nājakanyāśca divyāṃgā rakṣokanyāśca bhadrikāḥ //",
    "K08bsu062_u:446": " yakṣakanyā asaṃkhyeyā tathā ca daityakanyakāḥ /",
    "K08bsu062_u:447": " asaṃkhyeyāstathā vidhādharakanyā manoharāḥ //",
    "K08bsu062_u:448": " siddhakanyāstathā sādhyakanyāścātimanoharāḥ /",
    "K08bsu062_u:449": " devakanyādayaścānyakanyāḥ sarvāḥ pramoditāḥ //",
    "K08bsu062_u:450": " samīkṣya saṃprabhāsantamupatasthuḥ sabhāntike //",
    "K08bsu062_u:451": " tathā ca brahmacāriṇo bhikṣuṇyaścailakā api /",
    "K08bsu062_u:452": " vratina upāsakāścāpi tathā copāsikā api //",
    "K08bsu062_u:453": " ṛṣikanyāstathā cānyāḥ saddharmaṃ śrotumāgatāḥ /",
    "K08bsu062_u:454": " tathā ca brāhmaṇā vijñāstīrthikāśca tapasvinaḥ //",
    "K08bsu062_u:455": " rājānaḥ kṣatriyāścāpi sarve rājakumārakāḥ /",
    "K08bsu062_u:456": " amātyā mantriṇaścāpi śreṣṭhinaśca mahājanāḥ //",
    "K08bsu062_u:457": " sainyā yodhṛgaṇāścāpi bhṛtyāḥ parijanā api /",
    "K08bsu062_u:458": " gṛhasthā dhaninaḥ sārthavāhādayo vaṇiggaṇāḥ //",
    "K08bsu062_u:459": " śilpinaṃ kṝṣiṇaścāpi sarve kuṭumbino 'pi ca /",
    "K08bsu062_u:460": " sarve vaiśyāśca śūdrāśca tathānye sarvajātikāḥ //",
    "K08bsu062_u:461": " (Gkv 17)",
    "K08bsu062_u:462": " nāgarāḥ paurikāścāpi jānapadāśca naigamāḥ /",
    "K08bsu062_u:463": " grāmyāḥ pratyantadeśasthāḥ kārpaṭikāśca pārvatāḥ //",
    "K08bsu062_u:464": " evaṃ sarve 'pi lokāśca saṃbuddhabhattimānasāḥ /",
    "K08bsu062_u:465": " triratnaguṇamāhātyaṃ pīyuṣaṃ pātumāgatāḥ //",
    "K08bsu062_u:466": " tatra sarve 'pi te lokā brahmāadaya upāgatāḥ /",
    "K08bsu062_u:467": " taṃ munīndraṃ samālokya praṇamantaḥ purogatāḥ //",
    "K08bsu062_u:468": " yathāvidhi samabhyarcya praṇatvā ca yathākramam /",
    "K08bsu062_u:469": " tistraḥ pradakṣiṇīkṛtya kṛtāṃjalipuṭā mudā //",
    "K08bsu062_u:470": " tatsaddharmāmṛtaṃ pātuṃ parivṛtya samantataḥ /",
    "K08bsu062_u:471": " puraskṛtya samādhāya paśyantaḥ samupāśrayan //",
    "K08bsu062_u:472": " tatra sa bhagavāṃstān dṛṣṭvā sarvān samāśritān /",
    "K08bsu062_u:473": " sarvasaṃśodhanaṃ nāma samādhiṃ vidadhe tadā //",
    "K08bsu062_u:474": " tasminnavasare tatra raśmayaḥ saṃprabhāsvarāḥ /",
    "K08bsu062_u:475": " avabhāsya diśaḥ sarvā bhāsayantaḥ samāgatāḥ //",
    "K08bsu062_u:476": " tadā tadraśmisaṃspṛṣṭe vihāre tatra sarvataḥ /",
    "K08bsu062_u:477": " hemaratnamayā āsan stambhāḥ sarve praśobhitāḥ //",
    "K08bsu062_u:478": " kūṭāgārāśca sarve 'pi suvarṇaratnaśobhitāḥ /",
    "K08bsu062_u:479": " dvārāṇi tatra sarvāṇi hemarupyamayāni ca //",
    "K08bsu062_u:480": " sopānānyapi sarvāṇi svarṇarupyamayāni ca /",
    "K08bsu062_u:481": " vātāyanāni sarvāṇi hemaratnamayāni ca //",
    "K08bsu062_u:482": " kapāṭāani ca sarvāṇi rupyaratnamayāṇyapi /",
    "K08bsu062_u:483": " bhittayo 'pi tathā sarvāḥ svarṇaratnamayā babhuḥ //",
    "K08bsu062_u:484": " paṭalāni suvarṇāni ratnābhimaṇḍitāni ca /",
    "K08bsu062_u:485": " vedikāstatra sarvāśca suvarṇaratnamaṇḍitāḥ //",
    "K08bsu062_u:486": " toraṇānyapi sarvāṇi svarṇaratnamayāni ca /",
    "K08bsu062_u:487": " evaṃ sarve 'pi prāsādāḥ suvarṇaratnamaṇḍitāḥ //",
    "K08bsu062_u:488": " bhūtalānyapi sarvāṇi vaiḍūryasaṃnibhāni ca /",
    "K08bsu062_u:489": " samatalāni śuddhāni komalāni virejire //",
    "K08bsu062_u:490": " (Gkv 18)",
    "K08bsu062_u:491": " evaṃ tajjātakārāme vihāraṃ pariśobhitam /",
    "K08bsu062_u:492": " divyasuvarṇaratnaśrīmaṇḍitaṃ samarocata //",
    "K08bsu062_u:493": " bahiśca jetakārāme vihārasya samantataḥ /",
    "K08bsu062_u:494": " kalpavṛkṣāḥ samudbhūtāḥ sarvārthisukhadāyinaḥ //",
    "K08bsu062_u:495": " suvarṇaskandhaśākhāḍhyā rupyapatrābhicchāditāḥ /",
    "K08bsu062_u:496": " divyacīvarakyādilambitā pariśobhitāḥ //",
    "K08bsu062_u:497": " samujjvaladudāraśrīratnamālāpralambitāḥ /",
    "K08bsu062_u:498": " sarvālaṃkāramuktādiratnahārapralambitāḥ //",
    "K08bsu062_u:499": " anekā puṣpavṛkṣāśva samudbhūtāḥ samantataḥ /",
    "K08bsu062_u:500": " divyasaurabhyāgandhādyapracchannapuṣpabhāriṇaḥ //",
    "K08bsu062_u:501": " anekaphalavṛkṣāśca samudbhūtāḥ samantataḥ /",
    "K08bsu062_u:502": " divyamṛtarasasvādasupathyafalabhāriṇaḥ //",
    "K08bsu062_u:503": " sarvā auṣadhayaścāpi rasavīryaguṇānvitāḥ /",
    "K08bsu062_u:504": " sarvā roganihantāraḥ prādurāsan samantataḥ //",
    "K08bsu062_u:505": " anekāḥ puṣkariṇyaśca śuddhāmbuparipūritāḥ /",
    "K08bsu062_u:506": " padmotpalādipuṣpāḍhyāḥ prādurāsan manoramāḥ //",
    "K08bsu062_u:507": " evaṃ sarvāṇi vastūni bhadrābhiśobhitāni ca /",
    "K08bsu062_u:508": " śrīsamṛddhaprasannāni babhūvustatra sarvataḥ //",
    "K08bsu062_u:509": " evaṃ tadā mahānandasukhadharmaguṇānvitam /",
    "K08bsu062_u:510": " sarvasattvamanohlādi mahotsāhaṃ pravartate //",
    "K08bsu062_u:511": " etanmahādbhūtaṃ dṝṣṭvā sarve lokāḥ surādayaḥ /",
    "K08bsu062_u:512": " vismayākrāntacittāste paśyan tastasthurunmukhāḥ //",
    "K08bsu062_u:513": " atha sarvanīvaraṇaviṣkambhī nāma sanmatiḥ /",
    "K08bsu062_u:514": " bodhisattvo mahāsattvastān paśyan vismayānvitaḥ //",
    "K08bsu062_u:515": " dṛṣṭvā sarvān sabhāsīnān vismayoddhatamānasān /",
    "K08bsu062_u:516": " taṃ munīndraṃ samālokya tasthau taddhetuṃ cintayan //",
    "K08bsu062_u:517": " tadā sa bhagavāṃcchāstā lokān sarvāsurānapi /",
    "K08bsu062_u:518": " tadadbhutaṃ mahaddhetuṃ parijñātuṃ samāhitaḥ //",
    "K08bsu062_u:519": " (Gkv 19)",
    "K08bsu062_u:520": " gatvā paśyan samādhāya tatsamādheḥ samutthitaḥ /",
    "K08bsu062_u:521": " tadadbhutamahāhetuṃ samupādeṣṭumaicchata //",
    "K08bsu062_u:522": " tadālokya sudhīmān sa bodhisattvo jinātmajaḥ /",
    "K08bsu062_u:523": " kṛtī sarvanīvaraṇaviṣkambhī saṃvilokayan //",
    "K08bsu062_u:524": " samutthāyopasaṃgacchan jānubhūmitalāśritaḥ /",
    "K08bsu062_u:525": " udvahannuttarāsaṃgaṃ kṛtāṃjalipuṭo mudā //",
    "K08bsu062_u:526": " saṃpaśyaṃstaṃ jagannāthaṃ śāstāraṃ trijagadgurum /",
    "K08bsu062_u:527": " sarvajñaṃ śrīghanaṃ natvā prārthayadevamādarāt //",
    "K08bsu062_u:528": " bhagavan paramāścaryaprāpto 'smīdaṃ vilokayan /",
    "K08bsu062_u:529": " kuta ite supuṇyābhā raśmayo 'tra samāgatāḥ //",
    "K08bsu062_u:530": " kasya puṇyātmanaścāyaṃ saddharmaviṣayo mahān /",
    "K08bsu062_u:531": " prabhāva idṛśo 'smābhirdṛśyati na kadācana //",
    "K08bsu062_u:532": " tadbhavāṃstrigajacchāstā sarvajño bhagavān jinaḥ /",
    "K08bsu062_u:533": " tadetannaḥ samādiśya prabodhayitumarhati //",
    "K08bsu062_u:534": " iti saṃprārthyamāno 'sau bhagavān dharmādhipo jinaḥ /",
    "K08bsu062_u:535": " dṛoṣṭvāā sarvanīvaraṇaviṣkambhinaṃ tamabravīt //",
    "K08bsu062_u:536": " yaḥ śrīmānmahābhijña āryāvalokiteśvaraḥ /",
    "K08bsu062_u:537": " bodhisattvo mahāsattvaḥ sarvalokādhipeśvaraḥ //",
    "K08bsu062_u:538": " sa jinasyāmitābhasya dhṛtājñaḥ karuṇāmayaḥ /",
    "K08bsu062_u:539": " lokadhātoḥ sukhāvatyāḥ sattvānuddhartumāgataḥ //",
    "K08bsu062_u:540": " sāṃprataṃ narake 'vīcau sattvān tenābhipācitān /",
    "K08bsu062_u:541": " prasamīkṣya samuddhartuṃ prasārayan karānāgataḥ //",
    "K08bsu062_u:542": " tatprabhā narake tatra spṛṣṭvā sarvān sukhānvitān /",
    "K08bsu062_u:543": " kṛtvā tataḥ samuddhatya samavabhāsya sarvataḥ //",
    "K08bsu062_u:544": " ihāgatā imāstasya lokeśasyātmajāḥ prabhāḥ //",
    "K08bsu062_u:545": " evamasau mahāsattvo mahatpuṇyasamṛddhimān /",
    "K08bsu062_u:546": " ihāpi pāpinaḥ sattvān samuddhartuṃ samāgataḥ //",
    "K08bsu062_u:547": " ityādiṣṭaṃ munīndreṇa śrutvā sa sugatātmajaḥ /",
    "K08bsu062_u:548": " dhimān sarvanīvaraṇaviṣkambhī vismayānvitaḥ //",
    "K08bsu062_u:549": " (Gkv 20)",
    "K08bsu062_u:550": " bhagavantaṃ munīndraṃ taṃ samālokya sakautukaḥ /",
    "K08bsu062_u:551": " lokeśapuṇyamāhātmyaṃ praṣṭumevamabhāṣata //",
    "K08bsu062_u:552": " bhagavannake 'vīcau mahānagniḥ sadojvalaḥ /",
    "K08bsu062_u:553": " vīcirna jñāyate tasya jvālā yā mahadarcciṣaḥ //",
    "K08bsu062_u:554": " tatkathaṃ sa mahāsattvo lokeśvaraḥ kṛpānvitaḥ /",
    "K08bsu062_u:555": " tatra sattvān samuddhartuṃ praviśati jagadguruḥ //",
    "K08bsu062_u:556": " yatra prākāraparyantamayomayaṃ mahītalam /",
    "K08bsu062_u:557": " mahadagnikhadā tatra projvalāgniśikhākulā //",
    "K08bsu062_u:558": " tasyāṃ saṃsthāpitā kumbhī mahatī tailapūritā /",
    "K08bsu062_u:559": " tasyāṃ sattvā durātmānaḥ pāpiṣṭhā duritāratāḥ /",
    "K08bsu062_u:560": " aprameyā asaṃkhyeyāḥ kvāthamānā divāniśam /",
    "K08bsu062_u:561": " khidyatyahne viśīrṇāṃgāstiṣṭhinte prāṇinaḥ kharāḥ //",
    "K08bsu062_u:562": " evaṃ te prāṇino duṣṭā asahyavedanāturāḥ /",
    "K08bsu062_u:563": " svaduṣkṛtān abhibhuṃjantastiṣṭhinti pāritāpitāḥ //",
    "K08bsu062_u:564": " tatrāpyasau mahāsattvo lokenātho jinātmajaḥ /",
    "K08bsu062_u:565": " praviṣṭaḥ kathamuddhatya saṃpreṣayecca tān kuha //",
    "K08bsu062_u:566": " bhagavan sarvavicchāstaretatsarvaṃ suvistaram /",
    "K08bsu062_u:567": " samādiśya bhavānasmān prabodhayitumarhasi //",
    "K08bsu062_u:568": " iti saṃprārthite tena bodhisattvena dhīmatā /",
    "K08bsu062_u:569": " bhagavānstaṃ mahāsattvaṃ samālokyaivamādiśat //",
    "K08bsu062_u:570": " sādhu śṛṇu mahāsattva samādhāya yadīcchasi /",
    "K08bsu062_u:571": " lokeśvararddhimāhātmyaṃ pravakṣyāmi jagaddhite //",
    "K08bsu062_u:572": " tadyathā bhūpatī rājā cakravartī nṛpādhipaḥ /",
    "K08bsu062_u:573": " mahadrājyarddhisaṃpannamahotsāhaiḥ samanvitaḥ //",
    "K08bsu062_u:574": " vasantasamaye rantuṃ sarvatra puṣpamaṇḍite /",
    "K08bsu062_u:575": " mahodyāne manoramye praviśati pramoditaḥ //",
    "K08bsu062_u:576": " tathā sa trijagannātha puṇyarddhiśrīsamanvitaḥ /",
    "K08bsu062_u:577": " tatrāvīcau samālokya praviśati prabhāsayan //",
    "K08bsu062_u:578": " (Gkv 21)",
    "K08bsu062_u:579": " tasya kāye 'nyathābhāvaṃ bhavati naiva kiṃcana /",
    "K08bsu062_u:580": " sukhameva mahānandamahotsāpramodanam //",
    "K08bsu062_u:581": " yadā sa trijagannāthaḥ svadeharaśmimutsṛjan /",
    "K08bsu062_u:582": " tadavīcimukrāntaścarate saṃprabhāsayan //",
    "K08bsu062_u:583": " tadādau nirayo 'vīcirmahadagniśikhākulaḥ /",
    "K08bsu062_u:584": " śītībhūto mahānandaṃ sukhāṃgo bhavati kṣaṇāt //",
    "K08bsu062_u:585": " yamapālāstadāalokya saṃvegodvignamānasāḥ /",
    "K08bsu062_u:586": " kimatrāśubhanaimittaṃ jātamiti viṣāditāḥ //",
    "K08bsu062_u:587": " ko devo 'tra mahāvīro daityo vā samupāgataḥ /",
    "K08bsu062_u:588": " ityuktvā te ca taddraṣṭuṃ pracarante samantataḥ //",
    "K08bsu062_u:589": " tatra taṃ samupāsīnaṃ divyarupaṃ mahatprabham /",
    "K08bsu062_u:590": " saumyarupaṃ subhadrāṃgaṃ divyālaṃkāramaṇḍitam //",
    "K08bsu062_u:591": " mahacchrīmaṇisaṃyuktaṃ jaṭāmakuṭaśobhitam /",
    "K08bsu062_u:592": " paśyante te samālokya tiṣṭhante vismayānvitāḥ //",
    "K08bsu062_u:593": " tato 'sau sarvapālendro lokeśvaro jinātmajaḥ /",
    "K08bsu062_u:594": " saṃbhāsayan viśuddhābhaiḥ praviśate vilokayan //",
    "K08bsu062_u:595": " yadā tatra praviṣṭo 'sau bodhisattvajagatprabhuḥ /",
    "K08bsu062_u:596": " tadā tatra mahāpadmaṃ prādurbhūtaṃ prabhāsvaram //",
    "K08bsu062_u:597": " saptaratnamayaṃ tatra samāśritya sa tiṣṭhati /",
    "K08bsu062_u:598": " tadā visphoṭitā kumbhī sā so 'pi praśamito 'nalaḥ //",
    "K08bsu062_u:599": " tatrānalakhadāmadhye prādurbhūtaṃ sarovaram /",
    "K08bsu062_u:600": " tadā te pāpinaḥ sattvāstadraśmisparśatāśrayāḥ //",
    "K08bsu062_u:601": " nirgatavedanāduḥkhā mahatsaukhyasamanvitāḥ /",
    "K08bsu062_u:602": " vismitāḥ suprasannātmāḥ saṃpaśyante tamīśvaram //",
    "K08bsu062_u:603": " samīkṣya sahasopetya kṛtāṃjalipuṭā mudā /",
    "K08bsu062_u:604": " tatpādābje praṇatvā te stutvā bhajanta ādarāt //",
    "K08bsu062_u:605": " tataḥ sarve 'pi te sattvā niḥśeṣatyaktapātakāḥ /",
    "K08bsu062_u:606": " śuddhāṃgā vimalātmānaḥ saṃprayānti sukhāvatīm //",
    "K08bsu062_u:607": " (Gkv 22)",
    "K08bsu062_u:608": " sukhāvatyāṃ ca te sarve saṃgatāḥ saṃpramoditāḥ /",
    "K08bsu062_u:609": " munīndrasyāmitābhasya sarvadā śaraṇaṃ gatāḥ /",
    "K08bsu062_u:610": " bodhicaryāvrataṃ dhṛtvā saṃcarante jagaddhite //",
    "K08bsu062_u:611": " tadā narakapārāste sarva udvignamānasāḥ /",
    "K08bsu062_u:612": " vilokya taṃ mahāścaryaṃ savismayabhayākulāḥ /",
    "K08bsu062_u:613": " pragṛhya svasvaśayāṇi palāyante tato drutam //",
    "K08bsu062_u:614": " tataste sahasā gatvā yamarājasya sannidhau /",
    "K08bsu062_u:615": " praṇatvetatpravṛtāntaṃ nivedayanti vistaram //",
    "K08bsu062_u:616": " tairniveditamākarṇya yamarājo 'tivismitaḥ /",
    "K08bsu062_u:617": " purataḥ samupāmantrya pṛcchate tān samādarāt //",
    "K08bsu062_u:618": " kimevaṃ yūyamāyātāḥ sarve 'pyudvignamānasā /",
    "K08bsu062_u:619": " kuto bhayaṃ samāyātaṃ keta yuyaṃ prakheṭitāḥ //",
    "K08bsu062_u:620": " sarvametatpravṛttāntaṃ yuyaṃ me yadi bhaktikāḥ /",
    "K08bsu062_u:621": " vistareṇa samāakhyātumarhatha me punaḥ punaḥ //",
    "K08bsu062_u:622": " ityukte yamarājena sarve te yamakiṃkarāḥ /",
    "K08bsu062_u:623": " praṇatvā yamarājaṃ ca nivedayanti vistarāt //",
    "K08bsu062_u:624": " yatkhalu deva jānīyādbhavāneva jagatprabhuḥ /",
    "K08bsu062_u:625": " tatrāvīcau mahotpātaṃ jāyete tannigadyate //",
    "K08bsu062_u:626": " prathamaṃ tasmin sugandhaścarate śītalo 'nilaḥ /",
    "K08bsu062_u:627": " tataḥ prahlādinī kāntirbhāsayanti samāgatāḥ //",
    "K08bsu062_u:628": " tatprabhāsparśitaḥ so 'gniravīcirapi śāmyate /",
    "K08bsu062_u:629": " tato visphoṭitā kumbhī khaṇḍībhūtā vicūrṇitā //",
    "K08bsu062_u:630": " tatrāpyagnikhadāmadhye prādurbhūtaṃ sarovaram /",
    "K08bsu062_u:631": " tatastatra mahāsattvaḥ kāmarupo 'tisundaraḥ //",
    "K08bsu062_u:632": " bhadramūrttirviśuddhātmā jaṭāmakuṭaśobhitaḥ /",
    "K08bsu062_u:633": " śrīmān maharddhiko dhīro divyālaṃkāramaṇḍitaḥ //",
    "K08bsu062_u:634": " dayākāruṇyabhadrāṃśaḥ śītaraśmiprabhāsvaraḥ /",
    "K08bsu062_u:635": " samīkṣan pāpinassattvān praviśate prabhāsayan //",
    "K08bsu062_u:636": " (Gkv 23)",
    "K08bsu062_u:637": " tadā tatra mahāpadmaṃ saptaratnasamujjvalam /",
    "K08bsu062_u:638": " prādurbhūtaṃ tadāśritya tiṣṭhate sa prabhāsayan //",
    "K08bsu062_u:639": " tamāsīnaṃ samālokya pāpinaste savismayāḥ /",
    "K08bsu062_u:640": " upetya śaraṇaṃ gatvā sambhajante samādarāt //",
    "K08bsu062_u:641": " tataste prāṇinaḥ sarve śudhakāyāḥ pramoditāḥ /",
    "K08bsu062_u:642": " tatpādābje praṇatiṃ kṛtvā sarve yānti tataścyutāḥ //",
    "K08bsu062_u:643": " ityasau narako 'vīcirniḥśeṣaṃ pralayaṃ gataḥ /",
    "K08bsu062_u:644": " tadatra deva saṃvīkṣya vicārayitumarhati //",
    "K08bsu062_u:645": " iti tairniveditaṃ śrūtvā yamarājaḥ sa vismitaḥ /",
    "K08bsu062_u:646": " kimetadadbhutaṃ jātamityuktvaivaṃ vicintate //",
    "K08bsu062_u:647": " ko 'sau devaḥ samāyāta īdṛgrūpo maharddhikaḥ /",
    "K08bsu062_u:648": " maheśvaro 'thavā viṣṇurbrahmātha tridaśādhipaḥ //",
    "K08bsu062_u:649": " vāḍavo vā mahānagnirutthitaḥ pralaye yathā /",
    "K08bsu062_u:650": " gandharvo vā surendro vā kinnaro vātha rākṣasaḥ //",
    "K08bsu062_u:651": " kimutthito mahāvāyurativīryaparākramaḥ /",
    "K08bsu062_u:652": " yakṣo vātha mahāsattvo vajrapāṇiḥ sa guhyarāṭ //",
    "K08bsu062_u:653": " rākṣasendro mahāvīro rāvaṇo mama spardhī ca /",
    "K08bsu062_u:654": " yakṣādhipo mahāvīro rājarājo 'thavānyataḥ //",
    "K08bsu062_u:655": " kiṃ vā bhūteśvaro rudra īśānaḥ pramathādhipaḥ /",
    "K08bsu062_u:656": " ko 'sti lokādhipa vīra īdṛgbalasamṛddhimān //",
    "K08bsu062_u:657": " eteṣāmapi sarveṣāṃ mahadvīryānubhāvinī //",
    "K08bsu062_u:658": " īdṛgviryaprāabhāvo hi kasyacinnaiva dṛśyate //",
    "K08bsu062_u:659": " athavā tāpasaḥ kaścidṛṣirvāpi narādhipa /",
    "K08bsu062_u:660": " tapaḥsiddhibalādhānamahadvīryamṛddhimān //",
    "K08bsu062_u:661": " kasya devasya devyā vā kasyā vā bhaktimān kṛtī /",
    "K08bsu062_u:662": " sādhako varamāsādya māmapi jetumāgataḥ //",
    "K08bsu062_u:663": " kastadanyo mahāvīryaḥ puruṣo vidyate kuha /",
    "K08bsu062_u:664": " yo 'vīciṃ vahinamujjvālaṃ śamayituṃ praśaknuyāt //",
    "K08bsu062_u:665": " (Gkv 24)",
    "K08bsu062_u:666": " īdṛksattvo maheśākhyo mahatpuṇyasamṛddhimān /",
    "K08bsu062_u:667": " naivātra dṛśyate kvāpi traidhātubhuvaneṣvapi //",
    "K08bsu062_u:668": " evaṃ vicintya santrasto yamarāṭ so 'tivismitaḥ /",
    "K08bsu062_u:669": " avīcau narake tatra paścate divyacakṣuṣā //",
    "K08bsu062_u:670": " tatra ratnayodārapadmāsanasamāśritam /",
    "K08bsu062_u:671": " divyātisundaraṃ kāntaṃ divyālaṃkārabhūṣitam //",
    "K08bsu062_u:672": " samantabhadrarupāṃgaṃ jaṭāmaṇikirīṭinam /",
    "K08bsu062_u:673": " saumyakāntiprabhāsantaṃ saumyaṃ puṇyaguṇāśrayam //",
    "K08bsu062_u:674": " taṃ śrīmantaṃ samālokya lokeśvaraṃ jinātmajam /",
    "K08bsu062_u:675": " bodhisattvaṃ mahāsattvaṃ viditvā sa pramoditaḥ //",
    "K08bsu062_u:676": " yamarāṭ sahasotthāya tvaraṃstatra samāgataḥ /",
    "K08bsu062_u:677": " umetya sāṃjalirnatvā stautyevaṃ taṃ jinātmajam //",
    "K08bsu062_u:678": " namaste bodhisattvāya mahāsattvāya tāyine /",
    "K08bsu062_u:679": " āryāavalokiteśāya maheśvarāya suśrīye //",
    "K08bsu062_u:680": " padmaśrībhūṣitāṃgāya saddharmavaradāya te /",
    "K08bsu062_u:681": " namo vaṃśakarāya bhuvaradṛṣṭikarāya te //",
    "K08bsu062_u:682": " sarvadā jagadāśvāsavaradānapradāya ca /",
    "K08bsu062_u:683": " śatasahastrahastāya koṭīlakṣaṇāya ca //",
    "K08bsu062_u:684": " asaṃkhyānantarupāya viśvarupāya te namaḥ /",
    "K08bsu062_u:685": " sarvabhūtātmarupāya ādināthāya te namaḥ //",
    "K08bsu062_u:686": " vaḍavāmukhaparyantaśaśidigānanāya ca /",
    "K08bsu062_u:687": " sarvadharmānurupāya dharmapriyāya siddhaye //",
    "K08bsu062_u:688": " sarvasattvamahaduḥkhasaṃmokṣaṇakarāya ca /",
    "K08bsu062_u:689": " matsyādyambujajantūnāmāśvāsanakarāya ca /",
    "K08bsu062_u:690": " jñānarāśyuttamāṃgāya dharmārthapriyadāyene /",
    "K08bsu062_u:691": " ratnaśrībhūṣitāṃgāya sadguṇaśrīpradāya ca //",
    "K08bsu062_u:692": " sarvanarakabhūmīnāṃ saṃśoṣaṇakarāya ca /",
    "K08bsu062_u:693": " jñānaśrīsaṃprabhāsāya jñānalakṣmīpradāya ca //",
    "K08bsu062_u:694": " (Gkv 25)",
    "K08bsu062_u:695": " sāmaraiḥ sāsurendraiśca lokaiḥ saṃpūjitāya ca /",
    "K08bsu062_u:696": " namaskṛtāya sabhaktyā vanditāya namassadā //",
    "K08bsu062_u:697": " abhayadānadattāya pāramitopadeśine //",
    "K08bsu062_u:698": " sūryarocanadīptāya dharmadīpaṃkarāya ca //",
    "K08bsu062_u:699": " kāmarupāya gandharvasurupāya surupiṇe /",
    "K08bsu062_u:700": " hemanagādhiruḍhāya paramārthayogaṃ bibhrate //",
    "K08bsu062_u:701": " abdhigambhīradharmāya saṃmukhadarśanāya ca /",
    "K08bsu062_u:702": " sarvasamādhiprāptāya svabhiratikarāya ca //",
    "K08bsu062_u:703": " saṃvicchuritagātrāya munipuṃgavarupiṇe /",
    "K08bsu062_u:704": " vadhyabandhanabaddhānāṃ saṃmokṣaṇakarāya ca //",
    "K08bsu062_u:705": " sarvabhāvasnurupāya samupacitakāraṇe /",
    "K08bsu062_u:706": " bahuparijanāḍhyāya cintāmaṇisarupiṇe //",
    "K08bsu062_u:707": " nirvāṇamārgasaṃcārasaṃdarśanapradāya ca /",
    "K08bsu062_u:708": " bhūtapretapiśācādinilayocchoṣakāriṇe //",
    "K08bsu062_u:709": " chatrībhūtāya lokānāṃ traidhātukanivāsinām /",
    "K08bsu062_u:710": " sarvādhivyādhiyuktānāṃ parimocanakāriṇe //",
    "K08bsu062_u:711": " nandopanandanāgendranāgeyajñopavītabibhrate //",
    "K08bsu062_u:712": " śrīmato 'moghapāśasya rupasandarśanāya ca /",
    "K08bsu062_u:713": " sarvamantraguṇābhijñaprāptāya sadguṇāya ca //",
    "K08bsu062_u:714": " vajrapāṇimahāyakṣavidrāpaṇakarāya ca /",
    "K08bsu062_u:715": " trailokyaduṣṭasattvānāṃ bhīṣaṇamūrtidhāriṇe //",
    "K08bsu062_u:716": " bhūtavetāḍakumbhāṇḍarakṣoyakṣādibhīdade /",
    "K08bsu062_u:717": " nīlotpalasunetrāya gambhīradhīrabuddhaye //",
    "K08bsu062_u:718": " sarvavidyādhināthāya sarvakleśāpahāriṇe /",
    "K08bsu062_u:719": " vividhadharmasaṃbodhimārgopacitāya ca //",
    "K08bsu062_u:720": " mokṣamārgābhiruḍhāya prabaladharmabibhrate /",
    "K08bsu062_u:721": " prāptasaṃbodhisaccittasanmārgopacitāya ca //",
    "K08bsu062_u:722": " pretādidurgatikleśaparimokṣaṇakarāya ca /",
    "K08bsu062_u:723": " paramāṇurajosaṃkhyaṃ samādhiṃ dadhate namaḥ //",
    "K08bsu062_u:724": " (Gkv 26)",
    "K08bsu062_u:725": " namaste lokanāthāya bodhisatvāya te sadā /",
    "K08bsu062_u:726": " mahāsattvāya saddharmaguṇasaṃpattidāyine //",
    "K08bsu062_u:727": " namāmi te jagacchāstaḥ sadāhaṃ śaraṇaṃ vrajan /",
    "K08bsu062_u:728": " bhajāni satataṃ bhaktyā tatprasīda jagatprabho //",
    "K08bsu062_u:729": " kṣantavyaṃ me 'parādhatvaṃ yanmayāpakṛtaṃ bhavet /",
    "K08bsu062_u:730": " adyārabhya sadā śāstarbhave tvaccharaṇāśrītaḥ //",
    "K08bsu062_u:731": " bhavadājñāṃ śiro dhṛtvā cariṣyāmi jagaddhite /",
    "K08bsu062_u:732": " tathātrāhaṃ kariṣyāmi bhavatā diśyate yathā //",
    "K08bsu062_u:733": " tad bhavān me sadālokya prasīdatu jagatprabho /",
    "K08bsu062_u:734": " bhavadabhimataṃ kāryaṃ taskariṣyāmyahaṃ bhave //",
    "K08bsu062_u:735": " ityevaṃ dharmarājo 'sau stutvā saṃprārthayan mudā /",
    "K08bsu062_u:736": " taṃ punaḥ sāṃjalirnatvā samupatiṣṭhate punaḥ //",
    "K08bsu062_u:737": " tato lokeśvaro 'sau taṃ dharmarājaṃ vilokayan /",
    "K08bsu062_u:738": " samādiśati saṃbodhimārge niyoktumādarat //",
    "K08bsu062_u:739": " yama tvaṃ dharmarājo 'si sarvalokānuśāsakaḥ /",
    "K08bsu062_u:740": " tatsampadbhirgayitvaiva sattvān dharme 'nuśāsaya //",
    "K08bsu062_u:741": " ye cāpi prāṇino duṣṭāḥ pāpiṣṭhā api durdhiyaḥ /",
    "K08bsu062_u:742": " te 'pi dharme pratiṣṭhāpya bodhayitvā prayatnataḥ //",
    "K08bsu062_u:743": " ye cāpi śraddhayā bhaktyā triratnaṃ śaraṇaṃ gatāḥ /",
    "K08bsu062_u:744": " bhajanti sarvadā nityaṃ saṃbodhidharmavāṃchinaḥ //",
    "K08bsu062_u:745": " te sarve 'pi samālokya pālanīyāstvayā sadā //",
    "K08bsu062_u:746": " bodhayitvā samālokya pālanīyāstvāyra sadā //",
    "K08bsu062_u:747": " bodhayitvā ca te sarve cārayitvā śubhe vrate /",
    "K08bsu062_u:748": " bodhimārge pratiṣṭhāpya preṣaṇīyāḥ sukhāvatīm //",
    "K08bsu062_u:749": " ye cāpi pāpino duṣṭāstānapi tvaṃ prayatnataḥ /",
    "K08bsu062_u:750": " prabodhaya samālokya cārayasva śubhe sadā //",
    "K08bsu062_u:751": " ityevaṃ me vacanaṃ śrutvā saṃbodhiṃ yadi vāṃchasi /",
    "K08bsu062_u:752": " bodhicaryāvrataṃ dhṛtvā saṃcarasva jagaddhite //",
    "K08bsu062_u:753": " yadyevaṃ kuruṣe loke dayādharmaṃ samācaran /",
    "K08bsu062_u:754": " dharmarājābhidhānaṃ te yathārthyasaphalaṃ vrajet //",
    "K08bsu062_u:755": " ityevaṃ samupādiṣṭaṃ tena lokeśvareṇa saḥ /",
    "K08bsu062_u:756": " dharmarājaḥ samākarṇya tatheti paribudhyate //",
    "K08bsu062_u:757": " tataḥ sa dharmarājastaṃ lokeśvara jinātmajam /",
    "K08bsu062_u:758": " samīkṣya sāṃjalirnatvā saṃprayāti svamālayam //",
    "K08bsu062_u:759": " tato 'sau lokanātho 'pi saṃprasthiti kṛpākulaḥ /",
    "K08bsu062_u:760": " anyatrāpi samuddhartuṃ sattvān saṃcarate punaḥ //",
    "K08bsu062_u:761": " // ityavīcisaṃśoṣaṇadharmarājābhibodhanaprakaraṇam //",
    "K08bsu062_u:762": " 3. sūcīmukhodara parvata pretoddhāraṇa prakaraṇa",
    "K08bsu062_u:763": " atha sarvanīvaraṇaviṣkambhī sugatātmajaḥ /",
    "K08bsu062_u:764": " bodhisattvo munīndraṃ taṃ saṃpaśyaṃcaivamabravīt //",
    "K08bsu062_u:765": " kadāsau bhagavaṃchāstar lokeśvaro jinātmajaḥ /",
    "K08bsu062_u:766": " bodhisattva ihāgacchettatsamādeṣṭumarhati //",
    "K08bsu062_u:767": " iti taduktamākarṇya bhagavān sa munīśvaraḥ /",
    "K08bsu062_u:768": " bodhisattvaṃ tamālokya punarevaṃ samādiśat //",
    "K08bsu062_u:769": " asau śrīmān mahāsattvaḥ kulaputra tataścaran /",
    "K08bsu062_u:770": " pretalokān samuddhartuṃ pretālaye 'bhigacchati //",
    "K08bsu062_u:771": " tatra pretālaye gatvā pretān paśyan sa dūrataḥ /",
    "K08bsu062_u:772": " śītaraśmi samutsṛjya praviveśa prabhāsayan //",
    "K08bsu062_u:773": " tadraśmīḥ saṃprabhāsantīḥ samavabhāsya sarvataḥ /",
    "K08bsu062_u:774": " tatpretabhuvanaṃ sarvaṃ karoti śītatānvitam //",
    "K08bsu062_u:775": " tadā te pretikāḥ sarve śītaraśmisamanvitāḥ /",
    "K08bsu062_u:776": " kimetaditi saṃcintya tiṣṭhanti vismayānvitāḥ //",
    "K08bsu062_u:777": " yadā tatra praviṣṭo 'sau lokeśvaraḥ prabhāsayan /",
    "K08bsu062_u:778": " tadā vajrāśanirbhūmi upaśāntā samantataḥ //",
    "K08bsu062_u:779": " (Gkv 28)",
    "K08bsu062_u:780": " tadadbhutaṃ samāalokya dvārapālaḥ sa vismitaḥ /",
    "K08bsu062_u:781": " kimatetaditi saṃcintya lohitākṣo vilokayan //",
    "K08bsu062_u:782": " utthāya sahasādāya kālakūṭamahāviṣam /",
    "K08bsu062_u:783": " bhiṇḍipālaṃ dhanurbāṇaṃ dhṛtvā saṃtrasate ruṣā //",
    "K08bsu062_u:784": " tatra taṃ ratnapadmasthaṃ śītaraśmiprabhāsvaram /",
    "K08bsu062_u:785": " vilokyāsau mahāraudracitto 'pi vismayānvitaḥ //",
    "K08bsu062_u:786": " tadraśmisaṃparispṛṣṭaḥ kāruṇyacittamāptavān /",
    "K08bsu062_u:787": " svapāpasādhanaṃ karma saṃbhāvyaivaṃ vicintate //",
    "K08bsu062_u:788": " dhigmāṃ yadīdṛśe pāpasādhane duṣṭakarmaṇi /",
    "K08bsu062_u:789": " saṃrakto dvārapālo 'tra bhūtvā karomi pāpakān //",
    "K08bsu062_u:790": " naiva me īdṛśaṃ karma pālayataḥ śubhaṃ bhavet /",
    "K08bsu062_u:791": " nūnametanmahatpāpafalaṃ tuhyāṃ bhave sadā //",
    "K08bsu062_u:792": " kimīdṛgkarma sādhavyaṃ kevaladuḥkhasādhanam /",
    "K08bsu062_u:793": " tadahaṃ nātra tiṣṭheyaṃ hyuktvā gehaṃ vrajānyapi //",
    "K08bsu062_u:794": " iti vicintya sa dvārapālo 'tikaruṇānvitaḥ /",
    "K08bsu062_u:795": " puratastaṃ mahāsattvaṃ praṇatvā carate tataḥ //",
    "K08bsu062_u:796": " tatra taṃ samupāyātaṃ sudhāṃśusaṃprabhāsitam /",
    "K08bsu062_u:797": " samīkṣya pretikāḥ sarve dhāvanti purato drutam //",
    "K08bsu062_u:798": " tasya te pura āgatya kṣutpipāsāgnitāpitāḥ /",
    "K08bsu062_u:799": " pānīyamabhiyācantastiṣṭhanti parivṛtya vai //",
    "K08bsu062_u:800": " tān dṛṣṭvā sa mahāsattvaḥ sūcīmukhānagodarān /",
    "K08bsu062_u:801": " dagdhasthūṇāśrayānasthiyantravadatimūrcchitān //",
    "K08bsu062_u:802": " svakeśaromasaṃcchannāḥ kṛśāṃgān vikṛtānanān /",
    "K08bsu062_u:803": " kṣuptipāsāgnisandagdhān viṇmūtraśleṣmabhojinaḥ //",
    "K08bsu062_u:804": " īdṛśān pāpino duṣṭān pretān sarvān vilokayan /",
    "K08bsu062_u:805": " tebhyo 'tikaruṇārtātmā dādatyabjādbhavaṃ jalam //",
    "K08bsu062_u:806": " tadambu te nipīyāpi pretāssarve na tṛptitāḥ /",
    "K08bsu062_u:807": " bhūyo 'pi pātumicchanta upatiṣṭhinta tatpuraḥ //",
    "K08bsu062_u:808": " (Gkv 29)",
    "K08bsu062_u:809": " tānatṛptān samālokya lokeśo 'tidayākulaḥ /",
    "K08bsu062_u:810": " daśabhyaḥ svāṃgulībhyo 'pi niścārayati nimnagāḥ //",
    "K08bsu062_u:811": " tacchravantīḥ samālokya sarve te pretikā mudā /",
    "K08bsu062_u:812": " yathecchā saṃpibanto 'pi naiva tṛptisamāgatāḥ //",
    "K08bsu062_u:813": " bhūyo 'pi pātumicchantaḥ sarve te samupāśritāḥ /",
    "K08bsu062_u:814": " tamevaṃ samupālokya vibhramante tṛṣāturāḥ //",
    "K08bsu062_u:815": " bhramatastān vilokyāsau lokeśo 'tidayānvitaḥ /",
    "K08bsu062_u:816": " daśapādāṃgulībhyo 'pi niśyārayati cāparāḥ //",
    "K08bsu062_u:817": " tāśca mahānadīrdṛṣṭvā pretāssarve 'pi te mudā /",
    "K08bsu062_u:818": " samupetya pibanto 'pi naiva tṛptiṃ samāgatāḥ //",
    "K08bsu062_u:819": " tānatṛtān vilokyāsau lokeśo 'tikṛpānvitaḥ /",
    "K08bsu062_u:820": " sarvebhyo romakūpebhyo niścārayati cāpagāḥ //",
    "K08bsu062_u:821": " tāṃścāpi te samālokya sarvāpretāḥ tṛiṣārditāḥ /",
    "K08bsu062_u:822": " sahasā samupāśrītya prapibante yathepsitam //",
    "K08bsu062_u:823": " yadā tea pretikāḥ sarve tadudakaṃ sudhānibham /",
    "K08bsu062_u:824": " aṣṭāṃgaguṇasaṃpannaṃ pibantyāsvādhyamoditāḥ //",
    "K08bsu062_u:825": " tadā sarve 'pi te pūrṇagātrā vipulakaṇṭhakāḥ /",
    "K08bsu062_u:826": " paripuṣṭendriyāstṛptā bhavanti saṃpramoditāḥ //",
    "K08bsu062_u:827": " tataścāsau mahāsattvo dṛṣṭvā tān jalatoṣitān /",
    "K08bsu062_u:828": " bhūyo 'pi karuṇātmā taistoṣayituṃ samīhate //",
    "K08bsu062_u:829": " tatra sa karuṇāsindhurmeghānutthāpya sarvataḥ /",
    "K08bsu062_u:830": " praṇītasurasāhārā saṃpravarṣayate 'niśam //",
    "K08bsu062_u:831": " tān divyasurasāhārān pravarṣitān samantataḥ /",
    "K08bsu062_u:832": " dṛṣṭvā te pretikāḥ sarve savismayapramoditāḥ //",
    "K08bsu062_u:833": " samīkṣya svechayādāya yathākāmaṃ prabhuṃjate /",
    "K08bsu062_u:834": " tataḥ sarve 'pi te sattvā tadāhārābhitoṣitāḥ //",
    "K08bsu062_u:835": " tataste sarve āhāraiḥ pānaiścāpyamṛtopamaiḥ /",
    "K08bsu062_u:836": " santarpitā mahānandasukhotsāhasamanvitāḥ //",
    "K08bsu062_u:837": " (Gkv 30)",
    "K08bsu062_u:838": " tadā te sukhitāḥ santaḥ saddharmaguṇabhāṣiṇaḥ /",
    "K08bsu062_u:839": " pariśuddhāśayāḥ sarve saṃcintyaivaṃ vadantyapi //",
    "K08bsu062_u:840": " aho te sukhino lokā ye jāmbudvīpikā narāḥ /",
    "K08bsu062_u:841": " āśritya śītalāṃ chāyāṃ dhyātvā tiṣṭhanti sadguroḥ //",
    "K08bsu062_u:842": " sukhitāste manuṣyā ye mātāpitroryathāsukham /",
    "K08bsu062_u:843": " paricaryāṃ sadā kṛtvā bhajanti samupasthitāḥ //",
    "K08bsu062_u:844": " sukhitāste manuṣyā ye sanmitraṃ samupasthitāḥ /",
    "K08bsu062_u:845": " subhāṣitaṃ sadā śrutvā caranti sarvadā śubhe //",
    "K08bsu062_u:846": " sukhinaste mahāsattvā ye saṃbodhivratacāriṇaḥ /",
    "K08bsu062_u:847": " sarvasattvahitaṃ kṛtvā saṃcaranti sadā śubhe //",
    "K08bsu062_u:848": " sukhitāste mahābhāgā ye suśīlāḥ śubhārthinaḥ /",
    "K08bsu062_u:849": " svaparātmahitārthena caranti poṣadhaṃ vratam //",
    "K08bsu062_u:850": " satpuruṣāḥ mahābhāgāste ye saṃghasamupasthikāḥ /",
    "K08bsu062_u:851": " dharmagaṇḍīṃ yathākālamākoṭayanti sarvadā //",
    "K08bsu062_u:852": " ye vihāraṃ pratiṣṭhāpya triratnaśaraṇaṃ gatāḥ /",
    "K08bsu062_u:853": " upāsakavrataṃ dhṛtvā caranti te 'pi bhāginaḥ //",
    "K08bsu062_u:854": " sukhitāste mahāsattvā ye vihāraṃ viśīrṇitam /",
    "K08bsu062_u:855": " saṃskṛtya saṃpratiṣṭhāpya kurvanti saṃpraśobhitam /",
    "K08bsu062_u:856": " ye pūrvastūpabimbāni viśirṇasphuṭitāni ca /",
    "K08bsu062_u:857": " saṃskṛtya pratisaṃsthāpya bhajanti te subhāginaḥ //",
    "K08bsu062_u:858": " saddharmabhāṇakān ye ca saṃmānya samupasthitāḥ /",
    "K08bsu062_u:859": " subhāṣitāni śṛṇvanti te subhāgyāḥ sukhānvitāḥ //",
    "K08bsu062_u:860": " buddhānāṃ prātihāryāṇi paśyanti vividhāni ye /",
    "K08bsu062_u:861": " caṃkramāṇi ca paśyanti ye te sarve 'pi bhāginaḥ //",
    "K08bsu062_u:862": " ye ca pratyekabuddhānāṃ vividharddhivikurvitam /",
    "K08bsu062_u:863": " caṃkramāṇi ca paśyanti te 'pi sarve subhāginaḥ //",
    "K08bsu062_u:864": " ye 'rhatāṃ prātihāryāṇi paśyanti caṃkramāṇi ca /",
    "K08bsu062_u:865": " te 'pi dhanyā sukhāpannāḥ saṃsāradharmacāriṇaḥ //",
    "K08bsu062_u:866": " (Gkv 31)",
    "K08bsu062_u:867": " ye cāpi bodhisattvānāṃ paśyanti caṃkramāṇyapi /",
    "K08bsu062_u:868": " prātihāryāṇi ye cāpi te 'pi dhanyāḥ subhāginaḥ //",
    "K08bsu062_u:869": " ye buddhaśaraṇaṃ gatvā smṛtvā bhajanti sarvadā /",
    "K08bsu062_u:870": " te eva subhagā dhanyāḥ saddharmmaguṇalābhinaḥ //",
    "K08bsu062_u:871": " ye ca śṛṇvanti saddharmaṃ bhajanti śrāvayantyapi /",
    "K08bsu062_u:872": " te 'pi sarve mahābhāgāḥ saṃbodhidharmabhāginaḥ //",
    "K08bsu062_u:873": " ye saṃghān ca śaraṇaṃ gatvā bhajanti samupasthitāḥ /",
    "K08bsu062_u:874": " te sarve subhagā dhanyāḥ saṃbodhipratilābhinaḥ //",
    "K08bsu062_u:875": " ye ca datvā pradānāni pālayantaḥ parigrahān /",
    "K08bsu062_u:876": " kṛtvā satvahitarthāni carante te subhāginaḥ //",
    "K08bsu062_u:877": " pāpato viratā ye ca pariśuddhatrimaṇḍalāḥ /",
    "K08bsu062_u:878": " caranti vratamaṣṭāṃgaṃ bhadrikāste subhāvinaḥ //",
    "K08bsu062_u:879": " ye ca kṣāntivrataṃ dhṛtvāa suprasannāśayāḥ sadā /",
    "K08bsu062_u:880": " sarvasattvahitārtheṣu caranti te subhāvinaḥ //",
    "K08bsu062_u:881": " ye ca saddharmaratnāni sādhayanto jagaddhite /",
    "K08bsu062_u:882": " sadā lokahitārthāni kurvaṃte te mahājanāḥ //",
    "K08bsu062_u:883": " ye ca tata mahāsattvā sarvavidyāntapāragāḥ /",
    "K08bsu062_u:884": " kṛtvā sattvaśubhārthāni carante te subhāginaḥ //",
    "K08bsu062_u:885": " ye cāpi śāsane bauddhe śraddhayā śaraṇaṃ gatāḥ /",
    "K08bsu062_u:886": " pravajyāsaṃvaraṃ dhṛtvā carante te sunirmalāḥ //",
    "K08bsu062_u:887": " ye ca bauddhāśrame nityaṃ śodhayanti samāhitāḥ /",
    "K08bsu062_u:888": " te suśrīīmatsubhadrāṃgāḥ saddharmasukhasaṃyutāḥ //",
    "K08bsu062_u:889": " ye cāpi satataṃ snigdhā hitaṃ kṛtvā parasparam /",
    "K08bsu062_u:890": " sādhayanti yaśodharmaṃ te sabhāgyā subhāvinaḥ //",
    "K08bsu062_u:891": " ye caranti sadā bhadre viramya daśapāpataḥ /",
    "K08bsu062_u:892": " te dhanyā vimalātmānaḥ sadguṇasukhalābhinaḥ //",
    "K08bsu062_u:893": " ye caranti tapo 'raṇye tyaktvā sarvān parigrahān /",
    "K08bsu062_u:894": " te subhadrāḥ śubhātmānaḥ sadā sadgaticāriṇaḥ //",
    "K08bsu062_u:895": " (Gkv 32)",
    "K08bsu062_u:896": " bodhicaryāvrataṃ dhṛtvā ye caranti jagaddhite /",
    "K08bsu062_u:897": " te pumāṃso mahāsattvāḥ saṃbuddhapadalābhinaḥ //",
    "K08bsu062_u:898": " ityevaṃ te samābhāṣya sarvasaṃparinanditāḥ /",
    "K08bsu062_u:899": " mahāsattvaṃ tamānamya prārthayantyemādarāt //",
    "K08bsu062_u:900": " sādho bhavān hi no nāthayātā svāmī suhṛtprabhuḥ /",
    "K08bsu062_u:901": " naivānyo vidyate kaścidevaṃ rakṣyahitārthabhṛt //",
    "K08bsu062_u:902": " yad bhavān svayamālokya pāpino 'smān suduḥkhitān /",
    "K08bsu062_u:903": " samāgatyāmṛtairbhogyaistoṣayannabhirakṣati //",
    "K08bsu062_u:904": " tadvayaṃ bhavatāmeva sarvadā śaraṇaṃ gatāḥ /",
    "K08bsu062_u:905": " satkāraissamupasthānaṃ kartucchāmahe 'dhunā //",
    "K08bsu062_u:906": " tad bhavānno hitādhāne saṃyojayitumarhati /",
    "K08bsu062_u:907": " bhavatā yatsamādiṣṭaṃ tatkariṣyāmahe dhruvan //",
    "K08bsu062_u:908": " iti tai prārthitaṃ sarvai lokeśvaro niśamya saḥ /",
    "K08bsu062_u:909": " kṛpādṛṣṭyā samālokya samādiśati tān punaḥ //",
    "K08bsu062_u:910": " śṛṇudhvaṃ tanmayākhyātaṃ yuṣmākaṃ hitasādhanam /",
    "K08bsu062_u:911": " saṃcaradhvaṃ tathā nityaṃ sadā bhadraṃ yadīcchatha //",
    "K08bsu062_u:912": " tadyathādau triratnānāṃ prayāta śaraṇaṃ mudā /",
    "K08bsu062_u:913": " sarvadā manasā smṛtvā bhajadhvaṃ ca samādarāt //",
    "K08bsu062_u:914": " namo buddhāya dharmāya saṃghāya ca namo namaḥ /",
    "K08bsu062_u:915": " iti tribhyo namaskāraṃ kṛtvā carata sarvataḥ //",
    "K08bsu062_u:916": " etatpuṇyānubhāvena sarvatrāpi śubhaṃ bhavet /",
    "K08bsu062_u:917": " nirutpātaṃ mahotsāhaṃ sarvadā ca bhave dhrivam //",
    "K08bsu062_u:918": " tato yūyaṃ krameṇāpi pariśuddhatrimaṇḍalāḥ /",
    "K08bsu062_u:919": " bodhicittaṃ samāsādhya vrataṃ caritumaikṣyatha //",
    "K08bsu062_u:920": " tadetatpuṇyabhāvena sarve yūyamitaścyutāḥ /",
    "K08bsu062_u:921": " triratnasmṛtimādhāya sukhāvatīṃ prayāsyatha //",
    "K08bsu062_u:922": " tatrāmitābhanāthasya śaraṇe samupasthitāḥ /",
    "K08bsu062_u:923": " sarvadā bhajanaṃ kṛtvā cariṣyatha mahāsukham //",
    "K08bsu062_u:924": " (Gkv 33)",
    "K08bsu062_u:925": " tadā yūyaṃ samadāya poṣadhaṃ vratamuttamam /",
    "K08bsu062_u:926": " vidhivatsaṃcaritvaitpuṇyairlapsyatha sanmatim //",
    "K08bsu062_u:927": " tato 'pi vimalātmānaḥ sarvasattvahitotsukāḥ /",
    "K08bsu062_u:928": " bodhicaryāvrataṃ dhṛtvā cariṣyatha jagaddhite //",
    "K08bsu062_u:929": " tataḥ pāramitāḥ sarvāḥ pūrayitvā yathākramam /",
    "K08bsu062_u:930": " duṣṭān māragaṇān sarvān jitvārhanto bhaviṣyatha //",
    "K08bsu062_u:931": " tataḥ saṃsārasaṃcāranispṛhā vijitendriyāḥ /",
    "K08bsu062_u:932": " trividhāṃ bodhimāsādhya nirvṛtipadamāpsyatha //",
    "K08bsu062_u:933": " evaṃ sattvās triratnānāṃ gacchantaḥ śaraṇaṃ sadā /",
    "K08bsu062_u:934": " smṛtvā nām samucccārya natvā bhajadhvaṃ nābhavam //",
    "K08bsu062_u:935": " iti lokeśvareṇaivaṃ samādiṣṭaṃ niśamya te /",
    "K08bsu062_u:936": " sarve tatheti vijñāpya pratimodanti nanditāḥ //",
    "K08bsu062_u:937": " tato lokeśvaro matvā teṣāṃ mano 'bhiśuddhitam /",
    "K08bsu062_u:938": " niścārayati kāraṇḍavyūhasūtrasūbhāṣitam //",
    "K08bsu062_u:939": " tatsubhāṣitamākarṇya sarve te saṃpramoditāḥ /",
    "K08bsu062_u:940": " triratnabhajanotsāhasaukhyaṃ vāṃchanti sādhitum //",
    "K08bsu062_u:941": " tataste muditāḥ sarve triratnaśaraṇaṃ gatāḥ /",
    "K08bsu062_u:942": " namo buddhāya dharmāya saṃghāyeti vadanti te //",
    "K08bsu062_u:943": " tataḥ sarve 'pi te satvāyiratnasmṛtisaṃratāḥ /",
    "K08bsu062_u:944": " saṃsāraviratotsāhā bhavanti dharmalālasāḥ //",
    "K08bsu062_u:945": " tato jñānāsinā bhittvā satkāyadṛṣṭiparvatam /",
    "K08bsu062_u:946": " tyaktvā dehaṃ tataḥ sarve te 'bhiyānti sukhāvatīm //",
    "K08bsu062_u:947": " tatrāmitābhanāthasya śaraṇe samupasthitāḥ /",
    "K08bsu062_u:948": " nirdeśaṃ śirasā dhṛtvā pracaranti śubhe mudā //",
    "K08bsu062_u:949": " tataḥ sarve bhaveyuste caturbrahmavihāriṇaḥ /",
    "K08bsu062_u:950": " bodhisattvā mahāsattvā ākāṃkṣitamukhābhidhāḥ //",
    "K08bsu062_u:951": " ityevaṃ sa mahāsattvo lokeśvaro jinātmajaḥ /",
    "K08bsu062_u:952": " sarvān pretān samuddhṛtya preṣayati sukhāvatīm //",
    "K08bsu062_u:953": " (Gkv 34)",
    "K08bsu062_u:954": " evaṃ trailokyanātho 'sau mahākāruṇikaḥ kṛtī /",
    "K08bsu062_u:955": " kṛpayā svayamālokya saṃrakṣyābhyavate jagat //",
    "K08bsu062_u:956": " ye ye sattvāḥ sadā tasya lokeśasya mahātmanaḥ /",
    "K08bsu062_u:957": " smṛtvā nāma samuccārya bhajante śaraṇaṃ gatāḥ //",
    "K08bsu062_u:958": " te te sarve 'pi niṣpāpāḥ śrīmantaḥ sadguṇākarāḥ /",
    "K08bsu062_u:959": " sarvasattvahitaṃ kṛtvā pracarantaḥ śubhe sadā //",
    "K08bsu062_u:960": " bodhicaryāvrataṃ dhṛtvā bhuktvā dharmayaśaḥsukham /",
    "K08bsu062_u:961": " triratnabhajanotsāhaṃ dhṛtvā yāyuḥ sukhāvatīm //",
    "K08bsu062_u:962": " na te sarve 'pi gacchanti durgatiṃ ca kadācana /",
    "K08bsu062_u:963": " sadā sadgatisaṃjātā bhadraśrīsadguṇāśrayāḥ //",
    "K08bsu062_u:964": " pariśuddhendriyā dhīrā bodhicaryāvrataṃdharāḥ /",
    "K08bsu062_u:965": " svaparātmahitaṃ kṛtvā yāyurante jinālaye //",
    "K08bsu062_u:966": " ityevaṃ sa mahāsattvaḥ sarvasattvahitārthabhṛt /",
    "K08bsu062_u:967": " kṛpākāruṇyasaddharmaguṇamāhātmyasāgaraḥ //",
    "K08bsu062_u:968": " asaṃkhyaṃ puṇyamāhātmyaṃ tasya lokeśvarasya hi /",
    "K08bsu062_u:969": " sarvairapi munīndraistatpramātuṃ naiva śakyate //",
    "K08bsu062_u:970": " ityādiṣṭaṃ munīndreṇa śrutvā sa sugatātmajaḥ /",
    "K08bsu062_u:971": " sudhīḥ sarvanīvaraṇaviṣkambhī caivamabravīt //",
    "K08bsu062_u:972": " bhagavan sa mahāsattvo nāgacchati kadā vrajat /",
    "K08bsu062_u:973": " tasyāhaṃ darśanaṃ kartumicchāmi trijagatprabhoḥ //",
    "K08bsu062_u:974": " iti tenoditaṃ śrutvā bhagavān sa munīśvaraḥ /",
    "K08bsu062_u:975": " vikambhinaṃ tamālokya punarevaṃ samādiśat //",
    "K08bsu062_u:976": " evaṃ tān kulaputrāsau lokeśvaraḥ prabodhayan /",
    "K08bsu062_u:977": " preṣayitvā sukhāvatyāṃ tato niṣkramya gacchati //",
    "K08bsu062_u:978": " anyatrāpi samuddhartuṃ pāpino narakāśritān /",
    "K08bsu062_u:979": " karuṇāsudṛśā paśyaṃścaraṃste saṃprabhāsayan //",
    "K08bsu062_u:980": " dine dine sa āgatya sarveṣu narakeṣvapi /",
    "K08bsu062_u:981": " nimagnān pāpino duṣṭān samālokya prabhāsayan //",
    "K08bsu062_u:982": " svayamuddhṛtya sarvānstān sukhīkṛtvā prabodhayan /",
    "K08bsu062_u:983": " bodhimārge pratiṣṭhāpya saṃpreṣayet sukhāvatīm //",
    "K08bsu062_u:984": " // iti śrīguṇakāraṇḍavyūhe sūcīmukhodaraparvatapretoddhāranaprakaraṇam //",
    "K08bsu062_u:985": " 4. śrīmaheśvarādi deva samutpādana prakaraṇam",
    "K08bsu062_u:986": " śrībhagavānuvāca /",
    "K08bsu062_u:987": " evamasau mahāsattvo lokeśvaro jinātmajaḥ /",
    "K08bsu062_u:988": " bhavābdheḥ svayamuddhṛtya pālayati sadā jagat /",
    "K08bsu062_u:989": " praduṣṭānapi pāpiṣṭān bodhayitvā prayatnataḥ /",
    "K08bsu062_u:990": " bodhimārge pratiṣṭhāpya saṃpreṣayejjinālaye //",
    "K08bsu062_u:991": " nāstīdṛgguṇasaṃpannaḥ sattvayaidhātukeṣvapi /",
    "K08bsu062_u:992": " kasyāpi vidyate naiva pratibhānaṃ hi tādṛśam //",
    "K08bsu062_u:993": " munīndrāṇāṃ ca sarveṣāṃ nāstīdṛgdrutibhānatā /",
    "K08bsu062_u:994": " tena lokeśvaro nāma bodhisattvassa ucyate //",
    "K08bsu062_u:995": " ityādiṣṭaṃ munīndreṇa śrutvā sa sugatātmajaḥ /",
    "K08bsu062_u:996": " viṣkambhī bhagavantaṃ ca samālokyaivamabravīt //",
    "K08bsu062_u:997": " bhagavan hetunā kena sarvalokādhipeśvaraḥ /",
    "K08bsu062_u:998": " lokeśvaraḥ sa ākhyāta etat samyak samādiśa //",
    "K08bsu062_u:999": " tasyeva pratibhāsatvaṃ kasyacinnaiva vidyate /",
    "K08bsu062_u:1000": " munīndrāṇāmapi sarveṣāṃ nāstīti tatkathaṃ khalu //",
    "K08bsu062_u:1001": " etat samyak samākhyāhi śrotumicchāmi sarvavit /",
    "K08bsu062_u:1002": " ime sarve sabhāsīnāstadguṇaśrotumānasāḥ //",
    "K08bsu062_u:1003": " iti tenoditaṃ śrutvā bhagavān sa munīśvaraḥ /",
    "K08bsu062_u:1004": " viṣkambhinaṃ mahāvijñaṃ tamālokyaivamādiśat //",
    "K08bsu062_u:1005": " śṛṇu tvaṃ kulaputrāsya lokeśasya prabhāvatām /",
    "K08bsu062_u:1006": " saṃpravakṣyāmi te prītyā sarvasattvānubodhane //",
    "K08bsu062_u:1007": " (Gkv 36)",
    "K08bsu062_u:1008": " tadhyayābhūt purā śāstā tathāgato munīśvaraḥ /",
    "K08bsu062_u:1009": " vipaśyī nāma saṃbuddhaḥ sarvavidyādhipo jinaḥ /",
    "K08bsu062_u:1010": " sarvajño 'rhanmahābhijño dharmarājo vināyakaḥ /",
    "K08bsu062_u:1011": " bhagavāṃyijagannāthaḥ sarvasattvahitārthabhṛt //",
    "K08bsu062_u:1012": " tadāhaṃ kulaputrāsam sugandhasukhasaṃjñakaḥ /",
    "K08bsu062_u:1013": " vaṇiksuto vṛṣotsāhī saṃbuddhaguṇalālasaḥ //",
    "K08bsu062_u:1014": " tasya vipaśyinaḥ śāstuḥ saṃbuddhasya jagadguroḥ /",
    "K08bsu062_u:1015": " śaraṇe samupāśritya prācaran bodhisaṃvaram //",
    "K08bsu062_u:1016": " tadā tena munīndreṇa sarvajñena vipaśyinā /",
    "K08bsu062_u:1017": " lokeśaguṇamāhātyaṃ samāakhyātaṃ śrutaṃ mayā //",
    "K08bsu062_u:1018": " tadyathāsau jagacchāstā vipaśyī bhagavān jinaḥ /",
    "K08bsu062_u:1019": " saddharmaṃ samupādeṣṭuṃ sabhāmadhye samāaśritaḥ //",
    "K08bsu062_u:1020": " tadāsau trijagannātho lokeśvaro jinātmajaḥ /",
    "K08bsu062_u:1021": " sarvān sattvān samuddhartuṃ saṃpaśyan karuṇānvitaḥ //",
    "K08bsu062_u:1022": " puṇyaraśmiṃ samutsṛjya prabhāsayan samantataḥ /",
    "K08bsu062_u:1023": " duḥkhino narakāsīnān sarvān sattvān vilokayan //",
    "K08bsu062_u:1024": " samuddhṛtya prayatnena bodhayitvānumodayan /",
    "K08bsu062_u:1025": " triratnaśaraṇe sthāpya cārayitvā śubhe vṛṣe //",
    "K08bsu062_u:1026": " bodhimārge pratiṣṭhāpya śrāvayitvā subhāṣitān /",
    "K08bsu062_u:1027": " saṃbodhisādhane dharme saṃniyojya vinodayan //",
    "K08bsu062_u:1028": " sarvatra maṃgalaṃ kṛtvā nirupātaṃ mahotsavam /",
    "K08bsu062_u:1029": " triratnaguṇamāhātmyaṃ prakāśayan samācarat //",
    "K08bsu062_u:1030": " tadā tadraśmisaṃspṛṣṭā sarvā bhumiḥ praśobhitā /",
    "K08bsu062_u:1031": " viśuddhamaṃgalotsāhasukhasamākulābhavat //",
    "K08bsu062_u:1032": " tadadbhutaṃ mahānandaṃ mahotsāhaṃ samantataḥ /",
    "K08bsu062_u:1033": " samālokya mahāsattvo mahāmatirjinātmajaḥ //",
    "K08bsu062_u:1034": " vismayasamupāghrāta tvanta evaṃ vyacintayan //",
    "K08bsu062_u:1035": " aho kasya prabhākāntiriyamiha samāgatā /",
    "K08bsu062_u:1036": " avabhāsya jagatsarvaṃ saṃśodhayati śobhitam //",
    "K08bsu062_u:1037": " (Gkv 37)",
    "K08bsu062_u:1038": " iti cintākulātmā sa bodhisattvo mahāmatiḥ /",
    "K08bsu062_u:1039": " samutthāyottarāsaṃgamudvahan purato gataḥ //",
    "K08bsu062_u:1040": " jāanubhyāṃ bhūtake dhṛtvā kṛtāṃjaliputo mudā /",
    "K08bsu062_u:1041": " vipaśyinaṃ munīndraṃ taṃ natvaivaṃ paryapṛcchata //",
    "K08bsu062_u:1042": " bhagavan kasya prabhāvo 'yaṃ yadiyaṃ bhāsamāgatā /",
    "K08bsu062_u:1043": " avabhāsya jagatsarvaṃ śodhayanti praśobhitam //",
    "K08bsu062_u:1044": " yadidaṃ mahadāścaryaṃ dṛṣṭvā sarve 'tivismitāḥ /",
    "K08bsu062_u:1045": " śrotumicchanti sarvajña tatsamādeṣṭumarhati //",
    "K08bsu062_u:1046": " iti tenoditaṃ śrutvā vipaśyī sa munīśvaraḥ /",
    "K08bsu062_u:1047": " mahāmatiṃ mahāsattvaṃ tamālokyaivamādiśat //",
    "K08bsu062_u:1048": " mahāmate śṛṇuṣvedamadbhutaṃ yatsamudbhavam /",
    "K08bsu062_u:1049": " tatpuṇyaprabhāvatvaṃ kathayiṣyāmi sāṃpratam //",
    "K08bsu062_u:1050": " yayailokādhipo nātho bodhisattvo jinātmajaḥ /",
    "K08bsu062_u:1051": " sarvadharmādhipaḥ śrīmānāryāvalokiteśvaraḥ //",
    "K08bsu062_u:1052": " sa sattvān pāpino duṣṭān duḥkhino narakāśritān /",
    "K08bsu062_u:1053": " samālokya kṛpādṛsṭyā mahākāruṇyacoditaḥ //",
    "K08bsu062_u:1054": " tān sarvān hi samuddṛtya bodhiyitvānumodayan /",
    "K08bsu062_u:1055": " bodhimārge pratiṣṭhāpya preṣayituṃ jinālaye //",
    "K08bsu062_u:1056": " saṃprasthitaḥ sukhāvatyāḥ puṇyaraśmīn samutsṛjan /",
    "K08bsu062_u:1057": " avabhāsya jagallokamihāgantuṃ samāgataḥ //",
    "K08bsu062_u:1058": " tasya puṇyaprabhākāntiriyaṃ pāpaviśodhanī /",
    "K08bsu062_u:1059": " avabhāsya jagatsarvaṃ śodhayantī prasāritā /",
    "K08bsu062_u:1060": " evaṃ sa sarvalokānāmadhipatirhitārthabhṛt /",
    "K08bsu062_u:1061": " svayamālokya sarvatra yāti sarvān samuddharan //",
    "K08bsu062_u:1062": " pāpino 'pi samālokya sarvatra narakeṣvapi /",
    "K08bsu062_u:1063": " nimagnānatiduḥkhāṃstān puṇyaraśmīn samutsṛjan //",
    "K08bsu062_u:1064": " avabhāsya sukhāpannān samuddhṛtya prabodhayan /",
    "K08bsu062_u:1065": " bodhimārge pratiṣṭhāpya preṣayati sukhāvatim //",
    "K08bsu062_u:1066": " (Gkv 38)",
    "K08bsu062_u:1067": " evaṃ sa śrīguṇādhāraḥ saddharmasukhadārayakaḥ /",
    "K08bsu062_u:1068": " dine dine 'pyapremeyān sattvānuddhṛtya bodhayan //",
    "K08bsu062_u:1069": " bodhimārge pratiṣṭhāpya śrāvayityā subhāṣitam /",
    "K08bsu062_u:1070": " kṛtvā śuddhāśayān sarvān preṣayati sukhāvatīm //",
    "K08bsu062_u:1071": " evaṃ tasya mahatpuṇyaṃ sarvalokādhikaṃ bahu /",
    "K08bsu062_u:1072": " aprameyamasaṃkhyeyaṃ saṃbodhipadasādhanam //",
    "K08bsu062_u:1073": " sarvairapi munīndraistatpuṇyaṃ mahadbahūttamam /",
    "K08bsu062_u:1074": " pramātuṃ parisaṃkhyātuṃ śakyate na kadācana //",
    "K08bsu062_u:1075": " sarveṣāmapi buddhānāmīdṛkpuṇyaṃ mahottamam /",
    "K08bsu062_u:1076": " aprameyasaṃkhyeyaṃ vidyate na kadācana //",
    "K08bsu062_u:1077": " kasyāpi dṛśyate naivamīdṛkpuṇyaṃ mahattaram /",
    "K08bsu062_u:1078": " tenāsau trigajagannātho virājate samantataḥ //",
    "K08bsu062_u:1079": " evaṃ tasya mahatpuṇyaprameyaṃ bahuttamam /",
    "K08bsu062_u:1080": " sarvairapi munīndraistatpramātuṃ śakyate na hi //",
    "K08bsu062_u:1081": " tasmādasau jagannātho jagacchāstā jagatpatiḥ /",
    "K08bsu062_u:1082": " sarvalokādhipaḥ śrīmānāryāvalokiteśvaraḥ //",
    "K08bsu062_u:1083": " ādibuddhātmasaṃbhūto jagadīśo maheśvaraḥ /",
    "K08bsu062_u:1084": " viśvasṛktrijagadbharttā saṃbodhijñānabhāskaraḥ //",
    "K08bsu062_u:1085": " sarvaiḥ lokādhipairdevaiḥ sāsurayakṣakinnaraiḥ /",
    "K08bsu062_u:1086": " rākṣasairgaruḍairnāgaiḥ pūjito vanditaḥ sadā //",
    "K08bsu062_u:1087": " grahaistārāgaṇaiḥ sarvairvidyādharairmaharddhikaiḥ /",
    "K08bsu062_u:1088": " siddhaiḥ sādhyaiśca rudraiśca kumbhāṇḍaiśca mahoragaiḥ //",
    "K08bsu062_u:1089": " sarvairbhūtādhipaiścāpi savahniryamamārutaiḥ /",
    "K08bsu062_u:1090": " sarvaiścāpyapsaraḥsarvairdaivādikanyakāgaṇaiḥ //",
    "K08bsu062_u:1091": " evaṃ dānavanāgendrayakṣādikanyakāgaṇaiḥ /",
    "K08bsu062_u:1092": " sadā dhyātvāpyanusmṛtvā stutvā natvābhipūjitaḥ //",
    "K08bsu062_u:1093": " bhairavaiśca tathā sarvairmahākālagaṇairapi /",
    "K08bsu062_u:1094": " mātṛkāśbhiśca sarvābhiḥ saṃstuto vandito 'rcitaḥ //",
    "K08bsu062_u:1095": " (Gkv 39)",
    "K08bsu062_u:1096": " sarvaiśca ḍākinīsaṃghaiḥ sarvairbhūtaiḥ piśācakaiḥ /",
    "K08bsu062_u:1097": " sarvairvighnādhipaicāpi sapretakaṭhapūtakaiḥ //",
    "K08bsu062_u:1098": " sarvairmāragaṇaiścāpi traidhātukanivāsibhiḥ /",
    "K08bsu062_u:1099": " sadā nityamanusmṛtvā praṇamitaḥ praśaṃsitaḥ //",
    "K08bsu062_u:1100": " evaṃ maharṣibhiḥ sarvairyogibhiśca tapasvibhiḥ /",
    "K08bsu062_u:1101": " yatibhistīrthikaiścāpi nityaṃ smṛtvābhivanditaḥ //",
    "K08bsu062_u:1102": " śrāvakairbhikṣubhiḥ sarvairarhadbhirbrahmacāribhiḥ /",
    "K08bsu062_u:1103": " sadānusmaraṇaṃ kṛtvā dhyātvā vanditārcitaḥ //",
    "K08bsu062_u:1104": " tathā sarvairmahāsattvairbodhisattvaiśva sarvadā /",
    "K08bsu062_u:1105": " tadguṇānusmṛtiṃ dhṛtvā sa praśaṃsyo 'bhivandhyate //",
    "K08bsu062_u:1106": " tathā pratyekabuddhaiśca śrutvā dṛṣṭvā ca tadguṇān /",
    "K08bsu062_u:1107": " sadānumodanāṃ kṛtvā praṇatvā saṃpraśaṃsyate //",
    "K08bsu062_u:1108": " evaṃ sarvairmunīndraiśca saṃbuddhairapi sarvadā /",
    "K08bsu062_u:1109": " tatpuṇyaguṇamāhātmyaṃ saṃpraśaṃsyānumodyate //",
    "K08bsu062_u:1110": " evaṃ sa sarvalokeśaḥ sarvadharmādhipeśvaraḥ /",
    "K08bsu062_u:1111": " viśvarastraṣṭā jagadbhartā traidhātukādhipeśvaraḥ //",
    "K08bsu062_u:1112": " mahābuddhātmasaṃbhūtaḥ saddharmaguṇabhāskaraḥ /",
    "K08bsu062_u:1113": " sarvasaṃghādhirājendro bodhisattvo jagatprabhuḥ //",
    "K08bsu062_u:1114": " iti sarvairmahābhijñaiḥ saṃbuddhaiḥ sarvadarśibhiḥ /",
    "K08bsu062_u:1115": " munīśvaraiḥ samākhyātaṃ purā mayā śrutaṃ kila //",
    "K08bsu062_u:1116": " tadyathādau mahāśūnyaṃ paṃcabhūte 'pyanudbhave /",
    "K08bsu062_u:1117": " jyotirusamudbhūta ādibuddho niraṃjanaḥ /",
    "K08bsu062_u:1118": " triguṇāṃśamahāmūrttirviśvarupaḥ samutthitaḥ /",
    "K08bsu062_u:1119": " sa svayaṃbhurmahābuddha ādinātho maheśvaraḥ /",
    "K08bsu062_u:1120": " lokasaṃsarjanaṃ nāma samādhiṃ vidadhe svayam //",
    "K08bsu062_u:1121": " tatastasyātmasaṃbhūto divyārupaḥ śubhāṃśabhṛt /",
    "K08bsu062_u:1122": " bhadramūttirviśuddhāṃgaḥ sulakṣaṇābhimaṇḍitaḥ //",
    "K08bsu062_u:1123": " puṇyakāntivirociṣkaḥ sarvalokādhipeśvaraḥ /",
    "K08bsu062_u:1124": " so 'pi lokodbhavaṃ nāma samādhiṃ vidadhe svayam //",
    "K08bsu062_u:1125": " (Gkv 40)",
    "K08bsu062_u:1126": " tadā tasyādināthasya cakṣubhyāṃ candrabhāskarau /",
    "K08bsu062_u:1127": " samutpannau lalāṭācca samutpanno maheśvaraḥ //",
    "K08bsu062_u:1128": " skandhābhyāṃ saṃprajāto 'bhūdabrahmā saumyaścaturmukhaḥ /",
    "K08bsu062_u:1129": " hadayācca samudbhūto nārāyaṇo 'tisundaraḥ //",
    "K08bsu062_u:1130": " ubhābhyāṃ dantapaṃktibhyāṃ samutpunnā sarasvatī /",
    "K08bsu062_u:1131": " vāyuvo mukhato jātāḥ pṛthvī jātā ca pādataḥ //",
    "K08bsu062_u:1132": " varuṇaścodarājjātaḥ vahniśca nābhimaṇḍalāt /",
    "K08bsu062_u:1133": " vāmajānūdbhavā lakṣmīḥ śrīdo dakṣiṇajānutaḥ //",
    "K08bsu062_u:1134": " evamanye 'pi devāśca sarvalokādhipā api /",
    "K08bsu062_u:1135": " tasya mahātmano dehāt samudbhūtā jagaddhiote //",
    "K08bsu062_u:1136": " yadaite lokanāthasya jātā lokādhipāstanoḥ /",
    "K08bsu062_u:1137": " tasya sarve prasannāsyāḥ paśyantaḥ samupasthitāḥ //",
    "K08bsu062_u:1138": " tadā maheśvaro devaḥ straṣṭāraṃ taṃ jagadgurum /",
    "K08bsu062_u:1139": " praṇatvā sāṃjaliḥ paśyan prārthayadevamādarāt //",
    "K08bsu062_u:1140": " bhagavan yadime sarve bhavatā nirmitā vayam /",
    "K08bsu062_u:1141": " tadarthe 'smānimān sarvān vyākarotu yathāvidhi //",
    "K08bsu062_u:1142": " iti saṃprārthite tena maheśvareṇa sarvavit /",
    "K08bsu062_u:1143": " lokeśvaraḥ samālokya sarvāṃnstānevamādiśat //",
    "K08bsu062_u:1144": " ārupyalokdhātvīśo bhaviṣyasi maheśvara /",
    "K08bsu062_u:1145": " trātā yogādhipaḥ śāstā saṃsāramuktisaukhyadik //",
    "K08bsu062_u:1146": " kaliyuge samutpunne sattvadhātau kaṣāyine /",
    "K08bsu062_u:1147": " tadā sraṣṭā vibharttā ca saṃharttā ca bhaviṣyasi //",
    "K08bsu062_u:1148": " sarvasattvā durācārā māracaryāsamāratāḥ /",
    "K08bsu062_u:1149": " mithyādharmagatā duṣṭā saddharmaguṇanindakāḥ //",
    "K08bsu062_u:1150": " vihīnabodhicaryāṃgāstāmasadharmasādhinaḥ /",
    "K08bsu062_u:1151": " tīrthikadharmasaṃraktā bhaviṣyanti kalau yadā //",
    "K08bsu062_u:1152": " tadā pṛthagjanāḥ sarve moherṣyāmadamānikāḥ /",
    "K08bsu062_u:1153": " sarve te śaraṇaṃ gatvā bhajiṣyanti sadādarāt //",
    "K08bsu062_u:1154": " (Gkv 41)",
    "K08bsu062_u:1155": " ākāśaṃ liṃgamityāhuḥ pṛthivī tasya pīṭhikā /",
    "K08bsu062_u:1156": " ālayaḥ sarvabhūtānāṃ līyanālliṃgamucyate //",
    "K08bsu062_u:1157": " iti sarve tadā lokāḥ prabhāṣantaḥ pramādataḥ /",
    "K08bsu062_u:1158": " sarvān devān pratikṣipya cariṣyanti vimohitāḥ //",
    "K08bsu062_u:1159": " tān sarvān samālokya bodhayitvā prayatnataḥ /",
    "K08bsu062_u:1160": " muktimārge pratiṣṭhāpya vrataṃ śaivaṃ pracāraya //",
    "K08bsu062_u:1161": " evaṃ kṛtvā mahaiśānaṃ padaṃ prāpya maheśvaraḥ /",
    "K08bsu062_u:1162": " trailokyādhipatirnātho bhaviṣyasi kalau yuge //",
    "K08bsu062_u:1163": " ityevaṃ tatsamādiṣṭaṃ niśamya sa maheśvaraḥ /",
    "K08bsu062_u:1164": " tatheti pratinanditvā tatraiva samupāśrayat //",
    "K08bsu062_u:1165": " athāsau sarvavicchāstā lokeśvaro jinātmajaḥ /",
    "K08bsu062_u:1166": " brahmānaṃ samupāmantrya saṃpaśyannaimabravīt //",
    "K08bsu062_u:1167": " brahmanstvaṃ rupadhātniśaśvaturvedāṃgaśāyabhṛt /",
    "K08bsu062_u:1168": " sṛṣṭikartā jagacchāstā caturbramhavihārikaḥ //",
    "K08bsu062_u:1169": " śāntacaryāsamācāraḥ sāttvikadharmanāyakaḥ /",
    "K08bsu062_u:1170": " paramārthayogavidvidvān śubhārthabhṛd bhaviṣyati //",
    "K08bsu062_u:1171": " yuge kalau samutpanne tava caryā vinakṣyati /",
    "K08bsu062_u:1172": " mlechadharmasamākrānte sadvṛttiḥ parihāsyate /",
    "K08bsu062_u:1173": " tadāpi tvaṃ prayatnena nānārupeṇa bodhayan /",
    "K08bsu062_u:1174": " dharmamārge pratiṣṭhāpya prāpayasva sunirvṛtim //",
    "K08bsu062_u:1175": " evaṃ brahmanstvamālokya sarvān sattvān prabodhayan /",
    "K08bsu062_u:1176": " bodhimārge pratiṣṭhāpya pālayasva jagaddhite //",
    "K08bsu062_u:1177": " evaṃ kṛtvā mahatkleśabhavodadhiṃ samuttaret /",
    "K08bsu062_u:1178": " arhansaṃbodhimāsādya saṃbuddho 'pi bhaviṣyasi //",
    "K08bsu062_u:1179": " ityevaṃ tatsamādiṣṭaṃ samākarṇya prabodhitaḥ /",
    "K08bsu062_u:1180": " brahmā tatheti saṃśrutya prābhyanandat prasāditaḥ //",
    "K08bsu062_u:1181": " tato 'sau ca mahāsattvo lokeśvaro jinātmabhūḥ /",
    "K08bsu062_u:1182": " nārāyaṇaṃ samālokya samāmantryaivamādiśat //",
    "K08bsu062_u:1183": " (Gkv 42)",
    "K08bsu062_u:1184": " viṣṇo tvaṃ kāmadhātvīśaḥ sarvalokādhipaḥ prabhuḥ /",
    "K08bsu062_u:1185": " rajodharmādhipaḥ śāstā sarvasattvahitārthabhṛt //",
    "K08bsu062_u:1186": " mahābhijño mahāvīraḥ sarvaduṣṭapramardakaḥ /",
    "K08bsu062_u:1187": " saṃsārasukhasaṃbhartā māyādharmavicakṣaṇaḥ //",
    "K08bsu062_u:1188": " kalau kleśākulān sattvān nānārupeṇa bodhayan /",
    "K08bsu062_u:1189": " trāsayitvāpi yannena sarvān dharme niyojaya //",
    "K08bsu062_u:1190": " evaṃ kṛtvā mahāsattvo mahatpuṇyaguṇānvitaḥ /",
    "K08bsu062_u:1191": " rājā viśvambharo nātho lakṣmīpatirmaharddhitaḥ //",
    "K08bsu062_u:1192": " sarvān sattvān sukhīkṛtya sarvān duṣṭān vinirjayan /",
    "K08bsu062_u:1193": " saṃvṛtiviratātmānte nirvṛtipadamāpsyasi //",
    "K08bsu062_u:1194": " ityevaṃ tatsamādiṣṭaṃ niśamya sa prabodhitaḥ /",
    "K08bsu062_u:1195": " viṣṇustatheti vijñapya prābhyanandat prasāditaḥ //",
    "K08bsu062_u:1196": " tataścāsau mahāsattvo lokeśvaro jināṃśajaḥ /",
    "K08bsu062_u:1197": " sarasvatīṃ samālokya samāmaṃtryaivamādiśat //",
    "K08bsu062_u:1198": " sarasvatī mahādevī sarvavidyāguṇākarī /",
    "K08bsu062_u:1199": " mahāmāyādharī sarvaśāyavijñā subhāṣiṇī //",
    "K08bsu062_u:1200": " saddharmaguṇasaṃbhartrī saṃbodhipratipālinī /",
    "K08bsu062_u:1201": " ṛddhisiddhipradātrī tvaṃ vāgiśvarī bhaviṣyasi //",
    "K08bsu062_u:1202": " sarvān mūrkhān durācārānapi sattvān prayatnataḥ /",
    "K08bsu062_u:1203": " bodhayitvā śubhe dharme yojayantyabhipālaya //",
    "K08bsu062_u:1204": " ye 'pi te śaraṇaṃ gatvā bhajeyurbhaktimānasāḥ /",
    "K08bsu062_u:1205": " paṇḍitāste mahābhijñā bhaveyu śrīguṇāśrayāḥ //",
    "K08bsu062_u:1206": " evaṃ sattvahitaṃ kṛtvā mahtpuṇyaguṇānvitā /",
    "K08bsu062_u:1207": " prānte bodhiṃ samāsādya saṃprāpsyasi jināspadam //",
    "K08bsu062_u:1208": " ityevaṃ tatsamādiṣṭaṃ niśamya sā sarasvatī /",
    "K08bsu062_u:1209": " tatheti pratinanditvā tatraikānte samāśrayat //",
    "K08bsu062_u:1210": " tataścāsau mahāsattvo lokeśvaro jinātmajaḥ /",
    "K08bsu062_u:1211": " virocanaṃ samālokya samāmaṃtryaivamādiśat //",
    "K08bsu062_u:1212": " (Gkv 43)",
    "K08bsu062_u:1213": " sūrya tvaṃ sumahaddīptiprabhākaro grahādhipaḥ /",
    "K08bsu062_u:1214": " divākaro jagallokatamo 'ntako bhaviṣyasi //",
    "K08bsu062_u:1215": " avabhāsya jagallokaṃ prakāśayan viśodhayan /",
    "K08bsu062_u:1216": " cārayitvā śubhe dharme pālayasva sadā bhraman //",
    "K08bsu062_u:1217": " tato 'sau ca mahāsattvo lokanātho jagatprabhuḥ /",
    "K08bsu062_u:1218": " candramasaṃ samālokya samāmaṃtryaivamādiśat //",
    "K08bsu062_u:1219": " caṃdramasvaṃ mahākāntiḥ śītaraśmiḥ sudhākaraḥ /",
    "K08bsu062_u:1220": " tārādhipo jagatkleśasantāpahṛdbhaviṣyati //",
    "K08bsu062_u:1221": " avabhāsya jagallokaṃ pravarṣayan sadāmṛtam /",
    "K08bsu062_u:1222": " auṣadhīvrīhiśasyānāṃ rasavīryaṃ pravardhayan //",
    "K08bsu062_u:1223": " prahlādsukhasaṃpannān kṛtvā rātrau prabodhayan /",
    "K08bsu062_u:1224": " sarvān sattvān śubhe dharme cārayitvābhipālaya //",
    "K08bsu062_u:1225": " tato vāyuṃ samālokya lokeśvaraḥ sa sarvavit /",
    "K08bsu062_u:1226": " sarvāṃstān samupāmaṃtrya pura evamupādiśat //",
    "K08bsu062_u:1227": " yūyaṃ samīraṇāḥ sarve jagatprāṇāḥ sukhāvahāḥ /",
    "K08bsu062_u:1228": " sarvadharmasukhotsāhaprakartāro bhaviṣyatha //",
    "K08bsu062_u:1229": " pracarantaḥ sadā yūyaṃ puyagaṇdhasukhavahāḥ /",
    "K08bsu062_u:1230": " prerayitvā jagaddharme saṃpālayadhvamābhavam //",
    "K08bsu062_u:1231": " tataḥ pṛthvīṃ mahādevīṃ samālokya sarvadṛk /",
    "K08bsu062_u:1232": " jinātmajo lokanātho samāmaṃtryaivamādiśat //",
    "K08bsu062_u:1233": " pṛthivi tvaṃ jagadbhartrī sarvalokasamāśrayā /",
    "K08bsu062_u:1234": " vasuṃdharā jagadbhartī viśvamātā bhaviṣyasi //",
    "K08bsu062_u:1235": " sarvadhātūn suratnāni vrīhiśasyamahauṣadhīḥ /",
    "K08bsu062_u:1236": " datvā saṃsthāpya saddharme pālayasva jagatsadā //",
    "K08bsu062_u:1237": " tato varumālokya sa lokeśo jinātmabhūḥ /",
    "K08bsu062_u:1238": " purataḥ samupāmaṃtrya vyākarodevamādiśat //",
    "K08bsu062_u:1239": " varuṇa tvamapāṃ nāthaḥ sarvasattvāmṛtapadaḥ /",
    "K08bsu062_u:1240": " sarvaratnākarādhīśo nāgarājo bhaviṣyasi //",
    "K08bsu062_u:1241": " (Gkv 44)",
    "K08bsu062_u:1242": " sadāmṛtapradānena poṣayitvā prabodhayan /",
    "K08bsu062_u:1243": " datvā ratnāni saddharme cārayasva jagatsadā //",
    "K08bsu062_u:1244": " tato vahniṃ samālokya citrabhānuṃ prabhāsvaram /",
    "K08bsu062_u:1245": " sarvalokādhipaḥ śāstā samāmaṃtryaivamādiśat //",
    "K08bsu062_u:1246": " vahne tvaṃ sarvadevānāṃ mukhībhūto hutāṃśabhuk /",
    "K08bsu062_u:1247": " pācakaḥ sarvavastūnāṃ dahanaḥ pāvako 'pyasi //",
    "K08bsu062_u:1248": " tasmāt sarvaprayatnena sarvālokān praharṣayan /",
    "K08bsu062_u:1249": " sadā loke sukhaṃ dattvā saṃpālaya jagaddhite //",
    "K08bsu062_u:1250": " tato lakṣmīṃ mahādeviṃ lokeśvaraḥ sa sanmatiḥ /",
    "K08bsu062_u:1251": " purataḥ samupāmaṃtrya samālokyaivamādiśat //",
    "K08bsu062_u:1252": " lakṣmi tvaṃ śrī mahādevī māheśvarī vasundharā /",
    "K08bsu062_u:1253": " sarvasaṃpatsukhotsāhapradāyinī bhaviṣyasi //",
    "K08bsu062_u:1254": " sadhātudravyarantādimahānsampatsukhānyapi /",
    "K08bsu062_u:1255": " datvā dharme pratiṣṭhāpya pālayasva jagatsadā //",
    "K08bsu062_u:1256": " tataḥ śrīdaṃ samālokya sa lokeśo jagatprabhuḥ /",
    "K08bsu062_u:1257": " purataḥ samupāmaṃtrya vyākarodevamādiśat //",
    "K08bsu062_u:1258": " kubera tvaṃ mahābhāgaḥ sarvadravyādhipaḥ prabhuḥ /",
    "K08bsu062_u:1259": " śrīsaṃpatsadguṇādhāro rājarājo bhaviṣyasi //",
    "K08bsu062_u:1260": " datvā śrīguṇasaṃpattīḥ pradatvā saṃprabodhayan /",
    "K08bsu062_u:1261": " bodhimārge pratiṣṭhāpya pālayasva sadā jagat //",
    "K08bsu062_u:1262": " evaṃ sa trijagatnnātho lokeśvaro jinātmajaḥ /",
    "K08bsu062_u:1263": " sarvāṃstān svāatmajān devān samāmaṃtryaivamādiśat //",
    "K08bsu062_u:1264": " yūyaṃ sarve mahāsattvāḥ saṃbodhivratacāriṇaḥ /",
    "K08bsu062_u:1265": " sarvasattvahitaṃ kṛtvā pracaradhvaṃ sadā śubhe //",
    "K08bsu062_u:1266": " evaṃ kṛtvā mahatpuṇyaṃ śrīsamṛddhisamanvitāḥ /",
    "K08bsu062_u:1267": " ante saṃbodhimāsādya saṃbuddhapadamāpsyatha //",
    "K08bsu062_u:1268": " ityevaṃ tatsamādiṣṭaṃ śrutvā sarve prabodhitāḥ /",
    "K08bsu062_u:1269": " te devāḥ pratinandantastatheti pratiśuśruvuḥ //",
    "K08bsu062_u:1270": " (Gkv 45)",
    "K08bsu062_u:1271": " evaṃ te sakalā devāḥ dhṛtvā tasyānuśāsanam /",
    "K08bsu062_u:1272": " bodhicaryāṃ samādhāya saṃpracerujagaddhite //",
    "K08bsu062_u:1273": " tadanuśāsanādeva sarvalokādhipā api /",
    "K08bsu062_u:1274": " bodhicaryāvrataṃ dhṛtvā saṃcarire jagaddhite //",
    "K08bsu062_u:1275": " evaṃ sa trijagacchāstā lokeśvaro jinātmajaḥ /",
    "K08bsu062_u:1276": " bodhisattvamahābhijñaḥ sarvalokādhipeśvaraḥ //",
    "K08bsu062_u:1277": " ye tasya trijagacchāstuḥ śraddhayā śaraṇaṃ gatāḥ /",
    "K08bsu062_u:1278": " sarve te vimalātmano naiva gacchanti durgatim //",
    "K08bsu062_u:1279": " sadā sadgatisaṃjātāḥ saddharmaśrīsukhānvitāḥ /",
    "K08bsu062_u:1280": " niḥkleśā bodhimāsādhya saṃbuddhapadamāpnuyuḥ //",
    "K08bsu062_u:1281": " sarve 'pi sugatāstasya śraddhayā śaraṇaṃ gatāḥ /",
    "K08bsu062_u:1282": " dhyātvānusmṛtimādhyāya pracaranto jagaddhite //",
    "K08bsu062_u:1283": " eatatpuṇyānubhāvena niḥkleśā vimalāśayāḥ /",
    "K08bsu062_u:1284": " jitvā māragaṇān bodhiṃ prāpya gatāḥ sunirvṛtim //",
    "K08bsu062_u:1285": " atītā api saṃbuddhā vartamānā anāgatāḥ /",
    "K08bsu062_u:1286": " sarve 'pi te jagacchāstuḥ śraddhayā śaraṇaṃ gatāḥ //",
    "K08bsu062_u:1287": " dhyātvānusmṛtimādhāya pracaranto jagaddhite /",
    "K08bsu062_u:1288": " bodhicaryāvrataṃ dhṛtvā kṛtvā sarvajagaddhitam //",
    "K08bsu062_u:1289": " krameṇa bodhisaṃbhāraṃ pūrayitvā yathāvidhi /",
    "K08bsu062_u:1290": " jitvā māragaṇān sarvān bodhiṃ prāpyābhavan jināḥ //",
    "K08bsu062_u:1291": " bhavanti ca bhaviṣyanti dharmarājā munīśvarāḥ /",
    "K08bsu062_u:1292": " arhantaḥ sugatā nāthāḥ sarvajñāstrivināyakāḥ //",
    "K08bsu062_u:1293": " evaṃ sa trijagannātho lokeśvaro maharddhimān /",
    "K08bsu062_u:1294": " bodhisattvo mahāsattvaḥ sarvalokādhipeśvaraḥ //",
    "K08bsu062_u:1295": " sarvasattvahitārthena bodhicaryāvrataṃ caran /",
    "K08bsu062_u:1296": " sarvān sattvān svayaṃ paśyannavabhāsya samuddharan //",
    "K08bsu062_u:1297": " bodhimārge pratiṣṭhāpya cārayitvā śubhe vṛṣe /",
    "K08bsu062_u:1298": " bodhayan suprasannāṃstān preṣayati sukhāvatīm //",
    "K08bsu062_u:1299": " (Gkv 46)",
    "K08bsu062_u:1300": " evam sa jagadādīśo lokeśvaro jinātmajaḥ /",
    "K08bsu062_u:1301": " bodhisattvo mahāsattvaḥ sarvadharmahitārthabhṛt //",
    "K08bsu062_u:1302": " nāsti tasya samaṃ kaścit saddharmaguṇapuṇyavān /",
    "K08bsu062_u:1303": " kuto 'dhiko bhavettena lokeśvaro jagatprabhuḥ //",
    "K08bsu062_u:1304": " ityevaṃ sugataiḥ sarvaiḥ saṃbuddhaiḥ sarvadarśibhiḥ /",
    "K08bsu062_u:1305": " lokeśaguṇamāhātmyaṃ samādiṣṭaṃ śrutaṃ mayā //",
    "K08bsu062_u:1306": " īdṛkpuṇyaguṇodbhāvaṃ lokeśasya vipaśvinaḥ /",
    "K08bsu062_u:1307": " minīndreṇa samādiṣṭaṃ purā mayābhisaṃśrutam //",
    "K08bsu062_u:1308": " tasmāllokeśavaraḥ sarvasaṃghādhipo jagadguruḥ /",
    "K08bsu062_u:1309": " sevanīyaḥ prayatnena saddharmaguṇavāṃchibhiḥ //",
    "K08bsu062_u:1310": " ye hyasya śaraṇaṃ gatvā bhajanti śraddhayā mudā /",
    "K08bsu062_u:1311": " durgatiṃ te na gacchanti sarvatrāpi kadācana //",
    "K08bsu062_u:1312": " sadā sadgatisaṃjātā dharmaśrīsukhabhāginaḥ /",
    "K08bsu062_u:1313": " śubhotsāhaṃ prabhuṃjante prānte yānti sukhāvatīm //",
    "K08bsu062_u:1314": " ityevaṃ hi samādiṣṭaṃ śākyasiṃhena tāyinā /",
    "K08bsu062_u:1315": " śrutvā sarve sabhālokāḥ prābhyanandan prabodhitāḥ //",
    "K08bsu062_u:1316": " // iti śrīmaheśvarādidevasamutpādanaprakaraṇam //",
    "K08bsu062_u:1317": " 5. sarvākāra sarvasattva prabodhana bodhicaryāvatāraṇa prakaraṇa",
    "K08bsu062_u:1318": " atha sarvanīvaraṇaviṣkambhī sugatātmajaḥ /",
    "K08bsu062_u:1319": " sāṃjalirbhagavantaṃ taṃ praṇatvā caivamabravīt //",
    "K08bsu062_u:1320": " bhagavansa mahāsattvo lokeśvara jagatprabhuḥ /",
    "K08bsu062_u:1321": " kadeha samupāgached draṣṭumicchāmi taṃ prabhum //",
    "K08bsu062_u:1322": " iti taduktamākarṇya bhagavān sa munīśvaraḥ /",
    "K08bsu062_u:1323": " viṣkambhinaṃ mahāsattvaṃ tamālokyaivamādiśat //",
    "K08bsu062_u:1324": " (Gkv 47)",
    "K08bsu062_u:1325": " viṣkambhin sa mahāsattvo nāgacchediha sāṃpratam /",
    "K08bsu062_u:1326": " anyatra narake sattvānuddhartumabhigacchati //",
    "K08bsu062_u:1327": " sarvatrāpi svayaṃ gatvā saṃpaśyannarakāśritān /",
    "K08bsu062_u:1328": " sarvān sattvān samuddhṛtya preṣayati sukhāvatīm //",
    "K08bsu062_u:1329": " evaṃ sa sarvadā sattvān svayaṃ paśyan dine dine /",
    "K08bsu062_u:1330": " asaṃkhyeyān samuddhṛtya preṣayati sukhāvatīm //",
    "K08bsu062_u:1331": " evaṃ kurvan sa lokeśo bodhicaryāvrataṃ caran /",
    "K08bsu062_u:1332": " asaṃkhyapuṇyaratnādyaśrīsamṛddho virājate //",
    "K08bsu062_u:1333": " tasya puṇyamasaṃkhyeyamaprameyaṃ bahūttamam /",
    "K08bsu062_u:1334": " sarvairapi munīndraistatpramātuṃ naiva śakyate //",
    "K08bsu062_u:1335": " ityevaṃ sugataiḥ sarvaiḥ purākhyātaṃ mayā śrutam /",
    "K08bsu062_u:1336": " tadatrāhaṃ pravakṣyāmi śṛṇudhyaṃ yūyamādarāt //",
    "K08bsu062_u:1337": " tadyathābhūt purā śāstā śikhi nāma tathāgataḥ /",
    "K08bsu062_u:1338": " sarvajño 'rhanmahābhijñoḥ dharmarājo munīśvaraḥ //",
    "K08bsu062_u:1339": " sarvavidyādhirājendraḥ saṃbuddhaḥ sugato jinaḥ /",
    "K08bsu062_u:1340": " mārajit sarvalokendrastraidhātukavināyakaḥ //",
    "K08bsu062_u:1341": " tadāsaṃ bodhisattvo 'haṃ dānaśūro 'bhidho gṛhī /",
    "K08bsu062_u:1342": " sadādānarato dhīraḥ sarvasattvahitārthabhṛt //",
    "K08bsu062_u:1343": " sadā sa śikhinastasya munīndrasya jagadguroḥ /",
    "K08bsu062_u:1344": " satkṛtya śraddhayā nityaṃ prābhajan samupasthitaḥ //",
    "K08bsu062_u:1345": " tadā tena munīndreṇa samākhyātaṃ mayā śrutam /",
    "K08bsu062_u:1346": " lokeśvarasya saddharmasādhanodbhavakauśalam //",
    "K08bsu062_u:1347": " iti tena munīndreṇa samāakhyātaṃ niśamya saḥ /",
    "K08bsu062_u:1348": " bodhisattvo mahāsattvo viṣkambhī caivamabravīt //",
    "K08bsu062_u:1349": " bhagavan kidṛśaṃ tasya lokeśasya mahātmanaḥ /",
    "K08bsu062_u:1350": " saddharmasādhanodbhūtaṃ kauśalaṃ bhavatā śrutam //",
    "K08bsu062_u:1351": " bhagavanstatsamākhyāya sarvānasmān prabodhaya /",
    "K08bsu062_u:1352": " sarvalokā ime śrutvā bhaveyustadguṇāratāḥ //",
    "K08bsu062_u:1353": " (Gkv 48)",
    "K08bsu062_u:1354": " iti saṃprārthitaṃ tena śrutvāsau bhagavān jinaḥ /",
    "K08bsu062_u:1355": " sarvāṃllokān sabhāsīnān samālokyaivamādiśat //",
    "K08bsu062_u:1356": " yadā sa bhagavāṃcchāstā śikhī tathāgato jinaḥ /",
    "K08bsu062_u:1357": " sarvalokasabhāmadhye sasāṃghikaḥ samāśritaḥ //",
    "K08bsu062_u:1358": " ādimadhyāntakalyāṇaṃ saṃbodhiguṇasādhanam /",
    "K08bsu062_u:1359": " saddharmaṃ samupādeṣṭuṃ samārabhejjagaddhite //",
    "K08bsu062_u:1360": " tadā tasya mukhadvārānnānāvarṇāḥ suraśmayaḥ /",
    "K08bsu062_u:1361": " vinirgatā jagatsarvamavabhāsya pracerire //",
    "K08bsu062_u:1362": " kṛtvā sarvatra lokeṣu subhadrāṇi samantataḥ /",
    "K08bsu062_u:1363": " punarāgatya sā kāntistadāśrama upāgatāḥ //",
    "K08bsu062_u:1364": " śikhinaṃ taṃ mahābhijñaṃ dharmarājaṃ munīśvaram /",
    "K08bsu062_u:1365": " tridhā pradakṣiṇīkṛtya tanmukhājye samāviśat //",
    "K08bsu062_u:1366": " tatsatpuṇyaprabhāṃ dṛṭvā lokeśvaraḥ sa vismitaḥ /",
    "K08bsu062_u:1367": " amitābhaṃ jinaṃ natvā papracchaivaṃ samādarāt //",
    "K08bsu062_u:1368": " bhagavan kasya satpuṇyakāntiriyaṃ samāgatā /",
    "K08bsu062_u:1369": " tadbhavān samupādiśya saṃbodhayatu no guro //",
    "K08bsu062_u:1370": " iti taduktamākarṇya bhagavān so 'mitaprabhaḥ /",
    "K08bsu062_u:1371": " lokeśvaraṃ mahāsattvaṃ tamālokyaivamādiśat //",
    "K08bsu062_u:1372": " kulaputra śikhī nāma saṃbuddho 'rhanmunīśvaraḥ /",
    "K08bsu062_u:1373": " sarvajñastrigacchāstā dharmarājastathāgataḥ //",
    "K08bsu062_u:1374": " vihāre jetakodyāne samāśritaḥ sasāṃghikaḥ //",
    "K08bsu062_u:1375": " sarvalokasabhāmadhye samāsīnaḥ prabhāsayan /",
    "K08bsu062_u:1376": " saddharmaṃ samupādeṣṭuṃ prārambhaṃ kurute 'dhunā //",
    "K08bsu062_u:1377": " tasyeyaṃ suprabhākāntirmukhadvārādvinirgatā /",
    "K08bsu062_u:1378": " sarvatra bhuvaneṣvevamavabhāsya pracaryate //",
    "K08bsu062_u:1379": " ihāpi samupāyātā bhāsayantī pracāritā /",
    "K08bsu062_u:1380": " parāvṛtya munestasya mukhe prāviśate 'dhunā //",
    "K08bsu062_u:1381": " ityādiṣṭaṃ munīndreṇa lokeśvaraḥ prasāditaḥ /",
    "K08bsu062_u:1382": " amitābhaṃ munīndraṃ taṃ praṇatvaivamabhāṣata //",
    "K08bsu062_u:1383": " (Gkv 49)",
    "K08bsu062_u:1384": " bhagavan dharmarājaṃ taṃ draṣṭumicchāmi sāṃpratam /",
    "K08bsu062_u:1385": " tattatrāhaṃ gatiṣyāmi tadājñāṃ dātumarhati //",
    "K08bsu062_u:1386": " iti saṃprārthitaṃ tena lokeśena niśamya saḥ /",
    "K08bsu062_u:1387": " amitābho munīndrastaṃ lokeśamevamabavrīt //",
    "K08bsu062_u:1388": " kulaputra munīndraṃstaṃ yadi draṣṭuṃ tvamicchasi /",
    "K08bsu062_u:1389": " gaccha madvacanenāpi kauśalyaṃ spraṣṭumarhasi //",
    "K08bsu062_u:1390": " padmaṃ samupasaṃsthāpya tasya paśyan sabhāmapi /",
    "K08bsu062_u:1391": " samupāśritya saddharmaṃ śrutvā gacchānumoditaḥ //",
    "K08bsu062_u:1392": " ityādiṣṭaṃ munīndreṇa śrutvā lokeśvaro mudā /",
    "K08bsu062_u:1393": " sāṃjalistaṃ jinaṃ natvā saṃbhāsayaṃstato 'carat //",
    "K08bsu062_u:1394": " yadā tataḥ sukhāvatyāṃ saṃprasthitaḥ sa bhāsayan /",
    "K08bsu062_u:1395": " tadā sarvā mahī sābdhiḥ sāgādhā ca prakampitā //",
    "K08bsu062_u:1396": " pravarṣādviyato hemaratnamayaṃ mahotpalam /",
    "K08bsu062_u:1397": " nirutpātaṃ śubhotsāhaṃ prāvartata samantataḥ //",
    "K08bsu062_u:1398": " tadāśramamahodyāne kalpavṛkṣāḥ samutthitāḥ /",
    "K08bsu062_u:1399": " divyavastrasuvarṇādiratnālaṃkāralambitāḥ //",
    "K08bsu062_u:1400": " nānākusumavṛkṣāśca sugaṃdhipuṣpaśobhitāḥ /",
    "K08bsu062_u:1401": " anekafalavṛkṣāśca divyarasafalānatāḥ //",
    "K08bsu062_u:1402": " aṣṭāṃguṇasaṃpannajalapūrṇāḥ sarovarāḥ /",
    "K08bsu062_u:1403": " nānāpuṣpābhisaṃkīrṇāḥ prādurbhūtā manoramāḥ //",
    "K08bsu062_u:1404": " vividhapuṣpavarṇāṇi dravyāṇi vividhānyapi /",
    "K08bsu062_u:1405": " hemādidhāturatnāni vastrāṇi bhūṣaṇāni ca //",
    "K08bsu062_u:1406": " suvarṇasurasāsvādasaṃpannabhojanānyapi /",
    "K08bsu062_u:1407": " dhānyādivrīhijātāni pravarṣanta tadāśrame //",
    "K08bsu062_u:1408": " tatra ca saptaratnāni saṃjātāni jināśrame /",
    "K08bsu062_u:1409": " sarvā bhūmiśca sauvarṇā nirbhāsā saṃbabhau tadā //",
    "K08bsu062_u:1410": " tadā lokeśvara padmaṃ sahastrapatraṃ suvarṇikam /",
    "K08bsu062_u:1411": " saptaratnamayo jvālaṃ samādāya tataścaran //",
    "K08bsu062_u:1412": " (Gkv 50)",
    "K08bsu062_u:1413": " evaṃ tatra subhadrāṇāṃ nimittaṃ saṃprakāśayan /",
    "K08bsu062_u:1414": " avabhāsya jagallokaṃ samālokya samantataḥ //",
    "K08bsu062_u:1415": " prāṇino duḥkhinaḥ sarvān samuddhṛtya prayatnataḥ /",
    "K08bsu062_u:1416": " bodhimārge pratiṣṭhāpya saṃpreṣayan sukhāvatīm //",
    "K08bsu062_u:1417": " sudhāraśmiṃ samutsṛjya saṃbhāsayan samantataḥ /",
    "K08bsu062_u:1418": " saṃbuddhaṃ śikhinaṃ tadvihāramupācarat //",
    "K08bsu062_u:1419": " tāni bhadranimittāni vilokya tatsabhāśritaḥ /",
    "K08bsu062_u:1420": " ratnapāṇirmahāsattva boddhisattvo 'bhilokayan //",
    "K08bsu062_u:1421": " vismitaḥ sahasotthāya pustaḥ samupācarat /",
    "K08bsu062_u:1422": " udvahannuttarāsaṃgaṃ jānubhyāṃ bhuvi saṃsthitaḥ //",
    "K08bsu062_u:1423": " bhagavantaṃ munīndraṃ taṃ saṃbuddhaśikhinaṃ mudā /",
    "K08bsu062_u:1424": " kṛtāṃjalipuṭo natvā papracchaivaṃ samādarāt //",
    "K08bsu062_u:1425": " bhagavan kasya prabhākāntiriyamiha samāgatā /",
    "K08bsu062_u:1426": " mahadbhadranimittāni dṛśyante prodbhavāni ca //",
    "K08bsu062_u:1427": " bhagavanstatsamādiśya sarvānimān sabhāśritān /",
    "K08bsu062_u:1428": " vismayākulacittāntaḥ prabodhayitumarhati //",
    "K08bsu062_u:1429": " iti saṃprārthitaṃ tena śrutvā śikhī tathāgataḥ /",
    "K08bsu062_u:1430": " ratnapāṇiṃ mahāsattvaṃ taṃ paśyannevamādiśat //",
    "K08bsu062_u:1431": " ratnapāṇe mahāsattva dṛśyante yadihādhunā /",
    "K08bsu062_u:1432": " mahadbhadranimittāni saṃjātāni samantataḥ //",
    "K08bsu062_u:1433": " taddhetuṃ saṃpravakṣyāmi śṛṇudhvamidamādarāt /",
    "K08bsu062_u:1434": " yūyaṃ sarve prasīdantaḥ pratibudhyānumodata //",
    "K08bsu062_u:1435": " yaḥ śrīmāṃjagannātho bodhisattvo jinātmajaḥ /",
    "K08bsu062_u:1436": " sarvasaṃghādhipaḥ śāsta sarvalokādhipeśvaraḥ /",
    "K08bsu062_u:1437": " samantabhadrakārī sa āryāvalokiteśvaraḥ /",
    "K08bsu062_u:1438": " sattvān paśyan samuddhartuṃ sukhāvatyāṃ viniścaran //",
    "K08bsu062_u:1439": " puṇyaraśmiṃ samutsṛjya saṃbhāsayan samantataḥ /",
    "K08bsu062_u:1440": " śodhayaṃstrijagallokaṃ kṛtvā bhadraṃ samantataḥ //",
    "K08bsu062_u:1441": " (Gkv 51)",
    "K08bsu062_u:1442": " pāpino 'pi durācārān sarvatra narakeṣvapi /",
    "K08bsu062_u:1443": " nimagnāṃstān samālokya samuddhṛtya samantata //",
    "K08bsu062_u:1444": " bodhayitvā prayatnena kṛtvā saddharmalālasān /",
    "K08bsu062_u:1445": " mameha darśanaṃ kartuṃ samupāgacchapi sāṃpratam /",
    "K08bsu062_u:1446": " tasyeyaṃ suprabhā kāntirbhāsayantī samāgatā //",
    "K08bsu062_u:1447": " īdṛgdranimittāni saṃjātāni samaṃtataḥ /",
    "K08bsu062_u:1448": " bhadraheturayaṃ tasya lokeśasyāgataḥ khalu //",
    "K08bsu062_u:1449": " ityādiṣṭaṃ munīndreṇa ratnapāṇirniśamya saḥ /",
    "K08bsu062_u:1450": " saṃbuddhaṃ taṃ sabhāṃ tāṃ ca samālokyaivamabravīt //",
    "K08bsu062_u:1451": " bhagavan sa mahāsattvo lokeśvaro jagatprabhuḥ /",
    "K08bsu062_u:1452": " nāgacchati kadāgatcched draṣṭumicchāmi taṃ prabhum //",
    "K08bsu062_u:1453": " iti tenoditaṃ śrutvā bhagavān sa śikhī jinaḥ /",
    "K08bsu062_u:1454": " ratnapāṇiṃ tamālokya sabhāṃ cāpyevamādiśat //",
    "K08bsu062_u:1455": " āgacchet sa mahāsattvo lokeśvaraḥ suduḥkhitaḥ /",
    "K08bsu062_u:1456": " sattvān sarvān samuddhṛtya preṣayitvā sukhāvatīm //",
    "K08bsu062_u:1457": " prathamamiha māṃ draṣṭumāgacchet sa kṛpānidhiḥ /",
    "K08bsu062_u:1458": " tadā taṃ trijagannāthaṃ paśca bhaja samādarāt //",
    "K08bsu062_u:1459": " ityādiṣṭaṃ munīndreṇa śrutvā sa ratnabhṛnmudā /",
    "K08bsu062_u:1460": " saha sarvasabhālokaistasthau taddarśanotsukaḥ //",
    "K08bsu062_u:1461": " tadāsau trijagannātho lokeśvaraḥ prabhāsayan /",
    "K08bsu062_u:1462": " dūrāttaṃ sugataṃ paśyan vihāre samupāviśat //",
    "K08bsu062_u:1463": " taṃ lokeśaṃ samāyātaṃ samīkṣya sugatātmajam /",
    "K08bsu062_u:1464": " sarve lokāḥ sabhāsīnāḥ samutthāya praṇemire //",
    "K08bsu062_u:1465": " ratnapāṇistamāyātaṃ saṃpaśyan sahasotthitaḥ /",
    "K08bsu062_u:1466": " sāṃjaliḥ samupāgamya vavande tatpadāmbuje //",
    "K08bsu062_u:1467": " evaṃ sa vandyamānastaiḥ sarvalokaiḥ prabhāsayan /",
    "K08bsu062_u:1468": " śikhinaṃ taṃ samālokya purataḥ samupācarat //",
    "K08bsu062_u:1469": " (Gkv 52)",
    "K08bsu062_u:1470": " taṃ samāyātamālokya bhagavān sa śikhī mudā /",
    "K08bsu062_u:1471": " svāgataṃ te mahāsattva kauśalamityapṛcchata //",
    "K08bsu062_u:1472": " ityādiṣṭaṃ munīndreṇa śrutvā sa sugatātmajaḥ /",
    "K08bsu062_u:1473": " kauśalaṃ me sadā śāstariti vadannupācarat //",
    "K08bsu062_u:1474": " tatrāsau trijagannāthaḥ śikhinaṃ taṃ munīśvaram /",
    "K08bsu062_u:1475": " vanditvā taṃ mahāpadmamupasthāpyaivabravīt //",
    "K08bsu062_u:1476": " bhagavannamitābhena śāstremaṃ prahitaṃ kajam /",
    "K08bsu062_u:1477": " kuśalaṃ cāpi sarvatra pṛcchata te samantataḥ //",
    "K08bsu062_u:1478": " iti taduktamākarṇya bhagavān sa śikhī mudā /",
    "K08bsu062_u:1479": " gṛhītvā taṃ mahāpadmaṃ vāme sthāpyaivamabravīt //",
    "K08bsu062_u:1480": " sarvatra kauśalamatra kvacittasyāpi kauśalam /",
    "K08bsu062_u:1481": " iti pṛṣṭvā munīndraiśca tanevaṃ paryapṛcchata //",
    "K08bsu062_u:1482": " kulaputra tvayā sattvāḥ kiyanto narakāśritāḥ /",
    "K08bsu062_u:1483": " samuddhṛtya śubhe sthāpya preṣitāste sukhāvatīm //",
    "K08bsu062_u:1484": " iti pṛṣṭe munīndreṇa lokeśvaro vilokya saḥ /",
    "K08bsu062_u:1485": " saṃbuddhaṃ taṃ sabhāṃ cāpi samālokyaivamabravīt //",
    "K08bsu062_u:1486": " bhagavan bahavo 'saṃkhyeyāḥ sattvā narakāśritāḥ /",
    "K08bsu062_u:1487": " te sarve 'pi prayatnena mayālokya samuddhṛtāḥ //",
    "K08bsu062_u:1488": " tadyathā ye mahāduṣṭā avīcau karmabhoginaḥ /",
    "K08bsu062_u:1489": " raurave kālasūtre ca hāhavatapane 'pi ca //",
    "K08bsu062_u:1490": " tāpane 'gnidhaṭe ye ca śālmalike ca pāpinaḥ /",
    "K08bsu062_u:1491": " saṃghāate cāndhakāre ca śītodake 'sipatrake //",
    "K08bsu062_u:1492": " evamanyaṣu sarveṣu narakeṣu samantataḥ /",
    "K08bsu062_u:1493": " svakṛtakarmabhuṃjānāṃ tiṣṭhanto duḥkhabhoginaḥ //",
    "K08bsu062_u:1494": " tīvraduḥkhāgnisantaptā mūḍhā viluptacetanāḥ /",
    "K08bsu062_u:1495": " te sarve 'pi mayoddhṛtya saṃpreṣitāḥ sukhāvatīm //",
    "K08bsu062_u:1496": " bhūtāḥ pretāḥ piśācāśca kṣuptipāsāgnidāhitāaḥ /",
    "K08bsu062_u:1497": " sūcimukhādayo duṣṭā viṇmūtrāmedhyabhoginaḥ //",
    "K08bsu062_u:1498": " (Gkv 53)",
    "K08bsu062_u:1499": " paśavo 'pi ca ye duṣṭāḥ pakṣiṇo 'pi durāratāḥ /",
    "K08bsu062_u:1500": " kṛmikīṭādayaścāpi svakarmafalabhoginaḥ //",
    "K08bsu062_u:1501": " te 'pi sarve mayālokya mocayitvā svakarmataḥ /",
    "K08bsu062_u:1502": " samuddhṛtya prayatnene saṃpreṣitāḥ sukhāvatīm //",
    "K08bsu062_u:1503": " evamanye 'pi sattvā ye martyā daityāḥsurā api /",
    "K08bsu062_u:1504": " adharmābhiratā duṣṭā bhraṣṭā narakagāminaḥ //",
    "K08bsu062_u:1505": " te 'pi sarve mayāalokya bodhiyitvā prayatnataḥ /",
    "K08bsu062_u:1506": " sadharme saṃpratiṣṭhāpya saṃpreṣitā jinālaye //",
    "K08bsu062_u:1507": " evaṃ nityaṃ mayālokya prāṇino durito 'rddhatāḥ /",
    "K08bsu062_u:1508": " sarve 'pi narakāsīnāstīvraduḥkhāgnitāpitāḥ //",
    "K08bsu062_u:1509": " dine dine 'pyasaṃkhyeyā samuddhṛtya prayatnataḥ /",
    "K08bsu062_u:1510": " bodhiyitvā śubhe sthāpya cārayitvā susaṃvare /",
    "K08bsu062_u:1511": " bodhimārge niyujyaivaṃ saṃpreṣitā jinālaye //",
    "K08bsu062_u:1512": " yathā mayā pratijñātaṃ tathā karttavyameva tat /",
    "K08bsu062_u:1513": " iti nityaṃ samālokya sattvā dharme 'bhiyojitāḥ //",
    "K08bsu062_u:1514": " yāvantaḥ prāṇinaḥ sarve yāvanna bodhibhāginaḥ /",
    "K08bsu062_u:1515": " tāvadahaṃ na saṃbodhiṃ saṃprāpnuyāṃ jagaddhite //",
    "K08bsu062_u:1516": " iti dṛḍhā pratijñā me yāvanna paripūritā /",
    "K08bsu062_u:1517": " tāvat sattvān samālokya samuddhṛtya prayatnataḥ //",
    "K08bsu062_u:1518": " bodhayitvāpi kṛtvā ca caturbrahmavihāriṇaḥ /",
    "K08bsu062_u:1519": " bodhimārge pratiṣṭhāpya preṣayeyaṃ sukhāvatīm //",
    "K08bsu062_u:1520": " ityevaṃ bhagavaṃcchāste bodhicaryāṃ samācaran /",
    "K08bsu062_u:1521": " sarvasattvahitaṃ kṛtvā care tridhātukeṣvapi //",
    "K08bsu062_u:1522": " evaṃ nityaṃ jagallokia kṛtvā bhadrasukhotsavam /",
    "K08bsu062_u:1523": " pracaraṃ pracarāmyevaṃ cariṣyāmi sadā bhave //",
    "K08bsu062_u:1524": " ityuktvā sa mahāsattvo lokeśvaro jinātmajaḥ /",
    "K08bsu062_u:1525": " bhūyastaṃ śikhinaṃ natvā samanujñāmayācata //",
    "K08bsu062_u:1526": " bhagavan gantumicchāmi sattvānuddhartumanyataḥ /",
    "K08bsu062_u:1527": " tadanujñāṃ pradatvā me prasīdatu jagaddhite //",
    "K08bsu062_u:1528": " (Gkv 54)",
    "K08bsu062_u:1529": " iti taduktamākarṇya sa śikhī bhagavān mudā /",
    "K08bsu062_u:1530": " lokeśvaraṃ mahābhijñaṃ tamālokyāivamabravīt //",
    "K08bsu062_u:1531": " sidhyatu te mahāsattva kāryaṃ saṃbodhisādhanam /",
    "K08bsu062_u:1532": " gaccha loke hitaṃ kurvan saṃcarasva sukhaṃ sadā //",
    "K08bsu062_u:1533": " ityādiṣṭaṃ munīndreṇa lokeśvaro jagatprabhuḥ /",
    "K08bsu062_u:1534": " śikhinaṃ dharmarājaṃ taṃ praṇatvā prācarattataḥ //",
    "K08bsu062_u:1535": " prakramittvā tataḥ so 'gnipiṇḍa iva samujjvalan /",
    "K08bsu062_u:1536": " ākāśe 'ntarhito 'nyatra bhuvene bhāsayan yayau //",
    "K08bsu062_u:1537": " tamevaṃ khe gataṃ dṛṣṭvā ratnapāṇiḥ sa vismitaḥ /",
    "K08bsu062_u:1538": " śikhinaṃ bhagavantaṃ taṃ samālokyaivamabravīt //",
    "K08bsu062_u:1539": " bhagavaṃstrijagadbharturlokeaśsya mahānmanaḥ /",
    "K08bsu062_u:1540": " kiyatsukṛtasaṃbhāraṃ vidyate tatsamādiśa //",
    "K08bsu062_u:1541": " iti saṃprārthitaṃ tena śrutvā sa bhagavāṃchikhī /",
    "K08bsu062_u:1542": " ratnapāṇistamālokya samāmaṃtryaivamādiśat //",
    "K08bsu062_u:1543": " kulaputra śṛṇu cāsya lokeśasya jagatprabhoḥ /",
    "K08bsu062_u:1544": " puṇyaskandhaṃ pravakṣyāmi sattvānāṃ bhadrakāraṇe //",
    "K08bsu062_u:1545": " tadyathaike mahāsattvāḥ sarveṣāmapi dehinām /",
    "K08bsu062_u:1546": " sarvadā sarvasatkārairbhajanti samupasthitāḥ //",
    "K08bsu062_u:1547": " teṣāṃ puṇyāni yāvanti tāni sarvāṇi sadguroḥ /",
    "K08bsu062_u:1548": " lokeśsyaikavālāgre iti sarve jinā jaguḥ //",
    "K08bsu062_u:1549": " tadyathāpi caturdvīpe meghā varṣanti sarvadā /",
    "K08bsu062_u:1550": " tatsarvajalabindūnāṃ saṃkhyātuṃ śakyate mayā //",
    "K08bsu062_u:1551": " na tu lokeśvarasyāsya bodhisattvasya satprabhoḥ /",
    "K08bsu062_u:1552": " puṇyaskandhapramāṇāni kartuṃ kenāpi śakyate //",
    "K08bsu062_u:1553": " sarvaṣāmapi cābdhīṇāṃ sarveṣāmapi cāmbhasām /",
    "K08bsu062_u:1554": " ekaikabindhusaṃkhyāni kartuṃ śaknomyahaṃ dhruvam //",
    "K08bsu062_u:1555": " na tu lokeśvarasyāsya saṃbodhivratacāriṇaḥ /",
    "K08bsu062_u:1556": " puṇyasaṃbhārasaṃkhyāni kartuṃ śaknomyahaṃ khalu //",
    "K08bsu062_u:1557": " (Gkv 55)",
    "K08bsu062_u:1558": " sarveṣāmapi jantūnāṃ caturdvīpanivāsinām /",
    "K08bsu062_u:1559": " ekaikaromasaṃkhyābhiḥ pramāṇaṃ śakyate kila //",
    "K08bsu062_u:1560": " na tu lokeśvarasyāsya saddharmasadguṇāmbudheḥ /",
    "K08bsu062_u:1561": " bodhisaṃbhārapuṇyānāṃ pramātuṃ śakyate mayā //",
    "K08bsu062_u:1562": " hemaratnamayān stūpān paramāṇurajopamān /",
    "K08bsu062_u:1563": " vidhāya sarvadābhyarcya prabhajet samupasthitaḥ //",
    "K08bsu062_u:1564": " saṃbuddhapratimāṃścaivaṃ paramāṇurajopamān /",
    "K08bsu062_u:1565": " hemaratnamayān sthāpya sarve lokā mahotsavaiḥ //",
    "K08bsu062_u:1566": " sadhāturatnapūjāṃgairbhajeyuḥ sarvadā mudā /",
    "K08bsu062_u:1567": " etatpuṇyapramāṇāni kartuṃ śaknomyahaṃ dhruvam //",
    "K08bsu062_u:1568": " naiva lokeśvarasyāsya caturbrahmavihāriṇaḥ /",
    "K08bsu062_u:1569": " puṇyasaṃkhyāpramāṇāni kartuṃ śaknomi sarvathā //",
    "K08bsu062_u:1570": " sarveṣāmapi vṛkṣāṇāṃ caturdvipamahīruhām /",
    "K08bsu062_u:1571": " patrasaṃkhyāpramāṇāni kartuṃ śaknomyahaṃ khalu //",
    "K08bsu062_u:1572": " naiva lokeśvarasyāsya sattvahitārthadāyinaḥ /",
    "K08bsu062_u:1573": " puṇyasaṃkhyāpramāṇāni kartuṃ śaknomi sarvadā //",
    "K08bsu062_u:1574": " sarve strīpuruṣā maryāścaturdvīpanivāsinaḥ /",
    "K08bsu062_u:1575": " śrotāpattifale sthāpya cārayeyuḥ susaṃvaram //",
    "K08bsu062_u:1576": " teṣāṃ puṇyapramāṇāni kartuṃ śaknomyahaṃ khalu /",
    "K08bsu062_u:1577": " na tu lokeśapuṇyānāṃ pramātuṃ śaknuyāmaham //",
    "K08bsu062_u:1578": " etān sarvānnarāṃścāpi bodhayitvā prayatnataḥ /",
    "K08bsu062_u:1579": " sakṛdāgāminaḥ kṛtvā cārayeyuḥ śubhe sadā //",
    "K08bsu062_u:1580": " eteṣāmapi puṇyānāṃ pramātuṃ śakyate khalu /",
    "K08bsu062_u:1581": " naiva lokeśapuṇyānāṃ pramātuṃ śakyate kvacit //",
    "K08bsu062_u:1582": " tathā ca mānavān sarvān bodhayitvānumodayan /",
    "K08bsu062_u:1583": " anāgāmīfale sthāpya cārayeyuḥ susaṃbare //",
    "K08bsu062_u:1584": " eteṣāmapi puṇyānāṃ pramātuṃ śakyate kila /",
    "K08bsu062_u:1585": " naiva lokeśvarasyāsya pramātuṃ śakyate kvacit //",
    "K08bsu062_u:1586": " (Gkv 56)",
    "K08bsu062_u:1587": " tathaitān sakalān martyān bodhayitvā prayatnataḥ /",
    "K08bsu062_u:1588": " arhatve saṃpratisthāpya cārayeyuḥ sunirvṛtau //",
    "K08bsu062_u:1589": " eteṣāmapi puṇyānāṃ pramātuṃ śakyate mayā /",
    "K08bsu062_u:1590": " na tu lokaeśvarasyāsya śakyate sugatairapi //",
    "K08bsu062_u:1591": " tathā pratyekabodhau ca sarvān etān narānapi /",
    "K08bsu062_u:1592": " bodhayitvā niyujyeva cārayeyuḥ sunirvṛtau //",
    "K08bsu062_u:1593": " eteṣāmapi puṇyānāṃ pramātuṃ śakyate mayā /",
    "K08bsu062_u:1594": " na tu lokeśvarasyāsya sarvairapi munīśvaraiḥ //",
    "K08bsu062_u:1595": " eteṣāmapi sarveṣāṃ puṇyānāṃ pravaraṃ mahat /",
    "K08bsu062_u:1596": " puṇyaṃ lokeśvarasyāsya bahvameyamuttamam //",
    "K08bsu062_u:1597": " kiṃ mayaikena tatpuṇyaṃ pramātuṃ iha śakyate /",
    "K08bsu062_u:1598": " sarvairapi munīndrairhī śakyate na kadācana //",
    "K08bsu062_u:1599": " evamasau mahatpuṇyasaṃbhāraśrīsamṛddhimān /",
    "K08bsu062_u:1600": " lokaśvaro mahāsattvo bodhisattvo jinātmajaḥ //",
    "K08bsu062_u:1601": " nāstīdṛkpuṇyasaṃbhārasadguṇaśrīsamṛddhimān /",
    "K08bsu062_u:1602": " tadanyo hi mahāsatvaḥ kutastraidhātukeṣvapi //",
    "K08bsu062_u:1603": " ityevaṃ tanmahatpuṇyaṃ śrutvā yūyaṃ pramoditāḥ /",
    "K08bsu062_u:1604": " tamīśaṃ śaraṇaṃ gatvā bhajadhvaṃ sarvadā bhave //",
    "K08bsu062_u:1605": " ye tasya trijagadbharturlokeśasya jagatprabhoḥ /",
    "K08bsu062_u:1606": " dhyātvā nāma samuccārya smṛtvā bhajanti sarvadā //",
    "K08bsu062_u:1607": " te bhavakleśanirmuktāḥ pariśuddhatrimaṇḍalāḥ /",
    "K08bsu062_u:1608": " dharmaśrīguṇasaṃpannāḥ saṃprayāyuḥ sukhāvatīm //",
    "K08bsu062_u:1609": " tatrāmitābhanāthasya gatvā te śaraṇaṃ mudā /",
    "K08bsu062_u:1610": " saddharmāmṛtamāsvādya rameyurbodhisādhinaḥ //",
    "K08bsu062_u:1611": " bhūyaste bhagasaṃkleśairbādhiṣyante kadācana /",
    "K08bsu062_u:1612": " garbhavāsamahadadukhaṃ labheyurna punarbhave //",
    "K08bsu062_u:1613": " tasyāmeva sukhāvatyāṃ padme ratnameye vare /",
    "K08bsu062_u:1614": " saṃjātā satataṃ dhyātvā tiṣṭheyustaṃ muniśvaram //",
    "K08bsu062_u:1615": " (Gkv 57)",
    "K08bsu062_u:1616": " tāvattatra sukhāvatyāṃ tiṣṭheyuste sukhānvitāḥ /",
    "K08bsu062_u:1617": " yāvannāsya jagacchāstuḥ pratijñā paripūritā //",
    "K08bsu062_u:1618": " krameṇa bodhisaṃbhāraṃ pūrayitvā jagaddhite /",
    "K08bsu062_u:1619": " trividhāṃ bodhimāsādya sambuddhapadamāpnuyuḥ //",
    "K08bsu062_u:1620": " ityevaṃ sugataiḥ sarveḥ samādiṣṭaṃ mayā śrutam /",
    "K08bsu062_u:1621": " tadasya lokanāthasya bhajantu bodhivāṃchinaḥ //",
    "K08bsu062_u:1622": " ityādiṣṭaṃ munīndreṇa ratnapāṇīrniśamya saḥ /",
    "K08bsu062_u:1623": " śikhinaṃ bhagavantaṃ taṃ samālokyaivamabravīt //",
    "K08bsu062_u:1624": " bhagavannasya pratijñā yā sudṛḍhātimahatyasau /",
    "K08bsu062_u:1625": " kiyatā khalu kālena saṃpūritā bhaviṣyate //",
    "K08bsu062_u:1626": " kathamekātmanā tena sarve traidhātukāśritāḥ /",
    "K08bsu062_u:1627": " bodhimārge pratiṣṭhāpya saṃpreṣitāḥ sukhāvatīm //",
    "K08bsu062_u:1628": " kathamasau mahāsattvaḥ sattvānnādhimuktikān /",
    "K08bsu062_u:1629": " ekaḥ prabodhayan sarvān bodhimārge 'bhiyojayet //",
    "K08bsu062_u:1630": " sattvāḥ ṣaḍgatisaṃjātā nānākarmānucāriṇaḥ /",
    "K08bsu062_u:1631": " etān sarvān kathameko bodhayan paripācayet //",
    "K08bsu062_u:1632": " iti tenoditaṃ śrutvā bhagavān sa śikhī jinaḥ /",
    "K08bsu062_u:1633": " ratnapāṇiṃ mahāsattvaṃ tamālokyaivamabravīt //",
    "K08bsu062_u:1634": " eko 'pyasau mahāsattvo mahābhijño jināṃśajaḥ /",
    "K08bsu062_u:1635": " nānārupeṇa sattvānāṃ saddharma samupādiśat //",
    "K08bsu062_u:1636": " bodhayan prāṇinaḥ sarvān dattvā dravyaṃ yathepsitam /",
    "K08bsu062_u:1637": " bodhimārge pratiṣṭhāpya preṣayati jinālayam //",
    "K08bsu062_u:1638": " boddhān subuddharupeṇa buddhadharme niyojayan /",
    "K08bsu062_u:1639": " bodhimārge pratiṣṭhāpya preṣayati sukhāvatīm //",
    "K08bsu062_u:1640": " pratyekabuddharupeṇa pratyekabodhivāṃchinaḥ /",
    "K08bsu062_u:1641": " bodhimārge pratiṣṭhāpya preṣayati sunirvṛtim //",
    "K08bsu062_u:1642": " arhaddharmānusaṃraktānarhadrūpeṇa bodhayan /",
    "K08bsu062_u:1643": " arhaddharme pratiṣṭhāpya preṣayati sukhāvatīm //",
    "K08bsu062_u:1644": " (Gkv 58)",
    "K08bsu062_u:1645": " bodhicaryeṣiṇo bodhisattvarupeṇa bodhayan /",
    "K08bsu062_u:1646": " bodhicaryāvrate sthāpya cārayati jagatddhite //",
    "K08bsu062_u:1647": " tathopāsakarupeṇa prabodhayanūpāsakan //",
    "K08bsu062_u:1648": " bodhimārge pratiṣṭhāpya cārayati susaṃvaram //",
    "K08bsu062_u:1649": " tathā ca śivarupeṇa śaivān sarvān prabodhayan /",
    "K08bsu062_u:1650": " bodhimārge niyujyāsau cārayati jagaddhite //",
    "K08bsu062_u:1651": " evaṃ sa vaiṣṇavān sarvān viṣṇurupeṇa bodhyan /",
    "K08bsu062_u:1652": " bodhimārge niyujyāpi cārayati jagaddhite //",
    "K08bsu062_u:1653": " tathā ca brāhmaṇān sarvān brahmarupeṇa bodhayan /",
    "K08bsu062_u:1654": " bodhimārge pratiṣṭhāpya cārayanti jagaddhite //",
    "K08bsu062_u:1655": " tathaindrānindrarupeṇa sarvānapi prabodhayan /",
    "K08bsu062_u:1656": " bodhimārge pratiṣṭhāpya cārayati jagaddhite //",
    "K08bsu062_u:1657": " tathā sūryasya vaineyān sūryerupeṇa bodhayan /",
    "K08bsu062_u:1658": " bodhimārge pratiṣṭhāpya cārayati jagaddhite //",
    "K08bsu062_u:1659": " tathā ca candravaineyāṃścandrarupreṇa bodhayan /",
    "K08bsu062_u:1660": " bodhimārge pratiṣṭhāpya cārayati jagaddhite //",
    "K08bsu062_u:1661": " tathā ca vahnivaineyān vahnirupeṇa bodhayan /",
    "K08bsu062_u:1662": " bodhimārge pratiṣṭhāpya cārayati jagaddhite //",
    "K08bsu062_u:1663": " tathā ca yamavaineyān yamarupeṇa bodhayan /",
    "K08bsu062_u:1664": " evaṃ varuṇarupeṇa vaineyān varuṇasya ca //",
    "K08bsu062_u:1665": " tathā ca vāyuvaineyān vāyurupeṇa bodhayan /",
    "K08bsu062_u:1666": " vaineyān rākṣasasyāpi rakṣorupeṇa bodhayan //",
    "K08bsu062_u:1667": " yakṣarupeṇa yakṣasya vaineyān saṃprabodhayan /",
    "K08bsu062_u:1668": " nāgarupeṇa nāgasya vaineyān saṃprabodhayan //",
    "K08bsu062_u:1669": " tathā bhūteśarupeṇa vaineyān bhūtaparerapi /",
    "K08bsu062_u:1670": " tathā gaṇeśarupeṇa vaineyān gaṇapasya ca //",
    "K08bsu062_u:1671": " tathā gandharvarupeṇa gāndharvadharmacāriṇaḥ /",
    "K08bsu062_u:1672": " tathā kinnararupeṇa vaineyān kinnarasya ca //",
    "K08bsu062_u:1673": " (Gkv 59)",
    "K08bsu062_u:1674": " vidyādharasya rupeṇa vaidyādharān prabodhayan /",
    "K08bsu062_u:1675": " tathā bhairavavaineyān rupeṇa bhairavasya ca //",
    "K08bsu062_u:1676": " tathā kumāravaineyān skandarupeṇa bodhayan //",
    "K08bsu062_u:1677": " mahākālasya rupeṇa vaineyāṃstasya bodhayan /",
    "K08bsu062_u:1678": " mahākālasya rupeṇa vaineyāṃstasya bodhayan //",
    "K08bsu062_u:1679": " mātṛkāṇāṃ ca rupeṇa vaineyān saṃprabodhayan /",
    "K08bsu062_u:1680": " bodhimārge pratiṣṭhāpya cārayati jagaddhite //",
    "K08bsu062_u:1681": " evaṃ yasya yasya vaineyān sattvān yantena bodhayan /",
    "K08bsu062_u:1682": " tasya tasyaiva rupeṇa yogayati jagaddhite //",
    "K08bsu062_u:1683": " evaṃ sa ṛṣivaineyānṛṣirupeṇa bodhayan /",
    "K08bsu062_u:1684": " yogirupeṇa vaineyān yoginaścāpi bodhayan //",
    "K08bsu062_u:1685": " tathā ca yativaineyān yatirupeṇa bodhayan /",
    "K08bsu062_u:1686": " tathā tapasvavaineyāṃstapasvirupeṇa bodhayan //",
    "K08bsu062_u:1687": " tathā tairthikarupeṇa tīrthikāṃścāpi bodhayan /",
    "K08bsu062_u:1688": " tathā ca rājavaineyān rājarupeṇa bodhayan //",
    "K08bsu062_u:1689": " vaiśyarupeṇa vaineyān vaiśyasyāpi prabodhayan /",
    "K08bsu062_u:1690": " śūdrarupeṇa śūdrasya vaineyāṃśca prabodhayan //",
    "K08bsu062_u:1691": " gṛhapateścāpi vaineyāṃstadrūpeṇa prabodhayan /",
    "K08bsu062_u:1692": " tathā ca maṃtrīvaineyān maṃtrīrupeṇa bodhayan //",
    "K08bsu062_u:1693": " tathā cāmātyarupeṇa tadvaineyān prabodhayan /",
    "K08bsu062_u:1694": " tathā ca yodhṛvaineyān yodhṛrupeṇa kāṃścana //",
    "K08bsu062_u:1695": " evaṃ ca bhṛtyarupeṇa dāsarupeṇa kāṃścana /",
    "K08bsu062_u:1696": " kāṃscicca sārthabhṛdrūpeṇa śinpirupeṇa kāṃścana //",
    "K08bsu062_u:1697": " tathā ca vaidyarupeṇa vaṇigrūpeṇa kāṃścana /",
    "K08bsu062_u:1698": " kāṃścicca pitṛrupeṇa mātṛrupeṇa kāṃścana //",
    "K08bsu062_u:1699": " tathā ca bhrātṛrupeṇa bhāryārupeṇa kāṃścana /",
    "K08bsu062_u:1700": " rupeṇāpi bhaginyāśca putrarupeṇa kāṃścana //",
    "K08bsu062_u:1701": " kaścidduhitṛrupeṇa pautrarupeṇa kāṃścana /",
    "K08bsu062_u:1702": " evaṃ pitāmahādīnāṃ jñātīnāṃ suhṛdāmapi //",
    "K08bsu062_u:1703": " (Gkv 60)",
    "K08bsu062_u:1704": " baṃdhumitrasahāyānāṃ rupeṇa paribodhayan /",
    "K08bsu062_u:1705": " kāṃścicca śatrurupeṇa saṃtrāsayan prayatnataḥ //",
    "K08bsu062_u:1706": " kāṃściccaṇḍālarupeṇa caurarupeṇa kāṃścana /",
    "K08bsu062_u:1707": " saddharme prerayitvaiva cararayati jagaddhite //",
    "K08bsu062_u:1708": " evaṃ siṃhādijantūnāṃ rupeṇa trāsayannapi /",
    "K08bsu062_u:1709": " paśūnāṃ pakṣiṇāṃ cāapi kṛmikīṭādiprāṇinām //",
    "K08bsu062_u:1710": " rupeṇa trāsayitvāpi bodhayitvā ca yatnataḥ /",
    "K08bsu062_u:1711": " bodhimārge pratiṣṭhāpya cārayati jagacchubhe //",
    "K08bsu062_u:1712": " evamasau mahāsattvo lokanātho jagatprabhuḥ /",
    "K08bsu062_u:1713": " nānārupeṇa sarveṣāṃ sattvānāṃ bodhayan manaḥ //",
    "K08bsu062_u:1714": " trāsayannapi saddharme prerayasi prayatnataḥ //",
    "K08bsu062_u:1715": " evaṃ sa trijagannātho bodhisattvo jinātmajaḥ /",
    "K08bsu062_u:1716": " sarvān sattvān samuddhṛtya preṣayati sukhāvatīm //",
    "K08bsu062_u:1717": " evaṃ kṛtvā sa lokeśaḥ sarvalokādhipeśvaraḥ /",
    "K08bsu062_u:1718": " ṣaḍgatibhavacārīṇāṃ duṣṭānāmapi mūḍhānām //",
    "K08bsu062_u:1719": " saddharmasadguṇaśrīmanmāhaiśvaryasamṛddhimān //",
    "K08bsu062_u:1720": " nāsti tena samaḥ kaścitpuṇyaśrīguṇavānapi /",
    "K08bsu062_u:1721": " dayālurbhadrasaṃcārī traidhātubhuvaneṣvapi //",
    "K08bsu062_u:1722": " evaṃ tasya mahatpuṇyaṃ matvā saṃbodhivāṃchinaḥ /",
    "K08bsu062_u:1723": " śraddhayā śaraṇaṃ gatvā smṛtvā dhyātvā bhajaṃti te //",
    "K08bsu062_u:1724": " ye tasya śaraṇaṃ gatvā smṛtvā dhyātvā bhajaṃti te /",
    "K08bsu062_u:1725": " sarve hi vimalātmāno bhadrāśayāḥ śubheṃdriyāḥ //",
    "K08bsu062_u:1726": " bodhisatvā mahāsatvāḥ pracaraṃtaḥ sadā śubhe /",
    "K08bsu062_u:1727": " trividhāṃ bodhimāsādhya nirvṛtiṃ padamāpnuyuḥ //",
    "K08bsu062_u:1728": " ityādiṣṭaṃ munīṃdreṇa ratnapāṇirniśamya saḥ /",
    "K08bsu062_u:1729": " atyadbhutasamakrāntahadayaścaivamabravīt //",
    "K08bsu062_u:1730": " paramādbhutaprāpto 'haṃ bhagavan yadīdṛśaṃ kvacit /",
    "K08bsu062_u:1731": " dharmaśrīguṇamāhātmyaṃ dṛṣṭaṃ na śrūyate 'pi na //",
    "K08bsu062_u:1732": " (Gkv 61)",
    "K08bsu062_u:1733": " īdṛśaṃ puṇyasaṃbhāraṃ jinānāmapi na kvacit /",
    "K08bsu062_u:1734": " dṛśyate śrūyate nāpi kadācana mayā khalu //",
    "K08bsu062_u:1735": " evaṃ tenoditaṃ śrutvā bhagavān sa śikhī jinaḥ /",
    "K08bsu062_u:1736": " ratnapāṇiṃ mahāsattvaṃ tamālokyaivamādiśat //",
    "K08bsu062_u:1737": " sarvākārasubhadrāṃśo viśvarupo maṇiryathā /",
    "K08bsu062_u:1738": " cintāmaṇirmahāratna iva sarvahitārthabhṛt //",
    "K08bsu062_u:1739": " kāmadhenuryathākāmaṃ bhogyaṃ saṃpattisaṃbharaḥ /",
    "K08bsu062_u:1740": " kalpavṛkṣo yathā bhadraśrīsamṛddhipradāyakaḥ //",
    "K08bsu062_u:1741": " bhagraghaṭo yathā sarvasattvavāṃchitapūrakaḥ /",
    "K08bsu062_u:1742": " lokeśvaraḥ sa sarveṣāṃ vāṃchitārthābhipūrakaḥ //",
    "K08bsu062_u:1743": " bodhisattvo jagadbhartā viśvanātho jagatprabhuḥ /",
    "K08bsu062_u:1744": " sarvadharmādhipaśśāstā sarvalokādhipeśśvaraḥ //",
    "K08bsu062_u:1745": " kiṃ vakṣyate 'sya māhātmyaṃ bodhiśrīguṇasaṃbhṛtaḥ /",
    "K08bsu062_u:1746": " śakyate na samākhyātuṃ sarvairapi munīśvaraiḥ //",
    "K08bsu062_u:1747": " tadyathāsau mahāsattvo durdāntānapi bodhayan /",
    "K08bsu062_u:1748": " bodhimārge pratiṣṭhāpya cārayati jagaddhite //",
    "K08bsu062_u:1749": " vajrakukṣiguhā khyātā jambūdvipe 'tra vidyate /",
    "K08bsu062_u:1750": " tatrānekasahastrāni vasanti sma suradviṣām //",
    "K08bsu062_u:1751": " tatra gatvā surāṇāṃ sa śāstṛrupeṇa saṃsaran /",
    "K08bsu062_u:1752": " saddharmaṃ samupādeṣṭuṃ paśyaṃstān samupācarat //",
    "K08bsu062_u:1753": " taṃ dṛṣṭvā samupāyātamācāryaṃ te 'surā mudā /",
    "K08bsu062_u:1754": " sarve te sahasopetya praṇatvaivaṃ babhāṣire //",
    "K08bsu062_u:1755": " svāgataṃ te samayāsi praṇatvaivaṃ babhāṣire //",
    "K08bsu062_u:1756": " svāgataṃ te samāyasi kaścit sarvatra kauśalam /",
    "K08bsu062_u:1757": " kṛpayā naḥ samālokya dharmamādeṣṭumarhasi //",
    "K08bsu062_u:1758": " bhavatā yadyathādiṣṭaṃ tattathā vayamādarāt /",
    "K08bsu062_u:1759": " śrutvā dhṛtvā cariṣyāmaḥ saṃsārasukhasādhane //",
    "K08bsu062_u:1760": " iti saṃprārthante sarve dānavāstaṃ guruṃ mudā /",
    "K08bsu062_u:1761": " sabhāsane pratiṣṭhāpya dharmaṃ śrotumupāśrayan //",
    "K08bsu062_u:1762": " (Gkv 62)",
    "K08bsu062_u:1763": " tān sarvān samupāsīnān dṛṣṭvā sa sugatātmajaḥ /",
    "K08bsu062_u:1764": " daityānāṃ dharmamārabhya saddharmaṃ samupādiśat //",
    "K08bsu062_u:1765": " bhavantaḥ śrūyatvā dharmeṃ saṃsārasukhasādhanam /",
    "K08bsu062_u:1766": " vakṣyate 'tra mayā yuṣmatsaṃsāraguḥkhamuktaye //",
    "K08bsu062_u:1767": " maitracitā bhavanto 'tra śāntacitā jitendriyāḥ /",
    "K08bsu062_u:1768": " dayācittāśca sattveṣu bhavadhyaṃ samācāriṇaḥ //",
    "K08bsu062_u:1769": " tataḥ satyasamācārāḥ pariśuddhāśayā mudā /",
    "K08bsu062_u:1770": " triratnaśaraṇaṃ gatvā caradhvaṃ poṣadhaṃ vratam //",
    "K08bsu062_u:1771": " dhṛtvā tadavratarājākhyaṃ saṃsārabhadrakāriṇaḥ /",
    "K08bsu062_u:1772": " śṛṇudhvaṃ cāpi kāraṇḍavyūhasūtrasubhāṣite //",
    "K08bsu062_u:1773": " ye śrutvedaṃ mahāyānasūtrarājaṃ subhāṣitam /",
    "K08bsu062_u:1774": " triratnaśaraṇaṃ gatvā caranti poṣadhaṃ vratam //",
    "K08bsu062_u:1775": " teṣāṃ sarvāṇi pāpāni paṃcānantaryakānyapi /",
    "K08bsu062_u:1776": " niḥśeṣaṃ parinaṣṭāni bhaviṣyanti sadā bhave //",
    "K08bsu062_u:1777": " ye ca śrutvānudanti śraddadhāsyanti cādarāt /",
    "K08bsu062_u:1778": " gṛhiṣyanti likhiṣyanti svādhyāsyanti pramoditāḥ //",
    "K08bsu062_u:1779": " ye ca likhāpayiṣyanti vācayiṣyanti sarvadā /",
    "K08bsu062_u:1780": " sadānucintayiṣyanti bhāvayiṣyanti cādarāta //",
    "K08bsu062_u:1781": " parebhyo vistareṇārthamupadeṣyanti sādarāt /",
    "K08bsu062_u:1782": " satkāraiḥ śraddhayā nityaṃ pūjayiṣyanti sarvadā //",
    "K08bsu062_u:1783": " te eva sukhitā dhanyāḥ saṃsārasukhabhāginaḥ /",
    "K08bsu062_u:1784": " na te durgatiduḥkhāni bhojyante 'pi kadācana //",
    "K08bsu062_u:1785": " sadāsadgatisaṃjātāḥ saṃsārasukhabhoginaḥ /",
    "K08bsu062_u:1786": " sadguṇaśrīmahatsapadṛddhimanto maharddhikāḥ //",
    "K08bsu062_u:1787": " bodhicaryāvrataṃ dhṛtvā svaparātmahitodyatāḥ /",
    "K08bsu062_u:1788": " kṛtvā sarvatra bhadrāṇi cariṣyanti sadā bhave //",
    "K08bsu062_u:1789": " prānte jātismarāste ca bodhipraṇihitāśayāḥ /",
    "K08bsu062_u:1790": " triratnaśaraṇaṃ gatvā sameṣyanti sunirvṛtim //",
    "K08bsu062_u:1791": " (Gkv 63)",
    "K08bsu062_u:1792": " yadā kāle samāyāte teṣāṃ nirvṛtivāṃchinām /",
    "K08bsu062_u:1793": " dvādaśā sugatāḥ prekṣya samupāgamya sammukham //",
    "K08bsu062_u:1794": " upasthitāḥ samālokya spṛṣṭvā puṇyasudhākaraiḥ /",
    "K08bsu062_u:1795": " saṃpaśyantaḥ samāśvāsya mānayantyevamādarāt //",
    "K08bsu062_u:1796": " mā bhaiṣīḥ kulaputrātra tiṣṭhālaṃ vyasudhīratām /",
    "K08bsu062_u:1797": " yanmahāyānakāraṇyūhasūtraṃ tvayā śrutam //",
    "K08bsu062_u:1798": " tatte nāsti bhayaṃ kiṃcidadurgateśca kadācana /",
    "K08bsu062_u:1799": " gamanāya sukhāvatyāṃ mārgeste pariśodhitaḥ //",
    "K08bsu062_u:1800": " yuṣmadarthe sukhāvatyāṃ divyālaṃkārabhūṣaṇam /",
    "K08bsu062_u:1801": " divyāmṛtasubhogyaṃ ca saṃsthāpitamahattamam //",
    "K08bsu062_u:1802": " ityāśvāsya munīndrāstān tyaktadehān sukhāvatim /",
    "K08bsu062_u:1803": " nītvāmitābhanāthasya sthāpayeyuḥ sabhāsane //",
    "K08bsu062_u:1804": " tatrāmitābhanāthasya pītvā dharmāmṛtaṃ mudā /",
    "K08bsu062_u:1805": " bodhicaryāvrataṃ dhṛtvā pracareyuḥ sadāpi te //",
    "K08bsu062_u:1806": " krameṇa bodhisaṃbhāraṃ pūrayitvā jagaddhite /",
    "K08bsu062_u:1807": " trividhāṃ bodhimāsādya samāpsyanti sunirvṛtim //",
    "K08bsu062_u:1808": " iatyevaṃ sugataiḥ sarvaiḥ samākhyātaṃ mayā śrutam /",
    "K08bsu062_u:1809": " tathā samuditaṃ śrūtvā yūyaṃ sarve 'numodata //",
    "K08bsu062_u:1810": " yadyevaṃ nirvṛtiṃ gantuṃ sarve yūyaṃ samicchatha /",
    "K08bsu062_u:1811": " triratnaśaraṇaṃ gatvā carata poṣadhavratam //",
    "K08bsu062_u:1812": " mahāyānasūtrarājaṃ kāraṇḍavyūhamuttamam /",
    "K08bsu062_u:1813": " śrutvā sadā samādhāya carate bodhisaṃvaram //",
    "K08bsu062_u:1814": " etatpuṇyānubhāvena sadāa bhuktvā mahāsukham /",
    "K08bsu062_u:1815": " niḥkleśā vimalātmānaḥ pariśuddhatrimaṇḍalāḥ //",
    "K08bsu062_u:1816": " bodhicaryāvrataṃ dhṛtvā saṃcaranto jagaddhite /",
    "K08bsu062_u:1817": " bodhisattvā mahāsatvāḥ sarvasaṃsārapālakāḥ //",
    "K08bsu062_u:1818": " tataḥ prānte sukhāvatyāṃ gatvā bhuktvā mahatsukham /",
    "K08bsu062_u:1819": " saddharmamitābhasya śrutvā śubhe cariṣyatha //",
    "K08bsu062_u:1820": " (Gkv 64)",
    "K08bsu062_u:1821": " tatrāpi bodhisaṃbhāraṃ pūrayitvā yathākramam /",
    "K08bsu062_u:1822": " trividhāṃ bodhimāsādhya saṃprāpsyatha sunirvṛtim //",
    "K08bsu062_u:1823": " etanmayā samākhyātaṃ yadi nirvṛtimicchatha /",
    "K08bsu062_u:1824": " śrutvā yathā mayoddiṣṭaṃ tathā carata sarvadā //",
    "K08bsu062_u:1825": " iti tena samādiṣṭaṃ śrutvā sarve 'pi te 'surāḥ /",
    "K08bsu062_u:1826": " tathetyabhyanumoditvā tathā caritumīcchire //",
    "K08bsu062_u:1827": " tataste dānavāḥ sarve nirvṛtisukhavāṃchinaḥ /",
    "K08bsu062_u:1828": " tamācāryaṃ punarnatvā prārthayannevamādarāt //",
    "K08bsu062_u:1829": " śāstarbhavatsamādiṣṭaṃ śrutvā vayaṃ prabodhitāḥ /",
    "K08bsu062_u:1830": " tathā caritumicchāmastatsamādeṣṭumarhati //",
    "K08bsu062_u:1831": " iti taiḥ prārthitaṃ śrutvā sa lokeśo 'surātmadhṛt /",
    "K08bsu062_u:1832": " sarvāṃstānasurān paśyan samāmantryaivamādiśat //",
    "K08bsu062_u:1833": " bho bhavanto 'surāḥ sarve śṛṇuta tanmayoditam /",
    "K08bsu062_u:1834": " śruvānumodanāṃ kṛtvā carataitad vrataṃ sadā //",
    "K08bsu062_u:1835": " ādau sarve mahāyānasūtrarājaṃ varottamam /",
    "K08bsu062_u:1836": " kāraṇḍavyūhamākarṇya prānumodya prabodhitāḥ //",
    "K08bsu062_u:1837": " prātastīrthajale snātvā śuddhaśīlā jinendriyāḥ /",
    "K08bsu062_u:1838": " triratnaśaraṇaṃ gatvā dhyānatvā lokeśvaraṃ prabhum //",
    "K08bsu062_u:1839": " yathāvidhi samabhyarcya japastotrābhivandanaiḥ /",
    "K08bsu062_u:1840": " saṃtosya prārthanāṃ kuryuḥ saṃbodhivratasādhanām //",
    "K08bsu062_u:1841": " evaṃ vrataṃ samāpyaiva paṃcāmṛtairnirāmiṣaiḥ /",
    "K08bsu062_u:1842": " bhojanaistṛtīye yāme kuryustatpālanaṃ mudā //",
    "K08bsu062_u:1843": " evaṃ nitvaṃ yathāśakti māse māse 'pi sarvadā /",
    "K08bsu062_u:1844": " aṣṭamyāṃ paṃcadaśyāṃ ca vrataṃ kuryuryathāvidhi //",
    "K08bsu062_u:1845": " carataitadavrataṃ nityaṃ māse māse 'pi sarvadā /",
    "K08bsu062_u:1846": " athaikavāramapyevaṃ varṣe caratkārtike //",
    "K08bsu062_u:1847": " kārtike yaykṛtaṃ karma tatfalaṃ bahusattamam /",
    "K08bsu062_u:1848": " aprmeyamasaṃkhyeyaṃ na kṣaṇuyāta kadācana //",
    "K08bsu062_u:1849": " (Gkv 65)",
    "K08bsu062_u:1850": " iti matvā samādhāya carataitadvrataṃ sadā /",
    "K08bsu062_u:1851": " evaṃ sa samupādiśya tadvidhiṃ samupādiśat //",
    "K08bsu062_u:1852": " tadācāryasamādiṣṭaṃ dhṛtvā sarve 'pi te 'surāḥ /",
    "K08bsu062_u:1853": " yathāvidhi samādhāya precirustadavrataṃ sadā //",
    "K08bsu062_u:1854": " tataste dānavāḥ sarve caturbrahmavihāriṇaḥ /",
    "K08bsu062_u:1855": " bodhisattvā mahāsattvā babhūvurbhadracāriṇaḥ //",
    "K08bsu062_u:1856": " evamasau mahābhijño durdāntānapi dānavān /",
    "K08bsu062_u:1857": " bodhayitvā prayatnena bodhimārge prayojayet //",
    "K08bsu062_u:1858": " evaṃ tasya jagacchāstuḥ puṇyaskandhaṃ mahadbahu /",
    "K08bsu062_u:1859": " aprameyamasaṃkhyeyaṃ ityākhyātaṃ munīśvaraiḥ //",
    "K08bsu062_u:1860": " evaṃ sa trijagannātho lokeśvaro jinātmajaḥ /",
    "K08bsu062_u:1861": " svayaṃ paśyan jagatsarvaṃ pālayati sadā bhave //",
    "K08bsu062_u:1862": " pāpiṣṭānapi durdāntānapi yatnaiḥ prabodhayan /",
    "K08bsu062_u:1863": " bodhimārge niyujyaivaṃ preṣayati sunirvṛtim //",
    "K08bsu062_u:1864": " tenāsau trijagacchāstā sarvalokādhipeśvaraḥ /",
    "K08bsu062_u:1865": " bhajanīyaḥ sadā bhaktyā saṃbodhijñānavāṃchibhiḥ //",
    "K08bsu062_u:1866": " tasya nāma samuccārya smṛtvā dhyātvā bhajanti ye /",
    "K08bsu062_u:1867": " te nūnaṃ bodhimāsādhya nirvṛtiṃ samavāpnuyuḥ //",
    "K08bsu062_u:1868": " ityādiṣṭaṃ munīndreṇa ratnapāṇirniśamya saḥ /",
    "K08bsu062_u:1869": " prabodhitaḥ prasannātmā prābhyanandat sa pārṣadaḥ //",
    "K08bsu062_u:1870": " ityevaṃ śikhinādiṣṭaṃ saṃbuddhena mayā śrutam /",
    "K08bsu062_u:1871": " lokeśvarasya māhātmyaṃ puṇyaskandhaṃ mahattaram //",
    "K08bsu062_u:1872": " iti tasya jagadbhartuḥ puṇyaskandhaṃ mahattaram /",
    "K08bsu062_u:1873": " smṛtvā nāma samuccārya dhyātvāpi bhajatāṃ sadā //",
    "K08bsu062_u:1874": " tasya nāma samucccārya smṛtvā dhyātvā bhajanti ye /",
    "K08bsu062_u:1875": " te sarve vimalātmānaḥ saṃyāsyanti sukhāvatīm //",
    "K08bsu062_u:1876": " tatrāmitābhanāthasya pītvā dharmāmṛtaṃ sadā /",
    "K08bsu062_u:1877": " bodhicaryāvrataṃ dhṛtvā saṃcaranto jagaddhite //",
    "K08bsu062_u:1878": " bodhisattvā mahābhijñāḥ pariśuddhatrimaṇḍalāḥ /",
    "K08bsu062_u:1879": " trividhāṃ bodhimāsādhya nirvṛtipadamāpnuyuḥ //",
    "K08bsu062_u:1880": " ityādiṣṭaṃ munīndreṇa śrīghanena sa pārṣadaḥ /",
    "K08bsu062_u:1881": " śrutvā sarvanīvaraṇaviṣkambhī prābhyanandata //",
    "K08bsu062_u:1882": " // iti śrīsarvākārasarvaprabodhanasaddharmasaṃcāraṇaṃ prakaraṇam //",
    "K08bsu062_u:1883": " 6. durdānta dānava prabodhana bodhicaryāvatāraṇa prakaraṇam",
    "K08bsu062_u:1884": " atha sarvanīvaraṇaviṣkambhī sa jinātmajaḥ /",
    "K08bsu062_u:1885": " bhagavantaṃ munīndraṃ taṃ punarnatvaivamabravīt //",
    "K08bsu062_u:1886": " durklabhaṃ bhagavanstasya lokeśvarasya darśanam /",
    "K08bsu062_u:1887": " saddharmaśravaṇaṃ cāpi sadā traidhātukeṣvapī //",
    "K08bsu062_u:1888": " kadāsau trijagannātho lokeśvara ihāvrajet /",
    "K08bsu062_u:1889": " draṣṭumicchāmyahaṃ śāstastaṃ sarvādhipatiṃ prabhum //",
    "K08bsu062_u:1890": " iti tenoditaṃ śrutvā bhagavān sa munīśvaraḥ /",
    "K08bsu062_u:1891": " viṣkambhinaṃ mahāsattvaṃ tamālokyaivamādiśat //",
    "K08bsu062_u:1892": " bhūyastasya jagadbhartuḥ lokeśsya mahātmanaḥ /",
    "K08bsu062_u:1893": " saddharmaguṇamāhātmyaṃ vakṣye tacchraṇutādarāt //",
    "K08bsu062_u:1894": " asmin dvīpe 'sti kāṃcanyamayī bhūmirmanoramā /",
    "K08bsu062_u:1895": " tatrānekasahasrāṇi vasanti smāmaradviṣām //",
    "K08bsu062_u:1896": " tatrāsau trijagannātho lokeśvaro vilokayan /",
    "K08bsu062_u:1897": " durdantān danujān duṣṭān samuddhartumupācarat //",
    "K08bsu062_u:1898": " dadarśa tān mahāduṣṭān daśākuśale saṃcaratān /",
    "K08bsu062_u:1899": " madamānātirdarpāndhān kleśāgnitāpitāśayān //",
    "K08bsu062_u:1900": " saṃpaśyan karuṇātmā sa maitrīkāruṇyacoditaḥ /",
    "K08bsu062_u:1901": " puṇyaraśmiṃ samutsṛjya prabhāsayannupācarat //",
    "K08bsu062_u:1902": " tadraśmiparisaṃspṛṣṭāḥ sarve te sukhatānvitāḥ /",
    "K08bsu062_u:1903": " atyadbhutasamāghrātacittā evaṃ vyacintayan //",
    "K08bsu062_u:1904": " aho kuta iyaṃ kāntiḥ prāyāteha prasāritā /",
    "K08bsu062_u:1905": " yayā spṛṣṭā vayaṃ sarve mahatsaukhyasamanvitāḥ //",
    "K08bsu062_u:1906": " (Gkv 67)",
    "K08bsu062_u:1907": " iti cintayatāṃ teṣāṃ sa lokeśśo jinātmajaḥ /",
    "K08bsu062_u:1908": " pura ācāryarupeṇa saṃpaśyan samupācaran //",
    "K08bsu062_u:1909": " tamevaṃ samupāyātaṃ dṛṣṭvā sarve 'pi te 'surāḥ /",
    "K08bsu062_u:1910": " suprasannāḥ samāgamya praṇatvaivaṃ babhāṣire //",
    "K08bsu062_u:1911": " svāgataṃ te śivaṃ kaścidvijayasvātra sadguro /",
    "K08bsu062_u:1912": " praviśehāsane śāstaryatkāryaṃ tatsamādiśa //",
    "K08bsu062_u:1913": " iti taiḥ prārthitaṃ śrutvā samāśritya sa āsane /",
    "K08bsu062_u:1914": " sarvāṃstān samupāsīnān samālokyaivamabravīt //",
    "K08bsu062_u:1915": " kasyeyaṃ kāntirāyātā yatpṛṣṭe no mahatsukham /",
    "K08bsu062_u:1916": " manyadhvaṃ kiṃ bhavadbhistadbhutamiha jāyate //",
    "K08bsu062_u:1917": " iti tenoditaṃ śrutvā sarve te dānavā api /",
    "K08bsu062_u:1918": " śāstāraṃ taṃ samālokya pratyūcurevamādarāt //",
    "K08bsu062_u:1919": " na jānīmo vayaṃ śāstaḥ kasyeyaṃ kāntirāgatā /",
    "K08bsu062_u:1920": " tadbhavānnaḥ samādiśya prabodhayitumarhati //",
    "K08bsu062_u:1921": " iti taiḥ prārthitaṃ śrutvā sa ācāryo vilokya tān /",
    "K08bsu062_u:1922": " sarvāṃstadadbhutaṃ praṣṭukāmānevamabhāṣata //",
    "K08bsu062_u:1923": " śṛṇvantu tadahaṃ vakṣye yadiyaṃ kāntirāgatā /",
    "K08bsu062_u:1924": " śrutvā mayā yathākhyātaṃ tathā caritumarhatha //",
    "K08bsu062_u:1925": " iti tena samādiṣṭaṃ śrutvā sarve 'pi te 'surāḥ /",
    "K08bsu062_u:1926": " suprasannāśayā natvā taṃ gurumevamabruvan //",
    "K08bsu062_u:1927": " śāstarbhavān yadamākamācāryo dharmadeśakaḥ /",
    "K08bsu062_u:1928": " tadetadadbhutaṃ jātaṃ samupādeṣṭumarhati //",
    "K08bsu062_u:1929": " iti taiḥ prārthyamānaḥ sa ācāryastān prasāditān /",
    "K08bsu062_u:1930": " sarvān vismayasaṃpannān samālokyaivamādiśat //",
    "K08bsu062_u:1931": " śṛṇudhvamādadyūyaṃ sarvaṃ tatra mamoditam /",
    "K08bsu062_u:1932": " tadevamadbhutaṃ jātaṃ bodhayituṃ pravakṣyate //",
    "K08bsu062_u:1933": " tadyathā yo jagannāthaḥ sarvatraidhātukādhipaḥ /",
    "K08bsu062_u:1934": " jagacchāstā jagadbhartā bodhisattvo jinātmajaḥ //",
    "K08bsu062_u:1935": " (Gkv 68)",
    "K08bsu062_u:1936": " mahāsattvo mahābhijña āryāvalokiteśvaraḥ /",
    "K08bsu062_u:1937": " maitrīkṣamāprasannātmā karuṇāmaya īśvaraḥ //",
    "K08bsu062_u:1938": " sa trailokeśvaraḥ śrīmān saddharmapuṇyabhāskaraḥ /",
    "K08bsu062_u:1939": " sarvān sattvān samuddhartuṃ carate tribhaveṣvapi //",
    "K08bsu062_u:1940": " sarvatra sa samālokya sarvān sattvān prabodhayan /",
    "K08bsu062_u:1941": " bodhimārge pratiṣṭhāpya preṣayati sukhāvatīm //",
    "K08bsu062_u:1942": " sa evaṃ sarvalokeṣu sarveṣu nārakeṣvapi /",
    "K08bsu062_u:1943": " nimagnān pāpino duṣṭānapi sattvān vilokayan //",
    "K08bsu062_u:1944": " puṇyasudhākaraiḥ spṛṣṭvā samuddhṛtya prabodhayan //",
    "K08bsu062_u:1945": " bodhimārge pratiṣṭhāpya preṣayati sukhāvatīm //",
    "K08bsu062_u:1946": " dine dine sa ālokya samuddhṛya prabodhayan /",
    "K08bsu062_u:1947": " apremeyānasaṃkhyeyān sattvān preṣayati sadgatau //",
    "K08bsu062_u:1948": " evaṃ kṛtvā sa lokeśoo mahatpuṇyaiḥ samanvitaḥ /",
    "K08bsu062_u:1949": " sarvadharmādhipaḥ śāstā dharmarājo jagatprabhuḥ //",
    "K08bsu062_u:1950": " bodhisattvo mahāsatvaḥ sarvasattvahitārthabhṛt /",
    "K08bsu062_u:1951": " sarvavidyādhipo dhīraḥ saṃbodhijñānabhāskaraḥ //",
    "K08bsu062_u:1952": " ihāpi sa samāgatya sarvān sattvān prabodhayan /",
    "K08bsu062_u:1953": " bodhimārge pratiṣṭhāpya saṃpreṣayet sukhāvatīm //",
    "K08bsu062_u:1954": " ityevaṃ sa ihāgantuṃ puṇyaraśmi samutsṛjan /",
    "K08bsu062_u:1955": " prabhāsayan jagallokaṃ saṃcaratve jinālayān //",
    "K08bsu062_u:1956": " tasya puṇyaprabhākāntirihāpīyaṃ prasāritā /",
    "K08bsu062_u:1957": " tayā yūyaṃ parispṛṣṭā mahatsukhasamanvitāḥ //",
    "K08bsu062_u:1958": " tattasya śaraṇaṃ kṛtvā dhyātvā smṛvāpi sarvadā /",
    "K08bsu062_u:1959": " nāmāpi ca samuccārya natvā bhajitumarhatha //",
    "K08bsu062_u:1960": " ye tasya śaraṇaṃ kṛtvā dhyātvā smṛtvā samādarāt /",
    "K08bsu062_u:1961": " śraddhayā nāma proccārya stutvā natvā bhajantyapi //",
    "K08bsu062_u:1962": " sarve 'pi te na jāyante durgatīṣu kadācana /",
    "K08bsu062_u:1963": " sadā sadgatisaṃjātāścaranti sarvadā śubhe //",
    "K08bsu062_u:1964": " (Gkv 69)",
    "K08bsu062_u:1965": " viratamārasaṃcārāḥ saddharmaguṇalālasāḥ /",
    "K08bsu062_u:1966": " sarvasattvahitādhānasaṃbodhivratakāminaḥ //",
    "K08bsu062_u:1967": " triratnabhajanotsāhāścaturbrahmavihāriṇaḥ /",
    "K08bsu062_u:1968": " bhadraśrīguṇasaṃpattisamuddhāḥ sadguṇāratāḥ //",
    "K08bsu062_u:1969": " yāvajjīvaṃ sukhaṃ bhuktvā svaparātmahitodyatāḥ /",
    "K08bsu062_u:1970": " bodhicaryāvrataṃ dhṛtvā saṃcareran jagacchubhe //",
    "K08bsu062_u:1971": " tato 'ntaḥsamaye teṣāṃ lokeśvaraḥ sa saṃmukham //",
    "K08bsu062_u:1972": " upāgatya samāśvāsaṃ dadyādevaṃ vadatpuraḥ //",
    "K08bsu062_u:1973": " mā bhaiṣīḥ kulaputrātra kiṃcinnā te bhayaṃ kvacit //",
    "K08bsu062_u:1974": " triratnabhajanaṃ kṛtvā saddharmaṃ yat tvayārjitam /",
    "K08bsu062_u:1975": " na tvaṃ yāyāḥ punaḥ kvāpi durgatiṣu kadācana /",
    "K08bsu062_u:1976": " sadā sadgutisaṃjātāḥ saddharmaśrīsukhānvitaḥ /",
    "K08bsu062_u:1977": " triratnabhajanaṃ kṛtvā saṃcarethāḥ susaṃvare //",
    "K08bsu062_u:1978": " tathā yāvadbhuvaṃ loke bodhicaryāvrataṃ caran /",
    "K08bsu062_u:1979": " kṛtvā sattvahitaṃ saukhyaṃ bhuktvā prānte vrajeddivi //",
    "K08bsu062_u:1980": " tatrāpi tvaṃ mahāsaukhyaṃ bhuktvā caretsadā śubhe //",
    "K08bsu062_u:1981": " evaṃ matvā samādhāya smṛtvā ratnatrayaṃ sadā /",
    "K08bsu062_u:1982": " tiṣṭhāmo 'tra viṣīda tvaṃ mṛto 'pi satsukhaṃ labheḥ //",
    "K08bsu062_u:1983": " sarveṣāmapi jantūnāṃ sasāre maraṇaṃ dhruvam /",
    "K08bsu062_u:1984": " tvaṃ sukhenaiva muktvemaṃ kāyaṃ divyamavāpsyasi //",
    "K08bsu062_u:1985": " yāvajjīvaṃ yathākāmaṃ bhuktvā svarge 'maraiḥ saha /",
    "K08bsu062_u:1986": " tataścāpi sukhenaiva yāyādante sukhāvatīm //",
    "K08bsu062_u:1987": " tatra gatvāmitābhasya triśāstuḥ samupāśritaḥ /",
    "K08bsu062_u:1988": " sadā dharmāmṛtaṃ pītvā saṃcarethāḥ susaṃvare //",
    "K08bsu062_u:1989": " tatraivaṃ suciraṃ bhuktvā saddharmaśrīsukhotsavam /",
    "K08bsu062_u:1990": " prānte bodhiṃ samāsādya samāpnuyāḥ sunirvṛtim //",
    "K08bsu062_u:1991": " ityante samaye teṣāṃ lokanāthaḥ sa saṃmukham /",
    "K08bsu062_u:1992": " samāgatya samāśvāsaṃ datvābhayaṃ samarpayet //",
    "K08bsu062_u:1993": " (Gkv 70)",
    "K08bsu062_u:1994": " iti satyaṃ samākhyātaṃ sarvairapi munīśvaraiḥ /",
    "K08bsu062_u:1995": " śrutaṃ mayā tathākhyātaṃ śruvānumodya caryatām //",
    "K08bsu062_u:1996": " evaṃ matvāsya trailokanāthasya śaraṇaṃ gatāḥ /",
    "K08bsu062_u:1997": " smṛtvā nāma samuccārya dhyātvā bhajata sarvadā //",
    "K08bsu062_u:1998": " tathā vaḥ sarvadā bhadraṃ nirutpātaṃ bhaved dhruvam /",
    "K08bsu062_u:1999": " yāvajjīvaṃ sukhaṃ bhuktvā yāyāntānte surālayam //",
    "K08bsu062_u:2000": " tatrāpi suciraṃ bhuktvā divyakāmaṃ sukhotsavam /",
    "K08bsu062_u:2001": " tato 'ntasamaye cyutvā saṃyāsyatha sukhāvatīm //",
    "K08bsu062_u:2002": " tatra gatvāmitābhasya sarvadā samupasthitāḥ /",
    "K08bsu062_u:2003": " pītvā dharmāmṛtaṃ puṇyaṃ mahotsāhaiścariṣyatha //",
    "K08bsu062_u:2004": " tatrāpi suciraṃ bhuktvā saddharmaśrīmahotsavam /",
    "K08bsu062_u:2005": " prānte saṃbodhimāsādya samavāpsyatha nirvṛtim /",
    "K08bsu062_u:2006": " iti tena samādiṣṭaṃ śrutvā sarvai 'pi te 'surāḥ /",
    "K08bsu062_u:2007": " tatheti prativijñāpya prabodhitāścaivamabruvan //",
    "K08bsu062_u:2008": " śāstastathā kariṣyāmaḥ yathādiṣṭaṃ tvayādhunā /",
    "K08bsu062_u:2009": " adyārabhya sadā tasya nāthasya śaraṇaṃ gatāḥ //",
    "K08bsu062_u:2010": " smṛtvā dhyātvā samuccārya nāmāpi prabhajāmahe /",
    "K08bsu062_u:2011": " tadasmākaṃ hitārthena bhavāṃstasya jagatprabhoḥ //",
    "K08bsu062_u:2012": " vratasyāpi vidhānaṃ ca samupādeṣṭumarhati /",
    "K08bsu062_u:2013": " iti taiḥ prārthitaṃ śrutvā sa ācāryo 'prabodhitān /",
    "K08bsu062_u:2014": " sarvāṃstān dānavān dṛṣṭvā punarevamupādiśat /",
    "K08bsu062_u:2015": " śṛṇudhvamasya vakṣyāmi vratavidhiṃ samāsataḥ //",
    "K08bsu062_u:2016": " ādau tīrthe jale snātvā śuddhaśīlā jinendriyāḥ /",
    "K08bsu062_u:2017": " brahmavihāriṇo bhūtvā caritvā poṣadhaṃ vratam /",
    "K08bsu062_u:2018": " triratnaśaraṇaṃ gatvā dhyātvā taṃ sugatātmajam /",
    "K08bsu062_u:2019": " lokeśvaraṃ samāvāhya samabhyarcya yathāvidhi /",
    "K08bsu062_u:2020": " jagastotrādibhiḥ stutvā kṛtvā cāpi pradakṣiṇām /",
    "K08bsu062_u:2021": " jagastotrādibhiḥ stutvā kṛtvā cāpi pradakṣiṇām /",
    "K08bsu062_u:2022": " aṣṭāṃgai praṇatiṃ kṛvā smṛtvā cāpi samādarāt //",
    "K08bsu062_u:2023": " (Gkv 71)",
    "K08bsu062_u:2024": " nāmāni ca samuccārya dṛṣṭvā śrutvāpi tadguṇān /",
    "K08bsu062_u:2025": " praśaṃsāmapi bhāṣitvā prakāśitvā ca sarvataḥ //",
    "K08bsu062_u:2026": " satkṛtya śraddhayā sarvairupakaṇavastubhiḥ /",
    "K08bsu062_u:2027": " yathāśakti samabhyarcya vanditvā bhajatābhavam /",
    "K08bsu062_u:2028": " evaṃ nityaṃ samādhāya catussaṃdhyaṃ dine dine /",
    "K08bsu062_u:2029": " yathāśakti bhajadhvaṃ taṃ dhyātvā smṛtvāpi bhāvataḥ //",
    "K08bsu062_u:2030": " pratyahamekavāraṃ vā māse māse 'pi vā site /",
    "K08bsu062_u:2031": " aṣṭamyāṃ pūrṇamāsyāṃ vā bhajadhvaṃ sarvadā tathā //",
    "K08bsu062_u:2032": " evaṃ vidhāya sarve 'pi yūyametad guṇānvitāḥ /",
    "K08bsu062_u:2033": " yathoktaṃ tatfalaṃ prāpya nūnaṃ yāsyatha nirvṛtim //",
    "K08bsu062_u:2034": " iti tena samādiṣṭaṃ śrutvā sarve 'pi te 'surāḥ /",
    "K08bsu062_u:2035": " prabodhitāḥ pramodantastathā caritumicchire //",
    "K08bsu062_u:2036": " tataste dānavāssarve durdāntā madamāninaḥ /",
    "K08bsu062_u:2037": " apyetatpuṇyasatsaukhyaprakāmamuditāśayāḥ //",
    "K08bsu062_u:2038": " śuddhaśīlāḥ prasannāśca saddharmaguṇalālasāḥ /",
    "K08bsu062_u:2039": " viratopāyasaṃcārāścaturbrahmvihāriṇaḥ //",
    "K08bsu062_u:2040": " tena śāstrā yathādiṣṭaṃ tathādhāya samādarāt /",
    "K08bsu062_u:2041": " tasya trailokanāthasya prakṛtvā śaraṇaṃ mudā //",
    "K08bsu062_u:2042": " dhyātvā smṛtvā sadā nāma samuccārya yathāvidhi /",
    "K08bsu062_u:2043": " poṣadhaṃ ca vrataṃ dhṛtvā prācaranta samāhitāḥ //",
    "K08bsu062_u:2044": " yathāśakti samabhyarcya sarvopakaṇairapi /",
    "K08bsu062_u:2045": " kṛtvā pradakṣiṇānyeva kṛtvā ca praṇatiṃ muhuḥ /",
    "K08bsu062_u:2046": " aṣṭāṃgaiścāpi vanditvā prabhajantaḥ samācaran //",
    "K08bsu062_u:2047": " evaṃ te dānavāḥ sarve śāntacaryā jitendriyāḥ /",
    "K08bsu062_u:2048": " śuddhaśīlāḥ śubhācārāścatarbravihāriṇaḥ //",
    "K08bsu062_u:2049": " parasparaṃ hitaṃ kṛtvā saddharmaguṇabhāṣiṇaḥ /",
    "K08bsu062_u:2050": " bodhicaryāvratāraktā babhūvurbodhibhāginaḥ //",
    "K08bsu062_u:2051": " evaṃ tān dānavān sarvānācāryaḥ sa prabodhayan /",
    "K08bsu062_u:2052": " bodhimārge pratiṣṭhāpya samāmantrya tato 'carat //",
    "K08bsu062_u:2053": " (Gkv 72)",
    "K08bsu062_u:2054": " tataḥ so 'ntarhitaḥ khe sthaḥ prabhāsayan samantataḥ /",
    "K08bsu062_u:2055": " dhṛtvā lokeśvaro mūrtiṃ sarvāṃstān samadarśayat //",
    "K08bsu062_u:2056": " tamākāśe prabhāsantaṃ lokeśvaraṃ jinātmajam /",
    "K08bsu062_u:2057": " dṛṣṭvā te dānavāssarve babhūvurvismayānvitāḥ //",
    "K08bsu062_u:2058": " tatra te praṇatiṃ kṛtvā gatvā taṃ śaraṇaṃ mudā /",
    "K08bsu062_u:2059": " japastotrādibhiḥ stutvā vanditvā prāvadaṃstathā //",
    "K08bsu062_u:2060": " namaste bhagavannātha sadā te śaraṇaṃ sthitāḥ /",
    "K08bsu062_u:2061": " bodhicaryāvrataṃ dhṛtvā carāma tatprasīdatu //",
    "K08bsu062_u:2062": " yadasmadaparādhaṃ tat kṣantavyaṃ bhavatā sadā /",
    "K08bsu062_u:2063": " evamasmān samālokya saṃpālayitumarhati //",
    "K08bsu062_u:2064": " ityevaṃ te 'surāḥ sarve prārthayitvā samādarāt /",
    "K08bsu062_u:2065": " aṣṭāṃgairapi taṃ natvā paśyanta eva tasthire //",
    "K08bsu062_u:2066": " tataḥ sa trijagannātho datvā tebhyo jayāśiṣam /",
    "K08bsu062_u:2067": " tataścāntarhito 'yatra sattvānuddhartumācarat //",
    "K08bsu062_u:2068": " tataste dānavāḥ sarve bhūyo 'tidharmalālasāḥ /",
    "K08bsu062_u:2069": " triratnabhajanaṃ kṛtvā saṃpraceruḥ sadā śubhe //",
    "K08bsu062_u:2070": " evaṃ sa trijagannātho nānārupeṇa bodhayan /",
    "K08bsu062_u:2071": " durdāntānapi saddharme niyojayati yatnataḥ //",
    "K08bsu062_u:2072": " tenāsya trijagadbhartuḥ puṇyaskandhaṃ mahattaram /",
    "K08bsu062_u:2073": " aprameyamasaṃkhyeyamityākhyātaṃ munīśvaraiḥ //",
    "K08bsu062_u:2074": " ityasau trijagacchāstā sarvalokādhipeśvaraḥ /",
    "K08bsu062_u:2075": " sarvajñaiḥ sugataiḥ sarvaiḥ praśaṃsitaḥ sadādarāt //",
    "K08bsu062_u:2076": " iti tasya jagallokaiḥ puṇyamāhātmyasatkathām /",
    "K08bsu062_u:2077": " śrutvānumodanāṃ kṛtvā praśaṃsya te samantataḥ //",
    "K08bsu062_u:2078": " iti matvā sadā tasya lokeśasya jagatprabhoḥ /",
    "K08bsu062_u:2079": " śraddhayā śaraṇe sthitvā bhaktavyaṃ saḥ sukhārthibhiḥ //",
    "K08bsu062_u:2080": " ityevaṃ śikhinākhyātaṃ saṃbuddhena mayā śrutam /",
    "K08bsu062_u:2081": " tathātra vaḥ samākhyātaṃ śrutvānupratibudhyatām //",
    "K08bsu062_u:2082": " evaṃ matvāsya māhātmyaṃ saddharmaguṇavāṃchibhiḥ /",
    "K08bsu062_u:2083": " kartuvyāḥ sarvadā bhaktyā dhyātvā smṛtvāpi bhāvataḥ //",
    "K08bsu062_u:2084": " ye tasya śaraṇe sthitvā dhyātvā smṛtvāpi bhāvataḥ /",
    "K08bsu062_u:2085": " nāmāpi ca samuccārya bhajanti sarvadā mudā /",
    "K08bsu062_u:2086": " te sarve vimalātmānaḥ saṃbuddhaśrīguṇākarāḥ //",
    "K08bsu062_u:2087": " bodhisattvā mahāsatvā bhaviṣyanti jinātmajāḥ /",
    "K08bsu062_u:2088": " iti śāstrā munīndreṇa samādiṣṭaṃ niśamya te //",
    "K08bsu062_u:2089": " viṣkambhipramukhāḥ sarve prābhyanandan prabodhitāḥ //",
    "K08bsu062_u:2090": " // iti durdāntadānavaprabodhana bodhicaryāvatāraṇaprakaraṇam //",
    "K08bsu062_u:2091": " 7. adhomukha sattvoddhāraṇa prakaraṇam",
    "K08bsu062_u:2092": " athāsau bhagavāṃcchāstā śrīghanastrijagadguruḥ /",
    "K08bsu062_u:2093": " viṣkambhinaṃ mahāsattvaṃ saṃpaśyaṃścaivamabravīt //",
    "K08bsu062_u:2094": " bhūyo 'pi kulaputrāsya lokeśasya mahadguṇam /",
    "K08bsu062_u:2095": " śrutaṃ mayā tathā vakṣye tacchṛṇuta samādarāt //",
    "K08bsu062_u:2096": " tadyathābhut purā śāstā tathāgato munīśvaraḥ /",
    "K08bsu062_u:2097": " sarvajño 'rhanmahābhijño dharmarājo vināyakaḥ //",
    "K08bsu062_u:2098": " sarvadharmādhipo nāthaḥ sarvavidyādhipeśvaraḥ /",
    "K08bsu062_u:2099": " viśvabhūrnām saṃbuddho bhagavān sugato jinaḥ //",
    "K08bsu062_u:2100": " tadāhaṃ kulaputrāsaṃ kṣāntivādīti viśrutaḥ /",
    "K08bsu062_u:2101": " maharṣistāpaso dhīmān saṃyamī vijitendriyaḥ //",
    "K08bsu062_u:2102": " giriguhāṃ samāśritya saṃbodhidharmasādhakaḥ /",
    "K08bsu062_u:2103": " vyaharan sattvahitaṃ kṛtvā caturbrahmavihārikaḥ //",
    "K08bsu062_u:2104": " tadāpyasya jagacchāsturlokeśasya mahattaram /",
    "K08bsu062_u:2105": " guṇaprabhāvamākhyātaṃ viśvabhuvā śrutaṃ mayā //",
    "K08bsu062_u:2106": " (Gkv 74)",
    "K08bsu062_u:2107": " tadyathāsau jagacchāstā viśvarbhūbhagavān jinaḥ /",
    "K08bsu062_u:2108": " tadvanopāśrame ramye vijahāra sasāṃghikaḥ //",
    "K08bsu062_u:2109": " tadā sa bhagavāṃstatra sarvalokasabhāśritaḥ /",
    "K08bsu062_u:2110": " saddharmaṃ samupādiśya sattvān bodhau vyanodayan //",
    "K08bsu062_u:2111": " yadaikasamaye tatra bhagavān sa munīśvaraḥ /",
    "K08bsu062_u:2112": " āryadharmamupādeṣṭuṃ sabhāsane samāśrayat //",
    "K08bsu062_u:2113": " tadā tatra mahān raśmiravabhāsya samantataḥ /",
    "K08bsu062_u:2114": " sarvatra maṃgalaṃ kṛtvāhlādayantī samāsarat //",
    "K08bsu062_u:2115": " tadraśmisaṃparispṛṣṭāḥ sarvasattvāḥ sukhānvitāḥ /",
    "K08bsu062_u:2116": " tadadbhutaṃ samālokya vismayaṃ samupāyayuḥ //",
    "K08bsu062_u:2117": " tadā gaganagaṃjākhyo bodhisattvo mahāmatiḥ /",
    "K08bsu062_u:2118": " sarvāṃstān vismayāpannān lokān paśyan samutthitaḥ //",
    "K08bsu062_u:2119": " udvahannuttarāsaṃgaṃ sāṃjaliḥ purato 'grataḥ /",
    "K08bsu062_u:2120": " viśvabhuvaṃ munīndraṃ taṃ natvaivaṃ paryapṛcchata //",
    "K08bsu062_u:2121": " bhagavan puṇyaprabhākāntiḥ kasya heyaṃ samāgatā /",
    "K08bsu062_u:2122": " yayā spṛṣṭā ime lokā mahatsukhasamanvitāḥ //",
    "K08bsu062_u:2123": " vismitāstatsamālokya bhagavantaṃ munīśvaram /",
    "K08bsu062_u:2124": " taddhetuṃ śrotumicchantaḥ sarve tasthuḥ samāhitāḥ //",
    "K08bsu062_u:2125": " tedaṣāṃ hadayāntaḥsthaṃ mahadadbhutakautukam /",
    "K08bsu062_u:2126": " vinoditumimaṃ hetuṃ kasyeti tadupādiśa //",
    "K08bsu062_u:2127": " iti tenoditaṃ śrutvā viśvabhūḥ sa munīśvaraḥ /",
    "K08bsu062_u:2128": " vilokya taṃ mahāsattvaṃ gaganagaṃjamabravīt //",
    "K08bsu062_u:2129": " śṛṇu tvaṃ kulaputrātra yadidaṃ kāntirāgatā /",
    "K08bsu062_u:2130": " tadahaṃ saṃpravakṣyāmi śrutvedamanumodata //",
    "K08bsu062_u:2131": " yā kāṃcanamayīḥ bhūmirjambudvipe 'tra vidyate /",
    "K08bsu062_u:2132": " tasyāmadhomukhāḥ satvā nivasantyapramoyikāḥ //",
    "K08bsu062_u:2133": " tān sarvān pāpino duṣṭān paśyan sa sugatātmajaḥ /",
    "K08bsu062_u:2134": " lokeśvaraḥ samaddharttuṃ sukhāvatyā ihāgataḥ //",
    "K08bsu062_u:2135": " (Gkv 75)",
    "K08bsu062_u:2136": " teṣāṃ pāpaviśodhārthaṃ puṇyaraśmiṃ samutsṛjan /",
    "K08bsu062_u:2137": " bhāsayan sa jagallokāṃstatra yāti kṛpānidhiḥ //",
    "K08bsu062_u:2138": " tatprabhāparisaṃspṛṣṭāḥ sarve te satsukhānvitāḥ /",
    "K08bsu062_u:2139": " kimetaditi saṃvikṣya tiṣṭhanti vismitāśayāḥ //",
    "K08bsu062_u:2140": " tadā tatra sa lokeśa ṛṣirupeṇa bhāsayan /",
    "K08bsu062_u:2141": " sarvānadhomukhān sattvānupaiti tān vilokayan /",
    "K08bsu062_u:2142": " tamṛṣiṃ saṃprabhāsantaṃ samāyātaṃ vilokya te //",
    "K08bsu062_u:2143": " sarve 'pyadhomukhāḥ sattvāḥ samupāyānti saṃmukham /",
    "K08bsu062_u:2144": " tatra sarve 'pi te sattvāḥ praṇatvā taṃ muniṃ mudā //",
    "K08bsu062_u:2145": " śraddhāsane pratiṣṭhāpya prārthayantyevamādarāt /",
    "K08bsu062_u:2146": " maharṣe yadihāyāsi tadasmadbhāgyayogataḥ //",
    "K08bsu062_u:2147": " tadbhavān kṛpayāsmākaṃ daivamākhyātumarhati /",
    "K08bsu062_u:2148": " kiṃ karma pātakaṃ ghoramasmābhiḥ prakṛtaṃ purā //",
    "K08bsu062_u:2149": " yenāsmo 'dhomukhā sarve vayaṃ jātā ihedṛśāḥ //",
    "K08bsu062_u:2150": " iti taiḥ prārthitaṃ śrutvā sa maharṣirvilokya tān /",
    "K08bsu062_u:2151": " sarvānadhomukhān sattvān samādiśati bodhayan //",
    "K08bsu062_u:2152": " śṛṇuśvaṃ yatpurā karma yuṣmābhiḥ prakṛtaṃ yathā /",
    "K08bsu062_u:2153": " tatsamupadiśāmyatra śrutvā tatparibudhyatām //",
    "K08bsu062_u:2154": " yattrirantaṃ pratikṣipya maderṣyāmānagarvitāḥ /",
    "K08bsu062_u:2155": " adṛśyamiti bhāṣanto carannadhomukhāḥ purā //",
    "K08bsu062_u:2156": " tenaitaddaivayogena yūyaṃ sarve 'pyadhomukhāḥ /",
    "K08bsu062_u:2157": " duḥkhāni vividhānyatra bhuktvā vasatha sāmpratam //",
    "K08bsu062_u:2158": " tadatra śraddhayā yūyaṃ triratnaśaraṇaṃ gatāḥ /",
    "K08bsu062_u:2159": " dhyātvā smṛtvā samuccārya nāmāpi bhajatādarāt //",
    "K08bsu062_u:2160": " poṣadhaṃ ca vrataṃ dhṛtvā caturbrahmavihāriṇaḥ /",
    "K08bsu062_u:2161": " svaparātmahitaṃ kṛtvā saṃcaradhvaṃ sadā śubhe //",
    "K08bsu062_u:2162": " tataḥ saṃbodhicittena dhṛtvā bodhivrataṃ sadā /",
    "K08bsu062_u:2163": " triratnabhajanotsāhaiḥ saṃcaradhvaṃ jagaddhite //",
    "K08bsu062_u:2164": " (Gkv 76)",
    "K08bsu062_u:2165": " tato yūyaṃ vikalmaṣāḥ pariśuddhatrimaṇḍalāḥ /",
    "K08bsu062_u:2166": " niḥkleśā bodhimāsādya nirvṛtisukhamāpsyatha //",
    "K08bsu062_u:2167": " iti tena samādiṣṭaṃ śrutvā sarve 'pi te mudā /",
    "K08bsu062_u:2168": " tasya pādau punarnatvā puraḥsthitvaivamabruvan //",
    "K08bsu062_u:2169": " nātho 'si tvaṃ jagalloke saddharmasukhasaṃbharaḥ /",
    "K08bsu062_u:2170": " āśvāsaya tadasmākamandhānāṃ pāpacāriṇām //",
    "K08bsu062_u:2171": " tamo 'bhibhūtadṛṣṭīnāṃ praṇaṣṭapathacāriṇam /",
    "K08bsu062_u:2172": " anāthānāmamitrāṇāṃ dīnānāṃ mūḍhacetasām //",
    "K08bsu062_u:2173": " trāṇaśaraṇyaśūnyānāṃ mandānāṃ duḥkhabhāginām /",
    "K08bsu062_u:2174": " dharmadīpaṃ samujjvālya darśaya nirvṛteḥ pathaḥ //",
    "K08bsu062_u:2175": " datvā satsukhasampattirnnātho bhava śubhārthabhṛt /",
    "K08bsu062_u:2176": " datvā puṇyārjanopāyaṃ sanmitro bhava sanmatiḥ //",
    "K08bsu062_u:2177": " durgatitaraṇopāyaṃ pradatvā bhavasadgatiḥ /",
    "K08bsu062_u:2178": " sadgatigamanopāyaṃ datvā śāstvā gururbhava //",
    "K08bsu062_u:2179": " nirvārya pāpasaṃgebhyastrātā kleśāpaho bhava /",
    "K08bsu062_u:2180": " durvṛttikleśasaṃtāpaṃ hatvā bhavaśaraṇyakaḥ //",
    "K08bsu062_u:2181": " saddharmasādhanotsāhaṃ datvā bhava vināyakaḥ /",
    "K08bsu062_u:2182": " sadguṇasukhasaṃpattīrdatvā bhava suhatprabhuḥ //",
    "K08bsu062_u:2183": " saddharmaṃ samupādiśya cārayāsmān susaṃvare /",
    "K08bsu062_u:2184": " vimuktisādhanopāyaṃ datvā preṣaya nirvṛtim //",
    "K08bsu062_u:2185": " dhanyāste sukhitā yete satataṃ śaraṇe sthitvā /",
    "K08bsu062_u:2186": " smṛtvā nāma samuccārya dhyātvā bhajanti sarvadā //",
    "K08bsu062_u:2187": " īdṛgduḥkhaṃ na te kvāpi yāsyanti bhavacāraṇe /",
    "K08bsu062_u:2188": " yādṛgvayamidaṃ duḥkhamanubhāvāmahe sadā //",
    "K08bsu062_u:2189": " te sadbhāgyā mahāsattvā ye sadā te upasthitāḥ /",
    "K08bsu062_u:2190": " ādimadhyāntakalyāṇaṃ dharmaṃ śrutvā caranti vai //",
    "K08bsu062_u:2191": " vayamapi tathā sarve sadā te śaraṇe sthitāḥ /",
    "K08bsu062_u:2192": " dharmaṃ śrutvā sukalyāṇamicchāmaścarituṃ vratam //",
    "K08bsu062_u:2193": " (Gkv 77)",
    "K08bsu062_u:2194": " tatprasīda maharṣe tvamasmākaṃ sadgururbhava /",
    "K08bsu062_u:2195": " saddharmaṃ samupādiśya cārayāsmān susaṃvare //",
    "K08bsu062_u:2196": " iti taiḥ prārthitaṃ śrutvā sa maharṣiḥ prasāditān /",
    "K08bsu062_u:2197": " tān sarvāna samupāmantrya samālokyaivamādiśat //",
    "K08bsu062_u:2198": " śṛṇudhvaṃ sādaraṃ yūyaṃ sadā bhagraṃ yadīcchatha /",
    "K08bsu062_u:2199": " hitārthaṃ vaḥ pravakṣyāmi saddharmabodhisādhanam //",
    "K08bsu062_u:2200": " ityādiśya sa kāraṇḍavyūhasūtraṃ subhāṣitam /",
    "K08bsu062_u:2201": " uccārya śrāvayan bodhicaryāyāṃ yojayatyapi //",
    "K08bsu062_u:2202": " tataste pureṣāḥ sarve saddharmasādhanodyatāḥ /",
    "K08bsu062_u:2203": " triratnabhajanaṃ kṛtvā saṃcarante susaṃvare //",
    "K08bsu062_u:2204": " tataste vimalātmānaḥ pariśuddhatrimaṇḍalāḥ /",
    "K08bsu062_u:2205": " bodhicaryāvrataṃ dhṝtvā saṃcarante jagaddhite //",
    "K08bsu062_u:2206": " sarve 'pi te mahāsattvā bodhisattvā maharddhikāḥ /",
    "K08bsu062_u:2207": " paramasukhābhartāro bhavantyapyanivartinaḥ //",
    "K08bsu062_u:2208": " evaṃ sa trijagannātha ṛṣirupeṇa bodhayan /",
    "K08bsu062_u:2209": " sarvānstāna bodhicaryāyāṃ niyujya cārayatyapi //",
    "K08bsu062_u:2210": " evaṃ tān bodhimārge 'sau maharṣiḥ sarvānniyujya ca /",
    "K08bsu062_u:2211": " tato 'ntarhita ākāśe yāti vahnirivojjvalan //",
    "K08bsu062_u:2212": " tamākāśagataṃ dṛṣṭvā sarve te 'pyativismitāḥ /",
    "K08bsu062_u:2213": " praṇatvā cānuśaṃsataḥ saṃcarante samādarāt //",
    "K08bsu062_u:2214": " tasya lokeśvarasyeyaṃ puṇyakāntiḥ śubhā prabhoḥ /",
    "K08bsu062_u:2215": " avabhāsya jagallokamihāpi saṃprasāritā //",
    "K08bsu062_u:2216": " evaṃ sa trijagannātho lokeśvaro jinātmajaḥ /",
    "K08bsu062_u:2217": " sarvasattvahitaṃ kṛtvā pracaranti samantataḥ //",
    "K08bsu062_u:2218": " tena tasya mahatpuṇyaskandhaṃ bahusamuttamam /",
    "K08bsu062_u:2219": " aprameyamasaṃkhyeyaṃ ityādiṣṭaṃ munīśvaraiḥ //",
    "K08bsu062_u:2220": " evaṃ vijñāya sarve 'sya lokeśasya sadādarāt /",
    "K08bsu062_u:2221": " smṝtvā dhyātvā samuccārya nāmāpi bhaktumarhatha //",
    "K08bsu062_u:2222": " (Gkv 78)",
    "K08bsu062_u:2223": " ye tasya śaraṇaṃ gatvā smṛtvā dhyātvāpi sarvadā /",
    "K08bsu062_u:2224": " nāmāpi ca samuccārya bhajanti śraddhayā mudā //",
    "K08bsu062_u:2225": " durgatiṃ te na gacchanti saṃjātāssadgatau sadā /",
    "K08bsu062_u:2226": " dharmaśrīguṇasaṃpattirbhuktvā yānti sukhāvatīm //",
    "K08bsu062_u:2227": " ityādiṣṭaṃ munīndreṇa viśvabhuvā niśamya te /",
    "K08bsu062_u:2228": " sarve sabhāśritā lokāḥ prābhyanandan prabodhitāḥ //",
    "K08bsu062_u:2229": " ityevaṃ lokanāthasya puṇyaprabhāvamuttamam /",
    "K08bsu062_u:2230": " viśvabhuvā munīndreṇa samādiṣṭaṃ mayā śrutam //",
    "K08bsu062_u:2231": " evaṃ sukṛtamāhātmyaṃ lokeśvarasya sadguroḥ /",
    "K08bsu062_u:2232": " vijñāya śaraṇaṃ gatvā bhajantu bodhivāṃchina //",
    "K08bsu062_u:2233": " ye tasya śaraṇaṃ gatvā bhajanti śraddhayā sadā /",
    "K08bsu062_u:2234": " saddharmaguṇasaukhyaṃ bhuktvā yāyuḥ sukhāvatīm //",
    "K08bsu062_u:2235": " tatra gatvāmitābhasya saddharmāmṛtamuttamam //",
    "K08bsu062_u:2236": " pītvā saṃbodhimāsādya prānte yāyuḥ sunirvṛtim //",
    "K08bsu062_u:2237": " ityādiṣṭaṃ munīndreṇa śrīghanena niśamya te /",
    "K08bsu062_u:2238": " sarve sabhāśritā lokāḥ prābhyanandan prabodhitāḥ //",
    "K08bsu062_u:2239": " // ityadhomukhasattvoddharaprakaraṇam //",
    "K08bsu062_u:2240": " 8. rūpamayī bhūmi catuṣpāda puruṣoddhāraṇa prakaraṇam",
    "K08bsu062_u:2241": " athāsau bhagavāṃśchāstā śākyamunirīśvaraḥ /",
    "K08bsu062_u:2242": " viṣkambhinaṃ tamālokya punarevaṃ tamādiśat //",
    "K08bsu062_u:2243": " śṛṇu ca kulaputrāsya lokeścarasya sadguroḥ /",
    "K08bsu062_u:2244": " saddharmaguṇamāhātmyaṃ śrutaṃ mayā tadcyate //",
    "K08bsu062_u:2245": " tadā gaganagaṃjo 'sau bhagavantaṃ munīśvaram /",
    "K08bsu062_u:2246": " viśvabhuvaṃ tamānamya punarevamapṛcchata //",
    "K08bsu062_u:2247": " bhagavan sa mahābhijño lokeśvaro jinātmajaḥ /",
    "K08bsu062_u:2248": " punaḥ sattvān samuddhartuṃ kutrānyatrābhigatchati //",
    "K08bsu062_u:2249": " (Gkv 79)",
    "K08bsu062_u:2250": " punastacchromicchāmi yadanyatra sa saṃsaran //",
    "K08bsu062_u:2251": " sattvān paśyan samuddhṛtya dharme yunakti tadādiśa //",
    "K08bsu062_u:2252": " iti tenoditaṃ śrutvā bhagavan sa munīśvaraḥ /",
    "K08bsu062_u:2253": " gaganagaṃjamālokya taṃ punarevamādiśat //",
    "K08bsu062_u:2254": " śṛṇuṣva kulaputrāsya lokeśasya jagatprabhoḥ /",
    "K08bsu062_u:2255": " vakṣye sadguṇamāhātmyaṃ śrotuṃ tvaṃ ca yadīcchasi //",
    "K08bsu062_u:2256": " tadyathāsau mahāsattvo lokeśvaro jinātmajaḥ /",
    "K08bsu062_u:2257": " tato rupamayīṃ bhūmīṃ gacchati saṃprabhāsayan //",
    "K08bsu062_u:2258": " tatra sattvān manuṣyān gāṃścatuṣpādān vilokya saḥ /",
    "K08bsu062_u:2259": " lokeśvaro divyarupaḥ samupāsṛtya tiṣṭhati //",
    "K08bsu062_u:2260": " taṃ divyarupamālokya sarve te vismayānvitāḥ /",
    "K08bsu062_u:2261": " purataḥ samupāśritya natvaivaṃ prārthayan mudā //",
    "K08bsu062_u:2262": " ahobhāgyaṃ tadasmākaṃ yadbhavāniha dṛśyate /",
    "K08bsu062_u:2263": " tadasmām kṛpayālokya samuddharttumihārhati //",
    "K08bsu062_u:2264": " iti taiḥ prārthyamāno 'sau lokeśvaraḥ kṛpātmakaḥ /",
    "K08bsu062_u:2265": " tān sarvān samupāmantrya samālokyaivamādiśat //",
    "K08bsu062_u:2266": " bhagavanto 'tra samādhāya śṛṇudhvaṃ yūyamādarāt /",
    "K08bsu062_u:2267": " vakṣyāmi yanmahatsiddhaṃ dharmanirvṛtisādhanam //",
    "K08bsu062_u:2268": " tadyathā yajjagacchreṣṭhaṃ triratnaṃ bhadrakārakam /",
    "K08bsu062_u:2269": " tatsmṛtvā śaraṇaṃ gatvā bhajadhvaṃ sarvadādarāt //",
    "K08bsu062_u:2270": " ye teṣāṃ śaraṇaṃ gatvā na te gachanti durgatim /",
    "K08bsu062_u:2271": " sadā sadgatisaṃjātāścaranti bodhisaṃvare //",
    "K08bsu062_u:2272": " etatpuṇyānubhāvena sarve te puruṣottamāḥ /",
    "K08bsu062_u:2273": " bodhisattvā mahāsattvāḥ saṃcarevaṃ jagaddhite //",
    "K08bsu062_u:2274": " tataste bodhisaṃbhāraṃ pūrayitvā yathākramam /",
    "K08bsu062_u:2275": " sarvasattvahitaṃ kṛtvā saṃyāsyanti sukhāvatīm //",
    "K08bsu062_u:2276": " tatra gatvāmitābhasya jitendrasya sabhāśritāḥ /",
    "K08bsu062_u:2277": " saddharmāmṛtamābhujya saṃrameyuryahotsavaiḥ //",
    "K08bsu062_u:2278": " (Gkv 80)",
    "K08bsu062_u:2279": " evaṃ te suciraṃ tatra bhuktvā saukhyaṃ śubhotsavam /",
    "K08bsu062_u:2280": " tato 'nte trividhāṃ bodhiṃ prāpya yāsyanti nirvṛtim //",
    "K08bsu062_u:2281": " evaṃ matvā triratnānāṃ śraddhayā śaraṇe sthitāḥ /",
    "K08bsu062_u:2282": " smṛtvā dhyātvā samuccāryya nāmāpi bhajatādarāt //",
    "K08bsu062_u:2283": " tadaitatpuṇyaliptāṃgāḥ śuddhāśayā jitendriyāḥ /",
    "K08bsu062_u:2284": " niḥkleśā vimalātmāno bodhisattvā bhaviṣyatha //",
    "K08bsu062_u:2285": " tataḥ sattvahitārthena bodhicaryāvratodyatāḥ /",
    "K08bsu062_u:2286": " sarvatra bhadratāṃ kṛtvā gamiṣyatha sukhāvatīm //",
    "K08bsu062_u:2287": " tatrāmitābhanāthasya pītvā dharmāmṝtaṃ sadā /",
    "K08bsu062_u:2288": " saddharmamaṃgalotsāhai ramiṣyatha susaṃvare //",
    "K08bsu062_u:2289": " evaṃ tatra ciraṃ bhuktvā saukhyaṃ bhadramahotsavam /",
    "K08bsu062_u:2290": " prānte saṃbodhimāsādya samāpsyatha sunirvṛtim //",
    "K08bsu062_u:2291": " evaṃ matvā sadā buddharatnasya śaraṇaṃ gatāḥ /",
    "K08bsu062_u:2292": " smṛtvā dhyātvā samuccārya nāmāpi bhagatadarāt //",
    "K08bsu062_u:2293": " dharmaratnasya māhātmyaṃ śrutvāpi śaraṇe sthitāḥ /",
    "K08bsu062_u:2294": " smṛtvā dhyātvā samuccārya nāmāpi bhajatādarāt //",
    "K08bsu062_u:2295": " evaṃ ca saṃgharatnānāṃ satkāraiḥ samupasthitāḥ /",
    "K08bsu062_u:2296": " smṛtvā dhyātvā samuccārya nāmāpi bhavatābhavam //",
    "K08bsu062_u:2297": " etatpuṇyaṃ mahatkhyātamasaṃkhyeyaṃ bahūttamam /",
    "K08bsu062_u:2298": " aprameyaṃ samākhyātaṃ sarvairapi munīśvaraiḥ //",
    "K08bsu062_u:2299": " evaṃ matvā triratnānāṃ śaraṇe samupasthitāḥ /",
    "K08bsu062_u:2300": " smṛtvā dhyātvā samuccārya nāmāpi sevyatābhavam //",
    "K08bsu062_u:2301": " etatpuṇyānubhāvena yūyaṃ sarve vikalmaṣāḥ /",
    "K08bsu062_u:2302": " niḥkleśā nirmalātmānaḥ saṃyāsyatha sukhāvatīm //",
    "K08bsu062_u:2303": " tatra gatvāmitābhasya munīndrasyopasaṃśritā /",
    "K08bsu062_u:2304": " sadā dharmāmṛtaṃ pītvā ramiṣyatha śubhotsavaiḥ //",
    "K08bsu062_u:2305": " evaṃ tatra ciraṃ bhuktvā mahānandamayaṃ sukham /",
    "K08bsu062_u:2306": " prānte sambodhimāsādya saṃyāsyatha sunirvṛtim //",
    "K08bsu062_u:2307": " (Gkv 81)",
    "K08bsu062_u:2308": " iti tenoditaṃ śrutvā sarve te puruṣā mudā /",
    "K08bsu062_u:2309": " tatheti pratisaṃśrutva vadantyevaṃ ca moditāḥ //",
    "K08bsu062_u:2310": " mārṣa bhavati no 'ndhānāṃ sanmāargamupadarśakaḥ /",
    "K08bsu062_u:2311": " atrāṇānāmapi trāṇaṃ śaraṇyaṃ śaraṇārthinām //",
    "K08bsu062_u:2312": " anāthānāṃ pitā mātā nāthaśceṣṭaḥ suhṛtpatiḥ /",
    "K08bsu062_u:2313": " agatīnāṃ gatiścāpi mitraśca vyasanāpahṛt //",
    "K08bsu062_u:2314": " tamaḥpraṇaṣṭamārgāṇāṃ mahādīpo bhavānapi /",
    "K08bsu062_u:2315": " mūrkhānāṃ ca pramattānāṃ śāstā saddharmadeśkaḥ //",
    "K08bsu062_u:2316": " tadvayaṃ sarvadā sarve bhavatāṃ śaraṇe sthitāḥ /",
    "K08bsu062_u:2317": " ājñāṃ dhṛtvā śubhe dharme saṃcariṣyāmahe dhruvam //",
    "K08bsu062_u:2318": " sukhitāste māhābhāgā ye bhavaccharaṇe sthitāḥ /",
    "K08bsu062_u:2319": " triratnabhajanaṃ kṛtvā saṃcarante śubhe sadā //",
    "K08bsu062_u:2320": " na teṣāmidṛśaṃ duḥkhaṃ bhaviṣyati kadācana /",
    "K08bsu062_u:2321": " yādṛgidaṃ mahaṭkaṣṭamanubhāvamahe bhave //",
    "K08bsu062_u:2322": " tadbhavān kṛpayāsmākaṃ nirvṛtisukhasādhanam /",
    "K08bsu062_u:2323": " saddharmaṃ samupādiśya sadeha sthātumarhati //",
    "K08bsu062_u:2324": " iti taiḥ prārthitaṃ śrutvā bodhisattvaḥ sa sarvavit /",
    "K08bsu062_u:2325": " tān prabodhitān sarvān vadatyevaṃ vilokayan //",
    "K08bsu062_u:2326": " nāhaṃ sadātra tiṣṭheyaṃ kāryāṇi hi bahūni me /",
    "K08bsu062_u:2327": " tanmayātra yathākhyātaṃ dhṛtvā carata sarvadā //",
    "K08bsu062_u:2328": " ityuktvā sa mahābhijñasteṣāṃ saṃbodhisadhanam /",
    "K08bsu062_u:2329": " samādiśati kāraṇḍavyūhasūtraṃ subhāṣitam //",
    "K08bsu062_u:2330": " tatsarveṣāṃ mahāyānasūtrāṇāṃ pravarottamam /",
    "K08bsu062_u:2331": " śrutvā te pureṣāḥ sarve prābhinandanti bodhitāḥ //",
    "K08bsu062_u:2332": " tataste puruṣāḥ sarve dhṛtvā tatsūtramādarāt /",
    "K08bsu062_u:2333": " triratnabhajanaṃ kṛtvā saṃcarante śubhe mudā //",
    "K08bsu062_u:2334": " etatpuṇyānubhāvena sarve te vimalāśayāḥ /",
    "K08bsu062_u:2335": " bodhisattvā mahāsattvā bhavanti brahmacāriṇaḥ //",
    "K08bsu062_u:2336": " (Gkv 82)",
    "K08bsu062_u:2337": " bodhicaryāvrataṃ dhṛtvā pracaranto jagaddhite /",
    "K08bsu062_u:2338": " saddharmacaraṇe yuktā bhavantyapyanivartinaḥ //",
    "K08bsu062_u:2339": " evaṃ te puruṣāḥ sarve pariśuddhatrimaṇḍalāḥ /",
    "K08bsu062_u:2340": " svaparātmahitotsāhaiḥ saṃcarante mahāsukham //",
    "K08bsu062_u:2341": " evaṃ sa trijagannātho lokeśvaro jinātmajaḥ /",
    "K08bsu062_u:2342": " sarvāṃstān puruṣān dharme niyojayati bodhayan //",
    "K08bsu062_u:2343": " tato 'nyatra sa lokeśaḥ sattvānuddharttumutsukaḥ /",
    "K08bsu062_u:2344": " antarhito jvaladagnirivākāśena gacchati //",
    "K08bsu062_u:2345": " evaṃ kṛtvā mahatpuṇyaskandhaṃ tasya jagatprabhoḥ /",
    "K08bsu062_u:2346": " aprameyamasaṃkhyeyaṃ samākhyātaṃ munīśvaraiḥ //",
    "K08bsu062_u:2347": " iti matvā sadā tasya śaraṇe samupasthitāḥ /",
    "K08bsu062_u:2348": " smṛtā nāmāpi coccārya dhyātvāpi bhajatābhavam //",
    "K08bsu062_u:2349": " ye tasya śaraṇe sthitvā śraddhayā samupasthitāḥ /",
    "K08bsu062_u:2350": " smṛtvā dhyātvāpi nāmāpi samuccāarya bhajanti vai //",
    "K08bsu062_u:2351": " durgatiṃ te na gacchanti kadācana kvacidbhave /",
    "K08bsu062_u:2352": " sadā sadgatisaṃjātā bhavanti dharmacāriṇaḥ //",
    "K08bsu062_u:2353": " dharmaśrīguṇasatsaukhyaṃ bhuktvā yānti sukhāvatīm /",
    "K08bsu062_u:2354": " tatra gatvāmitābhasya śaraṇe samupāśritāḥ //",
    "K08bsu062_u:2355": " sadā dharmāmṛtaṃ pītvā svaparātmahitodyatāḥ /",
    "K08bsu062_u:2356": " mahānandasukhotsāhaissaṃramante yathāsukham //",
    "K08bsu062_u:2357": " tatraiva suciraṃ bhuktvā pracaranto jagaddhite /",
    "K08bsu062_u:2358": " prānte bodhiṃ samāsādya nirvṛtipadamāpnuyuḥ //",
    "K08bsu062_u:2359": " iti satyaṃ parijñāya yūyaṃ bodhiṃ yadīcchatha /",
    "K08bsu062_u:2360": " tallokeśaṃ mahābhijñaṃ bhajadhvaṃ sarvadā bhave //",
    "K08bsu062_u:2361": " ityādiṣṭaṃ munīndreṇa viśvabhuvā niśamya saḥ /",
    "K08bsu062_u:2362": " gaganagaṃja autsukyaṃ prābhyanandat samārṣadaḥ //",
    "K08bsu062_u:2363": " ityevaṃ samupādiṣṭaṃ viśvabhuvā śrutaṃ mayā /",
    "K08bsu062_u:2364": " yūyamapi tathā tasya sarvadā bhajatādarāt //",
    "K08bsu062_u:2365": " yūyamapi tathā saukhyaṃ bhuktvā sadā śubhāratāḥ /",
    "K08bsu062_u:2366": " bodhiśrīguṇasaṃpannāḥ gamiṣyatha jinālayam //",
    "K08bsu062_u:2367": " ityādiṣṭaṃ munīndreṇa śrīghanena niśamya te /",
    "K08bsu062_u:2368": " sarvasāṃghikā lokāḥ prābhyanandan prabodhitāḥ //",
    "K08bsu062_u:2369": " // iti rupamayībhūmicatuṣpādaruṣoddhāraṇaprakaraṇam //",
    "K08bsu062_u:2370": " 9. bali saṃbodhana bodhimārgāvatāraṇa prakaraṇam",
    "K08bsu062_u:2371": " atha sarvanīvaraṇaviṣkambhī so 'bhinanditaḥ /",
    "K08bsu062_u:2372": " bhūyastaṃ śrīghanaṃ natvā prārthayadevamādarāt //",
    "K08bsu062_u:2373": " bhagavachrotumicchāmi bhūyo 'pyasya jagatprabhoḥ /",
    "K08bsu062_u:2374": " saddharmaguṇamāhātmyaṃ tena śrutvā sa bhagavān punaḥ /",
    "K08bsu062_u:2375": " viṣkambhinaṃ mahāsattvaṃ tamālokyaivamādiśat //",
    "K08bsu062_u:2376": " tato 'sau trijagannātho lokeśvaro jinātmajaḥ /",
    "K08bsu062_u:2377": " sattvān paśyan samuddhartuṃ pātāle samupācarat //",
    "K08bsu062_u:2378": " tatra cāyomayī bhūmī rasatale surālayā /",
    "K08bsu062_u:2379": " tatrāpi sa mahābhijño bhāsayan samupācarat //",
    "K08bsu062_u:2380": " yatra rājā balirnāma sarvadaityādhipo 'pi yaḥ /",
    "K08bsu062_u:2381": " baddhaḥ sa vāmanaḥ sāntaḥpura jano 'dhitiṣṭhati //",
    "K08bsu062_u:2382": " durdāntaṃ taṃ mahāvīryaṃ trailokātibhayaṃkaram /",
    "K08bsu062_u:2383": " samuddhartuṃ samālokya tatrāviśat sa bhāsayan //",
    "K08bsu062_u:2384": " tatra sa raśmimutsṛjya sarvatra saṃprabhāsayan /",
    "K08bsu062_u:2385": " śanaiścaran samālokya baleḥ sada upācarat //",
    "K08bsu062_u:2386": " tatra taṃ samupāyātaṃ suvarṇabimbamivojjvalam /",
    "K08bsu062_u:2387": " durataḥ sa balirdṛṣṭvā nidhāyaivaṃ vyacintayat //",
    "K08bsu062_u:2388": " ko 'yamatra samāyāto divyakāntiḥ prabhasayan /",
    "K08bsu062_u:2389": " maheśvaro 'thavā sūryaścandro vāpi hutāśanaḥ //",
    "K08bsu062_u:2390": " (Gkv 84)",
    "K08bsu062_u:2391": " ko 'nya īdṛkprabhāśrīmān devo vā dānavo 'pi vā /",
    "K08bsu062_u:2392": " gandharvo kinnaro vāpi nāgo vā garuḍo 'pi vā //",
    "K08bsu062_u:2393": " īdṛgmaharddhikaḥ śrīmānnāsti traidhātukeṣvapi //",
    "K08bsu062_u:2394": " bodhisattvo 'thavārhan vā munīndro vā samāgataḥ //",
    "K08bsu062_u:2395": " ityevaṃ cintayan draṣṭuṃ sa vāmanāsuraiḥ saha /",
    "K08bsu062_u:2396": " sarvaparijanaiścāsau balistaṃ samupācarat //",
    "K08bsu062_u:2397": " paśyantaṃ sa balī rājā samīkṣyainaṃ jinātmajam /",
    "K08bsu062_u:2398": " lokeśvaraṃ mahāsattvaṃ vijñāya saṃpramoditaḥ //",
    "K08bsu062_u:2399": " sahasā samupāsṛtya kṛtāṃjalipuṭo mudā /",
    "K08bsu062_u:2400": " tasya pādāmbuje natvā saṃpaśyannevamabravīt //",
    "K08bsu062_u:2401": " adya me safalaṃ janma bhavatsaṃdarśanodbhove /",
    "K08bsu062_u:2402": " adhunā praṇidhānaṃ ca saṃsidhyate manoratham //",
    "K08bsu062_u:2403": " asya me śudhyate 'pyātmā mucyate sarvapāpataḥ /",
    "K08bsu062_u:2404": " mukto 'smi bandhanādadya prāptavān sugateḥ pathaḥ //",
    "K08bsu062_u:2405": " yadbhavān svayamālokya māmuddhartumihāgataḥ /",
    "K08bsu062_u:2406": " saṃdṛśyate maya hyadya tanme puṇyavipākataḥ //",
    "K08bsu062_u:2407": " bhavantaṃ ye 'pi paśyanti puṇyavanto narā hi te /",
    "K08bsu062_u:2408": " bhavanti śrīsukhāpannāḥ sarvakleśavivarjitāḥ /",
    "K08bsu062_u:2409": " te sattvāḥ sukhino loke pariśuddha vikalmaṣāḥ //",
    "K08bsu062_u:2410": " bhavacāraṇamuktā ye dṛśyante bhavato bhave /",
    "K08bsu062_u:2411": " bhavatāṃ darśanenaivaṃ mukto 'smi bhavabandhanāt /",
    "K08bsu062_u:2412": " kleśādayaḥ palāyante garuḍasyeva pannagāḥ /",
    "K08bsu062_u:2413": " bhavāneva jagannāthaḥ śāstā saddharmadeśakaḥ /",
    "K08bsu062_u:2414": " trātā bhartā śaraṇye 'pi nāstyanyo me suhṛdgatiḥ //",
    "K08bsu062_u:2415": " tadbhavān kṛpayālokya māmuddhṛtya bhavodadheḥ /",
    "K08bsu062_u:2416": " sanmārge saṃpratisthāpya saṃpālayitumarhati //",
    "K08bsu062_u:2417": " iti saṃprārthya daityendraḥ sa baliḥ sāṃjaliḥ punaḥ /",
    "K08bsu062_u:2418": " praṇatvā taṃ jagannāthaṃ sādarāt svapure 'nayat //",
    "K08bsu062_u:2419": " (Gkv 85)",
    "K08bsu062_u:2420": " tatra taṃ svapure nītvā mahotsavaiḥ pramodanaiḥ /",
    "K08bsu062_u:2421": " antaḥpure subhāsvarṇaratnapīṭhe nyaveśayat //",
    "K08bsu062_u:2422": " tatra taṃ saṃpratiṣṭhāpya rājā saṃmodito baliḥ /",
    "K08bsu062_u:2423": " sāntaḥpurajanaiḥ sārdhaṃ yathāvidhi samarcaryat //",
    "K08bsu062_u:2424": " mahadrāajarddhisatkāraiḥ satkṛtya prabhajan mudā /",
    "K08bsu062_u:2425": " pādābje praṇatiṃ kṛtvā prārthayadevamādarāt //",
    "K08bsu062_u:2426": " bhagavaṃstraidhātunātho 'si yadatra svayamāgataḥ /",
    "K08bsu062_u:2427": " tadasmān kṛtpayālokya sarvān saṃtrātumarhasi //",
    "K08bsu062_u:2428": " trātā na vidyate 'smākaṃ daśākulacāriṇām /",
    "K08bsu062_u:2429": " jarāmaraṇabhītānāṃ kleśāgnidahitātmanām //",
    "K08bsu062_u:2430": " bhavābdhaśramakhinnānāṃ nityamudvignacetasām /",
    "K08bsu062_u:2431": " anāthānāmabandhūnāṃ bhava mātā pitā suhṛt //",
    "K08bsu062_u:2432": " eṣāṃ bandhanabaddhānāṃ jātyandhānāṃ durātmanām /",
    "K08bsu062_u:2433": " mūḍhānāṃ ca śucittānāṃ bhava kleśāpaho gatiḥ //",
    "K08bsu062_u:2434": " nātho bhava jagannāthaḥ śāstā saddharmadeśakaḥ /",
    "K08bsu062_u:2435": " śaraṇyaṃ sadgururmitraṃ trātā bhartā hitārthabhṛt //",
    "K08bsu062_u:2436": " yathā bhavān jagallokaṃ nivārya pāpamārgataḥ /",
    "K08bsu062_u:2437": " dharmamārge pratiṣṭhāpya pālayati vilokayan //",
    "K08bsu062_u:2438": " tathāsmānapi pāpiṣṭhānnivārya pāpapaddhateḥ /",
    "K08bsu062_u:2439": " niyujya sahase paśyan pālayituṃ sadārhasi //",
    "K08bsu062_u:2440": " kṛpayāsmān durāsaktān samuddṛtya bhavodadheḥ /",
    "K08bsu062_u:2441": " saṃbodhisādhane dharme niyojayatu bodhayan //",
    "K08bsu062_u:2442": " iti saṃprārthitaṃ tena balinā bhadravāṃchinā /",
    "K08bsu062_u:2443": " śrutvā lokeśvaraścainaṃ baliṃ dṛṣṭvaivamādiśat //",
    "K08bsu062_u:2444": " sādhu śṛṇu samādhāya daityādhipa samādarāt /",
    "K08bsu062_u:2445": " hitārthaṃ te pravakṣyāmi yaddharmaṃ bodhisādhanam //",
    "K08bsu062_u:2446": " saṃsāre sarvadā bhadraṃ saukhyaṃ bhoktuṃ yadīcchasi /",
    "K08bsu062_u:2447": " triratnasmaraṇaṃ kṛtvā bhaja nityaṃ samāhitaḥ //",
    "K08bsu062_u:2448": " (Gkv 86)",
    "K08bsu062_u:2449": " triratnaśaraṇaṃ kṛtvā ye bhajanti sadā bhave /",
    "K08bsu062_u:2450": " durgatiparimuktāste gachanti sadgatiṃ sadā //",
    "K08bsu062_u:2451": " sadgatāveva saṃjātāḥ saddharmasādhanodyatāḥ /",
    "K08bsu062_u:2452": " puṇyaśrīguṇasatsaukhyaṃ bhuktvā yānti jinālayam //",
    "K08bsu062_u:2453": " triratnabhajanotpannaṃ puṇyafalaṃ mahadbahu /",
    "K08bsu062_u:2454": " aprameyasaṃkhyeyaṃ saṃbodhijñānasādhanam //",
    "K08bsu062_u:2455": " evaṃ vijñāya daityendra saṃbodhiṃ yadi vāṃchasi /",
    "K08bsu062_u:2456": " dharmadhātuṃ samabhyatcya bhaja nityaṃ samāhitaḥ //",
    "K08bsu062_u:2457": " dharmadhātuṃ samabhyarcya ye bhajanti sadādarāt /",
    "K08bsu062_u:2458": " vimuktapātakāḥ sarve gacchanti te jinālayam //",
    "K08bsu062_u:2459": " saddharmān ca sadā śrutvā satkṛtya śraddhayādarāt /",
    "K08bsu062_u:2460": " abhyarcya śaraṇaṃ kṛtvā bhaja nityaṃ samāhitaḥ //",
    "K08bsu062_u:2461": " saddharmaṃ ye sadā śrutvā satkṛtya śraddhayādarāt /",
    "K08bsu062_u:2462": " gatvā śaraṇamabhyarcya bhajanti saṃpramoditāḥ //",
    "K08bsu062_u:2463": " te sarve kleśanirmuktāḥ pariśuddhatrimaṇḍalāḥ /",
    "K08bsu062_u:2464": " bodhisattvā mahābhijñāḥ saṃyānti sugatālayam //",
    "K08bsu062_u:2465": " saṃgharatnāni ye 'bhyarcya śraddhayā śaraṇaṃ gatāḥ /",
    "K08bsu062_u:2466": " satkāraiḥ samupasthāya bhajanti sarvadā mudā //",
    "K08bsu062_u:2467": " te 'pi kleśavinirmuktāḥ śuddhāśayāḥ śubhodyatāḥ /",
    "K08bsu062_u:2468": " mahāsattvāḥ śubhotsāhaṃ bhuktvā yānti sukhāvatīm //",
    "K08bsu062_u:2469": " śraddhayā yo 'rhate piṇṣapātrāmekaṃ prayacchati /",
    "K08bsu062_u:2470": " tasya puṇyamasaṃkhyeyamaprameyaṃ jagurjināḥ //",
    "K08bsu062_u:2471": " sarveṣāmapi puṇyānāṃ śakyate mayā /",
    "K08bsu062_u:2472": " etatpuṇyapramānaṃ tu śakyate na jinairapī //",
    "K08bsu062_u:2473": " sarvatraidhātukotpannāḥ sattvāścetsugatātmajāḥ /",
    "K08bsu062_u:2474": " te 'pyetatpuṇyasaṃkhyānāṃ pramātuṃ naiva śaknuyuḥ //",
    "K08bsu062_u:2475": " prāgevāhamihaiko 'smin tatkathaṃ śaknuyāmidam /",
    "K08bsu062_u:2476": " puṇyaskandhaṃ samākhyātuṃ yanna śakyaṃ jinairapi //",
    "K08bsu062_u:2477": " (Gkv 87)",
    "K08bsu062_u:2478": " cūrṇīkṛtya mahīṃ sarvāṃ kṛtvā cānurajomayam /",
    "K08bsu062_u:2479": " tatsarvaṃ gaṇituṃ śakyaṃ sarvaibuddharmayāpi ca /",
    "K08bsu062_u:2480": " natu triratnasatkāre puṇyaskandhaṃ kadācana /",
    "K08bsu062_u:2481": " pramātuṃ śakyate sarvairmunīśvarairmayāpi ca //",
    "K08bsu062_u:2482": " sarveṣāmudadhīnāṃ ca nadīnāṃ ca jalānyapi /",
    "K08bsu062_u:2483": " bindusaṃkhyāpramāṇena gaṇituṃ śakyate mayā //",
    "K08bsu062_u:2484": " merupramāṇabhūrjeṣu saṃpūrṇamakṣaraṃ likhet /",
    "K08bsu062_u:2485": " tadakṣarāṇi sarvāṇi saṃkhyātuṃ śakyate mayā //",
    "K08bsu062_u:2486": " sarvesvapi samudreṣu sarvāsvapi nadīṣu ca /",
    "K08bsu062_u:2487": " yāvatyo vālukāstāsāṃ saṃkhyātuṃ śakyate mayā //",
    "K08bsu062_u:2488": " sarveṣāmapi jantūnāṃ caturdvipanivāsinām /",
    "K08bsu062_u:2489": " dehajāni ca lomāni saṃkhyātuṃ śakyate mayā //",
    "K08bsu062_u:2490": " sarveṣāmapi vṛkṣāṇāṃ caturdvīpamahīruhām /",
    "K08bsu062_u:2491": " śasyānāmapi patrāṇi saṃkhyātuṃ śakyate mayā //",
    "K08bsu062_u:2492": " pravarṣajjaladharāṇāṃ varṣaikasya nirantaram /",
    "K08bsu062_u:2493": " tadbinduparisaṃkhyābhiḥ pramātuṃ śakyate mayā //",
    "K08bsu062_u:2494": " natu triratnasatkārapiṇḍapātrādidānajam /",
    "K08bsu062_u:2495": " puṇyaskandhamasaṃkhyeyaṃ pramātum śakyate mayā //",
    "K08bsu062_u:2496": " yadi sarve 'pi sattvāśca daśabhūmipratiṣṭhitāḥ /",
    "K08bsu062_u:2497": " bodhisattvā mahāsatvā bhaveyurbrahmacāriṇaḥ //",
    "K08bsu062_u:2498": " yāvatteṣāṃ mahatpuṇyaṃ saṃbodhiġ",
    "K08bsu062_u:2499": " yānasādhanam /",
    "K08bsu062_u:2500": " tato 'pi hi mahatpuṇyaṃ triratnaṃ saṃprādānajam //",
    "K08bsu062_u:2501": " kimevaṃ bahunā proktā sarverapi munīśvaraiḥ /",
    "K08bsu062_u:2502": " yatsaṃkhyātuṃ pramātuṃ ca śakyate na kadācana //",
    "K08bsu062_u:2503": " tatkathamahameko 'tra saṃkhyātuṃ śaknuyāmapi //",
    "K08bsu062_u:2504": " apremeyamasaṃkhyeyamityevaṃ paribudhyatām //",
    "K08bsu062_u:2505": " etadeva mahatpuṇyaṃ na kṣiṇoti kadācana /",
    "K08bsu062_u:2506": " sarvasattvahitādhānasaddharmaguṇasādhanam //",
    "K08bsu062_u:2507": " (Gkv 88)",
    "K08bsu062_u:2508": " bhadraśrīsukhasaṃpattisaṃsthitisaṃpradāyakam /",
    "K08bsu062_u:2509": " sarvakleśāgnisaṃtāpaharaṃ saṃbodhisādhanam //",
    "K08bsu062_u:2510": " evaṃ mahatfalaṃ matvā triratnaṃ sarvadā smaran /",
    "K08bsu062_u:2511": " dhyātvā stutvā praṇatvāpi bhaja nityaṃ samāhitaḥ //",
    "K08bsu062_u:2512": " ye triratnaṃ sadā nityaṃ śraddhayā samupāśritāḥ /",
    "K08bsu062_u:2513": " smṛtvā dhyātvāpi tuṣṭāśca praṇatvāpi bhajantyadi //",
    "K08bsu062_u:2514": " sarve te vimālātmānaḥ pariśuddhendriyāśayāḥ /",
    "K08bsu062_u:2515": " niḥkleśāḥ sadguṇādhārāścaturbrahmavihāriṇaḥ //",
    "K08bsu062_u:2516": " dharmaśrīguṇasaṃpattiśubhotsāhasukhāratāḥ /",
    "K08bsu062_u:2517": " bodhisattvā mahāsattvā bhaviṣyanti jinātmajāḥ //",
    "K08bsu062_u:2518": " tataḥ pāramitāḥ sarvāḥ pūrayitvā yathākramam /",
    "K08bsu062_u:2519": " jitvā māragaṇān sarvānniḥkleśā vimalendriyāḥ //",
    "K08bsu062_u:2520": " arhantaḥ trijagatpūjyā mahābhijñā vināyakāḥ /",
    "K08bsu062_u:2521": " trividhāṃ bodhimāsādya sambuddhapadamāpnuyuḥ //",
    "K08bsu062_u:2522": " iti satyaṃ samākhyātaṃ sarvairapi munīśvaraiḥ /",
    "K08bsu062_u:2523": " matvā tasmāttriratnasya bhaja bodhiṃ yadīcchasi //",
    "K08bsu062_u:2524": " iti tena jagacchāstā samādiṣṭaṃ niśamya saḥ /",
    "K08bsu062_u:2525": " balirdaityādhipaḥ paśyan vismayaṃ samupāyayau //",
    "K08bsu062_u:2526": " athāsau citayan yajñadānādiprakṛtaṃ svakam /",
    "K08bsu062_u:2527": " galadaśrumukhaḥ paśyaṃllokeśvaraṃ tamabravīt //",
    "K08bsu062_u:2528": " bhagavan kīdṛśaṃ karma mūḍhena prakṛtaṃ mayā /",
    "K08bsu062_u:2529": " yenehāpi mayā prāptaṃ bandhanaṃ svajanaiḥ saha //",
    "K08bsu062_u:2530": " hā mayā kudhiyā yajñaṃ tīrthikasaṃmataṃ kṛtam /",
    "K08bsu062_u:2531": " yatfalenāhamatraivaṃ bandhitaḥ sajano 'dhasi //",
    "K08bsu062_u:2532": " aho bauddheṣu yaddānaṃ prakṛtaṃ tatphalaṃ śubham /",
    "K08bsu062_u:2533": " yeneha bhadrasaṃpattīrbhuktvānte yāti nirvṛtim //",
    "K08bsu062_u:2534": " hā mūḍhena kṛta tīrthikaśāsane mayā /",
    "K08bsu062_u:2535": " yenehaivaṃ mahadduḥkhaṃ prāptaṃ svajanaiḥ saha //",
    "K08bsu062_u:2536": " (Gkv 89)",
    "K08bsu062_u:2537": " yadā mayā jagannātha samārabhya mahanmaham /",
    "K08bsu062_u:2538": " sarvārthibhyaḥ sasatkāraṃ dānaṃ dattaṃ yathepsitam //",
    "K08bsu062_u:2539": " tadā vāmana āgatya brahmacārī mamāgrataḥ /",
    "K08bsu062_u:2540": " dvipadamātrasaṃsthānaṃ pṛthivyāṃ samayācayat //",
    "K08bsu062_u:2541": " tacchrutvā dānaraktetana mayā mānātimāninā /",
    "K08bsu062_u:2542": " tṛtīye padasaṃsthānaṃ dattaṃ tasmai mahītale //",
    "K08bsu062_u:2543": " mayā pradattamādāya svastivākyamudīrayan /",
    "K08bsu062_u:2544": " vāmanaḥ sa mahanmūrttiṃ dhṛtvātiṣṭhat puro mama //",
    "K08bsu062_u:2545": " sa tripādo mahadbhūto bhīmarupo maharddhimān /",
    "K08bsu062_u:2546": " dhṛtvā traivikramīṃ mūrttiṃ paśyan māmevamabravīt //",
    "K08bsu062_u:2547": " dehi me yattvayā dattaṃ tṛtīyasya padasya me /",
    "K08bsu062_u:2548": " sthānaṃ na vidyate kutra sthāpayeyamidaṃ vada //",
    "K08bsu062_u:2549": " ekaṃ nyastaṃ mayākāśe dvitīyaṃ ca mahītale //",
    "K08bsu062_u:2550": " tṛtīyaṃ me padaṃ kutra sthāpayethā tdaṃ vada //",
    "K08bsu062_u:2551": " iti tenoditaṃ śrutvā lajjito praviṣarṇadhiḥ /",
    "K08bsu062_u:2552": " kiṃcidvaktuśakto 'hamatiṣṭhaṃ mūḍhamānasaḥ //",
    "K08bsu062_u:2553": " tadā sa viṣṇurālokya māmavamavadatpunaḥ /",
    "K08bsu062_u:2554": " yatrāhaṃ sthāpayiṣyāmi tatra saṃsthāpayed dhruvam //",
    "K08bsu062_u:2555": " iti taduktamākarṇya tadāhamavadaṃstathā //",
    "K08bsu062_u:2556": " tvayā saṃsthāpyate yatra tatra saṃsthāpayāmyaham //",
    "K08bsu062_u:2557": " iti satyaṃ mayā proktaṃ śrutvā sa saṃpraharṣitaḥ /",
    "K08bsu062_u:2558": " mūrdhani me tṛtīyena pādenākramya vikramī //",
    "K08bsu062_u:2559": " māmihādhasi pātāle sāntaḥpurajanānvitam /",
    "K08bsu062_u:2560": " sabandhusānugaṃ cāpi bandhane sthāpayatyasau //",
    "K08bsu062_u:2561": " yanmahādāruṇaṃ pāpaṃ nirdayena mayā kṛtam /",
    "K08bsu062_u:2562": " tenātra bandhanaṃ prāptaṃ sāntaḥpurajanaiḥ saha //",
    "K08bsu062_u:2563": " datvārthibhyo 'pi sarvebhyaḥ sarvopakaraṇānyapi /",
    "K08bsu062_u:2564": " yathābhivāṃchitaṃ dravyaṃ gajāśvarathavāhanam //",
    "K08bsu062_u:2565": " (Gkv 90)",
    "K08bsu062_u:2566": " kukṣatre yatkṛtaṃ dānametatphalamihāśyate /",
    "K08bsu062_u:2567": " hā mayā kiṃ kṛtaṃ śrutvā tīrthikaśāsanam //",
    "K08bsu062_u:2568": " evaṃ bhadrafalaṃ puṇyaṃ triratnabhajonodbhavam /",
    "K08bsu062_u:2569": " mayā na śrūyate kvāpi jñāyate naivamuttamam //",
    "K08bsu062_u:2570": " hāhaṃ tīrthikairduṣṭaivaśīkṛtvābhivāṃchitaḥ /",
    "K08bsu062_u:2571": " pratārito 'pyasaddharme prāpito 'trāpi bandhane //",
    "K08bsu062_u:2572": " īdṛśaṃ satfalaṃ puṇyaṃ bhadraśrībodhisādhane /",
    "K08bsu062_u:2573": " sukṣatre dānasaṃbhūtaṃ naśrutaṃ na mataṃ mayā //",
    "K08bsu062_u:2574": " yadīdṛśaṃ mahatpuṇyaṃ bhadraśrībodhisaṃpradam /",
    "K08bsu062_u:2575": " na jñātaṃ tattriratnānāṃ prābhajiṣyan sadā bhave //",
    "K08bsu062_u:2576": " tanmayā bhagavan jñātaṃ śrutvedaṃ bhavatoditam /",
    "K08bsu062_u:2577": " tatsadaiva triratnānāṃ śaraṇastho bhajāmyaham //",
    "K08bsu062_u:2578": " tadbhavān samupākhyātu triratnabhajane vidhim /",
    "K08bsu062_u:2579": " adyārabhya sadāpyevaṃ cariṣyāmyahamābhavam /",
    "K08bsu062_u:2580": " tathāhaṃ bhagavan buddharatnasya śaraṇe sthitaḥ /",
    "K08bsu062_u:2581": " yathāvidhi samabhyarcya bhajāni sarvadābhavam //",
    "K08bsu062_u:2582": " tathā ca dharmaratnānāṃ śaraṇe samupasthitaḥ /",
    "K08bsu062_u:2583": " satkṛtya śraddhayā gauṇyaṃ śrutvā bhajāni sarvadā //",
    "K08bsu062_u:2584": " tathā ya saṃgharatnānāṃ śaraṇe sarvadā sthitaḥ /",
    "K08bsu062_u:2585": " tathārhabhojanaiścāpi satkṛtya prabhajāmyaham //",
    "K08bsu062_u:2586": " yathātra bhavatādiṣṭaṃ saṃcariṣye tathā khalu /",
    "K08bsu062_u:2587": " saṃbodhisādhanaṃ dharmaṃ samupādeṣṭumarhati //",
    "K08bsu062_u:2588": " iti taduktamākarṇya lokeśvaraḥ sa sarvavit /",
    "K08bsu062_u:2589": " prabodhitaṃ tamālokya daityendramevamādiśat //",
    "K08bsu062_u:2590": " sādho bale 'surendro 'si tacchriṇuṣva samāhitaḥ /",
    "K08bsu062_u:2591": " hitārthaṃ te pravakṣyāmi yadi saddharmamicchasi //",
    "K08bsu062_u:2592": " ādau viramya pāpebhyo duṣṭamitrāddūragataḥ //",
    "K08bsu062_u:2593": " sanmitraṃ samupāśritya cara bhadra samāhitaḥ //",
    "K08bsu062_u:2594": " (Gkv 91)",
    "K08bsu062_u:2595": " tataḥ śraddhāśayo dhīraścaturbrahmavihārikaḥ /",
    "K08bsu062_u:2596": " triratnabhajanaṃ kṛtvā bodhicaryāvrataṃ cara //",
    "K08bsu062_u:2597": " saugatebhyastathārthibhyaḥ śraddhayā mānayan mudā /",
    "K08bsu062_u:2598": " saṃbodhipraṇidhānena kuruṣva dānamīpsitam //",
    "K08bsu062_u:2599": " saṃbodhipraṇidhānena yaddhānaṃ śraddhayā kṛtam /",
    "K08bsu062_u:2600": " tatfalaṃ hi mahatsiddhaṃ saṃbuddhapadasādhanam //",
    "K08bsu062_u:2601": " tato 'nyatpraṇidhānena yaddānaṃ prakṛtaṃ mudā /",
    "K08bsu062_u:2602": " tatkalaṃ śrīmahatsaukhyaṃ dadyān naiva tu saugatam //",
    "K08bsu062_u:2603": " tattriratnamanusmṛtvā saṃbodhinihitāśayaḥ /",
    "K08bsu062_u:2604": " dadasva śraddhayā dānaṃ bauddhaṃ padaṃ yadīcchasi //",
    "K08bsu062_u:2605": " evaṃ datvā sadā dānaṃ bodhicitto jitendriyaḥ /",
    "K08bsu062_u:2606": " śuciśīlasamācāraścarasva poṣadhaṃ vratam //",
    "K08bsu062_u:2607": " vrataṃ vinā na śudhyeta trikāyaṃ mahatāmapi /",
    "K08bsu062_u:2608": " tadbodhipraṇidhānena caraṣva saugataṃ vratam //",
    "K08bsu062_u:2609": " evaṃ vrataṃ sadā dhṛtvā caturbrahmavihāradhṛk /",
    "K08bsu062_u:2610": " saṃbodhipraṇidhānena kṣāntivrataṃ samācara //",
    "K08bsu062_u:2611": " kṛta kalpasahastrairyaddānaṃ triratnasādhanam /",
    "K08bsu062_u:2612": " kleśotthito jagadduṣṭaḥ kradho hanti kṣaṇena tat //",
    "K08bsu062_u:2613": " tatkleśārīn jagadduṣṭān krodhamūlān vinirjayan /",
    "K08bsu062_u:2614": " saṃbodhipraṇidhānena sattve kṣamāvrataṃ cara //",
    "K08bsu062_u:2615": " kevalaṃ kṣamayā naiva saddharmaguṇasādhanam /",
    "K08bsu062_u:2616": " vinā vīryasamutsāham sidhyate bodhisaṃvaram //",
    "K08bsu062_u:2617": " tatkaudhīdyaṃ samutsṛjya saṃbodhinihitāśayaḥ /",
    "K08bsu062_u:2618": " dhṛtvā vīryasamutsāhaṃ cara bhadrārthasādhane //",
    "K08bsu062_u:2619": " na hi vīryaṃ vinākāryaṃ sidhyate sudhiyāmapi /",
    "K08bsu062_u:2620": " tasmādvīryaṃ samādhāya saṃbodhikṛtaniścayaḥ //",
    "K08bsu062_u:2621": " svaparāmahitādhānaṃ saddharmaratnamarjaya /",
    "K08bsu062_u:2622": " durbuddherhi mahotsāhaṃ vīryaṃ na sādhayecchubham //",
    "K08bsu062_u:2623": " (Gkv 92)",
    "K08bsu062_u:2624": " svaparātmahitotpātameva kuryāt sadārivat /",
    "K08bsu062_u:2625": " taddhairyasumatiṃ dhṛtvā saṃbodhidhyānaniṣṭhitaḥ //",
    "K08bsu062_u:2626": " sarvasattvahitādhānaṃ saddharmaratnamarjaya /",
    "K08bsu062_u:2627": " prajñāvirahito naiva dhyānāhito 'pi sidhyate /",
    "K08bsu062_u:2628": " tatsatprajñāmahāratnamarjaya trijagaddhite //",
    "K08bsu062_u:2629": " etaddhi paramopāyaṃ saṃbodhijñānasādhane /",
    "K08bsu062_u:2630": " vijñāya tvaṃ sadā sattvahitārthe cara sadvratam //",
    "K08bsu062_u:2631": " tadā tvaṃ bodhisattva syāḥ sarvasattvahitārthabhṛt /",
    "K08bsu062_u:2632": " bhadracārī mahāabhijño mahāsattvo jinātmajaḥ //",
    "K08bsu062_u:2633": " iti bauddhapadaṃ prāptuṃ yadīcchasi jagaddhite /",
    "K08bsu062_u:2634": " bodhicittaṃ mahāratnaṃ prāptuṃ ratnatrayaṃ bhaja //",
    "K08bsu062_u:2635": " triratnabhajanotpatrapuṇyaratnānubhāvataḥ /",
    "K08bsu062_u:2636": " bodhicittaṃ mahāratnaṃ prāpsyate jagaddhite //",
    "K08bsu062_u:2637": " iti tena jagacchāstrā samādiṣṭaṃ niśamya saḥ /",
    "K08bsu062_u:2638": " baliḥ prabodhito bodhicaryāvrataṃ samaicchata //",
    "K08bsu062_u:2639": " tataḥ sa balirālokya taṃ lokeśaṃ jinātjam /",
    "K08bsu062_u:2640": " sāṃjaliḥ praṇatiṃ kṛtvā prārthayaccaivamādarāt //",
    "K08bsu062_u:2641": " bhagavaṃstrijagannātho bhavāneva jagadguruḥ /",
    "K08bsu062_u:2642": " samuddhartā suhṛnmitraṃ kaścinnaivāparo mama //",
    "K08bsu062_u:2643": " tadājñāṃ bhavatāṃ dhṛtvā śirasāhaṃ samāhitaḥ /",
    "K08bsu062_u:2644": " triratnabhajanaṃ kṝtvā saṃcariṣye susaṃvaram //",
    "K08bsu062_u:2645": " taccittaratnasaṃprāptyai sarvān buddhān munīśvarān /",
    "K08bsu062_u:2646": " dharmaratnaṃ ca saṃghāṃśca śaraṇaṃ gacchāmi sarvadā //",
    "K08bsu062_u:2647": " teṣāṃ pūjāṃ kariṣyāmi śraddhayā samupasthitaḥ /",
    "K08bsu062_u:2648": " dharmeṃ śrutvā ca saṃghānāṃ dāsye yathārhaṃ bhojanam //",
    "K08bsu062_u:2649": " adyārabhya sadā teṣāṃ munīndrāṇāmupāsakaḥ /",
    "K08bsu062_u:2650": " yathāvidhi vrataṃ dhṛtvā cariṣyāmi jagaddhite //",
    "K08bsu062_u:2651": " saccittaratnagrahaṇāya samyakpūjāṃ karomyeṣa tathāgatānām /",
    "K08bsu062_u:2652": " saddharmaratnasya ca nirmalāsya buddhātmajānāṃ ca guṇākarāṇām //",
    "K08bsu062_u:2653": " (Gkv 93)",
    "K08bsu062_u:2654": " yāvanti puṣpāṇi falāni cauvaṃ bhaiṣajyajātāni ca yānio santi /",
    "K08bsu062_u:2655": " ratnāni yāvanti ca santi loke jalāni ca svacchamanoramāṇi //",
    "K08bsu062_u:2656": " mahīdharā ratnamayāstathānye vanapradeśāśca vivekaramyāḥ /",
    "K08bsu062_u:2657": " latāḥ supuṣpābharaṇojjvalāśca dumāśca ye satfalanamraśākhāḥ //",
    "K08bsu062_u:2658": " devādilokeṣu ca gandhadhūpāḥ kalpadrumā ratnamayāśca vṛkṣāḥ /",
    "K08bsu062_u:2659": " sarāṃsi cāmbhoruhabhūṣanāni haṃsasvanātyantamanoharāṇi //",
    "K08bsu062_u:2660": " akṛṣṭajātāni ca śasyajātānyanyāni vā pūjyavibhūṣaṇāni /",
    "K08bsu062_u:2661": " ākāśadhātiprasarāvadhīni sarvānyapīmānyaparigrahāni //",
    "K08bsu062_u:2662": " ādāya buddhayā munīpuṃgavebhyo niryātayāmyeṣa saputrakebhyaḥ /",
    "K08bsu062_u:2663": " gṛhṇantu tanme varadakṣiṇīyā mahākṛpā māmanukampamānāḥ //",
    "K08bsu062_u:2664": " apuṇyavānasmi mahādaridraḥ pūjārthamanyanmama nāsti kiṃcit /",
    "K08bsu062_u:2665": " ato mamārthaya parārthacintā gṛṇantu nāthā idamātmaśaktyā //",
    "K08bsu062_u:2666": " dadāmi cātmānamahaṃ jinebhyaḥ sarveṇa sarvaṃ ca tadātmajebhyaḥ /",
    "K08bsu062_u:2667": " parigrahaṃ me kurutāgrasattvā yuṣmāsu dāsatvamupaimi bhaktyā //",
    "K08bsu062_u:2668": " parigraṇāsmi bhavatkṛtena nibhīrbhave sattvahitaṃ karomi /",
    "K08bsu062_u:2669": " pūrvaṃ ca pāpaṃ samatikramāmi nānyacca pāpaṃ prakaromi bhūyaḥ //",
    "K08bsu062_u:2670": " sabuddhadharmasaṃgheṣu caityeṣu pratimāsu ca /",
    "K08bsu062_u:2671": " puṣparatnādivarṣāśca pravartantāṃ nirantaram //",
    "K08bsu062_u:2672": " bodhisattvā mahāsattvāḥ pūjayanti yathā jinān /",
    "K08bsu062_u:2673": " tathā sarvān munīndrāṃstān saputrān pūjayāmyaham //",
    "K08bsu062_u:2674": " svarāṃgasāgaraiḥ strotraiḥ staumi cāhaṃ guṇodadhīn /",
    "K08bsu062_u:2675": " stutisaṃgītimeghāśca saṃbhavantyeṣvananyathā //",
    "K08bsu062_u:2676": " sarvakṣatrāṇusaṃkhyaiśca praṇāmaiḥ praṇamāmyaham /",
    "K08bsu062_u:2677": " sarvāṃstryadhvagatān buddhān sahadharmagaṇottamān //",
    "K08bsu062_u:2678": " sarvacaityāni vande 'haṃ bodhisattvāśrayānapi /",
    "K08bsu062_u:2679": " namaskaromyupādhyāyānabhivandyān yatīṃstathā //",
    "K08bsu062_u:2680": " buddhaṃ gacchāmi śaraṇaṃ yāvadābodhimaṇdataḥ /",
    "K08bsu062_u:2681": " dharmaṃ gacchāmi śaraṇaṃ bodhisattvagaṇāṃstathā //",
    "K08bsu062_u:2682": " (Gkv 94)",
    "K08bsu062_u:2683": " vijñāpayāmi saṃbuddhān sarvadikṣu vyavasthitān /",
    "K08bsu062_u:2684": " mahākāruṇikāṃścāpi bodhisattvān kṛtāṃjaliḥ //",
    "K08bsu062_u:2685": " anādigatisaṃsāre janmanyatraiva vā punaḥ /",
    "K08bsu062_u:2686": " yanmayā paśunā pāpaṃ kṛtaṃ kāritameva vā //",
    "K08bsu062_u:2687": " yaccānumoditaṃ kiṃcidātmaghātāya mohinaḥ /",
    "K08bsu062_u:2688": " tadatyayaṃ deśayāmyatra paścāttāpena tāpitaḥ //",
    "K08bsu062_u:2689": " ratnatraye 'pakāro yo mātāpitṛṣu vā mayā /",
    "K08bsu062_u:2690": " guruṣvanyeṣu vā kṣopātkāyavāgbuddhibhiḥ kṛtaḥ //",
    "K08bsu062_u:2691": " anekadoṣaduṣṭena mayā pāpena mohanā /",
    "K08bsu062_u:2692": " yatkṛtaṃ dāruṇaṃ pāpaṃ tatsarvaṃ deśayāmyaham //",
    "K08bsu062_u:2693": " kathaṃ ca niḥsarāmyasmāt nityodvigno 'smi sāmpratam //",
    "K08bsu062_u:2694": " mā bhūnme mṛtyuracirādakṣīṇe pāpasaṃcaye //",
    "K08bsu062_u:2695": " kṛtākṛtoparīkṣo 'yaṃ mṛtyurviśrambhaghātakaḥ /",
    "K08bsu062_u:2696": " svasthāsvasthairaviśvāsya āhasmikamahāśaniḥ //",
    "K08bsu062_u:2697": " priyāpriyanimittena pāpaṃ kṛtamanenekadhā /",
    "K08bsu062_u:2698": " sarvamutsṛjya gantavyaṃ mayā na jñātamīdṛśam //",
    "K08bsu062_u:2699": " apriyā na bhaviṣyanti bhaviṣyanti na me priyāḥ /",
    "K08bsu062_u:2700": " ahaṃ ca na bhaviṣyāmi sarvaṃ ca na bhaviṣyati //",
    "K08bsu062_u:2701": " tattatsmaraṇatāṃ yāti yadyadvastvanubhūyate /",
    "K08bsu062_u:2702": " svapnānūbhūtavat sarveṃ gataṃ na punarīkṣyate //",
    "K08bsu062_u:2703": " ihaiva tiṣṭhatastāvadgatānekapriyāpriyāḥ /",
    "K08bsu062_u:2704": " tannimittaṃ kṛtaṃ pāpaṃ me puraḥsthitam //",
    "K08bsu062_u:2705": " evamāgantuko 'mītī mayā naiva samīkṣyate /",
    "K08bsu062_u:2706": " mohanunayāvidveaṣaiḥ kṛtaṃ pāpamanekaśaḥ //",
    "K08bsu062_u:2707": " rātriṃdivamaviśrāmamāyuṣo vardhate vyayaḥ /",
    "K08bsu062_u:2708": " āyasyajyāgamo māsti na mariṣyāmyahaṃ katham //",
    "K08bsu062_u:2709": " iha śayyāgatenāpi bandhumadhye 'pi tiṣṭhatā /",
    "K08bsu062_u:2710": " mayaivaikena soḍhavyā marmachedādivedanā //",
    "K08bsu062_u:2711": " (Gkv 95)",
    "K08bsu062_u:2712": " yamadūtairgṛhītasya kuto bandhusuhṛtsakhāḥ /",
    "K08bsu062_u:2713": " puṇyamekaṃ tadā trāṇaṃ mayā tatraiva saṃcitam //",
    "K08bsu062_u:2714": " anityajīvītāsaṃgāditthaṃ bhayamajānatā /",
    "K08bsu062_u:2715": " pramattena madāndhena bahupāpaṃ mayārjitam //",
    "K08bsu062_u:2716": " aṃgachedārthamapyanyo nīyamāno viśuṣyati /",
    "K08bsu062_u:2717": " pipasito dīnadṛṣṭiranyadevekṣate jagat //",
    "K08bsu062_u:2718": " kiṃ duṣṭairbhairavākārairyamadūtairadhiṣṭhitaḥ /",
    "K08bsu062_u:2719": " mahātrāsaṃkaragrastaḥ purīṣotsargaveṣṭitaḥ //",
    "K08bsu062_u:2720": " kātarairnatravikṣopaistrāṇānveṣī caturdiśam /",
    "K08bsu062_u:2721": " ko me mahābhayādasmāt sādhustrātā bhavediha //",
    "K08bsu062_u:2722": " trāṇaśūnyā diśo dṛṣṭvā punaḥ saṃmohamāgataḥ /",
    "K08bsu062_u:2723": " tadāhaṃ kiṃ kariṣyāmi tasmin sthāne mahābhaye //",
    "K08bsu062_u:2724": " adhaiva śaraṇaṃ yāmi jagannāthān mahābalān /",
    "K08bsu062_u:2725": " jagadrakṣārthamudyuktān sarvatrāsaharān jinān //",
    "K08bsu062_u:2726": " taiścādhigataṃ dharmaṃ saṃsārabhayanāśanam /",
    "K08bsu062_u:2727": " śaraṇaṃ yāmi bhāvena bodhisattvagaṇaṃ tathā //",
    "K08bsu062_u:2728": " samantabhadrāyātmānaṃ dadāmi bhayavihvalaḥ /",
    "K08bsu062_u:2729": " viraumyārtaravaṃ bhīto bhayaṃ nāśayate drutam //",
    "K08bsu062_u:2730": " tatra sarvajñanāthasya sarvapāpāpahāriṇaḥ /",
    "K08bsu062_u:2731": " vākyamullaṃghayāmīti dhigmāmatyantamohitam //",
    "K08bsu062_u:2732": " tiṣṭhāmyatyapramatto 'haṃ prayāteṣvitareṣvapi /",
    "K08bsu062_u:2733": " kimu yojanasāhasre prapāte dīrghakālike //",
    "K08bsu062_u:2734": " adyaiva maraṇaṃ naiti na yukta me sukhāsikā /",
    "K08bsu062_u:2735": " avaśyaṃ na bhaviṣyāmi kasmānme susthinaṃ manaḥ //",
    "K08bsu062_u:2736": " pūrvānubhūte naṣṭebhyaḥ kiṃ me sāramavasthitam /",
    "K08bsu062_u:2737": " yeṣu me 'bhiniviṣṭena guruṇāṃ laṃghinaṃ vacaḥ //",
    "K08bsu062_u:2738": " jīvalokamimaṃ tyaktvā bandhūn paricitānapi /",
    "K08bsu062_u:2739": " ekākī kvāpi yāsyāmi kiṃ me sarvaiḥ priyāpriyaiḥ //",
    "K08bsu062_u:2740": " (Gkv 96)",
    "K08bsu062_u:2741": " iyameva tu me cintā yuktā rātraṃdivaṃ sadā /",
    "K08bsu062_u:2742": " aśubhānniyataṃ duḥkhaṃ niḥsareyaṃ tataḥ katham //",
    "K08bsu062_u:2743": " mayā duṣṭena mūḍhena yatpāpaṃ prakṛtaṃ purā /",
    "K08bsu062_u:2744": " prakṛtyā deśayāmyeṣa nāthānāmagrato 'dhunā /",
    "K08bsu062_u:2745": " kṛtāṃjalirduḥkhabhītaḥ praṇipatya punaḥ punaḥ //",
    "K08bsu062_u:2746": " atyayamatyayatvena pratigṛhṇantu nāyakāḥ /",
    "K08bsu062_u:2747": " abhadrakaṃ punarnāthā na kariṣyāmi sarvadā //",
    "K08bsu062_u:2748": " apāyaduḥkhaviśrāmaṃ sarvasattvaiḥ kṛtaṃ śumam /",
    "K08bsu062_u:2749": " anumode pramodena sukhaṃ tiṣṭhantu duḥkhitāḥ //",
    "K08bsu062_u:2750": " saṃsāre duḥkhavaimokṣamanumode śarīrinām /",
    "K08bsu062_u:2751": " bodhisattvatvabuddhatvamanumode ca tāyinām //",
    "K08bsu062_u:2752": " cittotpādasamudrāṃśca sarvasattvasukhāvahān /",
    "K08bsu062_u:2753": " sarvasattvahitādhānānanumode ca śāsinām //",
    "K08bsu062_u:2754": " sarvadiksaṃsthitān buddhan prārthayāmi kṛtāṃjaliḥ /",
    "K08bsu062_u:2755": " dharmapradīpaṃ kurvantu mohādduḥkhaprapātinām //",
    "K08bsu062_u:2756": " jinān nirvātukāmāṃśca yācayāmi samādarāt /",
    "K08bsu062_u:2757": " kalpo 'nanalpānstiṣṭhantu mā bhūdandhamidaṃ jagat //",
    "K08bsu062_u:2758": " ityukte balinā tena lokeśvaro niśamya niśamya saḥ /",
    "K08bsu062_u:2759": " sādhu sādhviti saṃrādhya taṃ baliṃ caivamabravīt //",
    "K08bsu062_u:2760": " kṣaṇasaṃpadiyaṃ sudurlabhā pratilabdhā puruṣārthasādhanī /",
    "K08bsu062_u:2761": " yadi nātra vicintyate hitaṃ punarapyeṣa samāgamaḥ kutaḥ //",
    "K08bsu062_u:2762": " rātrau yathā meghaghanāndhakāre vidyutkṣaṇaṃ darśayati prakāśam /",
    "K08bsu062_u:2763": " buddhānubhāvena tathā kadācillokasya puṇyeṣu matiḥkṣaṇaṃ syāt //",
    "K08bsu062_u:2764": " tasmācchubhaṃ durbalameva nityaṃ balaṃ tu pāpasya mahatsughoram /",
    "K08bsu062_u:2765": " tajjīyate 'yena śubhena kena saṃbodhicittaṃ yadi nāma na syāt //",
    "K08bsu062_u:2766": " kalpānanalpān praticiṃtayadbhirdṛṣṭaṃ munīndraiḥ hitametadeva /",
    "K08bsu062_u:2767": " yataḥ sukhenaiva sukhaṃ pravṛddhamutplāvayatyamitān janaughān //",
    "K08bsu062_u:2768": " (Gkv 97)",
    "K08bsu062_u:2769": " bhavaduḥkhaśatāni tartukāmairapi sattvavyasanānio hartukāmaiḥ /",
    "K08bsu062_u:2770": " bahusaukhyaśatāni bhoktukāmairna vimocyaṃ hi sadaiva bodhicittam //",
    "K08bsu062_u:2771": " bhavacārakabandhano varo kaḥ sugatānāṃ suta ucyate kṣaṇena /",
    "K08bsu062_u:2772": " sanarāmaralokavandanīyo bhavati syādita eva bodhicitte //",
    "K08bsu062_u:2773": " aśucipratimāmimāṃ gṛhītvā jinaratnapratimāṃ karotyanarghām /",
    "K08bsu062_u:2774": " rasajātamatīva vedhanīyaṃ sudṛḍhaṃ gṛhṇīṣva bodhicittaratnam //",
    "K08bsu062_u:2775": " suparīkṣitamaprameyadhībhīrbahumūlyaṃ jagadekasārthavāhaiḥ /",
    "K08bsu062_u:2776": " gatipattanavipravāsaśīlāḥ sudṛḍhaṃ gṛhṇantu bodhicittaratnam //",
    "K08bsu062_u:2777": " kadalīva falaṃ vihāya yāti kṣayamanyatkuśalaṃ hi sarvameva /",
    "K08bsu062_u:2778": " satataṃ falati kṣayaṃ na yāti prasavatyeva hi bodhicittavṛkṣaḥ //",
    "K08bsu062_u:2779": " kṛtvāpi pāpāni sudāruṇāni yadāśrayāduttarati kṣaṇena /",
    "K08bsu062_u:2780": " śūrāśrayeṇaiva mahābhayāni nāśrīyate tatkathamajñasattvaiḥ //",
    "K08bsu062_u:2781": " yugāntakālānalavanmahānti pāpāni yannirdahati kṣaṇena /",
    "K08bsu062_u:2782": " yasyānuśaṃsānamitān uvāca maitreyanāthaḥ sudhanāya dhīmān //",
    "K08bsu062_u:2783": " tadbodhicittaṃ dvividhaṃ vijñātavyaṃ samāsataḥ /",
    "K08bsu062_u:2784": " bodhipraṇidhicittaṃ ca bodhiprasthānameva ca //",
    "K08bsu062_u:2785": " gantukāmaśca gantuśca yathābhedaḥ pratīyate /",
    "K08bsu062_u:2786": " tadvad bhedā 'nayorjñeyo yathāsaṃkhyena paṇḍitaiḥ //",
    "K08bsu062_u:2787": " bodhipraṇidhicittasya samsāre 'pi mahatfalam /",
    "K08bsu062_u:2788": " na tvavicchinnapuṇyatvaṃ yathāprasthānacetasaḥ //",
    "K08bsu062_u:2789": " yataḥ prabhṛtyaparyantasattvadhātupramokṣaṇe /",
    "K08bsu062_u:2790": " samādadāti taccittamanivartena cetasā //",
    "K08bsu062_u:2791": " tataḥ prabhṛti suptasya pramattasyāpyanekaśaḥ /",
    "K08bsu062_u:2792": " avicchinnāḥ puṇyadhārāḥ pravartante nabhaḥsamāḥ //",
    "K08bsu062_u:2793": " jagadānandabījasya jagadduḥkhauṣadhasya ca /",
    "K08bsu062_u:2794": " cittaratnasya yatpuṇyaṃ tatkathaṃ hi pramīyate //",
    "K08bsu062_u:2795": " hitāśaṃsanamātrena buddhapūjā viśiṣyate /",
    "K08bsu062_u:2796": " kiṃ punaḥ sarvasattvānāṃ sarvasaukhyārthamudyamāt //",
    "K08bsu062_u:2797": " (Gkv 98)",
    "K08bsu062_u:2798": " duḥkhamevābhidhāvanti duḥkhaniḥsaraṇāśayāḥ /",
    "K08bsu062_u:2799": " sukhecchayaiva saṃmohāt svasukhaṃ ghnanti śatruvat //",
    "K08bsu062_u:2800": " yasteṣāṃ sukharaṃkāṇāṃ pīḍitānāmanekaśaḥ /",
    "K08bsu062_u:2801": " tṛptaṃ sarvasukhaiḥ kuryāt sarvāḥ pīḍāśchinatti ca //",
    "K08bsu062_u:2802": " nāśayatyapi saṃmohaṃ sādhustena samaḥ kutaḥ /",
    "K08bsu062_u:2803": " kuto vā tādṛśaṃ mitraṃ puṇyaṃ vā tādṛśaṃ kutaḥ //",
    "K08bsu062_u:2804": " kṛte yaḥ pratikurvīta so 'pi tāvatpraśasyate /",
    "K08bsu062_u:2805": " avyāpāritaḥ sādhustu bodhisattvaḥ kimucyate //",
    "K08bsu062_u:2806": " iti mantrayatau jinasya putre kaluṣaṃ svahṛdaye karoti yaḥ /",
    "K08bsu062_u:2807": " kaluṣodayasaṃkhyayā sakalpānnarakeṣvāsatīti nātha āha //",
    "K08bsu062_u:2808": " atha yasya manaḥ prasādameti prasavettasya tato 'dhikaṃ falam //",
    "K08bsu062_u:2809": " tasmād gṛhītvā sudṛḍhaṃ bodhicittaṃ jinātmajaḥ /",
    "K08bsu062_u:2810": " śikṣānatikrame yatnaṃ kuryānnityamatandritaḥ //",
    "K08bsu062_u:2811": " tvayāpi ca yathāśaktistatra kiṃ parilambyate /",
    "K08bsu062_u:2812": " nādya cet kriyate yatnaṃ talenāpi talaṃ vrajeḥ //",
    "K08bsu062_u:2813": " yadi caivaṃ pratijñāya sādhayenaiva karmaṇā /",
    "K08bsu062_u:2814": " eatān sarvān visaṃvādya kā gatiste bhaviṣyati //",
    "K08bsu062_u:2815": " manasā cintayitvā tu yo na dadyāt punarnaraḥ /",
    "K08bsu062_u:2816": " sa preto bhagavatītyuktamalpamātre 'pi vastuni //",
    "K08bsu062_u:2817": " kimutānuttaraṃ saukhyamuccairudghuṣya bhāvataḥ /",
    "K08bsu062_u:2818": " yasmādāpadyamāno 'sau sarvasattvārthahānikṛt //",
    "K08bsu062_u:2819": " yo 'pyanyaḥ kṣaṇamapyasya puṇyavighnaṃ kariṣyati /",
    "K08bsu062_u:2820": " tasya durgatiparyantaṃ nāsti sattvārthaghātinaḥ //",
    "K08bsu062_u:2821": " ekasyāpi hi sattvasya hitaṃ hitvā hato bhavet /",
    "K08bsu062_u:2822": " aśoṣākāśaparyantavāsināṃ kimu dehinām //",
    "K08bsu062_u:2823": " apremeyāgatā buddhāḥ sarvasattvagaveṣakāḥ /",
    "K08bsu062_u:2824": " tvameṣāṃ na svadoṣeṇa cikitsāagocaraṃ gataḥ //",
    "K08bsu062_u:2825": " na hīdṛśaistvaccaritraiḥ sadgutirlabhyate punaḥ /",
    "K08bsu062_u:2826": " sadgatāvalabhyamānāyāṃ pāpameva kutaḥ śubham //",
    "K08bsu062_u:2827": " (Gkv 99)",
    "K08bsu062_u:2828": " yadā kuśalayogyo 'pi kuśalaṃ tvaṃ karoṣi na /",
    "K08bsu062_u:2829": " apāyāduḥkhasaṃmūḍha kiṃ kariṣyasi tadā śubham //",
    "K08bsu062_u:2830": " akurvataśca kauśalyaṃ pāpamevopacinnataḥ /",
    "K08bsu062_u:2831": " hataḥ sugatiśabdo 'pi kalpakoṭiśatairapi //",
    "K08bsu062_u:2832": " eke kṣaṇakṛtāt pāpādavīcau kalpamāsyate //",
    "K08bsu062_u:2833": " anādikālopacitāt pāpāt kā sugatau kathā //",
    "K08bsu062_u:2834": " yadīdṛśaṃ kṣaṇaṃ prāpya punaḥ sīdasi mohitaḥ /",
    "K08bsu062_u:2835": " śociṣyasi ciraṃ bhūyo yamadūtaiḥ pracoditaḥ //",
    "K08bsu062_u:2836": " ciraṃ dhakṣyati te kāyam nārakāgni suduḥsahaḥ /",
    "K08bsu062_u:2837": " paścāttāpānalacittaṃ ciraṃ dhakṣyatyaśikṣitam //",
    "K08bsu062_u:2838": " hastapādādirahitāstṛṣṇādveṣādiśatravaḥ /",
    "K08bsu062_u:2839": " na śurā naiva te prājñāḥ kathaṃ dāsīkṛto 'si taiḥ //",
    "K08bsu062_u:2840": " tvaccitāvasthittā eva ghnanti tvāmeva susthitāḥ /",
    "K08bsu062_u:2841": " atra te cetanā nāsti mantrairiva vimohitaḥ //",
    "K08bsu062_u:2842": " sarve devā manuṣyāśca yadi syustava śatravaḥ /",
    "K08bsu062_u:2843": " te 'pi nāvīcikaṃ vahniṃ samudānayituṃ kṣamāḥ //",
    "K08bsu062_u:2844": " sarve hitāya kalpyante svānukūlyena sevitāḥ /",
    "K08bsu062_u:2845": " sevyamānastvamī kleśāḥ sutarāṃ duḥkhakārakāḥ //",
    "K08bsu062_u:2846": " bhavacārakapālakā ime narakādiṣvapi vadhyaghātakāḥ /",
    "K08bsu062_u:2847": " mativeśmani lobhayan jale yadi tiṣṭhanti kuta sukhaṃ tava //",
    "K08bsu062_u:2848": " akāraṇenāpi ripukṣatāni gātreṣvalaṃkāradudvahanti /",
    "K08bsu062_u:2849": " mahārthasiddhyai tu samudyatasya duḥkhāni kasmāttava bādhakāni //",
    "K08bsu062_u:2850": " svajīvikāmātranibaddhacittāḥ kaivartacaṇḍālakṛṣīvalādyāḥ /",
    "K08bsu062_u:2851": " śītātapādivyasanaṃ sahante jagaddhitārtham sahase kathaṃ na //",
    "K08bsu062_u:2852": " durgāputrakakarṇāḍhyā dāhachedādivedanām /",
    "K08bsu062_u:2853": " mudhā sahante muktyarthaṃ kasmāttvamasi kātaraḥ //",
    "K08bsu062_u:2854": " muktyarthinaśca yaktaṃ te lobhasatkārabandhanam /",
    "K08bsu062_u:2855": " ye mocayanti bandhāttvāṃ dveṣasteṣu katham tava //",
    "K08bsu062_u:2856": " spṛṣta uṣnodakenāpi sukumāraḥ pratapyase /",
    "K08bsu062_u:2857": " kṛtvā ca nārakaṃ karma kimevaṃ svasthamāsyate //",
    "K08bsu062_u:2858": " na kiṃcidasti tadvastu tadabhyāsasya duṣkaram /",
    "K08bsu062_u:2859": " tasmāamṛduvyathābhyāsāt soḍhavyāpi mahāvyathā //",
    "K08bsu062_u:2860": " duḥkhaṃ necchasi duḥkhasya hetumicchasi durmate /",
    "K08bsu062_u:2861": " svāparādhāgate duḥkhe kasmādanyatra dūṣyate //",
    "K08bsu062_u:2862": " muktvā dharmaratiṃ śreṣṭhāmanantasukhasantatim /",
    "K08bsu062_u:2863": " ratirāddhatyahāsādau duḥkhahetau kathaṃ tava //",
    "K08bsu062_u:2864": " (Gkv 100)",
    "K08bsu062_u:2865": " spṛṣṭa uṣṇodakenāpi sukumāraḥ pratapyase /",
    "K08bsu062_u:2866": " kṛtvā ca nārakaṃ karma kimevaṃ svasthamāsyate //",
    "K08bsu062_u:2867": " na kiṃcidasti tadvastu yadabhyāsasya duṣkaram /",
    "K08bsu062_u:2868": " tasmāamṛduvyathābhyāsāt soḍhavyāpi mahāvyathā //",
    "K08bsu062_u:2869": " duḥkhaṃ necchasi duḥkhasya hetumicchasi durmate /",
    "K08bsu062_u:2870": " svāparādhāgate duḥkhe kasmādanyatra dūṣyate //",
    "K08bsu062_u:2871": " muktvā dharmaratiṃ śreṣṭhāmanantasukhasantatim /",
    "K08bsu062_u:2872": " ratirāddhatyahāsādau duḥkhahetau kathaṃ tava //",
    "K08bsu062_u:2873": " bodhicchandaviyogena paurvakena tavādhunā /",
    "K08bsu062_u:2874": " vipattirīdṛśī jātā tasmādbodhiṃ prasādhaya //",
    "K08bsu062_u:2875": " mithyā kalpanayā citte pāpāt kāye vyathā yataḥ /",
    "K08bsu062_u:2876": " tasmāt kāryaṃ śubhe chandaṃ bhāvayitvaivamādarāt //",
    "K08bsu062_u:2877": " na prāptaṃ bhagavanpūjāmahotsāhasukhaṃ tvayā /",
    "K08bsu062_u:2878": " na kṛtā śāsane kārā daridrāśā na pūritā //",
    "K08bsu062_u:2879": " bhītebhyo nābhayaṃ dattamārtā na sukhinaḥ kṛtāḥ /",
    "K08bsu062_u:2880": " kevalasvātmasaukhyārthaṃ yajñadānaṃ kṛtaṃ tvayā //",
    "K08bsu062_u:2881": " abhilāṣavighātāśca jāyante pāpakāriṇām /",
    "K08bsu062_u:2882": " duḥkhāni daurmanasyāni bhayāni vividhānyapi //",
    "K08bsu062_u:2883": " pāpakārī sukhecchaśca yatra yatrābhigacchati /",
    "K08bsu062_u:2884": " tatra tatraiva tatpāpairduḥkhaśastraiahanyate //",
    "K08bsu062_u:2885": " manorathaṃ śubhakṛtāṃ yatra yatraiva gacchati /",
    "K08bsu062_u:2886": " tatra tatrāpi tatpuṇyaiḥ phalārghyenābhipūjyate //",
    "K08bsu062_u:2887": " vipulasugandhiśītalasaroruhagarbhagatāḥ /",
    "K08bsu062_u:2888": " madhurajinasvarāśanakṛtopacitadyutayaḥ //",
    "K08bsu062_u:2889": " munikarabodhitāṃ vraja vinirgatasadvapuṣaḥ /",
    "K08bsu062_u:2890": " sugatasutā bhavanti sugatasya puraḥ kuśalaiḥ //",
    "K08bsu062_u:2891": " yamapuṣāpanītasakalachavirārtaravo",
    "K08bsu062_u:2892": " hutavahatāpavidrutakatāmraniṣiktatanuḥ /",
    "K08bsu062_u:2893": " (Gkv 101)",
    "K08bsu062_u:2894": " jvaladasiśaktighātaśataśātitamāṃsadalaḥ",
    "K08bsu062_u:2895": " patati sutaptalohadharaṇīṣvaśubhairbahuśaḥ //",
    "K08bsu062_u:2896": " janmāntare 'pi so 'bhyāsaḥ pāpādduḥkhaṃ vardhate /",
    "K08bsu062_u:2897": " anyacca kāryaṃ kālaṃ ca hīnaṃ tattanasādhitam //",
    "K08bsu062_u:2898": " āpadā bādhate 'lpāpi manaste yadi durbalam /",
    "K08bsu062_u:2899": " viṣādakṛtaniśceṣṭa āpadaḥ sukarā nanu //",
    "K08bsu062_u:2900": " vyutthitaśceṣtamānastu mahatāmapi durjayaḥ /",
    "K08bsu062_u:2901": " tadeṣa māno voḍhavyo jinasiṃhasuto hyaham //",
    "K08bsu062_u:2902": " ye bhogyamānavijitā varākāste na māninaḥ /",
    "K08bsu062_u:2903": " māni śatruṃ vaśaṃ neti mānaśatruvaśāstu te //",
    "K08bsu062_u:2904": " mānena durgatiṃ nītā mūrkhā durdarśanāḥ kṛśāḥ /",
    "K08bsu062_u:2905": " hatāśāḥ paribhūtāśca mānuṣye 'pi hatotsavāḥ //",
    "K08bsu062_u:2906": " te mānino vijayinaśca ta eva śūrāḥ ye mānaśatruvijayāya vahanti mānam /",
    "K08bsu062_u:2907": " ye taṃ sphurantamapi mānaripuṃ nihatya kāmaṃ jane jayafalaṃ pratipādayanti //",
    "K08bsu062_u:2908": " kāmairna tṛptiḥ saṃsāre kṣuradhārāmadhūpamaiḥ /",
    "K08bsu062_u:2909": " puṇyāmṛtaiḥ kathaṃ tṛptirvipākamadhuraiḥ śivaiḥ //",
    "K08bsu062_u:2910": " kasyānityeṣvanityasya sneho bhavitumarhati /",
    "K08bsu062_u:2911": " yena janmasahasrāṇi draṣṭavyo na punaḥ priyaḥ //",
    "K08bsu062_u:2912": " avaśyaṃ na dhṛtiṃ yāti samādhau na ca tiṣṭhati /",
    "K08bsu062_u:2913": " naca tṛpyati dṛṣṭvāpi pūrvad bādhyate tṛṣā //",
    "K08bsu062_u:2914": " na paśyati yathābhūtaṃ saṃvegādavahīyate /",
    "K08bsu062_u:2915": " dadyate tena śokena priyasaṃgamakāṃkṣayā //",
    "K08bsu062_u:2916": " taccintayā mudhā yāti hrasvamāyurmuhurmuhuḥ /",
    "K08bsu062_u:2917": " aśāśvatena mitreṇa dharmo bhraśyati śāśvataḥ //",
    "K08bsu062_u:2918": " bālaiḥ sa bhāgacarito niyataṃ yāti durgatim /",
    "K08bsu062_u:2919": " neṣyate visabhāgaśca kiṃ prāptaṃ balasaṃgamāt //",
    "K08bsu062_u:2920": " (Gkv 102)",
    "K08bsu062_u:2921": " kṣaṇādbhavanti suhṛdo bhavanti ripavaḥ kṣaṇāt /",
    "K08bsu062_u:2922": " toṣasthāne prakupyanti durārādhyāḥ pṛthagjanāḥ //",
    "K08bsu062_u:2923": " hitamuktāḥ prakupyanti vārayanti ca te hitāt /",
    "K08bsu062_u:2924": " atha na śrūyate teṣāṃ kupitā yānti durgatim //",
    "K08bsu062_u:2925": " īrṣyotkṛṣṭāt samādvandvo hīnātmānaḥ stutermadaḥ /",
    "K08bsu062_u:2926": " avarṇāt pratighaśceti kadā bālāddhitaṃ bhavet //",
    "K08bsu062_u:2927": " ātmotkarṣaḥ parāvarṇaḥ saṃsāraratisaṃkathā /",
    "K08bsu062_u:2928": " ityādyavaśyamaśubhaṃ sarvathā bālasaṃgamāt //",
    "K08bsu062_u:2929": " tasmāt prājño na tāmicchedicchāto jāyate bhayam /",
    "K08bsu062_u:2930": " nānādhimuktikāḥ sattvā jinairapi na toṣitāḥ //",
    "K08bsu062_u:2931": " bahavo lābhino 'bhūvan bahavaśca yaśasvinaḥ /",
    "K08bsu062_u:2932": " sahalābhayaśobhistena jñātāḥ kva gatā iti //",
    "K08bsu062_u:2933": " kāmā hyanarthajanakā ihaloke paratra ca /",
    "K08bsu062_u:2934": " iha bandhavadhachandairnārakādau paratra ca //",
    "K08bsu062_u:2935": " yadarthaṃ dūtadūtīināṃ kṛtoṃ 'jaliranekadhā /",
    "K08bsu062_u:2936": " na ca pāpamakīrttirvā yadarthaṃ gaṇitā purā //",
    "K08bsu062_u:2937": " prakṣiptaśca bhaye 'pyātmā draviṇaṃ ca vyayīkṛtam /",
    "K08bsu062_u:2938": " yānyeva ca pariṣvajya babhūvottamanirvṛtiḥ //",
    "K08bsu062_u:2939": " tānyevāsthīni nānyāni svādhīnānyamamāni ca /",
    "K08bsu062_u:2940": " prakāmaṃ saṃpariṣvajya kiṃ na gacchati nirvṛtim //",
    "K08bsu062_u:2941": " ekasmādaśanādāsāṃ lālāmedhyaṃ ca jāyate /",
    "K08bsu062_u:2942": " tatrāmedhyamaniṣṭhaṃ te lālāpānaṃ kathaṃ priyam //",
    "K08bsu062_u:2943": " yadi na te 'śucau rāgaḥ kasmādāliṃgase param /",
    "K08bsu062_u:2944": " māṃsakardamasaṃliptaṃ snāyubaddhāsthipaṃjaram //",
    "K08bsu062_u:2945": " amedhyabhavamalpatvānna vāṃchasyaśuciṃ kṛmim /",
    "K08bsu062_u:2946": " bahvamedhyamayaṃ kāyamamedhyajamapīcchasi //",
    "K08bsu062_u:2947": " śmaśāne paritān ghorān kāyām paśyāparānapi /",
    "K08bsu062_u:2948": " kathaṃ jñātvāpi tatraiva punarutpadyate ratiḥ //",
    "K08bsu062_u:2949": " (Gkv 103)",
    "K08bsu062_u:2950": " mānārthaṃ dāsatāṃ yānti muḍhāḥ kāmavidambitāḥ /",
    "K08bsu062_u:2951": " dahyante chidyamānāśca hanyamānāśca śaktibhiḥ //",
    "K08bsu062_u:2952": " arjanarakṣaṇenātha viṣādairarthamanantamavehi /",
    "K08bsu062_u:2953": " vyagratayā dhanasattamatīnāṃ nāvasaro bhavaduḥkhavimuktyai //",
    "K08bsu062_u:2954": " māyayā nirmitaṃ sarvaṃ hetubhiryacca nirmitam /",
    "K08bsu062_u:2955": " āyāti tatkutaḥ kutra yāti ceti nirupyatām //",
    "K08bsu062_u:2956": " svapnopamāstu gatyo vicāre kadalīsamāḥ /",
    "K08bsu062_u:2957": " nirvṛtānirvṛtānāṃ ca viśeṣo nāsti vastutaḥ //",
    "K08bsu062_u:2958": " evaṃ śūnyeṣu bhāveṣu kiṃ labdhaṃ kiṃ hṛtaṃ bhavet /",
    "K08bsu062_u:2959": " satkṛtaḥ paribhūto vā kena kaḥ saṃbhaviṣyati //",
    "K08bsu062_u:2960": " kutaḥ sukhaṃ vā duḥkhaṃ vā kiṃ priyaṃ vā kimapriyam /",
    "K08bsu062_u:2961": " kā tṛṣṇā kutra sā tṛṣṇā mṛgyamānā svabhāvataḥ //",
    "K08bsu062_u:2962": " vicāre jīvaloke hi ko nāmātra mariṣyate /",
    "K08bsu062_u:2963": " ko bhaviṣyati ko bhūtaḥ ko bandhuḥ kasya kaḥ suhṛt //",
    "K08bsu062_u:2964": " sarvamākāśasaṃkāśaṃ parigṛhṇīṣva tattathā /",
    "K08bsu062_u:2965": " prakupyanti prahṛṣyanti kalahotsavahetubhiḥ //",
    "K08bsu062_u:2966": " śokāyāsauviṣādaiśca mithaśchedanabhedanaiḥ /",
    "K08bsu062_u:2967": " yāpayanti sukṛcchreṇa pāpairātmasukhecchavaḥ //",
    "K08bsu062_u:2968": " mṛtāḥ patantyapāyeṣu dīrghatīvravyatheṣu ca /",
    "K08bsu062_u:2969": " āgattyāgatya sugatiṃ bhūtvā bhūtvā sukhocitāḥ //",
    "K08bsu062_u:2970": " bhave bahuprapātaśca tatra vā tattvamīdṛśam /",
    "K08bsu062_u:2971": " tatrānyonyavirodhaśca na bahvettattvamīdṛśam //",
    "K08bsu062_u:2972": " tatra cānupamāstīvrā anantā duḥkhāsāgarāḥ /",
    "K08bsu062_u:2973": " tatraivamalpabalatā tatrāpyalpatvamāyuṣaḥ //",
    "K08bsu062_u:2974": " tatrāpi jīvitārogyavyāpāraiḥ kṣutklamaśramaiḥ /",
    "K08bsu062_u:2975": " nidrayopadravairbālaiḥ satsaṃgainiṣfalaistathā //",
    "K08bsu062_u:2976": " vṛthaivāyurvahatyāśu vivekastu sudurlabhaḥ /",
    "K08bsu062_u:2977": " tatrāpyabhyastavikṣepanivāraṇagatiḥ kutaḥ //",
    "K08bsu062_u:2978": " (Gkv 104)",
    "K08bsu062_u:2979": " tatrāpi yatate māro mahāpāyaprapātane /",
    "K08bsu062_u:2980": " tatrāsanmārgabāhulyaṃ vicikitsā ca durjayā //",
    "K08bsu062_u:2981": " punaśca kṣaṇadaurbalyaṃ buddhotpādo 'tirlabhaḥ /",
    "K08bsu062_u:2982": " kleśaugho durnivāraścetyaho duḥkhaparamparā //",
    "K08bsu062_u:2983": " aho batātiśocyatvameṣāṃ duḥkhaughavartinām /",
    "K08bsu062_u:2984": " yenekṣante svadauḥsthityamevamapyatiduḥkhitāḥ //",
    "K08bsu062_u:2985": " snātvā snātvā yathā kaścidviśed vahniṃ muhurmuhuḥ /",
    "K08bsu062_u:2986": " svasausthityaṃ na manyanta evamapyatiduḥsthitāḥ //",
    "K08bsu062_u:2987": " ajarāmaraśīlānāmevaṃ viharatāṃ satām /",
    "K08bsu062_u:2988": " āyāsyantyāpado ghorā kṛtvā maraṇamagrataḥ //",
    "K08bsu062_u:2989": " evaṃ duḥkhātaptānāṃ śāntyai bodhivrataṃ cara /",
    "K08bsu062_u:2990": " bodhivrataṃ mahatpuṇyaṃ saṃbodhijñānasādhanam //",
    "K08bsu062_u:2991": " puṇyameghasamudbhūtaiḥ sukhopakaraṇaiḥ svakaiḥ /",
    "K08bsu062_u:2992": " sadopalambhadṛṣṭibhyo buddhādeśaya śūnyatām //",
    "K08bsu062_u:2993": " saṃvṛtyānupalambhena puṇyasaṃbhāramācara /",
    "K08bsu062_u:2994": " tasmādyathārttiśokāderātmānaṃ goptumicchasi //",
    "K08bsu062_u:2995": " rakṣācittaṃ dayācittaṃ jagatyabhyasyatāṃ tathā /",
    "K08bsu062_u:2996": " duṣkarān mā nivartasva tasmāsabhyāsaśaktitaḥ /",
    "K08bsu062_u:2997": " yasyaiva śravaṇāt trāsastaireva na vinā ratiḥ //",
    "K08bsu062_u:2998": " ātmānaṃ ca parāṃścaiva yaḥ śīghra trātumicchati /",
    "K08bsu062_u:2999": " sa caret paramaṃ guhyaṃ parātmasamavartanam //",
    "K08bsu062_u:3000": " yasminātmanyatisnehādalpāsapi bhayādbhayam /",
    "K08bsu062_u:3001": " na dviṣet kastamātmānaṃ śatruvadyo bhayāvahaḥ //",
    "K08bsu062_u:3002": " yo mānyakṣuptipāsādipratīkāracikīrṣayā /",
    "K08bsu062_u:3003": " pakṣimatsyamṛgān hanti paripanthaṃ ca tiṣṭhati //",
    "K08bsu062_u:3004": " yo lābhasatk&61783;",
    "K08bsu062_u:3005": " riyāhatoḥ pitarāvapi mārayet /",
    "K08bsu062_u:3006": " ratnatryasvamādadyādyenāvīcindhano bhavet //",
    "K08bsu062_u:3007": " kaḥ paṇḍitastamātmānamicchedrakṣet prapūjayet /",
    "K08bsu062_u:3008": " na paśyecchatruvaccainaṃ kaścaivaṃ pratimānayet //",
    "K08bsu062_u:3009": " (Gkv 105)",
    "K08bsu062_u:3010": " yadi dāsyāmi kiṃ bhojye ityātmārthe piśācatā /",
    "K08bsu062_u:3011": " bhokṣye cetkiṃ dadāmīti parārthe devarājatā //",
    "K08bsu062_u:3012": " ātmārthaṃ pīḍayitvānyannarakādiṣu pacyate /",
    "K08bsu062_u:3013": " ātmānaṃ pīḍayitvā tu parārthe sarvasaṃpadaḥ //",
    "K08bsu062_u:3014": " durgatirnīcatā saukhyaṃ yayevātmonnatīcchayā /",
    "K08bsu062_u:3015": " tāmevānyatra saṃkrāmya sugatiḥ satkṛtirmatiḥ //",
    "K08bsu062_u:3016": " ātmārthaṃ paramājñāpya dāsatvādyanubhūyate /",
    "K08bsu062_u:3017": " parārthaṃ svayamājñāpya svāmitvādyanubhūyate //",
    "K08bsu062_u:3018": " ye kecidduġkhitā loke sarve te svasukhecchayā /",
    "K08bsu062_u:3019": " ya kecitsukhitā loke sarve te 'nyasukhecchayā //",
    "K08bsu062_u:3020": " bahunātra kimuktena dṛśyatāmidamantaram /",
    "K08bsu062_u:3021": " svārthārthinaśca bālasya muneścānyārthakāriṇaḥ //",
    "K08bsu062_u:3022": " na nāmasādhyaṃ buddhatvaṃ saṃsāre 'pi kutaḥ sukham /",
    "K08bsu062_u:3023": " svasukhasyānyaduḥkhena parivarttamakurvataḥ //",
    "K08bsu062_u:3024": " āstām tāvatparo loko dṛṣṭo 'pyartho na sidhyati /",
    "K08bsu062_u:3025": " bhṛtyasyākurvataḥ karma svāmino 'dadato bhṛtim //",
    "K08bsu062_u:3026": " tyaktvānyonyasukhotpādaṃ dṛṣṭvādṛṣṭasukhotsavam /",
    "K08bsu062_u:3027": " anyonyadūṣaṇād ghoraṃ duḥkhaṃ gṛhṇanti mohitāḥ //",
    "K08bsu062_u:3028": " upadravā ye ca bhavanti loke yāvanti duḥkhāni bhayāni caiva /",
    "K08bsu062_u:3029": " sarvāṇi tānyātmaparigraheṇa tatkiṃ tava svātmaparigraheṇa //",
    "K08bsu062_u:3030": " ātmānamaparityajya duḥkhaṃ tyaktuṃ na śakyate /",
    "K08bsu062_u:3031": " yathāgnimaparityajya dāhastyaktuṃ na śakyate //",
    "K08bsu062_u:3032": " tasmāt svadukha śāntyarthaṃ paraduḥkhaśamāya ca /",
    "K08bsu062_u:3033": " dadasvānyebhya ātmānaṃ parān gṛhṇīṣva cātmavat //",
    "K08bsu062_u:3034": " anyasaṃbandhito 'smīti niścayaṃ kuru saṃmate /",
    "K08bsu062_u:3035": " sarvaṃ sattvārthamutsṛjya nānyaccintyaṃ tvayādhunā //",
    "K08bsu062_u:3036": " sarvametat sucaritaṃ dānaṃ sugatapūjanam /",
    "K08bsu062_u:3037": " kṛtaṃ kalpasahasrairyatpratighaḥ pratihanti tat //",
    "K08bsu062_u:3038": " (Gkv 106)",
    "K08bsu062_u:3039": " na ca dveṣasamaṃ pāpaṃ na ca kṣāntisamaṃ tapaḥ /",
    "K08bsu062_u:3040": " tasmāt kṣāntiṃ prayatnena bhāvayedvividhairnayaiḥ //",
    "K08bsu062_u:3041": " manaḥ śamaṃ na gṛhṇāti na prītisukhamaśrūte /",
    "K08bsu062_u:3042": " na nidrāṃ na dhṛtiṃ dvesaśalye hṛdi sthite //",
    "K08bsu062_u:3043": " pūjayatyarthamānairyānye 'pi cainaṃ samāśritāḥ /",
    "K08bsu062_u:3044": " te 'pyenaṃ hantumicchanti svāminaṃ dveṣadurbhagam //",
    "K08bsu062_u:3045": " suhṛdo 'pyudvijante 'smāddadāti cenna sevyate /",
    "K08bsu062_u:3046": " saṃkṣepānnāsti tatkiṃcitkrodhano yena susthitaḥ //",
    "K08bsu062_u:3047": " na dviṣantaḥ kṣayaṃ yānti durjanā gaganopamāḥ /",
    "K08bsu062_u:3048": " mārite krodhacitte tu naśyante sarvaśatravaḥ //",
    "K08bsu062_u:3049": " vikalpedhanadiptena jantuḥ krodhāgninā kila /",
    "K08bsu062_u:3050": " dahatyātmānamevādau paraṃ dhakṣyati vā na vā //",
    "K08bsu062_u:3051": " jarā rupavatāṃ krodhaḥ tamaścakṣuṣmatāmapi /",
    "K08bsu062_u:3052": " vadho dharmārthakāmānāṃ tasmāt krodhaṃ nivārayet //",
    "K08bsu062_u:3053": " aniṣṭakaraṇājjātamiṣṭasya ca vighātanāt /",
    "K08bsu062_u:3054": " kodhaṃ yo hanti nirbandhāt sa sukhīha paratra ca //",
    "K08bsu062_u:3055": " atyaniṣṭhāgamenāpi na kṣobhyā muditā tvayā /",
    "K08bsu062_u:3056": " daurmamanasye 'pi nāstīṣṭaṃ kuśalaṃ tvavahīyate //",
    "K08bsu062_u:3057": " yadyastyeva pratīkāro daurmanasyena tatra kim /",
    "K08bsu062_u:3058": " atha nāsti pratīkāro daurmanasyena tatra kim //",
    "K08bsu062_u:3059": " guṇo 'paraśca duḥkhasya yatsamvegānmadacyutiḥ /",
    "K08bsu062_u:3060": " saṃsāriṣu ca kāruṇyaṃ pāpādbhītīrjine spṛhā //",
    "K08bsu062_u:3061": " ye kecidaparādhāstu pāpāni vividhāni ca /",
    "K08bsu062_u:3062": " tatsarvaṃ pratyayabalāt svatantrastu na vidyate //",
    "K08bsu062_u:3063": " tasmānmitramamitraṃ vā dṛṣṭvāpyanyāyakāriṇaṃ /",
    "K08bsu062_u:3064": " īdṛśāḥ prayayā asyetyevaṃ matvā sukhī bhava //",
    "K08bsu062_u:3065": " tvatkarmacoditā eva jātāstvayyapakāriṇaḥ /",
    "K08bsu062_u:3066": " yena yāsyanti narakān tvayaiva te hatā nanu //",
    "K08bsu062_u:3067": " (Gkv 107)",
    "K08bsu062_u:3068": " etānāśritya te pāpaṃ kṣīyate kṣamatā bahu /",
    "K08bsu062_u:3069": " tvāmāśriya tu yāntyete narakān dīrghavedanān //",
    "K08bsu062_u:3070": " tvamevāsyapakāryeṣāṃ tavaite cāpakāriṇaḥ /",
    "K08bsu062_u:3071": " mohādike parādhyante kupyantyanye 'pi mohitāḥ //",
    "K08bsu062_u:3072": " evaṃ budhvā tu sattveṣu kṣāntiṃ dhṛtvā śubhe cara /",
    "K08bsu062_u:3073": " yena sarve bhaviṣyanti maitracittāḥ parasparam //",
    "K08bsu062_u:3074": " stutiyaśo 'rthasatkārā na puṇyā yatarcaṣuṣve /",
    "K08bsu062_u:3075": " na balārthaṃ na cārogyena ca kāyasukhāya te /",
    "K08bsu062_u:3076": " stutyādayaśca te kṣemaṃ saṃvegaṃ nāśayantyapi /",
    "K08bsu062_u:3077": " guṇavatsvapi mātsaryaṃ sampatkopaṃ ca kurvate //",
    "K08bsu062_u:3078": " tasmāt stutyādighātāya ye tava pratyupasthitāḥ /",
    "K08bsu062_u:3079": " apāyapātarakṣārthaṃ pravṛttāstadviṣastava //",
    "K08bsu062_u:3080": " duḥkhapraveṣṭukāmasya ye kapāṭatvamāgatāḥ /",
    "K08bsu062_u:3081": " buddhādhiṣṭhānata jātā iva dveṣasteṣu katham //",
    "K08bsu062_u:3082": " puṇye vighnaḥ kṛto 'nenetyatra ko yo na yujyate /",
    "K08bsu062_u:3083": " kṣāntyā samaṃ tapo nāsti na tvetattadupasthitam //",
    "K08bsu062_u:3084": " atha tvamātmadoṣeṇa na karoṣi kṣamāmiha /",
    "K08bsu062_u:3085": " tvayaivātra kṛto vighnaḥ puṇyahetāvupasthite //",
    "K08bsu062_u:3086": " na kālopapannena dānavighnaḥ kṛto 'thinā /",
    "K08bsu062_u:3087": " na ca prāvrājake prāpte pravrajya bighna ucyate //",
    "K08bsu062_u:3088": " sulabhā yācakā loke durlabhāstvapakāriṇaḥ /",
    "K08bsu062_u:3089": " yataste 'naparāddhasya na kaścidaparādhyati //",
    "K08bsu062_u:3090": " aśramopārjitastasmādgṛhe nidhirivotthitaḥ //",
    "K08bsu062_u:3091": " bodhicaryāsahāyatvāt spṛhaṇīyassadā ripuḥ /",
    "K08bsu062_u:3092": " apakārāśayo 'se 'tiśatruryadi na pūjyate //",
    "K08bsu062_u:3093": " anyathā te kathaṃ kṣāntirbhiṣagjīvahitodyate /",
    "K08bsu062_u:3094": " tadduṣṭāśayamevātaḥ pratītyotpadyate kṣamā /",
    "K08bsu062_u:3095": " sa evātaḥ kṣamāhetuḥ pūjyassa dharmavatsadā //",
    "K08bsu062_u:3096": " (Gkv 108)",
    "K08bsu062_u:3097": " sattvakṣetraṃ jinakṣetramityato muninoditam /",
    "K08bsu062_u:3098": " etānārādhya bahavaḥ sampatpāraṃ yato gatāḥ //",
    "K08bsu062_u:3099": " sattvebhyaśca jinebhyaśca buddhadharmāgame same /",
    "K08bsu062_u:3100": " jineṣu gauravaṃ yadvanna sattveṣviti kaḥ kramaḥ //",
    "K08bsu062_u:3101": " maitryāśayastu yatpūjyaḥ sattvamāhātmyameva tat /",
    "K08bsu062_u:3102": " buddhaprasādādyatputyaṃ buddhamāhātmameva tat //",
    "K08bsu062_u:3103": " buddhadharmāgamāṃśena tasmāt sattvā jinaiḥ samāḥ /",
    "K08bsu062_u:3104": " na tu buddhaiḥ samāḥ kecidanantāṃśairgaṇārṇavaiḥ //",
    "K08bsu062_u:3105": " guṇasāraikarāśīnāṃ guṇo 'ṇurapi cet kvacit /",
    "K08bsu062_u:3106": " dṛśyate tasya pūjārthaṃ trailokyamapi na kṣamam //",
    "K08bsu062_u:3107": " buddhadharmodayāṃśaśca śreṣṭhaḥ sattveṣu vidyate /",
    "K08bsu062_u:3108": " etadaṃśānurupeṇa buddhapūjā kṛtā bhavet //",
    "K08bsu062_u:3109": " kiṃ ca niścchadmabandhūnāmaprameyopakāriṇām /",
    "K08bsu062_u:3110": " sattvārādhanamutsṛjya niṣkṛtiḥ kāparā bhavet //",
    "K08bsu062_u:3111": " yeṣāṃ sukhe yānti mudaṃ munīndrā yeṣāṃ vyathāyāṃ ca praviśanti manyum /",
    "K08bsu062_u:3112": " tattoṣaṇāt sarvamunīndratuṣṭistatrāpakāreṣvakṛtaṃ munīnām //",
    "K08bsu062_u:3113": " ādīptakāyasya yathāsamantānna sarvakāmairapi saumanasyam /",
    "K08bsu062_u:3114": " sattvavyathāyāmapi tadvedevamaprītyupāyo 'sti dayāmayānām //",
    "K08bsu062_u:3115": " ātmīkṛtaṃ sarvamidaṃ jagattaiḥ kṛpātmabhirnaiva hi saṃśayo 'sti /",
    "K08bsu062_u:3116": " dṛśyante ete nanu sattvarupāsta eva nāthāḥ kimanādaro 'tra //",
    "K08bsu062_u:3117": " tathāgatārādhanametadeva svārthasya saṃsādhanametadeva /",
    "K08bsu062_u:3118": " lokasya duḥkhāpahametadeva tasmāttavāstu vratametadeva //",
    "K08bsu062_u:3119": " āstāṃ bhaviṣyabuddhatvaṃ sattvārādhanasambhavam /",
    "K08bsu062_u:3120": " ihaiva saubhāgyayaśaḥ sausthityaṃ kinna paśyasi //",
    "K08bsu062_u:3121": " prāsādikatvamārogyaṃ prāmodyaṃ cirajīvitam /",
    "K08bsu062_u:3122": " cakravarttisukhaṃ sfītaṃ kṣamī prāpnoti saṃsaran //",
    "K08bsu062_u:3123": " evaṃ kṣamo bhajedvīryaṃ vīryaṃ bodhiryataḥ sthitā /",
    "K08bsu062_u:3124": " na hi vīryaṃ vinā puṇyaṃ yathā vāyuṃ vina gatiḥ //",
    "K08bsu062_u:3125": " (Gkv 109)",
    "K08bsu062_u:3126": " vīryaṃ hi sarvaguṇaratnanidhānabhūtaṃ sarvāpadastarati vīryamahāplavena /",
    "K08bsu062_u:3127": " naivāsti tajjagati vastu vicintyamānaṃ nāpnuyādyadiha vīryarathādhiruḍhaḥ //",
    "K08bsu062_u:3128": " yuddheṣu yakarituraṃgapadātimatsu nārācatomaraparaśvadhasaṃkuleṣu /",
    "K08bsu062_u:3129": " hatvā ripūn jayamanuttamamāpnuvanti viṣṇurjitaṃ tadaha vīryamahāhaṭasya //",
    "K08bsu062_u:3130": " ambhonidhīn makaravṛndavighaṭṭitābutuṃgākulākulataṃragavibhaṃgabhīmān /",
    "K08bsu062_u:3131": " viryeṇa goṣpadamiva pravilaṃghya śūrāḥ kurvantyanarghaguṇaratnadhanārjanāni //",
    "K08bsu062_u:3132": " rāgādīnūragānivogravapuṣo viṣṭabhya dhairyānvitāḥ /",
    "K08bsu062_u:3133": " śīlaṃ sajjanacittanirmalataraṃ samyaktamādāpayet //",
    "K08bsu062_u:3134": " martyāḥ kāntatareṣu meruśikharopānteṣu vīryānvitāḥ /",
    "K08bsu062_u:3135": " modante surasundarībhujalatāpāśopaguḍhāściram //",
    "K08bsu062_u:3136": " yaddevo viyati vimānbavāsino ye nirdvandvāḥ samanubhavanti saumanasyam /",
    "K08bsu062_u:3137": " atyantaṃ vipulafalaprasūtiheto vīryasthiravihitasya sā vibhūtiḥ //",
    "K08bsu062_u:3138": " kleśārivargaṃ tvabhibhūya dhīrāḥ saṃbodhilakṣmīpadamāpnuvanti /",
    "K08bsu062_u:3139": " bodhyaṃgadānaṃ pradiśanti sadbhyo dhyānaṃ hi tatra pravadanti hetum //",
    "K08bsu062_u:3140": " janmaprabandhakaraṇaikanimittabhūtān rājādidoṣanicayān vidārya sarvān /",
    "K08bsu062_u:3141": " ākāśatulyamanasaḥ samaloṣṭahemādhyānādbhavanti manujā guṇahetubhūtāḥ //",
    "K08bsu062_u:3142": " prajñādhanena vikalaṃ tu narasya rupamālekhya rupamiva sāravihīnamantaḥ /",
    "K08bsu062_u:3143": " buddhayānvitasya falamiṣṭamudeti vīryādvīryantu buddhirahitaṃ svavadhāyaśatruḥ //",
    "K08bsu062_u:3144": " yadbuddho martyaloke malatimiragaṇaṃ dārayitvā mahāntam /",
    "K08bsu062_u:3145": " jñānālokaṃ karoti praharati ca sadā doṣavṛndaṃ narāṇām //",
    "K08bsu062_u:3146": " ādeṣṭya cendriyāṇāṃ paramanujamano vetti sarvaiḥ prakāraiḥ /",
    "K08bsu062_u:3147": " prajñāṃ tatrāpi nityaṃ śubhavarajananīṃ hetumatkīrtayanti //",
    "K08bsu062_u:3148": " kāryārṇave vāpi dṛḍhaṃ nimagnāḥ saṃgrāmamadhye manujāḥ pradhānāḥ /",
    "K08bsu062_u:3149": " prajñāvaśātte vijayaṃ labhante prajñā hyataḥ sā śubhahetubhūtā //",
    "K08bsu062_u:3150": " tasmātsarvaguṇārthasādhanakarī prajñaiva saṃvardhyatām /",
    "K08bsu062_u:3151": " na prajñā vikalā vibhānti puruṣāḥ prātāḥpradīpā iva //",
    "K08bsu062_u:3152": " svargāpavargaguṇaratnanidhānabhūtā etāḥ ṣaḍeva bhuvi pāramitā narāṇām /",
    "K08bsu062_u:3153": " jñātvā bhavasva hitasādhanatatparastvaṃ kuryā ataḥ satatameva śubhe prayatnam //",
    "K08bsu062_u:3154": " (Gkv 110)",
    "K08bsu062_u:3155": " saddharmasādhanaṃ kāyamitarārthaṃ na pīḍayeḥ /",
    "K08bsu062_u:3156": " evaṃ budhvā hi sattvānāmāśāmāśu prapūrayeḥ //",
    "K08bsu062_u:3157": " ācāro bodhisattvānāmaprameya udāhṛtaḥ /",
    "K08bsu062_u:3158": " cittaśodhanamācāraṃ niyataṃ tāvadācara //",
    "K08bsu062_u:3159": " yā avasthāḥ prapadyante svayaṃ paravaśo 'pi vā /",
    "K08bsu062_u:3160": " tāsvavasthāsu yāḥ śikṣāḥ śikṣettā eva yatnataḥ //",
    "K08bsu062_u:3161": " na hī tadvidyate kiṃcidyanna śikṣyaṃ jinātmajaiḥ /",
    "K08bsu062_u:3162": " na tadasti na yatpuṇyamevaṃ viharataḥ sataḥ //",
    "K08bsu062_u:3163": " pāramparyeṇa sākṣādvā sattvārthātmān sadā cara /",
    "K08bsu062_u:3164": " sattvānāmeva cārthāya sarvaṃ bodhāya nāmaya //",
    "K08bsu062_u:3165": " sadākalyāṇamitraṃ ca jīvitārthe 'pi mā tyaja /",
    "K08bsu062_u:3166": " bodhisattvavratadharaṃ mahāyānārthakovidam //",
    "K08bsu062_u:3167": " ityevaṃ lokanāthena samādiṣṭaṃ niśamya saḥ /",
    "K08bsu062_u:3168": " baliraśruvirukṣāsyo ruditvā caivamabavrīt //",
    "K08bsu062_u:3169": " ākṛtaṃ kiṃ mayā nātha yajñaṃ tīrthikasammatam /",
    "K08bsu062_u:3170": " yasyeha falaṃ bhuṃjāno vasāmyatra janaiḥ saha //",
    "K08bsu062_u:3171": " trāhi māṃ bhagavannatha pāpinaṃ mūḍhamānasam /",
    "K08bsu062_u:3172": " sajano 'haṃ sadā śāstarbhavatāṃ śaraṇaṃ vraje //",
    "K08bsu062_u:3173": " namo 'stu bodhisattvāya śubhapadmadharāya te /",
    "K08bsu062_u:3174": " padmaśrībhūṣitāṃgāya jaṭāmakuṭadhāriṇe //",
    "K08bsu062_u:3175": " jinarājaśiraskāya sattvāśvāsapradāya ca /",
    "K08bsu062_u:3176": " hīnadīnānukampāya dinakṛdvaracakṣuṣe //",
    "K08bsu062_u:3177": " pṛthivīvaranetrāya bhaiṣajyarājakāya ca /",
    "K08bsu062_u:3178": " suśuddhasattvanāthāya paramayogadhāriṇe //",
    "K08bsu062_u:3179": " mokṣapravaradharmāya mokṣamārgopadarśine /",
    "K08bsu062_u:3180": " cintāmaṇiprabhāsāya dharmagaṃjābhipāline //",
    "K08bsu062_u:3181": " ṣaṇṇāṃ pāramitānāṃ ca nirdeśanakarāya ca /",
    "K08bsu062_u:3182": " bodhimārgopadiṣṭāya sucetanakarāya ca //",
    "K08bsu062_u:3183": " (Gkv 111)",
    "K08bsu062_u:3184": " evaṃ stutvā sa daityendro lokanāthaṃ tamīśvaram /",
    "K08bsu062_u:3185": " sāṃjalirmudito natvā punarevamabhāṣata //",
    "K08bsu062_u:3186": " rakṣa māṃ durmatiṃ nātha samuddhara bhavodadheḥ /",
    "K08bsu062_u:3187": " bodhimārge pratiṣṭhāpya niyojaya śubhe vṛṣe //",
    "K08bsu062_u:3188": " adyārabhya sadā nātha triratnaśaraṇaṃ gataḥ /",
    "K08bsu062_u:3189": " bodhicaryāvrataṃ dhṛtvā saṃcareyaṃ jagaddhite //",
    "K08bsu062_u:3190": " sarvadikṣu sthitān nāthān saṃbuddhāṃśca munīśvarān /",
    "K08bsu062_u:3191": " kṛtāṃjaliḥ sadā smṛtvā namāmi śaraṇe sthitaḥ //",
    "K08bsu062_u:3192": " yacca dharmaṃ jinaiḥ sarvaiḥ samādiṣṭaṃ jagaddhite /",
    "K08bsu062_u:3193": " tatsaddharmamahaṃ dhṛtvā saṃcariṣye sadā śubhe //",
    "K08bsu062_u:3194": " sarvāllokadhipān nāthān bodhisattvān jinātmajān /",
    "K08bsu062_u:3195": " tānapyahaṃ sadā smṛtvā bhajāni śaraṇe sthitaḥ //",
    "K08bsu062_u:3196": " evaṃ tadbhajanaṃ kṛtvā yanmayā sādhitaṃ śubham /",
    "K08bsu062_u:3197": " tena syāṃ sarvasattvānāṃ sarvaduḥkhapraśāntikṛt //",
    "K08bsu062_u:3198": " glānānāmasmi bhaiajyaṃ bhaveyaṃ vaidya eva ca /",
    "K08bsu062_u:3199": " tadupasthāyakaścāpi yāvadrogī punarbhave //",
    "K08bsu062_u:3200": " kṣutpipāasāvyathāṃ hanyāmannapānapravarṣaṇaiḥ /",
    "K08bsu062_u:3201": " durbhikṣāntarakalpeṣu bhaveyaṃ pānabhojanam //",
    "K08bsu062_u:3202": " daridrāṇāṃ ca sattvānāṃ nidhiḥ syāmahamakṣayaḥ /",
    "K08bsu062_u:3203": " nānopakaraṇākārairupatiṣṭheyamagrataḥ //",
    "K08bsu062_u:3204": " ātmabhāvāṃstathā bhogan sarvaṃ tryadhvagataṃ śubham /",
    "K08bsu062_u:3205": " nirapekṣastyajāmyeṣa sarvasattvārthasiddhaye //",
    "K08bsu062_u:3206": " sarvatyāgaśca nirvāṇaṃ nirvānārthi ca me manaḥ /",
    "K08bsu062_u:3207": " tyaktavyaṃ cenmayā sarvaṃ varaṃ sattveṣu dīyate //",
    "K08bsu062_u:3208": " yathāsukhīkṛtaścātmā kartavyo jayatāṃ mayā /",
    "K08bsu062_u:3209": " ghnantu nindantu vā nityamākirantu ca pāṃśubhiḥ //",
    "K08bsu062_u:3210": " krīḍantu mama kāyena hasantu vilasantu ca /",
    "K08bsu062_u:3211": " dattastebhyo mayā kāyaścintayā kiṃ mamānyathā //",
    "K08bsu062_u:3212": " (Gkv 112)",
    "K08bsu062_u:3213": " kārayantu ca karmāṇi yāni teṣāṃ sukhāvahe /",
    "K08bsu062_u:3214": " anarthaḥ kasyacinmā bhūnmāmālambya kadācana //",
    "K08bsu062_u:3215": " yeṣāṃ kruddhā prasannā vā māmālambya matirbhavet /",
    "K08bsu062_u:3216": " sa eva teṣāṃ hetuḥ syānnityaṃ sarvārthasiddhaye //",
    "K08bsu062_u:3217": " atyākhyāsyanti māṃ ye ca ye cānye 'pyapakāriṇaḥ /",
    "K08bsu062_u:3218": " utprāsakāstathānye vā sarve syurbodhibhāginaḥ //",
    "K08bsu062_u:3219": " anāthānāmahaṃ nāthaḥ sārtharvāhaśca jāyinām /",
    "K08bsu062_u:3220": " pārepsunāṃ ca naubhūtaḥ setuḥ saṃkrama eva ca //",
    "K08bsu062_u:3221": " dīpārthināmahaṃ dīpaḥ śayyā śayyārthināmaham /",
    "K08bsu062_u:3222": " dāsārthināmahaṃ dāso bhaveyaṃ sarvadehinām //",
    "K08bsu062_u:3223": " cintāmaṇirbhadradhaṭaḥ siddhavidyāmahauṣadhiḥ /",
    "K08bsu062_u:3224": " bhaveyaṃ kalpavṛkṣaśca kāmadhenuśca dehinām //",
    "K08bsu062_u:3225": " pṛthivyādīini bhūtāni niḥśeṣākāśavāsinām /",
    "K08bsu062_u:3226": " sattvānāmaprameyāṇāṃ yathābhoogyanyanekadhā //",
    "K08bsu062_u:3227": " evamākāśaniṣṭhasya sattvadhātoranekadhā /",
    "K08bsu062_u:3228": " bhaveyamupajīvyo 'haṃ yāvatsarve na nirvṛtāḥ //",
    "K08bsu062_u:3229": " yathā gṛhitaṃ sugatairbodhicittaṃ purātanaiḥ /",
    "K08bsu062_u:3230": " te bodhisattvaśikṣāyāmānupūrvyā yathāsthitāḥ //",
    "K08bsu062_u:3231": " tadvadutpādayāmyeṣa bodhicittaṃ jagaddhite /",
    "K08bsu062_u:3232": " tadvadeva ca tāḥ śikṣāḥ śikṣisyāmi yathākramam //",
    "K08bsu062_u:3233": " adya me safalaṃ janma sulabdhāḥ sārasaṃpadaḥ /",
    "K08bsu062_u:3234": " adya buddhakule jāto buddhapatro 'smi sāmpratam //",
    "K08bsu062_u:3235": " tathādhunā mayā kāryaṃ svakulocitakāriṇā /",
    "K08bsu062_u:3236": " nirmalasya kule 'syāsya kalaṃko na bhavedyathā //",
    "K08bsu062_u:3237": " andhaḥ satkālakūṭebhyo yathāa ratnamavāpnuyāt /",
    "K08bsu062_u:3238": " tathā kaṃkhacidapyetadbodhicittaṃ mamoditam //",
    "K08bsu062_u:3239": " jaganmṛtyuvināśāya jātametadrasāyanam /",
    "K08bsu062_u:3240": " jagaddāridrayaśamanaṃ nidhānamidamakṣayam //",
    "K08bsu062_u:3241": " (Gkv 113)",
    "K08bsu062_u:3242": " jagad vyādhipraśamanaṃ bhaiṣajyamidamuttamam /",
    "K08bsu062_u:3243": " bhavābdhabhramaṇaśrāntajagadviśrāmapādapaḥ //",
    "K08bsu062_u:3244": " durgatyuttaraṇe setuḥ sāmānyaḥ sarvapāpinām /",
    "K08bsu062_u:3245": " jagatkleśoṣmaśamana uditaścittacandramāḥ //",
    "K08bsu062_u:3246": " jagadajñānatimiraprotsāraṇamahārabiḥ /",
    "K08bsu062_u:3247": " saddharmakṣīramathanānnavanītaṃ samutthitam //",
    "K08bsu062_u:3248": " sukhabhogabubhukṣitasya vā janasārthasya bhavābdhacāriṇaḥ /",
    "K08bsu062_u:3249": " sukhastramidaṃ hyupasthitaṃ sakalābhyāgatasattvatarpaṇam //",
    "K08bsu062_u:3250": " jagadadya mayā nimantritaṃ sugatatvena sukhena cāntarā /",
    "K08bsu062_u:3251": " purataḥ khalu sarvatāyināmabhinandantu surāsurādayaḥ //",
    "K08bsu062_u:3252": " tasmānmayā yajjanaduḥkhadena duḥkhaṃ kṛtaṃ sarvamahākṛpānām /",
    "K08bsu062_u:3253": " tadadya pāpaṃ pratideśayāmi yatkheditāstanmunayaḥ kṣamantām //",
    "K08bsu062_u:3254": " ārādhanā yādya tathāgatānāṃ sarvātmana dāsamupaimi loke /",
    "K08bsu062_u:3255": " kurvantu me mūrdhni padaṃ janaughā nighnantu vā tuṣyatu lokanāthaḥ //",
    "K08bsu062_u:3256": " tvāmevāhamṛṣiṃ vrajāmi śaraṇaṃ prāṇairapi prāṇinām",
    "K08bsu062_u:3257": " ekaṃ bāndhavamekeva suhadaṃ śāstāramekaṃ gurum /",
    "K08bsu062_u:3258": " trānaṃ traibhuvārttigahvaradarīvyāvarttināṃ prāṇinām",
    "K08bsu062_u:3259": " ācāryaṃ paramarthatattvaviṣaye bhūtārthanāthaṃ vibhum //",
    "K08bsu062_u:3260": " manye pūtamivātmabhāvamadhunā śāstuḥ praṇāmodbhavaiḥ",
    "K08bsu062_u:3261": " puṇyambhobhirakhaṇḍamaṇḍalaśaśijyotsnāvalī nirmalaiḥ /",
    "K08bsu062_u:3262": " ko vā tvaṃ praṇipatya sāndrakaruṇāṃ prahlāditādhyāśayaṃ",
    "K08bsu062_u:3263": " tīvrāpāyavatīṃ viṣādanakarīṃ tīrṇāṃ na duḥkhāpagām //",
    "K08bsu062_u:3264": " svābhiprāyamato bravīmi sakalaṃ saṃsāramapyutsahe",
    "K08bsu062_u:3265": " vastuṃ bhīmabhayānake lokeśvarālaṃkṛte /",
    "K08bsu062_u:3266": " na tvevaikapi kṣaṇaṃ surapure saṃbuddhaśūnye jagaty",
    "K08bsu062_u:3267": " udvṛttakṣatavṛttarākṣasagaṇavyāluptapuṇyotsave //",
    "K08bsu062_u:3268": " tadyāvanna patati sarva eva loko durdṛṣṭivratavivṛte pramādakūpe",
    "K08bsu062_u:3269": " sarvajñapravacanabhāskare gate 'staṃ tattāvadvacanarasāyanairniṣevyam /",
    "K08bsu062_u:3270": " (Gkv 114)",
    "K08bsu062_u:3271": " pāpābhyāsakalaṃkitānyapi yataḥ kalyāṇamitrāśrayāt",
    "K08bsu062_u:3272": " toyānīva ghanātyaye vimalatāṃ cetāṃsi gacchantyataḥ /",
    "K08bsu062_u:3273": " samyak mitrasamāgamotsavasukhānyāśritya tasmātsadā",
    "K08bsu062_u:3274": " sevyāḥ satpuruṣā niratyayaguṇaśrīsampadaṃ vāṃchatā /",
    "K08bsu062_u:3275": " evaṃ viniścitya karomi yatnaṃ yathoktaśikṣāpratipattihetoḥ",
    "K08bsu062_u:3276": " vaidyopadeśāccalataḥ kuto 'sti bhaiṣajyasādhyasya nirāmayatvam //",
    "K08bsu062_u:3277": " iti tenāsurendreṇa samākhyātaṃ niśamya saḥ /",
    "K08bsu062_u:3278": " lokeśvaraḥ samālokya taṃ baliṃ caivamabravīt //",
    "K08bsu062_u:3279": " sādhu sādhu mahārāja yadyevaṃ vratamicchasi /",
    "K08bsu062_u:3280": " tāvaccittaṃ samādhāya śikṣāṃ rakṣa prayatnataḥ //",
    "K08bsu062_u:3281": " śikṣāṃ rakṣitukāmena citta rakṣayaṃ prayatnataḥ /",
    "K08bsu062_u:3282": " na śikṣā rakṣituṃ śakyā calaṃ cittamarakṣatā //",
    "K08bsu062_u:3283": " adāntā mattamātaṃgā na kurvantīha tāṃ vyathām /",
    "K08bsu062_u:3284": " karoti yāmavīcyādau muktaścittamataṃgajaḥ //",
    "K08bsu062_u:3285": " baddhaśceccittamātaṃgaḥ smṛtirajjvā samantataḥ /",
    "K08bsu062_u:3286": " bhayamastaṃ gataṃ sarvaṃ sarvaṃ kalyāṇamāgatam //",
    "K08bsu062_u:3287": " vyāghrāḥ sihāṃ gajā ṛkṣāḥ sarpāḥ sarve ca śatravaḥ /",
    "K08bsu062_u:3288": " sarve narakapālāśca ḍākinyo rākṣasāstathā //",
    "K08bsu062_u:3289": " sarve baddhā bhavantyete cittasyaikasya bandhanāt /",
    "K08bsu062_u:3290": " cittasyaikasya damanāt sarve dāntā bhavantyapi //",
    "K08bsu062_u:3291": " yasmādbhayāni sarvāṇi duḥkhāni vividhānyapi /",
    "K08bsu062_u:3292": " cittādeva bhavantīti proktaṃ sarvamunīśvaraiḥ //",
    "K08bsu062_u:3293": " tasmāccittaṃ samādhāya smṛtvā rakṣan prayatnataḥ /",
    "K08bsu062_u:3294": " cittādeva hi sarvatra bhayaṃ bhadraṃ ca jāyate //",
    "K08bsu062_u:3295": " śastrāṇi narake kena ghaṭṭitāni prayatnataḥ /",
    "K08bsu062_u:3296": " taptāyaḥkuṭṭimaṃ kena kuto jātāśca tā striyaḥ //",
    "K08bsu062_u:3297": " pāpacittasamudbhūtaṃ taṃ tu sarvaṃ jagurjināḥ /",
    "K08bsu062_u:3298": " tasmātkaścinna trailokye cittādanyo bhayānakaḥ //",
    "K08bsu062_u:3299": " (Gkv 115)",
    "K08bsu062_u:3300": " adraridraṃ jagatkṛtā dānapāramitā yadi /",
    "K08bsu062_u:3301": " jagaddaridramadyāpi sā kathaṃ pūrvatāyinām //",
    "K08bsu062_u:3302": " phalena saha sarvasvatyāgacitte jane 'khile /",
    "K08bsu062_u:3303": " dānapāramitā proktā tasmāt sā cittameva hi //",
    "K08bsu062_u:3304": " matsyādayaḥ kva nīyantāṃ mārayeyuryato natān /",
    "K08bsu062_u:3305": " labdhe viraticitte tu śīlapāramitā matā //",
    "K08bsu062_u:3306": " kiyato mārayiṣyāmi durjanān gaganopamān /",
    "K08bsu062_u:3307": " mārite krodhacitte tu māritāḥ sarvaśatravaḥ //",
    "K08bsu062_u:3308": " bhūmiṃ chādayituṃ sarvāṃ kutaḥ carma bhaviṣyati /",
    "K08bsu062_u:3309": " upānaccarmamātreṇa channā bhavati medinī //",
    "K08bsu062_u:3310": " bāhyā bhāvāstathā sarvā na śakyā vārayituṃ kvacit /",
    "K08bsu062_u:3311": " svacittameva nivārya kimevānyairnivāritaiḥ //",
    "K08bsu062_u:3312": " sahāpi vā ccharīlābhyāṃ mandavṛttena tatfalam /",
    "K08bsu062_u:3313": " yatpaṭorekakasyāpi cittasya brahmatādikam //",
    "K08bsu062_u:3314": " japāstapāṃsi sarvāṇi dīrghakālakṛtānyapi /",
    "K08bsu062_u:3315": " anyacittena mandena vṛthaivetyāha sarvavit //",
    "K08bsu062_u:3316": " duḥkhaṃ hantuṃ sukhaṃ prāptuṃ bhramanti te mudhāmbare /",
    "K08bsu062_u:3317": " yaiścaitaddharmasarvasvaṃ cittaguhyaṃ na bhāvitam //",
    "K08bsu062_u:3318": " tasmātsvādhiṣṭhitaṃ cittaṃ sadā kāryaṃ surakṣitam /",
    "K08bsu062_u:3319": " cittarakṣāvrataṃ muktvā kimanyairbahubhirvrataiḥ //",
    "K08bsu062_u:3320": " yathā capalamadhyastho rakṣati vraṇamādarāt /",
    "K08bsu062_u:3321": " evaṃ durjanamadhyastho rakṣeścittavraṇaṃ sadā //",
    "K08bsu062_u:3322": " lābhā naśyantu te kāmaṃ satkāraḥ kāyajīvitam /",
    "K08bsu062_u:3323": " naśyatvanyacca kuśalaṃ mā tu cittaṃ kadācana //",
    "K08bsu062_u:3324": " asaṃprajanyacittasya śrutacintatabhāvitam /",
    "K08bsu062_u:3325": " sachidrakumbhajalavanna smṛtāvavatiṣṭhate //",
    "K08bsu062_u:3326": " aneke śrutavanto 'pi śraddhāyatnaparā api /",
    "K08bsu062_u:3327": " asaṃprajanyadoṣena bhavantyāpattikaśmalāḥ //",
    "K08bsu062_u:3328": " (Gkv 116)",
    "K08bsu062_u:3329": " asaṃprajanyacaureṇa smṛtimoṣānusāriṇaḥ /",
    "K08bsu062_u:3330": " upacityāpi puṇyāni muṣitā yānti durgatim //",
    "K08bsu062_u:3331": " kleśataskarasaṃgho 'yamavatāragaveṣakaḥ /",
    "K08bsu062_u:3332": " prāpyāvatāraṃ muṣṇāti hanti sadgatijīvitam //",
    "K08bsu062_u:3333": " tasmāt smṛtirmanodvārānnāpaneyā kadācana /",
    "K08bsu062_u:3334": " gatāpi pratyupasthāpyā saṃsmṛtvā pāpikīṃ vyathām //",
    "K08bsu062_u:3335": " buddhāśca bodhisattvāśca sarvatrāvyāhatakṣaṇāḥ /",
    "K08bsu062_u:3336": " sarvamevāgratasteṣāmahaṃ cāpi puraḥsthitaḥ //",
    "K08bsu062_u:3337": " iti dhyātvā tathā tiṣṭhan trapādarabhyānvitaḥ /",
    "K08bsu062_u:3338": " buddhānusmṛtirapyeva bhavettava muhurmuhuḥ //",
    "K08bsu062_u:3339": " saṃprajanyaṃ tadāyāti naiva yātyāgataṃ punaḥ /",
    "K08bsu062_u:3340": " smṛtiryadā manodvāre rakṣārthamavatiṣṭhate //",
    "K08bsu062_u:3341": " ityevaṃ tvaṃ mahārāja bodhicaryāvrataṃ cara /",
    "K08bsu062_u:3342": " triratnaṃ śaraṇaṃ kṛtvā bhaja nityamanusmaran //",
    "K08bsu062_u:3343": " etatpuṇyavipākena pariśuddhatrimaṇḍalaḥ /",
    "K08bsu062_u:3344": " bodhisattvo mahāsattvo mahābhijño bhaved dhruvam //",
    "K08bsu062_u:3345": " tataḥ pāramittāḥ sarvāḥ pūrayitvā yathākramam /",
    "K08bsu062_u:3346": " duṣṭamārān vinirjitya saddharmaguṇarāḍ bhaveh //",
    "K08bsu062_u:3347": " saddharmaśrīguṇādhāraḥ sarvasattvahitārthabhṛt /",
    "K08bsu062_u:3348": " ṣaḍakṣarīmahāvidyāṃ prāpya bhaveḥ samṛddhimān //",
    "K08bsu062_u:3349": " tato māragaṇān sarvān jitvārhadvijitendriyaḥ /",
    "K08bsu062_u:3350": " prājñaḥ sambodhimāsādya sambuddhapadamāpnutyāḥ //",
    "K08bsu062_u:3351": " tadā tvamasurendraśrīnārma tathāgato jinaḥ /",
    "K08bsu062_u:3352": " dharmarājo jagannāthaḥ sarvajñorhanmunīśvaraḥ //",
    "K08bsu062_u:3353": " sarvavidyādhipaḥ śāstā mahābhijño vināyakaḥ /",
    "K08bsu062_u:3354": " samantabhadrakṛcchrīmān guṇākaro bhaviṣyasi //",
    "K08bsu062_u:3355": " ime sarve surāstatra śrāvakāste jitendriyāḥ /",
    "K08bsu062_u:3356": " niḥkleśā vimalātmāno bhaviṣyanti śubhaṃkarāḥ //",
    "K08bsu062_u:3357": " (Gkv 117)",
    "K08bsu062_u:3358": " tadā tava munīndrasya buddhakṣatre samantataḥ /",
    "K08bsu062_u:3359": " kleśānāṃ samudācārā bhaviṣyanti kadāpi na //",
    "K08bsu062_u:3360": " ityevaṃ tvaṃ parijñāya samādhāyāsurādhipa /",
    "K08bsu062_u:3361": " bodhicaryāvrataṃ dhṛtvā saṃcarasva jagaddhite //",
    "K08bsu062_u:3362": " bodhicaryāsamudbhūtaṃ puṇyaṃ naiva kṣiṇotyapi /",
    "K08bsu062_u:3363": " sadāpi satfalaṃ dadyādyāvatsaṃbodhinirvṛtim //",
    "K08bsu062_u:3364": " boddhicaryādbhavaṃ puṇyaṃ sarvairapi munīśvaraiḥ /",
    "K08bsu062_u:3365": " pramātuṃ śakyate naiva mayaikena kathaṃ khalu //",
    "K08bsu062_u:3366": " tasmāt sarvaprayatnena viramya kleśasaṃgateḥ /",
    "K08bsu062_u:3367": " triratnabhajanaṃ kṛtvā bodhicaryāvrataṃ cara //",
    "K08bsu062_u:3368": " yadyevaṃ carase rājan kvāpi na durgatiṃ vrajeḥ /",
    "K08bsu062_u:3369": " sadā sadgatisaṃjāto bodhisattvaḥ samṛddhimān //",
    "K08bsu062_u:3370": " svaparātmahitaṃ kṛtvā bhuktvā saukhyaṃ sadā bhaveḥ /",
    "K08bsu062_u:3371": " saddharmaśrīguṇāpannasatsaukyābhinanditaḥ //",
    "K08bsu062_u:3372": " ante gatvā sukhāvatyāmamitābhaṃ jineśvaram /",
    "K08bsu062_u:3373": " saṃpaśyaṃśccharaṇaṃ gatvā bhajiṣyasi sadādarāt //",
    "K08bsu062_u:3374": " tatsaddharmāmṛtaṃ pītvā saṃbuddhaśrīguṇālayaḥ /",
    "K08bsu062_u:3375": " saṃbuddhapadamāsādya sunirvṛtimavāpsyati //",
    "K08bsu062_u:3376": " ityādiṣṭaṃ jagacchāstrā lokeśvareṇa saddhiyā /",
    "K08bsu062_u:3377": " śrutvā so 'surendro 'pi mumoda bodhisādhane //",
    "K08bsu062_u:3378": " atha baliḥ sa daityendrastaṃ lokādhipatīśvaram /",
    "K08bsu062_u:3379": " mahārājarddhisatkāraiḥ samārcayat pramoditaḥ //",
    "K08bsu062_u:3380": " tataḥ pādāmbuje natvā sāṃjaliḥ saṃprasāditaḥ /",
    "K08bsu062_u:3381": " saṃbodhipraṇidhiṃ dhṛtvā punarevamabhāṣata //",
    "K08bsu062_u:3382": " aho guṇamayaṃ kṣetraṃ sarvadoṣavivarjitam /",
    "K08bsu062_u:3383": " yatrādya ropitaṃ bījamadya saṃpadyate falam //",
    "K08bsu062_u:3384": " yāvatra prāṇinaḥ sarve bodhisattvā bhavantyapi /",
    "K08bsu062_u:3385": " tāvatsattvahitārthāya care 'haṃ bodhisaṃvaram //",
    "K08bsu062_u:3386": " (Gkv 118)",
    "K08bsu062_u:3387": " utpādayāmi saṃbodhau cittaṃ nātha jagaddhite /",
    "K08bsu062_u:3388": " nimantraye jagatsarvaṃ dāridrayānmocayāmi tat /",
    "K08bsu062_u:3389": " vyāpādākhilacittaṃ tadīrṣyāmātsaryadurmatim /",
    "K08bsu062_u:3390": " nādyāgreṇa dhariṣyāmi yāvannāpsyāmi nirvṛtim //",
    "K08bsu062_u:3391": " brahmacaryaṃ cariṣyāmi kāyānstyakṣyāmi pāpakān /",
    "K08bsu062_u:3392": " buddhānāmanuśikṣye 'haṃ śīlasaṃyamasaṃvaram //",
    "K08bsu062_u:3393": " no 'haṃ tvaritarupeṇa bodhiṃ prāptuṃ samutsahe /",
    "K08bsu062_u:3394": " bhavāntakoṭimicchāmi sthātuṃ sattvasya kāraṇām //",
    "K08bsu062_u:3395": " kṣetrān viśodhayiṣyāmi cāprameyān samantataḥ /",
    "K08bsu062_u:3396": " nāmadheyaṃ kariṣyāmi daśasu dikṣu viśrutam //",
    "K08bsu062_u:3397": " kāyavācomanaskarma śodhayiṣyāmi sarvathā /",
    "K08bsu062_u:3398": " bodhimārge pratiṣṭhāpya cārayiṣye jagacchubhe //",
    "K08bsu062_u:3399": " triratnabhajanaṃ kṛtvā yāvatra nirvṛtiṃ gataḥ /",
    "K08bsu062_u:3400": " bodhicaryāvrataṃ dhṛtvā kariṣyāmi jagaddhitam //",
    "K08bsu062_u:3401": " iti me niścayaṃ śāstastadbhavān saṃprasīdatu /",
    "K08bsu062_u:3402": " bhavatprasādamāsādya bodhisattvo 'smi sāmpratam //",
    "K08bsu062_u:3403": " iti taduktamākarṇya lokeśvaraḥ prasāditaḥ /",
    "K08bsu062_u:3404": " taṃ baliṃ bodhitaṃ paśyan punarevamupādiśat //",
    "K08bsu062_u:3405": " yadyevaṃ te mano bodhicaryāvrate suniścitam /",
    "K08bsu062_u:3406": " hitārthaṃ te pravakṣyāmi tacchṛṇuṣva samāhitaḥ //",
    "K08bsu062_u:3407": " yasya puṇye 'bhilāṣo 'sti tena pūjyā jināssadā /",
    "K08bsu062_u:3408": " tena saṃlabhyate puṇyaṃ saṃbodhiguṇasādhanam //",
    "K08bsu062_u:3409": " yasya jñāne rucistena śrotavyaṃ yogamuttamam /",
    "K08bsu062_u:3410": " tataḥ saṃprāpyate jñānaṃ saṃbodhipadasādhanam //",
    "K08bsu062_u:3411": " yasya bhogye rucistena kartavyaṃ dānamīpsitam /",
    "K08bsu062_u:3412": " tato 'bhivāṃchitaṃ bhogyaṃ prāpyate śrīguṇānvitam //",
    "K08bsu062_u:3413": " yasya svarge 'bhilāṣo 'sti suśīlaṃ tena dhāryatām /",
    "K08bsu062_u:3414": " tato divyamahatsaukhyaṃ labhyate śrīguṇāspadam //",
    "K08bsu062_u:3415": " (Gkv 119)",
    "K08bsu062_u:3416": " pratibhāṇārthikenāpi kartavyaṃ gurugauravam /",
    "K08bsu062_u:3417": " tena saṃprāpyate nūnaṃ pratibhāṇaṃ mahattaram //",
    "K08bsu062_u:3418": " saṃdhāraṇārthikenāpi bhāvanīyā nirātmatā /",
    "K08bsu062_u:3419": " tenābhilabhyate muktirbhavacāraṇabandhanāt //",
    "K08bsu062_u:3420": " sukhārthikena tyaktavyā pātakābhiratirmatiḥ /",
    "K08bsu062_u:3421": " tena saṃlabhyate saukhyaṃ subhadraṃ nirupadravam //",
    "K08bsu062_u:3422": " sattvahitārthikenāpi dhartavyaṃ bodhimānasam /",
    "K08bsu062_u:3423": " tena sattvahitaṃ kṛtvā prāpyate bodhiruttamā //",
    "K08bsu062_u:3424": " maṃjusvarārthikenāpi vaktavyaṃ satyameva hi /",
    "K08bsu062_u:3425": " tena maṃjusvaro satyavādī bhavati sanmatiḥ //",
    "K08bsu062_u:3426": " śuddhaguṇārthikenāpi sevitavyaḥ susadguruḥ /",
    "K08bsu062_u:3427": " tena sadguṇasaṃpattiśrīsamṛddho bhavatyapi //",
    "K08bsu062_u:3428": " śamathe rucyate tena kāryā satsaṃgacāraṇā /",
    "K08bsu062_u:3429": " vipaśyanārthikenāpi pratyavekṣyātmaśūnyatā //",
    "K08bsu062_u:3430": " tathā hi sarvadoṣāṇāaṃ vyuopaśantirbhaved bhave //",
    "K08bsu062_u:3431": " brahmalokārthikenāpi dhāryā brahmavihāritā /",
    "K08bsu062_u:3432": " tayā brahma samāsādya parā gatiravāpyate //",
    "K08bsu062_u:3433": " nṛdevaśryarthikenāpi dhartavyaṃ daśakauśalam /",
    "K08bsu062_u:3434": " tena surendrasampattitvamchrīḥ saṃprāpyate dhruvam //",
    "K08bsu062_u:3435": " sunirvāṇārthikenāpi kāryaṃ jñānabhiyojanam /",
    "K08bsu062_u:3436": " teneva sakalān mārān jitvā saṃbodhimāpnuyāt //",
    "K08bsu062_u:3437": " bodhiguṇārthikenāpi sevitavyaṃ triratnakam /",
    "K08bsu062_u:3438": " tena bodhimatiṃ prāpya nirvṛtipadamāpnuyāt //",
    "K08bsu062_u:3439": " evaṃ vijñāya daityendra saddharmasukhasādhanam /",
    "K08bsu062_u:3440": " mayā te hitamākhyātaṃ budhvā dhartuṃ yadīcchasi //",
    "K08bsu062_u:3441": " viramya tīrthikāsaṃgāt triratnaśaraṇaṃ gataḥ /",
    "K08bsu062_u:3442": " bodhicaryāvrataṃ dhṛtvā saṃcarasva jagaddhite //",
    "K08bsu062_u:3443": " evaṃ kṛtvāsurendra tvaṃ bodhisattvo jinātmajaḥ /",
    "K08bsu062_u:3444": " mahāsattvo mahābhijño sarvalokādhipo bhaveḥ //",
    "K08bsu062_u:3445": " (Gkv 120)",
    "K08bsu062_u:3446": " evaṃ yo carate nātra kleśavyākulitāśayaḥ /",
    "K08bsu062_u:3447": " māracaryāguṇasakto 'satpathe saṃcariṣyate //",
    "K08bsu062_u:3448": " tato 'tikleśitātmā sa daśākuśalasaṃrataḥ /",
    "K08bsu062_u:3449": " bhūyo 'tipātake ghore nirviśaṃkaścariṣyati //",
    "K08bsu062_u:3450": " tato 'tiduritātmā sa dāruṇaduḥkhatāpitaḥ /",
    "K08bsu062_u:3451": " duḥsahakleśarāgāgnidagdhāṃgaḥ paritapyate //",
    "K08bsu062_u:3452": " tadā tasya suhatatrātā kaścideko 'pi naiva hi /",
    "K08bsu062_u:3453": " tathāticirarogārttaḥ kṛcchreṇa sa mariṣyata //",
    "K08bsu062_u:3454": " tataḥ sa yamadūtena badhvā saṃtarjya neṣyate /",
    "K08bsu062_u:3455": " tatra paśyan sa sarvatra sarvān duṣṭān bhayaṃkarān //",
    "K08bsu062_u:3456": " paśyed vṛkṣān pradīptāgnijvālāmālātibhīṣaṇān /",
    "K08bsu062_u:3457": " pūyaśoṇitasaṃpūrṇāṃ bhīmāṃ vaitaraṇīṃ nadim //",
    "K08bsu062_u:3458": " tān dṛṣṭvā sa paritrasto vikalo dīnamānasaḥ /",
    "K08bsu062_u:3459": " vimohito viṣaṇṇātmā tiṣṭhet trāsaviṣārditaḥ //",
    "K08bsu062_u:3460": " tataste yamadūtāstaṃ kālapāśairnibadhya ca /",
    "K08bsu062_u:3461": " kṣuradhārocite mārge krāmayeyurbalād drutam //",
    "K08bsu062_u:3462": " tatpādaśīrṇamāṃsāni kākagṛdhrolūkādayaḥ /",
    "K08bsu062_u:3463": " pakṣiṇaḥ śvaśṛgālāśca bhakṣeyu rudhirāṇyapi //",
    "K08bsu062_u:3464": " punerevaṃ samudbhūto bhaviṣyato viśīrṇito /",
    "K08bsu062_u:3465": " evaṃ sa mahatīṃ pratyanubhavennarake vyathām //",
    "K08bsu062_u:3466": " tato 'vatārya bhūyastaṃ badhvā te yamakiṃkarāḥ /",
    "K08bsu062_u:3467": " tīkṣṇakaṇṭācitte mārge krāmayeyuritastataḥ //",
    "K08bsu062_u:3468": " ekaikāṃghritale tasya paṃcapaṃcaśatānyapi /",
    "K08bsu062_u:3469": " kaṇṭakānyatitīkṣṇāni pravekṣyanti samantataḥ //",
    "K08bsu062_u:3470": " tatra sa caṃkramāśaktātattīvravedanārditaḥ /",
    "K08bsu062_u:3471": " kiṃ mayā prakṛtaṃ pāpamityuktvābhirudanakramet //",
    "K08bsu062_u:3472": " tacchrutvā yamadūtāste raktākṣā bhīiṣaṇananāḥ /",
    "K08bsu062_u:3473": " tato 'vatārya taṃ duṣṭaṃ vadeyurevemagrataḥ //",
    "K08bsu062_u:3474": " (Gkv 121)",
    "K08bsu062_u:3475": " are pāpina kimatraivamidānīmanuśocase /",
    "K08bsu062_u:3476": " avaśyaṃ yatkṛtaṃ karma bhogyameva hi tatfalam //",
    "K08bsu062_u:3477": " yattvayā prakṛtaṃ pāpaṃ tatfalaṃ bhuktamatra hi /",
    "K08bsu062_u:3478": " yadi na prakṛtaṃ pāpaṃ bhuṃjyānaivātra tatfalam //",
    "K08bsu062_u:3479": " dharmaste vidyate naiva tattrātā nātra kaścana /",
    "K08bsu062_u:3480": " dharma eva suhattrātā sarveṣāṃ bhavacāriṇām //",
    "K08bsu062_u:3481": " yattvaya kāmaraktena vilaṃghya sadgurorvacaḥ /",
    "K08bsu062_u:3482": " asanmitrānurāgeṇa prakṛtaṃ pātakaṃ bahu //",
    "K08bsu062_u:3483": " hatvāpi prāṇino 'nekā bhuktāstvayā pramodinā /",
    "K08bsu062_u:3484": " adattamapi cāhṛtya bhuktam dravyaṃ tvayā balāt //",
    "K08bsu062_u:3485": " adharmaratirogeṇa bhuktāścāpi parayiyaḥ /",
    "K08bsu062_u:3486": " yaśojīvitadravyārthe prabhāṣitaṃ mṛṣā vacaḥ //",
    "K08bsu062_u:3487": " paiśunyavacasā bhedaṃ suhṛdāṃ ca kṛtaṃ tvayā /",
    "K08bsu062_u:3488": " loke bhinnapralāpena prakṛtaṃ vairavigraham //",
    "K08bsu062_u:3489": " pāruṣyavacasākruṣya santo 'pi paribhāṣitāḥ /",
    "K08bsu062_u:3490": " parasvaviṣaye lobhāttṛṣṇākliṣṭaṃ manastava //",
    "K08bsu062_u:3491": " sādhūnāmarhatāṃ cāpi vyāpādamapi cintitam /",
    "K08bsu062_u:3492": " mithyādṛṣṭipramādena svaparātmāhitaṃ kṛtam //",
    "K08bsu062_u:3493": " evam nānāvidhānena kleśābhimāninā tvayā /",
    "K08bsu062_u:3494": " prabhuktvaiva yathākāmaṃ saṃcaritvā yathecchayā /",
    "K08bsu062_u:3495": " sādhitaṃ pāpamevaivaṃ dharmaṃ kiṃcinna sādhitam //",
    "K08bsu062_u:3496": " bhuktvaiva kevalaṃ bhogyaṃ yathākāmaṃ pramodinā /",
    "K08bsu062_u:3497": " krīḍītvā paśunevaivaṃ du&61768;",
    "K08bsu062_u:3498": " kha hetu tvayārjitam //",
    "K08bsu062_u:3499": " saddharmasādhanaṃ cittamutsāhitaṃ na te kvacit /",
    "K08bsu062_u:3500": " tenātraivaṃ mahaddukhaṃ tvayā durātmanā //",
    "K08bsu062_u:3501": " nāpi kiṃcit tvayā dattamarthibhyaḥ dravyamīpsitam /",
    "K08bsu062_u:3502": " dṛṣṭvāpi paradehāni manaste roṣadūṣitam //",
    "K08bsu062_u:3503": " (Gkv 122)",
    "K08bsu062_u:3504": " śīlaṃ te vidyate naiva kiṃcidapi ca saṃyame /",
    "K08bsu062_u:3505": " kṣāntirna bhāvitā naiva sattveṣu duḥkhiteṣvapi //",
    "K08bsu062_u:3506": " na kṛtaṃ śāsane bouddhe satkārabhajanotsavam /",
    "K08bsu062_u:3507": " triratnasmaraṇaṃ kṛtvā dhyānaṃ nāpi jagaddhitam //",
    "K08bsu062_u:3508": " prajñāpi sādhitā naiva saddharmaguṇasādhanī /",
    "K08bsu062_u:3509": " triratnastūpabimbānāṃ dṛṣṭvāpi nānumoditam /",
    "K08bsu062_u:3510": " satkāraṃ bhajanaṃ naiva kiṃcidapi kṛtaṃ tvayā //",
    "K08bsu062_u:3511": " pradakṣiṇāni kṛtvāpi vandipvāpi kadācana /",
    "K08bsu062_u:3512": " smṛtvā nāma gṛhītvāpi na hi saṃsādhitaṃ śubham //",
    "K08bsu062_u:3513": " saddharmabhāṣitaṃ kvāpi śrutaṃ tvayā kadāpi na /",
    "K08bsu062_u:3514": " sāṃghikānāṃ ca satkāraṃ kṛtaṃ nāpi kadācana //",
    "K08bsu062_u:3515": " dharmagaṇḍīninādaṃ ca śrutaṃ tvayā kadāpi na /",
    "K08bsu062_u:3516": " kiṃcidapi na te dharme mano 'bhilaṣate kvacit //",
    "K08bsu062_u:3517": " tenātra dāruṇaṃ duḥkhaṃ tvayāptaṃ sāmprataṃ dhruvam /",
    "K08bsu062_u:3518": " yenaiva yatkṛtaṃ karma tenaiva bhujyate falam //",
    "K08bsu062_u:3519": " iti tairgaditaṃ śrutvā sa pāpī paritāpitaḥ /",
    "K08bsu062_u:3520": " teṣāṃ puro rudannaivaṃ brūyācca niḥśvasan śanaiḥ //",
    "K08bsu062_u:3521": " aśrāddho 'haṃ tadā dharme triratnaguṇaniḥspṛhaḥ /",
    "K08bsu062_u:3522": " asanmitropadeśena prāramandurite sadā //",
    "K08bsu062_u:3523": " tadbhavadbhiḥ kṛpābuddhayā kṣantavyā me 'parādhatā /",
    "K08bsu062_u:3524": " rakṣitavyāhamātrāpi yuṣmābhirapi sarvathā //",
    "K08bsu062_u:3525": " iti tatprārthitaṃ śrutvā sarve te yamakiṃkarāḥ /",
    "K08bsu062_u:3526": " taṃ badhvā yamarājasya purataḥ sahasā nayet //",
    "K08bsu062_u:3527": " taṃ dṛṣṭvā yamarājo 'pi samupānītamagrataḥ /",
    "K08bsu062_u:3528": " tān sarvān kinnarān paśyan sahasaivamupādiśet //",
    "K08bsu062_u:3529": " kimatra me upānītaḥ pāpiṣṭho 'yaṃ hi durmatiḥ /",
    "K08bsu062_u:3530": " yadasya pāpino draṣṭumapi necchāmyahaṃ mukham //",
    "K08bsu062_u:3531": " gacchataivaṃ nibadhvāpi darśayata svakarmatām /",
    "K08bsu062_u:3532": " yatra karmafalaṃ bhogyaṃ tatrainaṃ nayata drutam //",
    "K08bsu062_u:3533": " (Gkv 123)",
    "K08bsu062_u:3534": " iti rājñā samādiṣṭaṃ śrutvā te yamakinnarāḥ /",
    "K08bsu062_u:3535": " taṃ badhvā sahasā nītvā kālasūtre 'tidāruṇe /",
    "K08bsu062_u:3536": " kṣiptvā śaktiśataiḥ kāye prahareyuranekadhā //",
    "K08bsu062_u:3537": " tathā sa vidhyamāno 'pi śaktiśatairanekadhā /",
    "K08bsu062_u:3538": " duḥsahavedanāṃ bhuktvā jīvannaiva tyajedasūn //",
    "K08bsu062_u:3539": " tathāpi taṃ mahāduṣṭaṃ jīvantaṃ taṃ samīkṣya te /",
    "K08bsu062_u:3540": " badhvā cāgnikhadāmadhye kṣiptvā kuryurvidāhitam //",
    "K08bsu062_u:3541": " tathāpi jīvito naiva tyajet prāṇaṃ sa kilviṣī /",
    "K08bsu062_u:3542": " sarvāṃgadagdhitaścāpi tiṣṭhet praśvasya mohitaḥ //",
    "K08bsu062_u:3543": " tathāpi tamamuktāsuṃ dṛṣṭvā te yamakiṃkarāḥ /",
    "K08bsu062_u:3544": " kṣiptvā tasya mukhe taptaṃ bhakṣayeyurayoguḍam //",
    "K08bsu062_u:3545": " tena tasya mukhamoṣṭhau jihvā dantā ca kaṇṭhakam /",
    "K08bsu062_u:3546": " hadayamantraguṇā dagdhā sarvāṃgo 'pyabhidhakṣyate //",
    "K08bsu062_u:3547": " tato nidagdhakāyo 'sau pāpī tyaktvā tadāśrayam /",
    "K08bsu062_u:3548": " anyatra narake janma labdhvaivaṃ duḥkhamāpsyate //",
    "K08bsu062_u:3549": " evameva mahārāja daśākuśalacāriṇaḥ /",
    "K08bsu062_u:3550": " sarve te pāpino duṣṭā bhuṃjante narake vyathām //",
    "K08bsu062_u:3551": " kaścittrātā tadā teṣāṃ nāstyeva tatra nārake /",
    "K08bsu062_u:3552": " yāvanna kṣīyate karma tāvadduḥkhaṃ samantataḥ //",
    "K08bsu062_u:3553": " puṇyameva suhṛttrātā sarvabhavacāriṇaḥ /",
    "K08bsu062_u:3554": " pāpino narakāsīnāḥ svargāsīnā hi puṇyinaḥ //",
    "K08bsu062_u:3555": " tasmādrājanviditvaivaṃ saṃsārabhadravāṃchibhiḥ /",
    "K08bsu062_u:3556": " duḥkhaṃ hantuṃ sukhaṃ prāptuṃ kartavyaṃ puṇyameva hi //",
    "K08bsu062_u:3557": " puṇyena jāyate kvāpi durgatau na kadācana /",
    "K08bsu062_u:3558": " sadā sadgatisaṃjātā bhavanti śrīguṇālayāḥ //",
    "K08bsu062_u:3559": " puṇyavāṃllakṣmīmāṃchrīmān guṇavān buddhimān kṛtī /",
    "K08bsu062_u:3560": " sarvavidyākalābhijñaḥ sarvasattvārthabhṛdbhavet //",
    "K08bsu062_u:3561": " suśīlo saṃyamī dhīraḥ kṣāntimān vīryavān balī /",
    "K08bsu062_u:3562": " samādhiguṇavān prājñaḥ sarvadharmādhipo bhavet //",
    "K08bsu062_u:3563": " (Gkv 124)",
    "K08bsu062_u:3564": " bodhicittamapi prāpya sarvasāttvahitārthabhṛt /",
    "K08bsu062_u:3565": " bodhisattvo mahāsattvaḥ saṃbuddhaguṇasādhakaḥ //",
    "K08bsu062_u:3566": " bodhicaryāvrataṃ dhṛtvā saṃcareta jagaddhite //",
    "K08bsu062_u:3567": " tato 'bhisuhṛt kṛpātmā sa pariśuddhatrimaṇḍalaḥ /",
    "K08bsu062_u:3568": " niḥkleśo 'rhat tridhāṃ bodhiṃ prāpya nirvṛtimāpnuyāt //",
    "K08bsu062_u:3569": " iti vijñāya rājendra yadi saṃbodhimicchasi /",
    "K08bsu062_u:3570": " viramya tīrthikāsaṃgād bodhicaryāvrataṃ caran //",
    "K08bsu062_u:3571": " sarvasattvahitaṃ kṛtvā caturbrahmavihāradhṛk /",
    "K08bsu062_u:3572": " triratnabhajanaṃ kṛtvā sādhaya puṇyasanmaṇim //",
    "K08bsu062_u:3573": " yadyevaṃ sādhyate puṇyaṃ bhaverevaṃ maharddhimān /",
    "K08bsu062_u:3574": " saddharmaratnamāsādya trilokādhipatirbhavet //",
    "K08bsu062_u:3575": " ityevaṃ samupādiṣṭaṃ lokeśena niśamya saḥ /",
    "K08bsu062_u:3576": " balistatheti vijñapya prābhyanandanprabodhitaḥ //",
    "K08bsu062_u:3577": " tataḥ sa daityarājendrastaṃ trailokādhipaṃ gurum /",
    "K08bsu062_u:3578": " mahadrājarddhisatkāraiḥ samabhyarcya pramoditaḥ //",
    "K08bsu062_u:3579": " divyaratnamayojjvālaṃ maulikuṇḍalabhūṣaṇam /",
    "K08bsu062_u:3580": " muktikāhāratnādin dakṣiṇān samaḍhaukayet //",
    "K08bsu062_u:3581": " tataḥ pradakṣiṇānkṛtvā sāṃjaliḥ saṃpramoditaḥ /",
    "K08bsu062_u:3582": " tatpādāmburuhe natvā samālokyaivamabravīt //",
    "K08bsu062_u:3583": " bhagavaṃllokarājendra bhavatkṛpāprasādataḥ /",
    "K08bsu062_u:3584": " pavitrībhūtamātmānaṃ bhavati me 'dhunā dhruvam //",
    "K08bsu062_u:3585": " sarvadāhaṃ jagannātha bhavatāṃ śaraṇāśritaḥ /",
    "K08bsu062_u:3586": " triratnabhajanaṃ kṛtvā saṃcare bodhisaṃvare //",
    "K08bsu062_u:3587": " tanme 'nugrahamādhāya sadaivaṃ draṣṭumarhati /",
    "K08bsu062_u:3588": " kṣamitvā cāparādhatvaṃ putravat pālayasva mām //",
    "K08bsu062_u:3589": " bhavānatraivamāśritya saddharmaṃ samupādiśat /",
    "K08bsu062_u:3590": " asmadanugrahaṃ kṛtvā vijayituṃ sadārhati //",
    "K08bsu062_u:3591": " ityevaṃ prārthine tena balinā sa jagatprabhuḥ /",
    "K08bsu062_u:3592": " lokeśvaro mahāsattvastaṃ vilokyaivamādiśat //",
    "K08bsu062_u:3593": " (Gkv 125)",
    "K08bsu062_u:3594": " nāhaṃ sadātra tiṣṭheyaṃ bahu kāryaṃ mamāsti hi /",
    "K08bsu062_u:3595": " tato 'haṃ jetakodyāne vihāre sugatāśrame /",
    "K08bsu062_u:3596": " sadevāsuralokānāṃ sannipātā bhavatyapi //",
    "K08bsu062_u:3597": " tatra taṃ trijagannāthaṃ viśvabhuvaṃ munīśvaram /",
    "K08bsu062_u:3598": " saṃbuddhaṃ draṣṭumicchāmi tadgamiṣyāmi sāmpratam //",
    "K08bsu062_u:3599": " tattvaṃ yathā parijñātaṃ tathā kṛtvā samāhitaḥ /",
    "K08bsu062_u:3600": " bodhicaryāvrataṃ dhṛtvā sukhaṃ cara sadā śubhe //",
    "K08bsu062_u:3601": " iti śāstā samādiṣṭaṃ śrutvā sa balirādarāt /",
    "K08bsu062_u:3602": " tatheti prativanditvā prābhyanandattamīśvaram //",
    "K08bsu062_u:3603": " evaṃ sa trijagannātho lokeśvaro jinātmajaḥ /",
    "K08bsu062_u:3604": " taṃ baliṃ samanuśāsya pratasthau bhāsayanstataḥ //",
    "K08bsu062_u:3605": " saṃcarantaṃ tamālokya sajanaḥ so 'surādhipaḥ /",
    "K08bsu062_u:3606": " dūrataḥ sāṃjalīrnatvā saṃpaśyan svālayaṃ yayau //",
    "K08bsu062_u:3607": " tadārabhyāsurendro 'sau bodhicaryāvrataṃ dadhat /",
    "K08bsu062_u:3608": " triratnabhajanaṃ kṛtvā sadārajjagaddhite //",
    "K08bsu062_u:3609": " sarve tasya janāścāpi triratnabhajane ratāḥ /",
    "K08bsu062_u:3610": " tathā bodhivrataṃ dhṛtvā prācaranta sadā śubhe //",
    "K08bsu062_u:3611": " ityādiṣṭaṃ munīndreṇa śrutvā sarve sabhāśritāḥ /",
    "K08bsu062_u:3612": " lokāḥ saddharmaṃ vāṃchantaḥ prābhyanandan prabodhitāḥ //",
    "K08bsu062_u:3613": " // iti balisaṃbodhanabodhimārgāvatāraṇaprakaraṇam //",
    "K08bsu062_u:3614": " 10. tamondhakāra bhūmi yakṣa rākṣasa paribodhana saddharmāvatāraṇa prakaraṇam",
    "K08bsu062_u:3615": " atha sarvanīvaraṇaviṣkambhī sugatātmajaḥ /",
    "K08bsu062_u:3616": " bhagavantaṃ pūnarnatvā sāṃjalirevamabravīt //",
    "K08bsu062_u:3617": " bhagavan sa mahābhijño lokeśvaro jinātmajaḥ /",
    "K08bsu062_u:3618": " kadeha samupāgacchet saṃdrakṣyate mayā katham //",
    "K08bsu062_u:3619": " (Gkv 126)",
    "K08bsu062_u:3620": " naivāsmi toṣitaḥ śāstaḥ pītvāpi tadguṇāmṛtam /",
    "K08bsu062_u:3621": " yatsākṣāddraṣtumicchāmi kadeha sa samācaret //",
    "K08bsu062_u:3622": " yattrailokādhipatīśo 'sau durdāntānapi dānavān /",
    "K08bsu062_u:3623": " bodhayitvā prayatnena bodhimārge nyayojayat //",
    "K08bsu062_u:3624": " tattasyeva mahadvīryaṃ kasyāpi vidyate na hi /",
    "K08bsu062_u:3625": " munīndrairapi sarvairyatpramātuṃ naiva śakyate //",
    "K08bsu062_u:3626": " bhūyo 'pi pātumicchāmi tadguṇāmṛtamuttamam /",
    "K08bsu062_u:3627": " tadbhavānsamupādiśya tuṣṭo 'ntaḥ kartumahati //",
    "K08bsu062_u:3628": " iti saṃprārthite tena bhagavān sa munīśvaraḥ /",
    "K08bsu062_u:3629": " viṣkambhinaṃ tamālokya punarevaṃ samādiśat //",
    "K08bsu062_u:3630": " śṛṇu sādho mahāsattva lokeśasya mahadguṇam /",
    "K08bsu062_u:3631": " bhūyo 'haṃ saṃpravakṣyāmi sarvasttavaśubhārthataḥ //",
    "K08bsu062_u:3632": " tato niṣkramya daityendrabhavanāt sa jinātmajaḥ /",
    "K08bsu062_u:3633": " anyatrāpi samuddhartuṃ sattvān saṃbhāsayan yayau //",
    "K08bsu062_u:3634": " tataścāsau mahābhijño lokeśvaraḥ svapuṇyajān /",
    "K08bsu062_u:3635": " nānāraśmīn samutsṛtya jagallokamabhāsayat //",
    "K08bsu062_u:3636": " tadraśmayo jagallokānabhāsya prasāritāḥ /",
    "K08bsu062_u:3637": " jetodyāne munīndrasya viśvabhuvaḥ puraḥ sthitāḥ //",
    "K08bsu062_u:3638": " jetodyāne tadā tatra prādurbhūtāḥ sarovarāḥ /",
    "K08bsu062_u:3639": " aṣṭāṃgaguṇasaṃpannajalapūrṇā manoharāḥ //",
    "K08bsu062_u:3640": " divyasauvarṇapadmādiparipūrṇābhiśobhitāḥ /",
    "K08bsu062_u:3641": " aneke kalpavṛkṣāśca sarvālaṃkāralambitāḥ /",
    "K08bsu062_u:3642": " saratnamaṇimuktādihāralambitaśobhitāḥ //",
    "K08bsu062_u:3643": " kāśikaduṣyapaṭṭādivastrālaṃkāralambitāḥ /",
    "K08bsu062_u:3644": " pravālohitastambāḥ suvarṇarupyapatrakāḥ //",
    "K08bsu062_u:3645": " aneke puṣpavṛkṣāśca falavṛkṣādayo 'pi ca /",
    "K08bsu062_u:3646": " sarvāścāpi mahauṣadhyaḥ prādurbhūtāssamantataḥ //",
    "K08bsu062_u:3647": " tatrārāme vihāre ca sugandhikusumāni ca /",
    "K08bsu062_u:3648": " divyasuvarṇapuṣpāṇi nipeturviyatastadā //",
    "K08bsu062_u:3649": " (Gkv 127)",
    "K08bsu062_u:3650": " evaṃ tanmaṃgalodbhūtanimittaṃ mahadadbhutam /",
    "K08bsu062_u:3651": " samudbhūtaṃ samālokya tasthuḥ sarve savismayāḥ //",
    "K08bsu062_u:3652": " atha gaganagaṃjākhyo bodhisattvo 'pi vismitaḥ /",
    "K08bsu062_u:3653": " tanmahadbhadranaimityaṃ parispraṣṭuṃ samutthitaḥ //",
    "K08bsu062_u:3654": " viśvabhuvo munīndrasya purataḥ samupasthitaḥ /",
    "K08bsu062_u:3655": " pādābje praṇatiṃ kṛtvā sāṃjalirevamabravīt //",
    "K08bsu062_u:3656": " kasya puṇyaprabhāraśmirbhagavannayamāgataḥ /",
    "K08bsu062_u:3657": " kuta iha samābhāsya karotyevaṃ śubhādbhutam //",
    "K08bsu062_u:3658": " tadbhavān samupādiśya sarvān sabhāśritānimān /",
    "K08bsu062_u:3659": " lokāan prabodhayan dharme vinodayitumarhati //",
    "K08bsu062_u:3660": " evaṃ saṃprārthite tena viśvabhūrbhagavān jinaḥ /",
    "K08bsu062_u:3661": " gaganagaṃjamālokya tamevaṃ punarabravīt //",
    "K08bsu062_u:3662": " asau lokeśvarastasmādbhavanānniścaran baleḥ /",
    "K08bsu062_u:3663": " tamo 'ndhakārabhūmyāṃ ca sattvān pātuṃ pragacchati //",
    "K08bsu062_u:3664": " tasya lokeśvarasyāyaṃ puṇyaraśmissamantataḥ /",
    "K08bsu062_u:3665": " avabhāsya jagallokamihāpi saṃprasāritaḥ //",
    "K08bsu062_u:3666": " tenadaṃ bhadranaimityaṃ kulaputra prajāyate /",
    "K08bsu062_u:3667": " tatra sattvān samuddhṛtya prāgacchet sa jagatprabhuḥ //",
    "K08bsu062_u:3668": " tadātra kulaputrastvaṃ trailokādhipatīśvaram /",
    "K08bsu062_u:3669": " tamāyātaṃ samālokya natvārādhaya sādaram //",
    "K08bsu062_u:3670": " ityādiṣṭaṃ munīndreṇa viśvabhuvā niśamya saḥ /",
    "K08bsu062_u:3671": " gaganagaṃja ālokya taṃ munīmevamabravīt //",
    "K08bsu062_u:3672": " kathaṃ sa bhagavān yāti tatrāndhatamase bhuvi /",
    "K08bsu062_u:3673": " sūryacandramasoryatra prabhā na jñāyate kvacit //",
    "K08bsu062_u:3674": " tatrāpi prāṇinaḥ santi yānuddhartuṃ sa gacchati /",
    "K08bsu062_u:3675": " kathaṃ kimarthamālokya viharet kva jinātmajaḥ //",
    "K08bsu062_u:3676": " iti tenodite śāstā viśvabhūḥ sa munīśvaraḥ /",
    "K08bsu062_u:3677": " gaganagaṃjamālokya taṃ punarevamādiśat //",
    "K08bsu062_u:3678": " (Gkv 128)",
    "K08bsu062_u:3679": " tatrāpi kulaputrāsti varado nāma sadguṇī /",
    "K08bsu062_u:3680": " cintāmaṇirmahāratnaḥ śrīkāntimān dineśavat //",
    "K08bsu062_u:3681": " tatrānekasahasrāṇi yakṣaṇāṃ rakṣasāmapi /",
    "K08bsu062_u:3682": " yathākāmaṃ sukhaṃ bhuktvā vasanti svairacāriṇaḥ //",
    "K08bsu062_u:3683": " tān kleśābhimāno duṣṭān paśyan sa karuṇānidhiḥ /",
    "K08bsu062_u:3684": " bodhayitvā prayatnena cārayituṃ susaṃvaram //",
    "K08bsu062_u:3685": " svapuṇyaraśmimutsṛjya saṃbhāsayan samantataḥ /",
    "K08bsu062_u:3686": " praviśati yathā pūrṇacandraḥ prahlādayan jagat //",
    "K08bsu062_u:3687": " tadraśmiparispṛṣṭāste sarve 'pi yakṣarākṣasāḥ /",
    "K08bsu062_u:3688": " mahāsaukhyasamāpannāḥ tiṣṭhanti vismayānvitāḥ //",
    "K08bsu062_u:3689": " tadā taṃ samupāyātaṃ śrīkāntisaṃprabhāsitam /",
    "K08bsu062_u:3690": " dṛṣṭvā te muditāḥ sarve purataḥ samupāgatāḥ /",
    "K08bsu062_u:3691": " kṛtāṃjalipuṭā natvā tasya pādāmbuje mudā /",
    "K08bsu062_u:3692": " purataḥ samupāśritya saṃpṛcchantyevamādarat //",
    "K08bsu062_u:3693": " mā tvaṃ bhagavaṃcchrāntaḥ klānto va bhavatāṃ tanau /",
    "K08bsu062_u:3694": " kaccit sarvatra kauśalyaṃ dṛśyate sucirādbhavān //",
    "K08bsu062_u:3695": " iti tairuditaṃ śrutvā lokeśaḥ sa jinātmajaḥ /",
    "K08bsu062_u:3696": " tān sarvān samupāsīnān vadatyevaṃ vilokayan //",
    "K08bsu062_u:3697": " mamānekāni kāryāṇi sattvānāṃ hitasādhane /",
    "K08bsu062_u:3698": " tenāhaṃ sucireṇātra samāgacchāmi sāmpratam //",
    "K08bsu062_u:3699": " nātmabhāvo mayaikasya sattvasya kāryasādhane /",
    "K08bsu062_u:3700": " niṣpādito jagatsattvasaddharmasādhane 'pi hi //",
    "K08bsu062_u:3701": " sarve sattvā mayālokya bodhayitvā prayatnataḥ /",
    "K08bsu062_u:3702": " bodhimārge pratiṣṭhāpya preṣaṇīyāḥ sukhāvatīm //",
    "K08bsu062_u:3703": " tenāhaṃ sucireṇātra samāgacchāmi sāmpratam /",
    "K08bsu062_u:3704": " nātmabhāvo mayaikasya sattvasya kāryasādhane //",
    "K08bsu062_u:3705": " niṣpādito jagatsattvasaddharmasādhane 'pi hi /",
    "K08bsu062_u:3706": " sarve sattvā mayālokya bodhayitvā prayatnataḥ //",
    "K08bsu062_u:3707": " (Gkv 129)",
    "K08bsu062_u:3708": " bodhimārge pratiṣṭhāpya preṣaṇīyāḥ sukhāvatīm //",
    "K08bsu062_u:3709": " tenāhaṃ sucireṇāpi yuṣmākaṃ hitasādhane /",
    "K08bsu062_u:3710": " vilokya samupāyāmi nānyatheti hi manyata //",
    "K08bsu062_u:3711": " ityādiṣṭaṃ jagacchāstrā tena lokeśvareṇa te /",
    "K08bsu062_u:3712": " śrutvā sarve mudā tasya pura evaṃ vadanti ca //",
    "K08bsu062_u:3713": " jayo 'stu te sadā kārye sidhyatu te samīhitam /",
    "K08bsu062_u:3714": " sadaivaṃ kṛpayālokya sarvānnaḥ pātumarhati //",
    "K08bsu062_u:3715": " ityuktvā te prasannākṣāḥ sarve taṃ triguṇādhipam /",
    "K08bsu062_u:3716": " svarṇaratnāsane sthāpya prārthayanyevamānatāḥ //",
    "K08bsu062_u:3717": " bhagavannātha lokeśa satsaukhyaguṇasādhanam /",
    "K08bsu062_u:3718": " asmadanugrahe dharmaṃ samupādeṣṭumarhati //",
    "K08bsu062_u:3719": " iti samprārthite taiḥ sa lokeśvaro jinātmajaḥ /",
    "K08bsu062_u:3720": " tāna yakṣān rākṣasān sarvān samālokyaivamādiśat //",
    "K08bsu062_u:3721": " sādhu cittaṃ samādhāya śṛṇudhvaṃ yūyamādarāt /",
    "K08bsu062_u:3722": " kāraṇḍavyūhamaudāryasūtraṃ vakṣyāmi vo hite //",
    "K08bsu062_u:3723": " ye śroṣyanti mahāyānasūtrarājamidaṃ mudā /",
    "K08bsu062_u:3724": " ye śrutvā dhārayiṣyanti vācayiṣyanti ye sadā //",
    "K08bsu062_u:3725": " paryavāpsyanti ye cāpi likhiṣyanti ca ye tathā /",
    "K08bsu062_u:3726": " ye ca likhāpayiṣyanti bhāvayiṣyanti ye sadā //",
    "K08bsu062_u:3727": " ye ca pravartayiṣyanti śrāvayiṣyanti ye parān /",
    "K08bsu062_u:3728": " anumodya sadā smṛtvā praṇatvā ye bhajantyapi //",
    "K08bsu062_u:3729": " ye cāpi śraddhayā nityamarcayiṣyanti sarvadā /",
    "K08bsu062_u:3730": " sādaraṃ ye ca satkṛtya mānayiṣyanti sarvadā //",
    "K08bsu062_u:3731": " teṣāṃ puṇyamasaṃkhyeyamaprameyaṃ mahattaram /",
    "K08bsu062_u:3732": " sadgunaśrīmahatsaukhyasaṃbuddhapadasādhanam //",
    "K08bsu062_u:3733": " sarvajñāḥ sugatāḥ sarve munīndrā api sarvadā /",
    "K08bsu062_u:3734": " etatpuṇyapramāṇāni kartuṃ na cābhiśaknuyuḥ //",
    "K08bsu062_u:3735": " tadyathāpi ca caturdvipanivāsino 'pi mānavāḥ /",
    "K08bsu062_u:3736": " hemaratnamayaṃ stūpaṃ kuryurekaikamucchritam //",
    "K08bsu062_u:3737": " (Gkv 130)",
    "K08bsu062_u:3738": " teṣu stūpeṣu sarveṣu dhāturatnāvaropaṇam /",
    "K08bsu062_u:3739": " kūryuste mānavāḥ sarve caturdvīpanivāsinaḥ //",
    "K08bsu062_u:3740": " tesāṃ yāvanmahatpuṇyaskandhamaudāryasattamam /",
    "K08bsu062_u:3741": " tato 'dhikaṃ hi tatpuṇyaṃ kāraṇḍavyūhasūtrajam //",
    "K08bsu062_u:3742": " tadyathā ca mahānaghāḥ paṃcapūrṇajalāvahāḥ /",
    "K08bsu062_u:3743": " sahasraparivārāstāḥ saṃkramanti yathodadhim //",
    "K08bsu062_u:3744": " evameva mahatpuṇyaṃ kāraṇḍavyūhasūtrajam /",
    "K08bsu062_u:3745": " śravaṇabhajanādīnāṃ saṃprābhivahate sadā //",
    "K08bsu062_u:3746": " evametanmahatpuṇyaṃ matvā yūyaṃ yadīcchatha /",
    "K08bsu062_u:3747": " tyaktvā pāpamatiṃ sarve śṛṇutedaṃ subhāṣitam //",
    "K08bsu062_u:3748": " śrutvānumodya satkṛtya mānayata sadādarāt /",
    "K08bsu062_u:3749": " etatpuṇyābhiliptā hi bhaviṣyatha jinātmajāḥ //",
    "K08bsu062_u:3750": " iti tena jagacchāstrā samādiṣṭaṃ niśamya te //",
    "K08bsu062_u:3751": " sarve te rākṣasā yakṣā muditāścedamabruvan //",
    "K08bsu062_u:3752": " ye cāpīdaṃ mahāyānasūtrarājaṃ jagatprabhāḥ /",
    "K08bsu062_u:3753": " likhāpayanti teṣāṃ syātkiyatpuṇyaṃ samādiśa //",
    "K08bsu062_u:3754": " ityakte taiḥ sa lokeśo bodhisattvo jinātmajaḥ /",
    "K08bsu062_u:3755": " sarvāṃstān muditān matvā samālokyedamādiśat //",
    "K08bsu062_u:3756": " kulaputrā aprameyaṃ pujyaṃ teṣāṃ prajāyate /",
    "K08bsu062_u:3757": " likhantīdaṃ sūtrarājaṃ likhāpayanti ye 'pi ca //",
    "K08bsu062_u:3758": " caturaśītisaddharmaskandhasāhasrikāni taiḥ /",
    "K08bsu062_u:3759": " likhāpitāni sarvāṇi teṣāṃ puṇyaṃ mahattaram //",
    "K08bsu062_u:3760": " rājānaste bhaviṣyanti nṛpendrāścakravartinaḥ /",
    "K08bsu062_u:3761": " dharmiṣṭhā lokabhartāro virā dhīrā vicakṣaṇāḥ //",
    "K08bsu062_u:3762": " ye cāpyasya mahāyānasūtrarājasya sarvadā /",
    "K08bsu062_u:3763": " nāmānusmaraṇaṃ kṛtvā bhajanti saṃprasāditāḥ //",
    "K08bsu062_u:3764": " te sarve bhavaduḥkhebhyo vimuktā vimalāśayāḥ /",
    "K08bsu062_u:3765": " niḥkleśāḥ paripūrṇāṃgāḥ sugandhimukhavāsinaḥ //",
    "K08bsu062_u:3766": " (Gkv 131)",
    "K08bsu062_u:3767": " candanagandhitāṃgāśca suvīryabalaveginaḥ /",
    "K08bsu062_u:3768": " jātismarāśca dharmīṣṭhā bhaveyuḥ śrīguṇāśrayāḥ //",
    "K08bsu062_u:3769": " evaṃ matvā mahatpuṇyaṃ yadyetadguṇamicchatha /",
    "K08bsu062_u:3770": " viramya kleśasaṃgebhyaḥ pariśuddhāśayā mudā //",
    "K08bsu062_u:3771": " etatkāraṇḍavyūhasya sūtrarājasya sarvadā /",
    "K08bsu062_u:3772": " nāmānusmaraṇaṃ kṛtvā bhajata śraddhayādarāt //",
    "K08bsu062_u:3773": " tato yūyaṃ vinirmuktā bhavakleśātiduḥkhataḥ /",
    "K08bsu062_u:3774": " niḥkleśā vimalātmānaḥ sukhāvatīṃ gamiṣyatha //",
    "K08bsu062_u:3775": " tatrāmitābhanāthasya pītvā dharmāmṛtaṃ sadā /",
    "K08bsu062_u:3776": " bodhicaryāṃvrataṃ prāpya bhaviṣyatha jinātmajāḥ //",
    "K08bsu062_u:3777": " tataḥ sattvahitādhānaśrīsaṃpatsadguṇāśrayāḥ /",
    "K08bsu062_u:3778": " sarvasattvahitaṃ kṛtvā saṃbuddhapadamāpsyatha //",
    "K08bsu062_u:3779": " iti satyaṃ parijñāya śuddhāśayā jitendriyāḥ /",
    "K08bsu062_u:3780": " triratnabhajanaṃ kṛtvā bhajana tatsubhāṣitam //",
    "K08bsu062_u:3781": " iti taduktamākarṇya sarve te yakṣarākṣasāḥ /",
    "K08bsu062_u:3782": " prabodhitā mahotsāhaiścarantyevaṃ samādarāt //",
    "K08bsu062_u:3783": " tataḥ kecin bhavantyetaddharmaśraddhānusāriṇaḥ /",
    "K08bsu062_u:3784": " kecicca śrotāapannāḥ sakṛdāgāmino 'pare //",
    "K08bsu062_u:3785": " anye 'nāgāminaḥ kecidbhavanti bodhisādhane /",
    "K08bsu062_u:3786": " tatassarve 'pi te yakṣā rākṣasāḥ saṃpramoditāḥ //",
    "K08bsu062_u:3787": " tadupadiṣṭamāsādya bhavanti brahmacāriṇaḥ /",
    "K08bsu062_u:3788": " parasya ca hitaṃ kṛtvā saṃcarante śubhe sadā //",
    "K08bsu062_u:3789": " tataste nanditāḥ sarve bhūyastaṃ triguṇādhipam /",
    "K08bsu062_u:3790": " kṛtājaṃlipuṭā natvā prārthayantyevamādarāt //",
    "K08bsu062_u:3791": " bhagavannubodhe naḥ saddharmaṃ samupādiśat /",
    "K08bsu062_u:3792": " viharasva sadātraiva kvacidanyatra mā vraja //",
    "K08bsu062_u:3793": " svarṇaratnamayaṃ stūpaṃ kṛtvā dāsyāmahe 'tra te /",
    "K08bsu062_u:3794": " rathacaṃkrayātrā ca kariṣyāmo jagatprabhoḥ //",
    "K08bsu062_u:3795": " (Gkv 132)",
    "K08bsu062_u:3796": " sadā te śaraṇe sthitvā pītvā dharmāmṛtaṃ mudā /",
    "K08bsu062_u:3797": " saddharmasādhanaṃ kṛtvā cariṣyāmaḥ sukhaṃ śubhe //",
    "K08bsu062_u:3798": " iti taiḥ prārthitaṃ sarvaiḥ śrutvā lokeśvaro 'tha saḥ /",
    "K08bsu062_u:3799": " sarvānstān rākṣasān yakṣān samālokyaivamādiśat //",
    "K08bsu062_u:3800": " nāhaṃ sadātra tiṣṭheyamantratrāpyevamācaran /",
    "K08bsu062_u:3801": " bodhayannaparān sattvān yojayeyaṃ susaṃvare //",
    "K08bsu062_u:3802": " tasmādyūyamime sarve upadiṣṭaṃ yathā mayā /",
    "K08bsu062_u:3803": " tathā dhṛtvā sadā dharme caritvā tiṣṭhatābhavam //",
    "K08bsu062_u:3804": " iti śāstrā samādiṣṭaṃ śrutvā te yakṣarākṣasāḥ /",
    "K08bsu062_u:3805": " tadviyogātiduḥkhārtā vadanyevaṃ parasparam //",
    "K08bsu062_u:3806": " gamiṣyati bhavanto 'yaṃ lokanātho jagatprabhuḥ /",
    "K08bsu062_u:3807": " tadbhaviṣyāmahe sarve saddharmarahitā vayam //",
    "K08bsu062_u:3808": " iti saṃbhāṣya sarve te tasya traidhātukaprabhoḥ /",
    "K08bsu062_u:3809": " pādābje praṇatiṃ kṛtvā tiṣṭhanti samupāśritāḥ //",
    "K08bsu062_u:3810": " tataḥ sa trijagannātho lokeśvaro jinātmajaḥ /",
    "K08bsu062_u:3811": " tān sarvān samupāmantrya carati prasthitastataḥ //",
    "K08bsu062_u:3812": " tatra te rākṣasā yakṣāssarve tasya jagatprabhoḥ /",
    "K08bsu062_u:3813": " rudantaḥ sneharāgārtā gacchanti pṛṣṭhato 'nugāḥ //",
    "K08bsu062_u:3814": " tān dṛṣṭvā tvāgatān sarvān sa lokeśo karuṇātmakaḥ /",
    "K08bsu062_u:3815": " prāyātān dūrato mārge samālokyaivamabravīt //",
    "K08bsu062_u:3816": " sudūramāgato yūyaṃ nivartadhvaṃ svamālayam /",
    "K08bsu062_u:3817": " māgacchata gamiṣyāmi śuddhāvāse surālaye //",
    "K08bsu062_u:3818": " ityādiṣṭe jagacchāstrā sarve te yakṣarākṣasāḥ /",
    "K08bsu062_u:3819": " lokeśvarasya pādābje natvā yānti svamālayam //",
    "K08bsu062_u:3820": " tatra te rākṣasā yakṣā dhṛtvājñāṃ trijagatprabhoḥ /",
    "K08bsu062_u:3821": " triratnabhajanaṃ kṛtvā caturbrahmavihāriṇaḥ //",
    "K08bsu062_u:3822": " bodhicaryāvrataṃ dhṛtvā saṃbodhinihitāśayāḥ /",
    "K08bsu062_u:3823": " parasparaṃ hitaṃ kṛtvā saṃcarante sadā śubhe //",
    "K08bsu062_u:3824": " (Gkv 133)",
    "K08bsu062_u:3825": " evaṃ sa trijagannātho durbodhān yakṣarākṣasān /",
    "K08bsu062_u:3826": " api niyujya saddharme cārayati prabodhayan //",
    "K08bsu062_u:3827": " evaṃ sa trijagannāthaḥ sarvāsattvān prabodhayan /",
    "K08bsu062_u:3828": " bodhimāarge pratiṣṭhāpya pālayati sadā bhave //",
    "K08bsu062_u:3829": " tenāsya trijagadbhartuḥ puṇyaskandhaṃ mahattaram /",
    "K08bsu062_u:3830": " aprameyaṃ jinaiḥ sarvaiḥ pramātuṃ naiva śakyate //",
    "K08bsu062_u:3831": " tasmāttasya jagadbhartuḥ smṛtvāpi nāma sarvadā /",
    "K08bsu062_u:3832": " samudāhṛtya natvāpi kartavyaṃ bhajanaṃ mudā //",
    "K08bsu062_u:3833": " ye tasyoccārya nāmāpi bhajanti sarvadā mudā /",
    "K08bsu062_u:3834": " durgatiṃ te na gacchanti saṃprayāyuḥ sukhāvatīm //",
    "K08bsu062_u:3835": " tatrāmitābhanāthasya śaraṇe samupāśritāḥ /",
    "K08bsu062_u:3836": " sadā dharmāmṛtaṃ pītvā saṃcareran susaṃvare //",
    "K08bsu062_u:3837": " tato bodhivrataṃ dhṛtvā saṃcaritvā jagaddhite /",
    "K08bsu062_u:3838": " trividhāṃ bodhimāsādya sambuddhapadamāpnuyuḥ //",
    "K08bsu062_u:3839": " ityādiṣṭaṃ munīndreṇa viśvabhuvā niśamya te /",
    "K08bsu062_u:3840": " sarve lokāḥ sabhāsīnāḥ prābhyanandan prabodhitāḥ //",
    "K08bsu062_u:3841": " ityādiṣṭaṃ munīndreṇa śrīghanena niśamya te /",
    "K08bsu062_u:3842": " sarve sasāṃghikā lokā muhurmuhuḥ saṃprabodhitāḥ //",
    "K08bsu062_u:3843": " // iti tamo 'ndhakārabhūmiyakṣarākṣasaparibodhanasaddharmāvatāraṇaprakaraṇaṃ samāptam //",
    "K08bsu062_u:3844": " 11. śuddhāvāsika sukuṇḍala devaputroddhāraṇa prakaraṇam",
    "K08bsu062_u:3845": " atha gaganagaṃjo 'sau bodhisattvaḥ kṛtāṃjaliḥ /",
    "K08bsu062_u:3846": " viśvabhuvaṃ munīndraṃ taṃ natvevaṃ punarabavīt //",
    "K08bsu062_u:3847": " bhagavan sa mahāsattvo lokeśvaro jinātmajaḥ /",
    "K08bsu062_u:3848": " kadeha samupāgacched drakṣyate sa kathaṃ mayā //",
    "K08bsu062_u:3849": " (Gkv 134)",
    "K08bsu062_u:3850": " tataḥ kutra prayāto 'sau samuddhartuṃ ca duḥkhitaḥ /",
    "K08bsu062_u:3851": " tadupādiśya naḥ sarvān prabodhayitumarhati //",
    "K08bsu062_u:3852": " iti saṃprārthite tena gaganagaṃjena saddhiyā /",
    "K08bsu062_u:3853": " viśvabhūrmunirājastaṃ samālokyaivamādiśat //",
    "K08bsu062_u:3854": " tato 'sau kutraputrāntarhitāgnivat prabhāsayan /",
    "K08bsu062_u:3855": " gatvā vihāyāsau śuddhavāsaloke 'bhigacchati //",
    "K08bsu062_u:3856": " tatra sa brāhmaṇaṃ rupaṃ dhṛtvā paśyan samantataḥ /",
    "K08bsu062_u:3857": " tatra devanikāyeṣu samupācarate dīnavat //",
    "K08bsu062_u:3858": " tatra sukuṇḍalo nāma devaputro daridritaḥ /",
    "K08bsu062_u:3859": " duḥkhitaḥ kleśābhinnātmā durbhago dīnamānasaḥ //",
    "K08bsu062_u:3860": " taṃ saṃpaśyan samuddhartuṃ sadṛśābhāvitāśayaḥ /",
    "K08bsu062_u:3861": " śanaistasya gṛhadvāre samupāśritya tiṣṭhati //",
    "K08bsu062_u:3862": " taṃ dvārasamupāsīnaṃ vilokya sa sukuṇḍalaḥ /",
    "K08bsu062_u:3863": " kastvaṃ kimarthamāyāta ityevaṃ paripṛcchati //",
    "K08bsu062_u:3864": " tenaivaṃ paripṛṣṭe 'sau brāhmaṇo 'rthi suduḥkhivat /",
    "K08bsu062_u:3865": " niśvasyaivaṃ śanaistasya saṃpaśyan vadate puraḥ //",
    "K08bsu062_u:3866": " brāhmaṇo 'haṃ mahābhāga dūradeśādihāgataḥ /",
    "K08bsu062_u:3867": " kṣutpipāsābhitapto 'smi tadbhojyaṃ me pradīyatām //",
    "K08bsu062_u:3868": " tenaivaṃ yācamāno 'sau devaputraḥ sukuṇḍalaḥ /",
    "K08bsu062_u:3869": " rudan dīnasvaraḥ paśyan vadatyevaṃ tamānataḥ //",
    "K08bsu062_u:3870": " brāhmaṇa kiṃ pradāsyate kiṃcidvastu na me gṛhe /",
    "K08bsu062_u:3871": " tatkṣamasvāparādhaṃ me prārthayānyamito vrajan //",
    "K08bsu062_u:3872": " iti tenoditaṃ śrutvā vadatyevaṃ dvijaḥ sa tam /",
    "K08bsu062_u:3873": " kiṃcidapi pradātavyaṃ kṣuttṛṣṇākheditasya me /",
    "K08bsu062_u:3874": " yadi na dīyate kiṃcidapyatra maraṇaṃ vraje //",
    "K08bsu062_u:3875": " iti taduktamākarṇya devaputraḥ sukuṇḍalaḥ /",
    "K08bsu062_u:3876": " kiṃcidvastu gṛhe draṣṭuṃ praviśya paśyate śvasan //",
    "K08bsu062_u:3877": " tadā tasya jagaddhartuḥ kṛpādṛṣṭyanubhāvataḥ /",
    "K08bsu062_u:3878": " tatra gṛhe samudbhūtā mahadaiśvaryasaṃpadaḥ //",
    "K08bsu062_u:3879": " (Gkv 135)",
    "K08bsu062_u:3880": " tadā tasya gṛhe tatra kāṣṭhāgāreṣu sarvataḥ /",
    "K08bsu062_u:3881": " bhāṇḍāni vividhai ratnaiḥ pūrṇāni sarvadhātubhiḥ //",
    "K08bsu062_u:3882": " annaiśca bhojanairdravyaiḥ pānairdivyāmṛtairapi /",
    "K08bsu062_u:3883": " divyacīvaravastrādisarvālaṃkārabhūṣaṇaiḥ //",
    "K08bsu062_u:3884": " sugandhidravyapuṣpaiśca paripūrṇāni sarvataḥ /",
    "K08bsu062_u:3885": " vilokya samudāścaryasamākulitamānasaḥ //",
    "K08bsu062_u:3886": " aho kimidamāścaryam svapnaṃ vā dṛśyate mayā /",
    "K08bsu062_u:3887": " iti saṃcintya bhūyo 'pi samīkṣyaivaṃ vicintayan //",
    "K08bsu062_u:3888": " nūnamayaṃ mahābhijñaḥ puruṣo madgṛhāgataḥ /",
    "K08bsu062_u:3889": " yasya darśanabhāvena lakṣmīrjātā mamedṛśī //",
    "K08bsu062_u:3890": " iti niścitya cittena devaputraḥ sa nanditaḥ /",
    "K08bsu062_u:3891": " sahasopetya tam vipraṃ bhāṣate evamādarāt //",
    "K08bsu062_u:3892": " namaste brāhmaṇaśreṣṭha kaścitte kauśalaṃ tanau /",
    "K08bsu062_u:3893": " praviśātra gṛhe 'smākamanugrahītumarhasi //",
    "K08bsu062_u:3894": " iti tenoditaṃ śrutvā brāhmaṇaḥ sa prasāditaḥ /",
    "K08bsu062_u:3895": " sahasotthāya tadgehaṃ praviśati vilokayan //",
    "K08bsu062_u:3896": " tatra sa suprasanātmā devaputraḥ sukuṇḍalaḥ /",
    "K08bsu062_u:3897": " brāhmaṇaṃ taṃ pratiṣṭhāpya svāsane cārcate mudā //",
    "K08bsu062_u:3898": " pravārya dūṣyapaṭṭādicīvaraiḥ śuṣmakomalaiḥ /",
    "K08bsu062_u:3899": " maṇḍayitvā ca sarvāgaṃ sarvālaṃkārabhūṣaṇaiḥ //",
    "K08bsu062_u:3900": " divyarasāgrasusvādairāhārairamṛtottamaiḥ /",
    "K08bsu062_u:3901": " varṇagandharasodārairbhojayati samādaram //",
    "K08bsu062_u:3902": " tatsatkāraṃ samālokya brāhmaṇaḥ sa prasāditaḥ /",
    "K08bsu062_u:3903": " bhuktvā bhogyaṃ yathākāmaṃ dadātyasmai śubhāśiṣam //",
    "K08bsu062_u:3904": " svasti te maṃgalaṃ bhūyātsarvadāpi samantataḥ /",
    "K08bsu062_u:3905": " tiṣṭhatu te gṛhe lakṣmīḥ sadā saddharmasādhinī //",
    "K08bsu062_u:3906": " bhavatu te sadā śuddhaṃ cittaṃ saddharmalālasam /",
    "K08bsu062_u:3907": " sidhyantu te 'bhilāṣaṃ ca samvṛtikāryasādhanam //",
    "K08bsu062_u:3908": " (Gkv 136)",
    "K08bsu062_u:3909": " sadaitacchrīsusaṃpattisukhaṃ bhuktvā hitārthabhṛt /",
    "K08bsu062_u:3910": " triratnabhajanaṃ kṛtvā tiṣṭha caran mudā śubhe //",
    "K08bsu062_u:3911": " ahaṃ gacchāmi jetarṣerudyane saugatāśrame /",
    "K08bsu062_u:3912": " viśvabhuvaṃ munīndraṃ saṃdraṣṭuṃ vanditumutsahe //",
    "K08bsu062_u:3913": " iti taduktamākarṇya devaputraḥ sa vismitaḥ /",
    "K08bsu062_u:3914": " brāhmaṇaṃ taṃ samālokya pṛcchate caivamādarāt //",
    "K08bsu062_u:3915": " kīdṛśaṃ tanmahodyānaṃ jetarṣeḥ saugatāśramam /",
    "K08bsu062_u:3916": " kīdṛśī ramaṇīyā sā bhūmī tadvada me dvija //",
    "K08bsu062_u:3917": " ityevaṃ devaputreṇa paripṛṣṭe niśamya saḥ /",
    "K08bsu062_u:3918": " brāhmaṇastaṃ samālokya vadatyevaṃ ca sādaram //",
    "K08bsu062_u:3919": " ramaṇīyaṃ tadudyānaṃ jetarṣaḥ saugatāśramam /",
    "K08bsu062_u:3920": " divyasauvarṇaratnādinānālaṃkāramaṇḍitam //",
    "K08bsu062_u:3921": " tatrainakasamudbhūtā kalpṛkṣā mahīruhāḥ /",
    "K08bsu062_u:3922": " sarvakusumavṛkṣāśca sarvasatfalaśākhinaḥ //",
    "K08bsu062_u:3923": " aṣṭāṃgaguṇasampannāḥ jalapūrṇamanoharāḥ /",
    "K08bsu062_u:3924": " anekāḥ puṣkariṇyo 'pi padmotpalādiśobhitāḥ //",
    "K08bsu062_u:3925": " tatrārhantaḥ śubhātmāno bhikṣavo brahmacāriṇaḥ /",
    "K08bsu062_u:3926": " śuddhaśīlā mahābhijñā dakṣiṇīyā vicakṣaṇāḥ //",
    "K08bsu062_u:3927": " viśvabhuvo munīndrasya śrāvakā bodhicāriṇaḥ /",
    "K08bsu062_u:3928": " aneke bodhisattvāśca mahāsattvā maharddhikāḥ //",
    "K08bsu062_u:3929": " bhikṣuṇyo brahacāriṇyaḥ śuddhaśīlā jitendriyāḥ /",
    "K08bsu062_u:3930": " cailakavratinaścāpi tathānye 'pi ca sāṃghikāḥ //",
    "K08bsu062_u:3931": " triratnabhajanāraktā upāsakā upāsikāḥ /",
    "K08bsu062_u:3932": " viśvabhuvo munīndrasya śāsane śaraṇāśritāḥ //",
    "K08bsu062_u:3933": " sadā dharmāmṛtaṃ pītvā viharanti samāhitāḥ /",
    "K08bsu062_u:3934": " evamanye 'pi lokāśca brāhmaṇastīrthikā api //",
    "K08bsu062_u:3935": " rājānaḥ kṣatriyāścaiva samantrijanapaurikāḥ /",
    "K08bsu062_u:3936": " śreṣṭhinaḥ sārthavāhāśca mahājanāḥ śubhārthinaḥ //",
    "K08bsu062_u:3937": " (Gkv 137)",
    "K08bsu062_u:3938": " tatrāgatya samāśritya śrutvā saddharmamādarāt /",
    "K08bsu062_u:3939": " triratnabhajanaṃ kṛtvā viharanti sadā śubhe //",
    "K08bsu062_u:3940": " tathā devāśca daityāśca gandharvā api kinnarāḥ /",
    "K08bsu062_u:3941": " yakṣāśca nāgarājāśca garuḍāśca mahoragāḥ //",
    "K08bsu062_u:3942": " siddhā vidyādharāścāpi sarve lokādhipā api /",
    "K08bsu062_u:3943": " sadā tatra samāgatya viśvabhuvo jagadguroḥ //",
    "K08bsu062_u:3944": " satkṛtyābhyarcya saddharmaṃ śrutvā tiṣṭhanti sādaram //",
    "K08bsu062_u:3945": " evaṃ tatra munīndro 'sau viśvabhūḥ saṃpradarśayan /",
    "K08bsu062_u:3946": " prātihāryāṇi saddharmaṃ samupādiśya tiṣṭhati //",
    "K08bsu062_u:3947": " evaṃ tajjetakārāmaṃ puṇyakṣetraṃ manoramam /",
    "K08bsu062_u:3948": " sarvairlokādhipaiścāpi saṃsevitaṃ praśāsitam //",
    "K08bsu062_u:3949": " tadatra sāmpratam sarve lokā devādhipā api /",
    "K08bsu062_u:3950": " saddharmaṃ śrotumāgātya tiṣṭhanti tatsabhāśritāḥ //",
    "K08bsu062_u:3951": " tavāpi yadi vāṃchāsti tatra gaccha samadarāt /",
    "K08bsu062_u:3952": " viśvabhuvo munīndrasya sabhāṃ paśca vṛṣaṃ śṛṇu //",
    "K08bsu062_u:3953": " tatsaddharmāmṛtaṃ pītpā saṃbodhinihitāśayaḥ /",
    "K08bsu062_u:3954": " triratnabhajanaṃ kṛtvā bodhicaryāvrataṃ cara //",
    "K08bsu062_u:3955": " etatpuṇyaviśuddhatmā pariśuddhatrimaṇḍalaḥ /",
    "K08bsu062_u:3956": " trividhāṃ bodhimāsādya saṃbuddhapadamāpsyasi //",
    "K08bsu062_u:3957": " iti matvā samādhāya śrutvā saddharmamādarāt /",
    "K08bsu062_u:3958": " triratnabhajanaṃ kṛtvā tiṣṭha caran sadā śubhe //",
    "K08bsu062_u:3959": " iti tena samādiṣṭaṃ niśamya sa sukuṇḍalaḥ /",
    "K08bsu062_u:3960": " prabodhitastathetyuktvā pṛcchatyevaṃ dvijaṃ ca tam //",
    "K08bsu062_u:3961": " avasyaṃ satyamākhyātumarhasi me puraḥ dvija /",
    "K08bsu062_u:3962": " devo 'si mānavo vā tvaṃ daityendro vā maharddhimān //",
    "K08bsu062_u:3963": " kasyāpi vidyate nedṛkkṛpādharmānubhāvatā /",
    "K08bsu062_u:3964": " yathā tvamiha mām paśyan tathā ko 'nyo 'nupālayet //",
    "K08bsu062_u:3965": " iti tenoditaṃ śrutvā brāhmaṇaḥ sa prasāditaḥ /",
    "K08bsu062_u:3966": " devaputraṃ tamālokya vadatyevaṃ prabodhane //",
    "K08bsu062_u:3967": " (Gkv 138)",
    "K08bsu062_u:3968": " na devo mānavo naiva daityendro vāpi nāsmyaham /",
    "K08bsu062_u:3969": " bodhisattvo 'smyahaṃ sarvasattvahitārthasaṃbharaḥ //",
    "K08bsu062_u:3970": " boddhicaryāvrataṃ dhṛtvā paśyan sattvān suduḥkhitaḥ /",
    "K08bsu062_u:3971": " bodhayitvā prayatnena yojayitvā susaṃvare //",
    "K08bsu062_u:3972": " evaṃ sarvatra lokeṣu duḥkhinaḥ pāpino 'pyaham /",
    "K08bsu062_u:3973": " bodhayitvā svayaṃ paśyan yojayeyaṃ sadā śubhe //",
    "K08bsu062_u:3974": " tathahaṃ svayamālokya sarvān sattvān prabodhayan /",
    "K08bsu062_u:3975": " bodhimārge pratiṣṭhāpya gacche tatra jināśrame //",
    "K08bsu062_u:3976": " iti tena samādiṣṭaṃ niśamya saṃpramoditaḥ /",
    "K08bsu062_u:3977": " sa ratnadakṣiṇāṃ datvā tasyaivaṃ ca prabhāṣate //",
    "K08bsu062_u:3978": " aho guṇamayaṃ kṣetraṃ sarvadoṣavivarjitam /",
    "K08bsu062_u:3979": " yatrādya ropitaṃ vījamadya saṃpadyate falam //",
    "K08bsu062_u:3980": " dhanyāste puruṣāḥ sarve ye triratnasubhaktikāḥ /",
    "K08bsu062_u:3981": " sadā dharmāmṛtaṃ pītvā saṃcarante jagaddhite //",
    "K08bsu062_u:3982": " ahamapi gamiṣyāmi jetārāme jināśrame /",
    "K08bsu062_u:3983": " viśvabhuvaṃ munīndraṃ taṃ draṣṭumicche sasāṃghikam //",
    "K08bsu062_u:3984": " tadahaṃ bhavatā sārddhaṃ tatra gantuṃ samutsahe /",
    "K08bsu062_u:3985": " tanmāṃ nītvā munīndraṃ taṃ saṃdarśayitumarhati //",
    "K08bsu062_u:3986": " iti saṃprārthite tena brāhmaṇaḥ sa sukuṇḍalam /",
    "K08bsu062_u:3987": " devaputraṃ tamālokya pratibravīti bodhayan //",
    "K08bsu062_u:3988": " ahamanyatra loke 'pi sattvān paśyan prabodhayan /",
    "K08bsu062_u:3989": " bodhimārge niyujyaivaṃ gamiṣyāmi tadāśrame //",
    "K08bsu062_u:3990": " tvameva prathamaṃ gatvā tatra jetāśrame vane /",
    "K08bsu062_u:3991": " vihārasthaṃ munīndraṃ taṃ saṃdarśaya sasāṃghikam //",
    "K08bsu062_u:3992": " tatsaddharmāmṛtaṃ pītvā saṃbodhinihitāśayaḥ /",
    "K08bsu062_u:3993": " triratnabhajanaṃ kṛtvā saṃcarasva sadā śubhe //",
    "K08bsu062_u:3994": " ityuktvā sa mahāsattvo brāhmaṇaḥ prasthitastataḥ /",
    "K08bsu062_u:3995": " antarhitaḥ kṣaṇādvahnirivāśe 'bhigacchati //",
    "K08bsu062_u:3996": " (Gkv 139)",
    "K08bsu062_u:3997": " tad dṛṣṭvā deavaputro 'sau mudāścaryakulāśayaḥ /",
    "K08bsu062_u:3998": " natvākāśe muhuḥ paśyaṃścireṇa gacchate gṛhe //",
    "K08bsu062_u:3999": " tatra sattvālayāsīnāḥ brāhmaṇaṃ tamanusmaran /",
    "K08bsu062_u:4000": " taddupadiṣṭamādhāya tiṣṭhate saṃcarecchubhe //",
    "K08bsu062_u:4001": " triratnabhajanaṃ kṛtvā saṃcarante sadā śubhe //",
    "K08bsu062_u:4002": " evaṃ sa trijagannatho lokeśvaro jinātmajaḥ /",
    "K08bsu062_u:4003": " devānapi prayatnena bodhayitvā pramodayan /",
    "K08bsu062_u:4004": " bodhimārge niyujyaivaṃ cārayati jagaddhite //",
    "K08bsu062_u:4005": " evaṃ tasya jagadbhartuḥ puṇyaskandhaṃ mahattaram /",
    "K08bsu062_u:4006": " aprameyamasaṃkhyeyamityākhyātaṃ munīśvaraiḥ //",
    "K08bsu062_u:4007": " tatrāsya trijagadbhartuḥ smṛtvāpi nāma sarvadā /",
    "K08bsu062_u:4008": " dhyātvāpi praṇatiṃ kṛtvā bhajantu bodhivāṃchinaḥ //",
    "K08bsu062_u:4009": " ye bhajanti mudā tasya na te gacchanti durgatim /",
    "K08bsu062_u:4010": " sadā sadgatisaṃjātāḥ prānte yānti sukhāvatīm //",
    "K08bsu062_u:4011": " tatrāmitābhanāthasya pītvā dharmāmṛtaṃ sadā /",
    "K08bsu062_u:4012": " bodhicaryāvrataṃ dhṛtvā saṃyāsyanti jinālayam //",
    "K08bsu062_u:4013": " ityādiṣṭaṃ munīndreṇa śrutvā sarve sabhāśritāḥ /",
    "K08bsu062_u:4014": " lokāstatheti vijñapya prābhyanandan prabodhitāḥ //",
    "K08bsu062_u:4015": " // iti śuddhāvāsikasukuṇḍaladevaputroddharaṇaprakaraṇaṃ samāptam //",
    "K08bsu062_u:4016": " 12. siṃhaladvīpa rākṣasī paribodhanoddhāraṇa prakaraṇam",
    "K08bsu062_u:4017": " atha gaganagaṃjo 'sau bodhisattvo jinātmajaḥ /",
    "K08bsu062_u:4018": " viśvabhuvaṃ munīndraṃ taṃ punarnatvaivamabravīt //",
    "K08bsu062_u:4019": " adyāpi sa mahāsattvo nāyāti bhagavanniha /",
    "K08bsu062_u:4020": " kadeha samupāgacchet kutra gacchati sāmpratam //",
    "K08bsu062_u:4021": " (Gkv 140)",
    "K08bsu062_u:4022": " iti tenābhisaṃpṛṣṭe viśvabhūḥ sa sudhākhiraḥ /",
    "K08bsu062_u:4023": " gaganagaṃjamālokya tamevaṃ punarādiśat //",
    "K08bsu062_u:4024": " tataḥ saṃprasthito 'sau ca lokeśvaḥ prabhāsayan /",
    "K08bsu062_u:4025": " sihaṃladvīpa ālokya ca lokeśvara rākṣasīrabhigacchati //",
    "K08bsu062_u:4026": " divyātisundaraṃ kāmarupaṃ dhṛtvā sa bhāsayan /",
    "K08bsu062_u:4027": " tatrābhisarate cittaṃ rākṣasīnāṃ pramodayan //",
    "K08bsu062_u:4028": " tamāyātaṃ samupālokya prauḍhakāmātisundaram /",
    "K08bsu062_u:4029": " sarvāsāṃ rākṣasīnāṃ tatkāmarāgaṃ samutthitam //",
    "K08bsu062_u:4030": " tadā tāḥ pramadāḥ sarvā rākṣasya madanākulāḥ /",
    "K08bsu062_u:4031": " navayauvanakantāṃgā ratirupātisundarāḥ //",
    "K08bsu062_u:4032": " bhūtvā taṃ samupālokya purataṃ samupāśritāḥ /",
    "K08bsu062_u:4033": " tatpādāmburuhe natvā buvatyevaṃ samādaram //",
    "K08bsu062_u:4034": " svāgataṃ te bhavān hi kaccit sarvatra kauśalam /",
    "K08bsu062_u:4035": " saṃpaśyan tarpayāsmākamanugṛhītumarhasi //",
    "K08bsu062_u:4036": " asmākaṃ yauvanīnāṃ yatsvāmī bhartā patiḥ prabhuḥ /",
    "K08bsu062_u:4037": " kasyā api hi naiko 'pi vidyate hi kadācana //",
    "K08bsu062_u:4038": " tadāsmākaṃ bhavān svāmī bhartā patiḥ prabhuḥ suhṛt /",
    "K08bsu062_u:4039": " bhavatu nāgatiścāpi trātā dvīpaḥ parāyaṇaḥ /",
    "K08bsu062_u:4040": " śaraṇyaṃ ca sadā loke sanmārgadeśako 'ci ca //",
    "K08bsu062_u:4041": " sadā te śaraṇe sthitvā samādiṣṭaṃ tathā tvayā /",
    "K08bsu062_u:4042": " tathā sarvā vayaṃ dhṛtvā saṃcariṣyāmahe mudā //",
    "K08bsu062_u:4043": " santyatra vividhā bhogyā divyāmṛtarasottamāḥ /",
    "K08bsu062_u:4044": " vastrāṇi vividhānyevaṃ vividhabhūṣaṇāmyapi //",
    "K08bsu062_u:4045": " ramaṇīyāstaḍāgāśca krīḍodyānavanāni ca /",
    "K08bsu062_u:4046": " prāsādā ramaṇīyāśca dīrghikāśca manoramāḥ //",
    "K08bsu062_u:4047": " santi dravyāṇi sarvāṇi ratnāni vividhānyapi /",
    "K08bsu062_u:4048": " sarvopakaraṇavastūni supathyānyauṣadhānyapi //",
    "K08bsu062_u:4049": " etānīmāni sarvāṇi tvadadhīnāni sarvadā /",
    "K08bsu062_u:4050": " tadbhavān samupālokya svecchayā dātumarhati //",
    "K08bsu062_u:4051": " (Gkv 141)",
    "K08bsu062_u:4052": " yathākāmaṃ sukhaṃ bhuktvā sahāsmābhiḥ sadā raman /",
    "K08bsu062_u:4053": " svecchayā saṃcaraṃstiṣṭhan vasatvihaiva sarvadā //",
    "K08bsu062_u:4054": " bhavadvaśe samāśritya sarvā vayaṃ samāsarāt /",
    "K08bsu062_u:4055": " pūrayitvāpyabhiprāyaṃ cariṣyāmo yathāsukham //",
    "K08bsu062_u:4056": " tadasmākaṃ bhavān svāmī bhūtvātraiva sadā raman /",
    "K08bsu062_u:4057": " sthātumarhasi rājeva pālayannaḥ suduḥkhitāḥ //",
    "K08bsu062_u:4058": " bhavato bhajanaṃ kṛtvā kariṣyāmaḥ samīhitam /",
    "K08bsu062_u:4059": " tattiṣṭhatu sadehaiva mānyatra vrajatu kvacit //",
    "K08bsu062_u:4060": " evaṃ tābhiḥ samākhyātaṃ niśamya sa jagatprabhuḥ /",
    "K08bsu062_u:4061": " sarvāstāḥ pramadāḥ paśyan bravītyevaṃ puraḥ punaḥ //",
    "K08bsu062_u:4062": " yathā mayopadiṣṭaṃ hi yuṣmābhiḥ kriyate yadi /",
    "K08bsu062_u:4063": " tathā yuṣmadvaśe sthitvā cariṣyāmīha sarvadā //",
    "K08bsu062_u:4064": " yathākāmaṃ sukhaṃ bhuktvā yuṣmābhiḥ saha sarvadā /",
    "K08bsu062_u:4065": " raman sarvamabhiprāyaṃ pūrayiṣyāmi vo dhruvam //",
    "K08bsu062_u:4066": " iti tena samādiṣṭaṃ śrutvā tāḥ pramadā api /",
    "K08bsu062_u:4067": " sarvāstaṃ puruṣaṃ kāntaṃ saṃvīkṣyaivaṃ bruvanti ca //",
    "K08bsu062_u:4068": " tvadādiṣṭaṃ vayaṃ śrutvā na cariṣyāmahe katham /",
    "K08bsu062_u:4069": " avaśyaṃ te vaśe sthitvā kariṣyāmo yathoditam //",
    "K08bsu062_u:4070": " tadasmākaṃ vacaḥ śrutvā bhuktvāsmābhiḥ sukhaṃ saha /",
    "K08bsu062_u:4071": " yathākāmaṃ ramannatra saṃcaratāṃ yathecchayā //",
    "K08bsu062_u:4072": " iti tābhiḥ samākhyātaṃ niśamya sa jagatprabhuḥ /",
    "K08bsu062_u:4073": " sarvāstā rākṣasīḥ paśyan bravītyeva prabodhayan //",
    "K08bsu062_u:4074": " yadi yūyaṃ mayākhyātaṃ dhṛtvā sarvāścariṣyatha /",
    "K08bsu062_u:4075": " tacchṛṇudhvaṃ samādhāya deśitaṃ vo hitaṃ mayā //",
    "K08bsu062_u:4076": " viramya daśapāpebhyo dhṛtvā brahmavihārikam /",
    "K08bsu062_u:4077": " triratnabhajanaṃ kṛtvā caradhvaṃ poṣadhaṃ vratam //",
    "K08bsu062_u:4078": " yadyetadvratamādhāya caratha sarvadādarāt /",
    "K08bsu062_u:4079": " tadā yuṣmadvaśe sthitvā tiṣṭheyamiha saṃraman //",
    "K08bsu062_u:4080": " (Gkv 142)",
    "K08bsu062_u:4081": " iti tena samādiṣṭaṃ śrutvā tāḥ pramadā api /",
    "K08bsu062_u:4082": " sarvāstatheti vijñapya kurvantyevaṃ ca tatpuraḥ //",
    "K08bsu062_u:4083": " svāmin yathā tvayādiṣṭaṃ tathā vayaṃ caremahi /",
    "K08bsu062_u:4084": " tadetadvidhimasmākaṃ samupādeṣṭumarhasi //",
    "K08bsu062_u:4085": " iti saṃprārthitaṃ tābhinirśamya sa jinātmajaḥ /",
    "K08bsu062_u:4086": " tāḥ sarvāstā bodhitā matvā samīkṣyaivaṃ bravīti tat //",
    "K08bsu062_u:4087": " śṛṇudhvaṃ yadi vāṃchāsmin yuṣmākaṃ satsukhe sadā /",
    "K08bsu062_u:4088": " vratarājavidhānaṃ ca upadekṣyāmi vistaram //",
    "K08bsu062_u:4089": " ādau puṇyasukhotsāhaṃ dhṛtvā śuddhāśayā mudā /",
    "K08bsu062_u:4090": " tīrthe snātvā viśuddhāṃgā prāvṛtya śuddhacīvaraiḥ //",
    "K08bsu062_u:4091": " abhyarcya sadguruṃ natvā triratnaśaraṇaṃ gatāḥ /",
    "K08bsu062_u:4092": " śrīmallokeśvaraṃ dhyātvā samabhyarcya yathāvidhim //",
    "K08bsu062_u:4093": " tataścārghādikaṃ datvā saṃstutvā stutijalpanaḥ /",
    "K08bsu062_u:4094": " aṣṭāṃgaiḥ sādaraṃ natvā kṛtvā vāpi pradakṣiṇān //",
    "K08bsu062_u:4095": " sadhātudravyaratnādidakṣiṇān śraddhayādarāt /",
    "K08bsu062_u:4096": " upaḍhokya samālokya kṛtājaliputā mudā //",
    "K08bsu062_u:4097": " pāpānāṃ deśanāṃ kṛtvā dhṛtvā puṇyānumodanām /",
    "K08bsu062_u:4098": " saṃbodhiopraṇidhiṃ dhṛtvā prārthageta jagacchubhe //",
    "K08bsu062_u:4099": " evaṃ kṛtvā vrataṃ nityamahnāyāme tṛtīyake /",
    "K08bsu062_u:4100": " bhogyaṃ nirāmiṣaṃ bhuktvā kuruta vratapālanām //",
    "K08bsu062_u:4101": " evaṃ nityaṃ samādhāya kṛtvā vratamidaṃ sadā /",
    "K08bsu062_u:4102": " triratnaśaraṇaṃ kṛtvā saṃcaradhvaṃ jagaddhitaṃ //",
    "K08bsu062_u:4103": " etatpuṇyānubhāvena pariśuddhatrimaṇḍalāḥ /",
    "K08bsu062_u:4104": " sadā sadgatisaṃjātāḥ saddharmaśrīguṇāśayāḥ //",
    "K08bsu062_u:4105": " satsukhāni sadā bhuktvā niḥkleśā vijitendriyāḥ /",
    "K08bsu062_u:4106": " sarvatra bhadratāṃ kṛtvā gamiṣyatha sukhāvatīm //",
    "K08bsu062_u:4107": " tatrāmitābhanāthasya pītpā dharmāmṛtaṃ sadā /",
    "K08bsu062_u:4108": " trividhāṃ bodhimāsādya saṃbuddhapadamāpsyatha //",
    "K08bsu062_u:4109": " (Gkv 143)",
    "K08bsu062_u:4110": " evaṃ matvā mahatpuṇyaṃ poṣadhavratasaṃbhavam /",
    "K08bsu062_u:4111": " yadīcchatha sadā bhadraṃ taccaradhvaṃ sadā vratam //",
    "K08bsu062_u:4112": " ityevaṃ tatsamādiṣṭaṃ śrutvā tāḥ pramadā api /",
    "K08bsu062_u:4113": " rākṣasyo muditāḥ sarvā dhartumicchanti tad vratam //",
    "K08bsu062_u:4114": " tatastāḥ pramadāḥ sarvā rākṣasyo 'pi prabodhitāḥ /",
    "K08bsu062_u:4115": " yathāvidhi samādhāya caranti poṣadhaṃ vratam //",
    "K08bsu062_u:4116": " etatpuṇyānubhāvena sarvāstā vimalāśayāḥ /",
    "K08bsu062_u:4117": " vimuktakāmasaṃrāgā bhavanti brahmacārikāḥ //",
    "K08bsu062_u:4118": " tadā tāsāṃ ca sarvāsāṃ rākṣasīnāṃ manāṃsyapi /",
    "K08bsu062_u:4119": " kleśaduḥkhairna bādhyante 'pahāribhiḥ kadāpi ca //",
    "K08bsu062_u:4120": " tāsāmāghācittaṃ ca naivābhijāyate kvacit /",
    "K08bsu062_u:4121": " daśākuśalasaṃrāgaṃ kasyāścāpi na jāyate //",
    "K08bsu062_u:4122": " sarvā śraddhānusāriṇyaḥ saddharmaguṇasādhane /",
    "K08bsu062_u:4123": " tathā dharmānusāriṇyo bhavanti prāptasaṃvarāḥ //",
    "K08bsu062_u:4124": " catuḥsatyāgamapraptāḥ prāptamārgacatuṣṭayāḥ /",
    "K08bsu062_u:4125": " kāścicca śrotāapatifalaprāptāḥ prabodhitāḥ //",
    "K08bsu062_u:4126": " tathānyāḥ sakṛdāgāmifalaprāptāḥ kāścit saddharmasādhane //",
    "K08bsu062_u:4127": " kāścidarhatvasaṃprāptāḥ pariśuddhatrimaṇḍalāḥ /",
    "K08bsu062_u:4128": " pratyekāṃ bodhimanyāśca kāścitsaṃbodhilālasāḥ //",
    "K08bsu062_u:4129": " evaṃ tadupadeśamāsādya sarvāstāḥ pramadā api /",
    "K08bsu062_u:4130": " saddharmābhitā bhadrā bhavanti bodhimānasāḥ //",
    "K08bsu062_u:4131": " evaṃ tasya jagadbhartuḥ prasādāstāḥ pramoditāḥ /",
    "K08bsu062_u:4132": " śikṣāsaṃvaramāsādya pracaranti jagaddhite //",
    "K08bsu062_u:4133": " tatastā nanditāḥ sarvāḥ śāstāraṃ tamupasthitāḥ /",
    "K08bsu062_u:4134": " kṛtājalipuṭā natvā prārthayantyevamādarāt //",
    "K08bsu062_u:4135": " yadbhavān svayamālokya sarvānasmān durāratān /",
    "K08bsu062_u:4136": " kṛtyā bodhayan dharme niyojayati sadguro //",
    "K08bsu062_u:4137": " (Gkv 144)",
    "K08bsu062_u:4138": " tadasmākaṃ bhavāṃcchastā suhṛnmitraṃ ca sadguruḥ /",
    "K08bsu062_u:4139": " saddharmaṃ samupādiśya sadeha sthātumarhati //",
    "K08bsu062_u:4140": " vayaṃ sarvā bhavacchikṣāstadbhavaccharaṇe sthitāḥ /",
    "K08bsu062_u:4141": " bhavatā yadyathādiṣṭaṃ tatkariṣyāmahe tathā //",
    "K08bsu062_u:4142": " na purā rākṣasīvṛttiṃ kariṣyāmaḥ kadācana /",
    "K08bsu062_u:4143": " śikṣāsaṃvaramādhāya cariṣyāmo vrataṃ sadā //",
    "K08bsu062_u:4144": " jambūdvīpe yathā martyā viramya daśapāpataḥ /",
    "K08bsu062_u:4145": " saṃvṛtisukhabhuṃjānā jīvanti sadguṇāratāḥ //",
    "K08bsu062_u:4146": " tathā vayaṃ viramyātra daśakulamārgataḥ /",
    "K08bsu062_u:4147": " sadvṛtisukhabhuṃjānā jīvema sadguṇāratāḥ //",
    "K08bsu062_u:4148": " sadaitad vratamādhāya triratnabhajanāratāḥ /",
    "K08bsu062_u:4149": " sarvaṃ sattvahitaṃ kṛtvā saṃcariṣyāmahe śubhe //",
    "K08bsu062_u:4150": " tadasmān kṛpayā paśyannevaṃ cānugrahaṃ sadā /",
    "K08bsu062_u:4151": " kṛtvā saddharmamādiśya viharatviha mānyataḥ //",
    "K08bsu062_u:4152": " iti saṃprārthitaṃ tābhiḥ sarvābhiḥ sa jinātmajaḥ /",
    "K08bsu062_u:4153": " lokeśvaraḥ samākarṇya tā vīkṣya vadate punaḥ //",
    "K08bsu062_u:4154": " nāhaṃ sadeha tiṣṭheyaṃ sarvatrāpi suduḥkhinaḥ /",
    "K08bsu062_u:4155": " prāṇinaḥ svayamālokya samuddhartuṃ caremahi //",
    "K08bsu062_u:4156": " tadetatsaṃvaraṃ dhṛtvā yūyamevaṃ samāhitāḥ /",
    "K08bsu062_u:4157": " triratnabhajanaṃ kṛtvā saukhyaṃ bhuktvābhitiṣṭhata //",
    "K08bsu062_u:4158": " kāle kāle 'hamāgatya yuṣmākaṃ hitasādhane /",
    "K08bsu062_u:4159": " deśayiṣyāmi saddharmasaṃbuddhapadasādhānam //",
    "K08bsu062_u:4160": " evaṃ saṃbodhayan sarvā rākṣasīstāḥ sa rākṣasaḥ /",
    "K08bsu062_u:4161": " lokeśvaro mahāsattvaḥ saṃprasthitastato drutam //",
    "K08bsu062_u:4162": " tato 'ntarhita ākāśe gatvenduriva bhāsayan /",
    "K08bsu062_u:4163": " prahlādayan jagallokaṃ carate satvahitotsukaḥ //",
    "K08bsu062_u:4164": " taṃ khe gataṃ prabhāsvantaṃ dṛṣṭvā tāḥ sakalā api /",
    "K08bsu062_u:4165": " rākṣasyo vismayotpannāstiṣṭhanti pratinanditāḥ //",
    "K08bsu062_u:4166": " (Gkv 145)",
    "K08bsu062_u:4167": " tataḥ prabhṛtī tāḥ sarvā rākṣasyo 'pi samāhitāḥ /",
    "K08bsu062_u:4168": " tacchikṣāsaṃvaraṃ dhṛtvā saṃcarante sadā śubhe //",
    "K08bsu062_u:4169": " evaṃ sa trijagannātho rākṣasīrapi bodhayan /",
    "K08bsu062_u:4170": " bodhimārge niyujyāpi cārayati sadā śubhe //",
    "K08bsu062_u:4171": " evaṃ tasya jagadbhartuḥ puṇyaskandhaṃ mahattaram /",
    "K08bsu062_u:4172": " aprameyasaṃkhyemityākhyātaṃ munīśvaraiḥ //",
    "K08bsu062_u:4173": " tattasya trijagadgartuḥ śaraṇaṃ samupāśritāḥ /",
    "K08bsu062_u:4174": " dhyātvāpyuccārya nāmāpi smṛtvāpi bhajatādbhavam //",
    "K08bsu062_u:4175": " ye tasya trijagadbhartuḥ śraddhayā śaraṇe sthitāḥ /",
    "K08bsu062_u:4176": " dhyātvāpyuccārya nāmāpi smṛtvā bhajanti sarvadā //",
    "K08bsu062_u:4177": " te sadā sadgatiṃ yāntiṃ na kadācana /",
    "K08bsu062_u:4178": " bhadraśrīguṇasaṃpattisamāpannā bhavantyapi //",
    "K08bsu062_u:4179": " sadā sattvahitādhāne saddharmasādhanāratāḥ /",
    "K08bsu062_u:4180": " triratnabhajanaṃ kṛtvā saṃprayāyuḥ sukhāvatīm //",
    "K08bsu062_u:4181": " tatrāmitābhanāthasya pītvā dharmāmṛtaṃ sadā /",
    "K08bsu062_u:4182": " arhanto bodhimāsādya saṃbuddhapadamāpnuyuḥ //",
    "K08bsu062_u:4183": " ityādiṣṭaṃ munīndreṇa viśvabhuvā niśamya te /",
    "K08bsu062_u:4184": " sarve sabhāśritā lokāḥ prābhyanandan prabodhitāḥ //",
    "K08bsu062_u:4185": " // itisiṃhaladvīparākṣasīparibodhanoddharaṇa prakaraṇam //",
    "K08bsu062_u:4186": " 13. vārāṇasī kṛmi kīṭoddhāraṇa prakaraṇa",
    "K08bsu062_u:4187": " atha gaganagaṃjo 'sau bodhisattvaḥ kṛtāṃjaliḥ /",
    "K08bsu062_u:4188": " viśvabhuvaṃ munīndraṃ ca praṇatvaivamavocata //",
    "K08bsu062_u:4189": " bhagavan sa mahāsattvo lokeśvaro jinātmajaḥ /",
    "K08bsu062_u:4190": " nādyāpiha samāyāti kadāgacchettadādiśa //",
    "K08bsu062_u:4191": " (Gkv 146)",
    "K08bsu062_u:4192": " iti tenoditaṃ śrutvā viśvabhūḥ sa munīśvaraḥ /",
    "K08bsu062_u:4193": " gaganagaṃjamālokya taṃ punarevamabravīt //",
    "K08bsu062_u:4194": " tataḥ saṃprasthitaścāsau lokeśvaro vilokayan /",
    "K08bsu062_u:4195": " vārāṇasyāṃ samuddhartuṃ sattvān samabhigatcchati //",
    "K08bsu062_u:4196": " dṛṣṭvā sa prāṇino 'nekānasaṃkhyeyān suduḥkhitān /",
    "K08bsu062_u:4197": " saviṇmūtramṛdālagnāṃstiṣṭhatyevaṃ vicintayan //",
    "K08bsu062_u:4198": " hā pāpaṃ kathametāni saviṇmutrāśrītānyaham /",
    "K08bsu062_u:4199": " kṛmyasaṃkhyasahastrāṇi proddhareyaṃ prabodhayan //",
    "K08bsu062_u:4200": " tatra sa cintayan matvā sattvān kṛpayā saṃvilokayan /",
    "K08bsu062_u:4201": " bhramararupamādhāya bharmate tadupācaran //",
    "K08bsu062_u:4202": " namo buddhāya dharmāya saṃghāyeti praṇoditam /",
    "K08bsu062_u:4203": " madhuraśabdamuccārya bhramate sa viyaccaran //",
    "K08bsu062_u:4204": " taṃ khe bhramantamālokya sarve te prāṇakā api /",
    "K08bsu062_u:4205": " tatkalārāvamākarṇya cintayanyevamutsukāḥ //",
    "K08bsu062_u:4206": " aho 'yaṃ sukhavān pakṣī bhramate khe 'tiyathecchayā /",
    "K08bsu062_u:4207": " kimanena kṛtaṃ puṇyaṃ carate sukham //",
    "K08bsu062_u:4208": " kimasmābhiḥ kṛtaṃ pāpaṃ yenāmedhyāśritā vayam /",
    "K08bsu062_u:4209": " iti vicintya te sarve kṛmayastatsukhecchitāḥ //",
    "K08bsu062_u:4210": " tadviṇvamanuśrutvā saṃtiṣṭhante tadunmukhāḥ //",
    "K08bsu062_u:4211": " tathā te kṛmayaḥ sarve tannāmasmṛtibhāvitāḥ /",
    "K08bsu062_u:4212": " tattriratnanamaskāraṃ dhṛtvā tiṣṭhanti cetasā //",
    "K08bsu062_u:4213": " tathā caivaṃ samuccārya triratnanāma cetasā /",
    "K08bsu062_u:4214": " smṛtvā kṛtvā namaskaraṃ tiṣṭhanti trimaṇermudā //",
    "K08bsu062_u:4215": " etatpuṇyaviliptāste sarve saṃjātapakṣakāḥ /",
    "K08bsu062_u:4216": " tata uḍḍīya gaṃgāyāṃ nipatantastyajantyasūn //",
    "K08bsu062_u:4217": " tataste vimalātmānaḥ saṃprayātāḥ sukhāvatīm /",
    "K08bsu062_u:4218": " sarve sugandhamukhā nāma bodhisattvā bhavantyapi //",
    "K08bsu062_u:4219": " te tatrāmitabhāsasya pītvā dharmāmṛtaṃ sadā /",
    "K08bsu062_u:4220": " trividhāṃ bodhimāsādya nirvṛpadamāpnuyuḥ //",
    "K08bsu062_u:4221": " (Gkv 147)",
    "K08bsu062_u:4222": " evamasau mahāsattvo lokeśvaraḥ kṛmīnapi /",
    "K08bsu062_u:4223": " prayatnena samuddhṛtya preṣayati sukhāvatīm //",
    "K08bsu062_u:4224": " tathā tasya jagacchāstuḥ puṇyaskandhaṃ mahattaram /",
    "K08bsu062_u:4225": " aprameyamasaṃkhyeyamityākhyātaṃ munīśvaraiḥ //",
    "K08bsu062_u:4226": " ye cāsya lokanāthasya śraddhayā śaraṇe sthitāḥ /",
    "K08bsu062_u:4227": " dhyātvā smṛtvā samuccārya nāma bhajanti sarvadā //",
    "K08bsu062_u:4228": " sadā te sadgatau jātā durgatau na kadācana /",
    "K08bsu062_u:4229": " saddharmaśrīsukhāpannāḥ saṃprayāyuḥ sukhāvatīm //",
    "K08bsu062_u:4230": " tatrāmitāabhanāthasya pītvā dharmāmṛtaṃ sadā /",
    "K08bsu062_u:4231": " trividhāṃ bodhimāsādya saṃprāpsyanti jinālayam //",
    "K08bsu062_u:4232": " iti matvā sadā bhadrasaukhyamicchanti ye bhave /",
    "K08bsu062_u:4233": " te 'sya trailokanāthasya bhajantu śaraṇe sthitāḥ //",
    "K08bsu062_u:4234": " ityādiṣṭaṃ munīndreṇa viśvabhuvā niśamya te /",
    "K08bsu062_u:4235": " sarve samāśritā lokāḥ prābhyanandan prabodhitāḥ //",
    "K08bsu062_u:4236": " // iti vārāṇasīkṛmikīṭoddhāraṇaprakaraṇaṃ samāptam //",
    "K08bsu062_u:4237": " 14. māgadhika sattva prabodhanoddhāraṇa prakaraṇa",
    "K08bsu062_u:4238": " atha gaganagaṃjo 'sau bodhisattvaḥ pramoditaḥ /",
    "K08bsu062_u:4239": " viśvabhuvaṃ munīndraṃ taṃ praṇatvaivamuvāca ca //",
    "K08bsu062_u:4240": " bhagavan sa mahābhijñaḥ kadeha samupāsaret /",
    "K08bsu062_u:4241": " idānīṃ kva prayāto 'sau hyetadādeṣṭumarhati //",
    "K08bsu062_u:4242": " iti saṃprārthite tena viśvabhūḥ sa munīśvaraḥ /",
    "K08bsu062_u:4243": " bodhisattvaṃ tamālokya sabhāṃ cāpyevamabravīt //",
    "K08bsu062_u:4244": " tato 'sau trijagannātho vārāṇasyāṃ viniścaran /",
    "K08bsu062_u:4245": " sattvān paśyan samuddhartuṃ magadhe 'bhigato 'dhunā //",
    "K08bsu062_u:4246": " (Gkv 148)",
    "K08bsu062_u:4247": " tatra sa samupāśritya durbhikṣaparipīḍitān /",
    "K08bsu062_u:4248": " nṛmāṃsānyapi bhuṃjānān pibato rudhirāṇyapi //",
    "K08bsu062_u:4249": " parasparaṃ yudhyamānān mahāpātakacāriṇaḥ /",
    "K08bsu062_u:4250": " kleśāgnitāpitān duṣṭān saṃpaśyannanupṛcchati //",
    "K08bsu062_u:4251": " kasmādyūyamihānyonyaṃ yuddhaṃ kṛtvāvirodhitāḥ /",
    "K08bsu062_u:4252": " nṛmāṃsānyapi bhuktvaivaṃ pītvā nṛrudhirāṇyapi //",
    "K08bsu062_u:4253": " kleśāgnidahitātmāno mahāpātacāriṇaḥ /",
    "K08bsu062_u:4254": " bhūtayakṣā iva kṣurāśvarathaivamabhadrake //",
    "K08bsu062_u:4255": " iti tatpṛṣṭamālokya sarve te durjanā api /",
    "K08bsu062_u:4256": " tatpuṇyāṃśuparispṛṣṭā bhavanti damitāśayāḥ //",
    "K08bsu062_u:4257": " tataḥ sarve 'pi te tasya purataḥ samupāśritāḥ /",
    "K08bsu062_u:4258": " taṃ samīkṣya mahāsattvaṃ nivedayanti tadvṛtim //",
    "K08bsu062_u:4259": " sādho yadatra durbhikṣamahotpātaṃ pravartate /",
    "K08bsu062_u:4260": " tannātra vidyate kiṃcidannaṃ pānaṃ ca bhojanam //",
    "K08bsu062_u:4261": " viṃśativarṣaṃjāto sa dahatiḥ pravartitā /",
    "K08bsu062_u:4262": " tatkṣuttṛṣṇāgnisaṃdagdhāḥ sarve 'tikleśitā vayam //",
    "K08bsu062_u:4263": " yadevaṃ kleśasaṃtaptā duḥsahavedanāturāḥ /",
    "K08bsu062_u:4264": " niḥsnehā nirdayāḥ krūrāścāṇḍālavṛtticāriṇaḥ //",
    "K08bsu062_u:4265": " tadanyonyaṃ nihatyāpi yuddhaṃ kṛtvā divāniśam /",
    "K08bsu062_u:4266": " nṛmāṃsānyapi bhuṃjānāḥ pītvā nṛrudhirāṇyapi //",
    "K08bsu062_u:4267": " kṛtvātidāruṇaṃ karma mahāpātakacāriṇaḥ /",
    "K08bsu062_u:4268": " svātmānameva saṃtṛpya pālayantaścarāmahe //",
    "K08bsu062_u:4269": " viṃśativarṣaparyāptaṃ kāntāramiha vartate /",
    "K08bsu062_u:4270": " abhakṣyānyapi tadbhuktvā pālayāmaḥ svajīvitam //",
    "K08bsu062_u:4271": " tadbhavān yadi śaknoti durbhikṣaṃ śamayanniha /",
    "K08bsu062_u:4272": " kṛtvā subhikṣamasmākaṃ trātā bhavitumarhati //",
    "K08bsu062_u:4273": " iti taiḥ kathitaṃ śrutvā bodhisattvaḥ sa ṛddhimān /",
    "K08bsu062_u:4274": " gatvā khe vividhaṃ dravyaṃ pravarṣayati sarvataḥ //",
    "K08bsu062_u:4275": " (Gkv 149)",
    "K08bsu062_u:4276": " prathamamaudakaṃ varṣaṃ pravartitaṃ samantataḥ /",
    "K08bsu062_u:4277": " tad dṛṣṭvā te janāḥ sarve sāścaryaharṣitāśayāḥ //",
    "K08bsu062_u:4278": " tad mṛtaṃ sukhaṃ pītvā yathecchayā pramoditāḥ /",
    "K08bsu062_u:4279": " saṃtṛptarisantuṣṭā bhavanti prīṇītāśrayāḥ //",
    "K08bsu062_u:4280": " tataścāsau mahābhijño bhogyāni vividhāni ca /",
    "K08bsu062_u:4281": " supiṣṭādīni khādyāni varṣayati samantataḥ //",
    "K08bsu062_u:4282": " tāni dṛṣṭvā ca te sarve samāgṛhya yathecchayā /",
    "K08bsu062_u:4283": " prabhuktvā sukhamāsādya tiṣṭhanti vismayānvitāḥ //",
    "K08bsu062_u:4284": " yadāhāreaṇa saṃtṛptāḥ sarve te saṃpramoditāḥ /",
    "K08bsu062_u:4285": " tadā dhānyādisarvāṇi vrīhiśasyāni varṣayan //",
    "K08bsu062_u:4286": " vividhāni ca vastrāṇi dravyāṇi vividhānyapi /",
    "K08bsu062_u:4287": " sarvāṇi dhāturatnāni sarvāṇi bhūṣaṇāni ca //",
    "K08bsu062_u:4288": " varṣayaṃstatra sarvatra karoti tān pramoditān /",
    "K08bsu062_u:4289": " taddṛṣṭvā sakalā lokā bhavanti vismayānvitāḥ //",
    "K08bsu062_u:4290": " tāni sarvāṇi te sarve dṛṣṭvādāya yathecchayā /",
    "K08bsu062_u:4291": " pūrayitvā gṛhe koṣṭhe bhavanti pratinanditāḥ //",
    "K08bsu062_u:4292": " yadā teṣāmabhiprāyaṃ sarvesāmanusidhyate /",
    "K08bsu062_u:4293": " tadā te nanditāḥ sarve sametyekānta āśritāḥ //",
    "K08bsu062_u:4294": " parasparaṃ samālokya sāścaryaharṣitāśayāḥ /",
    "K08bsu062_u:4295": " aho kasyānubhāvo 'yamityuktvā samupāsthitāḥ //",
    "K08bsu062_u:4296": " tadāsau trijagacchāstā vṛddhamekaṃ mahallakam /",
    "K08bsu062_u:4297": " sudṛṣṭyā samadhiṣṭhāya preṣayanti tadantike //",
    "K08bsu062_u:4298": " tatra sa saṃcaran vṛddho jīrṇaḥ kubjo mahallakaḥ /",
    "K08bsu062_u:4299": " daṇḍaparāyaṇo gatvā śanaiḥ paścanniṣīdati //",
    "K08bsu062_u:4300": " tatra madhye niṣītvā sa vṛddhastān samupāśritān /",
    "K08bsu062_u:4301": " sarvāṃllokān samālokya kathayatyevamānataḥ //",
    "K08bsu062_u:4302": " kiṃ manyadhva idaṃ bhadraṃ jātaṃ kasyānubhāvataḥ /",
    "K08bsu062_u:4303": " kasyāpīdṛkprabhāvaṃ hi nāsti traidhātukeṣvapi //",
    "K08bsu062_u:4304": " (Gkv 150)",
    "K08bsu062_u:4305": " jñāyāaṃ hyanubhāvo 'yaṃ lokeśasya jagatprabhoḥ /",
    "K08bsu062_u:4306": " śrūyatāṃ vakṣyate tasya prabhāvo 'tra mayādhunā //",
    "K08bsu062_u:4307": " yo lokeśvaro nāma bodhisattvo jinātmajaḥ /",
    "K08bsu062_u:4308": " mahāsattvo mahābhijñastraidhātukādhipeśvaraḥ //",
    "K08bsu062_u:4309": " sa sarveṣāmapi trātā nāthaḥ śāstā hitārthabhṛt /",
    "K08bsu062_u:4310": " dharmaśrīguṇasaṃpattisukhabhartā guruṃ prabhuḥ //",
    "K08bsu062_u:4311": " andhānāmapi sanmārgaṃ darśayati pradīpavat /",
    "K08bsu062_u:4312": " sūryāditāpadagdhānāṃ chatrībhūtaḥ sudhāṃśuvat //",
    "K08bsu062_u:4313": " tṛṣitānāṃ nadībhūtaḥ kṣudhitānāṃ suradrumaḥ /",
    "K08bsu062_u:4314": " rogiṇāṃ śalyahṛdvaidyaḥ mātā pitā ca duḥkhinām //",
    "K08bsu062_u:4315": " narakābhyuopapannānāmuddhartā nirvṛtipradaḥ /",
    "K08bsu062_u:4316": " daridrānāṃ pradātā ca śaraṇyaṃ śaraṇārthinām //",
    "K08bsu062_u:4317": " agatīnāṃ gatirbandhumitraṃ dvipaḥ parāyaṇaḥ /",
    "K08bsu062_u:4318": " kimeva bahunākhyāya sarvadharmādhipo 'pyasau //",
    "K08bsu062_u:4319": " sukhitāste mahābhāgā bhadrāḥ saddharmalābhinaḥ /",
    "K08bsu062_u:4320": " ye 'sya traidhātunāthasya smṛtvā bhajanti sarvadā //",
    "K08bsu062_u:4321": " te 'pi dhanyā mahātmānaḥ saddharmaguṇalābhinaḥ /",
    "K08bsu062_u:4322": " ye 'sya nāma samuccārya bhajanti śraddhayā sadā //",
    "K08bsu062_u:4323": " te bhavaduḥkhanirmuktā niḥkleśā vimalāśayāḥ /",
    "K08bsu062_u:4324": " pūjāṃgaiḥ śraddhayābhyarcya bhajanti ye samādarāt //",
    "K08bsu062_u:4325": " ye cāsya maṇḍalaṃ kṛtvaṃ samabhyarcya yathāvidhi /",
    "K08bsu062_u:4326": " japastotrapraṇāmādyairbhajante śaraṇāśritāḥ //",
    "K08bsu062_u:4327": " te bhavanti mahārājā narendrāścakravartinaḥ /",
    "K08bsu062_u:4328": " dharmaśrīguṇasatkīrtisaptaratnasamanvitāḥ //",
    "K08bsu062_u:4329": " saumyāḥ sugandhikāyāśca pūrṇagātrāḥ śubhendriyāḥ /",
    "K08bsu062_u:4330": " jātismarāḥ subhadrāṃśāḥ saddharmaguṇasādhinaḥ //",
    "K08bsu062_u:4331": " evaṃ tasya jagattrātuḥ sadguṇaṃ varṇyate katham /",
    "K08bsu062_u:4332": " aprameyamasaṃkhyemityākhyātaṃ munīśvaraiḥ //",
    "K08bsu062_u:4333": " (Gkv 151)",
    "K08bsu062_u:4334": " evaṃ tasya mahatpuṇyaskandhamahattaraṃ varam /",
    "K08bsu062_u:4335": " yūyaṃ vijñāya nāmāpi smṛtvā bhajata sarvadā //",
    "K08bsu062_u:4336": " ye cāsya śraddhayā nityaṃ smṛtvā dhyātvā samāhitāḥ /",
    "K08bsu062_u:4337": " nāmāpi ca samuccārya bhajanti śaraṇāśritāḥ //",
    "K08bsu062_u:4338": " durgatiṃ te na gacchanti kadācidapi kutracit /",
    "K08bsu062_u:4339": " sadā sadgatisaṃjātā bhavanti śrīguṇāśrayāḥ //",
    "K08bsu062_u:4340": " kṛtvā bhadrāṇi sattvānāṃ bhuktvā saukhyāni sarvadā /",
    "K08bsu062_u:4341": " bodhicaryāvrataṃ dhṛtvā prānte yānti sukhāvatīm //",
    "K08bsu062_u:4342": " tatrāmitaruceḥ śāstuḥ pītvā dharmāmṛtaṃ sadā /",
    "K08bsu062_u:4343": " trividhāṃ bodhimāsādya nirvṛtipadamāpnuyuḥ //",
    "K08bsu062_u:4344": " iti tena samādiṣṭaṃ śrutvā sarve 'pi te janāḥ /",
    "K08bsu062_u:4345": " tatheti pratinanditvā vrajanti svagṛhaṃ tataḥ //",
    "K08bsu062_u:4346": " so 'pi mahallako vṛddhaḥ saddharmaguṇavistaram /",
    "K08bsu062_u:4347": " samākhyāya samutthāya saṃprayāti svamālayam //",
    "K08bsu062_u:4348": " tadā sarve 'pi te loka māgadhikāḥ prabodhitāḥ /",
    "K08bsu062_u:4349": " lokeścaramanusmṛtvā bhajanti sarvadā mudā //",
    "K08bsu062_u:4350": " tadārabhya sadā tatra subhikṣaṃ saṃpravartitam /",
    "K08bsu062_u:4351": " sarve sattvā yathākāmaṃ bhuktvā caranti sadvṛṣe //",
    "K08bsu062_u:4352": " sarve te vimalātmānaścaturbrahmavihāriṇaḥ /",
    "K08bsu062_u:4353": " bodhicaryāvrataṃ dhṛtvā saṃcarante śubhe sadā //",
    "K08bsu062_u:4354": " evaṃ sa trijagannātho lokeśvaro jinātmajaḥ /",
    "K08bsu062_u:4355": " sarvadharmādhipaḥ śāstā bodhisattvaḥ kṛpānidhiḥ //",
    "K08bsu062_u:4356": " svayaṃ sattvān samāalokya pāpino durjanānapi /",
    "K08bsu062_u:4357": " bodhayitvā prayatnena cārayati śubhe vrate //",
    "K08bsu062_u:4358": " evaṃ tasya jagadbhartuḥ puṇyaskandhaṃ mahattaram /",
    "K08bsu062_u:4359": " aprameyamasaṃkhyeyamityākhyātaṃ jinairapi //",
    "K08bsu062_u:4360": " tenāsau trijagannāthaḥ sarvatraidhātukādhipaḥ /",
    "K08bsu062_u:4361": " sarvarmābhisaṃbhartā bodhiśrīguṇaratnabhṛt //",
    "K08bsu062_u:4362": " (Gkv 152)",
    "K08bsu062_u:4363": " sarvairmunīśvaraiścāpi praśaṃsito 'bhisaṃṣṭutaḥ /",
    "K08bsu062_u:4364": " sarvairlokādhipaiścāpi nityaṃ smṛtvābhivanditaḥ //",
    "K08bsu062_u:4365": " ityevaṃ tasya saddharmaguṇamāhātmyamuttamam /",
    "K08bsu062_u:4366": " vijñāya smaraṇaṃ dhṛtvā bhajantu bodhivāṃchinaḥ //",
    "K08bsu062_u:4367": " ye tasya śaraṇe sthitvā smṛtvā dhvātvāpi cetasā /",
    "K08bsu062_u:4368": " nāmoccāryābhivanditvā stutvā bhajanti sarvadā //",
    "K08bsu062_u:4369": " durgatiṃ te na gacchanti kvacidapi kadācana /",
    "K08bsu062_u:4370": " sadā sadgatisaṃjātā bhavanti bodhicāriṇaḥ //",
    "K08bsu062_u:4371": " bodhicaryāvrataṃ dhṛtvā sarvasattvahitodyatāḥ /",
    "K08bsu062_u:4372": " bodhiśrīguṇasaṃpannāḥ saṃprayānti sukhāvatīm //",
    "K08bsu062_u:4373": " tatrāmitaruceḥ śāstuḥ pītvā dharmāmṛtaṃ sadā /",
    "K08bsu062_u:4374": " trividhāṃ bodhimāsādya saṃbuddhapadamāpnuyuḥ //",
    "K08bsu062_u:4375": " iti yūyamapi jñātvā smṛtvā taṃ triguṇādhipam /",
    "K08bsu062_u:4376": " dhyātvā smṛtvābhivanditvā bhajadhvaṃ sarvadādarāt //",
    "K08bsu062_u:4377": " ityādiṣṭaṃ munīndreṇa viśvabhuvā niśamya te /",
    "K08bsu062_u:4378": " sarve lokāstathetyuktvā prābhyanandan prabodhitāḥ //",
    "K08bsu062_u:4379": " // iti māgadhikasattvaprabodhanoddhāraṇaprakaraṇaṃ samāptam //",
    "K08bsu062_u:4380": " 15. śrījetārāma viśvabhū darśana sukhāvatī pratyudgama prakaraṇam",
    "K08bsu062_u:4381": " atha sarvanīvaraṇaviṣkambhī sa jinātmajaḥ /",
    "K08bsu062_u:4382": " sāṃjaliḥ śrīghanaṃ natvā samālokyaivamabravīt //",
    "K08bsu062_u:4383": " bhagavan sa mahāsattvo lokeśvarastataścaran /",
    "K08bsu062_u:4384": " kutra sattvān samuddhartuṃ saṃprayātastadādiśa //",
    "K08bsu062_u:4385": " iti taduktamākarṇya bhagavan sa munīśvaraḥ /",
    "K08bsu062_u:4386": " sabhāṃ viṣkambhinaṃ taṃ ca samālokyaivamādiśat //",
    "K08bsu062_u:4387": " tato 'pyantarhitaścāsau lokeśvaro viyadgataḥ /",
    "K08bsu062_u:4388": " saṃbhāsayan jagallokaṃ sthitvā caivaṃ vyacintayat //",
    "K08bsu062_u:4389": " (Gkv 153)",
    "K08bsu062_u:4390": " jetārāme vihāre 'dya sarvadevāsurādayaḥ /",
    "K08bsu062_u:4391": " lokāḥ sametya saddharmaṃ śrotuṃ sabhāsamāśritāḥ //",
    "K08bsu062_u:4392": " ahamapi munīndraṃ taṃ viśvabhuvaṃ jagadgurum /",
    "K08bsu062_u:4393": " vandituṃ tasya dharmaṃ ca śrotuṃ gaccheyaṃ sāmpratam //",
    "K08bsu062_u:4394": " iti dhyātvā sa lokeśvaraḥ prabhāsayan samantataḥ /",
    "K08bsu062_u:4395": " prahlādayan jagallokaṃ jetārāmamupācarat //",
    "K08bsu062_u:4396": " tatra sa samupāviśya saṃpaśyanstaṃ munīśvaram /",
    "K08bsu062_u:4397": " sarvāvatīṃ sabhāṃ tāṃ ca saṃbhāsayannupāsarat //",
    "K08bsu062_u:4398": " taṃ dṛṣṭvā samupāyātaṃ gaganagaṃja utthitaḥ /",
    "K08bsu062_u:4399": " upetya taṃ muniṃ natvā sāṃjalirevamabravīt //",
    "K08bsu062_u:4400": " bhagavannayamāyātaḥ katamassugatātmajaḥ /",
    "K08bsu062_u:4401": " bodhisattvo jagallokaṃ prabhāsayan samāgataḥ //",
    "K08bsu062_u:4402": " iti tatpṛṣṭamālokya viśvabhūḥ sa munīśvaraḥ /",
    "K08bsu062_u:4403": " lokeśvaro 'yamāyāta iti paśyanstamabravīt //",
    "K08bsu062_u:4404": " tatropetya sa lokeśo bodhisattvo vilokayan /",
    "K08bsu062_u:4405": " tridhā pradakṣiṇīkṛtya viśvabhuvo jagadguroḥ /",
    "K08bsu062_u:4406": " sāṃjaliḥ praṇatiṃ kṛtvā vāmapārśve samāśrayat //",
    "K08bsu062_u:4407": " kaccite kuśalaṃ kāye śrāntaḥ klāntaśca māsyapi /",
    "K08bsu062_u:4408": " ityevaṃ kuśalaṃ pṛṣṭvāpṛcchat sa bhagavān punaḥ //",
    "K08bsu062_u:4409": " kulaputra tvayā kutera sattvāḥ samuddhṛtāḥ /",
    "K08bsu062_u:4410": " kiyanto bodhayitvā ca niyujya sthāpitā śubhe //",
    "K08bsu062_u:4411": " iti pṛṣṭe munīndrena lokeśvaraḥ sa āditaḥ /",
    "K08bsu062_u:4412": " vistareṇa munīndrasya pura evaṃ nyavedayat //",
    "K08bsu062_u:4413": " pretalokeṣu ye sattvāḥ pretāḥ sūcīmukhādayaḥ /",
    "K08bsu062_u:4414": " te 'pi sarve mayoddhṛtya saṃpreṣitāḥ sūkhāvatīm //",
    "K08bsu062_u:4415": " ye cāvīcau nimagnāste sarve mayā samuddhṛtāḥ //",
    "K08bsu062_u:4416": " kālasūtre ca ye sattvā ye cāpi rauravāśritāḥ /",
    "K08bsu062_u:4417": " hāhe ca tapane ye ca śītodake caye sthitāḥ //",
    "K08bsu062_u:4418": " (Gkv 154)",
    "K08bsu062_u:4419": " asicchade ca ye sattvāḥ saṃvṛte cāpi ye sthitāḥ /",
    "K08bsu062_u:4420": " evamanyatra sarvatra narakeṣu samāsthitāḥ //",
    "K08bsu062_u:4421": " te 'pi sarve mayoddhṛtya saṃpreṣitāḥ sukhāvatīm //",
    "K08bsu062_u:4422": " ye cāpi pāpino duṣṭāste 'pi mayā prayatnataḥ /",
    "K08bsu062_u:4423": " bodhayitvā pratiṣṭhāpya bodhimārge niyojitāḥ //",
    "K08bsu062_u:4424": " tathā kāṃcanabhūmyāṃ ca sattvā ye 'dhomukhāḥ /",
    "K08bsu062_u:4425": " api te sarve 'pi mayā yatnād bodhimārge niyojitāḥ //",
    "K08bsu062_u:4426": " tathā rupamayībhūmyāṃ sattvāḥ puruṣapuṃgalāḥ /",
    "K08bsu062_u:4427": " te 'pi mayā prayatnena bodhimārge niyojitāḥ //",
    "K08bsu062_u:4428": " tataścāyomayībhūmyāṃ pātāle nivasanti ye /",
    "K08bsu062_u:4429": " balipramukhadaityāśca durdāntā madamāninaḥ //",
    "K08bsu062_u:4430": " te 'pi sarve mayā yatnād bodhayitvā prasāditāḥ /",
    "K08bsu062_u:4431": " bodhimārge pratiṣṭhāpya cārayitvā jagaddhite //",
    "K08bsu062_u:4432": " tamo 'ndhakārabhūmyaṃ ca ye sattvā yakṣarākṣasāḥ /",
    "K08bsu062_u:4433": " te sarve bodhimārgeṣu bodhayitvā niyojitāḥ //",
    "K08bsu062_u:4434": " śuddhāvāse devaloke sukuṇḍalādayo 'marāḥ /",
    "K08bsu062_u:4435": " bodhayitvā prayatnena bodhimārge niyojitāḥ //",
    "K08bsu062_u:4436": " tataḥ siṃhaladvīpe ca rākṣasyo 'pi prayatnataḥ /",
    "K08bsu062_u:4437": " bodhayitvā bodhimārge sarvāḥ sthāpitā mayā //",
    "K08bsu062_u:4438": " vārāṇasyāṃ ca ye 'medhyanimagnāḥ kṛmayo 'pi te /",
    "K08bsu062_u:4439": " sarve mayā samṛddhṛtya saṃpreṣitāḥ sukhāvatīm //",
    "K08bsu062_u:4440": " tato māgadhikā lokā duṣṭā api prayatnataḥ /",
    "K08bsu062_u:4441": " bodhayitvā bodhimārge niyujya pālitā mayā //",
    "K08bsu062_u:4442": " evamanye 'pi sattvāśca duṣṭāḥ pātakino 'pi te /",
    "K08bsu062_u:4443": " sarve mayā samuddhṛtya saṃpreṣitāḥ sukhāvatīm //",
    "K08bsu062_u:4444": " evaṃ bhūtāḥ piśācāśca pretāścāpi niśācarāḥ /",
    "K08bsu062_u:4445": " sarve pāpino magnāḥ sarveṣu narakeṣvapi /",
    "K08bsu062_u:4446": " mayā samuddhṛtya saṃpreṣitāḥ sukhāvatīm //",
    "K08bsu062_u:4447": " (Gkv 155)",
    "K08bsu062_u:4448": " tiryaṃco 'pi sarve sadgatau sthāpitā mayā /",
    "K08bsu062_u:4449": " te 'pi mayā samuddhṛtya saṃpreṣitāḥ sukhāvatīm //",
    "K08bsu062_u:4450": " evaṃ nāgāśca daityāśca yakṣagandharvakinnarāḥ /",
    "K08bsu062_u:4451": " kumbhāṇḍā rākṣyaścāpi duṣṭā darpābhimāninaḥ //",
    "K08bsu062_u:4452": " te 'pi sarve prayatnena bodhimārge mayeritāḥ //",
    "K08bsu062_u:4453": " evaṃ ca mānavā duṣṭāḥ pāpiṣṭhā api yatnataḥ /",
    "K08bsu062_u:4454": " śodhayitvā samālokya bodhimārge niyojitāḥ //",
    "K08bsu062_u:4455": " evaṃ divyasukhāraktā devāścāpi prayatnataḥ /",
    "K08bsu062_u:4456": " bodhayitvā mayā sarve bodhimārge niyojitāḥ //",
    "K08bsu062_u:4457": " evaṃ sarve 'pi sattvāśca traidhātukanivāsinaḥ /",
    "K08bsu062_u:4458": " bodhimārge pratiṣṭhāpya preṣaṇīyāḥ sukhāvatīm //",
    "K08bsu062_u:4459": " evaṃ sarvān samālokya samuddhṛtya samantataḥ /",
    "K08bsu062_u:4460": " bhavatāṃ darśanaṃ kartumihāhamāgato 'dhunā //",
    "K08bsu062_u:4461": " bhavatāṃ darśanaṃ prāpya sāfalyaṃ me pariśramam /",
    "K08bsu062_u:4462": " ito 'haṃ bhagavaṃcchāstā gamiṣyāmi sukhāvatīm //",
    "K08bsu062_u:4463": " bhavāniha samāśritya puṇyābhairbhāsayan jagat /",
    "K08bsu062_u:4464": " saddharmam sarvadādiśya viharatu jagaddhite //",
    "K08bsu062_u:4465": " iti tena samākhyātaṃ śrutvā sa saṃpraharṣitaḥ /",
    "K08bsu062_u:4466": " gaganagaṃja ālokya lokeśamevamavravīt //",
    "K08bsu062_u:4467": " aho īdṛkmahābhijñaṃ dṛṣṭaṃ śrutaṃ na kasyacit /",
    "K08bsu062_u:4468": " saṃbuddhānāṃ na vidyante tatkasyānyasya vidyate //",
    "K08bsu062_u:4469": " ityuktvā sa mahāsattvo gaganagaṃja utthitaḥ /",
    "K08bsu062_u:4470": " tasya lokeśvarasyāgre sāṃjaliḥ samupācaran //",
    "K08bsu062_u:4471": " mā tvaṃ śrānto 'si lokeśa kaccitte kauśalaṃ tanau /",
    "K08bsu062_u:4472": " iti pṛṣṭvā padāmbhoje natvā paśyan samāśritaḥ //",
    "K08bsu062_u:4473": " ityevaṃ tena saṃpṛṣṭe lokeśvaro niśamya te /",
    "K08bsu062_u:4474": " gaganagaṃjamālokya sasmita evamabravīt //",
    "K08bsu062_u:4475": " nātrāhaṃ bhavatāṃ madhye śrāntaḥ kliṣṭo 'pi vā care /",
    "K08bsu062_u:4476": " bhavatāṃ darśanenāpi kauśalyaṃ mama sarvataḥ //",
    "K08bsu062_u:4477": " (Gkv 156)",
    "K08bsu062_u:4478": " iti tena samādiṣtaṃ niśamya saṃpramoditaḥ /",
    "K08bsu062_u:4479": " gaganagaṃja ālokya taṃ lokeśamabhāṣata //",
    "K08bsu062_u:4480": " sadātrāsmaddhite śāstarviharasva kṛpāmate /",
    "K08bsu062_u:4481": " bhavaddharmāmṛtaṃ pītvā kariṣyāmo jagaddhitam //",
    "K08bsu062_u:4482": " iti taduktamākarṇya lokeśvaro jinātmajaḥ /",
    "K08bsu062_u:4483": " gaganagaṃjamālokya taṃ punarevamabravīt //",
    "K08bsu062_u:4484": " nāhaṃ sadeha tiṣṭheyaṃ sarvatrāpi careya hi /",
    "K08bsu062_u:4485": " yathā mayā pratijñātaṃ kartavyaṃ tajjagaddhitam //",
    "K08bsu062_u:4486": " sarve sattvā mayālokya bodhayitvā prayatnataḥ /",
    "K08bsu062_u:4487": " bodhimārge pratiṣṭhāpya preṣaṇīyāḥ sukhāvatīm //",
    "K08bsu062_u:4488": " tatsattvān samuddhṛtya śodhayitvābhibodhayan /",
    "K08bsu062_u:4489": " bodhimārge pratiṣṭhāpya gamiṣyāmi sukhāvatīm //",
    "K08bsu062_u:4490": " tadbhantaḥ sadāpyevaṃ saṃbuddhaśaraṇāśritāḥ /",
    "K08bsu062_u:4491": " bodhicaryāvrataṃ dhṛtvā viharantu jagaddhite //",
    "K08bsu062_u:4492": " sadā vo maṃgalaṃ bhūyātkārye saṃbodhisādhane /",
    "K08bsu062_u:4493": " saṃsidhyatu jagadbhadrasādhanaśrīḥ samṛddhyatu //",
    "K08bsu062_u:4494": " ityādiṣṭaṃ jagadbhartrā śrutvā sa saṃpraharṣitaḥ /",
    "K08bsu062_u:4495": " gaganagaṃja enaṃ ca samālokyaivamabravīt //",
    "K08bsu062_u:4496": " bhavatāmapi sidhyantu kāryāṇi trijagaddhite /",
    "K08bsu062_u:4497": " maṃgalaṃ ca sadā bhūyāt saṃbodhiśrīḥ samṛddhyatu //",
    "K08bsu062_u:4498": " ityevaṃ tau mahāsatvau pṛṣṭvānyonyaṃ sakauśalam /",
    "K08bsu062_u:4499": " mithau bhadrāśiṣaṃ datvā tūṣṇībhūtvāvatiṣṭhatuḥ //",
    "K08bsu062_u:4500": " tadāsau bhagavāṃcchāstā viśvabhūstān sabhāśritān /",
    "K08bsu062_u:4501": " sarvāṃllokān samālokya saddharmaṃ samupādiśat //",
    "K08bsu062_u:4502": " śṛṇvantu kulaputrā yatsaṃbodhijñānasādhanam /",
    "K08bsu062_u:4503": " saddharmaṃ tanmayākhyātaṃ sattvānāṃ bhadrakāraṇam //",
    "K08bsu062_u:4504": " prathamaṃ bodhisattvena saṃbodhijñānasiddhaye /",
    "K08bsu062_u:4505": " saṃbodhiṃ praṇidhiṃ kṛtvā kartavyaṃ dānamīpsitam //",
    "K08bsu062_u:4506": " (Gkv 157)",
    "K08bsu062_u:4507": " tato viramya pāpebhyo daśabhyo 'pi samādarāt /",
    "K08bsu062_u:4508": " śuddhaśīlaṃ samādhāya caritavyaṃ susaṃvaram //",
    "K08bsu062_u:4509": " tataḥ kleśān vinirjitya caturbrahmavihāriṇaḥ /",
    "K08bsu062_u:4510": " kṣāntivrataṃ sadā dhṛtvā caritavyaṃ jagaddhitam //",
    "K08bsu062_u:4511": " tato dharmamahotsāhaṃ dhṛtvā sattvārthasādhane /",
    "K08bsu062_u:4512": " pāpamitrāratiṃ tyaktvā sādhanīyaṃ mahadguṇam //",
    "K08bsu062_u:4513": " tato duṣṭāśayaṃ tyaktvā kāmabhogyavirāginā /",
    "K08bsu062_u:4514": " sudhīracittamādhāya dhyātavyaṃ trijagaddhitam //",
    "K08bsu062_u:4515": " tato durmitrasaṃrāgaṃ tyaktvā saṃbodhirāginā /",
    "K08bsu062_u:4516": " prajñābdhau bodhisadratnaṃ sādhanīyaṃ jagacchubhe //",
    "K08bsu062_u:4517": " etāḥ pāramitāḥ ṣaḍ vā pūrayitvā yathākramam /",
    "K08bsu062_u:4518": " sarvān māragaṇān jitvā saṃbodhijñānamāpsyate //",
    "K08bsu062_u:4519": " tata evaṃ mahābhijñaśrīīsaṃpadvīryasadguṇaiḥ /",
    "K08bsu062_u:4520": " sarvasattvahitaṃ kṛtvā saṃbuddhapadamāpsyate //",
    "K08bsu062_u:4521": " evaṃ yūyaṃ parijñāya saṃbuddhatvaṃ yadīcchatha /",
    "K08bsu062_u:4522": " evaṃ pāramitāḥ sarvāḥ pūrayadhvaṃ yathākramam //",
    "K08bsu062_u:4523": " saṃbodhipraṇidhiṃ dhṛtvā caturbrahmavihāriṇaḥ /",
    "K08bsu062_u:4524": " triratnabhajanaṃ kṛtvā saṃcaradhvaṃ jagaddhite //",
    "K08bsu062_u:4525": " etatpuṇyānubhāvena sarve yūyaṃ jitendriyāḥ /",
    "K08bsu062_u:4526": " arhantaḥ prāpya saṃbodhiṃ saṃbuddhapadamāpsyatha //",
    "K08bsu062_u:4527": " ityādiṣṭaṃ munīndreṇa viśvabhuvā niśamya te /",
    "K08bsu062_u:4528": " sarve lokāḥ sabhāsīnastathetyabhyanumoditāḥ //",
    "K08bsu062_u:4529": " viśvabhuvaṃ munīndraṃ taṃ tantralokādhipeśvaram /",
    "K08bsu062_u:4530": " kṛtāṃjalipuṭā natvā svasvālayaṃ yayurmudā //",
    "K08bsu062_u:4531": " tato lokeśvaro gatvā khe 'gnipiṇḍa ivojjavalan /",
    "K08bsu062_u:4532": " saṃbhāsayan jagallokaṃ drutaṃ sukhāvatīṃ yayau //",
    "K08bsu062_u:4533": " ityevaṃ trijagattrāturlokeśasya mahātmanaḥ /",
    "K08bsu062_u:4534": " viśvabhuvā samādiṣṭaṃ mahābhijñaṃ mayā śrutam //",
    "K08bsu062_u:4535": " (Gkv 158)",
    "K08bsu062_u:4536": " dṛṣṭaṃ cāpi tathā tasya lokeśasya jagatprabhoḥ /",
    "K08bsu062_u:4537": " mahābhijñānubhāvatvaṃ mayā tadvo nigadyate //",
    "K08bsu062_u:4538": " evaṃ tasya mahābhijñaṃ matvā yūyaṃ samādarāt /",
    "K08bsu062_u:4539": " dhyātvā smṛtvā samuccārya nāmāpi bhajatābhavam //",
    "K08bsu062_u:4540": " ye tasya śaraṇe sthitvā dhyātvā smṛtvāpi sarvadā /",
    "K08bsu062_u:4541": " nāmāpi ca samuccārya bhajanti bodhimānasāḥ //",
    "K08bsu062_u:4542": " durgatiṃ te na gacchanti kadācana kvacidbhave /",
    "K08bsu062_u:4543": " sadā sadgatisaṃjātāḥ saddharmaguṇasādhinaḥ //",
    "K08bsu062_u:4544": " bhadraśrīguṇasaṃpattisamṛddhisiddhibhāvinaḥ /",
    "K08bsu062_u:4545": " sadā loke śubhaṃ kṛtvā prānte yāyuḥ sukhāvatīm //",
    "K08bsu062_u:4546": " tatrāmitābhanāthasya pītvā dharmāmṛtaṃ sadā /",
    "K08bsu062_u:4547": " trividhāṃ bodhimāsādya saṃbuddhapadamāpnuyuḥ //",
    "K08bsu062_u:4548": " ityādiṣṭaṃ munīndreṇa śrīghanena niśamya te /",
    "K08bsu062_u:4549": " sarve lokāḥ sabhāsīnāḥ prābhyanandan prabodhitāḥ //",
    "K08bsu062_u:4550": " // iti śrījetārāmaviśvabhūdarśanasukhāvatīpratyudgamaprakaraṇaṃ samāptam //",
    "K08bsu062_u:4551": " 16. siṃhala sārthavāhoddhāraṇa prakaraṇam",
    "K08bsu062_u:4552": " atha sarvanīvaraṇaviṣkambhī sa jinātmajaḥ /",
    "K08bsu062_u:4553": " śrīghanaṃ taṃ punarnatvā sāṃjalirevamabrabīt //",
    "K08bsu062_u:4554": " bhagavan yadasau śrīmadāryāvalokiteśvaraḥ /",
    "K08bsu062_u:4555": " bodhisattvo mahāsattvastraidhātukādhipeśvaraḥ //",
    "K08bsu062_u:4556": " sarvān sattvān svayaṃ paśyan tridhātubhuvaneṣvapi /",
    "K08bsu062_u:4557": " samuddhṛtyābhisaṃbodhya preṣayati sukhāvatīm //",
    "K08bsu062_u:4558": " pāpino 'pi samālokya svayamuddhṛya bodhayan /",
    "K08bsu062_u:4559": " bodhimārge pratiṣṭhāpya saṃcārayate saṃvaram //",
    "K08bsu062_u:4560": " tatkathaṃ sa mahāsattvaḥ samuddhṛtyābhiśodhayan /",
    "K08bsu062_u:4561": " kṛtvā śuddhendriyān sarvān preṣayati sukhāvatīm //",
    "K08bsu062_u:4562": " (Gkv 159)",
    "K08bsu062_u:4563": " kenopāyena pāpiṣṭhān duṣṭānapi prabodhayan /",
    "K08bsu062_u:4564": " bodhimārge niyujyāpi pracārayani saṃcaran //",
    "K08bsu062_u:4565": " kathaṃ suduḥkhinaḥ sarvān karoti satsukhānvitān /",
    "K08bsu062_u:4566": " daridrān durbhagān dīnān dhaninaḥ subhagān sataḥ //",
    "K08bsu062_u:4567": " durdāntān dānavān yakṣān rākṣasān rākṣasīrapi /",
    "K08bsu062_u:4568": " bodhimārge pratiṣṭhāpya cārayati kathaṃ vratam //",
    "K08bsu062_u:4569": " tadupāyaṃ samākhyātuṃ sattvānāṃ hitasādhanam /",
    "K08bsu062_u:4570": " yenopāyena sa sarvān karoti bodhibhāginaḥ //",
    "K08bsu062_u:4571": " iti saṃprārthite tena viṣkambhinā subhāvinā /",
    "K08bsu062_u:4572": " bhagavān sa tamālokya sabhāṃ cāpyevamādiśat //",
    "K08bsu062_u:4573": " kutraputra sa lokeśo mahopāyavidhānavit /",
    "K08bsu062_u:4574": " yena sattvān samuddhṛtya karoti bodhibhāginaḥ //",
    "K08bsu062_u:4575": " samāadhistasya prājñasya mahopāyo jagaddhite /",
    "K08bsu062_u:4576": " yena sa sahasoddhṛtya yojayati śubhe jagat //",
    "K08bsu062_u:4577": " ityādiṣṭaṃ munīndreṇa śrutvā sa vismitāśayaḥ /",
    "K08bsu062_u:4578": " viskambhī bhagavantaṃ taṃ prārthayadevamādarāt //",
    "K08bsu062_u:4579": " bhagavāṃstatsamādhiṃ me samupādeṣṭumarhati /",
    "K08bsu062_u:4580": " yena sahasoddhṛtya cārayate śubhe jagat //",
    "K08bsu062_u:4581": " iti saṃprārthite tena bhagavān sa munīśvaraḥ /",
    "K08bsu062_u:4582": " viṣkambhinaṃ tamālokya punarevaṃ samādiśat //",
    "K08bsu062_u:4583": " bahavastasya vidyante kulaputra samādhayaḥ /",
    "K08bsu062_u:4584": " yaiḥ sa sattvān samuddhṛtya preṣayati sukhāvatīm //",
    "K08bsu062_u:4585": " apremeyairasaṃkhyeyaiḥ sarvākārakarādibhiḥ /",
    "K08bsu062_u:4586": " samādhibhiḥ samāpanno bhavati sa jagatprabhuḥ //",
    "K08bsu062_u:4587": " dhāraṇīnāṃ ca vidyānāṃ paramāṇāṃ sahasrakaiḥ /",
    "K08bsu062_u:4588": " aprameyairasaṃkhyeyaiḥ samāpanno virājate //",
    "K08bsu062_u:4589": " eteṣāmanubhāvaiḥ sa samuddhṛtya bhavodadheḥ /",
    "K08bsu062_u:4590": " bodhimārge pratiṣṭhāpya pālayati jagattrayam //",
    "K08bsu062_u:4591": " (Gkv 160)",
    "K08bsu062_u:4592": " etatpuṇyānubhāvaiḥ sa lokeśvaro maharddhimān /",
    "K08bsu062_u:4593": " śodhayitvā jagatsattvaṃ cārayati susaṃvaram //",
    "K08bsu062_u:4594": " evaṃ tasya jagattrātuḥ puṇyaskandhaṃ mahattaram /",
    "K08bsu062_u:4595": " aprameyamasaṃkhyeyamityākhyātaṃ munīśvaraiḥ //",
    "K08bsu062_u:4596": " tenāsau trijagacchāstā sarvatraidhātukeśvaraḥ /",
    "K08bsu062_u:4597": " sarvadharmādhipo nātho jagattrāteti kathyate //",
    "K08bsu062_u:4598": " tena tasya bhaye duḥkhe rakṣā na kriyate kvacit /",
    "K08bsu062_u:4599": " sarvatrāpi sadā rakṣā kriyate sarvaprāṇinām //",
    "K08bsu062_u:4600": " nānopāyavidhānena samuddhṛtya prabodhayan /",
    "K08bsu062_u:4601": " bodhicaryāvrataṃ datvā prāpayati sukhāvatīm //",
    "K08bsu062_u:4602": " evamasau mahāsatvo bodhisattvo maharddhimān /",
    "K08bsu062_u:4603": " sarvasattvahittaṃ kṛtvā saṃcarate samantataḥ //",
    "K08bsu062_u:4604": " ahamapi purā tena saṃrakṣito mahābhayāt /",
    "K08bsu062_u:4605": " yanmamaitatpurāvṛttaṃ śṛṇudhvaṃ vakṣyate 'dhunā //",
    "K08bsu062_u:4606": " tadyathā siṃhakalpāyāṃ rājadhānāṃ vaṇikprabhoḥ /",
    "K08bsu062_u:4607": " siṃhasya sārthavāhasya putro 'bhūt siṃhalābhidhaḥ //",
    "K08bsu062_u:4608": " bālye 'pi sa mahāsattvaḥ sarvasattvahitāśayaḥ /",
    "K08bsu062_u:4609": " divyātisundaraḥ kāntaḥ sarvasattvamanoharaḥ //",
    "K08bsu062_u:4610": " kaumārye 'pi sa sarvāsāṃ vidyānāṃ pāramāgataḥ /",
    "K08bsu062_u:4611": " sarvasattvahitaṃ kṛtvā reme suhṛtsahāyakaiḥ //",
    "K08bsu062_u:4612": " datvārthibhyo yathākāmaṃ śrutvā nityaṃ subhāṣitam /",
    "K08bsu062_u:4613": " guruṇāṃ satkṛtiṃ kṛtvā kuladharmābhisaṃrataḥ //",
    "K08bsu062_u:4614": " svakuladevatādīn ca sarvān devān samarcayan /",
    "K08bsu062_u:4615": " mānayan sakalāṃllokān bhṛtyān dāsān ca toṣayan //",
    "K08bsu062_u:4616": " jñātibandhusuhṛnmitrasacivān cābhinandayan /",
    "K08bsu062_u:4617": " yathākāmaṃ sukhaṃ bhuktvā reme pitroranujñayā //",
    "K08bsu062_u:4618": " tato nūtanayauvanye prauḍhaḥ puṣṭāṃgikaḥ kṛtī /",
    "K08bsu062_u:4619": " śūro dhīraḥ samutsāhī vyavahāravicakṣaṇaḥ //",
    "K08bsu062_u:4620": " (Gkv 161)",
    "K08bsu062_u:4621": " medhāvī sadguṇāraktaḥ sarvavidyāviśāradaḥ /",
    "K08bsu062_u:4622": " yadupacāra ātmajñaḥ satyadharmayaśo 'rthabhṛt //",
    "K08bsu062_u:4623": " yathāmūlyaṃ samādāya dranyaṃ datvā vaṇigjanān /",
    "K08bsu062_u:4624": " sarvānvinīya saṃsthāpya svavaśe 'bhyanvamodayat //",
    "K08bsu062_u:4625": " sarveṣāmapi ratnānāṃ parīkṣāsu vicakṣaṇaḥ /",
    "K08bsu062_u:4626": " sārthavāhān vaṇignāthānapi sarvān vyanodayat //",
    "K08bsu062_u:4627": " evaṃ sa sakalāṃllokān dharmaśrīguṇavikramaiḥ /",
    "K08bsu062_u:4628": " jitvā rājeva sannītyā viharannabhyarājata //",
    "K08bsu062_u:4629": " tasyaitadguṇasaṃpattiṃ dṛṣṭverṣyālurvaṇikkudhīḥ /",
    "K08bsu062_u:4630": " rahasi taṃ samāgamya suhṛdvadevamabravīt //",
    "K08bsu062_u:4631": " sādho dhanyo 'si satputraḥ sarvalokābhinandanaḥ /",
    "K08bsu062_u:4632": " tatkularjitasaṃvṛttau caran dharmārthamarjaya //",
    "K08bsu062_u:4633": " iti tenoditaṃ śrutvā siṃhalaḥ sa vicakṣaṇaḥ /",
    "K08bsu062_u:4634": " ko kulārjitasaṃvṛttistadvaktuṃ me tvamarhati //",
    "K08bsu062_u:4635": " iti tenoditaṃ śrutvā sa īrṣyākulitāśayaḥ /",
    "K08bsu062_u:4636": " siṃhalaṃ taṃ samālokya bodhitumevabravīt //",
    "K08bsu062_u:4637": " janakaste mahābhāga sārthavāho vaṇikpatiḥ /",
    "K08bsu062_u:4638": " sadā ratnākare gatvā so dhayati susaṃpade //",
    "K08bsu062_u:4639": " dhanyāste eva satputrā ye kuladharmacāriṇaḥ /",
    "K08bsu062_u:4640": " anye kiṃpuruṣāste hi bhuktvaiva gṛhacāriṇaḥ //",
    "K08bsu062_u:4641": " piturdravyaṃ samādāya datvārthibhyo na te falam /",
    "K08bsu062_u:4642": " svārjitameva tandadyādyaśodharmārthasiddhaye //",
    "K08bsu062_u:4643": " tattvaṃ kulārjitāṃ vṛttiṃ dadhānaḥ śrīguṇotsāhaḥ /",
    "K08bsu062_u:4644": " abdhau ratnākare gatvā ratnadravyāṇi sādhaya //",
    "K08bsu062_u:4645": " tato gṛhaṃ samāgatya datvārthibhyo yathepsitam /",
    "K08bsu062_u:4646": " yathākāmaṃ sukhaṃ bhuktvā saṃcarasva yaśo 'nvitaḥ //",
    "K08bsu062_u:4647": " evaṃ śrīguṇasaṃpattiyaśodharmāsukhānvitaḥ /",
    "K08bsu062_u:4648": " svakulavṛttisaṃcāramahotsāhaiḥ sadā rama //",
    "K08bsu062_u:4649": " (Gkv 162)",
    "K08bsu062_u:4650": " evaṃ taduktamākarṇya siṃhalaḥ sa prabodhitaḥ /",
    "K08bsu062_u:4651": " samudraṃ gantumutsāhaṃ pravardhayan mudācarat //",
    "K08bsu062_u:4652": " tataḥ sa siṃhalo 'mbhodhiyātrāṃ gantuṃ samutsukaḥ /",
    "K08bsu062_u:4653": " sārthavāhātmajān sarvān samāmantryaivamabravīt //",
    "K08bsu062_u:4654": " bhavanto 'haṃ samicchāmi gantuṃ ratnākare 'dhunā /",
    "K08bsu062_u:4655": " bhavatāṃ yadi vāṃchāsti prāgacchantu mayā saha //",
    "K08bsu062_u:4656": " iti taduktamākarṇya sarve te vaṇigātmajāḥ /",
    "K08bsu062_u:4657": " tatheti pratinandataḥ saharṣamevamabruvan //",
    "K08bsu062_u:4658": " sārthavāha samicchāmo gantuṃ ratnākare vayam /",
    "K08bsu062_u:4659": " yadasmākaṃ bhavānnetā tadanvāhartumarhati //",
    "K08bsu062_u:4660": " iti taiḥ saha saṃbhāṣya sa siṃhalaḥ samunmanāḥ /",
    "K08bsu062_u:4661": " pituḥ pādāmbuje natvā sāṃjalirevamabravīt //",
    "K08bsu062_u:4662": " tato 'haṃ gantumicchāmi ratnākare mahāmbudhai /",
    "K08bsu062_u:4663": " tadbhavān sudṛśā mahyamanujñāṃ dātumarhati //",
    "K08bsu062_u:4664": " iti putroditaṃ śrutvā siṃhaḥ saḥ sārthabhṛtpitā /",
    "K08bsu062_u:4665": " svātmajaṃ taṃ samālokya sucintādevamabravīt //",
    "K08bsu062_u:4666": " putra śṛṇu hitaṃ vākyaṃ mayoditaṃ tvayātmaja /",
    "K08bsu062_u:4667": " yattāvat sukumāro 'si tatkathamambudhau vrajeḥ //",
    "K08bsu062_u:4668": " tāvanme 'sti mahāsaṃpanmayā kaṣṭairupārjitā /",
    "K08bsu062_u:4669": " sarvā etāstavādhīnā bhuktvā rama yathecchayā //",
    "K08bsu062_u:4670": " yāvajjīvāmyahaṃ putra tāvadgṛhe sukhaṃ raman /",
    "K08bsu062_u:4671": " yathākāmaṃ prabhujyaivaṃ saṃcarasva yathepsite //",
    "K08bsu062_u:4672": " tatraiva ca mahāmbhodhau tāvanmā vrajathāḥ kvacit /",
    "K08bsu062_u:4673": " mṛte 'pi mayi tatrābdhau gantuṃ neha kadācana //",
    "K08bsu062_u:4674": " yāvaddravye gṛhe pūrṇe tāvanmā gāḥ kuhāpi ca /",
    "K08bsu062_u:4675": " yadā kṣīṇe gṛhe dravyaṃ tadāpi svagṛhe 'rjaya //",
    "K08bsu062_u:4676": " sarvadāpi tvayā putra mahāmbudhai sudustare /",
    "K08bsu062_u:4677": " gantuṃ naivābhivāchāṃ te bhavedvāṃchāsti te yadi //",
    "K08bsu062_u:4678": " (Gkv 163)",
    "K08bsu062_u:4679": " kimeva bahubhirdravyaiḥ kleśa eva yadudbhavet /",
    "K08bsu062_u:4680": " kleśinā hi sadā duḥkhaṃ saṃsāre sukhatā kutaḥ //",
    "K08bsu062_u:4681": " bahudravyavatāṃ nityaṃ kleśaduḥkhamahadbhayam /",
    "K08bsu062_u:4682": " tannirarthaṃ bahudravyaṃ sādhane mā samudyama //",
    "K08bsu062_u:4683": " yadarjitaṃ bahudravyaṃ gṛhe 'sti tāvadātmaja /",
    "K08bsu062_u:4684": " etatsarvaṃ tavādhīnaṃ tatkimarthatvamarjitum //",
    "K08bsu062_u:4685": " etatasarvaṃ tvamādāya datvārthibhyo yathecchayā /",
    "K08bsu062_u:4686": " yathākāmaṃ svayaṃ bhuktvā yāvajjīvaṃ sukhaṃ cara //",
    "K08bsu062_u:4687": " iti pitrā samādiṣṭaṃ śrutvātnajassa siṃhalaḥ /",
    "K08bsu062_u:4688": " janakaṃ taṃ samālokya punarevaṃ nyavedayat //",
    "K08bsu062_u:4689": " satyameva tvayādiṣṭaṃ tathāpi śrūyatāṃ mama /",
    "K08bsu062_u:4690": " abhiprāyaṃ pravakṣyāmi śrutvānubudhyatāṃ pitaḥ //",
    "K08bsu062_u:4691": " vidhinā prerito yatra jātastadvṛttisādhitaiḥ /",
    "K08bsu062_u:4692": " dharmavidyāguṇadravyasaṃpadbhireva śobhate //",
    "K08bsu062_u:4693": " tadanyathārjitairetairdharmavidyāguṇādibhiḥ /",
    "K08bsu062_u:4694": " sarvadravyaiḥ samāpannaḥ pumānapi na śobhate //",
    "K08bsu062_u:4695": " yadahaṃ karmaṇā jātaḥ sārthavāhakule tathā /",
    "K08bsu062_u:4696": " tatkulavṛttivibhrāṇaḥ saṃcarituṃ samutsahe //",
    "K08bsu062_u:4697": " tadahaṃ svakulācāravīryotsāhābhimānabhṛt /",
    "K08bsu062_u:4698": " gatvā ratnākare 'pyabdhau ratnāyarjitumutsahe //",
    "K08bsu062_u:4699": " svayamevārjitaṃ dravyaṃ datvārthibhyo yathepsitam /",
    "K08bsu062_u:4700": " bhuktvaiva svajanān bandhūnapi saṃbhartumutsahe //",
    "K08bsu062_u:4701": " ityevaṃ sa kulācāravṛttidharmārthasādhinam /",
    "K08bsu062_u:4702": " svātmajaṃ māṃ samālokya prābhinanditumarhasi //",
    "K08bsu062_u:4703": " nivāraṇā na kāryātra mama dharmārthasādhane /",
    "K08bsu062_u:4704": " tvayānujñāpradānena nandanīyo 'hamātmajaḥ //",
    "K08bsu062_u:4705": " yadi daivādvipattiḥ syāt sarvatīrthādhipe 'mbudhau /",
    "K08bsu062_u:4706": " patitvā sarvamutsṛjya saṃprayāyāṃ surālayam //",
    "K08bsu062_u:4707": " (Gkv 164)",
    "K08bsu062_u:4708": " tathāpi māṃ mahatpuṇyakīrttiḥ saṃśodhayet kulam /",
    "K08bsu062_u:4709": " iti vijñāya me tāta hyanujñāṃ dātumarhati //",
    "K08bsu062_u:4710": " gṛhe 'pi no bhavedeva vipittirdaivayogataḥ /",
    "K08bsu062_u:4711": " avaśyaṃbhāvino vā bhaveyureva sarvataḥ //",
    "K08bsu062_u:4712": " iti śaṃkāviṣaṃ hitvā saddharmasmṛtimānasaḥ /",
    "K08bsu062_u:4713": " dharmārthasādhane nityaṃ mahotsāhī samācaret //",
    "K08bsu062_u:4714": " athāhaṃ kṣamakauśalyaṃ saṃpanno nirupadravaḥ /",
    "K08bsu062_u:4715": " ratnaśrīsukhasaṃyuktaṃ saṃprāyāṃ svagṛhe mudā //",
    "K08bsu062_u:4716": " tadā kimucyate saukhyaṃ yaśodharmotsavānvitam /",
    "K08bsu062_u:4717": " datvārthibhyo yathākāmaṃ bhuktvā śubhe caremahi //",
    "K08bsu062_u:4718": " tato 'smatkulajāścāpi dharmācārasamanvitāḥ /",
    "K08bsu062_u:4719": " datvārthibhyo yathākāmaṃ bhuktvā yāyuḥ surālayam //",
    "K08bsu062_u:4720": " etatsatyamiti jñātvā yadīcchasi hitaṃ mama /",
    "K08bsu062_u:4721": " sudṛśānugrahaṃ kṛtvā tadanujñāṃ pradehi me //",
    "K08bsu062_u:4722": " yadyanujñāṃ dadāsi na viyogo nau bhaveddhruvam /",
    "K08bsu062_u:4723": " mṛtyurhi sarvajantūnāṃ sarvatrāpi puraḥ sadā //",
    "K08bsu062_u:4724": " iti putroditaṃ śrutvā siṃhaḥ pitā sa bodhitaḥ /",
    "K08bsu062_u:4725": " ātmajaṃ taṃ samālokya siṃhamevamabravīt //",
    "K08bsu062_u:4726": " yadyevaṃ niścayaṃ putra samudre gantumicchasi /",
    "K08bsu062_u:4727": " tava nirbandhitaṃ citāṃ vārayituṃ na śakyate //",
    "K08bsu062_u:4728": " tadgaccha sasahāyastvaṃ mārge 'raṇye vane 'mbudhau /",
    "K08bsu062_u:4729": " mahābhayāni vidyante tatsamīkṣya samantataḥ //",
    "K08bsu062_u:4730": " śītavātātapādīni duḥkhāni duḥsahānyapi /",
    "K08bsu062_u:4731": " sahitvā dhairyamālambya śanairvrajābhilokayan //",
    "K08bsu062_u:4732": " sidhyatu te visaṃyātrā bhūyāt sarvatra maṃgalam /",
    "K08bsu062_u:4733": " yathā hi vāṃchitaṃ dravyaṃ gṛhītvāyāhyavighnataḥ //",
    "K08bsu062_u:4734": " iti pitrābhyanujñāte siṃhalaḥ saṃpramoditaḥ /",
    "K08bsu062_u:4735": " pitroḥ pādān praṇatvaiva sahasā gantumārabhet //",
    "K08bsu062_u:4736": " (Gkv 165)",
    "K08bsu062_u:4737": " tadā mātā samāliṃgya siṃhalaṃ taṃ priyātmajam /",
    "K08bsu062_u:4738": " rudantyaśrubhirliptāsyā vilapantyaivamabravīt //",
    "K08bsu062_u:4739": " hā putra māṃ parityajya kathaṃ gantuṃ tvamicchasi /",
    "K08bsu062_u:4740": " nānyo me vidyate kaścideka eva tvamātmajaḥ //",
    "K08bsu062_u:4741": " hā jivananandano me 'si vallabho hi na cāparaḥ /",
    "K08bsu062_u:4742": " hā prāṇa mātāri snehaḥ kathaṃ te vidyate na hi //",
    "K08bsu062_u:4743": " yadā garbhapraviṣṭo me tadārambha samādarāt /",
    "K08bsu062_u:4744": " mayā sadābhinandantyā saṃpālyase prayatnataḥ //",
    "K08bsu062_u:4745": " jāyamāno 'pi saṃdṛṣṭvā mayā saṃpālito mudā /",
    "K08bsu062_u:4746": " bālye 'pi ca sadālokya saṃpālya paripuṣyase //",
    "K08bsu062_u:4747": " kaumārye 'pi samārādhya sahānandena varddhitaḥ /",
    "K08bsu062_u:4748": " mayā saṃpālitaḥ prauḍhabhūto 'si navayauvanaḥ //",
    "K08bsu062_u:4749": " idānīṃ tvaṃ yuvā bhūtvā kathaṃ māṃ tyaktumicchasi /",
    "K08bsu062_u:4750": " putraḥ svāṃ mātaraṃ vṛddhāṃ rakṣadeva tyajenna tu //",
    "K08bsu062_u:4751": " idānīṃ kathamevaṃ tvaṃ niḥsnehaścarase mayi /",
    "K08bsu062_u:4752": " hā putra kathaṃ me ko māṃ jīrṇitāṃ tyaktumarhati //",
    "K08bsu062_u:4753": " yāvajjīvāmyahaṃ putra kutrāpi mā vrajo 'nyataḥ /",
    "K08bsu062_u:4754": " yathākāmaṃ sukhaṃ bhuktvā saṃcarasva gṛhe raman //",
    "K08bsu062_u:4755": " mṛtāyāṃ mayi te putra yatrecchā vartate tadā /",
    "K08bsu062_u:4756": " tatra gatvā yathākāmaṃ kuru dharmārthasādhanam //",
    "K08bsu062_u:4757": " iti mātroditaṃ śrutvā siṃhalaḥ sa vinoditaḥ /",
    "K08bsu062_u:4758": " mātaraṃ tāṃ vilapantīṃ samāśvasyaivamabratīt //",
    "K08bsu062_u:4759": " mā rautsīḥ kiṃ viṣādaṃ te dhairyamālambya mā śucaḥ /",
    "K08bsu062_u:4760": " vidhinā prerito yatra tatrāvaśyaṃ gatirbhave //",
    "K08bsu062_u:4761": " yadabhāvi bhavettatra sarvatrāpi bhave sadā /",
    "K08bsu062_u:4762": " bhāvi cedṛgbhavedeva naivānyathā kvacid bhavet /",
    "K08bsu062_u:4763": " avaśyaṃbhāvino bhāvā bhavantyeva hi nānyathā /",
    "K08bsu062_u:4764": " sarveṣāmapi jantūnāṃ ṣaḍgatibhavacāriṇām //",
    "K08bsu062_u:4765": " (Gkv 166)",
    "K08bsu062_u:4766": " sarveṣāṃścāpi jantūnāṃ sarvatra mṛtyuragrataḥ /",
    "K08bsu062_u:4767": " saṃpattiśca vipattiśca svasvadaivānuyogataḥ //",
    "K08bsu062_u:4768": " iti vijñāya kiṃ mātaviryogaduḥkhaśaṃkayā /",
    "K08bsu062_u:4769": " avaśyameva sarveṣāṃ viyogaṃ bhavacāriṇām //",
    "K08bsu062_u:4770": " iti me 'tra mahatkārye kuladharmārthasādhane /",
    "K08bsu062_u:4771": " ruditvaivaṃ nivārantī vighnaṃ kartuṃ na cārhasi //",
    "K08bsu062_u:4772": " yadi te 'sti mayi sneho paśyantī sudṛśaiva mām /",
    "K08bsu062_u:4773": " datvā bhadrāśiṣaṃ mahyamanujñāṃ dātumarhasi //",
    "K08bsu062_u:4774": " mamārthe devatāṃ smṛtvā prārthayantī sumaṃgalam /",
    "K08bsu062_u:4775": " pitrā saha sukhaṃ bhuktvā pālayantī gṛhe vasa //",
    "K08bsu062_u:4776": " acireṇāgamiṣyāmi tanme smṛtvāpi mā śucaḥ /",
    "K08bsu062_u:4777": " vimucaṃ mā viṣādaṃ ca prasīdāhaṃ vrajāni hi //",
    "K08bsu062_u:4778": " ityuktvā sa mahāsattvo mātaraṃ saṃvinodayan /",
    "K08bsu062_u:4779": " gāḍhābhiliṃganānmuktaḥ praṇatvaiva tato 'carat //",
    "K08bsu062_u:4780": " tataḥ sa nagare tatra ghaṇṭāghoṣamacārayat /",
    "K08bsu062_u:4781": " siṃhalaḥ sārthavāho 'bdhau ratnākare vrajediti //",
    "K08bsu062_u:4782": " tadghaṇṭāghoṣṇaṃ śrutvā paṃcavaṇikśtānyapi /",
    "K08bsu062_u:4783": " tathā ratnākare tena saha gantuṃ samīcchire //",
    "K08bsu062_u:4784": " tataste vaṇijassarve samīlya sahasā mudrā /",
    "K08bsu062_u:4785": " siṃhalasya puro gatvā prārthayannevamānatāḥ //",
    "K08bsu062_u:4786": " sārthavāha vayaṃ sarve sārthavāhātmajā api /",
    "K08bsu062_u:4787": " ratnākare tvayā sārdhaṃ gantumicchāmahe khalu //",
    "K08bsu062_u:4788": " yatsarvaṇijāṃ netā sārthavāhātmajā bhavān /",
    "K08bsu062_u:4789": " tannānugrahamādhāya samanvāhartumarhati //",
    "K08bsu062_u:4790": " iti taiḥ prārthite sarvaiḥ sa siṃhalo mahāmatiḥ /",
    "K08bsu062_u:4791": " sarvāṃstān samupāmantrya saṃpaśyannevamabravīt //",
    "K08bsu062_u:4792": " bho bhavantaḥ samicchanti yadyāgantuṃ mayā saha /",
    "K08bsu062_u:4793": " tatsarvaṃ paṇyamādāya samāyāntu vrajāmahe //",
    "K08bsu062_u:4794": " (Gkv 167)",
    "K08bsu062_u:4795": " iti tenoditaṃ śrutvā sarve te saṃpraharṣitāḥ /",
    "K08bsu062_u:4796": " sahasā svasvagṛhaṃ gatvā jñātīn sarvān vinodayan //",
    "K08bsu062_u:4797": " labdhānujñāḥ piturmāturdhṛtvā svastyayanaṃ mudā /",
    "K08bsu062_u:4798": " sarve te paṇyamādāya saṃprasthitāḥ samācaran //",
    "K08bsu062_u:4799": " so 'pi mahāasattvaḥ dhṛvā svastyayanaṃ mudā /",
    "K08bsu062_u:4800": " pitroḥ pādān praṇatvā ca paṇyamādāya prasthitaḥ //",
    "K08bsu062_u:4801": " tatra tān vaṇijaḥ sarvān dṛṣṭavā sa samupācaran /",
    "K08bsu062_u:4802": " saṃmīlya saṃmataṃ kṛtvā saṃprasthito mudācarat //",
    "K08bsu062_u:4803": " tatra so 'nugatān sarvān bandhumitrasuhṛjjanān /",
    "K08bsu062_u:4804": " saṃbodhayan samālokya saṃnirvārya nyavartayat //",
    "K08bsu062_u:4805": " tataḥ saṃsaṃcaran paṃcavaṇikśataiḥ samanvitaḥ /",
    "K08bsu062_u:4806": " anekairgardabhairgobhiruṣṭraiśca bhāravāhakaiḥ //",
    "K08bsu062_u:4807": " sāmudrapaṇyabhārāttaiḥ śanaiḥ saṃprasthitaḥ kramāt /",
    "K08bsu062_u:4808": " grāmāraṇyavanodyānanigamapattanāni ca //",
    "K08bsu062_u:4809": " nagararājyasaurāṣṭrarājadhānīpyurādiṣu /",
    "K08bsu062_u:4810": " caṃcūryamāṇa ālokya samutsāhaiḥ samācarat //",
    "K08bsu062_u:4811": " tato deśāntare 'raṇyakāntāraśailaparvatān /",
    "K08bsu062_u:4812": " śanaiścaran vilaṃghyāpi sudūravipine yayau //",
    "K08bsu062_u:4813": " tatra prāptā viṣaṇṇāste sarve trāsaviṣāditāḥ /",
    "K08bsu062_u:4814": " bhagnotsāhāḥ śanairgatvā dadṛśurdūrato 'mbudhim //",
    "K08bsu062_u:4815": " dṛtvā sarve 'pi te 'mbodhiṃ durabhisaṃpraharṣitāḥ /",
    "K08bsu062_u:4816": " protsāhavīryasaṃkāntāstīraṃ prāpurmahodadheḥ //",
    "K08bsu062_u:4817": " tatra te samupāsṛtya sarve sahaṃrṣitāśayāḥ /",
    "K08bsu062_u:4818": " praṇatvā taṃ mahāmbodhiṃ paśyantaḥ samupāśrayan //",
    "K08bsu062_u:4819": " atha te vaṇijaḥ sarve samīkṣya taṃ mahāmbudhim /",
    "K08bsu062_u:4820": " prāṇasnehanirutsāhāstasthuḥ saṃtrasitāśyāḥ //",
    "K08bsu062_u:4821": " tadā sa siṃhalo dṛṣṭvā sarvāṃstāṃstrāsitāśayān /",
    "K08bsu062_u:4822": " karṇadhāraṃ samāmantrya pura evaṃ nyavedayat //",
    "K08bsu062_u:4823": " (Gkv 168)",
    "K08bsu062_u:4824": " karṇadhāra mahābhāga yadvayamāgatā iha /",
    "K08bsu062_u:4825": " sarvasaṃpattimicchanto gantum ratnākare 'mbudhau //",
    "K08bsu062_u:4826": " tadbhavānatra sanmitraṃ netāasmākaṃ hitārthadik /",
    "K08bsu062_u:4827": " samīkṣyānugrahaṃ kṛtvā saṃtārayitumarhati //",
    "K08bsu062_u:4828": " ityevaṃ prārthitaṃ sarvaiḥ karṇadhāro niśamya saḥ /",
    "K08bsu062_u:4829": " sarvāṃstān vaṇijaḥ paśyan samāmantryaivamabravīt //",
    "K08bsu062_u:4830": " bhavanto yadi vāṃchanti gantuṃ ratnāśayāmbudhau /",
    "K08bsu062_u:4831": " taddhairyadevatāṃ smṛtvā tiṣṭhantu nausamāśritāḥ //",
    "K08bsu062_u:4832": " iti tenoditaṃ śrutvā sarve 'pi te vaṇigjanāḥ /",
    "K08bsu062_u:4833": " natvā nāvaṃ samāruhya saṃtasthire samāhitāḥ //",
    "K08bsu062_u:4834": " tataḥ sa karṇadhāroro 'pi saṃsmṛtvā kuladevatām /",
    "K08bsu062_u:4835": " sāṃjaliḥ praṇatiṃ kṛtvā prārthayadevamambudhim //",
    "K08bsu062_u:4836": " mahodadhe jagadbhartā bhavān ratnāmṛtākaraḥ /",
    "K08bsu062_u:4837": " tadime vaṇijaḥ sarve bhavaccharaṇa āśritāḥ //",
    "K08bsu062_u:4838": " tadbhavān kṛpayā dhṛtvā sarvānimān dhanārthinaḥ /",
    "K08bsu062_u:4839": " ratnākare subhadreṇa saṃprāpayitumarhasi //",
    "K08bsu062_u:4840": " iti saṃprārthya natvā tamambhodhiṃ taraṇiṃ ca tām /",
    "K08bsu062_u:4841": " nāvikaḥ sa samāruhya prācārayan śanaiḥ kramāt //",
    "K08bsu062_u:4842": " tataḥ saṃcāritā sā nau sadā gatisamīritā /",
    "K08bsu062_u:4843": " krameṇa saṃvahantyabdhermadhyadvīpamupāyayau //",
    "K08bsu062_u:4844": " tatra naukā bhramantyeva tasthai vātābhitāḍitā /",
    "K08bsu062_u:4845": " taddṛṣṭvā karṇadhārastaṃ siṃhalamevamabravīt //",
    "K08bsu062_u:4846": " sārthavāha vijānīyādbhavānatra mahadbhayam /",
    "K08bsu062_u:4847": " yadiyaṃ naurmahāvātairāhatā bhramate muhuḥ //",
    "K08bsu062_u:4848": " kutra gantuṃ samīhā vo vātā vānti mahājavāḥ /",
    "K08bsu062_u:4849": " svakuladevatāḥ smṛtvā saṃprārthya trāṇamambudhim //",
    "K08bsu062_u:4850": " dhairyamālambya sarvatra saṃtiṣṭhadhvaṃ samāhitāḥ //",
    "K08bsu062_u:4851": " iti tenoditaṃ śrutvā sarve te trasitāśayāḥ /",
    "K08bsu062_u:4852": " svasveṣṭadevatāḥ smṛtvā prārthayadevamambudhim //",
    "K08bsu062_u:4853": " (Gkv 169)",
    "K08bsu062_u:4854": " mahodadhe jagadbhartarvayaṃ te śaraṇe sthitāḥ /",
    "K08bsu062_u:4855": " tadasmān kṛpayā dhṛtvā saṃtārayitumarhasi //",
    "K08bsu062_u:4856": " ityevaṃ prārthayantaste sarve smṛtvā svadevatām /",
    "K08bsu062_u:4857": " dhairyamālambya saṃtrastāstasthurjīvarāśitāḥ //",
    "K08bsu062_u:4858": " tataḥ sa karṇadhāro 'pi saṃprārthya taṃ mahodadhim /",
    "K08bsu062_u:4859": " svakuladevatāṃ smṛtvā tasthau jīvanirāśitaḥ /",
    "K08bsu062_u:4860": " siṃhalaḥ sārthavāho 'pi saṃprārthya trāṇamambudhim /",
    "K08bsu062_u:4861": " triratnasmaraṇaṃ kṛtvā tasthai dhairyasamāhitaḥ //",
    "K08bsu062_u:4862": " tataste vāyavaḥ śāntā naukā saṃcaritā kramāt /",
    "K08bsu062_u:4863": " taddṛṣṭvā vaṇizaḥ sarve tasthuḥ saṃharṣitāśayāḥ //",
    "K08bsu062_u:4864": " tatra tāṃ samupāyātāṃ nāvaṃ vaṇiksamāśritām /",
    "K08bsu062_u:4865": " tāmradvīpanivāsinyo rākṣasyoyo 'drākṣurambudhau //",
    "K08bsu062_u:4866": " tatastābhiḥ sametyāśu rākṣasībhiḥ prabhaṃjanāḥ /",
    "K08bsu062_u:4867": " utsṛṣṭāḥ kālikā vātāstannaukābhimukhā vavuḥ //",
    "K08bsu062_u:4868": " tairāśu prahatā sā nau bhrāmyamānā pralolitā /",
    "K08bsu062_u:4869": " tīvrātivegakallolo 'bhihatābhūdvibhinnitā /",
    "K08bsu062_u:4870": " tadā te vaṇijaḥ sarve saṃtrāsābhihatāśayāḥ /",
    "K08bsu062_u:4871": " hā daiveti vilapantastasthuḥ prāṇanirāśitāḥ //",
    "K08bsu062_u:4872": " tadā sa sihaṃlo dṛṣṭvā taraṇiṃ tāṃ vibhinnitām /",
    "K08bsu062_u:4873": " sarvāṃstān suhṛdo bhītān samālokyaivabravīt //",
    "K08bsu062_u:4874": " bhavantaḥ kiṃ viṣādena daiva eva gatirbhavet /",
    "K08bsu062_u:4875": " tattriratnasmṛtiṃ dhṛtvā dhairyamālambya tiṣṭhata //",
    "K08bsu062_u:4876": " yadi daivādvipattiḥ syādatra tīrthādhipe 'mbudhau /",
    "K08bsu062_u:4877": " dravyaiḥ sārdhaṃ vayaṃ sarve patitā nidhanaṃ gatāḥ //",
    "K08bsu062_u:4878": " sarvapātakanirmuktāḥ pariśuddhatrimaṇḍalāḥ /",
    "K08bsu062_u:4879": " sadgatau sukule jātā bhavema śrīguṇāśrayāaḥ //",
    "K08bsu062_u:4880": " ityuktā tena te sarve tīrthikānāmupāsakāḥ /",
    "K08bsu062_u:4881": " triratnasmaraṇaṃ dhātuṃ śraddadhurna kathaṃcana //",
    "K08bsu062_u:4882": " (Gkv 170)",
    "K08bsu062_u:4883": " sa eva siṃhalaḥ smṛtvā triratnaṃ śaraṇaṃ gatāḥ /",
    "K08bsu062_u:4884": " dhyātvā nāma samuccārya tasthai saṃbodhimānasaḥ //",
    "K08bsu062_u:4885": " tadāpi daivatasteṣāṃ kālikāvātaghātitā /",
    "K08bsu062_u:4886": " kallolabhramaṇākrāntā naukābhūcchatakhaṇḍitā //",
    "K08bsu062_u:4887": " sarve te vaṇijaścāpi vibhagnāśā vimohitāḥ /",
    "K08bsu062_u:4888": " patitāstatra mahāmbhodhau saha dravyairnimajjitāḥ //",
    "K08bsu062_u:4889": " tatra te vaṇijaḥ sarve nimagnānyapi daivataḥ /",
    "K08bsu062_u:4890": " svasvabāhubalenaiva samuterustaṭāntikam //",
    "K08bsu062_u:4891": " dṛṣṭvā tān vaṇijaḥ sarvāṃstīrāntikasamāgatān /",
    "K08bsu062_u:4892": " tāmradvīpanivāsinyo rākṣasyaḥ saṃpramoditāḥ //",
    "K08bsu062_u:4893": " divyakaumārikārupaṃ dhṛtvā sarvāḥ samāgatāḥ /",
    "K08bsu062_u:4894": " tīre sthitvā samuttārya sarvānstānevamabruvan //",
    "K08bsu062_u:4895": " mā bhaiṣṭa dhairyamālambya samāgamya taroradhaḥ /",
    "K08bsu062_u:4896": " chāyāmāśritya sarvatra viśrāntuṃ tiṣṭhata kṣaṇam //",
    "K08bsu062_u:4897": " ityevaṃ kathitaṃ tābhiḥ śrutvā te vaṇijastataḥ /",
    "K08bsu062_u:4898": " gatvā campakavṛkṣasya chāyāyāṃ samupāśrayan //",
    "K08bsu062_u:4899": " tatra viśramya te sarve saṃnirīkṣya parasparam /",
    "K08bsu062_u:4900": " jñātīn smṛtvānuśocanto niśvasyaivaṃ babhāṣire //",
    "K08bsu062_u:4901": " hā daiva kathamasmākaṃ vipattirbhavatīdṛśī /",
    "K08bsu062_u:4902": " ka iha sāmprataṃ trātā hitārthī sadgatirbhavet //",
    "K08bsu062_u:4903": " iti taiḥ kathitaṃ śrutvā sārthavāhaḥ sa siṃhalaḥ /",
    "K08bsu062_u:4904": " sarvānstān trāsabhinnātmān samāśvāsyaivamabravīt //",
    "K08bsu062_u:4905": " nāstyasmākamiha trātā ko hitārthī suhṛdgatiḥ /",
    "K08bsu062_u:4906": " dharma eva bhavet trātā sarvatrāpi suhṛdgatiḥ //",
    "K08bsu062_u:4907": " avaśyaṃbhāvino bhāvā bhavanti mahatāmapi /",
    "K08bsu062_u:4908": " sarveṣāmapi jantūnāṃ sarvatrāpi na cānyathā //",
    "K08bsu062_u:4909": " tadatra śraddhayā sarve triratnasya samāhitāḥ /",
    "K08bsu062_u:4910": " smṛtvā nāma samuccārya dhyātvāpi bhajatānatāḥ //",
    "K08bsu062_u:4911": " (Gkv 171)",
    "K08bsu062_u:4912": " etadeva hi saṃsāre dharmamūlaṃ nigadyate /",
    "K08bsu062_u:4913": " dharma eva hi sarvatra trātā bhartā suhṛdgatiḥ //",
    "K08bsu062_u:4914": " evaṃ vijñāya sarve 'pi triratnasya samāhitāḥ /",
    "K08bsu062_u:4915": " smṛtvā nāma samuccārya dhyātvāpi bhajatānatāḥ //",
    "K08bsu062_u:4916": " iti tenoditaṃ śrutvā sarve te paribodhitāḥ /",
    "K08bsu062_u:4917": " tīrthikā śrāvakā naiva triratnaṃ smartumīcchire //",
    "K08bsu062_u:4918": " sa eva siṃhalaḥ smṛtvā triratnasya samāhitaḥ /",
    "K08bsu062_u:4919": " dhyātvā nāma samuccārya tasthau saṃbodhimānasaḥ //",
    "K08bsu062_u:4920": " tatastāḥ pramadāḥ kāntāḥ kumārikā manoramāḥ /",
    "K08bsu062_u:4921": " sarvānstān vaṇijān dṛṣṭvā purasthā evamabruvan //",
    "K08bsu062_u:4922": " vaiṣādyaṃ vaḥ kimatrāpi naiva cintyo hi duḥkhatā /",
    "K08bsu062_u:4923": " yathepsitaṃ sukhaṃ bhuktvā saṃcaradhvaṃ yathecchayā //",
    "K08bsu062_u:4924": " asmākaṃ svāmino naiva gatirvāpi na kaścana /",
    "K08bsu062_u:4925": " parāyaṇo 'pi naivāsti bhartāpi na suhṛtpriyaḥ //",
    "K08bsu062_u:4926": " tadyūyaṃ bhavatāsmākaṃ svāmino gatayo 'pi ca /",
    "K08bsu062_u:4927": " parāyaṇāśca bhartāraḥ patayaḥ suhṛdaḥ priyāḥ //",
    "K08bsu062_u:4928": " vidyante 'tra gṛhā ramyā bhogyāni vividhānyapi /",
    "K08bsu062_u:4929": " pānāni surasānyevaṃ vastrāṇi vividhāni ca //",
    "K08bsu062_u:4930": " sarvadravyāṇi ratnāni sarvāṇi bhūṣaṇānyapi /",
    "K08bsu062_u:4931": " sarvartuphalapuṣpādiramyodyānavanānyapi //",
    "K08bsu062_u:4932": " puṣkariṇyo 'pi santyatra divyagandhāmbupūritāḥ //",
    "K08bsu062_u:4933": " tadatra kiṃ viṣādaṃ vaḥ saṃramadhvaṃ yathecchayā /",
    "K08bsu062_u:4934": " yathākāmaṃ sukhaṃ bhuktvā saṃcaradhvaṃ pramoditāḥ //",
    "K08bsu062_u:4935": " ityevaṃ kathitaṃ tābhirniśamya te vaṇigjanāḥ /",
    "K08bsu062_u:4936": " sarve 'pi tāḥ samālokya vismayaṃ samupāyayuḥ //",
    "K08bsu062_u:4937": " tatastāḥ pramadāḥ sarvān matvā tān kāmamohitān /",
    "K08bsu062_u:4938": " ekaikaṃ puruṣaṃ dhṛtvā svasvagehaṃ nyaveśayan //",
    "K08bsu062_u:4939": " tāsāṃ vṛddhāpi yā kāntā sā dṛṣṭvā samupāsṛtā /",
    "K08bsu062_u:4940": " siṃhalaṃ taṃ samādāya svālayaṃ saṃnyaveśayat /",
    "K08bsu062_u:4941": " (Gkv 172)",
    "K08bsu062_u:4942": " atha tāḥ pramadāḥ sarvān svān svāṃstān svāmino mudā /",
    "K08bsu062_u:4943": " svasvālaye pratiṣṭhāpya divyabhogairatarpayan //",
    "K08bsu062_u:4944": " tatastān bhogasaṃtṛptān sarvānstāḥ pramadāśayāḥ /",
    "K08bsu062_u:4945": " rahikrīḍārasābhogaiḥ santarpayitumārabhan //",
    "K08bsu062_u:4946": " evaṃ te vaṇijaḥ sarve bhuktvā bhojyaṃ yathepsitam /",
    "K08bsu062_u:4947": " saṃkrīḍitvā yathākāmaṃ saṃcarite pramoditāḥ //",
    "K08bsu062_u:4948": " evaṃ bhuktvā yathākāmaṃ ramitvā te divāniśam /",
    "K08bsu062_u:4949": " mahānandasukhāsaktāḥ saptāhāni vyalaṃghayan //",
    "K08bsu062_u:4950": " athāpare kṣapāyāṃ sa siṃhalaḥ /",
    "K08bsu062_u:4951": " triratnasmṛtimādhāya tasthau dhyānasamāhitaḥ //",
    "K08bsu062_u:4952": " tadā tatrālaye dīpaḥ saṃpradīptamahojjvalaḥ /",
    "K08bsu062_u:4953": " rākṣasyāṃ nidritāyāṃ sa prāhasan saṃprabhāsayan //",
    "K08bsu062_u:4954": " taṃ pradīptaṃ hasantaṃ sa dṛṣṭvātivismitāśayaḥ /",
    "K08bsu062_u:4955": " suciraṃ saṃnirīkṣyaivaṃ dhyātvā caivaṃ vyacintayat //",
    "K08bsu062_u:4956": " aho citraṃ kimarthe 'yaṃ pradīpo yatprahasyate /",
    "K08bsu062_u:4957": " evaṃ hi hasito dīpo dṛṣṭo naiva śruto 'pi na //",
    "K08bsu062_u:4958": " iti dhyātvā ciraṃ paśyan siṃhalaḥ sa samutthitaḥ /",
    "K08bsu062_u:4959": " samupāśritya taṃ natvā papracchaivaṃ kṛtāṃjaliḥ //",
    "K08bsu062_u:4960": " kimarthaṃ hasase dīpa tadatra me samādiśa /",
    "K08bsu062_u:4961": " ko 'tra dīpe praviṣṭo hi mayā na jñāyate bhavān //",
    "K08bsu062_u:4962": " iti tenābhiṃsaṃpṛṣṭe pradīpaḥ sa samujjvalan /",
    "K08bsu062_u:4963": " siṃhalaṃ taṃ samāmantrya prahasannevamabravīt //",
    "K08bsu062_u:4964": " siṃhala kiṃ na jānāsi rākṣasīyaṃ na mānuṣī /",
    "K08bsu062_u:4965": " ramitvāpi yathākāmaṃ bhakṣettvāṃ naiva saṃśayaḥ //",
    "K08bsu062_u:4966": " sarvāstāḥ pramadāḥ kāntā rākṣasyo naiva mānavāḥ /",
    "K08bsu062_u:4967": " sarvāṃstāṃstvatsahāyāṃśca bhakṣiṣyanti na saṃśayaḥ //",
    "K08bsu062_u:4968": " iti dīpasamākhyāutaṃ śrutvā bhītaḥ sa siṃhalaḥ /",
    "K08bsu062_u:4969": " kimidaṃ satyamevaṃ syāditi taṃ paryapṛcchata //",
    "K08bsu062_u:4970": " (Gkv 173)",
    "K08bsu062_u:4971": " satyameva pradipeyaṃ rākṣasī yanna mānuṣī /",
    "K08bsu062_u:4972": " kathaṃ bhavān vijānāsi satyametat samādiśa //",
    "K08bsu062_u:4973": " iti saṃprārthite tena sa pradīpaḥ punarhasan /",
    "K08bsu062_u:4974": " siṃhalaṃ sārthavāhaṃ taṃ samāmantryaivamādiśat //",
    "K08bsu062_u:4975": " satyametanmayakhyātaṃ yadi na tvaṃ pratīcchasi /",
    "K08bsu062_u:4976": " dakṣiṇasyāṃ mahāraṇye gatvā paśya tvamātmanā //",
    "K08bsu062_u:4977": " tatrāraṇye mahaddurge āyasakoṭṭa uccake /",
    "K08bsu062_u:4978": " vaṇikśatasahastrāṇi prakṣipya sthāpitāni hi //",
    "K08bsu062_u:4979": " kecijjīvanti kecicca mṛtāḥ kecicca bhakṣitāḥ /",
    "K08bsu062_u:4980": " asthīni cāvakīrṇānnipratiṇi samantataḥ //",
    "K08bsu062_u:4981": " tatra gatvā samālokya sarvametanmayoditam /",
    "K08bsu062_u:4982": " satyaṃ vā yadi vā 'satyaṃ śraddadhyā me vacastadā //",
    "K08bsu062_u:4983": " ityevaṃ tadupākhyātaṃ śrutvā sa paribodhitaḥ /",
    "K08bsu062_u:4984": " tatra gatvā tathā draṣṭuṃ sarvametastamutsukaḥ //",
    "K08bsu062_u:4985": " prasuptāṃ rākṣasīṃ mohajālanidrāvṛtendriyām /",
    "K08bsu062_u:4986": " kṛtvā candraprabhaṃ khaḍgaṃ dhṛtvā saṃprasthito drutam //",
    "K08bsu062_u:4987": " tato gacchan sa ekākī niśīye saṃvilokayan /",
    "K08bsu062_u:4988": " dakṣiṇasyāṃ mahāraṇye durgame samupācarat //",
    "K08bsu062_u:4989": " tatrātyucce mahakoṭṭamayaḥprākārasaṃvṛtam /",
    "K08bsu062_u:4990": " gavākṣadvāre niryūhavīhīnaṃ lokasaṃskṛtam //",
    "K08bsu062_u:4991": " taṃ dṛṣṭvā samupāsṛtya paribhramansamantataḥ /",
    "K08bsu062_u:4992": " lokaviṣādavailāpyaṃ śrutvā sa vismayākulaḥ //",
    "K08bsu062_u:4993": " tatra campakavṛkṣāgramārehya sa samāśritaḥ /",
    "K08bsu062_u:4994": " mahotkāśaravo naiva nājuhāva tadāśritān //",
    "K08bsu062_u:4995": " bhavantaḥ ke kiyanto 'tra prakṣiptāḥ kena niśritāḥ /",
    "K08bsu062_u:4996": " kiṃ bhuktvā vasathātrāpi tatsarvaṃ vaktumarhatha //",
    "K08bsu062_u:4997": " iti taduktamākarṇya tatrasthāste vaṇigjanāḥ /",
    "K08bsu062_u:4998": " vṛkṣaśākhāgramāruḍhaṃ tamālokyaivamabruvan //",
    "K08bsu062_u:4999": " (Gkv 174)",
    "K08bsu062_u:5000": " kastvaṃ bho kathamāyāsi kasmādihāgataḥ kutaḥ /",
    "K08bsu062_u:5001": " sarvametat pravṛttāntaṃ samupākhātumarhati //",
    "K08bsu062_u:5002": " iti taduktamākarṇya sāarthavāhaḥ sa siṃhalaḥ /",
    "K08bsu062_u:5003": " tatrasthāṃstān janān sarvān samāmantryaivamabravīt //",
    "K08bsu062_u:5004": " siṃhalaḥ sārthavāho 'haṃ jambūdvīpādihāgataḥ /",
    "K08bsu062_u:5005": " gantuṃ ratnākare 'mbhodhau vaṇikpaṃcaśataiḥ saha //",
    "K08bsu062_u:5006": " abdhimadhye mahāvātairhatā naukā vikhaṇḍitā /",
    "K08bsu062_u:5007": " udake patitāssarve vayumuttīrya bāhubhiḥ //",
    "K08bsu062_u:5008": " tīramāsādya vṛkṣasya chāyāyāṃ samupāśritāḥ /",
    "K08bsu062_u:5009": " svadeśamanuśocanto nyaṣīdāma viṣāditāḥ //",
    "K08bsu062_u:5010": " tatrātisundarīkāntāḥ kumārikā manoharāḥ /",
    "K08bsu062_u:5011": " tāḥ sarvāḥ purato 'smākaṃ samāśrityaivamabruvan //",
    "K08bsu062_u:5012": " mā bhaiṣṭa kiṃ viṣādaṃ vā dhairyamālambya tiṣṭhata /",
    "K08bsu062_u:5013": " sarvāsāmapi hyasmākaṃ kaścit svāmī na vidyate //",
    "K08bsu062_u:5014": " tadyūyaṃ svāmino 'smākaṃ bhūtvā bhuktvā yathepsitam /",
    "K08bsu062_u:5015": " yathākāmaṃ ramitveha saṃcaradhvaṃ sadā sukham //",
    "K08bsu062_u:5016": " ityasmānālokya sarvāstān sarvānasmān vimohitān /",
    "K08bsu062_u:5017": " ekaikaṃ svāminaṃ dhṛtvā svāsvālayaṃ nyaveśayan //",
    "K08bsu062_u:5018": " tatrāsmān yathākāmaṃ bhojayitvātyamodayan /",
    "K08bsu062_u:5019": " yathecchayā ramitvāpi cārayanti sadā sukham //",
    "K08bsu062_u:5020": " ityevaṃ mahadāścaryaṃ sukhaṃ bhuktvātivismitaḥ /",
    "K08bsu062_u:5021": " kimatra viṣaye vṛttamiti draṣṭumihāvraje //",
    "K08bsu062_u:5022": " iti tena samākhyātaṃ śrutvā te 'pi vaṇigjanāḥ /",
    "K08bsu062_u:5023": " sarve svakaṃ pravṛttāntaṃ kathitvā taṃ vyanodayan //",
    "K08bsu062_u:5024": " yatkhalu sārthavāho 'si jānīhi tābhi rākṣasīḥ /",
    "K08bsu062_u:5025": " tadatra ratisaṃraktā mā tiṣṭhāśu vraja svaṃ puram //",
    "K08bsu062_u:5026": " vayamapyevamambhodhau patitā vyasanitāstathā /",
    "K08bsu062_u:5027": " rākṣasībhiḥ samuttārtya svasvagṛhe niveśitāḥ //",
    "K08bsu062_u:5028": " (Gkv 175)",
    "K08bsu062_u:5029": " bhojayitvā yathākāmaṃ ramitvāpi yathecchayā /",
    "K08bsu062_u:5030": " vinodya svavaśe sthāpya saṃcāritāḥ sukhe sadā //",
    "K08bsu062_u:5031": " yadā yūyamiha prāptāstada tābhirvayaṃ drutam /",
    "K08bsu062_u:5032": " koṭe 'tra sarva ānīya prakṣiptā bandhanālaye //",
    "K08bsu062_u:5033": " gṛhītvāmībhirassmākaṃ rākṣasībhirdivāniśam /",
    "K08bsu062_u:5034": " khāditvā puruṣān nityaṃ saṃcaryante yathecchayā //",
    "K08bsu062_u:5035": " yūyamapi tathāmībhī rākṣasībhiryathecchayā /",
    "K08bsu062_u:5036": " gṛhītvātra pratikṣiptā bhakṣiṣyadhve na saṃśayaḥ //",
    "K08bsu062_u:5037": " ityavaśyaṃ bhavedevaṃ vijñāya sahasā bhavān /",
    "K08bsu062_u:5038": " sarvān sārthān samāhūya svadeśaṃ drutam //",
    "K08bsu062_u:5039": " yadītaḥ sahasā yūyaṃ sarve gacchata sāṃpratam /",
    "K08bsu062_u:5040": " kuśalaṃ vā bhavennaivaṃ yadi sarve vinakṣyatha //",
    "K08bsu062_u:5041": " iti taduktamākarṇya siṃhalaṃ sa prabodhitaḥ /",
    "K08bsu062_u:5042": " avatīrya drutaṃ vṛkṣāt sahasā svālayaṃ yayau //",
    "K08bsu062_u:5043": " tatra ratikaraṃ dīpamuddīptaṃ taṃ samīkṣya saḥ /",
    "K08bsu062_u:5044": " sāṃjaliḥ praṇatiṃ kṛtvā purataḥ samupāśrayat //",
    "K08bsu062_u:5045": " taṃ purasthaṃ samālokya pradīpaḥ sa samujjvalan /",
    "K08bsu062_u:5046": " sādho satyaṃ tvayā dṛṣṭamityevaṃ samapṛcchata //",
    "K08bsu062_u:5047": " iti dīpoditaṃ śrutvā punarāha sa vismitaḥ /",
    "K08bsu062_u:5048": " sarvaṃ satyaṃ mayā dṛṣṭamādiṣṭaṃ bhavatā yathā //",
    "K08bsu062_u:5049": " kimupāyamihāpyasti yenetaḥ sahasā punaḥ /",
    "K08bsu062_u:5050": " jambūdvīpaṃ gamiṣyāma tatsamādeṣṭumarhati //",
    "K08bsu062_u:5051": " iti saṃprārthite tena sa pradīpaḥ samujjvalan /",
    "K08bsu062_u:5052": " prahasaṃstaṃ samāśvasya punarevamupādiśat //",
    "K08bsu062_u:5053": " tadupāyamihāpyasti yenetaḥ sahasā vrajeḥ /",
    "K08bsu062_u:5054": " jambūdvīpaṃ punargantuṃ yadīcchasi śṛṇuṣva tat //",
    "K08bsu062_u:5055": " atra tīre mahāmbhodheḥ suvarṇabālukāsthale /",
    "K08bsu062_u:5056": " bālāho 'śvo mahā..tro vidyate karuṇātmakaḥ //",
    "K08bsu062_u:5057": " (Gkv 176)",
    "K08bsu062_u:5058": " sa śvetā auṣadhīrbhuktvā prāvartya parivartya ca /",
    "K08bsu062_u:5059": " samutthāya svamātmānaṃ pracchoḍitvaivamālapet //",
    "K08bsu062_u:5060": " ka ito 'bdhiṃ samuttirya gantumicchanti ye punaḥ /",
    "K08bsu062_u:5061": " svadeśaṃ me samāruhya pṛṣṭhe tiṣṭhantu te dṛḍham //",
    "K08bsu062_u:5062": " yadi gantuṃ tavecchāsti jambūdvīpamitaḥ punaḥ /",
    "K08bsu062_u:5063": " tatra gatvāśvarājaṃ taṃ natvā saṃprārthayādarāt //",
    "K08bsu062_u:5064": " vayamicchāmahe gantuṃ jambūdvipamitaḥ punaḥ /",
    "K08bsu062_u:5065": " tadasmān kṛpayā sarvān saṃprāpayimarhati //",
    "K08bsu062_u:5066": " tataḥ so 'śvo mahābhijñaḥ sarvān yuṣmānito drutam /",
    "K08bsu062_u:5067": " svapṛṣṭhena samāvāhya pāre 'bdheḥ prāpayiṣyati //",
    "K08bsu062_u:5068": " ityevaṃ samupādiśya sa dīpo 'ntarhito 'bhavat /",
    "K08bsu062_u:5069": " so 'pi śayanamāruhya rākṣasyā śayito 'bhavat //",
    "K08bsu062_u:5070": " tadaṃgaśītatvaṃ spṛṣṭā vibuddhā sā niśācarī /",
    "K08bsu062_u:5071": " kathaṃ te śītalaṃ dehamityevaṃ paryapṛcchata //",
    "K08bsu062_u:5072": " tacchrutvā sārthavāho 'sau siṃhalo bhītamānasaḥ /",
    "K08bsu062_u:5073": " tāṃ kāntāṃ pramadāmevaṃ prabodhayitumabravīt //",
    "K08bsu062_u:5074": " kānte 'haṃ nirgato gehāmmulamūtraṃ visṛjya ca /",
    "K08bsu062_u:5075": " āgamya śayitastena śītalitā tanu mama //",
    "K08bsu062_u:5076": " iti tāṃ mithyayā kāntāṃ bodhiyitvāpi śaṃkitaḥ /",
    "K08bsu062_u:5077": " siṃhalaḥ sa viṣaṇṇātmā tasthau nidrāparāṅmukhaḥ //",
    "K08bsu062_u:5078": " tataḥ sa prātarutthāya sarvāṃstān vaṇijaḥ sattvān /",
    "K08bsu062_u:5079": " samāhūya bahirdeśe gatvā yānamupāśrayat /",
    "K08bsu062_u:5080": " tathā te vaṇijaścāpi sarve tatra samāśritāḥ /",
    "K08bsu062_u:5081": " parasparaṃ samābhāṣya saṃtasthire 'bhinanditāḥ //",
    "K08bsu062_u:5082": " tatra tān vaṇijaḥ sarvān nirviśaṃkābhinanditān /",
    "K08bsu062_u:5083": " siṃhalaḥ sa samālokya samāmantryaivamabravīt //",
    "K08bsu062_u:5084": " bhavantaḥ praṣṭumicchāmi satyaṃ bhāṣantu nānyathā /",
    "K08bsu062_u:5085": " kidṛksnehopacārairvaḥ kāntāḥ saṃmānayanti hi //",
    "K08bsu062_u:5086": " (Gkv 177)",
    "K08bsu062_u:5087": " iti taduktamākarṇya tatraoko 'tipragalbhitaḥ /",
    "K08bsu062_u:5088": " siṃhalaṃ taṃ samālokya saharṣamevamabravīt //",
    "K08bsu062_u:5089": " dhanyo 'smi sārthavāhātra bhāgyena preritaḥ khalu /",
    "K08bsu062_u:5090": " īdṛgbhogyamahatsaukhyaṃ manye svarge 'pi durlabham //",
    "K08bsu062_u:5091": " yanme kāntā subhadrāṃgī susnehopacāriṇī /",
    "K08bsu062_u:5092": " yathecchā surasairbhogyairmānayanti divāniśam //",
    "K08bsu062_u:5093": " tathānyaḥ prāvadattatra maharsaukhyamihāptavān /",
    "K08bsu062_u:5094": " bhāgyena prerito 'trāhamīdṛksaukhyaṃ kuhāpi na //",
    "K08bsu062_u:5095": " yanme kāntā varairbhogyaistoṣayitvā divāniśam /",
    "K08bsu062_u:5096": " ramayantī yathākāmaṃ mānayantī samādarāt //",
    "K08bsu062_u:5097": " tathāparo vaṇikprāha dhanyo 'hamatībhāgyavān /",
    "K08bsu062_u:5098": " īdṛksampanmahatsaukhyaṃ lapsye kutra kathaṃ kadā /",
    "K08bsu062_u:5099": " īdṛk mahattaraṃ saukhyaṃ manye svarge 'pi durlabham //",
    "K08bsu062_u:5100": " yanme snehavatī bhāryā divyavastrādibhūṣaṇaiḥ /",
    "K08bsu062_u:5101": " maṇḍayitvā yathākāmaṃ ramayitvā divāniśam //",
    "K08bsu062_u:5102": " yathābhilaṣitairbhogyaissantarpya pratipāti mām /",
    "K08bsu062_u:5103": " tathānyo 'pi vaṇikprāha bhāgyenehāhamāptavān //",
    "K08bsu062_u:5104": " yadīdṛk mahadaiśvaryaṃ saṃpattirlapsyate kutaḥ //",
    "K08bsu062_u:5105": " svarge 'pi durlabhaṃ manye kutrātra pṛthivītale /",
    "K08bsu062_u:5106": " yanme bhāryā manoramyā kāntā divyātisundarī //",
    "K08bsu062_u:5107": " vividhadinyasaurabhyagandhadravyairdivāśam /",
    "K08bsu062_u:5108": " anulipya yathākāmaṃ kriḍayati samādarāt //",
    "K08bsu062_u:5109": " bhojanairvividhāsvādaiḥ pānairdivyāmṛtāttamaiḥ /",
    "K08bsu062_u:5110": " vastraiśca vividhaiḥ kāmyairbhūṣaṇairvividhairapi //",
    "K08bsu062_u:5111": " maṇḍayitvā yathākāmaṃ bhojayitvā divāniśam /",
    "K08bsu062_u:5112": " yathābhilaṣitaiḥ saukhyaiḥ ramayantyabhipāti mām //",
    "K08bsu062_u:5113": " evaṃ te vaṇijyaḥ sarve svasvabhāryākṛtādaram /",
    "K08bsu062_u:5114": " snehopacārasatsaukhyaṃ nivedhaivaṃ babhāṣire //",
    "K08bsu062_u:5115": " (Gkv 178)",
    "K08bsu062_u:5116": " aho bhāgyaṃ tadasmākaṃ yadiha preṣitā vayam /",
    "K08bsu062_u:5117": " īdṛksaṃpanmahatsaukhyaṃ svarge 'pi durlabhaṃ khalu //",
    "K08bsu062_u:5118": " tadihaiva sadā bhuktvā yathākāmaṃ caremahi /",
    "K08bsu062_u:5119": " jambūdvīpe punargantuṃ notsahema kadācana //",
    "K08bsu062_u:5120": " kimīdṛksukhasaṃpattirhitvā yāsyāmahe vayam /",
    "K08bsu062_u:5121": " svadeśe 'pi purnagatvā kiṃ kiṃ bhokṣyāmahe sukham //",
    "K08bsu062_u:5122": " kutredṛgguṇasaṃpannā divyakāntā manoramāḥ /",
    "K08bsu062_u:5123": " sarvavidyākalābhijñā labhyante durlabhā bhuvi //",
    "K08bsu062_u:5124": " etāḥ kāntāḥ subhadrāṃgāḥ svāmisneho 'nucārikāḥ /",
    "K08bsu062_u:5125": " hitvā gatcā svadeśe 'pi kiṃ sthitvā svajanaiḥ saha //",
    "K08bsu062_u:5126": " dhanyāste puruṣā martyāḥ kāntābhirye sadā ratāḥ /",
    "K08bsu062_u:5127": " yathākāmaṃ sukhaṃ bhuktvā saṃcarante yathecchayā //",
    "K08bsu062_u:5128": " evaṃ śrīguṇasaṃpannā divyakāntāsahāratāḥ /",
    "K08bsu062_u:5129": " yāvajjīvaṃ sukhaṃ bhuktvā saṃtiṣṭhemahi sarvadā //",
    "K08bsu062_u:5130": " jambūdvipe punargantuṃ nābhīcchāmaḥ kadāpi hi /",
    "K08bsu062_u:5131": " kiṃ lapsyāmaha etādṛk mahatsaukhyaṃ kadā katham //",
    "K08bsu062_u:5132": " ityevaṃ taiḥ samākhyātaṃ sarvairapi niśamya saḥ /",
    "K08bsu062_u:5133": " siṃhalastān samālokya niṣśvasannevamabravīt //",
    "K08bsu062_u:5134": " bhavantaḥ śrūyatāṃ vākyaṃ yanmayā satyamucyate /",
    "K08bsu062_u:5135": " yadi bhadre 'sti vāṃchā vaḥ tatkurudhvaṃ yathoditam //",
    "K08bsu062_u:5136": " iti tenoditaṃ śrutvā sarve te vismatāśayāḥ /",
    "K08bsu062_u:5137": " siṃhalaṃ sārthavāhaṃ taṃ samālokyaivamabruvan //",
    "K08bsu062_u:5138": " kiṃ vākyaṃ samupākhyāhi yadi bhadre samīhasi /",
    "K08bsu062_u:5139": " bhavatā yatsamādiṣṭaṃ kariṣyāmastathā vayam //",
    "K08bsu062_u:5140": " iti taiḥ kathitaṃ sarvaiḥ śrutvā sa siṃhalaḥ sudhīḥ /",
    "K08bsu062_u:5141": " sarvāṃstān vaṇijaḥ sārthān saṃpaśyannevamabravīt //",
    "K08bsu062_u:5142": " sarvaiḥ satya samādhāya samayaṃ dhāsyate yadi /",
    "K08bsu062_u:5143": " tadāhamupadekṣyāmi satyametadyathāśrutam //",
    "K08bsu062_u:5144": " (Gkv 179)",
    "K08bsu062_u:5145": " iti tenoditaṃ śrutvā sarve 'pi te 'tivismitāḥ /",
    "K08bsu062_u:5146": " kiṃ samayaṃ dhariṣyāmastadādiśeti cābruvan //",
    "K08bsu062_u:5147": " etattaiḥ kathite sarvaiḥ sārthavāhaḥ sa siṃhalaḥ /",
    "K08bsu062_u:5148": " sarvāṃstān vaṇijaḥ saṃghān samālokyaivamabravīt //",
    "K08bsu062_u:5149": " bhavantaḥ śrūyatāṃ sarvaiḥ samayamuditaṃ mayā /",
    "K08bsu062_u:5150": " naitatkenāpi vaktavyaṃ bhāryāyāḥ purato 'pi vaḥ //",
    "K08bsu062_u:5151": " kaścidbhāṣeta bhāryāyāḥ purā yadi pramādataḥ /",
    "K08bsu062_u:5152": " tadā sarve vayaṃ hyatra vrajema nidhanaṃ khalu //",
    "K08bsu062_u:5153": " iti satyaṃ samādhāya samayaṃ dhātumarhatha /",
    "K08bsu062_u:5154": " yadi saṃdhāryate satyaṃ sarveṣāmapi bhadratā //",
    "K08bsu062_u:5155": " iti taduktamākarṇya sarve 'pi te vaṇigjanāḥ /",
    "K08bsu062_u:5156": " satyametaddhariṣyāmaḥ samādiśeti cābruvan //",
    "K08bsu062_u:5157": " iti sarvai samākhyātaṃ śrutvā sa siṃhalaḥ sudhīḥ /",
    "K08bsu062_u:5158": " sarvāṃstān vaṇijaḥ saṃghān saṃpaśyannevamabravīt //",
    "K08bsu062_u:5159": " śṛṇudhvaṃ dhairyamālambya tiṣṭhata mā viṣīdata /",
    "K08bsu062_u:5160": " imā hi pramadāḥ sarvā rākṣasyo naiva mānuṣāḥ //",
    "K08bsu062_u:5161": " iti satyaṃ mayākhyātaṃ śrutvā sarve 'pi bodhitāḥ /",
    "K08bsu062_u:5162": " kaścidapi svabhāryāyāḥ purato vaktumarhati //",
    "K08bsu062_u:5163": " iti tena samākhyātaṃ śrutvā sarve vaṇigjanāḥ /",
    "K08bsu062_u:5164": " bhītisaṃtrasitātmānaḥ kṣaṇaṃ tasthurvimohitāḥ //",
    "K08bsu062_u:5165": " tataste vaṇījaḥ sarve saṃtrāsābhihatāśayāḥ /",
    "K08bsu062_u:5166": " siṃhalaṃ sārthavāhaṃ taṃ samālokyaivamabruvan //",
    "K08bsu062_u:5167": " sārthavāha kathaṃ jñātaṃ kutra dṛṣṭaṃ śrutaṃ tvayā /",
    "K08bsu062_u:5168": " etāḥ kāntā na mānuṣyo rākṣasya iti tadvada //",
    "K08bsu062_u:5169": " yadyetā naiva mānuṣyo rākṣasya eva tatkatham /",
    "K08bsu062_u:5170": " asmākaṃ ka iha trātā gatirvā syātparāyaṇaḥ //",
    "K08bsu062_u:5171": " yadyetatsatyameveha tiṣṭhemahi kathaṃ vayam /",
    "K08bsu062_u:5172": " palāyemahi kutretastadupāyamupādiśa //",
    "K08bsu062_u:5173": " (Gkv 180)",
    "K08bsu062_u:5174": " iti taiḥ kathitaṃ śrutvā sārthavāhaḥ sa siṃhalaḥ /",
    "K08bsu062_u:5175": " sarvānstān vaṇijaḥ saṃghān samāśvāsyaivamabranīt //",
    "K08bsu062_u:5176": " satyameva mṛṣā naiva tathāpi mā viṣīdata /",
    "K08bsu062_u:5177": " upāyaṃ vidyate 'trāpi tacchṛṇudhvaṃ mayoditam //",
    "K08bsu062_u:5178": " yo 'śvājo 'tra bālāho nāma tīre mahodadheḥ /",
    "K08bsu062_u:5179": " sthitaḥ sattvānukampārthaṃ sa naḥ trātā gatirbhavet //",
    "K08bsu062_u:5180": " sa tiṣṭhedudhestīre suvarṇabālukāsthale /",
    "K08bsu062_u:5181": " āvartya parivarttāpi bhuktvā śvetā mahoṣadhīḥ //",
    "K08bsu062_u:5182": " tatra gatvā vayaṃ sarva upasarema vanditum /",
    "K08bsu062_u:5183": " saṃpaśyetkaruṇātmā sa sarvānasmānupāsṛtān //",
    "K08bsu062_u:5184": " dṛṣṭvāsmān sa samutthāya pracchādayet svamāśrayam /",
    "K08bsu062_u:5185": " ko 'tra pāramito gantuṃ icchantīti vadet tridhā //",
    "K08bsu062_u:5186": " tadā sarve vayaṃ natvā tamevaṃ prārthayemahi /",
    "K08bsu062_u:5187": " icchāmahe ito gantuṃ pāraṃ tatsahasā naya //",
    "K08bsu062_u:5188": " ityasmatprārthita śrutvā sarvānasmān svapṛṣṭhake /",
    "K08bsu062_u:5189": " āropya samasottīrya nayet pāraṃ mahodadheḥ //",
    "K08bsu062_u:5190": " sa evāsmākamiha trātā gatirnānyo hi vidyate /",
    "K08bsu062_u:5191": " tadvayamaśvarājaṃ taṃ natvaivaṃ prārthayemahi //",
    "K08bsu062_u:5192": " etadupāyamatrāpi vidyate 'smatparāyaṇe /",
    "K08bsu062_u:5193": " kaścidetatsvabhāryāyā vaktuṃ naivārhati dhruvam //",
    "K08bsu062_u:5194": " pramodādyadi bhāryāyāḥ snehāt kaścidvadetpuraḥ /",
    "K08bsu062_u:5195": " rākṣasyo 'smānstada sarvān bhakṣiṣyante na saṃśayaḥ //",
    "K08bsu062_u:5196": " iti sneho 'sti jīve vo dhṛtvaitatsamayaṃ dṛḍham /",
    "K08bsu062_u:5197": " kasyāścitpurataḥ kiṃcidvaktavyaṃ naiva kenacit //",
    "K08bsu062_u:5198": " iti tenoditaṃ śrutvā sarve 'pi te vaṇigjanāḥ /",
    "K08bsu062_u:5199": " mṛtyutrāsāhatātmānaḥ siḥhalamevamabruvan //",
    "K08bsu062_u:5200": " sārthavāha bhavannāthastrātā mitraṃ suhṛdgatiḥ /",
    "K08bsu062_u:5201": " asmākaṃ nāparaḥ kaścittadanvāhartumarhati //",
    "K08bsu062_u:5202": " (Gkv 181)",
    "K08bsu062_u:5203": " kasmindine gamiṣyāma itastīre mahodadheḥ /",
    "K08bsu062_u:5204": " yatra tiṣṭhedaśvarāja iti satyaṃ samādiśa //",
    "K08bsu062_u:5205": " ityuktaṃ tairniśamyāsau sārthavāho nirīkṣya tān /",
    "K08bsu062_u:5206": " ito 'hina tṛtīye 'vaśyaṃ gacchemahīti cābravīt //",
    "K08bsu062_u:5207": " na kasyāścitpuraḥ kaścatsatyametadvadenna hi /",
    "K08bsu062_u:5208": " gopanīyaṃ prayatnena tridheti so 'bravīt punaḥ //",
    "K08bsu062_u:5209": " iti saṃmatamādhāya sarve 'pi te vaṇigjanāḥ /",
    "K08bsu062_u:5210": " tatpure punarāgatya svasvālayaṃ samāviśat //",
    "K08bsu062_u:5211": " tatra tāḥ pramadāḥ kāntā dṛṣṭvā tān svagṛhāgatān /",
    "K08bsu062_u:5212": " svaṃ svaṃ svāmitanamālokya papracchurevamādarāt //",
    "K08bsu062_u:5213": " kutra bhavān prayāto 'tra samāyāto 'si sāmpratam /",
    "K08bsu062_u:5214": " satyametat samākhyāhi yadi sneho 'sti te mayi //",
    "K08bsu062_u:5215": " iti bhāryoditaṃ śrutvā sarve 'pi te vaṇigjanāḥ /",
    "K08bsu062_u:5216": " deśādbahirvayaṃ gatvāgatāḥ sma iti cābruvan //",
    "K08bsu062_u:5217": " etacchrutvā ca tāḥ kāntāḥ sarvāḥ svaṃ svaṃ priyaṃ mudā /",
    "K08bsu062_u:5218": " samīkṣya samupāsīnāḥ papracchurevamādarāt //",
    "K08bsu062_u:5219": " dṛṣṭaṃ kiṃ mahadudyānaṃ dṛṣṭaṃ vāpi sarovaram /",
    "K08bsu062_u:5220": " falapuṣpābhinamrāśca dṛṣṭāḥ kiṃ pādapā api //",
    "K08bsu062_u:5221": " iti bhāryoditaṃ śrutvā sarve 'pi te vaṇigjanāḥ /",
    "K08bsu062_u:5222": " kiṃcinna dṛśyate 'smābhiriti pratyuttaraṃ daduḥ //",
    "K08bsu062_u:5223": " tacchrutvā pramadāḥ sarvāḥ samīkṣya tā svakaṃ priyam /",
    "K08bsu062_u:5224": " saṃprahāsaṃ kurvantyaḥ punarevaṃ babhāṣire //",
    "K08bsu062_u:5225": " kathaṃ na dṛśyate 'trāsti mahodyānaṃ sarovaram /",
    "K08bsu062_u:5226": " vividhāstaravaḥ santi falapuṣpabharānatāḥ //",
    "K08bsu062_u:5227": " aho yūyaṃ gatāḥ kutra dṛśyante na kathaṃ khalu /",
    "K08bsu062_u:5228": " etatsatyaṃ samākhyāhi yadi priyāsmyahaṃ tava //",
    "K08bsu062_u:5229": " etacchrutvāpi te sarve vaṇijaḥ svasvapriyāṃ prati /",
    "K08bsu062_u:5230": " prahasan saṃnirīkṣyāpi punarevaṃ babhāṣire //",
    "K08bsu062_u:5231": " (Gkv 182)",
    "K08bsu062_u:5232": " ito 'hni tṛtīye 'vaśyaṃ tadudyānaṃ sarovaram /",
    "K08bsu062_u:5233": " sarvānapi tarun drṣṭuṃ gamiṣyāmo vayaṃ priye //",
    "K08bsu062_u:5234": " tāni sarvāṇi saṃvīkṣya gṛhītvāpi falāni ca /",
    "K08bsu062_u:5235": " puṣpāṇyapi samāhṛtya samāyāsyāmahe drutam //",
    "K08bsu062_u:5236": " tacchrutvā tāstathetyuktvā sarvāḥ svaṃ svaṃ ptriyaṃ mudā /",
    "K08bsu062_u:5237": " yathābhilaṣitāirbhogyaiḥ sādaraṃ samatoṣayan //",
    "K08bsu062_u:5238": " bhuktvā te 'pi yathākāmaṃ sarvaiḥ saṃtoṣitā apio /",
    "K08bsu062_u:5239": " dirghocchvāsaṃ samutsṛjya tasthuḥ kṣaṇaṃ viṣāditāḥ //",
    "K08bsu062_u:5240": " tadṛṣṭvā pramadāstāśca sarvāḥ svasvaprabhuṃ prati /",
    "K08bsu062_u:5241": " kimucchvāsaṃ samutsṛṣṭaṃ vadeti prāvadat punaḥ //",
    "K08bsu062_u:5242": " svadeśaviṣayaṃ smṛtvā samucchvāsaṃ samutthitam /",
    "K08bsu062_u:5243": " iti svasvapriyāste sarve 'pi purato 'vadan //",
    "K08bsu062_u:5244": " tacchrutvā pramadāstāśca sarvāḥ svasvapateḥ punaḥ /",
    "K08bsu062_u:5245": " upāsīnā vihasantyaḥ saṃnirīkṣyaivamabruvan //",
    "K08bsu062_u:5246": " kiṃ svadeśasmṛtiṃ kṛtvā sukhaṃ bhuktveha tiṣṭhata /",
    "K08bsu062_u:5247": " saṃramitvā yathākāmaṃ saṃcaradhvaṃ yathecchayā //",
    "K08bsu062_u:5248": " dravyāṇyapi ca sarvāṇi bhogyāni vividhāni ca /",
    "K08bsu062_u:5249": " sarvopakaraṇavastūni vastrāṇi bhūṣaṇānyapi //",
    "K08bsu062_u:5250": " udyānāni suramyāni puṣkariṇyo manoramāḥ /",
    "K08bsu062_u:5251": " falapuṣpābhinamrāśca pādapā vividhā api //",
    "K08bsu062_u:5252": " prāsādāśca manoramyā gṛhāścāṭṭābhiśobhitāḥ /",
    "K08bsu062_u:5253": " maṇḍapāśca maṭhāścāpi rathā aśvāśca hastinaḥ //",
    "K08bsu062_u:5254": " gāvaśca mahiṣāścāpi sarve 'pi paśujātikāḥ /",
    "K08bsu062_u:5255": " vidyate sakalo 'nyatra kiṃ nāstīha nirīkṣyatām //",
    "K08bsu062_u:5256": " tadetānyapi sarvāṇi tvadadhīnāni sarvadā /",
    "K08bsu062_u:5257": " yathecchayā samādāya bhuktvā ramansukhaṃ cara //",
    "K08bsu062_u:5258": " nātra kiṃcidviṣādatvaṃ bhayaṃ cāpi na kiṃcana //",
    "K08bsu062_u:5259": " yathākāmaṃ prabhuktvaiva rama caran sukhaṃ vasa //",
    "K08bsu062_u:5260": " (Gkv 183)",
    "K08bsu062_u:5261": " iti tābhiḥ samākhyātaṃ sarve 'pi te vaṇigjanāḥ /",
    "K08bsu062_u:5262": " tatheti prabhāṣitvā tasthuḥ vinoditā iva //",
    "K08bsu062_u:5263": " tatastāḥ pramadāḥ sarvā rātro svasvapriyaiḥ saha /",
    "K08bsu062_u:5264": " yathākāmaṃ ramitvāpi suṣeyuḥ śayanāśritāḥ //",
    "K08bsu062_u:5265": " te 'pyevaṃ vaṇijaḥ sarve ramitvā śayanāśritāḥ /",
    "K08bsu062_u:5266": " mṛtyuśaṃkāhatātmānastasthurnidrāparāṅmukhāḥ //",
    "K08bsu062_u:5267": " tataḥ prātaḥ samutthāya sarve 'pi te vaṇigjanāḥ /",
    "K08bsu062_u:5268": " svāṃ svāṃ bhāryāṃ samāmantrya samālokyaivamabruvan //",
    "K08bsu062_u:5269": " vayaṃ yāsyāmahe draṣṭuṃ taḍāgodyānapādapān /",
    "K08bsu062_u:5270": " sajjīkṛtya tadāhāraṃ saṃsthāpayata saṃvaram /",
    "K08bsu062_u:5271": " tacchrutvā pramadāḥ sarvāstāstatheti prabodhitāḥ /",
    "K08bsu062_u:5272": " sajjīkṛtyopasaṃsthāpya svasvapriyaṃ vyanodayan //",
    "K08bsu062_u:5273": " tasmiṃśca divase 'pyevaṃ sarve 'pi te vaṇigjanāḥ /",
    "K08bsu062_u:5274": " bhuktvā bhogyaṃ ramitvāpi tasthurjāgartikā niśi //",
    "K08bsu062_u:5275": " tataḥ prātaḥ samutthāya sarve te siṃhalādayaḥ /",
    "K08bsu062_u:5276": " svāṃ svāṃ bhāryāṃ samāmantrya gṛhītvā svasvasaṃvaram //",
    "K08bsu062_u:5277": " saṃmīlya sahasā sarve deśādbahirvinirgatāḥ /",
    "K08bsu062_u:5278": " gatvā dūramanodyanasamīpaṃ samupāśrayan //",
    "K08bsu062_u:5279": " tatra sa siṃhalaḥ sarvān vaṇījastān vilokayan /",
    "K08bsu062_u:5280": " samāmantrya kriyākāaraṃ kartumevamabhāṣata //",
    "K08bsu062_u:5281": " bhavantaḥ śrūyatāṃ vākyaṃ yantrayātra nigadyate /",
    "K08bsu062_u:5282": " tatsarve satyamādhāya kartumarhanti nānyathā //",
    "K08bsu062_u:5283": " yadi snehaḥ svajivo 'sti jñātibandhusuhṛtsvapi /",
    "K08bsu062_u:5284": " yuṣmābhirmadvacaḥ śrutvā satyaṃ dhartavyamatra hi //",
    "K08bsu062_u:5285": " śṛṇudhvaṃ tatkriyābandhaṃ kriyate yanmayā hite /",
    "K08bsu062_u:5286": " triratnaśaraṇaṃ dhṛtvā caritavyaṃ samāhitaiḥ //",
    "K08bsu062_u:5287": " kenāpi smaraṇīyā na bharyā kāntā priyā api /",
    "K08bsu062_u:5288": " paścānnaivābhilokyaṃ ca yāvatpāraṃ na gamyate //",
    "K08bsu062_u:5289": " (Gkv 183)",
    "K08bsu062_u:5290": " iti kṛtvā kriyābandhaṃ sarve te siṃhalādayaḥ /",
    "K08bsu062_u:5291": " tataḥ saṃprasthitāḥ śīghraṃ tīraṃ prāpto mahodadheḥ //",
    "K08bsu062_u:5292": " tatra tamaśvamadrākṣuḥ savarṇavālukāsthale /",
    "K08bsu062_u:5293": " āvartyaparivartitvā bhuktvauṣadhīḥ samāśritam //",
    "K08bsu062_u:5294": " tatra tān samupayātān dṛṣṭvā so 'śvaḥ samutthitaḥ /",
    "K08bsu062_u:5295": " pracchāḍitvā tridhā ko 'taḥ pāragāmīti prāvadat //",
    "K08bsu062_u:5296": " tadā te vaṇijyaḥ sarve sāṃjalayastamādarāt /",
    "K08bsu062_u:5297": " tridhā pradakṣiṇīkṛtya praṇatvaivaṃ babhāṣire //",
    "K08bsu062_u:5298": " deva sarve vayaṃ pāraṃ gantumicchāmahe khalu /",
    "K08bsu062_u:5299": " tadbhavānno drutaṃ pāraṃ saṃprāpayitumarhati //",
    "K08bsu062_u:5300": " iti taiḥ prārthitaṃ śrutvā so 'śvarājo dayānidhiḥ /",
    "K08bsu062_u:5301": " sarvāṃstān vaṇijaḥ paśyan punarevamabhāṣata //",
    "K08bsu062_u:5302": " yadi pāramito gantuṃ yūyaṃ sarve samicchatha /",
    "K08bsu062_u:5303": " matpṛṣṭhaṃ dṛḍhamāruhya saṃtiṣṭhadhvaṃ samāśritāḥ //",
    "K08bsu062_u:5304": " yāvatra choditaṃ kāyaṃ mayā tāvatra kenacit /",
    "K08bsu062_u:5305": " kartavyo dṛṣṭivikṣepo yadi jīvitamicchatha //",
    "K08bsu062_u:5306": " iti tena samādiṣṭaṃ śrutvā sa siṃhalāgrataḥ /",
    "K08bsu062_u:5307": " natvā tatpṛṣṭamāruhya saṃśritaḥ samatiṣṭhata //",
    "K08bsu062_u:5308": " tataste vaṇijyaḥ sarve natvā taṃ sahasā kramāt /",
    "K08bsu062_u:5309": " ruhyate pṛṣṭhamāśritya saṃśleṣitā niṣedire //",
    "K08bsu062_u:5310": " tataḥ so 'śvo mahāvegī saṃvahanstān vaṇigjanān /",
    "K08bsu062_u:5311": " saṃkraman sahasāmbhodhermadhye dvīpamupāyayau //",
    "K08bsu062_u:5312": " tadāśvenāhūtān sarvān rākṣasyastān vaṇigjanān /",
    "K08bsu062_u:5313": " dṛṣṭavā tāḥ sakalāstatra sahasā khādupācaran //",
    "K08bsu062_u:5314": " hā kāntā priyabhartāsi māṃ vihāyādhunā katham /",
    "K08bsu062_u:5315": " niḥsneho mayi kutraika eva gantuṃ tvamicchasi //",
    "K08bsu062_u:5316": " ahamapi tvayā sārdhaṃ gantumihāvrajāmi hi /",
    "K08bsu062_u:5317": " tanmāṃ paśyanbhavākānta samatvahartumarhati //",
    "K08bsu062_u:5318": " (Gkv 185)",
    "K08bsu062_u:5319": " hā kānta kathamekānte tyaktvā māṃ bhakticāriṇīim /",
    "K08bsu062_u:5320": " niḥsneho ratisaṃbhogo kva prayātuṃ tvamicchasi //",
    "K08bsu062_u:5321": " kathaṃ matsnehasaṃbhogaratisaukhyamahotsavam /",
    "K08bsu062_u:5322": " vismṛtaṃ bhavatā kānta tatsmṛtvā paśyemāṃ priyām //",
    "K08bsu062_u:5323": " hā prāṇasamakānto 'si naivāsti me suhatpriyaḥ /",
    "K08bsu062_u:5324": " tavāpyasmi priyā bhāryā tatkathaṃ nau viyogatā //",
    "K08bsu062_u:5325": " suduṣyakomalaivastraiḥ prāvṛto 'si mayepsitaiḥ /",
    "K08bsu062_u:5326": " tatsnehatimutsṛjya kutra gantuṃ tvamicchasi //",
    "K08bsu062_u:5327": " yathābhilaṣitairbhogyaiḥ pānaiśca paritoṣitaḥ /",
    "K08bsu062_u:5328": " vismṛtya kathamekānte māṃ tyaktvā gantumicchasi //",
    "K08bsu062_u:5329": " vividhasurabhidravyaistvaṃ liptvā modito mayā /",
    "K08bsu062_u:5330": " saugandhidravyamujjhitvā kutra gantuṃ tvamicchasi //",
    "K08bsu062_u:5331": " muktāhārādyalaṃkārairbhūṣito 'si yathepsitaiḥ /",
    "K08bsu062_u:5332": " tatte sarvamalaṃkāraṃ tyaktvā gantuṃ kuhecchasi //",
    "K08bsu062_u:5333": " bhuktvā bhogyaṃ yathākāmaṃ ramitvāpi divāniśam /",
    "K08bsu062_u:5334": " tadbhogyaratisatsaukhyaṃ hitvā gantuṃ kuhecchasi //",
    "K08bsu062_u:5335": " hā kānta mama nātho 'si kṛtvanāthāmimāṃ satīm /",
    "K08bsu062_u:5336": " nirdayo māṃ parityajya kathaṃ gantuṃ kuhecchasi //",
    "K08bsu062_u:5337": " hā kānta pasya māṃ bhāryāṃ bhavaddharmānucāriṇīm /",
    "K08bsu062_u:5338": " dehi me darśanaṃ svāmi mā tyajemāṃ priyaṃvadām //",
    "K08bsu062_u:5339": " yadi me darśanaṃ kānta na dadāsīha kiṃcana /",
    "K08bsu062_u:5340": " bhavannāma samuccārya mariṣye śvo nirāśitā //",
    "K08bsu062_u:5341": " tadā bhavānapi māṃ smṛtvā bhogyakrīḍāsukhānyapi /",
    "K08bsu062_u:5342": " kiyatkālaṃ dharet prāṇaṃ yāsyasi maraṇaṃ dhruvam //",
    "K08bsu062_u:5343": " iti sneho 'sti te bhartaḥ svajive mayi vā yadi /",
    "K08bsu062_u:5344": " ekadhāpīha māṃ smṛtvā bhavān saṃdraṣṭumarhati //",
    "K08bsu062_u:5345": " ityevaṃ vilapantyastā rākṣasyaḥ sakalā api /",
    "K08bsu062_u:5346": " svasvabhartāramālokya rudantyo 'nuyayurdrutam //",
    "K08bsu062_u:5347": " (Gkv 186)",
    "K08bsu062_u:5348": " tatkāruṇyavilāpaṃ te śrutvā sarve vaṇigjanāḥ //",
    "K08bsu062_u:5349": " sneharatisukhotsāhaṃ smṛtvā tā draṣṭumicchire //",
    "K08bsu062_u:5350": " tatra ye ye 'tistenehārdrāṣu kāruṇyādhairyamohitāḥ /",
    "K08bsu062_u:5351": " tān draṣṭuṃ pṛṣṭamadrākṣuste te 'śvānnyapatan jale //",
    "K08bsu062_u:5352": " ye ye 'śvānnipatatanto 'bdhau tānstānālokya tā drutam /",
    "K08bsu062_u:5353": " rākṣasyaḥ sahasoddhṛtya prādanatsvasvapatiṃ mudā //",
    "K08bsu062_u:5354": " evaṃ te vaṇijaḥ sarve nipatanto mahāmbudhau /",
    "K08bsu062_u:5355": " sahasoddhṛtya sarvābhī rākṣasībhiḥ prabhakṣitāḥ //",
    "K08bsu062_u:5356": " siṃhala eka evāśvapṛṣṭhe saṃśliṣya saṃśritaḥ /",
    "K08bsu062_u:5357": " triratnasmaraṇaṃ dhṛtvā saṃtasthau niścalendriyaḥ //",
    "K08bsu062_u:5358": " tamevaikaṃ mahāsattvamuhitvā so 'śvarāṭlaghuḥ /",
    "K08bsu062_u:5359": " sahasā saṃkramatpāramabdherastīraṃ samāyayau //",
    "K08bsu062_u:5360": " tatra sa tīramāsādya pracchoḍitvā svamāśrayam /",
    "K08bsu062_u:5361": " avatārya svapṛṣṭhāttaṃ siṃhalamevamabravīt //",
    "K08bsu062_u:5362": " sādho vraja samādhāya saṃpaśyan pathi sarvataḥ /",
    "K08bsu062_u:5363": " sarvatra te śubhaṃ bhūyādramasva bandhubhiḥ sukham //",
    "K08bsu062_u:5364": " iti tena samādiṣṭaṃ śrutvā sa siṃhalaḥ kṛtī /",
    "K08bsu062_u:5365": " tamaśvaṃ sāṃjalirnatvā saṃpaśyannemavamabravīt //",
    "K08bsu062_u:5366": " dhanyo 'si tvaṃ mahāsatva yanmāṃ mṛtyumukhagatam /",
    "K08bsu062_u:5367": " ādāya sahasottārya rakṣasi svayamāgataḥ //",
    "K08bsu062_u:5368": " tanme nātho 'si śāstā piṇḍānutrātā suhṛdgatiḥ /",
    "K08bsu062_u:5369": " yāvajjīvaṃ bhavatpādaṃ smṛtvā bhajeya sarvadā //",
    "K08bsu062_u:5370": " manye bhavantamīśāṃśanirmitaṃ trijagatprabhum /",
    "K08bsu062_u:5371": " bodhisattvaṃ mahāsatvaṃ sarvasattvānupālakam //",
    "K08bsu062_u:5372": " itthaṃ māṃ sarvadālokya bhavān sarvatra saṃkaṭe /",
    "K08bsu062_u:5373": " bodhayityā prayatnena kṛpayā trātumarhati //",
    "K08bsu062_u:5374": " iti saṃprārthya taṃ nāthamaśvarājaṃ sa siṃhalaḥ /",
    "K08bsu062_u:5375": " tridhā pradakṣiṇīikṛtya nanāma tatpadān punaḥ //",
    "K08bsu062_u:5376": " (Gkv 187)",
    "K08bsu062_u:5377": " tataḥ so 'śvastamālokya kiṃciddūre caran svayam /",
    "K08bsu062_u:5378": " antarhito jvaladvahnirivākāśe yayau drutam //",
    "K08bsu062_u:5379": " tamevaṃ khe gataṃ dṛṣṭvā siṃhalaḥ so 'tivismitaḥ /",
    "K08bsu062_u:5380": " yāvaddṛṣṭipathaṃ paśyaṃstasthau natvā kṛtāṃjaliḥ //",
    "K08bsu062_u:5381": " tataḥ sa siṃhalo dhīraḥ paśyan nmārge sahāhitaḥ /",
    "K08bsu062_u:5382": " ekākī saṃkraman jambūdvīpāraṇyamupāyayau //",
    "K08bsu062_u:5383": " tadā yā rākṣasī bhāryā siṃhalasya vaṇikpateḥ /",
    "K08bsu062_u:5384": " rākṣasyaḥ sakalāstāstāṃ parivṛtyaivamabruvan //",
    "K08bsu062_u:5385": " asmābhirbhakṣitāḥ sarvasvāmino 'pi svakasvakāḥ /",
    "K08bsu062_u:5386": " bhakṣito na tvayaivaikaḥ svāmī nirvāhitaḥ katham //",
    "K08bsu062_u:5387": " yadi tāvattamānīya bhakṣase na tvamātmanā /",
    "K08bsu062_u:5388": " tvāṃ vihatya vayaṃ sarvā bhakṣiṣyāma iti dhruvam //",
    "K08bsu062_u:5389": " ityevaṃ kathitaṃ tābhiḥ sarvābhistanniśamya sā /",
    "K08bsu062_u:5390": " saṃtrastā puratastāsāṃ viṣaṇṇāsyaivabravīt //",
    "K08bsu062_u:5391": " bhaginyo yadi yuṣmākaṃ nirbandha eṣa niścayaḥ /",
    "K08bsu062_u:5392": " sarvathāhaṃ tamānīya bhakṣeyamiti niścitam //",
    "K08bsu062_u:5393": " iti tayoktamākarṇya rākṣasyaḥ sakalā api /",
    "K08bsu062_u:5394": " evaṃ cette bhavedbhadraṃ nocenneti hi cābruvan //",
    "K08bsu062_u:5395": " tataḥ sā rākṣasī dhṛtvā paramabhīṣaṇākṛtim /",
    "K08bsu062_u:5396": " ākāśāt sahasā gatvā siṃhalasya puro 'sarat //",
    "K08bsu062_u:5397": " dṛṣṭvā tāṃ rākṣasīṃ bhīmāṃ purataḥ samupāsṛtām /",
    "K08bsu062_u:5398": " siṃhalo 'siṃ samutthāpya saṃtrāsayitumudyayau //",
    "K08bsu062_u:5399": " siṃhalaṃ tamasiṃ dhṛtvā nihantuṃ saṃmukhāgatam /",
    "K08bsu062_u:5400": " dṛṣṭvā sā rākṣasī trastā pradudrāva vanāntare //",
    "K08bsu062_u:5401": " tadā tatra vaṇiksārtho madhyadeśāt samāyayau /",
    "K08bsu062_u:5402": " taṃ dṛṣṭvā sā sundarīrupaṃ dhṛtvā pura upāsarat //",
    "K08bsu062_u:5403": " tāṃ kāntāṃ sundarīṃ ramyāṃ purataḥ samupāsṛtām /",
    "K08bsu062_u:5404": " sārthavāhaḥ samālokya papracchaivaṃ samādarāt //",
    "K08bsu062_u:5405": " (Gkv 188)",
    "K08bsu062_u:5406": " bhagini ko bhavantīha kāntāre tu mitāśrayā /",
    "K08bsu062_u:5407": " ekākī kuta āyāsi tatsatyaṃ vaktumarhasi //",
    "K08bsu062_u:5408": " iti sārthabhṛtā pṛṣṭe rudantī sā kṛtāṃjaliḥ /",
    "K08bsu062_u:5409": " tasya sārthapateḥ pādau praṇatvaivaṃ nyavedayat //",
    "K08bsu062_u:5410": " ahaṃ sārthapate rājñastāmradvipapateḥ sutā /",
    "K08bsu062_u:5411": " siṃhalasyāsya bhāryārthaṃ datta tena mahībhujā //",
    "K08bsu062_u:5412": " anena sārthavāhena parinīyāhamātmanā /",
    "K08bsu062_u:5413": " datvā viśrambhamānītā svadeśagamanaṃ prati //",
    "K08bsu062_u:5414": " abdhitīrosaṃprāptā naukāyādau vibhagnitā /",
    "K08bsu062_u:5415": " amaṃgaleti kṛtvāhaṃ choritānena jaṃgale //",
    "K08bsu062_u:5416": " tadbhavān bodhayitvainaṃ sārthavāhaṃ mama priyam /",
    "K08bsu062_u:5417": " mayi snehabhisambandhe saṃyojayitumarhati //",
    "K08bsu062_u:5418": " tayeti prārthitaṃ śrutvā sārthavāhastatheti saḥ /",
    "K08bsu062_u:5419": " pratiśruya tasya sārthavāhasya samupāsarat //",
    "K08bsu062_u:5420": " taṃ dṛṣṭvā samupāyātaṃ siṃhalaḥ sa prasāditaḥ /",
    "K08bsu062_u:5421": " āsane saṃpratiṣṭhāpya samālokyaivamabravīt //",
    "K08bsu062_u:5422": " vayasya kauśalaṃ kaściddehe sarvatra cāpi te /",
    "K08bsu062_u:5423": " ityevaṃ saṃkathālāpaṃ kṛtvā tasthau vinodayan //",
    "K08bsu062_u:5424": " tathā sa sārthavāhastaṃ siṃhalaṃ kauśalaṃ mudā /",
    "K08bsu062_u:5425": " pṛṣṭvā saṃmodayan vīkṣya punarevamabhāṣata //",
    "K08bsu062_u:5426": " vayasyāsau rājaputrī pariṇītā tvayā svayam /",
    "K08bsu062_u:5427": " asthāne mā parityājyā kṣamasvāsyā virodhatām //",
    "K08bsu062_u:5428": " iti tenoditaṃ śrutvā siṃhalaḥ sa mahāmatiḥ /",
    "K08bsu062_u:5429": " sārthavāhaṃ tamālokya punarevaṃ nyavedayat //",
    "K08bsu062_u:5430": " sukhena rājaputrīyaṃ pariṇītāpi nā mayā /",
    "K08bsu062_u:5431": " rākṣasīyamihāyātā tāmradvīpanivāsinī //",
    "K08bsu062_u:5432": " iti tenoditaṃ śrutvā sārthavāhaḥ sa vismitaḥ /",
    "K08bsu062_u:5433": " siṃhalaṃ suhṛdaṃ taṃ ca samālokyaivamabravīt //",
    "K08bsu062_u:5434": " (Gkv 189)",
    "K08bsu062_u:5435": " vayasya rākṣasīyaṃ ki kathamevamihāgatā /",
    "K08bsu062_u:5436": " jñātāpi ca tvayā kena tatsatyaṃ vaktumarhasi //",
    "K08bsu062_u:5437": " iti tenodite sarvavṛttāntaṃ vistareṇa saḥ /",
    "K08bsu062_u:5438": " siṃhalasya mitrasya purataḥ saṃnyavedayat //",
    "K08bsu062_u:5439": " taduktaṃ sarvṛttāntaṃ śrutvā sa sārthabhṛt sudhīḥ /",
    "K08bsu062_u:5440": " satyamiti parijñāya babhuva trasitāśayaḥ //",
    "K08bsu062_u:5441": " tataḥ sa siṃhalastasmāt saṃprasthitaḥ samāhitaḥ /",
    "K08bsu062_u:5442": " saṃpaśyan pathi sartatra saṃcaran svapuraṃ yayau //",
    "K08bsu062_u:5443": " tatra sa svagṛhe gatvā mātāpitroḥ puro gataḥ /",
    "K08bsu062_u:5444": " tatpādān sahasā natvā kauśalyaṃ samapṛcchata //",
    "K08bsu062_u:5445": " tvanmukhadarśanādeva kauśalyaṃ nau sadā bhavet /",
    "K08bsu062_u:5446": " tavāpi kauśalaṃ kacciditi tau paryapṛcchatām //",
    "K08bsu062_u:5447": " tacchrutvā siṃhalaścāsau svapravṛttimanusmaran /",
    "K08bsu062_u:5448": " galadaśruviliptāsyo pitrorevaṃ nyavedayat //",
    "K08bsu062_u:5449": " kiṃ tātāviha vakṣāmi daivena prerito 'smi hi /",
    "K08bsu062_u:5450": " eka evāhamāyātaḥ sarve naṣṭāḥ sahāyakāḥ //",
    "K08bsu062_u:5451": " kathamiti punaḥ pṛṣṭaḥ pitṛbhyāṃ siṃhalaḥ sutaḥ /",
    "K08bsu062_u:5452": " sarvametat sa vṛttāntaṃ vistareṇa nyavedayat //",
    "K08bsu062_u:5453": " taduktaṃ sarvamākarṇya pitarau prahatāśayau /",
    "K08bsu062_u:5454": " ciraṃ niḥśvasya taṃ putraṃ paśyan tāvevamūcatuḥ /",
    "K08bsu062_u:5455": " hā putra bhāgyato nau tvaṃ jīvanniha samāgataḥ /",
    "K08bsu062_u:5456": " mā śucastaddhanaṃ naṣṭaṃ dhairyaṃ dhṛtvā sukhaṃ cara //",
    "K08bsu062_u:5457": " kimeva bahubhirdravyairvinā putreṇa nau gṛhe /",
    "K08bsu062_u:5458": " putra eva mahāratnaṃ dharmārthavaṃśasādhanam //",
    "K08bsu062_u:5459": " bahuratnāni naḥ santi yadi tvamiha nāgataḥ /",
    "K08bsu062_u:5460": " etānyapi hi sarvāṇi vyarthaṃ kṣiṇuyurāvayoḥ //",
    "K08bsu062_u:5461": " dravye naṣṭe punardravyaṃ sādhayayaṃ prayatnataḥ /",
    "K08bsu062_u:5462": " tvayi putre vinaṣṭe 'haṃ sādhayeyaṃ kathaṃ param //",
    "K08bsu062_u:5463": " (Gkv 190)",
    "K08bsu062_u:5464": " kiṃ kariṣyanti ratnāni vinā putreṇa sādhunā /",
    "K08bsu062_u:5465": " nirdhano 'pi varaṃ sādhuḥ putro dharmārthasādhanaḥ //",
    "K08bsu062_u:5466": " mṛte ratnāni kiṃ kuryurvinā putreṇa sādhunā /",
    "K08bsu062_u:5467": " satputraḥ piṇḍadānādīn kṛtvā svarge 'pi prersyet //",
    "K08bsu062_u:5468": " satputra evaṃ sadratnamiha dharmārthasadguṇān /",
    "K08bsu062_u:5469": " sādhayedyatparatrāpi saṃskṛtya prerayoddivi //",
    "K08bsu062_u:5470": " tattvamevāvayo ratnamiha dharmārthasaukhyadam /",
    "K08bsu062_u:5471": " saṃskārapiṇḍadānaiśca paratra prerayeddivi //",
    "K08bsu062_u:5472": " ityāvayorhi saṃsāre tvanmukhāmbhojadarśanāt /",
    "K08bsu062_u:5473": " janmajīvitasampattisādhanaṃ safalaṃ bhavet //",
    "K08bsu062_u:5474": " iti vijñāya satputra tvamāvābhyāṃ sahānvitaḥ /",
    "K08bsu062_u:5475": " saddharmasādhanaṃ kṛtvā bhuktvā kāmaṃ samācara //",
    "K08bsu062_u:5476": " dhṛtvā svakulasaṃvṛttiṃ triratnaśaraṇaṃ gataḥ /",
    "K08bsu062_u:5477": " datvārthibhyo yathākāmaṃ saṃramasva gṛhāśritaḥ //",
    "K08bsu062_u:5478": " tasminnavasare tatra rākṣasī sātisundarī /",
    "K08bsu062_u:5479": " bhūtvā siṃhalasaṃkāśaṃ putraṃ dhṛtvā samāyayau //",
    "K08bsu062_u:5480": " tatra taṃ bālakaṃ putramaṃka āropya sarvataḥ /",
    "K08bsu062_u:5481": " pṛcchanti siṃhalagehaṃ babhrāma sā pragalbhikā //",
    "K08bsu062_u:5482": " tatra sā preritā lokaiḥ siṃhalasya gṛhāntike /",
    "K08bsu062_u:5483": " gatvā samīkṣyamānā taddvāramūlamupāśrayat //",
    "K08bsu062_u:5484": " tatra lokāḥ samālokya bālakaṃ taṃ manoharam /",
    "K08bsu062_u:5485": " siṃhalasadṛśākāraṃ paśyanta evamabruvan /",
    "K08bsu062_u:5486": " bhavanto jñāyatāmeṣa bālakaḥ siṃhalātmajaḥ /",
    "K08bsu062_u:5487": " yadasya siṃhalasyeva nirviśeṣaṃ mukhendriyam /",
    "K08bsu062_u:5488": " ityuktaṃ janakāyena niśamya sā kṣapācarā /",
    "K08bsu062_u:5489": " bhavadvirjñāte 'syāyaṃ putra ityevamabravīt //",
    "K08bsu062_u:5490": " bhagini tvaṃ sutā kasya kutaḥ kathamihāgatā /",
    "K08bsu062_u:5491": " iti taiśca janaiḥ pṛṣṭā sā punarevamabravīt //",
    "K08bsu062_u:5492": " (Gkv 191)",
    "K08bsu062_u:5493": " bhavanto 'haṃ sutā rājñastāmradvīpādhipasya hi /",
    "K08bsu062_u:5494": " pitrāsya sārthavāhasya dattā bhāryārthamātmanā //",
    "K08bsu062_u:5495": " anena sārthavāhena pariṇītā sahāgatā /",
    "K08bsu062_u:5496": " abdhitīropaprāptā naurbhagnā yādo 'nilāhatā //",
    "K08bsu062_u:5497": " amaṃgaleti kṛtvāhaṃ choritānena jaṃgale /",
    "K08bsu062_u:5498": " kṣudraṃ putramimaṃ dhṛtvā kaṣṭenehāhamāgatā //",
    "K08bsu062_u:5499": " asyātmajo hyayaṃ bālo bhāryāhaṃ dharmacāriṇī /",
    "K08bsu062_u:5500": " ityenaṃ svāminaṃ sarvaṃ saṃbodhayitumarhatha //",
    "K08bsu062_u:5501": " tayeti prārthitaṃ śrutvā sarve lokāstatheti te /",
    "K08bsu062_u:5502": " pratijñāya drutaṃ tasya siṃhalasya puro gatāḥ //",
    "K08bsu062_u:5503": " sarvametat pravṛttāntaṃ yathoditaṃ tathā tathā /",
    "K08bsu062_u:5504": " vistareṇa samākhyāya siṃhalamevamavruvan //",
    "K08bsu062_u:5505": " sārthavāha tvayā bhāryā kṣudraputrā tapasvinī /",
    "K08bsu062_u:5506": " bālakaśca sutaste 'sau tyaktāvenāvubhau katham /",
    "K08bsu062_u:5507": " tadasmākaṃ vacaḥ śrutvā bhāryāṃ tāṃ svātmajaṃ ca tam /",
    "K08bsu062_u:5508": " saṃpaśyan kṛpayā sādho samanvāhartumarhasi //",
    "K08bsu062_u:5509": " iti taiḥ prārthyamāno 'sau siṃhalastān suhṛjjanān /",
    "K08bsu062_u:5510": " sarvānapi samālokya pura evamabhāṣata //",
    "K08bsu062_u:5511": " bhavanto na sutā rājño bhāryāpīyaṃ na me khalu /",
    "K08bsu062_u:5512": " rākṣasī hi narāhārā tāmradvīpanivāsinī //",
    "K08bsu062_u:5513": " bālo 'pyayaṃ na me putro nirmito māyayānayā /",
    "K08bsu062_u:5514": " iti satyaṃ mayā jñātvā kathyate na mṛṣā khalu //",
    "K08bsu062_u:5515": " tacchrutvā te janāḥ sarve tasya pitroḥ puro gatāḥ /",
    "K08bsu062_u:5516": " sarvametat pravṛttāntaṃ vistareṇa nyavedayan //",
    "K08bsu062_u:5517": " tanniveditamākarṇya pitarau tau prabodhitau /",
    "K08bsu062_u:5518": " svātmajaṃ taṃ samāmantrya pura evamabhāṣatām //",
    "K08bsu062_u:5519": " kṣamasva svātmajasnehādduhiturnṛpatestava /",
    "K08bsu062_u:5520": " bhāryāyāḥ pariṇīyāta aparādhaṃ sahasraśaḥ //",
    "K08bsu062_u:5521": " (Gkv 192)",
    "K08bsu062_u:5522": " iti taduktamākarṇya siṃhalaḥ so 'bhiroṣitaḥ /",
    "K08bsu062_u:5523": " pitroretat pravṛttāntaṃ nivedya caivamabravīt //",
    "K08bsu062_u:5524": " tāta neyaṃ sutā rājñaḥ bhāryāpi ca na me khalu /",
    "K08bsu062_u:5525": " dārako 'yaṃ na me putro nirmito māyayānayā //",
    "K08bsu062_u:5526": " rākṣasīyaṃ narāhārā tāmradvīpanivāsinī /",
    "K08bsu062_u:5527": " asmānapi samāhartuṃ tāmradvīpādihāgatā //",
    "K08bsu062_u:5528": " iti putroditaṃ śrutvā tau mātāpitarāvapi /",
    "K08bsu062_u:5529": " tamātmajaṃ samālokya punarevamabhāṣatām //",
    "K08bsu062_u:5530": " sarvā api striyaḥ putra rākṣasya eva māyikāḥ /",
    "K08bsu062_u:5531": " tenāsyā aparādhatvaṃ kṣantumarhasi sarvathā //",
    "K08bsu062_u:5532": " ityetatkathitaṃ tābhyāṃ śrutvā sa siṃhalaḥ sutaḥ /",
    "K08bsu062_u:5533": " tau mātāpitarau paśyan punerevamabhāṣata //",
    "K08bsu062_u:5534": " yadyeṣā tāta yuṣmākamabhipretā manoramā /",
    "K08bsu062_u:5535": " dhārayata gṛhe hyetāṃ yāsyāmyanyatra sāmpratam //",
    "K08bsu062_u:5536": " iti putroditaṃ śrutvā tau mātāpitarau punaḥ /",
    "K08bsu062_u:5537": " ātmajaṃ taṃ samālokya snehādevamabhāṣatām //",
    "K08bsu062_u:5538": " dhāsyāmaḥ suta tāmenāṃ tavaivārthe gṛhe sadā /",
    "K08bsu062_u:5539": " yadi te rucitā neyaṃ kimasmākamanayātmaja //",
    "K08bsu062_u:5540": " iti tābhyāṃ kathitvāsau niṣkāsitā balāttataḥ /",
    "K08bsu062_u:5541": " siṃhakeśalino rājñaḥ sakāśaṃ sahasā yayau //",
    "K08bsu062_u:5542": " tatra sā sundarī kāntā saputrā dvāre sannidhau /",
    "K08bsu062_u:5543": " samupāsṛtya paśyantī mohayantī samāśrayat //",
    "K08bsu062_u:5544": " tāṃ dṛṣṭvā mantriṇo 'mātyāḥ sarve kautūhalānvitāḥ /",
    "K08bsu062_u:5545": " nṛpateḥ purato gatvā samīkṣyaivaṃ nyavedayan //",
    "K08bsu062_u:5546": " devātisundarī kāntā sakāntabālakātmajā /",
    "K08bsu062_u:5547": " rājadvāramupāśritya saṃpiṣṭhate pragalbhikā //",
    "K08bsu062_u:5548": " iti tairniveditaṃ śrutvā rājā sa siṃhakeśalī /",
    "K08bsu062_u:5549": " praveśayātra paśyeyamiti tān mantriṇo 'bravīt //",
    "K08bsu062_u:5550": " (Gkv 193)",
    "K08bsu062_u:5551": " mantriṇastathetyuktvā gacchantaḥ sahasā tataḥ /",
    "K08bsu062_u:5552": " vanitāṃ tāṃ samāhūya prāveśayannṛpālayam //",
    "K08bsu062_u:5553": " dṛṣṭvā tāṃ sundarī kāntāṃ rājāsau rāgamohitaḥ /",
    "K08bsu062_u:5554": " suciraṃ tāṃ samālokya tasthau niścaritendriyaḥ //",
    "K08bsu062_u:5555": " tataḥ sa nṛpatiḥ paśyan pṛṣṭvā tāṃ kauśalaṃ mudā /",
    "K08bsu062_u:5556": " kutastvamāgatā kasya putrīti paryapṛcchata //",
    "K08bsu062_u:5557": " tacchrutvā pramadā sā taṃ paśyantī nṛpatiṃ cirāt /",
    "K08bsu062_u:5558": " galadaśruviliptāsyā praṇatvaivamabhāṣata //",
    "K08bsu062_u:5559": " deva jānīhi māṃ putrīṃ tāmradvīpamahīpateḥ /",
    "K08bsu062_u:5560": " sārthavāhasya bhāryārthaṃ dadau sa nṛpatiḥ svayam //",
    "K08bsu062_u:5561": " tenāpi sārthavāhena pariṇītāsamādarāt /",
    "K08bsu062_u:5562": " tataḥ saṃprasthitānena sahehāgantumutsukā //",
    "K08bsu062_u:5563": " abdhitīre prāptā naurbhagnā yādo 'nilāhatā /",
    "K08bsu062_u:5564": " kṛcchrāttataḥ samuttīrya tīramāsadya prācaran //",
    "K08bsu062_u:5565": " amaṃgaleti kṛtvāhaṃ choritānena jaṃgale /",
    "K08bsu062_u:5566": " tadātmajamimaṃ dhṛtvā śanairiha samāgatā //",
    "K08bsu062_u:5567": " pṛṣṭvāhaṃ sārthavāhasya gṛhaṃ gatvā samāśritā /",
    "K08bsu062_u:5568": " pitṛbhyāmapi saṃtyaktā nirvāhitā gṛhād balāt //",
    "K08bsu062_u:5569": " tadbhavaccharaṇe rājan kṣudraputrāhamāgatā /",
    "K08bsu062_u:5570": " tadbhavānsiṃhalaṃ pauraiṃ kṣamāpayitumarhati //",
    "K08bsu062_u:5571": " iti tayoktamākarṇya nṛpatiḥ sa samīkṣya tām /",
    "K08bsu062_u:5572": " samāśvāsya samāhūya mantriṇa evamabravīt //",
    "K08bsu062_u:5573": " mantriṇaḥ sārthavāhaṃ taṃ siṃhalaṃ siṃhanandanam /",
    "K08bsu062_u:5574": " gatvāhaṃ sahasāhūya samānayata sāmpratam //",
    "K08bsu062_u:5575": " iti rājñā samādiṣṭaṃ śrutvā te mantriṇo drutam /",
    "K08bsu062_u:5576": " siṃhalaṃ taṃ samāhūya nṛpasya samupānayat //",
    "K08bsu062_u:5577": " dṛṣṭvā taṃ samupāyātaṃ siṃhalaṃ sa narādhipaḥ /",
    "K08bsu062_u:5578": " sādaraṃ samupāmanyiṃ samīkṣyaivaṃ samādiśat //",
    "K08bsu062_u:5579": " (Gkv 194)",
    "K08bsu062_u:5580": " siṃhalaṃ kena bhāryeṣā tvayā tyaktā nṛpātmajā /",
    "K08bsu062_u:5581": " kṣamasvaināṃ gṛhe nītvā sātmajāmabhipālaya //",
    "K08bsu062_u:5582": " ityādiṣṭaṃ narendreṇa śrutvā sa siṃhalo vaṇik /",
    "K08bsu062_u:5583": " sāṃjalistaṃ nṛpaṃ natvā samālokyaivamabravīt //",
    "K08bsu062_u:5584": " deva naiṣā sutā rājño bhāryāpi me suto 'pyayam /",
    "K08bsu062_u:5585": " rākṣasīyaṃ narāhārā tāmradvīpādihāgatā //",
    "K08bsu062_u:5586": " tenaitatkathitaṃ śrutvā sa rājā rāgamohitaḥ /",
    "K08bsu062_u:5587": " siṃhalaṃ tāṃ ca samīkṣya punarevaṃ samādiśat //",
    "K08bsu062_u:5588": " sarvāḥ striyo 'pi rākṣasya eva tatkṣantumarhati /",
    "K08bsu062_u:5589": " yedyeṣā nābhipretā te tyaktvā me dīyatāṃ tvayā //",
    "K08bsu062_u:5590": " etadrājoditaṃ śrutvā siṃhalaḥ sa vaṇiksudhīḥ /",
    "K08bsu062_u:5591": " nṛpatiṃ taṃ samālokya punarevaṃ nyavedayat //",
    "K08bsu062_u:5592": " rākṣasīyaṃ mahārāja na dadyām nāpi vāraye /",
    "K08bsu062_u:5593": " bhavān samyagvicāryaiva karotu te hitaṃ yathā //",
    "K08bsu062_u:5594": " iti taduktamākarṇya rājā sa rāgamohitaḥ /",
    "K08bsu062_u:5595": " ityuktvā siṃhato dhīraḥ tataḥ saṃpresthito gṛhe //",
    "K08bsu062_u:5596": " triratnasmṛtimādhāya tasthau dhairyasamāhitaḥ /",
    "K08bsu062_u:5597": " tāṃ kāntāṃ sasutāṃ svāntaḥpure prāveśayanmudā //",
    "K08bsu062_u:5598": " tataḥ sā ramaṇī kāntā rājānaṃ taṃ pramohitam /",
    "K08bsu062_u:5599": " ramayantī yathākāmaiḥ sukhairhṛtvā vaśe 'nayat //",
    "K08bsu062_u:5600": " tayaiva saha saṃrakto rājā sa kāmananditaḥ /",
    "K08bsu062_u:5601": " yathākāmaṃ sukhaṃ bhuktvā cacāra svecchayā raman //",
    "K08bsu062_u:5602": " evaṃ sā rākṣasī nityaṃ ramayitvā yathecchayā /",
    "K08bsu062_u:5603": " nṛpatiṃ taṃ vaśīkṛtya svacchandaṃ samacārayat //",
    "K08bsu062_u:5604": " tataḥ sā rākṣasī rātro rājakulāśritān janān /",
    "K08bsu062_u:5605": " nṛpatipramukhān sarvān saṃprāsvapitān vyadhāt //",
    "K08bsu062_u:5606": " kṛtvā sarvān prasuptāṃstān prāsvāpanābhimohitān /",
    "K08bsu062_u:5607": " tataḥ sā sahasākāśāttāmradvīpaṃ mudācarat //",
    "K08bsu062_u:5608": " (Gkv 195)",
    "K08bsu062_u:5609": " tatra sā sahasopeya tāḥ sarvā api rākṣasī /",
    "K08bsu062_u:5610": " purataḥ samupāhūya samālokyaivamabravīt //",
    "K08bsu062_u:5611": " bhaginyastena yuṣmākamekena siṃhalena kim /",
    "K08bsu062_u:5612": " siṃhakeśariṇo rājñaḥ siṃhakalpābhidhe pure //",
    "K08bsu062_u:5613": " nṛpatipramukhāḥ sarve janā antaḥpurāśritāḥ /",
    "K08bsu062_u:5614": " mayā kṛtāḥ prasuptāste prāsvāpanābhimohitāḥ //",
    "K08bsu062_u:5615": " āgacchata mayā sārdhaṃ sahasā tatra caremahi /",
    "K08bsu062_u:5616": " nṛpatipramukhān sarvān bhakṣiṣyāmo 'dhunā vayam //",
    "K08bsu062_u:5617": " iti tayoktamākarṇya rākṣasyaḥ sakalā api /",
    "K08bsu062_u:5618": " ākāśāt sahasā gatvā siṃhakalpaṃ mudācaran //",
    "K08bsu062_u:5619": " tatra tāḥ sahasopetya sarvā rājakule sthitān /",
    "K08bsu062_u:5620": " nṛpatipramukhān sarvāṃllokān mudā ca khādire //",
    "K08bsu062_u:5621": " sarve 'pi bhakṣitāstābhī rākṣasībhirnṛpādayaḥ /",
    "K08bsu062_u:5622": " janā rājakuladvāraṃ nodghāṭitamuṣasyapi //",
    "K08bsu062_u:5623": " rājakulopari prātaḥ pakṣiṇaḥ kuṇapāśinaḥ /",
    "K08bsu062_u:5624": " gṛdhrādayo virāvantaḥ prabhramantaḥ precirire //",
    "K08bsu062_u:5625": " tatra prātaḥ samāyātā amātyā mantriṇo janāḥ /",
    "K08bsu062_u:5626": " pakṣiṇo bhramato dṛṣṭvā tasthuḥ sarve 'pi vismitāḥ //",
    "K08bsu062_u:5627": " kathaṃ rājakulaṃ dvāraṃ nodghāṭitaṃ ca sāmpratam /",
    "K08bsu062_u:5628": " bhramantaḥ pakṣiṇo 'neke ityuktvā tasthurunmukhāḥ //",
    "K08bsu062_u:5629": " tatpravṛttāntamākarṇya siṃhalaḥ sahasotthitaḥ /",
    "K08bsu062_u:5630": " niśitaṃ khaḍgamādāya prācarattatra satvaraḥ //",
    "K08bsu062_u:5631": " tatra tāṃ janatāṃ paśyansiṃhalaḥ sa upāśritaḥ /",
    "K08bsu062_u:5632": " galadaśruviliptāsyaḥ purata evamabravīt //",
    "K08bsu062_u:5633": " bhavantaḥ kuṇapāhārā bhramantyatra khagā yataḥ /",
    "K08bsu062_u:5634": " tadrājāpi janāḥ sarve rākṣasyā bhakṣitā khalu //",
    "K08bsu062_u:5635": " taduktamiti tacchrutvā sarve 'pi mantriṇo janāḥ /",
    "K08bsu062_u:5636": " kathamevaṃ tvayā jñātamityaprākṣustamādarāt //",
    "K08bsu062_u:5637": " (Gkv 196)",
    "K08bsu062_u:5638": " tacchrutvā siṃhalaścāsau sarvānstān mantriṇo janān /",
    "K08bsu062_u:5639": " samīkṣya tatpuraḥ sthitvā sahasauvamabhāṣata //",
    "K08bsu062_u:5640": " bhavanto dīrghaniḥśreṇiḥ sahasānīyatāmiha /",
    "K08bsu062_u:5641": " āruhyopari gatvāhaṃ paśyāmyatra samantataḥ //",
    "K08bsu062_u:5642": " taduktaṃ mantriṇaḥ śrutvā niḥśreṇiṃ sahasā janaiḥ /",
    "K08bsu062_u:5643": " ānayitvāśu prāsāde prānte samadhyaropayan //",
    "K08bsu062_u:5644": " tān dṛṣṭvā siṃhalaḥ khaḍgaṃ dhṛtvābhiruhya saṃkraman /",
    "K08bsu062_u:5645": " prāsādopari saṃsthitvā trāsayattāḥ niśācarīḥ //",
    "K08bsu062_u:5646": " siṃhalaṃ khaḍgapāṇiṃ taṃ prāsādopari saṃsthitam /",
    "K08bsu062_u:5647": " rākṣasyastāḥ samālokya sarvā bhītā vibabhramuḥ //",
    "K08bsu062_u:5648": " tāsāṃ kāścicchiro dhṛtvā kāścitpādān bhujān parāḥ /",
    "K08bsu062_u:5649": " tāḥ sarvā api rākṣasyaḥ palāyitāstato drutam //",
    "K08bsu062_u:5650": " tataḥ siṃhala ālokya sarvāstā niṣpalāyitāḥ /",
    "K08bsu062_u:5651": " prāsādādavatīryāśu dvāraṃ samudaghāṭayat //",
    "K08bsu062_u:5652": " tataste mantriṇo 'mātyā janāḥ sarve 'pi sainikāḥ /",
    "K08bsu062_u:5653": " gatva samīkṣya rājādīn sarvān bhuktān vicukruśuḥ //",
    "K08bsu062_u:5654": " suciraṃ vilapitvā te sarve 'pi mantriṇo janāḥ /",
    "K08bsu062_u:5655": " amātyāḥ sainikāḥ paurā viceruḥ saṃtrasitāśayāḥ //",
    "K08bsu062_u:5656": " tataḥ sa siṃhalo dṛṣṭvā sarvāṃstān mantriṇo janān /",
    "K08bsu062_u:5657": " amātyān sainikān paurān samāmantryaivamabravīt //",
    "K08bsu062_u:5658": " bhavanto mā vicarantyatra nāsti kācinniśācarī /",
    "K08bsu062_u:5659": " tatsarve samupāviśya paśyantāṃ sarvataḥ punaḥ //",
    "K08bsu062_u:5660": " tataste mantriṇo 'mātyā janāḥ saṃvīkṣya sarvataḥ /",
    "K08bsu062_u:5661": " sarvarājakulaṃ sāntarbahistaṃ samaśodhayan //",
    "K08bsu062_u:5662": " tataste mantriṇo 'mātyā brahmaṇādīn mahājanān /",
    "K08bsu062_u:5663": " sannipātya prajāścāpi samāmarnayaivamabruvan //",
    "K08bsu062_u:5664": " bhavanto 'tra mṛto rājā vaṃśastasya na vidyate /",
    "K08bsu062_u:5665": " tadatra kaṃ kṛtvā mimīmahi vadantvidam //",
    "K08bsu062_u:5666": " (Gkv 197)",
    "K08bsu062_u:5667": " iti tairmantribhiḥ proktaṃ śrutvā te brāhmaṇādayaḥ /",
    "K08bsu062_u:5668": " mahājanāḥ prajāścāpi sarve 'pyevaṃ nyavedayan //",
    "K08bsu062_u:5669": " yaḥ prājñaḥ sātviko viro nītiśāstravicakṣaṇaḥ /",
    "K08bsu062_u:5670": " dayākāruṇyabhadrātmā sarvadharmahitārthabhṛt //",
    "K08bsu062_u:5671": " taṃ vidhinābhiṃṣiṃcyātra pratiṣṭhāpya nṛpāsane /",
    "K08bsu062_u:5672": " sarvarājyādhipaṃ kṛtvā pramāṇayantu sarvadā //",
    "K08bsu062_u:5673": " iti taiḥ kathitaṃ śrutvā kecidvijñā mahājanāḥ /",
    "K08bsu062_u:5674": " sarveṣāṃ mantriṇāṃ teṣāṃ purata evamabruvan //",
    "K08bsu062_u:5675": " siṃhalo 'yaṃ sārthāvāhaḥ sātviko nītivitkṛtī /",
    "K08bsu062_u:5676": " dayākāruṇyabhadrātmā sarvasattvahitārthabhṛt //",
    "K08bsu062_u:5677": " īdṛgvīro mahāprājño dayākāruṇyasanmatiḥ /",
    "K08bsu062_u:5678": " maitrīśrīsadguṇādhāro nāsti kaścinmahājanaḥ //",
    "K08bsu062_u:5679": " tadenaṃ siṃhalaṃ vīramabhīṣiṃcya nṛpāsane /",
    "K08bsu062_u:5680": " pratiṣṭhāpya nṛpaṃ kṛtvābhimatāṃ sakalaiḥ saha //",
    "K08bsu062_u:5681": " iti tairuditaṃ śrutvā te 'mātyā mantriṇo janāḥ /",
    "K08bsu062_u:5682": " sarve 'pyanumataṃ kṛtvā tathā kartuṃ samārabhan //",
    "K08bsu062_u:5683": " tataste mantriṇo 'mātyā brāhmaṇāśca mahājanāḥ /",
    "K08bsu062_u:5684": " siṃhalaṃ taṃ samāmanyiṃ purata evamabravan //",
    "K08bsu062_u:5685": " siṃhalātra yadasmākaṃ prajānāmapi saṃmatam /",
    "K08bsu062_u:5686": " tadanumodya rājyo 'tra rājā bhaviturhasi //",
    "K08bsu062_u:5687": " iti tairmantribhiḥ sarvairamātyaiḥ sujanairdvijaiḥ /",
    "K08bsu062_u:5688": " prārthitaṃ siṃhalaḥ śrutvā tatpara evamabravīt //",
    "K08bsu062_u:5689": " bhavanto 'haṃ vaṇigvṛttivyavahāropajīvikaḥ /",
    "K08bsu062_u:5690": " tatkathaṃ rājyasaṃbhāraṃ saṃvoḍhumabhiśaknuyām //",
    "K08bsu062_u:5691": " tadetanmama yogyaṃ na kṣamantu tadaśakyatām //",
    "K08bsu062_u:5692": " yadyogyaṃ karma tatraiva yojanīyo hi mantribhiḥ //",
    "K08bsu062_u:5693": " iti tenoditaṃ śrutvā te 'mātyā mantriṇo janāḥ /",
    "K08bsu062_u:5694": " sarve taṃ siṃhalaṃ vīkṣya samāmantryaivamabruvan //",
    "K08bsu062_u:5695": " (Gkv 198)",
    "K08bsu062_u:5696": " bhavatsadṛśaḥ sadbuddhirviryavān sadayaḥ kṛtī /",
    "K08bsu062_u:5697": " sātviko lokavikhyātaḥ kaścidanyo na nidyate //",
    "K08bsu062_u:5698": " yaccāsya nṛpatervaṃśe vidyate 'pi na kaścana /",
    "K08bsu062_u:5699": " tadatredaṃ bhavān rājyamanuśāsitumarhati //",
    "K08bsu062_u:5700": " iti tairmantribhiḥ sarvaiḥ saṃprārthitaṃ niśamya saḥ /",
    "K08bsu062_u:5701": " siṃhalo mantriṇaḥ sarvān samālokyaivamabravīt //",
    "K08bsu062_u:5702": " bhavanto yadi māṃ sarve rājānaṃ kartumicchatha /",
    "K08bsu062_u:5703": " samaye nāhamicchāmi rājyaṃ samanuśāsitum //",
    "K08bsu062_u:5704": " iti tenoditaṃ śrutvā sarve te mantriṇo janāḥ /",
    "K08bsu062_u:5705": " amātyāstaṃ mahābhijñaṃ samalokyaivamabruvan //",
    "K08bsu062_u:5706": " yathā yadbhavatākhyātaṃ samayaṃ tattathā khalu /",
    "K08bsu062_u:5707": " sarve vayaṃ samādhāya cariṣyāmaḥ samāahitāḥ //",
    "K08bsu062_u:5708": " iti taduttamākarṇya siṃhalaḥ saṃprabodhitaḥ /",
    "K08bsu062_u:5709": " sarvānstān mantriṇo 'mātyān samālokyaivamabravīt //",
    "K08bsu062_u:5710": " yadyetatsatyamādhāya sarve caritumacchatha /",
    "K08bsu062_u:5711": " tathātra rājyasaṃbhāraṃ saṃvoḍhumutsahe 'pyaham //",
    "K08bsu062_u:5712": " tadbhavanto 'tra me vākyaṃ dhṛtvā dharmānusādhinaḥ /",
    "K08bsu062_u:5713": " triratnabhajanaṃ kṛtvā careyuḥ sarvedā śubhe //",
    "K08bsu062_u:5714": " ityanuśāsanaṃ dhṛtvā mama dharmāsahāyīnaḥ /",
    "K08bsu062_u:5715": " sarvesattvahitādhāre dahrme caritumarhatha //",
    "K08bsu062_u:5716": " iti tenoditaṃ śrutvā sarve mantriṇo janāḥ /",
    "K08bsu062_u:5717": " amātyā dvijapaurāśca tatheti pratiśuśruvuḥ //",
    "K08bsu062_u:5718": " tataste mantriṇo 'mātyā janā dvijā mahājanāḥ /",
    "K08bsu062_u:5719": " sarve 'pi saṃmataṃ kṛtvā taṃ nṛpaṃ kartumārabhan //",
    "K08bsu062_u:5720": " tataste 'tra pure samyagchodhayitvā samantataḥ /",
    "K08bsu062_u:5721": " dhvajachatrādyālaṃkārairmaṇḍanaiḥ samaśodhayan //",
    "K08bsu062_u:5722": " tataste pariśuddhe 'hina siṃhalaṃ yathāvidhim /",
    "K08bsu062_u:5723": " abhiṣiṃcya mahotsāhaiścakruḥ lokādhipaṃ nṛpam //",
    "K08bsu062_u:5724": " (Gkv 199)",
    "K08bsu062_u:5725": " nṛpāsane pratisṭhāpya sarve lokāḥ samantriṇaḥ /",
    "K08bsu062_u:5726": " siṃhalaṃ taṃ mahārājaṃ saṃsevire samādarāt //",
    "K08bsu062_u:5727": " tataḥ sa siṃhalo rāja sarvāṃllokāan vinodayan /",
    "K08bsu062_u:5728": " svasvadharme pratiṣṭhāpya śaśāsa svātmajāniva //",
    "K08bsu062_u:5729": " tadanuśāsanaṃ dhṛtvā sarve lokā dvijādayaḥ /",
    "K08bsu062_u:5730": " triratnabhajanaṃ kṛtvā saṃcevire śubhe sadā //",
    "K08bsu062_u:5731": " tadā tasya prabho rājye sarvatra viṣayeṣvapi /",
    "K08bsu062_u:5732": " nirutpātaṃ śubhorsāha prāvarttata nirantaram //",
    "K08bsu062_u:5733": " tathā sa mantribhiḥ sadbhiḥ nītidharmavicakṣaṇaiḥ /",
    "K08bsu062_u:5734": " sevyamāno mahāvijño rarāja devarāḍiva //",
    "K08bsu062_u:5735": " tatra sa nṛpatirjitvā janbūdvīpe mahībhujaḥ /",
    "K08bsu062_u:5736": " sarvānstān mantriṇo 'mātyān samāmarnayaivamādiśat //",
    "K08bsu062_u:5737": " sajjīkriyatāmāśvatra caturaṃgabalaiḥ saha /",
    "K08bsu062_u:5738": " tāmradvipe gamiṣyāmi jetuṃ tā rākṣasīrapi //",
    "K08bsu062_u:5739": " tadādiṣṭaṃ samākarṇya sarve mantriṇo janāḥ /",
    "K08bsu062_u:5740": " caturaṃgabalānyevaṃ sahasā samasajjayan //",
    "K08bsu062_u:5741": " tataḥ sannāhya sa bhūmīndraścaturaṃgabalaiḥ saha /",
    "K08bsu062_u:5742": " saṃprasthito mahotsāhaistīraṃ prāpa mahodadheḥ //",
    "K08bsu062_u:5743": " tatra sa tāni sarvāṇi caturaṃgabalānyapi /",
    "K08bsu062_u:5744": " āropya vahaneṣvabdhau saṃprasthito caran mudā //",
    "K08bsu062_u:5745": " tatra sa saṃtaran sarvaiścaturaṃgavalaiḥ saha /",
    "K08bsu062_u:5746": " svastinā sahasāmbodheḥ pāratīramupāyayau //",
    "K08bsu062_u:5747": " tāmradvīpe tadā tatra rākṣasīnāṃ mahaddhvajaḥ /",
    "K08bsu062_u:5748": " repita āpaṇasthāne kampito 'sūcayadbhayam //",
    "K08bsu062_u:5749": " taṃ prakampitamālokya rākṣasyo bhayaśaṃkitāḥ /",
    "K08bsu062_u:5750": " sarvā ekatra saṃmilya mitha evaṃ samūcire //",
    "K08bsu062_u:5751": " bhavantya āpaṇastho 'thaṃ dhvajaḥ prakampito 'dhunā /",
    "K08bsu062_u:5752": " jāmbudvīpanṛpā nūnamasbhiryoddhumāgatāḥ //",
    "K08bsu062_u:5753": " (Gkv 200)",
    "K08bsu062_u:5754": " sajjīkṛtvā tadasmābhiḥ sthātavyamiha sāmpratam /",
    "K08bsu062_u:5755": " iti saṃbhāṣya tā draṣṭumabdhitīramupācaran //",
    "K08bsu062_u:5756": " tatrasthāḥ sakalāstāstān siṃhalādīn narādhipān /",
    "K08bsu062_u:5757": " tīrottīrṇān mahotsāhairdadṛśuryoddhumāgatān //",
    "K08bsu062_u:5758": " dṛṣṭvā tān samupāyātān rākṣasyastā bhayānvitāḥ /",
    "K08bsu062_u:5759": " kāścit palāyitā bhītāḥ kāścadyoddhaṃ samāśritāḥ //",
    "K08bsu062_u:5760": " yoddhaṃ pratyudgatāḥ kāścit kāścittasthurnirīkṣya khe //",
    "K08bsu062_u:5761": " tān pratyudgatān dṛṣṭvā siṃhalasyāġ",
    "K08bsu062_u:5762": " yāyā drutam /",
    "K08bsu062_u:5763": " vidyādharibhirāviṣṭā vīraiḥ śastraiḥ pradyotitāḥ //",
    "K08bsu062_u:5764": " avaśiṣṭā abhistāḥ siṃhalasya nṛpaprabhoḥ /",
    "K08bsu062_u:5765": " kṛtāṃjalipuṭā natvā pādayorevamabruvan //",
    "K08bsu062_u:5766": " kṣamasva no mahārāja vrajāmaḥ śaraṇe tava /",
    "K08bsu062_u:5767": " tadasmān yoṣito bālā hantuṃ nārhati kṣatriyaḥ //",
    "K08bsu062_u:5768": " iti saṃprārthitaṃ tābhiḥ śrutvā sa siṃhalaḥ prabhuḥ /",
    "K08bsu062_u:5769": " samayena kṣayaṃ va iti tā vīkṣyābravīt //",
    "K08bsu062_u:5770": " tacchutvā sakalā tāstaṃ siṃhalaṃ kṣatriyādhipama /",
    "K08bsu062_u:5771": " sāṃjalayaḥ punarnatvā samālokyaivamabravīt //",
    "K08bsu062_u:5772": " kiṃ samayaṃ samākhyātuṃ bhavatābhihitaṃ yathā /",
    "K08bsu062_u:5773": " tathā sarve vayaṃ dhṛtvā cariṣyāmaḥ sadāpi hi //",
    "K08bsu062_u:5774": " itiḥ tābhiḥ samākhyātaṃ niśamya sa nṛpaḥ sudhīḥ /",
    "K08bsu062_u:5775": " tāṃ sarvā rākṣasīḥ paśyan punarevamabhāṣata //",
    "K08bsu062_u:5776": " yadīdaṃ nagaraṃ tyaktvā sarve 'nyatrādhitiṣṭhatha /",
    "K08bsu062_u:5777": " madvijite ca yadyatra nāparādhyetha kasyacit //",
    "K08bsu062_u:5778": " tadā yuṣmākamevāhamaparādhyakṣayamenahi /",
    "K08bsu062_u:5779": " tadanyathā kṛte yuṣmān sarvā hanyāṃ sa saṃśayaḥ //",
    "K08bsu062_u:5780": " iti tena samākhyātaṃ śrutvā tāḥ sakalā api /",
    "K08bsu062_u:5781": " siṃhalaṃ taṃ praṇatvā ca samālokyaivamabruvan //",
    "K08bsu062_u:5782": " svāmiṃstathā kariṣyāmo bhavānabhihitaṃ yathā /",
    "K08bsu062_u:5783": " tadasmān yoṣitā bālāḥ saṃpālayitumarhati //",
    "K08bsu062_u:5784": " (Gkv 201)",
    "K08bsu062_u:5785": " iti saṃprārthya sarvāstā rākṣasyaḥ paribodhitāḥ /",
    "K08bsu062_u:5786": " tyaktvā tadviṣayaṃ gatvā vane 'nyatra samāśrayan //",
    "K08bsu062_u:5787": " tatra sa siṃhalo rājā sāmātyā mantriṇo janāḥ /",
    "K08bsu062_u:5788": " sthitvā lokānadhiṣṭhāpya svasvadharme 'nvaśāsata //",
    "K08bsu062_u:5789": " tatra te sakalā lokā dhṛtvā tannupaśāsanam /",
    "K08bsu062_u:5790": " triratnabhajanaṃ kṛtvā svasvardhaṃ samācaran //",
    "K08bsu062_u:5791": " tadaitaddharmabhāvena subhikṣaṃ nirupadravam /",
    "K08bsu062_u:5792": " saddharmamaṃgalotsāhaṃ prāvartata samantataḥ //",
    "K08bsu062_u:5793": " siṃhalena narendreṇa jitvā saṃvāsitaṃ svayam /",
    "K08bsu062_u:5794": " tenāsau siṃhaladvīpa iti prakhyāpito 'bhavat //",
    "K08bsu062_u:5795": " yo 'sau siṃhalo rājā tadāhamabhavaṃ khalu /",
    "K08bsu062_u:5796": " yaḥ siṃhakeśarī rājā jyeṣṭha eva mahallakaḥ //",
    "K08bsu062_u:5797": " tadābhūdrākṣasī yā sā veṣā evānupamā khalu /",
    "K08bsu062_u:5798": " yo valāho 'śvarājo 'bhūdeṣo 'valokiteśvaraḥ //",
    "K08bsu062_u:5799": " tadāpyevaṃ sa lokeśo bodhisattvo vilokya mām /",
    "K08bsu062_u:5800": " aśvo bhūtvā samuttāryāpyabdherevaṃ mahadbhayāt //",
    "K08bsu062_u:5801": " evaṃ sa trijagannātho bodhisattvaḥ sadā svayam /",
    "K08bsu062_u:5802": " vilokya sakalān sattvān samuttārya bhayādavat //",
    "K08bsu062_u:5803": " tenāsya sadṛśo dharmo nāsti kasyāpi kutracit /",
    "K08bsu062_u:5804": " buddhānāmapi nāstyeva kuto 'nyeṣāaṃ tridhātuṣu //",
    "K08bsu062_u:5805": " itthamayaṃ mahāsattvaḥ sarvalokādhipeśvaraḥ /",
    "K08bsu062_u:5806": " sarvadharmādhipaḥ śāstā mahābhijñā 'dhirājate //",
    "K08bsu062_u:5807": " tena lokādhipāḥ sarve traidhātukādhipā api /",
    "K08bsu062_u:5808": " asya śaraṇamāśritya prabhajanti sadādarāt //",
    "K08bsu062_u:5809": " ye 'pyasya śaraṇaṃ kṛtvā bhajanti sarvadādarāt /",
    "K08bsu062_u:5810": " durgatiṃ te na gacchanti saṃprayānti sukhāvatīm //",
    "K08bsu062_u:5811": " tatra gatvāmitābhasya munīndrasyopasaṃśritāḥ /",
    "K08bsu062_u:5812": " sadā dharmāmṛtam pītvā pracaranti jagaddhite //",
    "K08bsu062_u:5813": " tataste bodhisaṃbhāraṃ pūrayitvā yathākramam /",
    "K08bsu062_u:5814": " niḥkleśā bodhimāsādya saṃbuddhapadamāpnuyuḥ //",
    "K08bsu062_u:5815": " iti vijñāya ye sattvāḥ samīcchanti jināspadam /",
    "K08bsu062_u:5816": " tasya lokādhināthasya bhajantu śaraṇāśritāḥ //",
    "K08bsu062_u:5817": " iti śāstrā samādiṣṭaṃ śrutvā sarve sabhāśritāḥ /",
    "K08bsu062_u:5818": " lokāstatheti vijñapya prābhyanandan prabodhitāḥ //",
    "K08bsu062_u:5819": " // iti siṃhalasārthavāhoddhāraṇaprakaraṇaṃ samāptam //",
    "K08bsu062_u:5820": " 17. sarvasattvoddhāraṇa saṃbodhimārga sthāpana maheśvaromādevī saṃbodhivyākaraṇopadeśa prakaraṇam",
    "K08bsu062_u:5821": " atha sarvanīvaraṇaviṣkambhī sa jinātmajaḥ /",
    "K08bsu062_u:5822": " sāṃjalirbhagavantaṃ taṃ punarnatvaivamabravīt //",
    "K08bsu062_u:5823": " bhagavaṃstrijagaddhartuste lokādhipateḥ prabhoḥ /",
    "K08bsu062_u:5824": " kāye dharmāḥ kiyanto 'pi vidyante tān samādiśa //",
    "K08bsu062_u:5825": " iti saṃprārthitaṃ tena viṣkambhinā niśamya saḥ /",
    "K08bsu062_u:5826": " bhagavāṃstaṃ mahāsattvaṃ samalokyaivamādiśat //",
    "K08bsu062_u:5827": " kulaputrāsya nāthasya traidhātukanivāsinām /",
    "K08bsu062_u:5828": " kāye sarve 'pi saddharmāḥ saṃvidyante vyavasthitāḥ //",
    "K08bsu062_u:5829": " tadyathāsya tanau lomnāṃ vivareṣu santi ye vṛṣāḥ /",
    "K08bsu062_u:5830": " tān saṃkṣepeṇa vakṣyāmi śṛṇudhvaṃ yūyamādarāt //",
    "K08bsu062_u:5831": " tadyathaikavile lomnaḥ suvarṇāni bahūnyapi /",
    "K08bsu062_u:5832": " gandharvāṇām sahastrāṇi nivasanti mahāsukham //",
    "K08bsu062_u:5833": " bādhyante na ca te kleśairduḥkhaiḥ saṃsārikairapi /",
    "K08bsu062_u:5834": " viraktā duritācāropaviśuddhendriyottamāḥ //",
    "K08bsu062_u:5835": " saddharmācārasaṃraktāścaturbrahmavihāriṇaḥ /",
    "K08bsu062_u:5836": " śuddhaśīlāḥ sadāṣṭāṃgapoṣadhavratadhāriṇaḥ //",
    "K08bsu062_u:5837": " tatra śrīmanmahāratnaṃ cintāmaṇisamujjvalaḥ /",
    "K08bsu062_u:5838": " sarvasattvahitārthāya svayamutpadya saṃsthitaḥ //",
    "K08bsu062_u:5839": " yadā te maṇīmabhyarcya gandharvāste samīpsitam /",
    "K08bsu062_u:5840": " prārthayanti tadā teṣāṃ sarvaṃ saṃsidhyate tathā //",
    "K08bsu062_u:5841": " evaṃ bhadrasukhaṃ bhuktvā gandharvāste pramoditāḥ /",
    "K08bsu062_u:5842": " triratnabhajanaṃ kṛtvā pracarantaḥ śubhe sthitāḥ //",
    "K08bsu062_u:5843": " etadapi mahaddharmamasya lomavile sthitam /",
    "K08bsu062_u:5844": " tenāsau trijagannātho dharmakāyo virājate //",
    "K08bsu062_u:5845": " tato 'nyasmiṃśca kṛṣṇākhye lomavile jagatprabhoḥ /",
    "K08bsu062_u:5846": " śatakoṭisahasrāṇi maharṣīṇāṃ vasantyapi //",
    "K08bsu062_u:5847": " eko 'bhijñā dvayabhijñāśca tryabhijñāścāpi kecana /",
    "K08bsu062_u:5848": " (Gkv 204)",
    "K08bsu062_u:5849": " keciccaturabhijñāśca paṃcābhijñāśca kecana /",
    "K08bsu062_u:5850": " sarve te ṛṣayo dhīrāḥ svasvakulavrataṃdharāḥ /",
    "K08bsu062_u:5851": " suvarṇamayaśailānāṃ pārśveṣu kuṭṭimāśritāḥ //",
    "K08bsu062_u:5852": " kecidrūpamayānāṃ ca pārśveṣu bhūbhṛtāṃ sthitāaḥ /",
    "K08bsu062_u:5853": " padmarāgamayānāṃ ca kecitpārśrveṣu bhūbhṛtām //",
    "K08bsu062_u:5854": " kecinnīlamayānāṃ ca pārśveṣu kuṭṭimāśritāḥ /",
    "K08bsu062_u:5855": " kecidvajramaye pārśve kecinmaṇimaye sthitāḥ //",
    "K08bsu062_u:5856": " vaiḍūryakuṭṭime kecidaśmagarbhamaye 'pare /",
    "K08bsu062_u:5857": " kecidbhīṣmamaye pārśve saptaratnamayeṣvapi //",
    "K08bsu062_u:5858": " sarveṣāmapi ratnānāṃ pārśveṣu sarasīṣvapi /",
    "K08bsu062_u:5859": " udyāneṣu tathā kecidārāmeṣu vaneṣu ca //",
    "K08bsu062_u:5860": " sarvertufalapuṣpādyairvṛkṣaiḥ saṃśobhiteṣvapi /",
    "K08bsu062_u:5861": " keciccandanavṛkṣāṇāṃ kecidagururbhūruhām //",
    "K08bsu062_u:5862": " kecittamālavṛkṣāṇāṃ keciccampakabhūruhām /",
    "K08bsu062_u:5863": " aśvatthānāṃ vaṭāṇāṃ ca tathānyeṣāṃ ca bhūruhām //",
    "K08bsu062_u:5864": " tathānye kalpavṛkṣāṇāṃ vāṃchitārthapradāyinām /",
    "K08bsu062_u:5865": " taleṣūṭajamāśritya saṃtiṣṭhante samāhitāḥ //",
    "K08bsu062_u:5866": " kecidaṣṭāṃgaśuddhāmbusampūrṇeṣu sarassvapi /",
    "K08bsu062_u:5867": " divyapadmotpalādyeṣu samāśritya samāhitāḥ //",
    "K08bsu062_u:5868": " śuddhaśīlā viśuddhāṃgāḥ śuddhāśaya jitendriyāḥ /",
    "K08bsu062_u:5869": " nānātapovrataṃ dhṛtvā saṃtiṣṭhante samāhitāḥ //",
    "K08bsu062_u:5870": " anekakalpavṛkṣāaśca suvarṇarupyapatrakāḥ /",
    "K08bsu062_u:5871": " santi lohitadaṇḍāśca sarvālaṃkāralambitāḥ //",
    "K08bsu062_u:5872": " tatredṛkkalpavṛkṣāṇāmekaikasya tale sthitam /",
    "K08bsu062_u:5873": " gandharvāṇāṃ śataṃ smṛtvā triratnaṃ bhajane sadā //",
    "K08bsu062_u:5874": " yadā te bhavasaṃcāradukhāni vividhānyapi /",
    "K08bsu062_u:5875": " vicintya kheditātmānaḥ evamudīrayantyapi //",
    "K08bsu062_u:5876": " aho janmajarāvyādhikleśavyākuladuḥkhatā /",
    "K08bsu062_u:5877": " (Gkv 205)",
    "K08bsu062_u:5878": " sarveṣāmapi jantūnām saṃsārabhramatāṃ sadā //",
    "K08bsu062_u:5879": " jāmbūdvīpamanuṣyāste kleśāgninitāpitāśayāḥ /",
    "K08bsu062_u:5880": " duḥkhāni vividhānyeva bhuktvā carantiṃ durvṛtau //",
    "K08bsu062_u:5881": " kathaṃ te mānavā dṛṣṭvā jīvītaṃ bhaṃguropamam /",
    "K08bsu062_u:5882": " triratnabhajanaṃ kṛtvā na caranti jagaddhite //",
    "K08bsu062_u:5883": " triratnabhajanaṃ kṛtvā ye caranti jagaddhite //",
    "K08bsu062_u:5884": " teṣāṃ sarvamabhiprāyamihāpi sidhyate khalu //",
    "K08bsu062_u:5885": " paratra te sukhāvatyāṃ lokadhātau samīritāḥ /",
    "K08bsu062_u:5886": " jinendrasyāmitābhasya śaraṇe samupasthitāḥ //",
    "K08bsu062_u:5887": " sarvadā bhajanaṃ kṛtvā pītvā dharmāmṛtaṃ mudā /",
    "K08bsu062_u:5888": " bodhicaryāvrataṃ dhṛtvā saṃcareran jagaddhite //",
    "K08bsu062_u:5889": " tataste vimalātmāno bodhisattvā jinātmajāḥ /",
    "K08bsu062_u:5890": " trividhāṃ bodhimāsādya saṃbuddhapadamāpnuyuḥ //",
    "K08bsu062_u:5891": " ityevaṃ taiḥ samākhyātaṃ śrutvā pakṣimṛgādayaḥ /",
    "K08bsu062_u:5892": " paśavo 'pi samudvignā manasaivaṃ vyacintayan //",
    "K08bsu062_u:5893": " aho duḥkhaṃ manuṣyāṇāṃ api saṃsāracārinām /",
    "K08bsu062_u:5894": " tiraścāṃ paśujātīnāmasmākaṃ kiṃ kathyate //",
    "K08bsu062_u:5895": " kadā vayamimaṃ pāpakāyam tyaktvā punarbhave /",
    "K08bsu062_u:5896": " mānuṣyajanma āsādya caremahi sadā vṛṣe //",
    "K08bsu062_u:5897": " dhanyāste manujā loke triratnaśaraṇaṃ gatāḥ /",
    "K08bsu062_u:5898": " smṛtvā dhyātvā bhajanto 'yaṃ saṃcarante jagaddhite //",
    "K08bsu062_u:5899": " ityevaṃ te 'nusaṃcintya sarve pakṣimṛgādayaḥ /",
    "K08bsu062_u:5900": " triratnamanusaṃsmṛtvā dhyātvā bhajanta ādarāt //",
    "K08bsu062_u:5901": " tadā teṣāmabhiprāyaṃ sarveṣāmapi sidhyate /",
    "K08bsu062_u:5902": " divyabhogyādivastūni sarvāṇyapi bhavanti ca //",
    "K08bsu062_u:5903": " tad dṛṣṭvā suprasannāste sarve pakṣimṛgādayaḥ /",
    "K08bsu062_u:5904": " triratnabhajanaṃ kṛtvā bhajantaḥ pracarantyapi //",
    "K08bsu062_u:5905": " evaṃ te ṛṣigandharvāḥ pakṣimṛgādijantavaḥ /",
    "K08bsu062_u:5906": " (Gkv 206)",
    "K08bsu062_u:5907": " api sarve śubhotsāhaiḥ saṃtiṣṭhante pramoditāḥ //",
    "K08bsu062_u:5908": " evaṃ kṛṣṇābhidhe lome vivare kāye jagatprabhoḥ /",
    "K08bsu062_u:5909": " ṛṣyādayo mahāsatvāḥ maharddhidharmacāriṇaḥ //",
    "K08bsu062_u:5910": " evaṃ tasya jagaddhartuḥ kāye sarve vṛṣāḥ sthitāḥ /",
    "K08bsu062_u:5911": " tenāyaṃ trijagannāthaḥ sarvadharmādhipaḥ prabhuḥ //",
    "K08bsu062_u:5912": " iti matvāsya sarve 'pi śraddhayā śaraṇaṃ gatāḥ /",
    "K08bsu062_u:5913": " nāmāpyuccārya smṛtvāpi bhajantu vodhivāṃchinaḥ //",
    "K08bsu062_u:5914": " ye 'pyasya śaraṇe sthitvā nāmāpyuccārya sarvadā /",
    "K08bsu062_u:5915": " dhyātvā smṛtvāpi sadbhaktvā bhajanti saṃprasāditāḥ //",
    "K08bsu062_u:5916": " durgatiṃ te na gacchanti saṃyāsyanti sukhāvatīm /",
    "K08bsu062_u:5917": " tatrāmitābhanāthasya śaraṇe samupasthitāḥ //",
    "K08bsu062_u:5918": " sadā dharmāmṛtaṃ pītvā pariśuddhatrimaṇḍalāḥ /",
    "K08bsu062_u:5919": " trividhāṃ bodhimāsādya saṃbuddhapadamāpnuyuḥ //",
    "K08bsu062_u:5920": " ityādiṣṭaṃ munīndreṇa niśamya te sabhāśritāḥ /",
    "K08bsu062_u:5921": " viṣkambhipramukhāḥ sarve prābhyanandan prabodhitāḥ //",
    "K08bsu062_u:5922": " tataḥ sa bhagavāṃstaṃ ca viṣkambhinaṃ jinātmajam /",
    "K08bsu062_u:5923": " sādaraṃ samupāmantrya saṃpaśyannevamādarāt //",
    "K08bsu062_u:5924": " kulaputra tato 'nyatra tasya traidhātukaprabhoḥ /",
    "K08bsu062_u:5925": " lokeśasya tanau lomavivare ratnakuṇḍale //",
    "K08bsu062_u:5926": " tatrānekāni gandharvakanyānāṃ niyutāni ca /",
    "K08bsu062_u:5927": " śatakoṭisahasrāṇi nivasanti sadā mudā //",
    "K08bsu062_u:5928": " tāḥ sarvā devakanyābhā divyārupā manoharāḥ /",
    "K08bsu062_u:5929": " saumyātisundarāḥ kāntā bhadrapoṣṭendriyāśayāḥ //",
    "K08bsu062_u:5930": " bādhyante naiva tāḥ kleśaiḥ duḥkhairmānuṣyakairapi /",
    "K08bsu062_u:5931": " saddharmaśrīguṇasaṃpattisukhāsaṃpannananditāḥ //",
    "K08bsu062_u:5932": " tāssarvāstasya nāthasya catuḥsaṃdhyaṃ samāhitāḥ /",
    "K08bsu062_u:5933": " dhyātvā nāma samuccārya smṛtvā bhajanti sādaram //",
    "K08bsu062_u:5934": " tāsāṃ sarvāṇi vastūni dravyāṇi bhūṣaṇāni ca /",
    "K08bsu062_u:5935": " (Gkv 207)",
    "K08bsu062_u:5936": " prādurbhūtāni sidhyante yathābhivāṃchitānyapi //",
    "K08bsu062_u:5937": " evaṃ tāḥ sukhasaṃpannāścaturbrahmavihāriṇaḥ /",
    "K08bsu062_u:5938": " bodhicaryāvrataṃ dhṛtvā pracaranto jagaddhite //",
    "K08bsu062_u:5939": " triratnabhajanaṃ kṛtvā saṃbodhinihitāśayāḥ /",
    "K08bsu062_u:5940": " satyadharmānusaṃraktāstiṣṭhanti saṃpramoditāḥ //",
    "K08bsu062_u:5941": " evaṃ tasya jagannāthaśarīraṃ sukṛtālayam /",
    "K08bsu062_u:5942": " tenāsau trijagannātho dharmarājo virājate /",
    "K08bsu062_u:5943": " tato 'nyasmin vile lomnastasya ca trijagatprabhoḥ /",
    "K08bsu062_u:5944": " koṭiśatasahasrāṇi nivasantyamṛtāndhasām //",
    "K08bsu062_u:5945": " te sarve 'pyamarā dhīrāḥ saṃbodhinihitāśayāḥ /",
    "K08bsu062_u:5946": " bodhisattvā mahāsattvāścaturbrahmavihāriṇaḥ //",
    "K08bsu062_u:5947": " ekabhūmisthitaḥ kecit keciddvitīyabhūmikāḥ /",
    "K08bsu062_u:5948": " tṛtīyabhūmikāḥ kecit keciccaturthabhūmikāḥ //",
    "K08bsu062_u:5949": " paṃcamabhūmikāḥ kecit kecicca ṣaṣṭhabhūmikāḥ /",
    "K08bsu062_u:5950": " saptamabhūmikāḥ kecit kecidaṣṭamabhūmikāḥ //",
    "K08bsu062_u:5951": " navamabhūmikāḥ kecit keciddaśamabhūmikāḥ //",
    "K08bsu062_u:5952": " sarve sattvahitādhānasaṃbodhivratacāriṇaḥ /",
    "K08bsu062_u:5953": " triratnabhajanaṃ kṛtvā saṃcarante jagaddhite //",
    "K08bsu062_u:5954": " tasmiṃśca vivare santi hemarupyamayā nagāḥ /",
    "K08bsu062_u:5955": " ṣaṣṭiyojanasāhasrasamucchritā mahattarāḥ //",
    "K08bsu062_u:5956": " sarve 'pi śataśṛṃgāste saptaratnamayojjvalāḥ /",
    "K08bsu062_u:5957": " teṣāṃ pārśveṣu sarveṣu te ekabhūmikādayaḥ /",
    "K08bsu062_u:5958": " boddhisatvā mahāsatvā dhyātvā tiṣṭhanti yoginaḥ /",
    "K08bsu062_u:5959": " gandharvāṇāṃ ca sāhasrakoṭilakṣaśatānyapi //",
    "K08bsu062_u:5960": " ratnamayavimāneṣu saṃramante mahotsavaiḥ /",
    "K08bsu062_u:5961": " saṃgītitūryasaṃvādyairmahāyānavratotsavaiḥ //",
    "K08bsu062_u:5962": " triratnabhajanaṃ kṛtvā saṃcarante jagaddhite //",
    "K08bsu062_u:5963": " tato viśramya sarve te vimāneṣu samāśritāḥ /",
    "K08bsu062_u:5964": " (Gkv 208)",
    "K08bsu062_u:5965": " kṛtvā saddharmasāṃkathyaṃ saṃvasante pramoditāḥ //",
    "K08bsu062_u:5966": " tataste caṃkramasthāne puṣkariṇyo vai śubhāmbubhiḥ /",
    "K08bsu062_u:5967": " aṣṭāṃgaguṇasampannaiḥ pūrṇāyāśca saroruhaiḥ //",
    "K08bsu062_u:5968": " padmotpalādipuṣpaiśca channāyāstaṭamandire /",
    "K08bsu062_u:5969": " maṇḍitahemarupyādiratnālaṃkārabhūṣaṇaiḥ //",
    "K08bsu062_u:5970": " bhūṣite kalpavṛkṣaiśca suvarṇarupyapatrakaiḥ /",
    "K08bsu062_u:5971": " pravālalohitastambaiḥ sarvālaṃkāralamvitaiḥ /",
    "K08bsu062_u:5972": " caṃkramya tatra te rātro sarve dhyātvā samāhitāḥ /",
    "K08bsu062_u:5973": " ṣaḍgatibhavasaṃcāraniḥspṛhā nirvṛtīcchikāḥ //",
    "K08bsu062_u:5974": " niḥkleśā vimalātmānaścaturbrahmavihāriṇaḥ /",
    "K08bsu062_u:5975": " mahāyānavratotsāhaḥ sukhaṃ bhuktvā samāśritāḥ /",
    "K08bsu062_u:5976": " evaṃ te sakalā nityaṃ catussaṃdhyaṃ samāhitāḥ //",
    "K08bsu062_u:5977": " triratnārādhanaṃ kṛtvā bhajanto nivasantyapi //",
    "K08bsu062_u:5978": " evamasya jagadbhartuḥ kāyo dharmaguṇāśrayaḥ /",
    "K08bsu062_u:5979": " tato 'sau trijagannātho dharmakāyo virājate //",
    "K08bsu062_u:5980": " tato 'nyatra vile lomnā vajramukhābhidhe punaḥ /",
    "K08bsu062_u:5981": " aneke parvatāḥ santi lakṣakoṭīsahasrakāḥ //",
    "K08bsu062_u:5982": " keciddhemamayā kecidraupyavajramayā api /",
    "K08bsu062_u:5983": " kecinnīlamayāḥ kecitpadmarāgamayā api //",
    "K08bsu062_u:5984": " kecinmaṇinmayāḥ kecidaśmagarbhamayāstathā /",
    "K08bsu062_u:5985": " vaiḍūryāḥ sfāṭikāścāpi saptaratnamayā api //",
    "K08bsu062_u:5986": " teṣu sarveṣu bhūbhṛtsu kalpavṛkṣā mahocchrayāḥ /",
    "K08bsu062_u:5987": " vidrumapādapāścāpi candanataravo 'pi ca //",
    "K08bsu062_u:5988": " sarve saugandhivṛkṣāśca sarve puṣpamahīruhāḥ /",
    "K08bsu062_u:5989": " sarvartufalavṛkṣāśca vidyate pariśobhitāḥ //",
    "K08bsu062_u:5990": " puṣkariṇīsahasrāni divyāmṛtabharāṇyapi /",
    "K08bsu062_u:5991": " padmotpalādisaugandhipuṣpapūrṇāni santi ca //",
    "K08bsu062_u:5992": " vimānānyapi cānekasāhasrāṇi hi santyapi /",
    "K08bsu062_u:5993": " (Gkv 209)",
    "K08bsu062_u:5994": " suvarṇarupyadivyādiratnamayāni santi ca //",
    "K08bsu062_u:5995": " teṣu divyavimāneṣu kinnarāṇāṃ sudharmiṇām /",
    "K08bsu062_u:5996": " lakṣaśatasahasrāṇi vasanti surasotsavaiḥ //",
    "K08bsu062_u:5997": " te sarve kinnarā divyāratnalaṃkārabhūṣitāḥ /",
    "K08bsu062_u:5998": " bhavacārabhayodvignāścaturbrahmavihāriṇaḥ //",
    "K08bsu062_u:5999": " pradātāraḥ śubhācārāḥ dayātmano mahāśayāḥ /",
    "K08bsu062_u:6000": " yogadhānasamādhānāḥ śuddhaprajñāvicakṣaṇāḥ //",
    "K08bsu062_u:6001": " sarve teṣu vimāneṣu viśrāntā vijitendriyāḥ /",
    "K08bsu062_u:6002": " triratnabhajanaṃ kṛtvā saṃcarante jagaddhite //",
    "K08bsu062_u:6003": " tataḥ sarve 'pi te teṣu vimāneṣu samāśritāḥ /",
    "K08bsu062_u:6004": " sarvapāramitādharmasāṃkathyaṃ saṃprakurvate //",
    "K08bsu062_u:6005": " tataste caṃkramasthāne kūṭāgāramanorame /",
    "K08bsu062_u:6006": " adhastāt kalpavṛkṣāṇāṃ hemarupyapalāśinām //",
    "K08bsu062_u:6007": " pravārarakṣadaṇḍānāṃ sarvālaṃkāralambinām /",
    "K08bsu062_u:6008": " caṃkramya tatra te sarve viśramya samupāśritāḥ //",
    "K08bsu062_u:6009": " ṣaḍgatibhavasaṃcāranānāduḥkhānubhāvinaḥ /",
    "K08bsu062_u:6010": " bhavacāranirutsāhāḥ saddharmābhiratāśayāḥ //",
    "K08bsu062_u:6011": " triratnasmṛtimādhāya saṃtiṣṭhantei samāhitāḥ /",
    "K08bsu062_u:6012": " tada teṣāṃ ca sarveṣāṃ prādurbhūtāni sarvataḥ //",
    "K08bsu062_u:6013": " saratnadravyabhogyāni sarvopakaraṇānyapi //",
    "K08bsu062_u:6014": " evaṃ te kinnarāḥ sarve saddharmaśrīsukhānvitāḥ /",
    "K08bsu062_u:6015": " triratnabhajanaṃ kṛtvā tiṣṭhante bodhimānasāḥ //",
    "K08bsu062_u:6016": " evaṃ tasya jagadbhartuḥ kāyo mahadvṝṣāśrayaḥ /",
    "K08bsu062_u:6017": " tenāsau trijagannātho dharmakāye 'bhirājate //",
    "K08bsu062_u:6018": " tato 'nyasmin vile lomnaḥ sūryaprabhātkidhe punaḥ /",
    "K08bsu062_u:6019": " kanakaparvatāḥ santi dvādaśaśatalakṣakāḥ //",
    "K08bsu062_u:6020": " tadaikaikasya śṛṃgāni daśaśataśatāni ca //",
    "K08bsu062_u:6021": " tatraikaikasya pārśvāni daśalakṣaśatāni ca /",
    "K08bsu062_u:6022": " (Gkv 210)",
    "K08bsu062_u:6023": " tatraikaikatra pārśvāṇi saptaratnamayojjvalaḥ //",
    "K08bsu062_u:6024": " udyānāni vicitrāṇi maṇḍitāni suradrumaiḥ //",
    "K08bsu062_u:6025": " puṣkariṇyo 'pyanekāśca svaṣṭāṃgaguṇasaṃyutaiḥ /",
    "K08bsu062_u:6026": " jalaiḥ padmādipuṣpaiśca paripūrṇāḥ sugandhibhiḥ //",
    "K08bsu062_u:6027": " kūṭāgārāṇi lakṣāṇi hemaratnamayāni ca /",
    "K08bsu062_u:6028": " vicitradivyaratnādimaṇḍanālaṃkṛtāanyapi //",
    "K08bsu062_u:6029": " teṣāṃ madhye mahāratnaṃ sāradakosidho mahān /",
    "K08bsu062_u:6030": " cintāmaṇirjagadbhadravāṃccitārthābhipūrakaḥ //",
    "K08bsu062_u:6031": " teṣu sarveṣvasaṃkhyeyā bodhisattvā samāśritāḥ /",
    "K08bsu062_u:6032": " triratnabhajanaṃ kṛtvā nivasanti samāhitāḥ //",
    "K08bsu062_u:6033": " yadā te bodhisattvāstaṃ cintāmaṇimupasthitāḥ /",
    "K08bsu062_u:6034": " sambhyarcya yathākāmaṃ prārthayanti jagaddhite //",
    "K08bsu062_u:6035": " tadā teṣāṃ sa sarvārthaṃ pūrayati yathepsitam //",
    "K08bsu062_u:6036": " evaṃ śrīsukhasaṃpannāḥ saṃtiṣṭhante jinātmajāḥ //",
    "K08bsu062_u:6037": " yadā tatra pratiṣṭhāste bodhisattvāḥ śubhāśayāḥ /",
    "K08bsu062_u:6038": " prajalpante mahāvidyāmanusmṛtvā ṣaḍakṣarīm //",
    "K08bsu062_u:6039": " tadā paśyanti te sarve sukhāvatyāṃ samāśritam /",
    "K08bsu062_u:6040": " amitābhaṃ jinaṃ taṃ ca sarvalokādhipaṃ prabhum //",
    "K08bsu062_u:6041": " sarvān buddhāṃśca paśyanti sarvakṣatrasamāaśritān /",
    "K08bsu062_u:6042": " bodhisattvān samāsattvān sarvāṃśca sadguṇākarān //",
    "K08bsu062_u:6043": " evaṃ sarvān jinān tṛptān bodhisatvāṃśca te mudā /",
    "K08bsu062_u:6044": " sarve tenāpi niṣkramya caṃkramante yathepsite //",
    "K08bsu062_u:6045": " kecidratnamayodyāne puṣkariṇītaṭeṣvapi /",
    "K08bsu062_u:6046": " kecitparvatapārśveṣu kalpavṛkṣataleṣvapi //",
    "K08bsu062_u:6047": " tatra paryaṃkamābhujya pariśuddhatrimaṇḍalāḥ /",
    "K08bsu062_u:6048": " ṛjukāyāḥ smṛtimanto dhyātvā tiṣṭhanti yoginaḥ //",
    "K08bsu062_u:6049": " evaṃ tasya jagadbhartuḥ kāya sarvavṛṣāśrayaḥ /",
    "K08bsu062_u:6050": " tenāyaṃ trijagannātho dharmakāyo virājate // 211",
    "K08bsu062_u:6051": " tato 'nyasmin vile lomna indrarājābhidhe punaḥ /",
    "K08bsu062_u:6052": " nagāśītisahasrāṇi hemaratnamayāni ca //",
    "K08bsu062_u:6053": " teṣvavaivarttikā dhīra bodhisattvāḥ samāśritāḥ //",
    "K08bsu062_u:6054": " mahāsattvā mahābhijñā koṭilakṣasahasrakāḥ //",
    "K08bsu062_u:6055": " tatra madhye samudbhūtaṃ cintāmaṇiṃ mahattaram /",
    "K08bsu062_u:6056": " taṃ te sarve samabhyarcya prārthayanti prārthayanti yadepsitam //",
    "K08bsu062_u:6057": " tadā teṣāmabhiprāyaṃ sarveṣāmapi vāṃchitam /",
    "K08bsu062_u:6058": " asau cintāmaṇiḥ sarvaṃ saṃpūrayati sarvadā //",
    "K08bsu062_u:6059": " teṣāṃ na vidyate kiṃcidduḥkhaṃ kadāpi bhāvikam /",
    "K08bsu062_u:6060": " bādhyante nāpi te sarve kleśai rogādibhiḥ sadā //",
    "K08bsu062_u:6061": " sadāpi te mahāsattvāścaturbrahmavihāriṇaḥ /",
    "K08bsu062_u:6062": " triratnārādhanaṃ kṛtvā saṃcarante jagaddhite //",
    "K08bsu062_u:6063": " evaṃ tatra mahābhijñāḥ bodhicaryāvivartikāḥ /",
    "K08bsu062_u:6064": " saṃbodhinihitātmānaḥ saṃtiṣṭhante samāhitāḥ //",
    "K08bsu062_u:6065": " tato 'nyasmin vile lomno mahauṣadhyabhidhe ca punaḥ /",
    "K08bsu062_u:6066": " navanavetisāhasraparvatāstatra santyapi //",
    "K08bsu062_u:6067": " keciddhemamayā rupyamayā vajramayā api /",
    "K08bsu062_u:6068": " indranīlamayāścāpi padmarāgamayā api //",
    "K08bsu062_u:6069": " marakatamayāścāpi kecicca sfaṭikā api /",
    "K08bsu062_u:6070": " sarvaratnamayāścāpi vidyamte tatra bhūdharāḥ //",
    "K08bsu062_u:6071": " tatrānekasahāsrāṇi prathamabodhicāriṇām /",
    "K08bsu062_u:6072": " triratnabhajanaṃ kṛtvā saṃcarante jagaddhite //",
    "K08bsu062_u:6073": " te sarve 'pi na bādhyante kleśairduḥkhaiḥ kadācana /",
    "K08bsu062_u:6074": " bhadraśrīguṇasaṃpattisamanvitā nirādhayaḥ //",
    "K08bsu062_u:6075": " suśīlā vimalātmānaścaturbrahmavihāriṇaḥ /",
    "K08bsu062_u:6076": " saṃbodhipraṇidhiṃ kṛtvā saṃcarante susaṃvare //",
    "K08bsu062_u:6077": " teṣu parvataśṛṃgeṣu pārśveṣu ca samantataḥ /",
    "K08bsu062_u:6078": " gandharvāṇāṃ sahasrāṇi nivasanti bahūni ca //",
    "K08bsu062_u:6079": " (Gkv 212)",
    "K08bsu062_u:6080": " sarve 'pi te mahāyānacaryāvratasamāhiatāḥ /",
    "K08bsu062_u:6081": " pariśuddhāśayā dhīrāḥ saṃbodhinihitāśayāḥ //",
    "K08bsu062_u:6082": " satataṃ dharmasaṃgītisaṃpravṛttimahotsavaiḥ /",
    "K08bsu062_u:6083": " lokeśasmṛtimādhāya pravartante sadā śubhe //",
    "K08bsu062_u:6084": " etaddharmamahotsāhaṃ sarve te bodhicāriṇaḥ /",
    "K08bsu062_u:6085": " trividhamokṣāṇi saṃcintya bhāvayanti sunirvṛtim //",
    "K08bsu062_u:6086": " tataste bhavasaṃcāre sukhaduḥkhādibhāvinaḥ /",
    "K08bsu062_u:6087": " saṃbodhipraṇidhiṃ kṛtvā saṃtiṣṭhante samādhiṣu //",
    "K08bsu062_u:6088": " tato 'nyasmin vile lomnaścitrarājo 'bhidhe punaḥ /",
    "K08bsu062_u:6089": " pratyekabuddhakoṭīnāṃ niyutāni śatāni ca //",
    "K08bsu062_u:6090": " saptaratnamayogānāṃ pārśveṣu gahvareṣvapi /",
    "K08bsu062_u:6091": " dhyātvā smṛtimupasthāpya saṃtiṣṭhante samādhiṣu //",
    "K08bsu062_u:6092": " sarve 'pi te mahābhijñā maharddhikā vicakṣaṇāḥ /",
    "K08bsu062_u:6093": " vividhaprātihāryāṇi darśayanti viyadgatāḥ //",
    "K08bsu062_u:6094": " tataste saptaratnāṃgasānuṣu samupāśritāḥ /",
    "K08bsu062_u:6095": " vividhadharmasāṃkathyaṃ kṛtvā tiṣṭhanti moditāḥ //",
    "K08bsu062_u:6096": " tataste kalpavṛkṣāṇāṃ chāyāsu samupāśritāḥ /",
    "K08bsu062_u:6097": " samādhinihitātmāanaḥ saṃtiṣṭhante samāhitāḥ //",
    "K08bsu062_u:6098": " tataste kalpavṛkṣebhyaḥ prārthayitvā samādarāt /",
    "K08bsu062_u:6099": " saratnadravyabhogyāni bhuktvārthibhyo dadanti ca //",
    "K08bsu062_u:6100": " evaṃ tatra mahābhijñāḥ pratyekasugatāḥ sthitāḥ //",
    "K08bsu062_u:6101": " dhyātvā sattvahitaṃ kṛtvā saṃcarante samantataḥ //",
    "K08bsu062_u:6102": " evamanyeṣu sarveṣu lomnāṃ ca vivareṣvapi /",
    "K08bsu062_u:6103": " brahmādayo munīndrāśca śakrādayo 'pi cāmarāḥ //",
    "K08bsu062_u:6104": " gandharvāḥ kinnarāḥ siddhāḥ sādhyā rudrā gaṇādhipāḥ /",
    "K08bsu062_u:6105": " bhairavā mātṛkāḥ sarvā mahākālagaṇā api //",
    "K08bsu062_u:6106": " bhūtāḥ pretāḥ piśācāśca kumbhāṇḍā rākṣasādayaḥ /",
    "K08bsu062_u:6107": " nāgāśca garuḍā daityāḥ svasvadharmānucāriṇaḥ //",
    "K08bsu062_u:6108": " (Gkv 213)",
    "K08bsu062_u:6109": " brahmaṇā vaiṣṇavāḥ śaivā yogino brahmacāriṇaḥ /",
    "K08bsu062_u:6110": " nirgranthāastīrthikāścāpi yatayaśca tapasvinaḥ //",
    "K08bsu062_u:6111": " rājānaḥ kṣatriyā vaiśyāḥ śūdrāḥ sarve ca mānavāḥ /",
    "K08bsu062_u:6112": " evaṃ ca prāṇinaḥ sarve yāvanto bhavacāriṇaḥ //",
    "K08bsu062_u:6113": " svasvakulavratācārasaṃratā dharmacāriṇaḥ /",
    "K08bsu062_u:6114": " sarve tasya jagadbhartuḥ sarvalomavilāśritāḥ //",
    "K08bsu062_u:6115": " yadā te taṃ jagannāthaṃ dhyātvā smṛtvā samādarat /",
    "K08bsu062_u:6116": " triratnaṃ praṇayanto 'pi saṃbhajante samāhitāḥ //",
    "K08bsu062_u:6117": " tadā teṣāmabhiprāyadharmaśrīguṇasādhanam /",
    "K08bsu062_u:6118": " sarveṣāmapi tatsarvaṃ saṃsidhyate yathepsitam //",
    "K08bsu062_u:6119": " evaṃ tasya jagacchāstuḥ kāyassarvavṛṣālayaḥ /",
    "K08bsu062_u:6120": " tenāsau trijagannātho dharmarājo virajate //",
    "K08bsu062_u:6121": " tadagre vivare lomnāṃ dhvajāgre sarvepaścime /",
    "K08bsu062_u:6122": " aśītyagasahasrāṇi santi ratnamayānyapi //",
    "K08bsu062_u:6123": " vidyante kalpavṛkṣāṇāṃ koṭilakṣaśatāni ca /",
    "K08bsu062_u:6124": " candanāgurusaugandhipuṣpafaladrumā api //",
    "K08bsu062_u:6125": " sarvā vajramayī bhūmīścandrakāntiprabhāsamāḥ /",
    "K08bsu062_u:6126": " kūṭāgārasahasrānāṃ koṭīniyutaśatāni ca //",
    "K08bsu062_u:6127": " teṣu sarveṣu sauvarṇasaptaratnamayeṣu ca /",
    "K08bsu062_u:6128": " sopānādīni sauvarṇasaptaratnamayānyapi //",
    "K08bsu062_u:6129": " kūṭāgāreṣu sarveṣu teṣu tathāgatāḥ sthitāḥ /",
    "K08bsu062_u:6130": " saṃbodhisādhanaṃ dharmaṃ nirdiśanti jagaddhite //",
    "K08bsu062_u:6131": " evaṃ te sugatāḥ sarve jambūdvīpe nṛiṇāmapi /",
    "K08bsu062_u:6132": " sarvāḥ pāramitāścāpi nirdiśanti sadāpi ca //",
    "K08bsu062_u:6133": " evaṃ te sarvadā kāle vividhāṃ dharmadeśanām /",
    "K08bsu062_u:6134": " kṛtvā sattvahitārthena saṃtiṣṭhante samāhitāḥ //",
    "K08bsu062_u:6135": " evaṃ tasya jagacchāstuḥ kāyaḥ sarvavṛṣāśrayaḥ /",
    "K08bsu062_u:6136": " tenāsau trijagacchāstā dharmakāyo virājate //",
    "K08bsu062_u:6137": " (Gkv 214)",
    "K08bsu062_u:6138": " atha sarvanīvaraṇaviṣkambhī sa jinātmajaḥ /",
    "K08bsu062_u:6139": " bhagavantaṃ munīndraṃ taṃ samālokyaivamabravīt /",
    "K08bsu062_u:6140": " bhagavan punaranyāni lomavivarāṇi santyapi /",
    "K08bsu062_u:6141": " tāni sarvāṇi me śāstaḥ samupadeṣṭumarhasi //",
    "K08bsu062_u:6142": " iti taduktamākarṇya bhagavān sa munīśvaraḥ //",
    "K08bsu062_u:6143": " viṣkambhinaṃ tamālokya punarevaṃ samādiśat //",
    "K08bsu062_u:6144": " kulaputra na vidyante tato 'tikramya dakṣiṇe /",
    "K08bsu062_u:6145": " pādāṃguṣṭhe jagadbharturbhramanti caturabdhayaḥ //",
    "K08bsu062_u:6146": " tadaṃguṣṭhādviniṣkramya yadā patati vāḍave /",
    "K08bsu062_u:6147": " tadā tadudakaṃ sarvaṃ bhasmatvamadhiyāsyati //",
    "K08bsu062_u:6148": " evaṃ tasya jagadbhartuḥ sarvadharmālayā tanuḥ /",
    "K08bsu062_u:6149": " tenāyaṃ trijagadbhartā dharmārājo 'bhirājate //",
    "K08bsu062_u:6150": " atha sarvanīvaraṇaviṣkambhī sa jinātmajaḥ /",
    "K08bsu062_u:6151": " bhagavantaṃ munīndraṃ taṃ samālokyaivamabravīt //",
    "K08bsu062_u:6152": " bhagavan bhagatādiṣṭaṃ mahātmyaṃ trijagatprabhoḥ /",
    "K08bsu062_u:6153": " śrutvāhaṃ paramāścaryaṃ prāpto 'smi khalu sāmpratam //",
    "K08bsu062_u:6154": " tacchrutvā bhagavāṃcchāstā śākyasiṃho jagadguruḥ /",
    "K08bsu062_u:6155": " viṣkambhinaṃ tamālokya papracchaivaṃ samādarāt //",
    "K08bsu062_u:6156": " kulaputra kimarthaṃ tvam paramāścaryaṃ prāptavān /",
    "K08bsu062_u:6157": " etatsatyaṃ mamāgre 'tra vaktumarhati sarvathā //",
    "K08bsu062_u:6158": " ityādiṣṭaṃ munīndreṇa niśamya sa jinātmajaḥ /",
    "K08bsu062_u:6159": " viṣkambhī bhagavantaṃ samālokyaivamabravīt //",
    "K08bsu062_u:6160": " yadasau bhagavānnāthaḥ sarvadharmasamāśrayaḥ /",
    "K08bsu062_u:6161": " traidhātuko 'dhipālendro dharmarājo 'bhirājate //",
    "K08bsu062_u:6162": " yadasya śaraṇaṃ gatvā śraddhayā samupasthitāḥ /",
    "K08bsu062_u:6163": " dhyātvā smṛtvāpi nāmāpi samuccārya bhajanti ye //",
    "K08bsu062_u:6164": " tadā teṣāmabhiprāyaṃ saddharmaguṇasādhane /",
    "K08bsu062_u:6165": " bhadraśrīsukhasaṃpattirapi sarvaiva sidhyate //",
    "K08bsu062_u:6166": " (Gkv 215)",
    "K08bsu062_u:6167": " dhanyāste sukhitāḥ sarve yasya traidhatukaprabhoḥ /",
    "K08bsu062_u:6168": " saddharmaguṇāsāṃkathyaṃ śṛṇvanti śraddhayā mudā //",
    "K08bsu062_u:6169": " ye cāpyasya guṇāśaṃsākāraṇḍavyūhasūtrakam /",
    "K08bsu062_u:6170": " likhellikhāpayedvāpi paṭhecca pāṭhayedapi //",
    "K08bsu062_u:6171": " śrutvā ca manasā nityaṃ bhāvayet sarvadādarāt /",
    "K08bsu062_u:6172": " vistareṇa tadarthaṃ ca parebhyaḥ samupādiśet //",
    "K08bsu062_u:6173": " so 'pi dhanyo mahāsattvo bodhisattvaḥ guṇāśayaḥ /",
    "K08bsu062_u:6174": " niṣpāpaḥ pariśuddhātmā pariśuddhendriyo bhavet //",
    "K08bsu062_u:6175": " nāpi sa bādhyate kleśairduḥkhaiśca bhavacārikaiḥ /",
    "K08bsu062_u:6176": " na vāpi jāyate hīnakuleṣu durgatiṣvapi //",
    "K08bsu062_u:6177": " tasya kāye jvarāścāṣṭau rogāḥ kuṣṭhādayo 'pi ca /",
    "K08bsu062_u:6178": " vividhā vyādhayaḥ sarve jāyeranna kadācana //",
    "K08bsu062_u:6179": " na ca hīnendriyaścāsau nāpi duḥstho durāśayaḥ /",
    "K08bsu062_u:6180": " balavān paripuṣṭāṃgaḥ śuddhendriyaḥ sukhī sudhīḥ //",
    "K08bsu062_u:6181": " saddharmasādhanotsāhī saṃbuddhaguṇalālasaḥ /",
    "K08bsu062_u:6182": " triratnabhajanaṃ kṛtvā saṃcareta jagaddhite //",
    "K08bsu062_u:6183": " etatpuṇyaviśuddhātmā pariśuddhendriyaḥ kṛtī /",
    "K08bsu062_u:6184": " trividhāṃ bodhimāsādya saṃbuddhapadamāpnuyuḥ //",
    "K08bsu062_u:6185": " iti tena samākhyātaṃ śrutvā sa bhagavān mudā /",
    "K08bsu062_u:6186": " viṣambhinaṃ tamālokya punarevaṃ samādiśat //",
    "K08bsu062_u:6187": " sādhu sādhu mahāsattva tvamīdṛkpratībhānavān /",
    "K08bsu062_u:6188": " yallokeśaguṇodbhāvamāhātyamanubhāṣase //",
    "K08bsu062_u:6189": " ityādiṣṭaṃ munīndreṇa śrutvā sa sugatātmajaḥ /",
    "K08bsu062_u:6190": " pramodito munīndraṃ taṃ samālokyaivamabravīt //",
    "K08bsu062_u:6191": " bhagavan yadahaṃ bhāṣe lokeśaguṇasatkathām /",
    "K08bsu062_u:6192": " etallokasabhāmadhye tadbhavato 'nubhāvataḥ //",
    "K08bsu062_u:6193": " yadāhaṃ bhagavannatra lokeśasukṛtotkathām /",
    "K08bsu062_u:6194": " bhāṣāmīme tadā sarve lokāḥ śraddhārpitāśayāḥ //",
    "K08bsu062_u:6195": " (Gkv 216)",
    "K08bsu062_u:6196": " tadanuśaṃsanaṃ śrutvā sarbe 'pīme sabhāśritāḥ /",
    "K08bsu062_u:6197": " brahmendrāsuranāgendrapramukhā anumoditāḥ //",
    "K08bsu062_u:6198": " asya trailokanāthasya sadā śaraṇa āsthitāḥ /",
    "K08bsu062_u:6199": " dhyātvāpyārādhituṃ nityaṃ samabhīcchanti sāmpratam //",
    "K08bsu062_u:6200": " iti tena samākhyāte bhagavān sa munīśvaraḥ /",
    "K08bsu062_u:6201": " viṣkambhinaṃ taṃ samālokya punareva samādiśat //",
    "K08bsu062_u:6202": " sādhu sādhu sudhioiro 'si yattvamatra punaḥ punaḥ /",
    "K08bsu062_u:6203": " protsāhayannimāṃllokān sarvān karoṣi bodhitān //",
    "K08bsu062_u:6204": " tadahaṃ te prasanno 'smi yatsvayaṃ me sabhāśritāḥ /",
    "K08bsu062_u:6205": " sarve 'sya trijagadbhartuḥ dharmaṃ protsāhya nanditāḥ //",
    "K08bsu062_u:6206": " ityādiṣṭaṃ munīndreṇa viṣkambhī so 'bhinanditaḥ /",
    "K08bsu062_u:6207": " bhagavantaṃ tamānamya prārthayadevamādarāt //",
    "K08bsu062_u:6208": " bhagavaṃstrijagadbhartustāni lomavilānmyaham /",
    "K08bsu062_u:6209": " draṣṭumicchami tacchāstaḥ sandarśayitumarhati //",
    "K08bsu062_u:6210": " iti saṃprārthite tena viṣkambhinā sa sarvavit /",
    "K08bsu062_u:6211": " bhagavāṃstaṃ mahāsattvaṃ samālokyaivamādiśat //",
    "K08bsu062_u:6212": " agrāhyā kulaputrastre lomavilā jagatprabhoḥ /",
    "K08bsu062_u:6213": " asaṃspṛśyā asaṃdṛśyā yathākāśastathā kila //",
    "K08bsu062_u:6214": " teṣu samantabhadrādyā bodhisattvā jinātmajāḥ /",
    "K08bsu062_u:6215": " sarve dvādaśa varṣāṇi saṃbhramante samantataḥ //",
    "K08bsu062_u:6216": " sarvaṃ tenaiva dṛṣṭāni tāni lomavilāni hi /",
    "K08bsu062_u:6217": " buddhairapi na dṛśyante teṣveva saṃsthitairapi //",
    "K08bsu062_u:6218": " kimanyairbodhisattvaistauirarhadbhirbrahmacāribhiḥ /",
    "K08bsu062_u:6219": " yogibhirṛṣibhiścāpi dṛśyante naiva kenacit //",
    "K08bsu062_u:6220": " ityādiṣṭaṃ munīndreṇa śrutvā sa sugatātmajaḥ /",
    "K08bsu062_u:6221": " viṣkambhī bhagavantaṃ ca samālokyaivamabravīt //",
    "K08bsu062_u:6222": " ye ca samantabhadreṇa dṛśyante bhramatāpi na /",
    "K08bsu062_u:6223": " yāni buddhairna dṛśyante tatraiva saṃsthitairapi //",
    "K08bsu062_u:6224": " (Gkv 217)",
    "K08bsu062_u:6225": " bhagavaṃstāni saṃdraṣṭuṃ śaknuyāṃ kathameva hi /",
    "K08bsu062_u:6226": " hā me janma niḥsāraṃ yanna dṛṣṭo sa jagatprabhuḥ //",
    "K08bsu062_u:6227": " iti tenoditaṃ śrutvā bhagavān sa munīśvaraḥ /",
    "K08bsu062_u:6228": " viṣkambhinaṃ samālokya punarevaṃ samādiśat //",
    "K08bsu062_u:6229": " mayāpi kulaputrāsya lomavilāni yatnataḥ /",
    "K08bsu062_u:6230": " cirāt saṃvīkṣamāṇena dṛśyante tāni sarvataḥ //",
    "K08bsu062_u:6231": " kulaputra sa lokeśo māyāvī sūkṣmarupakaḥ /",
    "K08bsu062_u:6232": " arupyadṛśyamāṇye 'pi nirākāro niraṃjanaḥ //",
    "K08bsu062_u:6233": " atha rupī maharupo viśvarupo mahākṛtiḥ /",
    "K08bsu062_u:6234": " ekādaśaśiraskaṃśca śatasahasrahastakaḥ //",
    "K08bsu062_u:6235": " koṭiśatasahasrākṣo divyarupaḥ surupakaḥ /",
    "K08bsu062_u:6236": " mahāyogī mahāprājñaḥ paramārthayogapālakaḥ //",
    "K08bsu062_u:6237": " sucetano mahābhijño bodhisattvo jagatprabhuḥ /",
    "K08bsu062_u:6238": " kulīnastrijagadbhartā sarvadharmādhipeśvaraḥ //",
    "K08bsu062_u:6239": " sarvasattvasamuddhartā saṃsārodadhitārakaḥ /",
    "K08bsu062_u:6240": " mahāsattvo mahāyānadharmaśāstā jagadguruḥ //",
    "K08bsu062_u:6241": " traidhātukajagannātho dharmadhātusvarupaddhṛk /",
    "K08bsu062_u:6242": " sarvajñastrigunādhāro niḥkleśo vimalendriyaḥ //",
    "K08bsu062_u:6243": " arhan saṃbodhimārgasthaḥ sarvasattvahitārthabhṛt //",
    "K08bsu062_u:6244": " sarveṣu bhadradharmeṣu chāyābhūto nirākulaḥ /",
    "K08bsu062_u:6245": " saṃbodhidharmasaṃbhārapūrakaḥ śrīguṇākaraḥ //",
    "K08bsu062_u:6246": " brahmacārī viśuddhātmā sarvalokaśubhaṃkaraḥ /",
    "K08bsu062_u:6247": " sarvapāramitādhartā sarvasaṃghādhipeścaraḥ //",
    "K08bsu062_u:6248": " evaṃ śrīmānmahāsattva āryāvalokiteśvaraḥ /",
    "K08bsu062_u:6249": " bodhisattva mahābhijñaḥ sarvasamādhibhṛdvaraḥ //",
    "K08bsu062_u:6250": " kenāpi dṛśyate nāsau sarvadharmamayāśrayaḥ /",
    "K08bsu062_u:6251": " acintyo hyasamīkṣo 'pi sarvanirmāṇarupadhṛk //",
    "K08bsu062_u:6252": " sarvasattvān samālokya durgatitaḥ prayatnataḥ /",
    "K08bsu062_u:6253": " (Gkv 218)",
    "K08bsu062_u:6254": " samuddhṛtya śubhe dharme yojayati prabodhayan //",
    "K08bsu062_u:6255": " durdāntānapi saṃpaśyan prātihāryāṇi darśayan /",
    "K08bsu062_u:6256": " bodhayitvā prayatnena yojayati susaṃvare //",
    "K08bsu062_u:6257": " bodhisattvān mahāsattvāṃśca paripācayan /",
    "K08bsu062_u:6258": " bodhimārge pratiṣṭhāpya pālayatyātmajāniva //",
    "K08bsu062_u:6259": " evaṃ sa trijagannātho jagatsarvaṃ prabodhayan /",
    "K08bsu062_u:6260": " bodhimārge pratiṣṭhāpya saṃprayāyāt sukhāvatīm //",
    "K08bsu062_u:6261": " sukhāvatyāṃ munīndrasya śaraṇe samupasthitaḥ /",
    "K08bsu062_u:6262": " sadānuśāsanam dhṛtvāa saṃcarante jagaddhite //",
    "K08bsu062_u:6263": " tasyāmitābhanāathasya pītpā dharmāmṛtaṃ sadā /",
    "K08bsu062_u:6264": " sarvasattvahitādhānaṃ vrataṃ dhṛtvādhitiṣṭhati //",
    "K08bsu062_u:6265": " ityādiṣṭaṃ munīndreṇa niśamya sa jinātmajaḥ /",
    "K08bsu062_u:6266": " viṣkambhī bhagavantaṃ ca samālokayaivamabravīt //",
    "K08bsu062_u:6267": " bhagavaṃstaṃ jagannāthamāryāvalokiteśvaram /",
    "K08bsu062_u:6268": " kenopāyena paśyeyamahaṃ kutra kadā katham //",
    "K08bsu062_u:6269": " bhagavan sa jagannātho yenopāyena dīkṣyate /",
    "K08bsu062_u:6270": " tadupāyaṃ samādeṣṭumarhati me bhavān guruḥ //",
    "K08bsu062_u:6271": " iti saṃprārthite tena bhagavān sarvavijjinaḥ /",
    "K08bsu062_u:6272": " viṣkambhinaṃ samālokya punarevaṃ samādiśat //",
    "K08bsu062_u:6273": " kulaputra sa lokeśaḥ sattvānuddhṛtya sarvataḥ /",
    "K08bsu062_u:6274": " prathamamatra samāgaccheta sabhāyāṃ mama darśane //",
    "K08bsu062_u:6275": " iti śāstrā samādiṣṭaṃ śrutvā sa sugatātmajaḥ /",
    "K08bsu062_u:6276": " viṣkambhī bhagavantaṃ ca samālokyaivabravīt //",
    "K08bsu062_u:6277": " anujānāamyahaṃ śāsta yatsa nātha ihāvrajet /",
    "K08bsu062_u:6278": " kadehāsau jagannātha āgacchettata samādiśa //",
    "K08bsu062_u:6279": " iti taduktamākarṇya bhagavāṃstaṃ jinātmajam /",
    "K08bsu062_u:6280": " viṣkambhinaṃ samālokya punarevaṃ samādiśat //",
    "K08bsu062_u:6281": " kulaputra samālokya punarevaṃ samādiśat //",
    "K08bsu062_u:6282": " kulaputra yadā sarvasattvo bodhipathāsthitaḥ /",
    "K08bsu062_u:6283": " (Gkv 219)",
    "K08bsu062_u:6284": " bhavati sa mahāsattvaḥ prathamamāsarediha //",
    "K08bsu062_u:6285": " iti śāstroditaṃ śrutvā viṣkambhī sa viṣāditaḥ /",
    "K08bsu062_u:6286": " kapolaṃ svakale dhṛtvā manasaivaṃ vyacintayat //",
    "K08bsu062_u:6287": " hā mayā kiṃ kṛtaṃ pāpaṃ yadasya tribhavaprabhoḥ /",
    "K08bsu062_u:6288": " sarvadharmādhināthasya darśanaṃ prāpsyate na hi //",
    "K08bsu062_u:6289": " kiṃ mamānena kāyena suciraṃ jīvitena ca /",
    "K08bsu062_u:6290": " vinā sandarśanenātra lokeśsya jagadguroḥ //",
    "K08bsu062_u:6291": " kadāhaṃ tasya nāthasya dṛṣṭvā mukhasudhākaram //",
    "K08bsu062_u:6292": " kleśatāpahataṃ lapsye prahlādanaṃ mahatsukham //",
    "K08bsu062_u:6293": " kadāsya caraṇāmbhoje śaraṇe samupasthitaḥ /",
    "K08bsu062_u:6294": " praṇatvā śrīguṇaṃ lapsye sarvasattvahitārthadam //",
    "K08bsu062_u:6295": " kadāsya bhajanaṃ kṛtvā pītvā dharmāmṛtaṃ sadā /",
    "K08bsu062_u:6296": " mahānandasukhotsāhaiḥ saṃcareyaṃ jagaddhite //",
    "K08bsu062_u:6297": " kadāsya śāsanaṃ dhṛtvā kṛtvā sarvahitaṃ sadā /",
    "K08bsu062_u:6298": " saṃbodhiśrīsukhaṃ prāptuṃ saṃgaccheyaṃ sukhāvatīm //",
    "K08bsu062_u:6299": " kadā gatvā sukhāvatyāmamitābhaṃ munīśvaram /",
    "K08bsu062_u:6300": " samīkṣya samupāśritya bhajeyaṃ sarvadā mudā //",
    "K08bsu062_u:6301": " tatsaddharmāmṛtaṃ pītvā kṛtvā dharmamayaṃ jagat /",
    "K08bsu062_u:6302": " saṃbuddhapadamāsādya yāsyāmi nirvṛtiṃ kadā //",
    "K08bsu062_u:6303": " ityevaṃ manasā dhyātvā viṣkambhī sa puro gataḥ /",
    "K08bsu062_u:6304": " bhagavantaṃ punarnatvā prārthayadevāmādarāt //",
    "K08bsu062_u:6305": " bhagavan sa jagadbhartā kadeha samupāsaret /",
    "K08bsu062_u:6306": " draṣṭumicchāmi taṃ nāthaṃ sarvathāhaṃ kuhāpi hi //",
    "K08bsu062_u:6307": " yenopāyena nātho 'sau yathā saṃdrakṣyate mayā /",
    "K08bsu062_u:6308": " tadupāyaṃ tathā mahyaṃ samupādeṣṭumarhatti //",
    "K08bsu062_u:6309": " iti tatprārthitaṃ śrutvā bhagavān vihasannapi /",
    "K08bsu062_u:6310": " viṣkambhinaṃ samālokya punareva samādiśat //",
    "K08bsu062_u:6311": " kulaputrāgataḥ kālo lokeśasya na sāmpratam /",
    "K08bsu062_u:6312": " (Gkv 220)",
    "K08bsu062_u:6313": " samaye 'sau mahābhijño hyavaśyamācarediha //",
    "K08bsu062_u:6314": " durlabhaṃ kulaputrāsya darśanaṃ tribhave prabhoḥ /",
    "K08bsu062_u:6315": " kadācitkenacitkāle kathaṃcillabhate khalu //",
    "K08bsu062_u:6316": " yadasau sarvalokeśaḥ sārvadharmādhipaḥ prabhuḥ /",
    "K08bsu062_u:6317": " saddharmaguṇasaṃbhartābhadraśrisaṃpadāśrayaḥ //",
    "K08bsu062_u:6318": " sarveṣāmapi sattvānāṃ ṣaḍgatibhavacāriṇām /",
    "K08bsu062_u:6319": " trātā bhartā pitā mātā sanmitraṃ sadgururgatiḥ //",
    "K08bsu062_u:6320": " śaraṇyaṃ parāyaṇaṃ dvīpaḥ suhṛdbandhurhitārthadaḥ /",
    "K08bsu062_u:6321": " bhavodadhisamuddhartā kleśāgniśamanāmṛtaḥ //",
    "K08bsu062_u:6322": " sarvamāranihantāpi sarvaduṣṭabhayāpahā /",
    "K08bsu062_u:6323": " saṃbodhimārgasaṃdeṣṭā nirvṛtipadadeśakaḥ //",
    "K08bsu062_u:6324": " evamasau maheśākhyaḥ sarvalookādhipeśvaraḥ /",
    "K08bsu062_u:6325": " bodhisattvādhipaḥ śāstā sarvasaṃghavināyakaḥ //",
    "K08bsu062_u:6326": " saṃsāre tasya saddharmaśravaṇaṃ cāpi durlabham /",
    "K08bsu062_u:6327": " nāmāpi grahaṇaṃ cāpi smaraṇaṃ cāpi durlabham //",
    "K08bsu062_u:6328": " ye tasya śaraṇe sthitvā dhyātvā smṛtvāpi sarvadā /",
    "K08bsu062_u:6329": " abhidhānaṃ samuccārya saṃbhajante samāhitāḥ //",
    "K08bsu062_u:6330": " etatpuṇyānubhovena sarve te vimalendriyāḥ /",
    "K08bsu062_u:6331": " niḥkleśā vimalātmāno bhavanti bodhicāriṇaḥ //",
    "K08bsu062_u:6332": " tataste bhadritācārāścaturhmavihāriṇaḥ /",
    "K08bsu062_u:6333": " poṣadhaṃ saṃvaraṃ dhṛtvā saṃcarama samāhitāḥ //",
    "K08bsu062_u:6334": " etatpuṇyānubhāvena pariśuddhatrimaṇḍalāḥ /",
    "K08bsu062_u:6335": " triratnabhajanotsāhaiḥ saṃcareran jagaddhite //",
    "K08bsu062_u:6336": " tataste syurmahāsattvā bodhisattvā jinātmajāḥ /",
    "K08bsu062_u:6337": " ṣaḍakṣarīṃ mahāvidyāṃ vidyārājñīṃ samāpnuyuḥ //",
    "K08bsu062_u:6338": " yadā ṣaḍakṣarī vidyāṃ saṃprāpya ye jinātmajāḥ /",
    "K08bsu062_u:6339": " dhyātvā smṛtvā samuccārya japanti śraddhayā sadā //",
    "K08bsu062_u:6340": " tadā tasya jagadbhartuḥ sarvadharmamayāśraye /",
    "K08bsu062_u:6341": " (Gkv 221)",
    "K08bsu062_u:6342": " lomavileṣu jāyeran sarve te sugatātmajāḥ //",
    "K08bsu062_u:6343": " tatastenaiva saṃsāare saṃsareyuḥ kadācana /",
    "K08bsu062_u:6344": " tasyaiva lomarandhreṣu jātā bhrameyurābhavam //",
    "K08bsu062_u:6345": " tatraiva saṃbhavantaste saṃbodhijñānasādhanam /",
    "K08bsu062_u:6346": " bodhicaryāvrataṃ dhṛtvā saṃtiṣṭheran samāhitāḥ //",
    "K08bsu062_u:6347": " tatraiva saṃsthitāte 'pi vinā duṣkaracaryayā /",
    "K08bsu062_u:6348": " sukhena prāpya saṃbodhiṃ nirvṛtipadamāpnuyuḥ //",
    "K08bsu062_u:6349": " iti śāstra samādiṣṭaṃ śrutvā sa sugatātmajaḥ /",
    "K08bsu062_u:6350": " viṣkambhī munīrājaṃ taṃ samālokyaivamabravīt //",
    "K08bsu062_u:6351": " bhagavan prāptumicchāmi vidyāṃ ṣaḍakṣarīm /",
    "K08bsu062_u:6352": " tadbhavān ma imāṃ vidyaqaṃ samarcayitumarhati //",
    "K08bsu062_u:6353": " iti tatprārthitaṃ śrutvā bhagavān sa munīśvaraḥ /",
    "K08bsu062_u:6354": " viṣkambhinaṃ tamālokya punarevaṃ samādiśat //",
    "K08bsu062_u:6355": " durlabhāṃ kulaputremāṃ vidyārājñīṃ ṣaḍakṣarīm /",
    "K08bsu062_u:6356": " buddhā api na jānanti prāgevānye jinātmajāḥ //",
    "K08bsu062_u:6357": " ityādiṣṭaṃ munīndreṇa viṣkambhī sa viṣāditaḥ /",
    "K08bsu062_u:6358": " bhagavantaṃ samālokya punarevaṃ nyavedayat //",
    "K08bsu062_u:6359": " yadbhagavanna jānanti sarve buddhā jinātmajāḥ /",
    "K08bsu062_u:6360": " tatkuto 'hamimāṃ vidyāṃ prāpsyāmi tadupādiśa //",
    "K08bsu062_u:6361": " iti taduktamākarṇya bhagavān sarvavijjinaḥ /",
    "K08bsu062_u:6362": " viṣkambhinaṃ samālokya punarevaṃ samādiśat //",
    "K08bsu062_u:6363": " vidyeyaṃ kulaputrāsya lokeśasya jagatprabhoḥ /",
    "K08bsu062_u:6364": " paramahṛdayaṃ hīti sarvabuddhairnigadyate //",
    "K08bsu062_u:6365": " tadiyaṃ durlabhā vidyā sarvavidyāvināyakāḥ /",
    "K08bsu062_u:6366": " jānāti ya imāṃ vidyāṃ paramārthaṃ sa vetti hi //",
    "K08bsu062_u:6367": " ityādiṣṭe munīndreṇa viṣkambhī ca jinātmajaḥ /",
    "K08bsu062_u:6368": " bhagavantaṃ samālokya papracchaivaṃ samādarāt //",
    "K08bsu062_u:6369": " bhagavan sa mahāsattvo vidyate 'pi bhavālaye /",
    "K08bsu062_u:6370": " (Gkv 222)",
    "K08bsu062_u:6371": " jānīta ya imāṃ vidyāṃ taṃ darśayitumarhati //",
    "K08bsu062_u:6372": " iti saṃprārthite tena bhagavāṃstaṃ mahāmatim /",
    "K08bsu062_u:6373": " viṣkambhinaṃ samālokya punarevaṃ samādiśat //",
    "K08bsu062_u:6374": " jānīte kulaputrātra kaścitteṣāṃ ṣaḍakṣarīm /",
    "K08bsu062_u:6375": " mahāvidyāṃ maheśākhyāṃ sarvatraidhātukeṣvapi //",
    "K08bsu062_u:6376": " eṣā mahattarī vidyā sarvayogāstamodhalā /",
    "K08bsu062_u:6377": " yannāpi jñāyate buddhaiḥ sarvairapi jinātmajaiḥ //",
    "K08bsu062_u:6378": " enāṃ vidyāṃ samicchantaḥ sarvabuddhā jinā api /",
    "K08bsu062_u:6379": " bhramanti bodhisattvāśca daśadikṣu samantataḥ //",
    "K08bsu062_u:6380": " kutaścillabhyate naiva buddhaistaistu gatairapi /",
    "K08bsu062_u:6381": " bodhisattvaiśca taiḥ sarvairevameṣā sudurlabhā //",
    "K08bsu062_u:6382": " kenacillabhyate 'pyeṣā bhramatā sucirādiha /",
    "K08bsu062_u:6383": " bahupuṇyānubhāvena lokeśvaraprasādataḥ //",
    "K08bsu062_u:6384": " dhanyāste bahupuṇyoghā bodhiśrīguṇalābhinaḥ /",
    "K08bsu062_u:6385": " satataṃ ye japantyenaṃ lokeśahṛdayaṃ mudā //",
    "K08bsu062_u:6386": " japati yo yadā yatra vidyāmenāṃ ṣaḍakṣarīm /",
    "K08bsu062_u:6387": " tadā tasyāntike buddhāḥ sarve 'pyurupāśritāḥ //",
    "K08bsu062_u:6388": " bodhisattvāśca sarve 'pi mahāsattvā maharddhikāḥ /",
    "K08bsu062_u:6389": " rakṣeyustaṃ mahāsattvaṃ sametya samupasthitāḥ //",
    "K08bsu062_u:6390": " ṣaḍvapāramitāḥ sarvāḥ tasya dvārasamāśritāḥ /",
    "K08bsu062_u:6391": " saṃbodhisādhanopāyasiddhiṃ dadyurjagaddhite //",
    "K08bsu062_u:6392": " dvātriṃśadeva putrāśca sarve saparivārakāḥ /",
    "K08bsu062_u:6393": " jalpakaṃ taṃ samālokya rakṣeyurvipadāśritāḥ //",
    "K08bsu062_u:6394": " catvāraśca mahārājāḥ sasainyasacivānutāḥ /",
    "K08bsu062_u:6395": " tasya rakṣāṃ prakuryuste daśadikṣu vyavasthitāḥ //",
    "K08bsu062_u:6396": " sarve nāgādhipāścāpi dharaṇīsamupāśritāḥ /",
    "K08bsu062_u:6397": " tasya rakṣāvidhānārthaṃ dṛṣṭvā dadyurmahāmaṇim //",
    "K08bsu062_u:6398": " bhaumā yakṣāśca sarve 'pi āśritāḥ saṃprasāditāḥ /",
    "K08bsu062_u:6399": " (Gkv 223)",
    "K08bsu062_u:6400": " tasya rakṣā prakurvanti saṃcareran samantataḥ //",
    "K08bsu062_u:6401": " buddhāśca bahavastasya kāyalomavilāśritāḥ /",
    "K08bsu062_u:6402": " sādhukāraṃ pradatvaivaṃ varṇayeyuḥ prasāditāḥ //",
    "K08bsu062_u:6403": " dhanyastvaṃ kulaputrāsi yadīdṛgcchrīguṇākaram /",
    "K08bsu062_u:6404": " cintāmaṇiaṃ mahāratnaṃ prāptavān sādhu sanmate //",
    "K08bsu062_u:6405": " saptavaṃśāśca te sarve pariśuddhatrimaṇḍalāḥ /",
    "K08bsu062_u:6406": " niḥkleśā vimalātmāno labheyurnirvṛteḥ padam //",
    "K08bsu062_u:6407": " tava kukṣi sthitāścāpi sarve prāṇigaṇāḥ khalu /",
    "K08bsu062_u:6408": " bodhisattvā mahāsatvā bhaveyuśca nirvartikāḥ //",
    "K08bsu062_u:6409": " evaṃ tasyāḥ ṣaḍakṣaryā vidyāyāḥ puṇyamuttamam /",
    "K08bsu062_u:6410": " aprameyamasaṃkhyeyamiti prāhurmunīśvarāḥ //",
    "K08bsu062_u:6411": " yaścādārādimāṃ vidyāmahārājñīṃ ṣadakṣarīm /",
    "K08bsu062_u:6412": " mūrdhni kaṇṭhe bhuje vāpi badhvā dadhyāt samāhitaḥ //",
    "K08bsu062_u:6413": " sa sarvapāpanirmuktaḥ pariśuddhatrimaṇḍalaḥ /",
    "K08bsu062_u:6414": " niḥkleśaṃ pariśuddhātmā vajrakāyo bhaved dhruvam //",
    "K08bsu062_u:6415": " buddhadhātumaṇistūpa iva dharmamayāśrayaḥ /",
    "K08bsu062_u:6416": " saṃbodhijñānasadratnarāśiśrīsadguṇāśrayaḥ //",
    "K08bsu062_u:6417": " tathāgataguṇadhāraḥ saddharmaguṇasāgaraḥ /",
    "K08bsu062_u:6418": " boddhisatvo mahāsattvo mahāsamṛddhimān //",
    "K08bsu062_u:6419": " yaścāpīmāṃ mahāvidyāṃ gṛhītvā vidhito mudā /",
    "K08bsu062_u:6420": " śrīmallokeśvaraṃ dhyātvā japennityaṃ samāhitaḥ //",
    "K08bsu062_u:6421": " sa sarvapātakairmuktaḥ pariśuddhatrimaṇḍalaḥ /",
    "K08bsu062_u:6422": " bhavet saddharmadigdhīmānakṣayapratibhānavān //",
    "K08bsu062_u:6423": " sarvadharmādhipaḥ śāstā jñānarāśisamṛddhimān /",
    "K08bsu062_u:6424": " bhavedbhadrasamācārī caturbrahmavihārikaḥ //",
    "K08bsu062_u:6425": " sarvavidyādhirājendraścakravartī guṇākaraḥ /",
    "K08bsu062_u:6426": " ṣaṭkapāramitāṃ nityaṃ saṃpūrayeddine dine //",
    "K08bsu062_u:6427": " ye ca tasya samucchvāsaiḥ spṛśyante te 'pi nirmalāḥ /",
    "K08bsu062_u:6428": " (Gkv 224)",
    "K08bsu062_u:6429": " bodhisattvā mahāsattvā bhaveyuravivartikāḥ //",
    "K08bsu062_u:6430": " ye cāpi tasya vastrāṇi spṛśanti te 'pi nirmalāḥ /",
    "K08bsu062_u:6431": " bodhisattvāḥ sudhīrāḥ syuścaramabhavikāḥ khalu //",
    "K08bsu062_u:6432": " ye cāpi japamānaṃ taṃ paśyanti te 'pi nirmalāḥ /",
    "K08bsu062_u:6433": " caramabhavikāḥ sarve bhaveyuḥ sugatātmajāḥ //",
    "K08bsu062_u:6434": " pakṣiṇaḥ paśavo vāpi sarve 'pi prāṇinaśca ye /",
    "K08bsu062_u:6435": " paśyanti japamānaṃ taṃ te syussarve jinātmajāḥ //",
    "K08bsu062_u:6436": " evametanmahāvidyājapamānasya sanmateḥ /",
    "K08bsu062_u:6437": " puṇyaśrīguṇasaṃpattisaṃcodanāditā jinaiḥ //",
    "K08bsu062_u:6438": " iti śāstrā smādiṣṭaṃ niśamya sa jinātmajaḥ /",
    "K08bsu062_u:6439": " viṣkambhī bhagavantaṃ ca samālokyaivamabravīt //",
    "K08bsu062_u:6440": " bhagavan prāptumicchāmi mahāvidyāṃ ṣaḍakṣarīm /",
    "K08bsu062_u:6441": " tatkutaḥ kathamāpsyāmi bhavānadeṣṭumarhati //",
    "K08bsu062_u:6442": " yo mee dadyādimāṃ vidyāṃ sarvāvidyādhipeśvarīm /",
    "K08bsu062_u:6443": " sarvayogaguśreṇīṃ sarvadhyānaguṇārthadām //",
    "K08bsu062_u:6444": " saṃbodhijñānasaṃbhartrīṃ nirvāṇamārgadarsanīm /",
    "K08bsu062_u:6445": " kleśavidyāyatanīṃ bhadrāṃ saddharmavirājatīm //",
    "K08bsu062_u:6446": " ṣaḍgatibhavasaṃcārakleśasukhāgniśāminīm /",
    "K08bsu062_u:6447": " bodhisaṃbhārasaṃbhartrīṃ sarvajñajñānadāyinīm //",
    "K08bsu062_u:6448": " tasmādahaṃ caturdvīpān saptaratnābhipūritān /",
    "K08bsu062_u:6449": " saṃpradātuṃ samicchāmi satyametanmayoditam //",
    "K08bsu062_u:6450": " sa hi mātādhimātā me pitā saṃsāradarśakaḥ /",
    "K08bsu062_u:6451": " mitrāṇāmapi sanmitraṃ guruṇāmapi sadguruḥ //",
    "K08bsu062_u:6452": " tasyāhaṃ śāsanaṃ dhṛtvā śaraṇe sarvadāśritaḥ /",
    "K08bsu062_u:6453": " nirvikalpaḥ samādhānaḥ saṃcareyaṃ mudā sarvataḥ //",
    "K08bsu062_u:6454": " iti me bhagavan vakyaṃ satyamevānyathā na hi /",
    "K08bsu062_u:6455": " tatra māṃ preṣayitvāśu yatrāsau sadguruḥ sthitaḥ //",
    "K08bsu062_u:6456": " daśadikṣvapi sarvatra traidhātubhuvaneṣvapi /",
    "K08bsu062_u:6457": " (Gkv 225)",
    "K08bsu062_u:6458": " yatrāsau saṃsthitaḥ śāstā tatrāpi gantumutsahe //",
    "K08bsu062_u:6459": " iti me khedatā citte kāye 'pi vidyate na hi /",
    "K08bsu062_u:6460": " sarvaṃ bhavān vijānīte tadarthe me prasīdatu //",
    "K08bsu062_u:6461": " bhavāneva jagacchāsta sarvadharmahitārthabhṛt /",
    "K08bsu062_u:6462": " tanme 'nugrahaṃ kṛtvā pūrayatu manoratham //",
    "K08bsu062_u:6463": " etattenoditaṃ śrutvā bhagavān sarvasārthadik /",
    "K08bsu062_u:6464": " viṣkambhinaṃ samālokya punarevaṃ samādiśat //",
    "K08bsu062_u:6465": " kulaputrāhamapyasyā vidyāyāḥ karaṇe purā /",
    "K08bsu062_u:6466": " lokadhātuṣu sarvatra paryabhraman samutsukaḥ //",
    "K08bsu062_u:6467": " buddhakṣetreṣu sarveṣu suciraṃ bhramatā mayā /",
    "K08bsu062_u:6468": " na labdheyaṃ mahāvidyā sakāśāt kasyacinmuneḥ //",
    "K08bsu062_u:6469": " tato ratnottamākhyāyāṃ lokadhātau mudā caran //",
    "K08bsu062_u:6470": " tatraratnottamākhyasya saṃbuddhasya puro vrajan /",
    "K08bsu062_u:6471": " tasya ratnottamasyāgre sāṃjaliḥ samupācaran //",
    "K08bsu062_u:6472": " pādau natvāśruliptāsyaḥ saṃvīkṣyaivaṃ nyavedayan //",
    "K08bsu062_u:6473": " bhagavannahamāyāmi bhavatāṃ śaraṇe 'dhunā /",
    "K08bsu062_u:6474": " tanme 'rhati bhavān dātuṃ mahāvidyāṃ ṣaḍakṣarīm //",
    "K08bsu062_u:6475": " iti mayoditaṃ śrutvā ratnottamaḥ sa sarvavit /",
    "K08bsu062_u:6476": " saṃbuddho 'śruviliptāsyaṃ māṃ paśnnevamādiśat //",
    "K08bsu062_u:6477": " kulaputrāśru mā muṃca yadarthe tvamihāgataḥ /",
    "K08bsu062_u:6478": " naitanme vidyate nūnaṃ tadanye prārthayerhi taṃ //",
    "K08bsu062_u:6479": " yadi te 'sti samīcchā hi prāptuṃ vidyāṃ ṣaḍakṣarīm /",
    "K08bsu062_u:6480": " gaccha padmottamākhyāyāṃ lokadhātau mahāmate //",
    "K08bsu062_u:6481": " tatra padmottamo nāma tathāgato munīśvaraḥ /",
    "K08bsu062_u:6482": " saddharmaṃ samupādiśya viharati jagaddhite //",
    "K08bsu062_u:6483": " sa evemāṃ vijānīte mahāvidyāṃ ṣaḍakṣarīm //",
    "K08bsu062_u:6484": " tadenāṃ taṃ samārādhya prārthayasva munīśvaram /",
    "K08bsu062_u:6485": " sa te śāstā mahābhijñaḥ sarvadharmādhipo jinaḥ /",
    "K08bsu062_u:6486": " (Gkv 226)",
    "K08bsu062_u:6487": " dadyādenāṃ mahāvidyāṃ ṣaḍakṣarīṃ jagaddhite //",
    "K08bsu062_u:6488": " iti tena samādiṣṭaṃ niśamyāhaṃ prasāditaḥ /",
    "K08bsu062_u:6489": " tataḥ padmottamākhyāyāṃ lokdhātau mudācaram //",
    "K08bsu062_u:6490": " tatra padmottamaṃ nāma saṃbuddha taṃ sabhāśritam /",
    "K08bsu062_u:6491": " dūrato 'haṃ samālokya sahasā samupācaram //",
    "K08bsu062_u:6492": " tatra gatvā purastasya padmottamasya sadguroḥ /",
    "K08bsu062_u:6493": " pādābje sāṃjalirnnatvā prārthayamevamādarāt //",
    "K08bsu062_u:6494": " bhagavan sarvalokeṣu buddhakṣetreṣvahaṃ bhraman /",
    "K08bsu062_u:6495": " ṣaḍakṣarīṃ mahāvidyāṃ prāptukāma ihācare //",
    "K08bsu062_u:6496": " yasyāḥ smṛtimātrena pariśuddhatrimaṇḍalāḥ /",
    "K08bsu062_u:6497": " labheyurdurlabhāṃ bodhiṃ tasyā arthe 'hamāvraje //",
    "K08bsu062_u:6498": " yadarthe 'hamasaṃkhyeyālokadhāturbhramanniha /",
    "K08bsu062_u:6499": " bhavaccharaṇamāyāmi tatsāfalyaṃ karotu me //",
    "K08bsu062_u:6500": " iti tenoditaṃ śrutvā padmottamaḥ sa sarvavit /",
    "K08bsu062_u:6501": " subuddho māṃ parikliṣṭaṃ samālokyaivamādiśat //",
    "K08bsu062_u:6502": " dhanyo 'si kulaputrastvaṃ yadarthe 'khinnamānasaḥ /",
    "K08bsu062_u:6503": " buddhakṣetreṣu sarveṣu bhramanniha samāgataḥ //",
    "K08bsu062_u:6504": " tadarthaṃ te mahāsatva pūrayāmi jagaddhite /",
    "K08bsu062_u:6505": " tatpuṇyaguṇamāhātmyaṃ vakṣye śṛṇu samāhitam //",
    "K08bsu062_u:6506": " tadyathā kulaputrāsyā vidyāyāḥ puṇyamuttamam /",
    "K08bsu062_u:6507": " apreyamasaṃkhyeyamityākhyātaṃ munīśvaraiḥ //",
    "K08bsu062_u:6508": " sarvasthāṇurajaḥkṛtvā tatsaṃkhyātuṃ praśakyate /",
    "K08bsu062_u:6509": " ṣaḍakṣarīmahāmantrajapapuṇyaṃ na śakyate //",
    "K08bsu062_u:6510": " sarvābdhibālukānāṃ ca saṃkhyākartuṃ praśakyate /",
    "K08bsu062_u:6511": " sarvabhūtalasaṃjātavrīhisaṃkhyā ca vidyate //",
    "K08bsu062_u:6512": " sarvasamudratoyānāṃ bindusaṃkhyā ca vidyate /",
    "K08bsu062_u:6513": " sarvanadījalānāṃ ca bindusaṃkhyāpi vidyate //",
    "K08bsu062_u:6514": " sarvabhūtṛṇavṛkṣāṇāṃ patrasaṃkhyā ca vidyate /",
    "K08bsu062_u:6515": " (Gkv 227)",
    "K08bsu062_u:6516": " sarveṣāmapi jantūnāṃ lomasaṃkhyā ca vidyate /",
    "K08bsu062_u:6517": " sadāvṛṣṭijalānāṃ ca bindusaṃkhyāpi vidyate //",
    "K08bsu062_u:6518": " sarvasattvā bhaveyuśca daśabhūmipratiṣṭhitāḥ /",
    "K08bsu062_u:6519": " yāvatteṣāṃ mahatpuṇyaṃ tato 'pyetanmahattaram //",
    "K08bsu062_u:6520": " sarveṣu puṇyatīrtheṣu sarveṣvapi ca parvasu /",
    "K08bsu062_u:6521": " snānadānajapuṇyānāmetajjāvadvṛṣaṃ mahat //",
    "K08bsu062_u:6522": " sarve satvā bhaveyuśca ye tapobrahmacāriṇaḥ /",
    "K08bsu062_u:6523": " tān sarvān samabhyarcya bhojayeyurthāvidhi //",
    "K08bsu062_u:6524": " yāvatteṣāṃ mahatpuṇyaṃ bhadraśrīguṇasaṃpadam /",
    "K08bsu062_u:6525": " tato 'pyabhyadhikaṃ puṇyaṃ ṣaḍakṣarījapodbhavam //",
    "K08bsu062_u:6526": " sarve sattvā bhaveyuśca pratyekasugatā api /",
    "K08bsu062_u:6527": " yaścaitān sugatān sarvān satkārairvidhinārcayet //",
    "K08bsu062_u:6528": " tasya yāvanmahatpuṇyaṃ saddharmaśrīguṇārthadam /",
    "K08bsu062_u:6529": " tato 'pyabhyadhiokaṃ puṇyaṃ ṣaḍakṣarījapodbhavam //",
    "K08bsu062_u:6530": " yaścāpi sugatān satkārairvidhinārcayet /",
    "K08bsu062_u:6531": " tato 'pyabhyadhikaṃ puṇyaṃ ṣaḍakṣarījapodbhavam //",
    "K08bsu062_u:6532": " evaṃ mahattaraṃ puṇyaṃ ṣaḍakṣarījapotthitam /",
    "K08bsu062_u:6533": " sarvairapi hi sarvajñaiḥ pramātuṃ naiva śakyate //",
    "K08bsu062_u:6534": " kathamaprameyaikena pramātuṃ śakyate 'khilam /",
    "K08bsu062_u:6535": " evaṃ mahattaraṃ puṇyaṃ ṣaḍakṣarījapodbhavam //",
    "K08bsu062_u:6536": " iti sarvairjinaiḥ khyātaṃ niśamyāhaṃ pramoditaḥ /",
    "K08bsu062_u:6537": " etāṃ ṣaḍakṣarīṃ vidyāṃ prāptumaicchan jagaddhite //",
    "K08bsu062_u:6538": " eṣo hi paramo dharmaḥ saṃbodhidharmasādhanaḥ /",
    "K08bsu062_u:6539": " sūkṣmo 'nāgato 'vyakto lokeśahṛdayaṃ varam //",
    "K08bsu062_u:6540": " sarvāḥ pāramitāḥ sarvatīrthasnānavratādikam /",
    "K08bsu062_u:6541": " sarvametanmahāvidyāmantrasaṃprāptikāraṇam //",
    "K08bsu062_u:6542": " yadā hyetanmahāvidyāmantrasiddhiravāpyate /",
    "K08bsu062_u:6543": " tadā sarvamahāvidyāsiddhiśrīguṇamāpnuyāt //",
    "K08bsu062_u:6544": " (Gkv 228)",
    "K08bsu062_u:6545": " evametanmahopāyakuśālaṃ trijagaddhite /",
    "K08bsu062_u:6546": " lokeśasya jagadbharturhṛdayamantramuttamam //",
    "K08bsu062_u:6547": " evametanmahāvidyāmantraṃ saṃbodhisādhanam /",
    "K08bsu062_u:6548": " asaṃkhyeyaṃ mahatpuṇyamityākhyātaṃ munīścaraiḥ //",
    "K08bsu062_u:6549": " etāṃ ṣaḍakṣarī mahāvidyāṃ saṃprāptikāraṇe /",
    "K08bsu062_u:6550": " ahamapi purā sarvabuddhakṣetreṣvapi bhraman /",
    "K08bsu062_u:6551": " sarveṣāmapi buddhānāṃ śaraṇe samupāśritaḥ //",
    "K08bsu062_u:6552": " satkārairvidhānābhyarcya saṃprārthayamimāṃ varām //",
    "K08bsu062_u:6553": " kutrāpyetāṃ mahāvidyāṃ saṃbodhijñānasādhanīm /",
    "K08bsu062_u:6554": " kasyacit sugatasyāpi nādhyagacchan sakāśataḥ //",
    "K08bsu062_u:6555": " tato 'pyahamimāḥ vidyāṃ samadhigantumutsukaḥ /",
    "K08bsu062_u:6556": " lokadhātau sukhāvatyāṃ prāgacchan saṃpramoditaḥ //",
    "K08bsu062_u:6557": " tatrāmitābhamālokya dūrato 'haṃ sabhāśritam /",
    "K08bsu062_u:6558": " sāṃjaliḥ praṇatiṃ kṛtvā dūrataḥ samupācaran //",
    "K08bsu062_u:6559": " tasya śāsturmunīndrasya natvā pādāmbuje pure /",
    "K08bsu062_u:6560": " galadaśruviliptāsyaḥ saṃpaśyansamupāśrayam //",
    "K08bsu062_u:6561": " taddṛṣṭvā sa bhagavāṃcchāstā sarvajño māmupāśritam /",
    "K08bsu062_u:6562": " jānan mano 'bhilāṣaṃ me samālokyaivamadiśat //",
    "K08bsu062_u:6563": " kutraputra ṣadakṣarīṃ vidyāmicchannihāgataḥ /",
    "K08bsu062_u:6564": " tvaṃ kimetanmamāgre 'tra pravadaināṃ yadīcchasi /",
    "K08bsu062_u:6565": " ityādiṣṭaṃ jinendreṇa niśamyāhaṃ prasāditaḥ //",
    "K08bsu062_u:6566": " bhūyaḥ pādāmbuje tasya praṇatvaivaṃ nyavedayam //",
    "K08bsu062_u:6567": " bhagavannemicchāmi mahāvidyāṃ ṣaḍakṣarīm /",
    "K08bsu062_u:6568": " tadbhavānme manovāṃchāṃ saṃpūrayitumarhati //",
    "K08bsu062_u:6569": " bhagavan yadahaṃ sarvalokādhātuṣu sarvataḥ //",
    "K08bsu062_u:6570": " bhramanniha samāgacche prāptuṃ vidyāṃ ṣaḍakṣarīm //",
    "K08bsu062_u:6571": " sarveṣāmapi buddhānāṃ buddhakṣetreṣu sarvataḥ /",
    "K08bsu062_u:6572": " bhramito 'hamimāṃ vidyāṃ samanveṣasamutsukaḥ //",
    "K08bsu062_u:6573": " (Gkv 229)",
    "K08bsu062_u:6574": " sarveṣāmapi vuddhānāṃ śaraṇe samupāśritaḥ /",
    "K08bsu062_u:6575": " satkārairvidhinārādhya prābhajan śraddhayā mudā //",
    "K08bsu062_u:6576": " ekasyāpi munīndrasya sakāśāt kasyacinmayā /",
    "K08bsu062_u:6577": " labdhā neyaṃ mahāvidyā ṣaḍakṣarī śrutāpi na //",
    "K08bsu062_u:6578": " bhagavanstadbhavaṃcchāstā māṃ śaraṇaṃ samāgatam /",
    "K08bsu062_u:6579": " saṃpaśyan putravaddharme niyojayitumarhati //",
    "K08bsu062_u:6580": " bhagavan bhava me trātā bhartā gatiḥ parāyaṇaḥ /",
    "K08bsu062_u:6581": " bandhurmitra suhṛcchāstā gururnātho hitārthabhṛt //",
    "K08bsu062_u:6582": " dehi me bhagavan dharmadṛṣṭiṃ sarvārthadarśanīm /",
    "K08bsu062_u:6583": " śamaya me mahatkleśaṃ vahnitāpaṃ sudhāṃśuvat //",
    "K08bsu062_u:6584": " darśaya bodhimārgaṃ me sambuddhapuracāraṇam /",
    "K08bsu062_u:6585": " dehi dharmanidhānaṃ me saddharmaśrīsukhārthadam //",
    "K08bsu062_u:6586": " sthāpaya māṃ śubhe dharme saṃpreraya sunirvṛtim //",
    "K08bsu062_u:6587": " ityevaṃ bahudhāsau saṃpārthyamāno mayā muhuḥ /",
    "K08bsu062_u:6588": " amitābho jinendro 'pi lokeśvaraṃ vyalokayat //",
    "K08bsu062_u:6589": " taddṛṣṭvāsau māhasattvo lokeśvaraḥ samutthitaḥ /",
    "K08bsu062_u:6590": " sāṃjaliḥ dharmarājaṃ taṃ pranatvaivamabhāsata //",
    "K08bsu062_u:6591": " bhagavan kimabhiprāyaṃ bhagatāṃ yatsamādiśa /",
    "K08bsu062_u:6592": " bhavadājñāṃ vahan mūrdhni kuryāmeva samādiśa //",
    "K08bsu062_u:6593": " ityukte lokanāthena bhagavān so 'mitaprabhaḥ /",
    "K08bsu062_u:6594": " lokeśvaraṃ mahābhijñaṃ samālokyaivamādiśat //",
    "K08bsu062_u:6595": " pasya tvaṃ kulaputremaṃ padmottamaṃ munīśvaram /",
    "K08bsu062_u:6596": " ṣaḍakṣarīṃ mahāvidyāṃ prāptumiha samāgatam //",
    "K08bsu062_u:6597": " yo 'yaṃ śāstā munīndro 'pi saṃbuddho 'pi tathāgataḥ /",
    "K08bsu062_u:6598": " jagatsattvahitādhānīṃ vidyāmicchannihāgataḥ //",
    "K08bsu062_u:6599": " taddehi kulaputrāsmai sarvasattvaśubhārthine /",
    "K08bsu062_u:6600": " śraddhābhaktiprasannāya mahārājñīṃ jagaddhiote //",
    "K08bsu062_u:6601": " ityādiṣṭe munīndreṇa lokeśvaro jagatprabhuḥ /",
    "K08bsu062_u:6602": " abhitābhaṃ jinendraṃ taṃ samalokyaivamabravīt //",
    "K08bsu062_u:6603": " (Gkv 230)",
    "K08bsu062_u:6604": " bhagavan kathamatrāsmai vinā maṇḍaladarśanam /",
    "K08bsu062_u:6605": " anabhiṣicya dāsyāmi vidyāmimāṃ ṣaḍakṣarīm //",
    "K08bsu062_u:6606": " deyā neyaṃ mahāvidyā hyanabhiṣiktāya bhikṣave /",
    "K08bsu062_u:6607": " vītarāgāya duṣṭāya tīrthikāya durātmane //",
    "K08bsu062_u:6608": " deyā hīyaṃ mahāvidyā bhadraśrīguṇasādhanī /",
    "K08bsu062_u:6609": " susattvāya prasannāya mahāyānavratārthine //",
    "K08bsu062_u:6610": " bodhisattvāya vijñāya sarvasattvahitepsave /",
    "K08bsu062_u:6611": " śraddhāabhaktiprasannāya saddharmaguṇasādhane //",
    "K08bsu062_u:6612": " sarvasattvahitādhāne bodhicaryāvratodyate /",
    "K08bsu062_u:6613": " asthāne bhagavannasmai sugatāyārhate 'pi hi //",
    "K08bsu062_u:6614": " dayā cedabhiṣiṃcainaṃ darśayitvāpi maṇḍalam /",
    "K08bsu062_u:6615": " tato 'smai suprasannāya dāsyāmi bhavadājñayā //",
    "K08bsu062_u:6616": " iti niveditaṃ tena lokeśena niśamya saḥ /",
    "K08bsu062_u:6617": " amitābho munīndrastaṃ lokeśamevamabravīt //",
    "K08bsu062_u:6618": " kulaputra mayākhyātaṃ vidyādānavidhānaṃ tam /",
    "K08bsu062_u:6619": " nānāvidhiṃ samākhyātaṃ sarvairapi munīśvaraiḥ //",
    "K08bsu062_u:6620": " nailacūrṇaiḥ padmarāgacūrṇairmārakatairapi /",
    "K08bsu062_u:6621": " sauvarṇai rupyakaiścūrṇairvartanmaṇḍalaṃ guruḥ //",
    "K08bsu062_u:6622": " tathā śaktau puṣpacūrṇairgandhacūrṇaiḥ suraṃgakaiḥ /",
    "K08bsu062_u:6623": " vidhāya maṇḍalaṃ tīrtheṃ vābhiṣekaṃ pradāpayet //",
    "K08bsu062_u:6624": " yadyetāni na vidyante deśabhramaṇacāriṇaḥ /",
    "K08bsu062_u:6625": " sthānapadānvitasyāpi daridrasyāpi sanmateḥ //",
    "K08bsu062_u:6626": " ācāryo manasā dhyātvā mudrālakṣaṇamaṇḍalam /",
    "K08bsu062_u:6627": " tīrthaśaṃkhābhiṣekaṃ vā datvā vidyāṃ samarpayet //",
    "K08bsu062_u:6628": " ityanena vidhānena kulaputra subhāvine /",
    "K08bsu062_u:6629": " asmai śraddhālave deyā mahāvidyā ṣaḍakṣarī //",
    "K08bsu062_u:6630": " iti śāstramitābhena samādiṣṭaṃ niśamya saḥ /",
    "K08bsu062_u:6631": " mudito 'haṃ samutthāya lokeśasya purogataḥ //",
    "K08bsu062_u:6632": " (Gkv 231)",
    "K08bsu062_u:6633": " pādābje praṇatiṃ kṛtvā kṛtāṃjaliputo mudā /",
    "K08bsu062_u:6634": " lokeśvaraṃ tamālokya prārthayamevamādarāt //",
    "K08bsu062_u:6635": " bhagavan bhagatāmatra śaraṇe 'haṃ samāgataḥ /",
    "K08bsu062_u:6636": " dadasva me mahāvidyāṃ ṣaḍakṣarīṃ jagaddhite //",
    "K08bsu062_u:6637": " yayāhaṃ sakalān sattvān samuddhṛtya bhavodadheḥ /",
    "K08bsu062_u:6638": " bodhimārge samāyujya prāpayeyaṃ sunirvṛtim //",
    "K08bsu062_u:6639": " tanme bhavān jagatsarvaṃ sattvaṃ saṃbuddhapadavāṃchine /",
    "K08bsu062_u:6640": " saṃbodhisādhinīṃ sarvavidyeśāṃ dātumarhati //",
    "K08bsu062_u:6641": " mayaivaṃ prārthyamāṇo 'sau lokeśvaro vinoditaḥ /",
    "K08bsu062_u:6642": " saṃprādānme mahāvidyāṃ ṣaḍakṣarīmudāharan //",
    "K08bsu062_u:6643": " agre praṇavamasyānte maṇirasya saroruham /",
    "K08bsu062_u:6644": " hadbījamiti siddheyaṃ ṣaḍakṣarīti viśrutā //",
    "K08bsu062_u:6645": " saṃpradattāṃ samādāya mahāvidyāmahaṃ mudā /",
    "K08bsu062_u:6646": " prādāttasmai jagacchāstre muktāmālāṃ sa dakṣiṇām //",
    "K08bsu062_u:6647": " gṛhītvā tāṃ jagadbhartā muktāmālāṃ sa dakṣiṇām /",
    "K08bsu062_u:6648": " saṃbuddhāyāmitābhāya samupānāmayattatpuraḥ //",
    "K08bsu062_u:6649": " amitābho munīndro 'pi tāṃ mālāṃ pratigṛhya ca /",
    "K08bsu062_u:6650": " mama puraṃ upasthāpya prādādbhaktiprasāditaḥ //",
    "K08bsu062_u:6651": " tatpradattāṃ samādāya tāṃ ca mālāṃ prabodhitaḥ /",
    "K08bsu062_u:6652": " tatra śrāvakasaṃghebhya upahṛtya samarpayan //",
    "K08bsu062_u:6653": " tatra etanmahanmantraṃ śāstrā diṣṭaṃ yathā tathā /",
    "K08bsu062_u:6654": " saśrīlokeśvaraṃ dhyātvā prajapanti samāhitāḥ //",
    "K08bsu062_u:6655": " tadā vighnagaṇāḥ sarve duṣṭā māragaṇā api /",
    "K08bsu062_u:6656": " saṃtrāsavihvalātmānaḥ palāyante digantataḥ //",
    "K08bsu062_u:6657": " cacāla vasudhā sābdhi ṣaḍavidhā saśilātoyāḥ /",
    "K08bsu062_u:6658": " papāta puṣpavṛṣṭiśca sarvatrābhūcchubhotsavam //",
    "K08bsu062_u:6659": " tato 'haṃ śrīmataḥ śāsturlokeśasya jagatprabhoḥ /",
    "K08bsu062_u:6660": " labdhānujñaḥ praṇatvāṃghrīṃ muditaḥ svāśramaṃ yayau //",
    "K08bsu062_u:6661": " (Gkv 232)",
    "K08bsu062_u:6662": " itthaṃ mayātikaṣṭena bhramatā sarvabhūmiṣu /",
    "K08bsu062_u:6663": " amitābhānubhāvena prāptā lokeśvarādiyam //",
    "K08bsu062_u:6664": " durlabhā kulaputreyaṃ mahāvidyā ṣaḍakṣarī /",
    "K08bsu062_u:6665": " na labdhā sugataissarvaiḥ kaiścillabdhā jinairapi //",
    "K08bsu062_u:6666": " ityādiṣṭaṃ munīndreṇa padmottamena matpuraḥ /",
    "K08bsu062_u:6667": " śruttameva mayāpyetanmahopāyaṃ jagaddhite //",
    "K08bsu062_u:6668": " ityādiṣṭaṃ munīndreṇa niśamya sa jinātmajaḥ /",
    "K08bsu062_u:6669": " viṣkambhī bhagavantaṃ ca saṃpaśyannevamabravīt //",
    "K08bsu062_u:6670": " bhagavan kutra lapsye 'haṃ kathaṃ kasyāntikādimām /",
    "K08bsu062_u:6671": " jagadbhadrakarīṃ vidyāṃ tanme ādeṣṭumarhati //",
    "K08bsu062_u:6672": " dhanyāste vimalātmānaḥ puṇyavantaḥ subhāginaḥ /",
    "K08bsu062_u:6673": " japanti ya imāṃ vidyāṃ śṛṇvanti bhāvayantyapi //",
    "K08bsu062_u:6674": " dadhata ye ca bhāsanti manasā cintayantyapi /",
    "K08bsu062_u:6675": " te 'pi sarve mahāsattvā bhadraśrīsadguṇāśrayāḥ //",
    "K08bsu062_u:6676": " athāsau bhagavān paśyan viṣkambhinaṃ mahāmatim //",
    "K08bsu062_u:6677": " evamete mahāsatvā bhaveyurhīiti prādiśat //",
    "K08bsu062_u:6678": " yaścāpi kulaputremāṃ vidyāṃ saṃbodhisādhanīm /",
    "K08bsu062_u:6679": " likhāpayellikheccāpi likhitāṃ dhārayedapi //",
    "K08bsu062_u:6680": " caturaśītisāhasradharmaskamdhāni tena hi /",
    "K08bsu062_u:6681": " likhāpitāni bhavantyeva likhitāni dhṛtāni ca //",
    "K08bsu062_u:6682": " sarveṣāṃ yaśca buddhānāṃ dhāturatnābhigarbhitān /",
    "K08bsu062_u:6683": " hemaratnamayān stūpān kṛtvā nityaṃ bhajanmudā //",
    "K08bsu062_u:6684": " yāvatteṣāṃ mahatpuṇyaṃ bahutarato 'dhikam /",
    "K08bsu062_u:6685": " vidyārājñāḥ ṣaḍakṣaryā ekākṣarasya yatfalam //",
    "K08bsu062_u:6686": " yo mudā śraddhayā nityaṃ japedimāṃ ṣadakṣarīm /",
    "K08bsu062_u:6687": " saṃbodhisādhanīṃ vidyāṃ bhadraśrīsadguiṇākarīm //",
    "K08bsu062_u:6688": " so 'cintyaśrīrmahābhijñaḥ sarvapāramitāprabhuḥ /",
    "K08bsu062_u:6689": " sarvāśca dhāraṇīḥ sarvān samādhīṃśca labhedapi //",
    "K08bsu062_u:6690": " (Gkv 233)",
    "K08bsu062_u:6691": " sarvavidyādhipaḥ śāstā sarvadharmādhipaḥ prabhuḥ /",
    "K08bsu062_u:6692": " arhanmāravijetāa ca bhavet sarvahitārthabhṛt //",
    "K08bsu062_u:6693": " ityādiṣṭaṃ munīndreṇa niśamya sa pramoditaḥ /",
    "K08bsu062_u:6694": " viṣkambhī bodhisattvastaṃ niśamya sa pramoditaḥ /",
    "K08bsu062_u:6695": " viṣkambhī bodhisattvastaṃ munīndramevamabravīt //",
    "K08bsu062_u:6696": " bhagavan kutra gaccheyaṃ yatrāstīyaṃ ṣaḍakṣarī /",
    "K08bsu062_u:6697": " tatrāhaṃ bhavatā śāstrā preṣaṇīyo hi sarvathā //",
    "K08bsu062_u:6698": " evaṃ taduktamākarṇya bhagavān sa munīśvaraḥ /",
    "K08bsu062_u:6699": " viṣkambhinaṃ tamālokya punarevaṃ samādiśat //",
    "K08bsu062_u:6700": " kulaputraika evāsti jānāti yaḥ ṣaḍakṣarīm /",
    "K08bsu062_u:6701": " vārāṇasyāṃ nagaryāṃ sa saṃtiṣṭhate japan sadā //",
    "K08bsu062_u:6702": " svayaṃ dhṛtvā parebhyo 'pi samupādiśya sādaram /",
    "K08bsu062_u:6703": " dhyānasamādhimuktātmā viharati jagaddhite //",
    "K08bsu062_u:6704": " etacchāstrā samādiṣṭaṃ niśamya sa pramodhitaḥ /",
    "K08bsu062_u:6705": " viṣkambhī bodhisattvastaṃ śāstāramevamabravīt //",
    "K08bsu062_u:6706": " bhagavanstatra yāsyāmi yatra śāstā sa tiṣṭhate /",
    "K08bsu062_u:6707": " vārāṇasyāṃ mahāpuryāmapi taṃ draṣṭumutsahe //",
    "K08bsu062_u:6708": " taṃ samutsukamālokya bhagavān sa munīśvaraḥ /",
    "K08bsu062_u:6709": " viṣkambhinaṃ mahāsattvaṃ paśyannevaṃ samādiśat //",
    "K08bsu062_u:6710": " gaccha tvaṃ kulaputremāṃ mahāvidyāṃ yadīcchasi /",
    "K08bsu062_u:6711": " vārāṇasyāṃ mahāpuryāṃ sthitaṃ taṃ sadguruṃ bhaje //",
    "K08bsu062_u:6712": " sa śāstā suviśuddhātmā dharmabhāṇaka āatmavit /",
    "K08bsu062_u:6713": " saṃbuddhavanmahābhijñaḥ puṇyarāśiścaranniva //",
    "K08bsu062_u:6714": " dharmadhātumayastūpaścaranniva śubhāśrayaḥ /",
    "K08bsu062_u:6715": " bhūtavādī śubhācārī sarvasattvahitārthabhṛt //",
    "K08bsu062_u:6716": " cintāmaṇiriva śrīmān sarvārthasiddhasaṃpradaḥ /",
    "K08bsu062_u:6717": " dharmarājo jagadbhartā jagaduddhāraṇaprabhuḥ //",
    "K08bsu062_u:6718": " yadi dṛṣṭvā tamātmajñaṃ nindaṃstvavicārataḥ /",
    "K08bsu062_u:6719": " gaṃgeva sarvatīrthānāṃ kṣetrāṇāṃ bodhimaṇḍavat //",
    "K08bsu062_u:6720": " (Gkv 234)",
    "K08bsu062_u:6721": " draṣṭavyaḥ sa tvayā naiva kulaputra tadanyathā /",
    "K08bsu062_u:6722": " vicikitsā na kartavyā dṛṣṭvā taṃ dharmabhāṇakam /",
    "K08bsu062_u:6723": " yogācāraṃ mahātmānaṃ pariśuddhatrimaṇḍalam //",
    "K08bsu062_u:6724": " yadi dṛṣṭvā tamātmajñaṃ nindastvamavicārataḥ /",
    "K08bsu062_u:6725": " cyutvā hi buddhabhūmestvamapāyeṣu patedapi //",
    "K08bsu062_u:6726": " sa hi yogaviśuddhātmā nirvikalpo jitendriyaḥ /",
    "K08bsu062_u:6727": " anācāro malālipto hyaśucicīvarāvṛtaḥ //",
    "K08bsu062_u:6728": " anīryāpathasaṃvṛtto gṛhāśramasamāśrayaḥ /",
    "K08bsu062_u:6729": " śaktibhāryāsamāpannā duhitṛputrāvānapi //",
    "K08bsu062_u:6730": " tathāpi sa mahābhijñaḥ ṣaḍakṣarīviśuddhavit /",
    "K08bsu062_u:6731": " samantabhadravadyogī vandanīyasvayādarāt //",
    "K08bsu062_u:6732": " iti bhagavatādiṣṭaṃ niśamya sa prabodhitaḥ /",
    "K08bsu062_u:6733": " viṣkambhī bhagavantaṃ ca samālokyaivamabravīt //",
    "K08bsu062_u:6734": " bhagavan bhavatā śāstrā yathājñaptaṃ tathā khalu /",
    "K08bsu062_u:6735": " kṛtvā taccharaṇe sthitvā bhajeyaṃ taṃ samādarāt //",
    "K08bsu062_u:6736": " bhagavanstatra gacchāmi prāptuṃ vidyāṃ ṣaḍakṣarīm /",
    "K08bsu062_u:6737": " tadanujñāṃ bhavān mahyaṃ sāmprataṃ dātumarhati //",
    "K08bsu062_u:6738": " tataḥ sa bhagavānsatasmai bodhisattvāya saddhiye /",
    "K08bsu062_u:6739": " gaccha sidhyatvabhiprāyamityanujñāśiṣaṃ dadau //",
    "K08bsu062_u:6740": " prāptānujñā munīndrasya viṣkambhī sa pramoditaḥ /",
    "K08bsu062_u:6741": " pādābje sāṃjalirnatvā tataḥ saṃprasthito 'carat //",
    "K08bsu062_u:6742": " anekairbodhisattvaissa yatirbrahmavihāribhiḥ /",
    "K08bsu062_u:6743": " bhikṣubhiḥ śrāvakaiḥ sadbhicailakaicāpyupāsakaiḥ //",
    "K08bsu062_u:6744": " gṛhasthairvratibhirviprapramukhaiḥ paurikairjanaiḥ /",
    "K08bsu062_u:6745": " vaṇigbhiḥ sārthavāhaiśca śreṣṭhibhiśca mahājanaiḥ //",
    "K08bsu062_u:6746": " sārdhaṃ pūjopahārādipuṣpāṇi vividhānyapi /",
    "K08bsu062_u:6747": " sarvartujāni sarvāṇi jalajasthalajānyapi //",
    "K08bsu062_u:6748": " sugandhadravyāṇi sarvāṇi dhūpāni surabhīni ca /",
    "K08bsu062_u:6749": " (Gkv 235)",
    "K08bsu062_u:6750": " sarvālaṃkāravastūni vastrāṇi vividhāni ca //",
    "K08bsu062_u:6751": " dhvajacchatravitānāni patākāvyaṃjanāni ca /",
    "K08bsu062_u:6752": " cāmarāṇi samuddīptaratnadīpānmuruṇi ca //",
    "K08bsu062_u:6753": " dhātudravyāṇi sarvāṇi ratnāni sakalāni ca /",
    "K08bsu062_u:6754": " auṣadhādīni sarvāṇi bhogyāni surasāni ca //",
    "K08bsu062_u:6755": " evamanyāni vastūni sarvopakaraṇānyapi /",
    "K08bsu062_u:6756": " samādāya mahotsāhaiḥ vārāṇasiṃ yayau //",
    "K08bsu062_u:6757": " tatra prāptaḥ sa viṣkambhī dṛṣṭvā taṃ dharmabhāṇakam /",
    "K08bsu062_u:6758": " dūrataḥ sāṃjalirnatvā muditaḥ samupāsarat //",
    "K08bsu062_u:6759": " tatra sa mudito dharmabhāṇakasya puro gataḥ /",
    "K08bsu062_u:6760": " pādābje sāṃjalirnatvā samālokyaivamabravīt //",
    "K08bsu062_u:6761": " bhadanta kauśala kaścidbhavatāmindriyeṣvapi /",
    "K08bsu062_u:6762": " sarvaparigrahāṇāṃ ca sabandhusuhṛdāmapi //",
    "K08bsu062_u:6763": " yadarthe bhavatāṃ śāsta śaraṇe 'hamihāvrajam /",
    "K08bsu062_u:6764": " tadbhavānapi jānīyāt tadarthe me prasīdatu //",
    "K08bsu062_u:6765": " iti vijñapya tasyāgre śāstuḥ sa sugatātmajaḥ /",
    "K08bsu062_u:6766": " viṣkambhī suprannātmā pūjāṃ cakre yathākramam //",
    "K08bsu062_u:6767": " yathāvidhi samabhyarcya sarvapūjopahāradūṣyādiśuddharuciracīvaraiḥ /",
    "K08bsu062_u:6768": " dhvajacchatravitānaiśca patākāvyaṃjanādibhiḥ /",
    "K08bsu062_u:6769": " alaṃkṛtya mahotsāhaṃ cakre sagītavādanaiḥ //",
    "K08bsu062_u:6770": " tatastasya puraḥ sarvadravyopakaraṇānyapi /",
    "K08bsu062_u:6771": " sadhāturatnajātāni bhogyāni cauṣadhīrapi //",
    "K08bsu062_u:6772": " sarvāṇyetānyupasthāpya purataḥ samakalpayet /",
    "K08bsu062_u:6773": " tato 'ṣṭāṃgaiḥ praṇāmāni pradakṣiṇāni cākarot //",
    "K08bsu062_u:6774": " tataḥ sa prāṃjalirbhūtvā śāstāraṃ dharmabhāṇakam /",
    "K08bsu062_u:6775": " samīkṣya suprasannāsyaḥ prārthayadevamādarāt //",
    "K08bsu062_u:6776": " bhadanta sadguro śāstā dharmaśrīguṇasāgarāḥ /",
    "K08bsu062_u:6777": " tadbhavān me manovāṃchāṃ saṃpūrayitumarhati //",
    "K08bsu062_u:6778": " (Gkv 235)",
    "K08bsu062_u:6779": " śṛṇvanti ye sadā dharmaṃ bhavataḥ samupāśritāḥ /",
    "K08bsu062_u:6780": " devā apyasurāścāpi yakṣagandharvakinnarāḥ //",
    "K08bsu062_u:6781": " garuḍā api nāgāśca vidyādharādayo 'pi ca /",
    "K08bsu062_u:6782": " kumbhāṇḍā rākṣasāścāpi bhūtapretapiśācakāḥ //",
    "K08bsu062_u:6783": " siddhāḥ sādhyā grahāstārāḥ sarvāścāpyapsarogaṇāḥ /",
    "K08bsu062_u:6784": " sarvalokādhipāścāpi brāhmaṇāśca maharṣayaḥ //",
    "K08bsu062_u:6785": " yatino yoginaścāpi bhikṣavo brahmacāriṇaḥ //",
    "K08bsu062_u:6786": " bhikṣuṇyaścailakāścāpi vratinaścāpyupāsakāḥ //",
    "K08bsu062_u:6787": " tīrthikāścāpi śaivāśca vaiṣṇavāśca tapasvinaḥ /",
    "K08bsu062_u:6788": " rājānaḥ kṣatriyā vaiśyāḥ śreṣṭhino 'pi mahājanāḥ //",
    "K08bsu062_u:6789": " paurikāḥ sārthavāhāśca vaṇijaḥ śilpino 'pi ca /",
    "K08bsu062_u:6790": " evamanye 'pi lokāśca sarve te vimalāśayāḥ //",
    "K08bsu062_u:6791": " puṇyavanto mahāsattvā bhadraśrīsadguṇāśrayāḥ /",
    "K08bsu062_u:6792": " bodhisattvā mahābhijñā bhaveyurbodhilābhinaḥ //",
    "K08bsu062_u:6793": " bhajanti bhavatāṃ ye ca śaraṇe samupasthitāḥ /",
    "K08bsu062_u:6794": " te sarve vimalātmānaḥ bhaveturbodhilāabhinaḥ //",
    "K08bsu062_u:6795": " bhavaddarśanamātreṇa sarvāṇi pātakānyapi /",
    "K08bsu062_u:6796": " niravaśeṣe vinaṣṭāni kṣiṇuyurdāruṇānyapi //",
    "K08bsu062_u:6797": " jānante tava saṃbuddhāḥ sarve 'pi daśadik sthitāḥ /",
    "K08bsu062_u:6798": " bodhisattvāśca sarve 'pi sarve 'rhanto 'pi yoginaḥ //",
    "K08bsu062_u:6799": " brahmaśakrādayo devāḥ sarvalokādhipā api /",
    "K08bsu062_u:6800": " mahatpuṇyābhivāṃchanto bhajanti sarvataḥ sadā //",
    "K08bsu062_u:6801": " dhanyāste puruṣāḥ sarve saddharmaśrīguṇalābhinaḥ /",
    "K08bsu062_u:6802": " ye te dharmāmṛtaṃ pītvā bhajanti samupasthitāḥ //",
    "K08bsu062_u:6803": " puṇyakṣetramahābhūmiriyaṃ vārāṇasī bhuvi //",
    "K08bsu062_u:6804": " bhavatpādarajoliptā bhavatyatipavitritā //",
    "K08bsu062_u:6805": " tadbhadanta bhavāṃcchāstā kṛpayā māṃ vilokayan /",
    "K08bsu062_u:6806": " puṇyāmṛtena saṃsicaṃ saṃvibhṛtāṃ svaputravat //",
    "K08bsu062_u:6807": " (Gkv 237)",
    "K08bsu062_u:6808": " iti tenoditaṃ śrutvā sa sudhīrdharmabhāṇakaḥ /",
    "K08bsu062_u:6809": " viṣkambhinaṃ mahāsattvaṃ taṃ paścannevamabravīt //",
    "K08bsu062_u:6810": " kaukṛtyaṃ kulaputrātra motpādaya mamāgrataḥ /",
    "K08bsu062_u:6811": " kimicchasi bhave kleśaṃ saddharmasukhasādhanam //",
    "K08bsu062_u:6812": " kati mārṣāḥ kila kleśāḥ saṃsāra aupabhāgikāḥ //",
    "K08bsu062_u:6813": " naimittikāḥ prajotpatteḥ saddharmaguṇasādhanāḥ //",
    "K08bsu062_u:6814": " ye cāpīyaṃ mahāvidyāṃ saṃjānante ṣaḍakṣarīm /",
    "K08bsu062_u:6815": " saṃlipyante na tea kleśaiḥ saṃsāradharmacāriṇaḥ //",
    "K08bsu062_u:6816": " yathā jāmbunadaṃ hema malairnāsandhyate kvacit /",
    "K08bsu062_u:6817": " yasya kāyagatā ceyaṃ mahāvidyā ṣaḍakṣarī //",
    "K08bsu062_u:6818": " saṃsāre sarato 'pyasya kāye kleśairna lipyate /",
    "K08bsu062_u:6819": " iti tena samādiṣṭaṃ niśamya sa vinoditaḥ /",
    "K08bsu062_u:6820": " viṣkambhī prārthayadevaṃ natvainaṃ dharmabhāṇakam //",
    "K08bsu062_u:6821": " dadasva dharmacakṣurme naṣṭamārgasya sadguro /",
    "K08bsu062_u:6822": " saṃtarpaya jagadbharta dharmāmṛtarasena mām //",
    "K08bsu062_u:6823": " saṃbodhikalpavṛkṣasya bījaṃ ropaya me tarau /",
    "K08bsu062_u:6824": " saddharmaguṇaratnānāṃ kuru me kāryamālayam //",
    "K08bsu062_u:6825": " bhadraśrīsukhasaṃpattivasatiṃ kuru me tanau /",
    "K08bsu062_u:6826": " abhedyakuśalādhāraṃ supratiṣṭha vṛṣāśrayam //",
    "K08bsu062_u:6827": " kuru māṃ nirmalātmānaṃ pariśuddhatrimaṇḍalam /",
    "K08bsu062_u:6828": " dadasva me mahāvidyāṃ saṃbodhijñānasādhanīm //",
    "K08bsu062_u:6829": " saddharmaśrīguṇādhārīṃ ṣaḍakṣarīṃ jagaddhite //",
    "K08bsu062_u:6830": " yayāhaṃ kṣipramāsādya saṃbodhijñānasanmaṇim /",
    "K08bsu062_u:6831": " uddhareyaṃ jagallokaṃ sāṃsāramahadambudheḥ //",
    "K08bsu062_u:6832": " pravartayeyamālokaṃ dharmacakraṃ bhavālaye /",
    "K08bsu062_u:6833": " mocayeyaṃ jagatsarvaṃ ṣaḍgatikleśabandhanāt //",
    "K08bsu062_u:6834": " śrāvayeyaṃ jagatsarvaṃ saṃbuddhānāṃ subhāṣitān /",
    "K08bsu062_u:6835": " cārayeyaṃ jagalloke mahāyānaṃ vratottamam //",
    "K08bsu062_u:6836": " (Gkv 238)",
    "K08bsu062_u:6837": " sthāpayeyaṃ jagatsarvaṃ bodhimārge 'bhibodhayan /",
    "K08bsu062_u:6838": " tadbhavānme kṛpāsindho mahāvidyāṃ ṣaḍakṣarīm //",
    "K08bsu062_u:6839": " saṃbodhijñānasaṃbhartā prayacchatu jagaddhite /",
    "K08bsu062_u:6840": " datvā me śrīmatīmenāṃ mahāvidyāṃ ṣaḍakṣarīm //",
    "K08bsu062_u:6841": " trātā nātho guruḥ śāstā sanmitraṃ sadguṇārthabhṛt /",
    "K08bsu062_u:6842": " gatirbandhuḥ suhṛtsvāmi prabhuḥ pitā parāyaṇaḥ //",
    "K08bsu062_u:6843": " dvīpaparāyaṇo bhartā śaraṇyaṃ bhavatāṃ mama //",
    "K08bsu062_u:6844": " iti saṃprārthite tena śrutvā sa dharmabhāṇakaḥ /",
    "K08bsu062_u:6845": " viṣkambhinaṃ mahāsatvaṃ tamālokyaivamabravīt //",
    "K08bsu062_u:6846": " durlabhaṃ kulaputredaṃ sarvavidyāmahatpadam /",
    "K08bsu062_u:6847": " abhedyaṃ sarvamārāṇāṃ vajrasāramanuttaram //",
    "K08bsu062_u:6848": " sarvakleśāgnisaṃtāpapraśāntikaraṇaṃ mahat /",
    "K08bsu062_u:6849": " bhadraśrīguṇasaddharmasamṛddhisukhasādhanam //",
    "K08bsu062_u:6850": " sarvasattvahitādhānaṃ bodhisaṃbhārapūraṇam /",
    "K08bsu062_u:6851": " sarvadharmottamodāraṃ sarvāpāyaviśodhanam //",
    "K08bsu062_u:6852": " akṣayajñānasampattivimuktipadasādhanam /",
    "K08bsu062_u:6853": " daśapāramitādharmasārasaṃbodhisādhanam //",
    "K08bsu062_u:6854": " sarvadevādilokaiśca samabhikāṃkṣitaṃ padam /",
    "K08bsu062_u:6855": " sarvadharmapadasthānaṃ praveśanapadaṃ mahat //",
    "K08bsu062_u:6856": " ye ca svasvakulesthānāaṃ devatānāṃ yathāvidhi /",
    "K08bsu062_u:6857": " abhiṣekaṃ samādāya caranti sadvrataṃ sadā //",
    "K08bsu062_u:6858": " kecittīrthe samāśritya saddharmamokṣavāṃchinaḥ /",
    "K08bsu062_u:6859": " dhyātvā mantrāṇi jalpanto bhaktyārādhayanti tān //",
    "K08bsu062_u:6860": " kecid girāśaraṇye 'pi guhāyāṃ nirjane vane /",
    "K08bsu062_u:6861": " puṇyakṣetre gṛhe ranme pīṭhe pretālaye 'pi ca //",
    "K08bsu062_u:6862": " keciccaityavihāre ca sabhāgāre ca maṇḍape /",
    "K08bsu062_u:6863": " udyāne vṝkṣamūle ca śivādisuramandire //",
    "K08bsu062_u:6864": " kecinmahodadhestīre nadītire sarastaṭe /",
    "K08bsu062_u:6865": " evamanyatra satkṣetre samāśritāḥ samāhitāḥ //",
    "K08bsu062_u:6866": " (Gkv 239)",
    "K08bsu062_u:6867": " svasvakuleṣṭadevānāṃ śaraṇe samupasthitāḥ /",
    "K08bsu062_u:6868": " dhyātvārādhya samabhyarca prārthayanti sunirvṛtim //",
    "K08bsu062_u:6869": " sunirvṛtiṃ na te yānti kṛtvāpi duṣkaraṃ tapaḥ /",
    "K08bsu062_u:6870": " svasvakuleṣṭevānāmālayameva yānti te //",
    "K08bsu062_u:6871": " ye ca santo mahāsattvā bodhisattvāḥ śubhārthinaḥ /",
    "K08bsu062_u:6872": " triratnabhajanaṃ kṛtvā dadata dānamādarāt //",
    "K08bsu062_u:6873": " etatpuṇyābhiliptāste bhaveyurvilāśayāḥ /",
    "K08bsu062_u:6874": " śuddhaśīlasamācārāḥ saṃcareran susaṃvaram //",
    "K08bsu062_u:6875": " etatpuṇyānuliptāste pariśuddhatrimaṇḍalāḥ /",
    "K08bsu062_u:6876": " kṣāntivrataṃ samādhāya saṃcareran jagaddhite //",
    "K08bsu062_u:6877": " etatpuṇyābhiyuktāste saddharmasādhanodyatāḥ /",
    "K08bsu062_u:6878": " mahāvīrye samutsāhaṃ kuryurbhavārthasādhanam //",
    "K08bsu062_u:6879": " etatpuṇyavimuktāste niḥkleśā vijitendriyāḥ /",
    "K08bsu062_u:6880": " yogadhyānasamādhānāḥ saṃtiṣṭheran samāhitāḥ //",
    "K08bsu062_u:6881": " etatpuṇyāmṛtavyāptā arhantaste niraṃjanāḥ /",
    "K08bsu062_u:6882": " saṃbodhipraṇidhiṃ dhṛtvā vareyurbauddhasaṃvaram //",
    "K08bsu062_u:6883": " etatpuṇyāṃśudīptāste caturbravihāriṇaḥ /",
    "K08bsu062_u:6884": " prajñāratnaṃ samāsādya saṃcareran susaṃvṛtau //",
    "K08bsu062_u:6885": " etatpuṇyānubhāvaiste sarvopāyavicakṣaṇāḥ /",
    "K08bsu062_u:6886": " sarvasattvahitādhānīṃ careyurbhadracārikām //",
    "K08bsu062_u:6887": " etatpuṇyasamṛddhāste yathecchārupacāriṇaḥ /",
    "K08bsu062_u:6888": " sarvahitārthasaṃbhāraṃ pūrayeyurjagaddhite //",
    "K08bsu062_u:6889": " etatpuṇyasamuddīptā mahābhijñā guṇākarāḥ /",
    "K08bsu062_u:6890": " bodhimārge jagatsarvaṃ sthāpayeyuḥ prayatnataḥ //",
    "K08bsu062_u:6891": " etatpuṇyamayāṃgāste paramārthajñānamuttamam /",
    "K08bsu062_u:6892": " prāpya mārān vinirjitya saṃbodhiṃ samavāpnuyuḥ //",
    "K08bsu062_u:6893": " tataste sugatā buddhāṃ jagatsatvaṃ susaṃvṛtau /",
    "K08bsu062_u:6894": " bodhayitvā pratiṣṭhāpya saṃprayāyuḥ sunirvṛtim //",
    "K08bsu062_u:6895": " (Gkv 240)",
    "K08bsu062_u:6896": " evaṃ cireṇa buddhāste caranto bodhicārikāḥ /",
    "K08bsu062_u:6897": " daśapāramitāḥ sarvāḥ pūrayitvā yathākramam //",
    "K08bsu062_u:6898": " jitvā māragaṇān sarvāṃścaturbrahmavihāriṇaḥ /",
    "K08bsu062_u:6899": " paramajñānamāsādya saṃbodhiṃ prāpya nirvṛtāḥ //",
    "K08bsu062_u:6900": " evaṃ duṣkaramarmāṇi kṛtvā sarvajinā api /",
    "K08bsu062_u:6901": " cirāt saṃbodhimāsādya saṃprāyātāḥ sunirvṛtim //",
    "K08bsu062_u:6902": " ya imāṃ śrīmahatsarvavidyeśvarīṃ ṣaḍakṣarīm /",
    "K08bsu062_u:6903": " dhyātvā lokeśvaraṃ nityaṃ japati bodhimānasaḥ //",
    "K08bsu062_u:6904": " sa tatkṣaṇādviśuddhātmā pariśuddhatrimaṇḍalaḥ /",
    "K08bsu062_u:6905": " bhadraśrīsukhasaṃpannaḥ saṃprayāyāt sukhāvatīm //",
    "K08bsu062_u:6906": " tatra prāpto 'mitābhasya muneḥ śaraṇaniśritaḥ /",
    "K08bsu062_u:6907": " bodhidharmāmṛtaṃ pītvā bodhisattvavrataṃ caret //",
    "K08bsu062_u:6908": " tataḥ saṃvṛtiśuddhātmā sarvasattvahitotsukaḥ /",
    "K08bsu062_u:6909": " kṛtī pāramitāḥ sarvāḥ saṃpūrayan yathāakramam //",
    "K08bsu062_u:6910": " saṃvṛtidharmasaṃbhāraṃ pūrayanti jitendriyāḥ /",
    "K08bsu062_u:6911": " samādhisadguṇādhārā jitvā māragaṇānapi //",
    "K08bsu062_u:6912": " paramārthaṃ samāsādya saṃbodhiṃ samavāpnuyāt /",
    "K08bsu062_u:6913": " tato buddhapadaṃ prāpya kṛtvā dharmamayaṃ jagat //",
    "K08bsu062_u:6914": " nirvikalpo viśuddhātmā saṃprayāyāt sunirvṛtim /",
    "K08bsu062_u:6915": " sarvayogā mahāvidyāḥ paramārthāptikāraṇāḥ //",
    "K08bsu062_u:6916": " eṣā vidyā mahādharmasaṃbodhijñāmasādhanī /",
    "K08bsu062_u:6917": " yathā hi taṇḍulasiddhaṃ saṃsāradharmapālanam //",
    "K08bsu062_u:6918": " evameṣā mahāvidyā sarvasaddharmapālinī /",
    "K08bsu062_u:6919": " sarvalokā sumedinyāmurvarāyāṃ prayatnataḥ //",
    "K08bsu062_u:6920": " kṛṣitvā dhānyamāropya saṃpālayanti sādaram /",
    "K08bsu062_u:6921": " tadaṃkure samudbhūte nadībhinnarahāmbubhiḥ //",
    "K08bsu062_u:6922": " meghadhārāmbubhiḥ samyak sfālyamānaṃ pravardhite /",
    "K08bsu062_u:6923": " tatastatpariniṣpannaṃ chivā khale mahītale //",
    "K08bsu062_u:6924": " (Gkv 241)",
    "K08bsu062_u:6925": " mardayitvā gṛhe nītvā saṃśoṣya bhāsvadātapaiḥ /",
    "K08bsu062_u:6926": " tatastaṃ muśalenāpi bhedayitvā samādarāt //",
    "K08bsu062_u:6927": " tadbuṣāṇi parityajya samālontyeva taṇḍulam /",
    "K08bsu062_u:6928": " tadeva taṇḍulaṃ siddhaṃ sarvasaṃsārapālanam //",
    "K08bsu062_u:6929": " saddharmaprāptisaṃbhārapuraṇaṃ bodhisādhanam /",
    "K08bsu062_u:6930": " tathā sarvamahāyogāḥ sarvāḥ pāramitā api //",
    "K08bsu062_u:6931": " sarvā vidyāśca mantrāṇi saddharmaprāptisiddhaye /",
    "K08bsu062_u:6932": " sarveṣāṃ yogavidyānāṃ mantrāṇāmapi sattamam //",
    "K08bsu062_u:6933": " siddhametanmahāvidyāmantraṃ sambodhisādhanam /",
    "K08bsu062_u:6934": " evameva mahāvidyā sarvadharmārthasādhanī //",
    "K08bsu062_u:6935": " mahatpuṇyairvinā naiva labhyā kenāpi saddiyā /",
    "K08bsu062_u:6936": " sukṣetre vyāruhenneva taṇḍulaṃ vituṣaṃ kvacit //",
    "K08bsu062_u:6937": " niṣpuṇyaiḥ labhyate naiṣā mahāvidyā kathaṃcana /",
    "K08bsu062_u:6938": " yāvanna labhyate hyeṣā vidyā sarvārthasādhanī //",
    "K08bsu062_u:6939": " tāvat puṇyāni sarvāṇi saṃsādhayet prayatnataḥ /",
    "K08bsu062_u:6940": " yadaiṣā labhyate vidyāṃ tadā puṇyanirādaraḥ //",
    "K08bsu062_u:6941": " etāmeva mahāvidyāṃ dhyātvā lokeśvaraṃ japet /",
    "K08bsu062_u:6942": " yadeyaṃ sidhyate vidyā sarvasaṃbhārasādhanī //",
    "K08bsu062_u:6943": " tadā saddharmakāryāṇi sādhayet svecchayānayā /",
    "K08bsu062_u:6944": " eṣā hi taṇḍulākārā saṃsāradharmasādhanī //",
    "K08bsu062_u:6945": " sarvadharmāstuṣākārāa etadvidyāptikāraṇāḥ /",
    "K08bsu062_u:6946": " evaṃ mahattarīmenāṃ vidyārājñāṃ ṣaḍakṣarīm //",
    "K08bsu062_u:6947": " dhyātvā pāramitāḥ sarvāḥ praṇamante sadādarāt /",
    "K08bsu062_u:6948": " saṃbuddhāṃ api sarve 'tha bodhisattvā jinātmajāḥ //",
    "K08bsu062_u:6949": " arhanto vītakleśāśca dhyātvemāṃ praṇamantyapi /",
    "K08bsu062_u:6950": " sarve 'pīndrādayo devāḥ brahmādayo maharṣayaḥ //",
    "K08bsu062_u:6951": " sūryādayo grahāḥ sarve candrāditārakā api /",
    "K08bsu062_u:6952": " sarvasiddhāśca sādhyāśca vasavaścāpsarogaṇāḥ //",
    "K08bsu062_u:6953": " (Gkv 242)",
    "K08bsu062_u:6954": " sarve 'pi tridaśendrāśca sarvavidyādharā api /",
    "K08bsu062_u:6955": " viṣṇubrahmādilokendrāḥ kumbhāṇḍāśca yamādayaḥ //",
    "K08bsu062_u:6956": " sarve 'pi rākṣasendrāśca varuṇādayo 'pyahīśvarāḥ /",
    "K08bsu062_u:6957": " sarve 'pi garuḍendrāśca sarve 'pi pavanādhipāḥ //",
    "K08bsu062_u:6958": " sarve śrīdādiyakṣendrāḥ sarve 'pīśādiyogiṇaḥ //",
    "K08bsu062_u:6959": " gandharvakinnarendrāśca sarvalokādhipā api //",
    "K08bsu062_u:6960": " sadā nityāmimāṃ vidyāṃ vidyārājñīṃ ṣaḍakṣarīm /",
    "K08bsu062_u:6961": " dhyātvā smṛtvā praṇatvāpi saṃbhajante samādarāt //",
    "K08bsu062_u:6962": " ye yepyasyāḥ susiddhāyāḥ vidyārājñāṃ samādarāt /",
    "K08bsu062_u:6963": " dhyātvā smṛtvā praṇatvāpī prabhajante sadāniśam //",
    "K08bsu062_u:6964": " te tea sarve viśuddhāṃgāḥ vimuktasarvapātakāḥ /",
    "K08bsu062_u:6965": " niḥkleśā vimalātmānaḥ saṃprayāyuḥ sukhāvatīm //",
    "K08bsu062_u:6966": " tatrāmitaruceḥ śāstuḥ śaraṇe samupāśritāḥ /",
    "K08bsu062_u:6967": " sadā dharmāmṛtaṃ pītvā saṃcareran jagaddhite //",
    "K08bsu062_u:6968": " evaṃ te ca jagallokaṃ hitaṃ kṛtvā pramoditāḥ /",
    "K08bsu062_u:6969": " bodhisattvā mahābhijñā bhaveyurdharmarājikāḥ //",
    "K08bsu062_u:6970": " tataste vimalātmānaḥ pariśuddhatrimaṇḍalāḥ /",
    "K08bsu062_u:6971": " arhanto bodhimāsādya sambuddhapadamāpnuyuḥ //",
    "K08bsu062_u:6972": " evaṃ mahattarī vidyā prasiddheyaṃ ṣaḍakṣarī /",
    "K08bsu062_u:6973": " yasyā anusmṛtimātreṇa sarve naṣṭā hi pāpakāḥ //",
    "K08bsu062_u:6974": " ya enāṃ japate nityaṃ tasya yaḥ cīvaraṃ spṛśet /",
    "K08bsu062_u:6975": " so 'pi bhavenmahāsattvo bodhisattvo vivartikaḥ //",
    "K08bsu062_u:6976": " yaścainaṃ pūjayedbhaktyā tena sarve 'rcitā jināḥ /",
    "K08bsu062_u:6977": " sasaṃghā api satkārairbhavanti pūjitāḥ sadā //",
    "K08bsu062_u:6978": " evaṃ mahattarī sarvabhadraśrīsadguṇārthadā /",
    "K08bsu062_u:6979": " ṣadakṣarīti vikhyātā sarvatra bhuvaneṣvapi //",
    "K08bsu062_u:6980": " buddhānāṃ jananī mātā prajñāpāramitāpi sā /",
    "K08bsu062_u:6981": " sāṃjaliṃ praṇatiṃ dhṛtvā bhajatyenāṃ śubhaṃkarīm //",
    "K08bsu062_u:6982": " (Gkv 243)",
    "K08bsu062_u:6983": " ata eṣā mahāvidyā saṃsāradharmasādhanī /",
    "K08bsu062_u:6984": " munīndrairbodhisattvaiśca sarvadevaiśca vanditā //",
    "K08bsu062_u:6985": " asyā nāmasaṃbhāraṃ grahaṇamapi durlabham /",
    "K08bsu062_u:6986": " smaraṇaṃ śravaṇaṃ cāpi vinā puṇyairna labhyate //",
    "K08bsu062_u:6987": " iti tena samādiṣṭaṃ śrutvā sa saṃpramoditaḥ /",
    "K08bsu062_u:6988": " viṣkambhī sāṃjaliḥ prārthya natvaivaṃ dharmabhāṇakam //",
    "K08bsu062_u:6989": " bhadanta sadguro śāstaḥ śaraṇe te 'hamāgataḥ /",
    "K08bsu062_u:6990": " tadbhavān me mahāvidyāṃ pradadātu jagaddhite //",
    "K08bsu062_u:6991": " iti saṃprārthitastena paśyan sa dharmabhāṇakaḥ /",
    "K08bsu062_u:6992": " smṛtvā lokeśvaraṃ dhyātvā tasthau taddānacintayā //",
    "K08bsu062_u:6993": " tadākāśānmahacchabdo niścacāra manoharaḥ /",
    "K08bsu062_u:6994": " dadasvāsmai jagallokahitārthapuṇyavāṃchinaḥ //",
    "K08bsu062_u:6995": " yo 'yaṃ dhīro mahāsattvo bodhisattvo jinātmajaḥ /",
    "K08bsu062_u:6996": " sarvasattvahitāni vidyāmicchan samāgataḥ //",
    "K08bsu062_u:6997": " śraddhābhaktiprasannātmā saṃ bodhijñānalālasaḥ /",
    "K08bsu062_u:6998": " tatprasiddhā mahāvidyā deyāsmai dīyatāmiti //",
    "K08bsu062_u:6999": " tanniścaran mahāśabdaṃ śrutvā sa dharmabhāṇakaḥ /",
    "K08bsu062_u:7000": " kuto 'yaṃ carate śabda iti dhyātvā vyavasthitaḥ //",
    "K08bsu062_u:7001": " bhūyo 'pyeyaṃ mahāśabdo niścacāra vihāyasaḥ /",
    "K08bsu062_u:7002": " deyāsmai suprasannāya saṃbodhijñānasādhine //",
    "K08bsu062_u:7003": " sarvasattvahitārthāya saddharmaśrīguṇārthine /",
    "K08bsu062_u:7004": " bodhisattvāya dhīrāya śraddhayā dīyatāmiti //",
    "K08bsu062_u:7005": " niścarantaṃ suśabdaṃ taṃ śrutvā sa dharmabhāṇakaḥ /",
    "K08bsu062_u:7006": " kuto 'yaṃ carate śabda iti dhyātvā vyalokayet //",
    "K08bsu062_u:7007": " samīkṣya sarvato dikṣu dhimān sa saṃvilokayan /",
    "K08bsu062_u:7008": " vismayāpannacittaḥ khe saṃpaśyan saṃdadarśa tam //",
    "K08bsu062_u:7009": " śaratpūrṇendudīptābhaṃ jaṭāmitābhaśobhitam /",
    "K08bsu062_u:7010": " padmahastaṃ mahāsattvamārvalokiteśvaram //",
    "K08bsu062_u:7011": " (Gkv 244)",
    "K08bsu062_u:7012": " dṛṣṭvā taṃ khe kajālīnaṃ bodhisattvaṃ jinātmajam /",
    "K08bsu062_u:7013": " bhadraśrīsadguṇādhāraṃ saṃbodhidharmabhāskaram //",
    "K08bsu062_u:7014": " saṃpaśyan samutthāya sānandavismitāśayaḥ /",
    "K08bsu062_u:7015": " aṣṭāṃgaiḥ praṇatiṃ kṛtvā tasthau dhyātvā kṛtāṃjaliḥ //",
    "K08bsu062_u:7016": " tamevaṃ saṃsthitaṃ dharmabhāṇakaṃ niścarendriyam /",
    "K08bsu062_u:7017": " sa trailokeśvaraḥ paśyan samāmantryaivamādiśat //",
    "K08bsu062_u:7018": " kulaputrāyamudyogī saṃbodhijñānasādhane /",
    "K08bsu062_u:7019": " asmai daiyā mahāvidyā pradiyatāṃ ṣaḍakṣarī //",
    "K08bsu062_u:7020": " iti tena jagacchāstrā samādiṣṭaṃ niśamya saḥ /",
    "K08bsu062_u:7021": " dharmabhāṇakaḥ ālokya natvainamabravīt //",
    "K08bsu062_u:7022": " bhagavannātha dharmendra bhavadājñāṃ śiro vahan //",
    "K08bsu062_u:7023": " dadātvasmai mahāvidyāṃ tadbhavān saṃprasīdatu //",
    "K08bsu062_u:7024": " iti vijñapya lokeśaṃ tataḥ sa dharmabhāṇakaḥ /",
    "K08bsu062_u:7025": " viṣkambhinaṃ samāmantrya saṃpaśnnevamabravīt //",
    "K08bsu062_u:7026": " kulaputra jagacchāstā dattājñā me prasīdataḥ /",
    "K08bsu062_u:7027": " dadyāmahaṃ mahāvidyāṃ gṛhāṇemāṃ ṣaḍakṣarīm //",
    "K08bsu062_u:7028": " ityādiśya sa dharmiṣṭho vidhināsmai mahātmane /",
    "K08bsu062_u:7029": " saviśuddhimudāhṛtya prādādvidyāṃ ṣaḍakṣarīm //",
    "K08bsu062_u:7030": " praṇavamaṇikajahṛdbījamiti ṣaḍakṣaram /",
    "K08bsu062_u:7031": " siddhametanmahāvidyā ṣadakṣarīti viśrutā //",
    "K08bsu062_u:7032": " tatpradattāmimāṃ vidyāṃ vidyādhīṇāṃ ṣaḍakṣarī /",
    "K08bsu062_u:7033": " viṣkambhī sāṃjalirnatvā saṃprāgrahītpramoditaḥ //",
    "K08bsu062_u:7034": " tatkṣaṇe sācalā sābdhiścacāla ṣaḍ vidhā mahī /",
    "K08bsu062_u:7035": " papāta puṣpavṛṣṭiśca sarvato 'pyacaracchubham //",
    "K08bsu062_u:7036": " tadvidyā dattamātre 'pi viṣkambhī sa samṛddhimān /",
    "K08bsu062_u:7037": " anekadharmasaṃbhārasamādhiprāptavānabhūt /",
    "K08bsu062_u:7038": " tataḥ sa suprasannāatmā śatre tasmai sadakṣiṇām /",
    "K08bsu062_u:7039": " caturdvīpāṃ saptaratnaparipūrṇāṃ dadau mudā //",
    "K08bsu062_u:7040": " (Gkv 245)",
    "K08bsu062_u:7041": " tāṃ dṛṣṭvā sa mahābhijño dharmiṣṭho dharmabhāṇakaḥ /",
    "K08bsu062_u:7042": " viṣkambhinaṃ mahāsattvaṃ taṃ samālokyaivamabravīt //",
    "K08bsu062_u:7043": " kulaputra tvamāryo 'si nānāryaḥ sugatātmajaḥ /",
    "K08bsu062_u:7044": " vaineyo bodhisattvastat gṛhṇīyāṃ dakṣiṇāṃ na te //",
    "K08bsu062_u:7045": " etā ekākṣarasyāpi paryāptā na tu dakṣiṇā /",
    "K08bsu062_u:7046": " prāgeva ṣaḍakṣarāṇāṃ gṛhṇiyāṃ te tathāpi na //",
    "K08bsu062_u:7047": " tacchrutvā sa mahābhijño viṣkambhī tasya sadguroḥ /",
    "K08bsu062_u:7048": " mahārghyamūlyaśuddhābhaṃ muktāhāramupāharat //",
    "K08bsu062_u:7049": " tamupanāmitaṃ paśyan gṛhītvā dharmabhāṇakaḥ /",
    "K08bsu062_u:7050": " tasmai pratyarpayitvā sa paśyaṃstaṃ caivamabravīt //",
    "K08bsu062_u:7051": " kulaputra munīndrasya śākyamunerjagadguroḥ /",
    "K08bsu062_u:7052": " enaṃ puna upāsthāpya madvacasā vadernamaḥ //",
    "K08bsu062_u:7053": " iti śāstrā samādiṣṭaṃ niśamya sa vinoditaḥ /",
    "K08bsu062_u:7054": " viṣkambhinaṃ suprasannaṃ samālokyaivamabravīt //",
    "K08bsu062_u:7055": " bhavatā yadyathādiṣṭaṃ tattathāhaṃ karomi hi /",
    "K08bsu062_u:7056": " iti vijñapya taṃ muktāhāraṃ natvā samādade //",
    "K08bsu062_u:7057": " tataḥ sa suprasannātmā viṣkambhī tasya sadguroḥ /",
    "K08bsu062_u:7058": " pādāabje sāṃjalirnatvā saṃprasthito 'caranmudā //",
    "K08bsu062_u:7059": " sārdhaṃ sarvaiḥ sadā yaistaiḥ pratilabdhamanepsitaḥ /",
    "K08bsu062_u:7060": " sumaṃgalamahotsāhaṃ jetodyānamupācarat //",
    "K08bsu062_u:7061": " tatra sa dūrataḥ paśyan bhagavantaṃ sabhāśritam /",
    "K08bsu062_u:7062": " sāṃjaliḥ praṇatiṃ kṛtvā sahasā samupāsarat //",
    "K08bsu062_u:7063": " tatra samupāsṛtya śāstustasya jagadguroḥ /",
    "K08bsu062_u:7064": " pādābjaṃ sāṃjalirnatvā saṃpaśyan samupāśrayat /",
    "K08bsu062_u:7065": " tatra sa bhagavān paśyan viṣkambhinaṃ samāgatam /",
    "K08bsu062_u:7066": " suprasannamukhāmbhojaṃ samālokyaivamādiśat //",
    "K08bsu062_u:7067": " svāgataṃ kulaputraihi kaścitte kauśalaṃ tanau /",
    "K08bsu062_u:7068": " vāṃchitārthaṃ samāsādya samāyāsi prasīdataḥ //",
    "K08bsu062_u:7069": " (Gkv 246)",
    "K08bsu062_u:7070": " ityādiṣṭe munīndreṇa viṣkambhī saṃprasāditaḥ /",
    "K08bsu062_u:7071": " bhagavantaṃ jagannāthaṃ paśyannevaṃ nyavedayat //",
    "K08bsu062_u:7072": " bhagavan labdhavānasmi bhavatkṛpānubhāvataḥ /",
    "K08bsu062_u:7073": " saṃbodhisādhanīṃ vidyāṃ bhadraśrīsadguṇārthadām //",
    "K08bsu062_u:7074": " adya me safalaṃ janma buddhaputro 'smi sāmpratam /",
    "K08bsu062_u:7075": " prāksaṃbodhisanmārgo bhadraśrīmān jagaddhite //",
    "K08bsu062_u:7076": " bhagavan yadbhavāṃcchāstā sarvarmahitārthabhṛt /",
    "K08bsu062_u:7077": " yathāśu bodhimāpnuyām tathā māṃ prottumarhati //",
    "K08bsu062_u:7078": " iti tenoditam śrutvā bhagavān sa munīśvaraḥ /",
    "K08bsu062_u:7079": " viṣkambhinaṃ samālokya punarevaṃ samādiśat //",
    "K08bsu062_u:7080": " dhanyastvaṃ kulaputro 'si bodhisattvo jinātmajaḥ /",
    "K08bsu062_u:7081": " sarvasattvahitādhānī mahavidyāsamāptavān //",
    "K08bsu062_u:7082": " bhūyo 'pyahaṃ mahāvidyāṃ saptasaptatikoṭibhiḥ /",
    "K08bsu062_u:7083": " saṃbuddhairbhāṣitā yā tāṃ dāsyāmi te jagaddhite //",
    "K08bsu062_u:7084": " ya etāṃ dhāraṇīṃ vidyāṃ sarvapātakanāśanīm /",
    "K08bsu062_u:7085": " bhadraśrīsadguṇādhārāṃ saṃboddhapadasādhanīm //",
    "K08bsu062_u:7086": " samādāya sucittena smṛtvā dhyātvā samāhitaḥ /",
    "K08bsu062_u:7087": " saṃbodhipraṇidhiṃ dhṛtvā paṭhati sarvadādarāt //",
    "K08bsu062_u:7088": " sa sarvapāpanirmuktaḥ pariśuddhendriyaḥ sudhīḥ //",
    "K08bsu062_u:7089": " niḥklepariśuddhātmā bodhisattvo bhavet kṛtī //",
    "K08bsu062_u:7090": " sarvairapi munīndraissa samālokya sadāniśam /",
    "K08bsu062_u:7091": " duṣṭamārabhyebhyo 'pi saṃrakṣyate svaputravat //",
    "K08bsu062_u:7092": " sarvavighnagaṇānāṃ syāt pradhṛṣyaḥ sa vīryavān /",
    "K08bsu062_u:7093": " mahāsattvo mahotsāhī saddharmaguṇasādhane //",
    "K08bsu062_u:7094": " saṃbuddhajananī devī praġ",
    "K08bsu062_u:7095": " yāpāramitāpi tam /",
    "K08bsu062_u:7096": " boddhisattvaṃ mahāsattvaṃ paśyantī samavat sadā //",
    "K08bsu062_u:7097": " lokeśvaro 'pi saṃpaśyanstaṃ śrībhadraguṇāśrayam /",
    "K08bsu062_u:7098": " sarvatra sarvadā rakṣedyojayan bodhisaṃvare //",
    "K08bsu062_u:7099": " (Gkv 247)",
    "K08bsu062_u:7100": " tataḥ sa triguṇābhijño bodhicaryāvrataṃ dadhan /",
    "K08bsu062_u:7101": " sarvaṃ saṃbodhisaṃbhāraṃ saṃpūrayan yathākramam //",
    "K08bsu062_u:7102": " tataḥ sa suviśuddhātmā niḥkleśo vimalendriyaḥ /",
    "K08bsu062_u:7103": " arhan mārān vinirjitya trividhāṃ bodhimāpnuyāt //",
    "K08bsu062_u:7104": " tataḥ sa trijagacchāstā kṛtvā dharmamayaṃ jagat /",
    "K08bsu062_u:7105": " sarvaṃ bodhivrate yujya samāpnuyāt sunirvṛtim //",
    "K08bsu062_u:7106": " evaṃ mahattarī vidyāṃ saṃbuddhapadasādhanī /",
    "K08bsu062_u:7107": " eṣā tvayā sadā dhāryā paṭhanīyā jagaddhite //",
    "K08bsu062_u:7108": " ye cāpyetanmahāvidyāpāṭhabhāṣaṇasusvaram /",
    "K08bsu062_u:7109": " śrutvānumodamānāstaṃ natvā bhajanti sādaram //",
    "K08bsu062_u:7110": " te 'pi sarve vikalmāṣāḥ pariśuddhatrimaṇḍalāḥ /",
    "K08bsu062_u:7111": " triratnabhajanodyukttā bhajeyuḥ sugatātmājāḥ //",
    "K08bsu062_u:7112": " tataste bodhisaṃbhāraṃ pūrayitvā yathākramam /",
    "K08bsu062_u:7113": " trividhāṃ bodhimāsādya saṃbuddhāpadamāpnuyuḥ //",
    "K08bsu062_u:7114": " evaṃ sarvairjagannāthairiyaṃ vidyāṃ mahattarī /",
    "K08bsu062_u:7115": " dhṛtvā saṃpāṭhitā nityaṃ deśitā ca jagaddhite //",
    "K08bsu062_u:7116": " iti matvā tvayāpyeṣā vidyā saṃbodhisādhanī /",
    "K08bsu062_u:7117": " bhadraśrīdharmasaṃbhartrī paṭhitavyā jagaddhite //",
    "K08bsu062_u:7118": " ityādiśya munīndro 'sau bhagavāṃstrijagadguruḥ /",
    "K08bsu062_u:7119": " viṣkambhine sudhīrāya bodhisattvāya saddhiye //",
    "K08bsu062_u:7120": " āa oṃ cale cūle cunde svāhetyetannavākṣaram /",
    "K08bsu062_u:7121": " dhāraṇīṃ paramāṃ vidyāṃ prādāt svayamudāharan //",
    "K08bsu062_u:7122": " śāstrā svayaṃ pradattaṃ tāṃ mahāvidyāṃ navākṣarīm /",
    "K08bsu062_u:7123": " viṣkambhī sāṃjalirnatvā samādāyāpaṭhanmudā //",
    "K08bsu062_u:7124": " dhṛtvā viṣkambhinā śāstuḥ pāṭhemānā guroḥ puraḥ /",
    "K08bsu062_u:7125": " saṃsiddhā sā mahāvidyā babhūva trijagaddhite //",
    "K08bsu062_u:7126": " etadvidyānubhāvena viṣkambhī sa viśuddhadṛk /",
    "K08bsu062_u:7127": " lokeśvarasya prādrākṣīt sarvalomavilānyapi //",
    "K08bsu062_u:7128": " (Gkv 248)",
    "K08bsu062_u:7129": " tāni dṛṣṭvā sa viṣkambhī saharṣavismayānvitaḥ /",
    "K08bsu062_u:7130": " aho citraṃ mahāmāyā saṃdṛśyate mayādhunā //",
    "K08bsu062_u:7131": " dharmakāye jagadbhartuḥ sarvāṇi bhuvanānyapi /",
    "K08bsu062_u:7132": " iti dhyātvā samādhāaya saṃtasthe niścalendriyaḥ //",
    "K08bsu062_u:7133": " tataḥ sa suprasannātmā viṣkambhī saṃprabodhitaḥ /",
    "K08bsu062_u:7134": " bhagavantaṃ praṇatvā ca sāṃjalirevamabravīt //",
    "K08bsu062_u:7135": " bhagavaṃstrijagadbhartuḥ sarvadharmāśraye 'dhunā //",
    "K08bsu062_u:7136": " lomavileṣu paśyāmi sarvāṇi bhuvanātmani //",
    "K08bsu062_u:7137": " kati santi tanau tasya sarvadharmādhipassya hi /",
    "K08bsu062_u:7138": " lomavileṣu lokāstān sarvān darśayitumarhati //",
    "K08bsu062_u:7139": " iti saṃprārthite te viṣkambhinā sa sarvavit /",
    "K08bsu062_u:7140": " bhagavānstaṃ mahāsattvaṃ saṃpaśyannevamādiśat //",
    "K08bsu062_u:7141": " kulaputre vijānīhi sarvatraidhātukānyapi /",
    "K08bsu062_u:7142": " bhuvanāni jagadbhartuḥ santi dharmamayāśraye //",
    "K08bsu062_u:7143": " tenāsau trijagannātho sarvadharmamayāśrayaḥ /",
    "K08bsu062_u:7144": " sarvadharmādhipaḥ śāstā sarvalokādhipeśvaraḥ //",
    "K08bsu062_u:7145": " evamasau maheśākhyo dharmaśrīsadguṇāśrayaḥ /",
    "K08bsu062_u:7146": " bodhisattvo mahābhijño dharmarājo 'bhirājate //",
    "K08bsu062_u:7147": " tattasya śaraṇe sthitvā dhyātvā smṛtvā samāhitaḥ /",
    "K08bsu062_u:7148": " nāmāpi samudāhṛtya bhajitumarhati sarvadā //",
    "K08bsu062_u:7149": " ye tasya śaraṇe sthitvā dhyātvā smṛtvāpi sarvadā /",
    "K08bsu062_u:7150": " nāmāpi ca samuccārya prabhajante samāhitāḥ //",
    "K08bsu062_u:7151": " durgatiṃ te na gacchanti yānti sadgatimeva hi /",
    "K08bsu062_u:7152": " bhadraśrīguṇasaṃpannāścareyuḥ poṣadhaṃ sadā //",
    "K08bsu062_u:7153": " tatpuṇyapariśuddhāste niḥklevimalendriyāḥ /",
    "K08bsu062_u:7154": " bodhicaryāvrataṃ dhṛtvā saṃcareran jagaddhite //",
    "K08bsu062_u:7155": " tataste sadguṇādhārāḥ kṛtvā sarvasubhadrakam /",
    "K08bsu062_u:7156": " triratnasmṛtimādhāya prānte preyuḥ sukhāvatīm //",
    "K08bsu062_u:7157": " (Gkv 249)",
    "K08bsu062_u:7158": " tatra gatvāmitābhasya śaraṇe samupāśritāḥ /",
    "K08bsu062_u:7159": " sadā dharmāmṛtaṃ pītvā saṃcareran mahāvratam //",
    "K08bsu062_u:7160": " tataḥ te syurmahāsattva bodhisattvā guṇākarāḥ /",
    "K08bsu062_u:7161": " sarvaṃ saṃbodhisaṃbhāraṃ pūrayitvā yathākramam //",
    "K08bsu062_u:7162": " sarvasattvahitādhānasaṃbodhisādhanodyatāḥ /",
    "K08bsu062_u:7163": " arhanto vimalātmānaścaturbrahmavihāriṇaḥ //",
    "K08bsu062_u:7164": " jitvā māragaṇān duṣṭān mahābhijñāḥ subhadrikāḥ /",
    "K08bsu062_u:7165": " trividhāmbodhimāsādya sambuddhapadamāpnuyuḥ //",
    "K08bsu062_u:7166": " ityādiṣṭaṃ munīndreṇa śrutvā te tatsabhāśritāḥ /",
    "K08bsu062_u:7167": " sarve devādayo lokāḥ prābhyanandan prabodhitāḥ //",
    "K08bsu062_u:7168": " tataḥ sarvanīvaraṇaviṣkambhī saṃprasāditaḥ /",
    "K08bsu062_u:7169": " bhagavantaṃ samālokya punarevamabhāṣata //",
    "K08bsu062_u:7170": " bhagavanstrijagannātho lokeaśvaro jinātmajaḥ /",
    "K08bsu062_u:7171": " nādyāpīha samāyāti kadāgacchettadādiśa //",
    "K08bsu062_u:7172": " iti tenoditaṃ śrutvā bhagavān sa munīśvaraḥ /",
    "K08bsu062_u:7173": " viṣkambhinaṃ mahāsattvaṃ samālokyaivamādiśat //",
    "K08bsu062_u:7174": " kulaputra sa lokeśo bodhisattvo jagatprabhuḥ /",
    "K08bsu062_u:7175": " vyākaraṇaṃ maheśāya dātumihādhunā caret //",
    "K08bsu062_u:7176": " mamāpi darśanaṃ kartuṃ darśayitumimāḥ sabhāḥ /",
    "K08bsu062_u:7177": " sarvāṃcchubhe pratiṣṭhāpya prathamamiha prāvrajet //",
    "K08bsu062_u:7178": " ityādiṣṭaṃ munīndreṇa niśamya sa prabodhitaḥ /",
    "K08bsu062_u:7179": " viṣkambhī sa samālokya tasthau saṃharṣitāśayaḥ //",
    "K08bsu062_u:7180": " tasminnavasare tatra vihāre jetakāśrame /",
    "K08bsu062_u:7181": " nānāvarṇāḥ supuṇyābhā avabhāsyātyarocayan //",
    "K08bsu062_u:7182": " tatrodyāne mahākalpavṛkṣāḥ samīhitārthadāḥ /",
    "K08bsu062_u:7183": " sarvartupuṣpavṛkṣāśca sarvafaladrumā api //",
    "K08bsu062_u:7184": " aṣṭāṃgaguṇaśuddhāmbuparipūrṇāḥ sarovarāḥ /",
    "K08bsu062_u:7185": " padmādikajapuṣpādyāḥ prādurbhūtā manoramāḥ //",
    "K08bsu062_u:7186": " (Gkv 250)",
    "K08bsu062_u:7187": " tadraśmisaṃparispṛṣṭāḥ sarvalokāḥ sabhāśritāḥ /",
    "K08bsu062_u:7188": " mahādbhutasukhāpanno babhūvurnanditāśayāḥ //",
    "K08bsu062_u:7189": " tatsubhadranimittāni prādurbhūtāni sarvataḥ /",
    "K08bsu062_u:7190": " sarovaradrumādīni dṛṣṭvā tasthuḥ savismayāḥ //",
    "K08bsu062_u:7191": " tān samīkṣya sa viṣkambhī saharṣavismayānvitaḥ /",
    "K08bsu062_u:7192": " bhagavantaṃ praṇamyaivaṃ paopraccha sāṃjaliḥ punaḥ //",
    "K08bsu062_u:7193": " bhagavan kuta āayātā ime puṇyasuraśmayaḥ /",
    "K08bsu062_u:7194": " nānāvarṇāḥ subhadrābhā eatadādeṣṭumarhatī //",
    "K08bsu062_u:7195": " iti saṃprārthite tena viṣkambhinā sa sarvavit /",
    "K08bsu062_u:7196": " bhagavānstaṃ sabhāṃ cāpi samālokyaivamādiśat //",
    "K08bsu062_u:7197": " yo 'sau traidhātukādhiśa āryāvalokiteśvaraḥ /",
    "K08bsu062_u:7198": " bodhisattvo samāsattva ihāgantuṃ samīhate //",
    "K08bsu062_u:7199": " tenamāsya supuṇyābhā samutsṛjya samantataḥ /",
    "K08bsu062_u:7200": " bhāsayitvā vihāre 'tra śobhayituṃ samīritāḥ //",
    "K08bsu062_u:7201": " idānīṃ sa jagannāthaḥ sarvān sattvān bhavodadheḥ /",
    "K08bsu062_u:7202": " uddhṛtya bodhisanmārge pratiṣṭhāpyeha prācaret //",
    "K08bsu062_u:7203": " tasminnavasare tatra vihāre saṃprabhāsayan /",
    "K08bsu062_u:7204": " samāgatya sa lokeśaḥ praviveśāvalokayan //",
    "K08bsu062_u:7205": " taṃ samāgatamālokya bhagavan saṃprasāditaḥ /",
    "K08bsu062_u:7206": " svāgatamehi bhadraṃ te kaccidityabhyapṛcchata //",
    "K08bsu062_u:7207": " iti pṛṣṭe munīndreṇa dṛṣṭvāvalokiteśvaraḥ /",
    "K08bsu062_u:7208": " bhagavannāgato 'smīti nivedya samupāsarat //",
    "K08bsu062_u:7209": " tatra tasya munīndrasya divyasuvarṇavārijam /",
    "K08bsu062_u:7210": " purataḥ samupasthāpya pādābje praṇatiṃ vyadhāt //",
    "K08bsu062_u:7211": " tataḥ sa trijagannāthastasya śāsturjagadguroḥ /",
    "K08bsu062_u:7212": " vāmapārśve samāśritya paśyannevaṃ nyavedayan //",
    "K08bsu062_u:7213": " bhagavannamitābhena bhagavatemamambujam /",
    "K08bsu062_u:7214": " prahitaṃ bhavatām sarvakauśalyaṃ cāpi pṛcchati //",
    "K08bsu062_u:7215": " (Gkv 251)",
    "K08bsu062_u:7216": " tatsauvarṇāṃgamālokya bhagavān saṃpramoditaḥ /",
    "K08bsu062_u:7217": " gṛhītvā vāmapārśve saṃnidhāyaivaṃ samādiśat //",
    "K08bsu062_u:7218": " dhanyastvaṃ kulaputrāsi samuddhṛtya bhavodadheḥ /",
    "K08bsu062_u:7219": " bodhimārge tvayā sattvāḥ kiyantaḥ saṃniyojitāḥ //",
    "K08bsu062_u:7220": " iti pṛṣṭe munīndreaṇa lokaeśvaro jinātmajaḥ /",
    "K08bsu062_u:7221": " bhagavantaṃ sabhāṃ cāpi paśyannevaṃ nyavedayat //",
    "K08bsu062_u:7222": " bhagavanstatprajānīte bhavān sarvaṃ bhavālaye /",
    "K08bsu062_u:7223": " yatsattvāḥ samuddhṛtya saṃvṛtau yojitā mayā //",
    "K08bsu062_u:7224": " etattaduktamākarṇya bhagavān saṃpramoditaḥ /",
    "K08bsu062_u:7225": " lokeśvaraṃ mahābhijñaṃ saṃpaśyannvevamādiśat //",
    "K08bsu062_u:7226": " sādhu sādhu mahāsattva sarvatraidhātukādhipaḥ /",
    "K08bsu062_u:7227": " tvameva sarvasattvānāṃ trātā nātho hitārthabhṛt //",
    "K08bsu062_u:7228": " yattvayā sarvalokeṣu vyavalokya bhavodadheḥ /",
    "K08bsu062_u:7229": " sarvasattvāḥ samuddhṛtya boddhimārge niyojitāḥ //",
    "K08bsu062_u:7230": " tenāsi tvaṃ mahāsattvaḥ sarvatraidhātukādhipaḥ /",
    "K08bsu062_u:7231": " lokeśvaro jagadgartā lokanātho jagatprabhuḥ //",
    "K08bsu062_u:7232": " siddhāni sarvakāryāṇi yathābhivāṃchitānyapi /",
    "K08bsu062_u:7233": " jayatu te sadā sarvasattvoddhāraṇasaṃvaram //",
    "K08bsu062_u:7234": " sarve 'pi duṣṭamārāste prabhāspṛṭāḥ śubhāśayāḥ /",
    "K08bsu062_u:7235": " śaraṇe samupāsṛtya bhavantu bodhicāriṇaḥ //",
    "K08bsu062_u:7236": " sarveṣāmapi sattvānāṃ tvannāmasmṛtibhāvinām /",
    "K08bsu062_u:7237": " sarvatrāpi sadā bhadraṃ bhavantu nirupadravam //",
    "K08bsu062_u:7238": " ityevaṃ bahudhā tasmai lokeśāya mahātmane /",
    "K08bsu062_u:7239": " siddhāśiṣaṃ pradatvāsau bhagavān maunamādadhe //",
    "K08bsu062_u:7240": " tasminnavasare tatra maheśvaraḥ samāgataḥ /",
    "K08bsu062_u:7241": " bhagavantaṃ samālokya purastāt samupācarat //",
    "K08bsu062_u:7242": " bhagavato munīndrakya pustāt samupācarat //",
    "K08bsu062_u:7243": " bhagavato munīndrasya śaraṇe samupāśritaḥ /",
    "K08bsu062_u:7244": " pādābje praṇatiṃ kṛtvā saṃpārthyaivaṃ kṛtāṃjaliḥ //",
    "K08bsu062_u:7245": " (Gkv 252)",
    "K08bsu062_u:7246": " bhagavan sarvavicchāstarbhavaccharanamāvraje /",
    "K08bsu062_u:7247": " tadbhavānme mahāyānasaṃvaraṃ dātumarhati //",
    "K08bsu062_u:7248": " etatsaṃprārthitaṃ tena maheśvareṇa sādaram /",
    "K08bsu062_u:7249": " śrutvā sa bhagavānenam maheśamevamādiśat //",
    "K08bsu062_u:7250": " gaccha tvaṃ kulaputreśaṃ prātharyemaṃ jagatprabhum /",
    "K08bsu062_u:7251": " ayaṃ lokeśvaro dadyādvrataṃ te bodhisādhanam //",
    "K08bsu062_u:7252": " ityādiṣṭaṃ sa munīndreṇa śrutvā maheśvaro mudā /",
    "K08bsu062_u:7253": " lokeśasya puro gatvā pādābje praṇatiṃ vyadhāt //",
    "K08bsu062_u:7254": " tato maheśvarastasya lokeśasya puraḥ sthitaḥ /",
    "K08bsu062_u:7255": " sadguṇatathyasaṃvādaistuṣya caivam kṛtāṃjaliḥ //",
    "K08bsu062_u:7256": " name 'haṃ bhagavaṃcchāstre 'valokiteśvarāya te /",
    "K08bsu062_u:7257": " padmabhṛte maheśāya suprahlādanakarāya ca //",
    "K08bsu062_u:7258": " padmāsanāya padmaśrīparivṛtasumūrtaye /",
    "K08bsu062_u:7259": " saṃśubhapadmahastāya jagadāśvāsadāyine //",
    "K08bsu062_u:7260": " pṛthivīvaranetrāya saṃśuddhapaṃcacakṣuṣe /",
    "K08bsu062_u:7261": " jinaratnakirīṭāya cintāmaṇivibhūṣite //",
    "K08bsu062_u:7262": " ityevaṃ sa maheśānaṃ sthutvā taṃ śrīguṇākaram /",
    "K08bsu062_u:7263": " tatpādābje punarnatvā paśyanneva samāśrayat //",
    "K08bsu062_u:7264": " tamevaṃ saṃsthitaṃ dṛṣṭvā āryāvalokiteśvaraḥ /",
    "K08bsu062_u:7265": " suprasannamukhāmbhojaṃ saṃpaśyannevamādiśat //",
    "K08bsu062_u:7266": " maheśa kimabhiprāyaṃ tava citte 'bhirocate /",
    "K08bsu062_u:7267": " tadaham pūrayeyaṃ hi tadvadasva mamāgrataḥ //",
    "K08bsu062_u:7268": " ityādiṣṭaṃ jagadbhartrā niśamya sa maheśvaraḥ /",
    "K08bsu062_u:7269": " saṃharṣitaḥ punarnatvā saṃprāthyaivaṃ kṛtāṃjaliḥ //",
    "K08bsu062_u:7270": " bhagavan sarvavicchāstarbodhiṃ me vāṃchate manaḥ /",
    "K08bsu062_u:7271": " tanme dadasva sambodhivyākaraṇaṃ jagaddhite /",
    "K08bsu062_u:7272": " iti tatprārthitaṃ śrutvā lokeśvaro jagatprabhuḥ /",
    "K08bsu062_u:7273": " tamīśānaṃ samāmantrya saṃpaśyannevamādiśat //",
    "K08bsu062_u:7274": " (Gkv 253)",
    "K08bsu062_u:7275": " dhanyo 'si tvaṃ maheśāna yatsaṃbodhimabhīcchasi /",
    "K08bsu062_u:7276": " tadahaṃ te pradāsyāmi saṃbodhisādhanaṃ vratam //",
    "K08bsu062_u:7277": " tadādau śraddhayā nityaṃ saṃbodhinihitāśayaḥ /",
    "K08bsu062_u:7278": " triratnabhajanaṃ kṛtvā dadyā arthiṃ samīpsitam //",
    "K08bsu062_u:7279": " tataḥ śuddhasamācāraḥ pariśuddhatrimaṇḍalaḥ /",
    "K08bsu062_u:7280": " aṣṭāṃgācārasaṃpannaṃ poṣadhaṃ vratamācare //",
    "K08bsu062_u:7281": " tato dhairyaṃ samālambya caturbrahmavihārikaḥ /",
    "K08bsu062_u:7282": " svaparātmasamādhānaṃ kṣāntivrataṃ samācareḥ //",
    "K08bsu062_u:7283": " tataḥ puṇyamahotsāhaṃ dhṛtvā saddharmasādhanam /",
    "K08bsu062_u:7284": " sarvān duṣṭagaṇām jitvā saṃvṛtivratamācareḥ //",
    "K08bsu062_u:7285": " tataḥ kleśān vinirjitya saṃsāre ratiniḥspṛhaḥ /",
    "K08bsu062_u:7286": " dhyātvādioiśvarasaṃbuddhaṃ dhyānavrataṃ samācareḥ //",
    "K08bsu062_u:7287": " tataḥ saddharmaśāstrābdhāvavagāhya jagaddhite /",
    "K08bsu062_u:7288": " prajñāratnaṃ samāsādya mahāyānavrataṃ careḥ //",
    "K08bsu062_u:7289": " tataḥ samādhiguṇāpāyaṃ sarvasattvābhibodhanam /",
    "K08bsu062_u:7290": " saddharmasādhanaṃ ratnaṃ dhṛtvā kuryājjagaddhitam //",
    "K08bsu062_u:7291": " tataḥ śrīdhāraṇīdyāsiddhisādhanatatparaḥ /",
    "K08bsu062_u:7292": " sambodhipraṇidhiṃ dhṛtvā saṃcarethā jagaddhite //",
    "K08bsu062_u:7293": " tataḥ śrīguṇasaṃpanno bhadracaryāsamāhitaḥ /",
    "K08bsu062_u:7294": " sarvasattvān vaśe sthāpya dharmarājo balī bhaveḥ //",
    "K08bsu062_u:7295": " tato māragaṇān jitvā niḥkleśo vimalendriyaḥ /",
    "K08bsu062_u:7296": " arhansambodhimāsādya daśabhūmiśvaro bhaveḥ //",
    "K08bsu062_u:7297": " tatastvaṃ syā mahābhijñastathāgato munīśvaraḥ /",
    "K08bsu062_u:7298": " sarvavidyadhipaḥ śāstā jagannātho vināyakaḥ //",
    "K08bsu062_u:7299": " bhasmeśvara iti khyātaḥ sarvatraidhātukeśvaraḥ /",
    "K08bsu062_u:7300": " sarvadharmādhirājendraḥ saṃbuddhaḥ sugato bhaveḥ //",
    "K08bsu062_u:7301": " lokadhātau vivṛtāyāṃ buddhakṣetram bhavettava /",
    "K08bsu062_u:7302": " tatastvaṃ bhagavān sarvaṃ kṛtvā dharmamayaṃ jagat //",
    "K08bsu062_u:7303": " (Gkv 254)",
    "K08bsu062_u:7304": " saṃprāpya saugataṃ kāryaṃ sambuddhālayamāpnuyāḥ //",
    "K08bsu062_u:7305": " ityādiṣṭaṃ jagadbhartrā niśamua sa maheśvaraḥ /",
    "K08bsu062_u:7306": " muditastaṃ jagannāthaṃ natvā caikāntamāśrayat //",
    "K08bsu062_u:7307": " athomāpi mahādevī lokeśasya puro gatā /",
    "K08bsu062_u:7308": " pādābje prāṃjalirnatvā stotramevaṃ vyadhānmudā //",
    "K08bsu062_u:7309": " name 'haṃ bhagavaṃcchāstre 'valokiteśvarāya te /",
    "K08bsu062_u:7310": " maheśāya jagadbhartre prāṇadāya mahātmane //",
    "K08bsu062_u:7311": " pṛthivīdharanetrāya śubhapadmadharāya ca /",
    "K08bsu062_u:7312": " padmaśrīparivṛtāya sucetanakarāya ca //",
    "K08bsu062_u:7313": " dharmadharāya nāthāya daśabhūmīśvarāya ca /",
    "K08bsu062_u:7314": " sunirvṛtimayānasaṃprasthitāy sarvadā //",
    "K08bsu062_u:7315": " ityumā sā mahādevī saṃtuṣṭā taṃ jinātmajam /",
    "K08bsu062_u:7316": " lokeśvaraṃ punarnatvā saṃprārthyaivaṃ kṛtāṃjaliḥ //",
    "K08bsu062_u:7317": " bhagavan māṃ samālokya strībhāvāt parimocaya /",
    "K08bsu062_u:7318": " kalimalādhivāsācca garbhāvāsācca mocaya //",
    "K08bsu062_u:7319": " kleśaparigrahodvīceḥ samuddhṛtya bhavodadheḥ /",
    "K08bsu062_u:7320": " bodhimārge pratiṣṭhāpya prāpaya saugatīṃ gatim //",
    "K08bsu062_u:7321": " iti tayā mahādevyā saṃprārthitaṃ niśamya saḥ /",
    "K08bsu062_u:7322": " lokeśvara umādevīṃ samālokyaivamādiśat //",
    "K08bsu062_u:7323": " bhagini tvaṃ mahādevi nirvṛtiṃ yadi vāṃchasi /",
    "K08bsu062_u:7324": " triratnabhajanaṃ kṛtvā pracereḥ poṣadhaṃ vratam //",
    "K08bsu062_u:7325": " tatassaṃśuddhapuṇyāptā pariśuddhatrimaṇḍalā /",
    "K08bsu062_u:7326": " bhadraśrīguṇasampannā prānte yāyāḥ sukhāvatīm //",
    "K08bsu062_u:7327": " tatrāmitābhanāthasya śaraṇe samupāśritā /",
    "K08bsu062_u:7328": " sadā dharmāmṛtaṃ pītpā samupāśritā /",
    "K08bsu062_u:7329": " sadā dharmāmṛtaṃ pītpā saṃbodhivratamāpnuyāḥ //",
    "K08bsu062_u:7330": " tataḥ pāramitāḥ sarvāḥ purayitvā yathākramam /",
    "K08bsu062_u:7331": " jagadbhartā jaganātho daśabhūmīśvaro bhaveḥ //",
    "K08bsu062_u:7332": " tataḥ saṃbodhimāsādya tathāgato munīśvaraḥ /",
    "K08bsu062_u:7333": " (Gkv 255)",
    "K08bsu062_u:7334": " umeśvara iti khyātaḥ saṃbuddho bhagavān jinaḥ /",
    "K08bsu062_u:7335": " sarvavidyādhipaḥ śāstā sarvadharmādhipeśvaraḥ //",
    "K08bsu062_u:7336": " dharmarājo jagannāthaḥ saddharmaśrīguṇākaraḥ /",
    "K08bsu062_u:7337": " sarvasattvādhirājo 'rhansarvatraidhātuke prabhuḥ //",
    "K08bsu062_u:7338": " mārajetā mahābhijño vināyako bhaviṣyasi /",
    "K08bsu062_u:7339": " himavaddakṣiṇe pārśve buddhakṣetraṃ bhavettava //",
    "K08bsu062_u:7340": " ete 'pi tīrthikāḥ sarve bhaveyuḥ śrāvakāstava /",
    "K08bsu062_u:7341": " ityādiṣṭo jagacchāstrā lokeśena niśamya sā /",
    "K08bsu062_u:7342": " umā devī praharṣantī tatraikānte samāśrayat //",
    "K08bsu062_u:7343": " atha sa bhagavān sarvān sabhālokān samīkṣya tam /",
    "K08bsu062_u:7344": " viṣkambhinaṃ ca saṃpaśyan samāmantraivamādiśat //",
    "K08bsu062_u:7345": " dṛṣyatāṃ kulaputromā devī saṃbodhikāminī /",
    "K08bsu062_u:7346": " saṃbodhau vyākṛtānena lokeśena jagaddhite //",
    "K08bsu062_u:7347": " yūyamapyasya sacchāstuḥ śaraṇe samupāśritāḥ /",
    "K08bsu062_u:7348": " saṃbodhipraṇidhiṃ dhṛtvā bhajadhvaṃ sarvadādarāt //",
    "K08bsu062_u:7349": " etatpuṇyānubhāvena pariśuddhatrimaṇḍalāḥ /",
    "K08bsu062_u:7350": " boddhisattvā mahāsattvā bhaveta śrīguṇākarā //",
    "K08bsu062_u:7351": " tataḥ sarvatra sattvānāṃ kṛtvā bhadravṛṣotsavam /",
    "K08bsu062_u:7352": " dharmaśrīsukhasaṃpannāḥ prānte predhvaṃ sukhāvatīm //",
    "K08bsu062_u:7353": " tatra gatvāmitābhasya muneḥ śaraṇamāśritāḥ /",
    "K08bsu062_u:7354": " sadā dharmāmṛtaṃ pītvā saṃcaradhvaṃ jagaddhite //",
    "K08bsu062_u:7355": " tataḥ bodhisaṃbhāraṃ pūrayitvā yathākramam /",
    "K08bsu062_u:7356": " trividhāṃ bodhimāsādya saṃbuddhapadameṣyatha //",
    "K08bsu062_u:7357": " etadbhagavatādiṣṭaṃ niśamya te sabhāśritāḥ /",
    "K08bsu062_u:7358": " viṣkambhipramukhāḥ sarve lokāḥ saṃmoditāśayāḥ //",
    "K08bsu062_u:7359": " utpāaya samupāsṛtya lokeśasya jagatprabhoḥ /",
    "K08bsu062_u:7360": " pādābje prāṃjaliṃ kṛtvā praṇemire yathākramam //",
    "K08bsu062_u:7361": " sarveṣāmapi teṣāḥ sa lokanāthaḥ śiraḥ spṛśan /",
    "K08bsu062_u:7362": " (Gkv 256)",
    "K08bsu062_u:7363": " bodhisiddhāśiṣaṃ datvā cetāṃsi prābhyanandayat //",
    "K08bsu062_u:7364": " tataḥ śrījagannātha āryāvalokiteśvaraḥ /",
    "K08bsu062_u:7365": " bhagavantaṃ munīndraṃ taṃ samālokyaivamabravīt //",
    "K08bsu062_u:7366": " bhagavan gantumicchami sukhāvatyāṃ nijāśrame /",
    "K08bsu062_u:7367": " tadanujñāṃ pradatvā me 'bhinandayatu mānasam //",
    "K08bsu062_u:7368": " iti saṃprārthite tena lokeśena sa sarvavit /",
    "K08bsu062_u:7369": " divyaratnāmbujaṃ tasmai datvaivaṃ ca samādiśat //",
    "K08bsu062_u:7370": " gaccha tvaṃ kulaputremaṃ padmaṃ śāsturmahāmuneḥ /",
    "K08bsu062_u:7371": " upahṛtya puraḥ pṛcchaḥ kauśalyaṃ madgirā nameḥ //",
    "K08bsu062_u:7372": " tatheti prativijñapya lokeśvaro jinātmajaḥ /",
    "K08bsu062_u:7373": " bhagavantaṃ praṇatvā ca sabhāṃ samīkṣya prācarat //",
    "K08bsu062_u:7374": " tataḥ saṃprasthito lokanāthaḥ sa puṇyaraśmibhiḥ /",
    "K08bsu062_u:7375": " saṃbhāsayan jagallokaṃ sarat sukhāvatīṃ yayau //",
    "K08bsu062_u:7376": " tataḥ sa samupāsṛtya śāsturamitarociṣaḥ /",
    "K08bsu062_u:7377": " pādābje sāṃjalirnatvā tatpadmaṃ samupāharat //",
    "K08bsu062_u:7378": " samīkṣya taṃ samāyātaṃ lokeśvaraṃ sa sarvavit /",
    "K08bsu062_u:7379": " amitābho jagacchāstā sampaśyannevamādiśat //",
    "K08bsu062_u:7380": " ehi samāgato 'si tvam kulaputreha saṃśraya /",
    "K08bsu062_u:7381": " siddhāni sarvakāryāṇi kaccittavāpi kauśalam //",
    "K08bsu062_u:7382": " kiyanto hi tvayā sattvā samuddhṛtāḥ kutaḥ kutaḥ /",
    "K08bsu062_u:7383": " darśito bhagavāṃcchāstā śākyasiṃhaḥ munīśvaraḥ //",
    "K08bsu062_u:7384": " iti pṛṣte 'mitābhena lokeśvaraḥ sa sāṃjaliḥ /",
    "K08bsu062_u:7385": " śāsturagre svavṛttāntaṃ sarvamevaṃ nyavedayat //",
    "K08bsu062_u:7386": " bhagavan sarvalokeṣu sarveṣu narakeṣvapi /",
    "K08bsu062_u:7387": " nimagnān prāṇinaḥ sarvān samālokya prayatnataḥ //",
    "K08bsu062_u:7388": " samuddhṛtya prasannāṃstān bodhayitvā vinodatan /",
    "K08bsu062_u:7389": " bodhimārge pratiṣṭhāpya prācārayan jagaddhite //",
    "K08bsu062_u:7390": " evaṃ tān sakalān sattvān kṛtvā saṃbodhisādhinaḥ /",
    "K08bsu062_u:7391": " (Gkv 257)",
    "K08bsu062_u:7392": " jetodyāne vihārasthaṃ saṃbuddhaṃ draṣṭumācaram //",
    "K08bsu062_u:7393": " tatrāviṣṭo 'hamālokya taṃ munīndrasabhāśritam /",
    "K08bsu062_u:7394": " sarvāvatīṃ sabhāṃ tān ca saśrāvakajinātmajān //",
    "K08bsu062_u:7395": " purataḥ samupāsṛtya śākyamunerjadguroḥ /",
    "K08bsu062_u:7396": " padmaṃ pura upasthāpya vanditvā samupāśrayam //",
    "K08bsu062_u:7397": " tatra bhagavatāmagre saṃpreṣito maheśvaraḥ /",
    "K08bsu062_u:7398": " sa mayā vyākṛto bodhau somāpi vyākṛtā tathā //",
    "K08bsu062_u:7399": " tathā sarve 'pi lokāśca tatsabhāsamupāśritāḥ /",
    "K08bsu062_u:7400": " vinodya bodhisaṃbhāravrate niyojitā mayā //",
    "K08bsu062_u:7401": " tatastasya munīndrasya prāpyānujñāṃ pramoditaḥ /",
    "K08bsu062_u:7402": " bhavatāṃ darśanaṃ kartuṃ samutsuko 'hamāvraje //",
    "K08bsu062_u:7403": " bhavatāṃ prahitaṃ tena bhagavatā savandanam /",
    "K08bsu062_u:7404": " idaṃ ratmayaṃ padmaṃ kauśalyaṃ cāpi pṛcchyate //",
    "K08bsu062_u:7405": " etyanniveditaṃ tena lokeśena niśamya saḥ /",
    "K08bsu062_u:7406": " amitabho jagacchāstā prābhyanandat pramoditaḥ //",
    "K08bsu062_u:7407": " tataḥ so 'mitaprabhastaṃ lokeśvaraṃ samīkṣya ca /",
    "K08bsu062_u:7408": " sādhu dhanyo 'si satputra ityārādhyābhyanandayet //",
    "K08bsu062_u:7409": " ityevaṃ sa jagannātho mahābhijño jinātmajaḥ /",
    "K08bsu062_u:7410": " sarvasattvahitādhānaṃ vrataṃ dhṛtvā samācaret //",
    "K08bsu062_u:7411": " // iti sarvasattvoddharaṇasaṃbodhimārgasthāpanamaheśvaromādevī-saṃbodhivyākaraṇopadeśaprakaraṇaṃ samāptam //",
    "K08bsu062_u:7412": " 18. sarva sabhālokasaddharmaśravaṇotsāhasaṃpramoditasvasvālayapratigamanaprakaraṇam",
    "K08bsu062_u:7413": " atha sarvanīvaraṇaviṣkambhi sa pramoditaḥ /",
    "K08bsu062_u:7414": " bhagavantaṃ tamānamya sāṃjalirevabravīt //",
    "K08bsu062_u:7415": " bhagavannadya sa dṛṣṭo lokeśvaro 'dhunā mayā /",
    "K08bsu062_u:7416": " tadasmi pariśuddhātmā saddharmaprāptavānapi //",
    "K08bsu062_u:7417": " adya me janmasāfalyaṃ saṃsiddhaśca manorathaḥ /",
    "K08bsu062_u:7418": " (Gkv 258)",
    "K08bsu062_u:7419": " āśā sampūrṇasiddhā ca sambodhiṃ prāptavān bhave //",
    "K08bsu062_u:7420": " bhūyo 'pi bhagavannasya lokeśasya mahātmanaḥ /",
    "K08bsu062_u:7421": " guṇaviśeṣasatkīrtiṃ śrotumicchāmi sāmpratam //",
    "K08bsu062_u:7422": " tadbhavān sarvasattvānāṃ sambodhivratacāriṇām /",
    "K08bsu062_u:7423": " manaḥ protsāhanaṃ kartuṃ samupādeṣṭumarhati //",
    "K08bsu062_u:7424": " iti saṃprārthite tena viṣkambhinā sa sarvavit /",
    "K08bsu062_u:7425": " bhagavāṃstaṃ mahāsattvaṃ saṃpaśyannevamādiśat //",
    "K08bsu062_u:7426": " sādhu śṛṇu mahāsattva kulaputra samāhitaḥ /",
    "K08bsu062_u:7427": " lokeśaguṇasatkīrtiṃ pravakṣyāmi samāsataḥ //",
    "K08bsu062_u:7428": " aprameyasaṃkhyeyaṃ lokeśasya mahātmanaḥ /",
    "K08bsu062_u:7429": " puṇyaguṇapramāṇāni kartuṃ na śakyate mayā //",
    "K08bsu062_u:7430": " tadyathā sarvalokeṣu sarveṣāmapi bhūbhṛtām /",
    "K08bsu062_u:7431": " palasaṃkhayāprāmāṇāni kartuṃ mayāpi śakyate //",
    "K08bsu062_u:7432": " saparvatā mahī sarvā kṛtvāyaṇurajomayā /",
    "K08bsu062_u:7433": " teṣāṃ saṃkhyāpramāṇāni kartuṃ mayā hi śakyate //",
    "K08bsu062_u:7434": " sarveṣāmapi cābdhīnāṃ sarvāsāṃ saritāmapi /",
    "K08bsu062_u:7435": " jalabindupramāṇāni saṃkhyātuṃ śakyate mayā //",
    "K08bsu062_u:7436": " sarveṣāmapi vṛkṣāṇāṃ sarvatrāpi mahīruhām /",
    "K08bsu062_u:7437": " patrasaṃkhyāpramāṇāni prakartuṃ śakyate mayā //",
    "K08bsu062_u:7438": " na tvasya lokanāthasya puṇyasaṃbhāramuttamam /",
    "K08bsu062_u:7439": " apreyamasaṃkhyeyaṃ saṃkhyātuṃ śakyate mayā //",
    "K08bsu062_u:7440": " sarve sattvāśca saṃbuddhān sarvānapi sasāṃghikān /",
    "K08bsu062_u:7441": " sarvopakaraṇairnityaṃ saṃbhājeran samādaram //",
    "K08bsu062_u:7442": " yāvatteṣāṃ mahatpuṇyaṃ bodhiśrīguṇasādhanam /",
    "K08bsu062_u:7443": " tato 'pyadhikamaudāryaṃ lokeśabhajanodbhavam //",
    "K08bsu062_u:7444": " yadasau trijagannātho bodhisattvo maharddhimān /",
    "K08bsu062_u:7445": " sarvasamādhisapannaḥ prakaroti jagaddhite //",
    "K08bsu062_u:7446": " īdṛśastrijagannātho bodhisattvo maharddhikaḥ /",
    "K08bsu062_u:7447": " (Gkv 259)",
    "K08bsu062_u:7448": " sarvasamādhisampannastrailokye nāsti kaścana //",
    "K08bsu062_u:7449": " tadyathāhaṃ purādrākṣamasya traidhātukaprabhoḥ /",
    "K08bsu062_u:7450": " samādhiguṇamāhātmyaṃ sarvajinātmajādhikam //",
    "K08bsu062_u:7451": " tadyathābhūtpurā śāstā krakucchandastathāgataḥ /",
    "K08bsu062_u:7452": " sarvavidyādhipo dharmarājo 'rhat sugato jinaḥ /",
    "K08bsu062_u:7453": " tadāhaṃ dānaśūrākhyo bodhisattvo hitārthabhṛt //",
    "K08bsu062_u:7454": " tasya śāsturmunīndrasya saddharmaśāsanārataḥ //",
    "K08bsu062_u:7455": " tadaikasamaye 'sau 'pi krakucchando vināyakaḥ /",
    "K08bsu062_u:7456": " jetāśrame vihāre 'tra vijahāra sasāṃdhikaḥ //",
    "K08bsu062_u:7457": " tadā tasya munīndrasya pātuṃ dharmāmṛtaṃ mudā /",
    "K08bsu062_u:7458": " brahmādibrāhmaṇāḥ sarve śakrāditridaśādhipāḥ //",
    "K08bsu062_u:7459": " sarve lokādhipāścāpi daityendrā rākṣasādhipāḥ /",
    "K08bsu062_u:7460": " gandharvāḥ kinnarā yakṣā nāgendrā garuḍādhipāḥ //",
    "K08bsu062_u:7461": " sūryādayo grahāḥ sarve candrādayaśca tārakāḥ /",
    "K08bsu062_u:7462": " siddhāḥ sādhyāśca rudrāśca sarve vidyādharā api //",
    "K08bsu062_u:7463": " rājānaḥ kṣatriyā vaiśyā amātyā mantriṇo janāḥ /",
    "K08bsu062_u:7464": " vaṇijaḥ sārthavāhāśca śreṣṭhinaśca mahājanāḥ //",
    "K08bsu062_u:7465": " paurajānapadā grāmyāstathānye deśavāsinaḥ /",
    "K08bsu062_u:7466": " sarve 'pi te samāsṛtya samabhyarcya yathākramam //",
    "K08bsu062_u:7467": " krakucchandamunīndraṃ taṃ natvā tasthuḥ sabhāśritāḥ /",
    "K08bsu062_u:7468": " tadānekamahāsattvā bodhisattvāḥ samāhitāḥ //",
    "K08bsu062_u:7469": " samādhivigrahaṃ cakruḥkrakucchandamuneḥ puraḥ //",
    "K08bsu062_u:7470": " yadā samantabhadrākhyo bodhisattvo maharddhimān /",
    "K08bsu062_u:7471": " samāpede samādhiṃ tadyaddhvajodgatasaṃjñakam //",
    "K08bsu062_u:7472": " tadā lokeśvaraścāsau bodhisattvo maharddhikaḥ /",
    "K08bsu062_u:7473": " samāpede samādhiṃ tadyadvikiriṇasaṃjñakam //",
    "K08bsu062_u:7474": " yadā samantabhadraśca bodhisattvo jinātmajaḥ /",
    "K08bsu062_u:7475": " samāpede samādhiṃ tadyatpūrṇenduvaralocanam //",
    "K08bsu062_u:7476": " (Gkv 260)",
    "K08bsu062_u:7477": " tadā lokeśvaraścāsau mahābhijño jinātmajaḥ /",
    "K08bsu062_u:7478": " samāpede samādhiṃ tadyatsuryavaralocanam //",
    "K08bsu062_u:7479": " yadā samantabhadraśca mahābhijño jinātmajaḥ /",
    "K08bsu062_u:7480": " samādhiṃ tatsamāpede yadvicchuritasaṃjñakam //",
    "K08bsu062_u:7481": " tadā lokeśvaraścāpi mahābhijño jinātmajaḥ /",
    "K08bsu062_u:7482": " samāpede samādhiṃ yad gaganagaṃjasaṃjñakam //",
    "K08bsu062_u:7483": " yadā samantabhadraśca bodhisattvo mahāmatiḥ /",
    "K08bsu062_u:7484": " samāpede samādhiṃ tatsarvākārakarābhidham //",
    "K08bsu062_u:7485": " tadā lokeśvaraścāpi bodhisattvo mahāmatiḥ /",
    "K08bsu062_u:7486": " samāpeded samādhiṃ yadindramatyabhidhānakam //",
    "K08bsu062_u:7487": " yadā samantabhadraśca bodhisattvo guṇākaraḥ /",
    "K08bsu062_u:7488": " samāpede samādhiṃ yadindrarājo 'bhidhānakam //",
    "K08bsu062_u:7489": " tadā lokeśvaraścāsau bodhisattvo guṇākaraḥ /",
    "K08bsu062_u:7490": " samāpede samādhiṃ yadabdhigambhīrasaṃjñakam //",
    "K08bsu062_u:7491": " yadā samantabhadraśca bodhisattvaḥ suvīryavān /",
    "K08bsu062_u:7492": " samāpede samādhiṃ yatsihaṃvijṛmbhitāhvayam //",
    "K08bsu062_u:7493": " tadā lokeśvaraścāpi bodhisāttvaḥ suvīryavān /",
    "K08bsu062_u:7494": " samāpede samādhiṃ yatsihavikrīḍitābhidham //",
    "K08bsu062_u:7495": " yadā samantabhadraśca bodhisattvaḥ subuddhimān /",
    "K08bsu062_u:7496": " samāpede samādhiṃ yadvaradāyakasaṃjñakam //",
    "K08bsu062_u:7497": " tadā lokeścaraścāpi bodhisattvaḥ subuddhimān /",
    "K08bsu062_u:7498": " samāpede samādhiṃ tadyadavīcyabhiśoṣaṇam //",
    "K08bsu062_u:7499": " yadā samantabhadraśca bodhisattvo vicakṣaṇaḥ /",
    "K08bsu062_u:7500": " udghāṭya darśayāmāsa sarvalomavilānyapi //",
    "K08bsu062_u:7501": " tadā lokeśvaraścāpi bodhisattvo vicakṣaṇaḥ /",
    "K08bsu062_u:7502": " apāvṛṇot sa sarvāṇi lomarandhrāṇyaśeṣataḥ //",
    "K08bsu062_u:7503": " tadā samantabhadro 'sau lokeśaṃ taṃ mahardhikam /",
    "K08bsu062_u:7504": " samīkṣya sāṃjalirnatvā saṃpaśyannevamabravīt //",
    "K08bsu062_u:7505": " (Gkv 261)",
    "K08bsu062_u:7506": " sādhu dhanyo 'si lokeśa yadīdṛkpratibhānavān /",
    "K08bsu062_u:7507": " kaścinnaivāsti lokeṣu tvādṛksamādhivit sudhiḥ //",
    "K08bsu062_u:7508": " evamanyairmahāsattvairbodhisattvairmahaddhikaiḥ /",
    "K08bsu062_u:7509": " smādhivigrahe saiva lokeśvaro vijitavān //",
    "K08bsu062_u:7510": " tadā sarve mahābhijña bodhisattvāḥ prasāditāḥ /",
    "K08bsu062_u:7511": " lokeśaṃ taṃ mahābhijñaṃ samānamyaivamabravan //",
    "K08bsu062_u:7512": " sādhu dhanyo 'si lokeśa yadīdṛkpratibhānavān /",
    "K08bsu062_u:7513": " kaścinnaivāsti looke yattvādṛksamādhisadbalī //",
    "K08bsu062_u:7514": " tadā sa bhagavān dṛṣṭvā sarvāṃstān sugatātmajān /",
    "K08bsu062_u:7515": " purataḥ samupāmantrya saṃpaśyannevamādiśat //",
    "K08bsu062_u:7516": " kulaputrālpamevaitat pratibhānaṃ jagatprabhoḥ /",
    "K08bsu062_u:7517": " lokeśasyāsya yuṣmābhirdṛśyate 'pīha sāmpratam //",
    "K08bsu062_u:7518": " yādṛglokeśvarasyāsya pratibhānaṃ mahattaram /",
    "K08bsu062_u:7519": " īdṛksarvamunīndrāṇāmapi naivāsti kasyacit //",
    "K08bsu062_u:7520": " evaṃ tasya jagadbhartuḥ pratibhānaṃ mahattaram /",
    "K08bsu062_u:7521": " krakucchandamunīndreaṇa samākhyātaṃ mayā śrutam //",
    "K08bsu062_u:7522": " atha sarvanīvaraṇaviṣkambhī sa prabodhitaḥ /",
    "K08bsu062_u:7523": " bhagavantaṃ munīndraṃ ca samālokyaivamabravīt //",
    "K08bsu062_u:7524": " bhagavan yanmahāyānasūtrarājaṃ nigadyate /",
    "K08bsu062_u:7525": " tatsamādiśa kāraṇḍavyūhasūtrodbhavaṃ vṛṣam //",
    "K08bsu062_u:7526": " yacchrutvāpi vayaṃ sarve sambodhiguṇasādhanaiḥ /",
    "K08bsu062_u:7527": " dharmarasaurabhivyāptamānasāḥ pracaremahi //",
    "K08bsu062_u:7528": " tacchrutvā bhagavāṃścāpi viṣkambhinaṃ mahāmatim /",
    "K08bsu062_u:7529": " sādhu śṛṇu samādhāya vakṣye taditi prādiśat //",
    "K08bsu062_u:7530": " ye 'pi śroṣyanti kāraṇḍavyūhasūtraṃ subhāṣitam /",
    "K08bsu062_u:7531": " teṣāṃ sarvāṇi pāpāni kṣiṇuyurdāruṇānyapi //",
    "K08bsu062_u:7532": " daśākuśalapāpāni paṃcātipātakānyapi /",
    "K08bsu062_u:7533": " niravaśeṣanaṣṭāni kṣiṇuyuriti niścayam //",
    "K08bsu062_u:7534": " (Gkv 262)",
    "K08bsu062_u:7535": " ityādiṣṭe munīndreṇa viṣkambhī saṃpramoditaḥ /",
    "K08bsu062_u:7536": " bhagavantaṃ samālokya punarevamabhāṣata //",
    "K08bsu062_u:7537": " bhagavan sarvaviccchāsta jānīmahi kathaṃ vayam /",
    "K08bsu062_u:7538": " yatpāpaṃ kurute kṣīṇaṃ kāraṇḍanyūhasūtrakam //",
    "K08bsu062_u:7539": " tacchrutvā bhagavān bhūyo viṣkambhinaṃ vibodhitam /",
    "K08bsu062_u:7540": " sabhāśritān janāṃścāpi samālokyaivamādiśat //",
    "K08bsu062_u:7541": " vidyate kulaputrāsau tīrtho malasunirmalau /",
    "K08bsu062_u:7542": " sumerordakṣiṇe pārśve munīndraiḥ parikalpitau //",
    "K08bsu062_u:7543": " malatīrthajale kṣiptaṃ śubhravāso 'pi nīlitam /",
    "K08bsu062_u:7544": " tathā tajjalasaṃspṛṣṭo śuddho 'pi nīlito bhavet //",
    "K08bsu062_u:7545": " sunirmale jale kṣiptaṃ nīlavāso 'pi śuklitam /",
    "K08bsu062_u:7546": " tathā tajjalasaṃspṛṣṭaḥ pāpātmāpi bhavecchuciḥ //",
    "K08bsu062_u:7547": " evamidaṃ mahāyānasūtrāgraṃ yo 'bhinandati /",
    "K08bsu062_u:7548": " saddharmalipto 'pi kleśaiḥ saṃkliśyate drutam //",
    "K08bsu062_u:7549": " śrutvāpīdaṃ mahāyānasūtrāgraṃ yo 'bhinandati /",
    "K08bsu062_u:7550": " sa mahāpāpalipto 'pi niḥkleśaḥ syācchubhāntikaḥ //",
    "K08bsu062_u:7551": " yathā śatamukho hīndro vinisṛtya nijālayāt /",
    "K08bsu062_u:7552": " dahati sarvabhūjātān tṛṇagulmalatādrumān //",
    "K08bsu062_u:7553": " tathedaṃ sarvasūtrāṇāṃ kāraṇḍavyūhamuttamam /",
    "K08bsu062_u:7554": " pātakānyapi sarvāṇi niḥśeṣaṃ dahate drutam //",
    "K08bsu062_u:7555": " ye śrutvedaṃ mahāyānasūtrarājaṃ subhāṣitam /",
    "K08bsu062_u:7556": " anumodyābhinandantaḥ saṃbhajante sadādarāt //",
    "K08bsu062_u:7557": " te sarve nirmalātmāno niḥkleśavimalendriyāḥ /",
    "K08bsu062_u:7558": " bodhisattvā mahāsattvā bhaveyurnivartikāḥ //",
    "K08bsu062_u:7559": " idaṃ sarvamahāyānasūtrarājaṃ mahottamam /",
    "K08bsu062_u:7560": " śrutvā naivānumodeyuḥ pṛthagjanā durāśayāḥ //",
    "K08bsu062_u:7561": " ye cāpīdaṃ mahāyānasūtrarājaṃ mahottamam /",
    "K08bsu062_u:7562": " niśamyābhyanumodantaḥ prabhajante sadādarāt //",
    "K08bsu062_u:7563": " (Gkv 263)",
    "K08bsu062_u:7564": " dhanyāste puruṣāḥ sarve pariśuddhatrimaṇḍalāḥ /",
    "K08bsu062_u:7565": " niḥkleśā nirmalātmāno bhaveyuḥ sugatātmajāḥ //",
    "K08bsu062_u:7566": " mṛtyukāle 'pi teṣāṃ ca dvādaśa sugatā jināḥ /",
    "K08bsu062_u:7567": " samupetyābhipaśyanto dadyurevaṃ varottamam //",
    "K08bsu062_u:7568": " mā bhaiṣīḥ kulaputra tvaṃ yatkāraṇḍavyūhasūtrakam /",
    "K08bsu062_u:7569": " śrutvānumodya satkārairbhajase śraddhayādarāt //",
    "K08bsu062_u:7570": " etatpuṇyānuliptātmā bhūyo na saṃsarerbhave /",
    "K08bsu062_u:7571": " naiva kleśāgnisaṃtāpaiḥ saṃdhakṣyase kadācana //",
    "K08bsu062_u:7572": " yāvajjīvaṃ mahatsaukhyaṃ bhuktā śrīsadguṇānvitam /",
    "K08bsu062_u:7573": " bhūyo dharmāmṛtaṃ bhoktuṃ saṃprayāyāḥ sukhāvatīm //",
    "K08bsu062_u:7574": " tatra tvamamitābhasya jinasya śaraṇe sthitaḥ /",
    "K08bsu062_u:7575": " sadā dharmāmṛtaṃ pītvā saṃcarethāḥ susaṃvare //",
    "K08bsu062_u:7576": " tato nirmalaśuddhātmā pariśuddhatrimaṇḍalaḥ /",
    "K08bsu062_u:7577": " sarvasattvahitādhanabodhicaryāvrataṃ careḥ //",
    "K08bsu062_u:7578": " tataḥ pāramitāḥ sarvāḥ pūrayitvā yathākramam /",
    "K08bsu062_u:7579": " niḥkleśo 'rhanmahābhijñaścaturbrahmavihārikaḥ //",
    "K08bsu062_u:7580": " jitvā māragaṇān sarvān sambodhiniścalāśayaḥ /",
    "K08bsu062_u:7581": " trividhāṃ bodhimāsādya saṃbuddhapadamāpnuyāḥ //",
    "K08bsu062_u:7582": " iti taiḥ sugataiḥ sarvaiḥ samādiṣṭaṃ niśamya te /",
    "K08bsu062_u:7583": " sarve 'pyubhyanumodanto nameyustān jinān muhuḥ //",
    "K08bsu062_u:7584": " tataste tān jinān smṛtvā prāṇaṃ tyaktvā samāhitāḥ /",
    "K08bsu062_u:7585": " taireva sugataiḥ sārdhaṃ saṃprayāyuḥ sukhāvatīm //",
    "K08bsu062_u:7586": " tatropetyāmitābhasya śaraṇe samupāśritāḥ /",
    "K08bsu062_u:7587": " sadā dharmāmṛtaṃ pītvā saṃcareyurjaddhite //",
    "K08bsu062_u:7588": " tataḥ sambodhisaṃbhāraṃ pūrayitvā yathākramam /",
    "K08bsu062_u:7589": " niḥkleśā nirmalātmānaḥ pariśuddhatrimaṇḍalāḥ //",
    "K08bsu062_u:7590": " jitvā māragaṇān sarvāṃścaturbrahmavihāriṇaḥ /",
    "K08bsu062_u:7591": " trividhāṃ bodhimāsādya saṃbuddhapadamāpnuyuḥ //",
    "K08bsu062_u:7592": " (Gkv 264)",
    "K08bsu062_u:7593": " evaṃ mahattaraṃ puṇyaṃ kāraṇḍavyūhasūtrajam /",
    "K08bsu062_u:7594": " aprameyamasaṃkhyeyaṃ saṃbodhijñānasādhanam //",
    "K08bsu062_u:7595": " yūyaṃ sarve 'pi vijñāya saṃbodhiṃ yadi vāṃcchatha /",
    "K08bsu062_u:7596": " śṛṇutedaṃ mahāyānasūtrarājaṃ subhāṣitam //",
    "K08bsu062_u:7597": " anumodata satkṛtya bhajana sarvadādarāt /",
    "K08bsu062_u:7598": " ityādiṣṭaṃ munīndreṇa niśamya te sabhāśritāḥ /",
    "K08bsu062_u:7599": " sarve lokāstathetyuktvā prābhyanandan prabodhitāḥ //",
    "K08bsu062_u:7600": " tataste sarve sabhālokā brahmādayo maharṣayaḥ /",
    "K08bsu062_u:7601": " śakrādayaḥ surendrāśca sarvalokādhipā api //",
    "K08bsu062_u:7602": " gandharvakiṃnarā rakṣāḥ siddhāḥ sādhyāḥ surāṃganāḥ /",
    "K08bsu062_u:7603": " vidyādharāśca daityendrā nāgendrā garuḍā api //",
    "K08bsu062_u:7604": " mahoragāśca daityendra nāgendrā garuḍā api //",
    "K08bsu062_u:7605": " mahoragāśca nairṛtyā bhūteśāśca śubhāśayāḥ /",
    "K08bsu062_u:7606": " yogino yatinaścāpi tīrthikāśca tapasvinaḥ //",
    "K08bsu062_u:7607": " viprarājādayaḥ sarve manuṣyāśca prasāditāḥ /",
    "K08bsu062_u:7608": " tridhā pradakṣiṇīkṛya kṛtāṃjalipuṭo mudā //",
    "K08bsu062_u:7609": " bhagavantaṃ sasaṃghaṃ taṃ natvā svasvālayaṃ yayuḥ //",
    "K08bsu062_u:7610": " // iti sarvasabhālokasaddharmaśravaṇotsāhasaṃpramoditasvasvālayapratigamanaprakaraṇaṃ samāptam //",
    "K08bsu062_u:7611": " 19. sikṣā saṃvara samuddeśa prakaraṇam",
    "K08bsu062_u:7612": " tadānandaḥ samutthāya bhagavataḥ puro gataḥ /",
    "K08bsu062_u:7613": " pādābje sāṃjalirnatvā sampaśyannevamabravīmabravīt //",
    "K08bsu062_u:7614": " bhagavacchāstarasmākaṃ bhikṣūṇāṃ brahmacāriṇām /",
    "K08bsu062_u:7615": " śikṣāsaṃvarasaṃvṛttaṃ samupādeṣṭumarhati //",
    "K08bsu062_u:7616": " iti saṃprārthite tena bhagavān sa munīśvaraḥ /",
    "K08bsu062_u:7617": " āyuṣmantaṃ tamānandaṃ saṃpaśyannevamādiśat //",
    "K08bsu062_u:7618": " (Gkv 265)",
    "K08bsu062_u:7619": " sādhu śṛṇu tvamānanda bhikṣūṇāṃ brahmacāriṇām /",
    "K08bsu062_u:7620": " śikṣāsaṃvarasāṃvṛtaṃ pravakṣāmi samāsataḥ /",
    "K08bsu062_u:7621": " ye śuddhaśsyaḥ sattvāḥ pravrajitvā jināśrame /",
    "K08bsu062_u:7622": " śikṣāsaṃvaramicchanti dhartuṃ nirvṛtisādhanam //",
    "K08bsu062_u:7623": " prathamaṃ te samālokya śuddhakṣetre manorame /",
    "K08bsu062_u:7624": " niṣadya svāsane dhyātvā saṃtiṣṭheran samāhitāḥ //",
    "K08bsu062_u:7625": " bhasmāsthikeśajambālāvaskarāmedhyasaṃkule /",
    "K08bsu062_u:7626": " kṣetre naiva nivāstavyaṃ kadāpi brahmacāribhiḥ //",
    "K08bsu062_u:7627": " duḥśīlairbhikṣubhiḥ sārdhaṃ kartavyā naiva saṃgatiḥ /",
    "K08bsu062_u:7628": " āalāpo 'pi nivāso 'pi kartavyā na kadācana //",
    "K08bsu062_u:7629": " duḥśīlairbhikṣubhiḥ sārdhaṃ bhoktavyaṃ nāpi kiṃcana /",
    "K08bsu062_u:7630": " na sthātavyaṃ na gantavyaṃ krīḍitavyaṃ na ca kvacit //",
    "K08bsu062_u:7631": " upasaṃpanne dātavyā na ca jñapticaturthakam /",
    "K08bsu062_u:7632": " saddharmassādhanopāyaṃ nāpi deyaṃ durātmanām //",
    "K08bsu062_u:7633": " duḥśīlā hi durātmāno bauddhaśāsanadūṣakāḥ /",
    "K08bsu062_u:7634": " māracaryānusaṃraktāḥ kleśavyālitendriyāḥ //",
    "K08bsu062_u:7635": " teṣāṃ naivābhidātavya āvāsaḥ saugatāśrame /",
    "K08bsu062_u:7636": " dātavyo dūratasteṣāmāvāsa āśramādbahiḥ //",
    "K08bsu062_u:7637": " saṃghālāpo na dātavyo duḥśīlānāṃ kadācana /",
    "K08bsu062_u:7638": " na teṣāṃ sāṃghikī bhūmirnaivārhati kuhāpi hi //",
    "K08bsu062_u:7639": " na teṣāṃ vidyate kiṃcidarhatsaṃvṛtticāraṇam /",
    "K08bsu062_u:7640": " sarvasattvahitādhānaṃ kutaḥ saṃbodhisādhanam //",
    "K08bsu062_u:7641": " ityādiṣṭaṃ munīndreṇa niśamya sa jinātmajaḥ /",
    "K08bsu062_u:7642": " ānandastaṃ munīśānaṃ samālokyaivamabravīt //",
    "K08bsu062_u:7643": " bhagavan katame kāle duḥśīlā bhikṣavaḥ śaṭhāḥ /",
    "K08bsu062_u:7644": " dakṣaṇīyā bhaviṣyanti nāyakāḥ saugatāśrame //",
    "K08bsu062_u:7645": " ityānandena saṃpṛṣṭe bhagavān sarvavijjinaḥ /",
    "K08bsu062_u:7646": " tamānandaṃ samālokya punarevaṃ samādiśat //",
    "K08bsu062_u:7647": " (Gkv 266)",
    "K08bsu062_u:7648": " trivarṣaśataniryāte sunirvṛtasya me tadā /",
    "K08bsu062_u:7649": " duḥśīlā bhikṣavo dakṣāḥ bhaveyuḥ saugatāśrame //",
    "K08bsu062_u:7650": " tatra te bhikṣavaḥ sarve bhraṣṭācārā durāśayāḥ /",
    "K08bsu062_u:7651": " vihāre samupāsīnāścareyurgṛhicārikam //",
    "K08bsu062_u:7652": " bhāryāputrasutābhrātṛjñātibandhusamanvitāḥ /",
    "K08bsu062_u:7653": " yathākāmaṃ sukhaṃ bhuktvā saṃcareran pramāditāḥ //",
    "K08bsu062_u:7654": " te 'nītyāhṛtya saṃghānāṃ sarvopakaraṇānyapi /",
    "K08bsu062_u:7655": " sarvāṇi svātmasātkṛtvā bhaviṣyanti nijālayam //",
    "K08bsu062_u:7656": " yathecchayā samādāya bhuktvā bhogyān yathepsitam /",
    "K08bsu062_u:7657": " kuṭumbasādhanopāye saṃcareran pragalbhitāḥ //",
    "K08bsu062_u:7658": " te sāṃghikopacāre 'pi kuryurviṇmūtrasarjanam /",
    "K08bsu062_u:7659": " śleṣmalālodvamocchiṣṭhaṃ visarjeyuśca sarvataḥ //",
    "K08bsu062_u:7660": " etatkarmavipākāni na te jñāsyanti durdhiyaḥ /",
    "K08bsu062_u:7661": " unmattā iva durdāntāścareyurduritāratāḥ //",
    "K08bsu062_u:7662": " ye sāṃghikopacāreṣu kurtuḥ śleṣmādisarjanam /",
    "K08bsu062_u:7663": " śālāṭavyāṃ bhaveyuste pretāḥ sūcīmukhā kila //",
    "K08bsu062_u:7664": " viṇmūtrādiparityāgaṃ kuryurye sāṃghikāśrame /",
    "K08bsu062_u:7665": " vārāṇasyāṃ bhaveyuste kṛmayo gūthamūtrajāḥ //",
    "K08bsu062_u:7666": " dantakāṣṭhādikaṃ hṛtvā prabhuṃ sfūrya ca sāṃghikam //",
    "K08bsu062_u:7667": " te syū raktapaśambūkamatsyādijalajantavaḥ /",
    "K08bsu062_u:7668": " vrīhidravyāṇi ye hṛtyā bhuṃjyurye sāṃghikāni ca /",
    "K08bsu062_u:7669": " te bhaveyurmahāpretāḥ sūcīmukhā nagodarāḥ //",
    "K08bsu062_u:7670": " ye 'nnapānādikaṃ kṛtva bhuṃjyurye cāpi sāṃghikam /",
    "K08bsu062_u:7671": " te syurhīnakule jātā hīnendriyāśca pācakāḥ //",
    "K08bsu062_u:7672": " tataścyutāśca te jātā laṃgitakubjadurmukhāḥ /",
    "K08bsu062_u:7673": " kuṣthavyādhiparītāṃgā bhaveyuḥ pūtivāhikāḥ //",
    "K08bsu062_u:7674": " yadā tatra sthitā yāyuryaṣṭiṃ dhṛtvā śanairbhuvi /",
    "K08bsu062_u:7675": " niyateyustadā teṣāṃ sarvāṇi piśitānyapi //",
    "K08bsu062_u:7676": " (Gkv 267)",
    "K08bsu062_u:7677": " evaṃ te bahuvarṣāṇi duḥkhāni vividhāni ca /",
    "K08bsu062_u:7678": " bhuktvāpāyikaṃ karma kṛtvā yāyuśca nārakān //",
    "K08bsu062_u:7679": " ye cāpi sāṃghikīṃ bhūmiṃ paribhojyanti lobhinaḥ /",
    "K08bsu062_u:7680": " te duṣṭāḥ kleśitātmāno yāyu rauravanārake //",
    "K08bsu062_u:7681": " tatra teṣāṃ mukhe taptalauhaguḍā niveśayet /",
    "K08bsu062_u:7682": " taisteṣāmabhidhakṣyante tālvauṣṭhahṛdudarānyapi //",
    "K08bsu062_u:7683": " kaṇṭhahṛdudarāntrādīn dhakṣyante sarvavigrahān /",
    "K08bsu062_u:7684": " tathā mṛtāḥ punaste 'pi jīveyuḥ karmabhoginaḥ //",
    "K08bsu062_u:7685": " yamapālairgṛhītvā ca kṣepsyante ghoranārake /",
    "K08bsu062_u:7686": " teṣāṃ karmavaśājjihvā prabhavecca mahattarī //",
    "K08bsu062_u:7687": " kṛṣyante halaśataistatra jihvāyāṃ yamakinnaraiḥ /",
    "K08bsu062_u:7688": " evaṃ bahūni varṣāṇi duḥkhāni vividhāni te //",
    "K08bsu062_u:7689": " bhuktvā mṛtāḥ punaryāyurnāke 'gnighaṭe khalu /",
    "K08bsu062_u:7690": " tatra teṣāṃ mahajjihvā prodbhavedapi tatra ca //",
    "K08bsu062_u:7691": " sūcīśatasahasrāṇi vidhyeyaryumakinnarāḥ /",
    "K08bsu062_u:7692": " tathāpi te mṛtā naiva sthāsyanti duḥkhitāściram //",
    "K08bsu062_u:7693": " tatasthānagnikhadāyāṃ ca kṣepsyanti yamakinnarāḥ /",
    "K08bsu062_u:7694": " tatrāpia te mṛtā naiva sthāsyanti karmabhoginaḥ /",
    "K08bsu062_u:7695": " tataścotkṣipya tān pretanadyāṃ kṣepsyanti kinnarāḥ //",
    "K08bsu062_u:7696": " tatrāpi bahuvarṣāṇi dukhāni vividhāni te //",
    "K08bsu062_u:7697": " bhuktvā sthāsyanti duḥkhārtāḥ suciraṃ karmabhoginaḥ //",
    "K08bsu062_u:7698": " evaṃ trikalpavarṣāṇi bhramatāṃ narake sadā /",
    "K08bsu062_u:7699": " tatastatkarmavaipākakṣīṇaṃ teṣām bhaveccirāt //",
    "K08bsu062_u:7700": " tataścyutvā ca te jaṃbūdvīpe jātāssuduḥkhitāḥ /",
    "K08bsu062_u:7701": " daridritāśca jātyandhā bhaveyurduritāśayāḥ //",
    "K08bsu062_u:7702": " evaṃ te bahuduḥkhāni prabhuktvā bahujanmasu /",
    "K08bsu062_u:7703": " sadā kleśāgnisaṃtaptā bhrameyurbhavasāgare //",
    "K08bsu062_u:7704": " tasmādānanda saṃghānāṃ sarvopakaraṇānyapi /",
    "K08bsu062_u:7705": " dravyāṇyapi ca sarvāṇi rakṣitavyāni yatnataḥ //",
    "K08bsu062_u:7706": " (Gkv 268)",
    "K08bsu062_u:7707": " anītyā naiva bhoktavyaṃ sāṃghikaṃ vastu kiṃcana /",
    "K08bsu062_u:7708": " kenāpi sāṃghikaṃ vastu jīrṇīkartuṃ na śakyate //",
    "K08bsu062_u:7709": " tadabhogyamanītyā hi sāṃghikaṃ vastu kiṃcana /",
    "K08bsu062_u:7710": " aspṛśyaṃ vahnivattaptaṃ dahanaṃ vastu sāṃghikam //",
    "K08bsu062_u:7711": " bhāropamaṃ sadākrāntamabhedyaṃ vajrasannibham /",
    "K08bsu062_u:7712": " apathyaviṣavadduṣṭaṃ tīkṣṇāsidhārasannibham //",
    "K08bsu062_u:7713": " vaiṣaṃ tejaiḥ samīkartuṃ mantrauṣadhyairhi śakyate /",
    "K08bsu062_u:7714": " sāṃghikiṃ vastu hartuṃ na pāpaṃ kenāpi śamyate //",
    "K08bsu062_u:7715": " iti matvātra saṃsāre sambodhiśrīsukhepsubhiḥ /",
    "K08bsu062_u:7716": " sāṃghikaṃ vastu yatnena rakṣitavyaṃ rakṣitavyaṃ sadādarāt //",
    "K08bsu062_u:7717": " evaṃ vijñāya saṃbodhicittaṃ dhṛtvā samahitaḥ /",
    "K08bsu062_u:7718": " śikṣāsaṃvaramādhāya sampadrakṣitumarhati //",
    "K08bsu062_u:7719": " śikṣāṃ rakṣitukāmena cittīrakṣyaṃ prayatnataḥ /",
    "K08bsu062_u:7720": " na śikṣā rakṣituṃ śakyā calaṃ cittamarakṣatā //",
    "K08bsu062_u:7721": " adāntā mattamātaṃgā na kurvantīha tāṃ vyathām /",
    "K08bsu062_u:7722": " karoti yāmavīcyādau muktaścittamataṃgajaḥ //",
    "K08bsu062_u:7723": " baddhaśceccittamātaṃgaḥ smṛtirakṣā samantataḥ /",
    "K08bsu062_u:7724": " bhayamastaṃ gataṃ sarvaṃ sadā kalyāṇamāgatam //",
    "K08bsu062_u:7725": " vyāghrāḥ siṃhā gajā ṛkṣā sarve ca duṣṭaśatravaḥ /",
    "K08bsu062_u:7726": " sarve narakapālāśca ḍākinyo rākṣasāstathā //",
    "K08bsu062_u:7727": " sarve baddhā bhavantyete cittasyaikasya bandhanāt /",
    "K08bsu062_u:7728": " cittasyaikasya damanāt sarve dāntā bhavantyamī //",
    "K08bsu062_u:7729": " yasmādbhayāni sarvāṇi duḥkhāpramitānyapi /",
    "K08bsu062_u:7730": " cittādeva samudyānti sarveṣāṃ bhavacāriṇām //",
    "K08bsu062_u:7731": " śastrāṇi narake kena ghaṭitāni samantataḥ /",
    "K08bsu062_u:7732": " taptāyaḥkuṭṭimaṃ kena kuto jātāśca tāḥ striyaḥ //",
    "K08bsu062_u:7733": " pāpaṃ cittasamudbhutaṃ sarvametadbhavālaye /",
    "K08bsu062_u:7734": " tasmānna kaścit trailokye citādanyo bhayānakaḥ //",
    "K08bsu062_u:7735": " (Gkv 269)",
    "K08bsu062_u:7736": " adaridraṃ jagat kṛtvā dānapāramitā yadi /",
    "K08bsu062_u:7737": " jagaddaridramadyāpi sā kathaṃ pūrvatāyinām //",
    "K08bsu062_u:7738": " falena saha sarvasvatyāgacittaṃ janeakhile /",
    "K08bsu062_u:7739": " dānapāramitā priktā tasmāt sā cittameva hi //",
    "K08bsu062_u:7740": " matsyādayaḥ kva nīyantāṃ mārayeyuryato ratān /",
    "K08bsu062_u:7741": " labdhe viraticitte tu śīlapāaramitā matā //",
    "K08bsu062_u:7742": " kiyato mārayiṣyanti durjanān gaganopamān /",
    "K08bsu062_u:7743": " mārite krodhacitte tu māritāḥ sarvaśatravaḥ //",
    "K08bsu062_u:7744": " bhūmiṃ chādayituṃ sarvān kutaścarma bhaviṣyati /",
    "K08bsu062_u:7745": " upānaccarmamātreṇa channā bhavati medinī //",
    "K08bsu062_u:7746": " bāhyā bhāvāḥ sadā tadvacchakyā vārayituṃ na hi /",
    "K08bsu062_u:7747": " svacittameva nivāryaṃ tatkimevānyairnivāritraiḥ //",
    "K08bsu062_u:7748": " sahāpi vākcharīrābhyāṃ mandadṛtterna tatfalam /",
    "K08bsu062_u:7749": " yatpaṭorekaikasyāpi cittasya brahmatādikam //",
    "K08bsu062_u:7750": " japāṃstapāṃsi sarvāṇi dīrghakālakṛtānyapi /",
    "K08bsu062_u:7751": " anyacittena mandeana vṛthaiva sidhyate na hi //",
    "K08bsu062_u:7752": " duḥkhaṃ hantuṃ sukhaṃ prāptuṃ te bhramanti mudhāmbare //",
    "K08bsu062_u:7753": " yairetaddharmasarvasvaṃ cittaṃ guhyaṃ na bhāvitam /",
    "K08bsu062_u:7754": " tasmāt svadhiṣṭhitaṃ cittam sadā kāryaṃ surakṣitam //",
    "K08bsu062_u:7755": " cittarakṣāvrataṃ tyaktvā bahubhiḥ kiṃ tapovrataiḥ /",
    "K08bsu062_u:7756": " yathā capalamadhyasthā rakṣati vraṇamādarāt //",
    "K08bsu062_u:7757": " evaṃ durjanamadhyasthā rakṣeccittaṃ prayatnataḥ /",
    "K08bsu062_u:7758": " vraṇaduḥkhalavādvītā rakṣet svaṃ vraṇamādarāt //",
    "K08bsu062_u:7759": " saṃghātaparvatāghātādbhītaścittaṃ balaṃ na kim /",
    "K08bsu062_u:7760": " anena hi vihārena viharan durjaneṣvapi //",
    "K08bsu062_u:7761": " pramadājanamadhye 'pi yatirdhīro na khaṇdate //",
    "K08bsu062_u:7762": " lābhā naśyantu saṃpattiḥ satkāraḥ kāyajīvitam /",
    "K08bsu062_u:7763": " naśyatvanyacca kauśalyaṃ mā tu cittaṃ na kasyacit //",
    "K08bsu062_u:7764": " (Gkv 270)",
    "K08bsu062_u:7765": " cittameva sadā rakṣyaṃ saṃbodhijñānasādhanam /",
    "K08bsu062_u:7766": " smṛtiṃ ca saṃprajanyaṃ ca sarvayatnena rakṣayet //",
    "K08bsu062_u:7767": " vyādhyākulo naro yadvanna kṣamaḥ sarvakarmasu /",
    "K08bsu062_u:7768": " tathābhyāṃ vyākulaṃ cittaṃ na kṣamaṃ bodhisādhane //",
    "K08bsu062_u:7769": " asaṃprajanyacittasya śrutacintitabhāvitam /",
    "K08bsu062_u:7770": " jalavacchidrite kumbhe smṛtau naivābhitiṣṭhate //",
    "K08bsu062_u:7771": " aneke śrutavanto 'pi śraddhāyatnaparā api /",
    "K08bsu062_u:7772": " asaṃprajanyadoṣeṇa bhavantyāpattikaśmalāḥ //",
    "K08bsu062_u:7773": " asaṃprajanyacaureṇa smṛtimoṣānusāriṇā /",
    "K08bsu062_u:7774": " upacityāpi puṇyāni muṣitā yānti durgatim //",
    "K08bsu062_u:7775": " kleśataskarasaṃgho 'yameva tāraṇaveṣakaḥ /",
    "K08bsu062_u:7776": " prāpyāvatāraṃ muṣṇāti hanti sadgatiṃ jīvitam //",
    "K08bsu062_u:7777": " tasmāt smṛtirmanodvārānnāpaneyā kadācana /",
    "K08bsu062_u:7778": " gatāpi pratyupasthāpyā saṃsmṛtyā pāpikīṃ vyathām //",
    "K08bsu062_u:7779": " upādhyāyānuśāsinyā bhītyāpyādaracāriṇām /",
    "K08bsu062_u:7780": " dhanyānāṃ gurusaṃvāsāt sukaraṃ jāyate smṛtiḥ //",
    "K08bsu062_u:7781": " buddhāśca bodhisattvāśca sarvatrāvyāhatekṣaṇāḥ /",
    "K08bsu062_u:7782": " sarvo 'pyayaṃ jagallokasteṣāmagre sadā sthitaḥ //",
    "K08bsu062_u:7783": " iti dhyātvā sadā tiṣṭhet trapādarabhayānvitaḥ /",
    "K08bsu062_u:7784": " buddhānusmṛtirapyevaṃ bhavettasya muhurmuhuḥ //",
    "K08bsu062_u:7785": " saṃprajanyaṃ tadā yāti naiva yātyāgataṃ punaḥ /",
    "K08bsu062_u:7786": " smṛtiryadā manodvāre rakṣārthamavatiṣṭhate //",
    "K08bsu062_u:7787": " pūrvaṃ tāvadidaṃ cittaṃ sadopasthāpyamīdṛśam /",
    "K08bsu062_u:7788": " sadā nirindrayeṇaiva sthātavyaṃ kāṣṭhavat sadā //",
    "K08bsu062_u:7789": " niṣfalā netravikṣepā na kartavyāḥ kadācana /",
    "K08bsu062_u:7790": " nidhyāyantīva sadāpi kāryā dṛṣṭiradhogatā //",
    "K08bsu062_u:7791": " dṛṣṭiviśrāmahetostu diśaḥ paśyet kadāacana /",
    "K08bsu062_u:7792": " ābhāsamātramālokya svāgatārthaṃ vilokayan //",
    "K08bsu062_u:7793": " (Gkv 271)",
    "K08bsu062_u:7794": " mārgādau bhayabodhārthaṃ muhuḥ paśyeccaturdiśam /",
    "K08bsu062_u:7795": " diśo viśramya vikṣate parāvṛtyaiva pṛṣṭhataḥ //",
    "K08bsu062_u:7796": " saredapasaredvāpi puraḥ paścānnirupya ca /",
    "K08bsu062_u:7797": " evaṃ sarvāsvavasthāsu kāryaṃ buddhvā samācaret //",
    "K08bsu062_u:7798": " kāyenaivamavastheyamityākṣipya kriyāṃ punaḥ /",
    "K08bsu062_u:7799": " kathaṃ kāyaḥ sthita iti draṣṭavyaḥ punarantarā //",
    "K08bsu062_u:7800": " nirupya sarvayatnena cittamattadvipastathā /",
    "K08bsu062_u:7801": " dharmacitto mahāstambhe yathāa baddho na mucyate //",
    "K08bsu062_u:7802": " kutra me vartata iti pratyavekṣyaṃ tathā manaḥ /",
    "K08bsu062_u:7803": " samādhānadhuraṃ naiva kṣaṇamapyutsṛjedyathā //",
    "K08bsu062_u:7804": " bhayotsavādisambandhe yadyasakto yathāsukham /",
    "K08bsu062_u:7805": " dānakāle tu śīlasya yasmāduktamupekṣaṇam //",
    "K08bsu062_u:7806": " yadbuddhvā kartumārabdhaṃ tato 'nyatra vicintayet /",
    "K08bsu062_u:7807": " tadeva tāvanniṣpādyaṃ tadgatenāntarātmanā //",
    "K08bsu062_u:7808": " evaṃ hi sukṛtaṃ sarvamanyathā nobhayaṃ bhavet /",
    "K08bsu062_u:7809": " asaṃprajanyakleśo 'pi vṛddhiṃ caiva gamiṣyati //",
    "K08bsu062_u:7810": " nānāvidhapralāpeṣu vardhamāneṣvanekadhā /",
    "K08bsu062_u:7811": " kautūhaleṣu sarveṣu hanyādautsukyamāgatam //",
    "K08bsu062_u:7812": " mṛṇmardanatṛṇacchedane khādyafalamāgatam /",
    "K08bsu062_u:7813": " smṛtvā tathāgatīṃ śikṣāṃ tatkṣaṇādbhīta utsṛjet //",
    "K08bsu062_u:7814": " yadā calitukāmaḥ syādvaktukāmo 'pi vā bhavet /",
    "K08bsu062_u:7815": " svacittaṃ pratyavekṣyādau kuryāddhairyaṃ yuktimat //",
    "K08bsu062_u:7816": " anunītaṃ pratihataṃ yadā paśyet svakaṃ manaḥ /",
    "K08bsu062_u:7817": " na kartavyaṃ na vaktavyaṃ sthātavyaṃ kāṣṭhavattadā //",
    "K08bsu062_u:7818": " uddhataṃ sopahāsaṃ vā yadā mānamadānvitam /",
    "K08bsu062_u:7819": " sotprasātiśayaṃ vaktraṃ vaṃcakaṃ ca mano bhavet //",
    "K08bsu062_u:7820": " yadātmotkarṣaṇābhāsaṃ parapaṃśanameva ca /",
    "K08bsu062_u:7821": " sādhikṣepaṃ sasaṃrambhaṃ sthātavyaṃ kāṣṭhavattadā //",
    "K08bsu062_u:7822": " (Gkv 272)",
    "K08bsu062_u:7823": " lābhasatkārakīrtyarthi parikārārthi vā yadā /",
    "K08bsu062_u:7824": " upasthānārthi vā cittaṃ tadāa tiṣṭhecca kāṣṭhavat //",
    "K08bsu062_u:7825": " parārtharukṣaṃ svārthārthi parisatkāmameva vā /",
    "K08bsu062_u:7826": " vaktumicchati sakrodhaṃ tadā tiṣṭhecca kāṣṭhavat //",
    "K08bsu062_u:7827": " asahiṣṇulasaṃbhītaṃ pragalbhaṃ mukharaṃ yadā /",
    "K08bsu062_u:7828": " svapakṣābhiniviṣṭaṃ vā tadā tiṣṭhecca kāṣṭhavat //",
    "K08bsu062_u:7829": " evaṃ saṃkliṣṭamālokya niṣfalārambhi vā manaḥ /",
    "K08bsu062_u:7830": " nigṛhṇīyāddṛdhaṃ śūraḥ pratipakṣeṇa tatsadā //",
    "K08bsu062_u:7831": " suniścitaṃ suprasannaṃ dhīraṃ sādaragauravam /",
    "K08bsu062_u:7832": " salajjaṃ sabhayaṃ śāntaṃ parārādhanatatparam //",
    "K08bsu062_u:7833": " parasparaviruddhābhirbālecchābhirakhaṇḍitam /",
    "K08bsu062_u:7834": " kleśotpādādikaṃ hyetadeṣāmiti dayānvitam //",
    "K08bsu062_u:7835": " ātmasattvavaśaṃ nityamanavadyeṣu ca vastuṣu /",
    "K08bsu062_u:7836": " nirmāṇamiva nirmāṇaṃ dhārayenmānasaṃ sadā //",
    "K08bsu062_u:7837": " cirāt kṣaṇavaraṃ prāptaṃ smṛtvā smṛtvā muhurmuhuḥ /",
    "K08bsu062_u:7838": " dhārayedīdṛśaṃ cittamaprakampyaṃ sumeruvat //",
    "K08bsu062_u:7839": " gṛddhairāmiṣasaṃgṛddhaiḥ karṣyamāṇa itastataḥ /",
    "K08bsu062_u:7840": " na karotyanyathā kāyaḥ kasmādatra pratikriyām //",
    "K08bsu062_u:7841": " kāyanau buddhimādhāya gatyāgamananiśrayāt /",
    "K08bsu062_u:7842": " yathākāmaṃ gamaṃ kāryaṃ kuryāt sarvārthasiddhaye //",
    "K08bsu062_u:7843": " evaṃ vaśīkṛtasvātmā nityaṃ smitamukho bhavet /",
    "K08bsu062_u:7844": " tyajed bhṛkuṭisaṃkocaṃ pūrvābhāṣī jagatsuhat //",
    "K08bsu062_u:7845": " sa śabdapātaṃ sahasā na piṭhādīn vikṣipet /",
    "K08bsu062_u:7846": " nāsfālayet kapāṭaṃ ca syānniḥśabdaruciḥ sadā //",
    "K08bsu062_u:7847": " bako viḍālaścauraśca niḥśabdo nibhṛtaścaran /",
    "K08bsu062_u:7848": " prāpto hyabhimataṃ kāryamevaṃ nityaṃ yatiścaran //",
    "K08bsu062_u:7849": " paracodanadakṣāṇāmanadhīṣṭopakāriṇām /",
    "K08bsu062_u:7850": " pratīcchecchirasā bāhyaṃ sarvaśiṣyaḥ sadā bhavet //",
    "K08bsu062_u:7851": " (Gkv 273)",
    "K08bsu062_u:7852": " subhāṣiteṣu sarveṣu sādhukāramudīrayet /",
    "K08bsu062_u:7853": " puṇyakāriṇamālokya stutibhiḥ saṃpraharṣayet //",
    "K08bsu062_u:7854": " parokṣe ca guṇān śrūyādanuśrūyācca toṣataḥ /",
    "K08bsu062_u:7855": " svavarṇabhāṣyamāṇe ca bhāvayettadguṇajñatām //",
    "K08bsu062_u:7856": " sarvārambhā hi tuṣṭyarthāḥ sa cittairapi durlabhā /",
    "K08bsu062_u:7857": " bhuṃjyāttuṣṭisukhaṃ tasmāt paraśramakṛtairguṇaiḥ //",
    "K08bsu062_u:7858": " na cātrāpi vyayaḥ kaścit paratra ca mahatsukham /",
    "K08bsu062_u:7859": " dveṣairaprītiduḥkhaṃ tu mahaddukhaṃ paratra ca //",
    "K08bsu062_u:7860": " viśvastavinyastapadaṃ vispaṣṭārthaṃ manoramam /",
    "K08bsu062_u:7861": " śrutisaukhyaṃ kṛpāmūlaṃ mṛdumandasvaraṃ vadet //",
    "K08bsu062_u:7862": " ṛju paśyet sadā sattvāṃścakṣaṇā saṃpibanniva /",
    "K08bsu062_u:7863": " yasmādetān samāśritān saṃbuddhatvamavāpnuyāt //",
    "K08bsu062_u:7864": " sātatyābhiniśotthaṃ pratipakṣotthameva ca /",
    "K08bsu062_u:7865": " guṇopakārikṣitre ca duḥkhite ca mahacchubham //",
    "K08bsu062_u:7866": " dakṣa utthānasampannaḥ svayaṃkārī sadā bhavet /",
    "K08bsu062_u:7867": " nāvakāśaḥ pradātavyaḥ kasyacit sarvakarmasu //",
    "K08bsu062_u:7868": " utarottarataḥ śreṣṭhā dānapāramitādayaḥ /",
    "K08bsu062_u:7869": " naitarārthaṃ tyajecchreṣṭhāmanyatrācārasetutaḥ //",
    "K08bsu062_u:7870": " evaṃ buddhvā parārtheṣu bhavet satatamutthitaḥ /",
    "K08bsu062_u:7871": " niṣiddhamapyajñātaṃ kṛpālorarthadarśinaḥ //",
    "K08bsu062_u:7872": " vinipātagatānāthān vratasthān saṃvibhajya ca /",
    "K08bsu062_u:7873": " bhuṃjīta madhyamāṃ mātrāṃ tricīvarabahistyajet //",
    "K08bsu062_u:7874": " saddharmasevakaṃ kāyamitarārthaṃ na pīḍayet /",
    "K08bsu062_u:7875": " evameva hi sattvānāmāśāmāśu prapūrayet //",
    "K08bsu062_u:7876": " tyajenna jīvitaṃ tasmādaśuddhe 'karuṇāśaye /",
    "K08bsu062_u:7877": " tulyāśaye tu tattyājyamitthaṃ na parihīyate //",
    "K08bsu062_u:7878": " dharmaṃ nigaurave 'svasthe na śiroveṣṭhite vadet /",
    "K08bsu062_u:7879": " sachatradaṇḍaśastraṃ ca nāvaguṇṭhitamastake //",
    "K08bsu062_u:7880": " (Gkv 274)",
    "K08bsu062_u:7881": " gambhīrodāramalpeṣu na strīṣu puruṣaṃ vinā /",
    "K08bsu062_u:7882": " hīnotkṛṣṭeṣu dharmeṣu samaṃ gauravamācaret //",
    "K08bsu062_u:7883": " nodāradharmapātraṃ ca hīnadharme niyojayet /",
    "K08bsu062_u:7884": " na cācāraṃ parityajya sūtramantraiḥ pralobhayet //",
    "K08bsu062_u:7885": " dantakāṣṭhasya kheṭasya visarjanamapāvṛtam /",
    "K08bsu062_u:7886": " neṣṭaṃ jale sthale bhogye mūtrādeśacāpi garhitam //",
    "K08bsu062_u:7887": " mukhapūraṃ na bhuṃjīta saśabdaṃ prasṛtānanam /",
    "K08bsu062_u:7888": " pralambapādaṃ nāsīta na bāhū mardayet samam //",
    "K08bsu062_u:7889": " naikayānyā striyā kuryādyānaṃ śayanamāsanam /",
    "K08bsu062_u:7890": " lokāprasāditaṃ sarvaṃ dṛṭvā pṛṭvā sa varjayet //",
    "K08bsu062_u:7891": " nāṃgulyā kārayet kiṃciddakṣiṇena tu sādaram /",
    "K08bsu062_u:7892": " samastenaiva hastena mārgamapyevamādiśet //",
    "K08bsu062_u:7893": " navāhnakṣepakaṃ kiṃcicchabdayedalpasaṃbhrame /",
    "K08bsu062_u:7894": " acchatādiṃ tu kartuvyanyathā syādasaṃhṛtaḥ //",
    "K08bsu062_u:7895": " nāthanirvāṇaśayyāvacchayītepsitayā diśā /",
    "K08bsu062_u:7896": " saṃprajānan laghūtthānaṃ prāgavaśyaṃ niyogataḥ //",
    "K08bsu062_u:7897": " ācāro bodhisattvānāmaprameyamudāhṛtam /",
    "K08bsu062_u:7898": " cittaśodhanamācāraṃ niyatam tāvadācarec //",
    "K08bsu062_u:7899": " rātriṃ divaṃ ca triskandhaṃ trikālaṃ ca pravartayet /",
    "K08bsu062_u:7900": " śeṣāpattisamastena bodhicittajināśayān //",
    "K08bsu062_u:7901": " yo avasthāḥ prapadyate svayaṃ paravaśo 'pi vā /",
    "K08bsu062_u:7902": " tāsvavasthāsu yāḥ śikṣāḥ śikṣettā eva yatnataḥ /",
    "K08bsu062_u:7903": " na hi tadvidyate kiṃcidyanna śikṣyaṃ jinātmajaiḥ //",
    "K08bsu062_u:7904": " na tadasti na yatpuṇyameva viharataḥ sataḥ /",
    "K08bsu062_u:7905": " pāraṃparyeṇa sākṣādvā sattvārthānnānyadā caret //",
    "K08bsu062_u:7906": " sattvānāmeva cārthāya sarvaṃ bodhāya nāmayet /",
    "K08bsu062_u:7907": " sadā kalyāṇamitraṃ ca jīvītārthe 'pi na tyajet //",
    "K08bsu062_u:7908": " bodhisattvavratadharaṃ mahāyānārthakovidam /",
    "K08bsu062_u:7909": " etadeva samāsena saṃprajanyasya lakṣaṇam //",
    "K08bsu062_u:7910": " (Gkv 275)",
    "K08bsu062_u:7911": " yatkāyacittavasthāyāḥ pratyavekṣya muhurmuhuḥ /",
    "K08bsu062_u:7912": " yato nivāryate yatra yadeva ca niyujyate //",
    "K08bsu062_u:7913": " tallokacittarakṣārthaṃ śikṣām dṛṣṭvā samācaret /",
    "K08bsu062_u:7914": " sarvametat sucaritaṃ dānaṃ sugatapūjanam /",
    "K08bsu062_u:7915": " kṛtaṃ kalpasahastrairyatpratigha pratihanti tat //",
    "K08bsu062_u:7916": " na ca dveṣasamaṃ pāpaṃ na ca kṣāntisamaṃ tapaḥ /",
    "K08bsu062_u:7917": " tasmātkṣāntiṃ prayatnena bhāvayedvividhairnayaiḥ //",
    "K08bsu062_u:7918": " manaḥ śamaṃ na gṛhṇāti na prītisukhamaśnute /",
    "K08bsu062_u:7919": " na nidrāṃ na dhṛtiṃ yāti dveṣaśasye hṛdi sthite //",
    "K08bsu062_u:7920": " pūjayatyarthamānairyān ye 'pi cainaṃ samāśritāḥ /",
    "K08bsu062_u:7921": " te 'pyenaṃ hantumicchanti svāminaṃ dveṣadurbhagam //",
    "K08bsu062_u:7922": " suhṛdo 'pyudvijante 'smāddadāti na ca sevyate /",
    "K08bsu062_u:7923": " saṃkṣepānnāsti tatkiṃcit krodhano yena susthitaḥ //",
    "K08bsu062_u:7924": " evamādīni duḥkhāni karotītyarisaṃjñayā /",
    "K08bsu062_u:7925": " yaḥ krodhaṃ hanti nirbandhāt sa sukhīha paratra ca //",
    "K08bsu062_u:7926": " tasmāt krodhabalaṃ hatvā ratnatrayaprabhāvataḥ /",
    "K08bsu062_u:7927": " buddhvā kṣāntiṃ prayatnena bhāvayedvividhairnayaiḥ //",
    "K08bsu062_u:7928": " naivaṃ dviṣaḥ kṣayaṃ yānti yāvajjīvamapi ghnataḥ /",
    "K08bsu062_u:7929": " krodhamekaṃ tu yo hanyāttena sarvadviṣo hatāḥ //",
    "K08bsu062_u:7930": " [alpaniṣṭhāgamenāpi natotpāmuditā sadā /",
    "K08bsu062_u:7931": " daurmanasye 'pi nāstīṣṭaṃ kuśalaṃ tvavahīyate //",
    "K08bsu062_u:7932": " yadyeva pratīkāro 'sti daurmanasyena tatra kim /",
    "K08bsu062_u:7933": " atha nāsti pratīkāro daurmanasyena tatra kim //",
    "K08bsu062_u:7934": " duḥkhāpakārapāruṣyamayaśaścetyanīpsitam /",
    "K08bsu062_u:7935": " priyānāmātmanā vāpi śatroścaitadviparyayāt //",
    "K08bsu062_u:7936": " kathaṃcillabhyate saukhyaṃ duḥkhaṃ sthitamayatnataḥ /",
    "K08bsu062_u:7937": " duḥkhena bahiḥ niḥsārastatkāryaṃ mano dṛḍham /",
    "K08bsu062_u:7938": " sattvakṣetraṃ jinakṣetramityākhyātaṃ munīśvaraiḥ /",
    "K08bsu062_u:7939": " etā ārādhya saṃbuddhāḥ sarve nirvṛtimāgatāḥ //",
    "K08bsu062_u:7940": " (Gkv 276)",
    "K08bsu062_u:7941": " [sattvebhyaśca jinebhyaśca buddhadharmāgame saḥ /",
    "K08bsu062_u:7942": " jineṣu gauravaṃ yadvannaṣviti kaḥ kramaḥ //",
    "K08bsu062_u:7943": " ātmīkṛtaṃ sarvamidaṃ jagattaiḥ kṛpātmabhiḥ naiva hi saṃśayo 'sti /",
    "K08bsu062_u:7944": " dṛśyanta ete nanu sattvarupāsta eva nāthāḥ kimanādanātra //",
    "K08bsu062_u:7945": " tathāgatārādhanametadeva lokasya duḥkhāpahametadeva /",
    "K08bsu062_u:7946": " svārthasya saṃsādhanametadeva tat sācaradhvaṃ tamevedam //",
    "K08bsu062_u:7947": " ] yasmānnarakapālāśca kṛpāvantaśca tadbalam /",
    "K08bsu062_u:7948": " tasmādārādharet sattvān bhṛtyaścaṇḍanṛpaṃ yathā //",
    "K08bsu062_u:7949": " kupitaḥ kiṃ nṛpaḥ kuryādyena syānnarakavyathā /",
    "K08bsu062_u:7950": " yatsattvadaurmanasyena kṛtena hyanubhūyate //",
    "K08bsu062_u:7951": " tuṣṭaḥ kiṃ nṛpatirdadyādyadbuddhatvaṃ samaṃ bhavet /",
    "K08bsu062_u:7952": " yatsattvasaumanasyena kṛtena hyanubhūyate /",
    "K08bsu062_u:7953": " āstāṃ bhaviṣyabuddhatvaṃ sattvārādhanasaṃbhavam /",
    "K08bsu062_u:7954": " ihāpi saubhāgyayaśaḥsausthityaṃ labhate kṣamī //",
    "K08bsu062_u:7955": " prāsādikatvaprāmodyamārogyaṃ cirajīvitam /",
    "K08bsu062_u:7956": " cakravartisukhasthānaṃ kṣamī prāpnoti saṃsaran //",
    "K08bsu062_u:7957": " evaṃ kṣamo bhavedvīryaṃ vīrye boddhiryataḥ sthitaḥ /",
    "K08bsu062_u:7958": " na hi vīryaṃ vinā puṇyaṃ yathā vāyu vinā gatiḥ //",
    "K08bsu062_u:7959": " kiṃ viryaṃ kuśalotsāhastadvipakṣaḥ ka ucyate /",
    "K08bsu062_u:7960": " ālasyakutsitā śaktirviṣādātmāvamanyatā //",
    "K08bsu062_u:7961": " avyāpārasukhāsvādanidrayāśrayatṛṣṇayā /",
    "K08bsu062_u:7962": " saṃsāraduḥkhānudvegādālasyamupajāyate //",
    "K08bsu062_u:7963": " tasmādālasyamutsṛtja dhṛtvā vīryaṃ samāhitaḥ /",
    "K08bsu062_u:7964": " sarvasattvahitādhānaṃ bodhicaryāvrataṃ caret //",
    "K08bsu062_u:7965": " vīryaṃ hi sarvaguṇaratnanidhānabhūtaṃ sarvāpadastarati vīryamahāplavena /",
    "K08bsu062_u:7966": " naivāsti tajjagati vicintyamānaṃ nāvāpnuyādyadiha vīryasthādhiruḍhaḥ //",
    "K08bsu062_u:7967": " yaddheṣu yatkarituraṃgapadātimatsu nārācatomaraśvadhasaṃkuleṣu /",
    "K08bsu062_u:7968": " hatvā ripūn jayamanuttamamāpnuvanti visfurjitaṃ tadiha vīryaṃ mahābhaṭasya //",
    "K08bsu062_u:7969": " (Gkv 277)",
    "K08bsu062_u:7970": " ambhonidhīn makaravṛndavighaṭṭitāmbutuṃgokulākulataraṃgavibhaṃgabhīmān /",
    "K08bsu062_u:7971": " vīryeṇa goṣpadamiva pravilaṃghya śūrāḥ kurvantyanarghaguṇaratnadhanārjanāni //",
    "K08bsu062_u:7972": " rāgādīnuragānivogravapuṣo viṣkambhavīryānvitāḥ",
    "K08bsu062_u:7973": " śīlaṃ sajjanacittanirmalataraṃ samādāya yanmartyāḥ /",
    "K08bsu062_u:7974": " kāntatare sumeruśikharopānte vīryānvitāstiṣṭhante",
    "K08bsu062_u:7975": " surasiddhasaṃghasahitāḥ saṃbodhisattvāḥ sukham //",
    "K08bsu062_u:7976": " yaddevā viyati vimānavāsino 'nye nirdvandvāḥ samanubhavanti saumanasyam /",
    "K08bsu062_u:7977": " atyantavipulafalaprasūtihetorvīryasthiravihitasya sā vibhūtiḥ //",
    "K08bsu062_u:7978": " iti matvā sadotsāhaṃ dhṛtvā saṃbodhisādhane /",
    "K08bsu062_u:7979": " sarvasattvahitādhāne bodhicaryāvrate caret //",
    "K08bsu062_u:7980": " laghu kuryāttathātmānamapramādakathāṃ smaran /",
    "K08bsu062_u:7981": " karmāgamādyathā pūrvaṃ sajjaḥ sarvatra ca tu te //",
    "K08bsu062_u:7982": " yathaiva tūlikaṃ vāyorgamanāgamane vaśam /",
    "K08bsu062_u:7983": " tathotsāhavaśaṃ yāyādṛddhiścaivaṃ samṛdhyati //",
    "K08bsu062_u:7984": " vardhayitvaivamutsāhaṃ samādhau sthāpayenmanaḥ /",
    "K08bsu062_u:7985": " vikṣiptacittastu naraḥ kleśaṃ daṃṣṭrāntare sthitaḥ //",
    "K08bsu062_u:7986": " kāyacittavivekena vikṣepasya na saṃbhavaḥ /",
    "K08bsu062_u:7987": " tasmāllokān parityajya vitarkān parivarjayet //",
    "K08bsu062_u:7988": " snehānna tyajyate loko lābhādiṣu ca tṛṣṇayā /",
    "K08bsu062_u:7989": " tasmādetatparityāge vidvānevaṃ vicārayet //",
    "K08bsu062_u:7990": " śamathena vipaśyanayā suyuktaḥ kurute kleśavināśamityavetya /",
    "K08bsu062_u:7991": " śamathaḥ prathamaṃ gaveṣaṇīyaḥ sa ca loke nirapekṣayabhiratyā //",
    "K08bsu062_u:7992": " kasyānityeṣvanityasya sneho bhavitumarhati /",
    "K08bsu062_u:7993": " yena janmasahastrāṇi draṣṭavyo na punaḥ priyaḥ //",
    "K08bsu062_u:7994": " apaśyannaratiṃ yāti samādhau na ca tiṣṭhati /",
    "K08bsu062_u:7995": " na ca tṛpyati dṛṣṭvāpi pūrvavadbādhate tṛṣā //",
    "K08bsu062_u:7996": " na paśyati yathābhutaṃ saṃvegādavahīyate /",
    "K08bsu062_u:7997": " dahyate tena śokena priyasaṃgamakāṃkṣayā //",
    "K08bsu062_u:7998": " (Gkv 278)",
    "K08bsu062_u:7999": " taccintayā mudhā yāti hrasvamāyumuhurmuhuḥ /",
    "K08bsu062_u:8000": " aśāśvatena mitreṇa dharmo bhraśyati śāśvataḥ //",
    "K08bsu062_u:8001": " bālaiḥ sabhāgacarito niyataṃ yāti durgatim /",
    "K08bsu062_u:8002": " neṣyate viṣabhāgaśca kiṃ prāptaṃ bālasaṃgamāt //",
    "K08bsu062_u:8003": " kṣaṇādbhavanti suhado bhavanti ripavaḥ kṣaṇāt /",
    "K08bsu062_u:8004": " toṣasthāne prakupyanti durārādhyāḥ pṛthagjanāḥ //",
    "K08bsu062_u:8005": " atha na śrūyate teṣāṃ kupitā yānti durgatim /",
    "K08bsu062_u:8006": " īrṣyotkṛṣṭātsamādvandvā hīnātmānaḥ stutermadaḥ //",
    "K08bsu062_u:8007": " avarṇātpratighaśceti kadā bālāddhitaṃ bhavet //",
    "K08bsu062_u:8008": " ātmotkarṣaḥ parāvarṇaḥ saṃsāraratisaṃkathā /",
    "K08bsu062_u:8009": " ityādyamavaśyamaśubhaṃ kiṃcidbālasya bālatā //",
    "K08bsu062_u:8010": " evaṃ matvā yatirdhīmānvihāya bālasaṃgamam /",
    "K08bsu062_u:8011": " bālāddūraṃ palāyet prāptamārādhayetpriyaiḥ //",
    "K08bsu062_u:8012": " na saṃstavānubandheta kiṃbhūdāsīnasādhuvat /",
    "K08bsu062_u:8013": " ekākī viharennityam sukhamakliṣṭamānasaḥ //",
    "K08bsu062_u:8014": " dharmārthamātrādāya bhṛṃgavat kusumān madhuḥ /",
    "K08bsu062_u:8015": " apūrva iva sarvatra viharedapyasaṃstutaḥ //",
    "K08bsu062_u:8016": " evaṃ yatirmahāsattvaḥ saṃsāraratiniḥpṛhaḥ /",
    "K08bsu062_u:8017": " samādhisatsukhāsakto viharedbodhimānasaḥ //",
    "K08bsu062_u:8018": " kleśārivargānabhibhūya vīrāḥ saṃbodhilakṣmīpadamāpnuvanti /",
    "K08bsu062_u:8019": " bodhyaṃgadānaṃ pradiśantiṃ sadbhyo dhyānaṃ hi tatra pravadanti hetum //",
    "K08bsu062_u:8020": " janmaprabandhakarṇaikanimittabhūtān rāgādidoṣanicayān pravidārya sarvān /",
    "K08bsu062_u:8021": " ākāśatulyamanasaḥ samaloṣṭahemādhyānādbhavanti manujā guṇahetubhūtāḥ //",
    "K08bsu062_u:8022": " jitvā kleśārivṛndaṃ śubhabalamathanaṃ sarvathā labdhalakṣam /",
    "K08bsu062_u:8023": " prāptaḥ saṃbodhilakṣmīṃ pravaraguṇamayīṃ durlabhāmanyabhūtaiḥ //",
    "K08bsu062_u:8024": " sattve jñānādhipatyaṃ vigataripubhayāḥ kurvate yannarendrāḥ /",
    "K08bsu062_u:8025": " dhyānaṃ tatraikahetuṃ sakalaguṇanidhiṃ prāhuḥ sarve narendrāḥ //",
    "K08bsu062_u:8026": " mohāndhakāraṃ pravidāryaṃ śaśvajjñānāvabhāsam kurete samantāt /",
    "K08bsu062_u:8027": " saṃbuddhasuryassūramānuṣāṇāṃ hetuḥ sa tatra pravarassamādhiḥ //",
    "K08bsu062_u:8028": " (Gkv 279)",
    "K08bsu062_u:8029": " iti matvā samādhāya kleśāvaraṇahānaye /",
    "K08bsu062_u:8030": " vimārgāccittamākṛṣya samādhau sthāpya prācaret //",
    "K08bsu062_u:8031": " imaṃ parikaraṃ samādhau sthāpya prācaret //",
    "K08bsu062_u:8032": " imaṃ parikaraṃ sarvaṃ prajñārthaṃ hi jagaddhite /",
    "K08bsu062_u:8033": " tasmādutpādayet prajñāṃ duḥkhanirvṛtikāṃkṣayā //",
    "K08bsu062_u:8034": " saṃvṛttiḥ paramārthaśca satyadvayamidaṃ matam /",
    "K08bsu062_u:8035": " buddheragocaraṃ tattvaṃ buddhisaṃsmṛtirucyate //",
    "K08bsu062_u:8036": " tatra loko dvidhādṛṣṭo yogī prākṛtakastathā /",
    "K08bsu062_u:8037": " tatra prākṛtako loko yagilokena bādhyate //",
    "K08bsu062_u:8038": " bādhyante dhīviśeṣeṇa yogino 'pyattarottaraiḥ /",
    "K08bsu062_u:8039": " dṛṣṭāntenobhayeṣṭena kāryārthamavicārataḥ //",
    "K08bsu062_u:8040": " lokena bhāvā dṛśyante kalpyante cāpi tattvataḥ /",
    "K08bsu062_u:8041": " na tu māyāvadityatra vivādo yogilokayoḥ //",
    "K08bsu062_u:8042": " iti matvā yatirdhimān sarvaṃ māyābhirnirmitam /",
    "K08bsu062_u:8043": " prajñāratnaṃ samāsādya saṃcareta jagaddhite //",
    "K08bsu062_u:8044": " prajñādhanena vikulaṃ tu narasya rupamālekhya rupamiva sāravihīnamantaḥ /",
    "K08bsu062_u:8045": " buddhayānvitasya falamiṣṭamudeti vīryādvīryaṃ hi buddhirahitaṃ svavadhāya śatruḥ //",
    "K08bsu062_u:8046": " yo 'nekajanmāntaritaṃ svajanmabhūtaṃbhaviṣyatkulanāmagotraiḥ /",
    "K08bsu062_u:8047": " madhyāntamādyapi janaḥ pravetti prajñābalaṃ tatkathayanti tajjñāḥ //",
    "K08bsu062_u:8048": " yadbuddho martyaloke malatimiragaṇaṃ dārayitvā mahāntam /",
    "K08bsu062_u:8049": " jñānālokaṃ karoti praharati ca sadādoṣavṛndaṃ narāṇām //",
    "K08bsu062_u:8050": " ādeṣṭā cendriyāṇāṃ paramanujamano vetti sarvaiḥ prakāraiḥ /",
    "K08bsu062_u:8051": " prajñāṃ tatrāpi nityaṃ śubhavarajananīṃ hetumutkīrtayanti //",
    "K08bsu062_u:8052": " kāryārṇave 'pi dṛḍhaṃ nimagnāḥ saṃgrāmamadhye manujāḥ pradhānāḥ /",
    "K08bsu062_u:8053": " prajñāvaśātte vijayaṃ labhante prajñā hyataḥ sā śubhahetubhūtāḥ //",
    "K08bsu062_u:8054": " prajñābalenaiva jināḥ jayanti ghoraṃ suduṣṭaṃ ca mārasainyam /",
    "K08bsu062_u:8055": " prajñāviśeṣeṇa janā vibhānti prajñā hi khyātā jananī jinānām //",
    "K08bsu062_u:8056": " tasmāt sarvaguṇārthasādhanakarī prajñaiva saṃvardhyatām /",
    "K08bsu062_u:8057": " yatprajñāvikalā vibhānti puruṣāḥ prātaḥpradīpā iti //",
    "K08bsu062_u:8058": " (Gkv 280)",
    "K08bsu062_u:8059": " svargāpavargaguṇaratnanidhanabhūtā etāḥ ṣaḍeva bhuvi pāramitā narāṇām /",
    "K08bsu062_u:8060": " jñātvā naraḥ svahitasādhanatatparaḥ syātkuryādataḥ satatamāśu dṛḍhaṃ prayatnam //",
    "K08bsu062_u:8061": " etaddhi paramaṃ śikṣāsaṃvaraṃ bodhicāriṇām /",
    "K08bsu062_u:8062": " mayā prajñaptamānanda dhātavyaṃ bodhiprāptaye //",
    "K08bsu062_u:8063": " ya etatparamācāraṃ dhṛtvā sambodhimānasāḥ /",
    "K08bsu062_u:8064": " triratnaśaraṇe sthitvā saṃcarante jagaddhite //",
    "K08bsu062_u:8065": " te bhadraśrīguṇādhārāḥ śīlavantaḥ śubhendriyāḥ /",
    "K08bsu062_u:8066": " kṣāntisaurabhyasaṃvāsāḥ sadotsāhā hitāśayāḥ //",
    "K08bsu062_u:8067": " niḥkleśā nirmalātmāno mahāsattvā vicakṣaṇāḥ /",
    "K08bsu062_u:8068": " prajñāvanto mahābhijñā arhanto brahmacāriṇaḥ //",
    "K08bsu062_u:8069": " trividhāṃ bodhimāsādya saṃbuddhālayamāpnuyuḥ /",
    "K08bsu062_u:8070": " etacchāstrā samādiṣṭaṃ śrutvānando 'bhibodhitaḥ //",
    "K08bsu062_u:8071": " bhagavantaṃ munīndraṃ ca samālokyaivamabravīt /",
    "K08bsu062_u:8072": " bhagavan bhavatājñaptaṃ saṃbuddhapadasādhanam /",
    "K08bsu062_u:8073": " śikṣāsaṃvaramādhāya ye caranti sadā śubhe //",
    "K08bsu062_u:8074": " ta eva subhagā dhanyāḥ śikṣāsaṃvṛtikauśalāḥ /",
    "K08bsu062_u:8075": " vinayābhimukhāḥ santaḥ saddharmakośadhāriṇaḥ //",
    "K08bsu062_u:8076": " jinātmajā mahābhijñāḥ arhanto nirmalendriyāḥ /",
    "K08bsu062_u:8077": " bodhisattvā mahāsattvā bhavanti bodhilābhinaḥ //",
    "K08bsu062_u:8078": " teṣāmeva sadā bhadraṃ sarvatrāpi bhaved dhruvam /",
    "K08bsu062_u:8079": " saddharmasādhanotsāhaṃ nirutpātaṃ nirākulam //",
    "K08bsu062_u:8080": " teṣāṃ bhūyāt sadā bhadraṃ bodhuiśrīguṇasādhanam /",
    "K08bsu062_u:8081": " triratnaśaraṇe sthitvā ye caranti jagaddhite //",
    "K08bsu062_u:8082": " ityānandasamākhyātaṃ śrutvā sa bhagavan mudā /",
    "K08bsu062_u:8083": " āyuṣmantaṃ tamānandaṃ samālokyaivamādiśat //",
    "K08bsu062_u:8084": " evameva sadā teṣām bhadram saṃbodhisādhanam /",
    "K08bsu062_u:8085": " dharmaśrīguṇasampanna bhavennunaṃ bhavālaye //",
    "K08bsu062_u:8086": " iti satyaṃ parijñāya yūyaṃ sarve 'bhibodhitāḥ /",
    "K08bsu062_u:8087": " triratnabhajanaṃ kṛtvā saṃcaradhvaṃ jagaddhite //",
    "K08bsu062_u:8088": " (Gkv 281)",
    "K08bsu062_u:8089": " evaṃ mayoktamādāya caradhve yadi sarvadā /",
    "K08bsu062_u:8090": " nūnaṃ sambodhimāsādya saṃbuddhapadamāpsyatha //",
    "K08bsu062_u:8091": " ityādiṣṭaṃ munīndreṇa śrutvā sarve 'pi sāṃghikāḥ /",
    "K08bsu062_u:8092": " tatheti prativijñapya prābhyanandan prabodhitāḥ //",
    "K08bsu062_u:8093": " atha te sāṃghikāḥ sarve ānandapramukhāḥ mudā /",
    "K08bsu062_u:8094": " natvā pādau munīndrasya svasvadhyānālayaṃ yayuḥ //",
    "K08bsu062_u:8095": " bhagavānapi tān vīkṣya sarvān dhyānālayāśrītān /",
    "K08bsu062_u:8096": " gatvā dhyānālayāsīnastasthau dhyānasamāhitaḥ //",
    "K08bsu062_u:8097": " ityevaṃ me samākhyātaṃ guruṇā śāṇavāsinā /",
    "K08bsu062_u:8098": " śrutaṃ mayā tathākhyātaṃ śrutvānumoda bhūpate //",
    "K08bsu062_u:8099": " prajā api mahārāja śrāvayitvā prabodhayan /",
    "K08bsu062_u:8100": " triratnabhajanotsāhe cārayitvānupālaya //",
    "K08bsu062_u:8101": " tathā cette sadā rājan dharmaśrīguṇasaṃyutam /",
    "K08bsu062_u:8102": " śubhotsāhaṃ nirātaṃkaṃ bhaved dhruvaṃ samantataḥ //",
    "K08bsu062_u:8103": " tvamapi bodhisaṃbhāraṃ purayitvā yathākramam /",
    "K08bsu062_u:8104": " jitvā māragaṇānarhan bodhiṃ prāpya jino bhaveḥ //",
    "K08bsu062_u:8105": " iti śāstrā samādiṣṭaṃ śrutvāśokaḥ sa bhūpatiḥ /",
    "K08bsu062_u:8106": " tatheti prativijñapya prābhyanandat sapārṣadaḥ //",
    "K08bsu062_u:8107": " // iti śikṣāsaṃvarasamuddeśaprakaraṇaṃ samāptam //",
    "K08bsu062_u:8108": " 20. phalaśrutiḥ",
    "K08bsu062_u:8109": " atha bhūyaḥ sa rājendro bhūpo 'śokaḥ kṛtāṃjaliḥ /",
    "K08bsu062_u:8110": " upaguptaṃ tamarhantaṃ natvālokyedamabravīt //",
    "K08bsu062_u:8111": " bhadanta lokanātho 'sau yadāvalokiteśvaraḥ /",
    "K08bsu062_u:8112": " iti nāmnā prasiddho 'bhūttatkena samupādiśa //",
    "K08bsu062_u:8113": " (Gkv 282)",
    "K08bsu062_u:8114": " iti saṃprārthite rājñā yatiḥ so 'rhanmahāmatiḥ /",
    "K08bsu062_u:8115": " aśokaṃ taṃ mahārājaṃ samālokyaivamādiśat //",
    "K08bsu062_u:8116": " śṛṇu rājan mahābhāga yathā me guruṇoditam /",
    "K08bsu062_u:8117": " tathāhaṃ te pravakṣyāmi śrutvānubodhito bhava //",
    "K08bsu062_u:8118": " ṣaḍgatisambhavā lokāstraidhātubhuvanāśritāḥ /",
    "K08bsu062_u:8119": " teṣāṃ ye duḥkhitā duṣṭāḥ kleśāgniparitāpitāḥ //",
    "K08bsu062_u:8120": " tān sarvān sa jagannāthaḥ kṛpādṛṣṭyāvalokayat /",
    "K08bsu062_u:8121": " tenāvalokiteśākhyaḥ prasiddhastrijagatsvapi //",
    "K08bsu062_u:8122": " ye ye sattvā jagadbhartrā kṛpādṛṣṭyāvalokitāḥ /",
    "K08bsu062_u:8123": " te te sarve vikalmāṣā bhaveyurvimalāśayāḥ //",
    "K08bsu062_u:8124": " ye 'pyasya trijagacchāstuḥ śṛṇuyurnām sādaram /",
    "K08bsu062_u:8125": " vimuktapātakāste syurniḥkleśā vimalendriyāḥ //",
    "K08bsu062_u:8126": " duḥkhāgnau patito yo 'pi smṛtvā lokeśvaraṃ bhajet /",
    "K08bsu062_u:8127": " tadā taṃ sa mahāsattvaḥ kṛpādṛṣṭyāvalokayan //",
    "K08bsu062_u:8128": " tadā sa sahasā tasmādduḥkhāgneḥ parimuktitaḥ /",
    "K08bsu062_u:8129": " śuddhendriyo viśuddhātmā bhavet saṃbodhimānasaḥ //",
    "K08bsu062_u:8130": " yo nadyā prohyamāṇo 'pi krandellokeśvaraṃ smaran /",
    "K08bsu062_u:8131": " tadā sa bodhisattvastaṃ kṛpādṛṣṭyāvalokayet //",
    "K08bsu062_u:8132": " tadā dadyānnadī tasya gādhaṃ santaraṇārthinaḥ /",
    "K08bsu062_u:8133": " tataḥ sa sahasottīrya smṛtvā dharmarato bhavet //",
    "K08bsu062_u:8134": " yadā ca vaṇijaḥ sārthā naukāruḍhā mahāmbudhau /",
    "K08bsu062_u:8135": " ratnārthino mahotsāhaiḥ saṃkrameyuryathākramam //",
    "K08bsu062_u:8136": " tatra nauḥ kālikāvātaiḥ preryamāṇām vilolitā /",
    "K08bsu062_u:8137": " tarasā rākṣasīdvīpasamīpaṃ samupācaret //",
    "K08bsu062_u:8138": " tadā teṣāṃ mahādhīraḥ smṛtvā lokeśvaraṃ namet /",
    "K08bsu062_u:8139": " lokeśastānstadā sarvān kṛpādṛṣṭyāvalokayan //",
    "K08bsu062_u:8140": " tatastāḥ kālikā vātā na careyuḥ prasāditāḥ /",
    "K08bsu062_u:8141": " tato nau savaṇiksārthā svasti ratnākaraṃ vrajet //",
    "K08bsu062_u:8142": " (Gkv 283)",
    "K08bsu062_u:8143": " tatra te vaṇijaḥ sarve labdharatnāḥ pramoditāḥ /",
    "K08bsu062_u:8144": " svasti pratyāgatāḥ svasti samiyuḥ svapuraṃ laghu //",
    "K08bsu062_u:8145": " yadi daivādvipattiḥ syāt sarvatīrthajalāśraye /",
    "K08bsu062_u:8146": " mṛtāste śoṣitātmānaḥ saṃprayāyuḥ sukhāvatīm //",
    "K08bsu062_u:8147": " yaśca duṣṭo vadhāt sṛṣṭo gṛhīto vadhyaghātakaiḥ /",
    "K08bsu062_u:8148": " bhīto lokeśvaraṃ smṛtvā dhyātvā nāmāpyudāharet //",
    "K08bsu062_u:8149": " tadā lośeśvarastaṃ sa kṛpādṛṣṭyāvalokayet /",
    "K08bsu062_u:8150": " tataste ghātakāḥ sarve taṃ hantuṃ nābhiśaknuyuḥ //",
    "K08bsu062_u:8151": " yadi vighātito daivāt tyaktvā pāpāśrayāṃ mṛtaḥ /",
    "K08bsu062_u:8152": " śuddhāśayo viśuddhātmā saṃprayāyāt sukhāvatīm //",
    "K08bsu062_u:8153": " sarve yakṣāśca gandharvāḥ kumbhāṇḍā rākṣasā api /",
    "K08bsu062_u:8154": " kinnarā garuḍā nāgā bhūtāḥ pretāḥ piśācikāḥ //",
    "K08bsu062_u:8155": " lokeśvarasya bhaktāraṃ dhyātāraṃ smṛtibhāvinam /",
    "K08bsu062_u:8156": " nāmoccāraṇakartāraṃ draṣṭumapi na śaknuyuḥ //",
    "K08bsu062_u:8157": " yaścāpi nigaḍairbaddhā sthāpito bandhanālaye /",
    "K08bsu062_u:8158": " smṛtvā lokeśvaraṃ dyātvā tiṣṭhennāmāpyudāharet //",
    "K08bsu062_u:8159": " tatkṣaṇe lokanāthastaṃ kṛpādṛṣṭyāvalokayet /",
    "K08bsu062_u:8160": " tadā sa bandhanānmukto dharmābhiratato bhavet //",
    "K08bsu062_u:8161": " yaścāraṇye gṛhe vāpi caurairdhūtairupadrute /",
    "K08bsu062_u:8162": " smṛtvā lokeśvaraṃ dhyātvā namennāmāpyudāharet //",
    "K08bsu062_u:8163": " tatkṣaṇe lokanāthastaṃ kṛpādṛṭyāvalokayet /",
    "K08bsu062_u:8164": " tadā te dhūrtakāścaurāḥ sarve yāyuḥ parāṅmukhāḥ //",
    "K08bsu062_u:8165": " yaśca rogī sadā duṣṭaḥ kuṣṭhavyādhyācitāśrayaḥ /",
    "K08bsu062_u:8166": " smṛtvā lokeśvaraṃ dhyātvā namennāmāpyudāharet //",
    "K08bsu062_u:8167": " tatkṣeṇe lokanāthastaṃ kṛpādṛṣṭyāvalokayet /",
    "K08bsu062_u:8168": " tadā sa vyādhito mukto nīrogī puṣṭitendriyaḥ //",
    "K08bsu062_u:8169": " śuddhāśayo viśuddhātmā bhavet saṃbodhimānasaḥ /",
    "K08bsu062_u:8170": " yadi daivādvipattiḥ syāddhitvā duḥkhāśrayaṃ tanum /",
    "K08bsu062_u:8171": " śuddhāśayo viśuddhātmā saṃprayāyāt sukhāvatīm //",
    "K08bsu062_u:8172": " (Gkv 284)",
    "K08bsu062_u:8173": " yaśca daridrito duḥkhī dīno 'nātho durāśrayaḥ /",
    "K08bsu062_u:8174": " smṛtvā lokeśvaraṃ dhyātvā namennāmāpyudāharet //",
    "K08bsu062_u:8175": " tatkṣaṇe lokanāthastaṃ kṛpādṛṣṭyāvalokayet /",
    "K08bsu062_u:8176": " tadā sa śrīguṇotpanno bhavet sāadhuḥ śubhendriyaḥ //",
    "K08bsu062_u:8177": " yaśca saṃgrāmamadhye 'pi śatrubhiḥ pariveṣṭita /",
    "K08bsu062_u:8178": " smṛtvā lokādhipaṃ dhyātvā namennāmāpyudāaharet //",
    "K08bsu062_u:8179": " tatkṣaṇe lokanāthastaṃ kṛpādṛṣṭyāvalokayet /",
    "K08bsu062_u:8180": " tadā so 'rīnvinirjitya labdhvā ramejjayaśriyam //",
    "K08bsu062_u:8181": " yaścāpi dahyamāneṣu gṛhodyānāśrameṣvapi /",
    "K08bsu062_u:8182": " smṛtvā lokādhipaṃ dhyātvā nāma proccārayannamet //",
    "K08bsu062_u:8183": " tatkāle lokanāthastaṃ kṛpādṛṣṭyāvalokayet /",
    "K08bsu062_u:8184": " tadā sa sahasā vahniskandhaḥ śāmyennirākulaḥ //",
    "K08bsu062_u:8185": " vivāde kalaye vāpi paribhūte 'pi durjanaiḥ /",
    "K08bsu062_u:8186": " smṛtvā lokeśvaraṃ dhyātvā nāma proccārayannamet //",
    "K08bsu062_u:8187": " tatkṣaṇe lokaśāstā taṃ kṛpādṛṣṭyāvalokayet /",
    "K08bsu062_u:8188": " tadā sa vijayan sarvān saṃsthāpayennije vaśe //",
    "K08bsu062_u:8189": " yaśca kleśāgnisaṃtapto vyākulendriyamānasaḥ /",
    "K08bsu062_u:8190": " smṛtvā lokaprabhuṃ dhyātvā namennāmāpyudāharan //",
    "K08bsu062_u:8191": " tatkṣaṇe taṃ mahāsattvo dayādṛṣtyāvalokayet /",
    "K08bsu062_u:8192": " tadā niḥkleśabhadrātmā bhavedbhadrendriyaḥ sudhīḥ //",
    "K08bsu062_u:8193": " yo 'putraḥ putraratnārthī taṃ lokeśaṃ śaraṇaṃ gataḥ /",
    "K08bsu062_u:8194": " smṛtvā dhyātvā yathāśakti bhajennāmānyudāharan //",
    "K08bsu062_u:8195": " tadā sa trijagadbhartā kṛpādṛṣṭyāvalokayet /",
    "K08bsu062_u:8196": " dadyāttasmai putraratnaṃ mahāsattvaṃ jagatpriyam //",
    "K08bsu062_u:8197": " sutārthine 'pi satputrīṃ ramākārāṃ śubhendriyām /",
    "K08bsu062_u:8198": " sarvasattvapriyāṃ kāntāṃ sādhvīṃ dadyājjagatprabhuḥ //",
    "K08bsu062_u:8199": " vidyārthī labhate vidyāṃ dhanārthi labhate dhanam /",
    "K08bsu062_u:8200": " rājyārthī labhate rājyaṃ lokeśabhaktimānapi //",
    "K08bsu062_u:8201": " (Gkv 285)",
    "K08bsu062_u:8202": " dravyārthī labhate dravyaṃ guṇārthī labhate guṇam /",
    "K08bsu062_u:8203": " bhogyārthī labhate bhojyaṃ gṛhārthī labhate gṛham //",
    "K08bsu062_u:8204": " evamanyāni vastūni sarvopakaraṇānyapi /",
    "K08bsu062_u:8205": " yathābhivāṃchitaṃ sarvaṃ labhellokeśabhaktimān //",
    "K08bsu062_u:8206": " tenāsau trijagannātha āryāvalokiteśvaraḥ /",
    "K08bsu062_u:8207": " iti prakhyāpitaḥ sarvairdharmarājaimunīśvaraiḥ //",
    "K08bsu062_u:8208": " evaṃ mahattaraṃ puṇyaṃ lokeśabhaktibhāvinām /",
    "K08bsu062_u:8209": " aprameyamasaṃkhyeyaṃ saṃbuddhapadasādhanam //",
    "K08bsu062_u:8210": " ityevaṃ sugataiḥ sarvaiḥ samādiṣṭaṃ samantataḥ /",
    "K08bsu062_u:8211": " bodhisattvairmahābhijñaiḥ sarvaiścāpi praśaṃsyate //",
    "K08bsu062_u:8212": " iti matvā mahārāja lokanāthasya sarvadā /",
    "K08bsu062_u:8213": " śaraṇe samupāśritya bhajasva śraddhayā mudā /",
    "K08bsu062_u:8214": " yasya lokeśvare bhaktistasya pāpaṃ na kiṃcana /",
    "K08bsu062_u:8215": " duṣṭakleśabhayaṃ nāpi nirvighnaṃ satsukhaṃ sadā //",
    "K08bsu062_u:8216": " sarve duṣṭagaṇā mārāḥ kṣīyante sarvataḥ sadā /",
    "K08bsu062_u:8217": " yamadūtādayaścāpi palāyeyuḥ parāṅmukhāḥ //",
    "K08bsu062_u:8218": " lokeśabhktibhājāṃśca puṇyadhārā nirantarā /",
    "K08bsu062_u:8219": " apreyā asaṃkhyeyāḥ pravardhante divāniśam //",
    "K08bsu062_u:8220": " etatpuṇyānubhāvaistu saddharmastena labhyate /",
    "K08bsu062_u:8221": " tatsaddharmānubhāvena saṃbuddho dṛśyate 'grataḥ //",
    "K08bsu062_u:8222": " tato buddhānubhāvena bodhicittaṃ sulabhyate /",
    "K08bsu062_u:8223": " bodhipraṇidhicittena caryante bodhicārikāḥ //",
    "K08bsu062_u:8224": " kramāt saṃbodhisaṃbhāraṃ pūrayitvā yathākramam /",
    "K08bsu062_u:8225": " sarvān kleśān vinirjityāacaturmāragaṇānapi //",
    "K08bsu062_u:8226": " sarvatra vaśitā prāptā dhāraṇīguṇasaṃyutā /",
    "K08bsu062_u:8227": " daśabhūmīśvaro bhūtvā saṃbodhiṃ samavāpnuyāt //",
    "K08bsu062_u:8228": " iti matvā mahābhijño lokeśvaro jinātmajaḥ /",
    "K08bsu062_u:8229": " bhajanīyaḥ sadā sadbhiḥ saṃbuddhapadavāṃchibhiḥ //",
    "K08bsu062_u:8230": " (Gkv 286)",
    "K08bsu062_u:8231": " ye bhajanti sadā nityaṃ lokeśvaraṃ jagatprabhum /",
    "K08bsu062_u:8232": " teṣāṃ naiva bhayaṃ kiṃcitsarvatra sarvadāpi hi //",
    "K08bsu062_u:8233": " rakṣeyustaṃ samālokya brahyādayo maharṣayaḥ /",
    "K08bsu062_u:8234": " śakrādayaḥ surendrāśca sarvalokādhipā api //",
    "K08bsu062_u:8235": " rakṣeyuragnayo 'pyenaṃ lokeśabhaktibhāvinam /",
    "K08bsu062_u:8236": " dharmarājādayaḥ pretāḥ sarve niśācarā api //",
    "K08bsu062_u:8237": " varuṇāśca hi rājāśca sarve vāyugaṇā api /",
    "K08bsu062_u:8238": " sarve śrīdādayo yakṣāḥ sarve bhūtādhipā api //",
    "K08bsu062_u:8239": " sūryādayo grahāḥ sarve candrādayaśca tārakāḥ /",
    "K08bsu062_u:8240": " sarve siddhāśca sādhyāśca rudrā vidyādharā api //",
    "K08bsu062_u:8241": " dhṛtarāṣṭrādayaḥ sarve gandharvā api sarvadā /",
    "K08bsu062_u:8242": " viruḍhakādikumbhāṇḍā rakṣeyustaṃ sadānugāḥ //",
    "K08bsu062_u:8243": " virupākṣādayaḥ sarve nāgendrā garuḍā api /",
    "K08bsu062_u:8244": " kuverapramukhāḥ sarve yakṣā api samādarāt //",
    "K08bsu062_u:8245": " drumādikinnarāḥ sarve vemacitrādayo 'surāḥ /",
    "K08bsu062_u:8246": " sarve paiśācikāścāpi rakṣeyustaṃ samāhitaḥ //",
    "K08bsu062_u:8247": " sarve mātṛgaṇāścāpi sakumāragaṇādhipāḥ /",
    "K08bsu062_u:8248": " sarve 'pi bhairavāḥ sarve mahākālagaṇā api //",
    "K08bsu062_u:8249": " saḍākaḍākinīsaṃghāḥ sarve kāpālikā api /",
    "K08bsu062_u:8250": " sarve vaitāḍikāścāpi dṛṣṭvā ceyustamādarāt //",
    "K08bsu062_u:8251": " tathā ca yoginaḥ siddhā avikalpā jitendriyāḥ /",
    "K08bsu062_u:8252": " dūrāddṛṣṭvābhirakṣeyustaṃ lokeśaśaraṇāśritam //",
    "K08bsu062_u:8253": " vajrapāṇyādayo vīrāḥ sarvamantrārthasādhakāḥ //",
    "K08bsu062_u:8254": " rakṣeyustaṃ samālokya lokeśabhakticāriṇam //",
    "K08bsu062_u:8255": " yatayastīrthikāścāpi tāpasā brahmacāriṇaḥ /",
    "K08bsu062_u:8256": " vaiṣṇavā api śaivāśca liṃgino vratino 'pi ca //",
    "K08bsu062_u:8257": " dūrādapi tamālokya bhaktimantaṃ jagatprabhoḥ /",
    "K08bsu062_u:8258": " praṇatvā prāṃjaliṃ dhṛtvā praśaṃseyuḥ samādarāt //",
    "K08bsu062_u:8259": " (Gkv 287)",
    "K08bsu062_u:8260": " arhanto bhikṣavaścāpi dṛṣṭgā taṃ dūrato mudā /",
    "K08bsu062_u:8261": " dhanyo 'sīti samārādhya prakuryurabhinanditam //",
    "K08bsu062_u:8262": " śrāvakāścailakāścāpi vratinaścāpyupāsakāḥ /",
    "K08bsu062_u:8263": " dūratastaṃ mahābhāgaṃ dṛṣṭva nameyurānatāḥ //",
    "K08bsu062_u:8264": " sarve cāpi mahāsattvā bodhisatvā jinātmajāḥ /",
    "K08bsu062_u:8265": " varadānaistamārādhya cārayeyurjagaddhite //",
    "K08bsu062_u:8266": " pratyekasugataścāpi dṛṣṭvā taṃ bodhibhāginam /",
    "K08bsu062_u:8267": " samālokya samāśvāsya prerayeyuḥ susaṃvare //",
    "K08bsu062_u:8268": " saṃbuddhā api sarve taṃ saṃbuddhapadalābhinam /",
    "K08bsu062_u:8269": " dṛṣṭvābhinandya saddharme niyujyāveyurābhavam //",
    "K08bsu062_u:8270": " evamasya jagadbharturlokeśasya mahātmanaḥ /",
    "K08bsu062_u:8271": " saddharmaguṇamāhātmyaṃ sarvabuddhaiḥ praśaṃsyate //",
    "K08bsu062_u:8272": " evaṃ mahattaraṃ puṇyaṃ lokeśabhajanodbhavam /",
    "K08bsu062_u:8273": " matvā sadānumoditvā śrotavyam bodhivāṃchibhi //",
    "K08bsu062_u:8274": " idaṃ sarvaṃ mahāyānasūtraratnaṃ subhāṣitam /",
    "K08bsu062_u:8275": " śṛṇvanti śraddhayā ye 'pi kalau paṃcakaṣāyite //",
    "K08bsu062_u:8276": " durgatiṃ te na gacchinta kadācana kathaṃcana /",
    "K08bsu062_u:8277": " sadā sadgatisaṃjātā bhavanti bhadracāriṇaḥ //",
    "K08bsu062_u:8278": " lokeśasya jagacchāstuḥ sarvadā śaraṇe sthitāḥ /",
    "K08bsu062_u:8279": " dhyātvā nāma samuccārya smṛtvā bhajeyurābhavam //",
    "K08bsu062_u:8280": " etatpuṇyānuliptāste bhadraśrīsadguṇālayāḥ /",
    "K08bsu062_u:8281": " saddharmasukhasaṃpattiṃ bhuktvā yāyuḥ sukhāvatīm //",
    "K08bsu062_u:8282": " enaṃ yaḥ sakalāṃllokāṃcchrāvayati prabodhayan /",
    "K08bsu062_u:8283": " so 'pi na durgatiṃ yāti yāti sadgatimeva hi //",
    "K08bsu062_u:8284": " etatpuṇyaviśuddhātmā bhadraśrīsadguṇāśrayaḥ /",
    "K08bsu062_u:8285": " saddharmasukhasaṃpattiṃ bhuktvā yāyāt sukhāvatīm //",
    "K08bsu062_u:8286": " yaścāpīdaṃ kalau kāle nirapekṣāḥ svajīvite /",
    "K08bsu062_u:8287": " sabhāmadhye samāsīno bhāṣet sūtrasubhāṣitam //",
    "K08bsu062_u:8288": " (Gkv 288)",
    "K08bsu062_u:8289": " so 'pyetatpuṇyaśuddhātmā yāyānna durgatiṃ kvacit /",
    "K08bsu062_u:8290": " sadā sadgatisaṃjāto bhadraśrīsadguṇāśrayaḥ //",
    "K08bsu062_u:8291": " sarvasattvahitādhānaṃ saddharmameva sādhayan /",
    "K08bsu062_u:8292": " śubhiotsāhasahatsaukhyaṃ bhuktvā yāyāt sukhāvatīm //",
    "K08bsu062_u:8293": " tatrāmitaruceḥ śāstuḥ sarve śaraṇe sthitāḥ /",
    "K08bsu062_u:8294": " sadā dharmāmṛtaṃ pītvā careyurbodhisaṃvaram //",
    "K08bsu062_u:8295": " tataste bodhisaṃbhāraṃ pūrayitvā yathākramam /",
    "K08bsu062_u:8296": " bhaveyuḥ sarve lokeśā daśabhūmīśvarā api //",
    "K08bsu062_u:8297": " tataste nirmalatmāno bodhisattvā jinātmajāḥ /",
    "K08bsu062_u:8298": " bhaveyuyustriguṇābhijñā mahāsattvāḥ śubhendriyāḥ //",
    "K08bsu062_u:8299": " kleśān māragaṇān sarvān jitvārhanto niraṃjanāḥ /",
    "K08bsu062_u:8300": " trividhāṃ bodhimāsādya saṃbuddhapadamāpnuyuḥ //",
    "K08bsu062_u:8301": " ye 'pi vedamahāyānasūtrarājaṃ likhenmudā /",
    "K08bsu062_u:8302": " tenāpi likhitaṃ sarvamahāyānasubhāṣitam //",
    "K08bsu062_u:8303": " lekhāpitaṃ ca yenedaṃ sūtrarājasubhāṣitam /",
    "K08bsu062_u:8304": " tena lekhāpitaṃ jñānaṃ sarvaṃ mahāyānasubhāṣitam //",
    "K08bsu062_u:8305": " likhitaṃ vāpi yenedaṃ prātiṣṭhāpya yathāvidhi /",
    "K08bsu062_u:8306": " śuddhasthāne gṛhe sthāpya pūjāṃgaiḥ sarvadārcitam //",
    "K08bsu062_u:8307": " tenārhanto jināḥ sarve pratyekasugatā api /",
    "K08bsu062_u:8308": " sasaṃghā bodhisattvāśca bhavanti pūjitāḥ khalu //",
    "K08bsu062_u:8309": " yaścāpīdaṃ svayaṃ dhṛtvā parebhyo 'pi samādiśet /",
    "K08bsu062_u:8310": " bhāvayet satataṃ smṛtvā dhyātvāpi praṇayen mudā //",
    "K08bsu062_u:8311": " tasya sarve munīndrāśca pratyekasugatā jināḥ /",
    "K08bsu062_u:8312": " arhanto bodhisattvāśca tuṣṭā dadyuḥ samīhitam //",
    "K08bsu062_u:8313": " yaścaitadupadeṣṭāraṃ sarvāṃśca śrāvakānapi /",
    "K08bsu062_u:8314": " yathāvidhi samabhyarcya bhojanaiḥ paritoṣayet //",
    "K08bsu062_u:8315": " tena sarve 'pi saṃbuddhāḥ pratyekasugatā api /",
    "K08bsu062_u:8316": " arhanto bhikṣavaḥ sarve yogino brahmacāriṇaḥ //",
    "K08bsu062_u:8317": " (Gkv 289)",
    "K08bsu062_u:8318": " bodhisattvāśca sarve 'pi vratino yatayo 'pi ca /",
    "K08bsu062_u:8319": " abhyarcya bhojanairnityaṃ bhaveyuḥ paritoṣitāḥ //",
    "K08bsu062_u:8320": " kimevaṃ bahunoktena sarve buddhāḥ munīśvarāḥ /",
    "K08bsu062_u:8321": " sarvāḥ pāramitā devyaḥ sarve saṃghā jinātmajāḥ //",
    "K08bsu062_u:8322": " nityaṃ teṣāṃ samālokya kṛpādṛṣṭyānumoditāḥ /",
    "K08bsu062_u:8323": " rakṣāṃ vidhāya sarvatra varaṃ dadyurjagaddhite //",
    "K08bsu062_u:8324": " lokapālāśca sarve 'pi sarve devāśca dānavāḥ /",
    "K08bsu062_u:8325": " rakṣāṃ kṛtvā varaṃ dadyusteṣāṃ saddharmasādhinām //",
    "K08bsu062_u:8326": " rājāno 'pi sadā teṣāṃ rakṣāṃ kṛtvānumoditāḥ /",
    "K08bsu062_u:8327": " yathābhivāṃchitaṃ kṛtvā pālayeyuḥ samāadarāt //",
    "K08bsu062_u:8328": " mantriṇo 'pi sadā teṣāṃ sāmātyasacivānugāḥ /",
    "K08bsu062_u:8329": " sabhṛtyasainyabhaṭṭāśca bhaveyurhitakāriṇaḥ //",
    "K08bsu062_u:8330": " sarve vaiśyāśca sarvārthabhartāraḥ syuḥ suhṛtpriyāḥ /",
    "K08bsu062_u:8331": " śreṣṭhimahājanāḥ sarve bhaveyurhitakāriṇaḥ //",
    "K08bsu062_u:8332": " dviṣo 'pi dāsatāṃ yāyurduṣṭāśca syurhitāśayāḥ /",
    "K08bsu062_u:8333": " evamanye 'pi lokāśca sarve syurmaitramānasāḥ //",
    "K08bsu062_u:8334": " paśavaḥ pakṣiṇaścāpi sarve kīṭāśca jantavaḥ /",
    "K08bsu062_u:8335": " naiva teṣāṃ viruddhāḥ syurbhaveyurhitaśaṃsinaḥ //",
    "K08bsu062_u:8336": " evaṃ sarvatra lokeṣu teṣāṃ saddharmasādhinām /",
    "K08bsu062_u:8337": " nirutpātaṃ śubhotsāhaṃ saumāṃgalyaṃ sadā bhavet //",
    "K08bsu062_u:8338": " evaṃ bhadrataraṃ puṇyaṃ lokeśabhajonodbhavam /",
    "K08bsu062_u:8339": " matvā taṃ trijagannāthaṃ bhajasva sarvadā smaran //",
    "K08bsu062_u:8340": " ye tasya śaraṇe sthitvā dhyātvā samāhitāḥ /",
    "K08bsu062_u:8341": " nāmāpi ca samuccārya bhajanti śraddhayā sadā //",
    "K08bsu062_u:8342": " teṣāṃ syuḥ suprasannāni triratnānyapi sarvadā /",
    "K08bsu062_u:8343": " kṛpādṛṣṭyā samālokya kṛtvā ceyuḥ śubhaṃ sadā //",
    "K08bsu062_u:8344": " etacchāstrā samādiṣṭamupāguptena bhikṣuṇā /",
    "K08bsu062_u:8345": " śrutvāśokaḥ sa bhūmīndraḥ prābhyananadan prabodhitaḥ //",
    "K08bsu062_u:8346": " (Gkv 290)",
    "K08bsu062_u:8347": " sabhā sarvāvatī sāpi śrutvaitat saṃprasāditā /",
    "K08bsu062_u:8348": " tatheti prativanditvā prābhyanandat prabodhitā //",
    "K08bsu062_u:8349": " tataste sakalā lokāḥ samutthāya pramoditāḥ /",
    "K08bsu062_u:8350": " upaguptaṃ tamarhantaṃ natvā svasvālayaṃ yayuḥ //",
    "K08bsu062_u:8351": " tataḥ prabhṛti rājā sa lokeśaṃ sarvadā smaran /",
    "K08bsu062_u:8352": " dhyātvā nāma samuccārya prāabhajat pālayan prajāḥ //",
    "K08bsu062_u:8353": " tadā tasya narendrasya viṣaye tatra sarvadā /",
    "K08bsu062_u:8354": " nirutpātaṃ śubhotsāhaṃ prāvartata samantataḥ //",
    "K08bsu062_u:8355": " iti jayaśriyādiṣṭaṃ niśamya sa sasāṃghikaḥ /",
    "K08bsu062_u:8356": " jinaśrīrāja ātmajñaḥ prābhyanandat prabodhitaḥ //",
    "K08bsu062_u:8357": " tataścāsau mahābhijño jayaśrīḥ sugarātātmajaḥ /",
    "K08bsu062_u:8358": " sarvān saṃghān samālokya punarevaṃ samādiśat //",
    "K08bsu062_u:8359": " yatredaṃ sūtrarājendraṃ prāvartayet kalāvapi /",
    "K08bsu062_u:8360": " bhāṣedyaḥ śṛṇuyādyaśca śrāvayedyaśca pracārayet //",
    "K08bsu062_u:8361": " eteṣāṃ tatra sarveṣāṃ saṃbuddhāḥ sakalāḥ sadā /",
    "K08bsu062_u:8362": " kṛpādṛṣṭyā samālokya kurvantu bhadramābhavam //",
    "K08bsu062_u:8363": " sarvāḥ pāramitādevyasteṣāṃ tatra sadā śivam /",
    "K08bsu062_u:8364": " kurvantyā bodhisaṃbhāraṃ pūrayantu jagaddhite //",
    "K08bsu062_u:8365": " sarve 'pi bodhisattvāśca pratyekasugatā api /",
    "K08bsu062_u:8366": " arhanto yoginasteṣāṃ bhadraṃ kurvantu sarvadā //",
    "K08bsu062_u:8367": " brahmadilokapālaśca sarve cāpi maharṣayaḥ /",
    "K08bsu062_u:8368": " tatra teṣāṃ ca sarveṣāṃ kurvantu maṃgalaṃ sadā //",
    "K08bsu062_u:8369": " kāle varṣantu meghāśca bhūyācchasyavatī mahī /",
    "K08bsu062_u:8370": " nirutpātaṃ mahotsāhaṃ subhikṣaṃ bhavatu dhruvam //",
    "K08bsu062_u:8371": " bahukṣīrapradā gāvo vṛkṣāḥ puṣpafalānvitāḥ /",
    "K08bsu062_u:8372": " auṣadhyo rasavīryādyā bhūyātsustatra sarvadā //",
    "K08bsu062_u:8373": " bhavantu prāṇinaḥ sarve",
    "K08bsu062_u:8374": " ārogyacirajīvinaḥ /",
    "K08bsu062_u:8375": " sarvadravyasamāpannāḥ śrīmanto bhadracāriṇaḥ //",
    "K08bsu062_u:8376": " (Gkv 291)",
    "K08bsu062_u:8377": " rājā bhavatu dharmiṣṭho mantriṇo nīticāriṇaḥ /",
    "K08bsu062_u:8378": " sarve lokāḥ suvṛttisthā bhavantu dharmasādhinaḥ //",
    "K08bsu062_u:8379": " mā bhutkaściddurācāraścauro duṣṭaśca vaṃcakaḥ /",
    "K08bsu062_u:8380": " daridro durbhago dīno madamānābhigarvitaḥ //",
    "K08bsu062_u:8381": " sarve sattvāḥ samācārāḥ pariśuddhatrimaṇḍalāḥ /",
    "K08bsu062_u:8382": " svasvakulavratārakṣāḥ pracarantu jagaddhite //",
    "K08bsu062_u:8383": " sarve bhadrāśayāḥ santaḥ saṃbodhivratacāriṇaḥ /",
    "K08bsu062_u:8384": " triratnabhajanaṃ kṛtvā saṃcarantāṃ sadā śubhe //",
    "K08bsu062_u:8385": " iti jayaśriyākhyātaṃ śrutvā sarve 'pi sāṃghikāḥ /",
    "K08bsu062_u:8386": " evamastviti vijñapya prābhyanandan pramoditāḥ //",
    "K08bsu062_u:8387": " // iti jinaśrīrājaparipṛṣṭajayaśrīsaṃprabhāṣita-",
    "K08bsu062_u:8388": " śrīmadāryāvalokiteśvaraguṇakāraṇḍavyūhasūtrarājaṃ samāptam //",
    "K08bsu062_u:8389": " ye dharmā hetuprabhavā hetuṃ teṣāṃ tathāgato hyavadat /",
    "K08bsu062_u:8390": " teṣāṃ ca yo nirodhaṃ evaṃvādī mahaśramaṇaḥ //",
    "K08bsu062_u:8391": " // śubhamastu //"
}