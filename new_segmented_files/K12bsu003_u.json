{
    "K12bsu003_u:0": " Aparimitāyuḥ Sūtra",
    "K12bsu003_u:1": " evaṃ mayā śrutam /",
    "K12bsu003_u:2": " ekasmin samaye bhagavān śrāvastyāṃ viharatisma jetavane anāthapiṇḍadasyārāme mahatā",
    "K12bsu003_u:3": " bhikṣusaṅghena sārdham ardhatrayodaśarbhibhikṣuśataiḥ sambahulaiśca bodhisattvairmahāsattvaiḥ // 1 //",
    "K12bsu003_u:4": " tatra khalu bhagavān mañjuśrīyāṃ kumārabhūtām āmantrayate sma /",
    "K12bsu003_u:5": " asti mañjuśrīrūpariṣṭāyām aparimitāguṇasañcayo nāma lokadhātustatrāparimitāyurjñānasuviniścitatejorāja",
    "K12bsu003_u:6": " nāma tathāgato 'rhan samyaksambuddha eva hi tiṣṭhati dhriyate yāpayati sattvānāṃ",
    "K12bsu003_u:7": " ca dharmaṃ deśayati // 2 //",
    "K12bsu003_u:8": " śṛṇu mañjuśrīḥ kumārabhūtā,",
    "K12bsu003_u:9": " ime jambudvipakā manuṣyā alpāyuṣkā varṣaśatāyuṣas,",
    "K12bsu003_u:10": " teṣāṃ bahunyākālamaranāni nirdiṣṭāni /",
    "K12bsu003_u:11": " ye khalu mañjuśrīḥ sattvastasyāparimitāyuṣaḥ tathāgatasya guṇavarṇaparikīrtana nāma",
    "K12bsu003_u:12": " dharmaparyāyaṃ likhiṣyanti likhāpayiṣyanti nāmadheyamātram api śroṣyanti yāvat pustakagatām",
    "K12bsu003_u:13": " api kṛtvā gṛhe dhārayiṣyanti vācayiṣyanti puṣpadhūpagandhamālyavilepanacūrṇacīvarachatradhvajaghaṇṭāpatākābhiśca",
    "K12bsu003_u:14": " samantāt pūjābhiḥ pūjāyiṣyanti te parikṣiṇāyuṣaḥ punaraiva varṣaśatāyuṣo bhaviṣyanti /",
    "K12bsu003_u:15": " ye khalu punarmañjuśrīḥ sattvastasyāparimitāyurjñānasuviniścita tejorājasya tathāgatasya nāmoṣṭottaraśataṃ śroṣyanti dhārayiṣyanti vācayiṣyanti,",
    "K12bsu003_u:16": " teṣām āyurvadhayiṣyanti,",
    "K12bsu003_u:17": " ye parikṣiṇāyuṣaḥ sattvā nāmadheyaṃ śroṣyanti dhārayiṣyanti vācayiṣyanti teṣām apyāyurvivardhayiṣyati // 3 //",
    "K12bsu003_u:18": " tasmāttarhi mañjuśrīdirghāyuṣkatvaṃ prārthayitukāmaḥ kulaputrā vā kuladuhitaro vā",
    "K12bsu003_u:19": " tasyāparimitāyuṣastathāgatasya nāmāṣṭottaraśataṃ śroṣyanti likhiṣyanti teṣām ime",
    "K12bsu003_u:20": " guṇānusaṃsā bhaviṣyanti // 4 //",
    "K12bsu003_u:21": " om namo bhagavate aparimitāyurjñānasuviniścitatejorājāya tathāgatāyārhate samyaksambuddhāya,",
    "K12bsu003_u:22": " tadyathā,",
    "K12bsu003_u:23": " om puṇyamahāpuṇya aparimitāpuṇya aparimitāyupuṇya jñānasambhāropacite,",
    "K12bsu003_u:24": " om sarvasaṃskāra pariśuddhadharmate gagaṇasamudgate svabhāvapariśuddhe mahānayāparivāre svāhā // 5 //",
    "K12bsu003_u:25": " imāṃ mañjuśrīstathāgatasya nāmoṣṭottaraśataṃ ye kecil likhiṣyanti likhāpayiṣyanti pustakagatām api kṛtvā gṛhe dhārayiṣyanti vācayiṣyanti,",
    "K12bsu003_u:26": " te parikṣīṇāyuṣaḥ punaraiva varṣaśatāyuṣo bhaviṣyanti,",
    "K12bsu003_u:27": " itaścutvā aparimitāyuṣastathāgatasya buddhakṣetre upapadyante,",
    "K12bsu003_u:28": " aparimitāyuṣaśca bhaviṣyanti aparimitāguṇasañcaye lokadhātau // 6 //",
    "K12bsu003_u:29": " om namo bhagavate /",
    "K12bsu003_u:30": " tena khalu punaḥ samayena navanavatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 7 //",
    "K12bsu003_u:31": " om namo bhagavate /",
    "K12bsu003_u:32": " tena khalu punaḥ samayena caturaśītīnāṃ Buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 8 //",
    "K12bsu003_u:33": " om namo bhagavate /",
    "K12bsu003_u:34": " tena khalu punaḥ samayena saptasaptatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 9 //",
    "K12bsu003_u:35": " om namo bhagavate /",
    "K12bsu003_u:36": " tena khalu punaḥ samayena pañcaṣaṣṭīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 10 //",
    "K12bsu003_u:37": " om namo bhagavate /",
    "K12bsu003_u:38": " tena khalu punaḥ samayena pañcapañcaśatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 11 //",
    "K12bsu003_u:39": " om namo bhagavate /",
    "K12bsu003_u:40": " tena khalu punaḥ samayena pañcacatvāriśatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 12 //",
    "K12bsu003_u:41": " om namo bhagavate /",
    "K12bsu003_u:42": " tena khalu punaḥ samayena ṣaṭtriṃśatīnāṃ Buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 13 //",
    "K12bsu003_u:43": " om namo bhagavate /",
    "K12bsu003_u:44": " tena khalu punaḥ samayena pañcaviṃśatīnāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 14 //",
    "K12bsu003_u:45": " om namo bhagavate /",
    "K12bsu003_u:46": " tena khalu punaḥ samayena gaṅgānadīvālukopamānāṃ buddhakoṭīnām ekamatenaikasvareṇa idam aparimitāyuḥ sūtraṃ bhāṣitam // 15 //",
    "K12bsu003_u:47": " om namo bhagavate /",
    "K12bsu003_u:48": " ya idam aparimitāyuḥ sūtraṃ likhiṣyati likhāpayiṣyati sa na kadācinnarakeṣūpapadyate na tīryagyonau na yamaloke na akṣaṇeṣu ca kadācid api upapasyate",
    "K12bsu003_u:49": " yatra yatra janmanyupapadyate,",
    "K12bsu003_u:50": " tatra tatra sarvatra jātau jātau jātismaro bhaviṣyanti // 17 //",
    "K12bsu003_u:51": " om namo bhagavate /",
    "K12bsu003_u:52": " ya idam aparimitāyuḥ sūtraṃ likhiṣyati likhāpayiṣyati tena caturaśītidharmaskandhasahasrāṇi likhāpitāni bhaviṣyanti // 18 //",
    "K12bsu003_u:53": " om namo bhagavate /",
    "K12bsu003_u:54": " ya idam aparimitāyuḥ sūtraṃ likhiṣyati likhāpayiṣyati tena caturaśītidharmarājikāsahasrāṇi kārāpitāni pratiṣṭhāpitāni bhaviṣyanti // 19 //",
    "K12bsu003_u:55": " om namo bhagavate /",
    "K12bsu003_u:56": " ya idam aparimitāyuḥ sūtraṃ likhiṣyati likhāpayiṣyati tasya pañcānantaryāṇi karmāvaraṇāni parikṣayaṃ gacchanti // 20 //",
    "K12bsu003_u:57": " om namo bhagavate /",
    "K12bsu003_u:58": " ya idam aparimitāyuḥ sūtraṃ likhiṣyati likhāpayiṣyati,",
    "K12bsu003_u:59": " tasya na māro na mārakāyikā na yakṣa na rākṣasā nākālamṛtyurevatāraṃ lapsyante // 22 //",
    "K12bsu003_u:60": " om namo bhagavate /",
    "K12bsu003_u:61": " ya idam aparimitāyuḥ sūtraṃ likhiṣyati likhāpayiṣyati,",
    "K12bsu003_u:62": " tasya maraṇakālasamaye navanavatayo buddhakoṭyaḥ sammukhaṃ darśanaṃ dāsyanti,",
    "K12bsu003_u:63": " buddhasahasraṃ hastena hastaṃ tasyopanāmayanti,",
    "K12bsu003_u:64": " Buddhakṣetrādbuddhakṣetraṃ saṅkrāmati,",
    "K12bsu003_u:65": " nātra kāṅkṣā na vicikitsā na vimātirutpādayitavyā // 23 //",
    "K12bsu003_u:66": " om namo bhagavate /",
    "K12bsu003_u:67": " ya idam aparimitāyuḥ sūtraṃ likhiṣyati likhāpayiṣyati,",
    "K12bsu003_u:68": " tasya catvāro mahārājānaḥ pṛṣṭhataḥ pṛṣṭhataḥ samanubaddha rakṣāvaraṇaguptiṃ kariṣyanti // 24 //",
    "K12bsu003_u:69": " om namo bhagavate /",
    "K12bsu003_u:70": " ya idam aparimitāyuḥ sūtraṃ likhiṣyati likhāpayiṣyati sa sukhāvatyāṃ lokadhātau amitābhasya tathāgatasya buddhakṣetre upapadyate // 25 //",
    "K12bsu003_u:71": " om namo bhagavate /",
    "K12bsu003_u:72": " ya idam aparimitāyuḥ sūtraṃ likhiṣyati likhāpayiṣyati,",
    "K12bsu003_u:73": " sa pṛthivīpradeśaḥ caityabhūto vandanīyaśca bhaviṣyati /",
    "K12bsu003_u:74": " yeṣāṃ tiryagyonigatānāṃ mṛgapakṣīnāṃ karṇapuṭe nipatiṣyati te sarve anuttarāyāṃ samyak sambodhau abhisambodhim abhisambhotsyante // 26 //",
    "K12bsu003_u:75": " om namo bhagavate /",
    "K12bsu003_u:76": " ya idam aparimitāyuḥ sūtraṃ likhiṣyati likhāpayiṣyati tasya strībhāvo na kadācid api bhaviṣyati // 27 //",
    "K12bsu003_u:77": " om namo bhagavate /",
    "K12bsu003_u:78": " ya idam aparimitāyuḥ sūtraṃ dharmaparyāyam uddiśya ekam api kārṣāpaṇaṃ dānaṃ dāsyati,",
    "K12bsu003_u:79": " tena trisāhasramahāsāhasralokadhātuṃ saptaratnaparipūrṇaṃ kṛtvā dānaṃ dattaṃ bhavati // 28 //",
    "K12bsu003_u:80": " om namo bhagavate /",
    "K12bsu003_u:81": " ya idam dharmabhāṇakaṃ pūjayiṣyati,",
    "K12bsu003_u:82": " tena sakalasamāptaḥ saddharmaḥ pūjito bhavati // 29 //",
    "K12bsu003_u:83": " om namo bhagavate /",
    "K12bsu003_u:84": " yathā vipaśviśikhiviśvabhukrakucchandakanakamunikāśyapaśākyamuniprabhṛtīnāṃ tathāgatānāṃ saptaratnamayaḥ pūjāḥ kṛtvā tasya puṇyaskandhasya pramāṇaṃ śakyaṃ gaṇayituṃ,",
    "K12bsu003_u:85": " na tvāparimitāyuḥ sūtrasya puṇyaskandhasya pramāṇaṃ śakyaṃ gaṇayitum // 30 //",
    "K12bsu003_u:86": " om namo bhagavate /",
    "K12bsu003_u:87": " yathā sumeroḥ parvatarājasya samānāṃ ratnarāśiṃ kṛtvā dānaṃ dadyāt,",
    "K12bsu003_u:88": " tasya puṇyaskandhasya pramāṇaṃ śakyaṃ gaṇayituṃ,",
    "K12bsu003_u:89": " na tvāparimitāyuḥ sūtrasya puṇyaskandhasya pramāṇaṃ śakyaṃ gaṇayitum // 31 //",
    "K12bsu003_u:90": " om namo bhagavate /",
    "K12bsu003_u:91": " yathā catvāro mahāsamudrā udakaparipūṇṇā bhaveyuḥ,",
    "K12bsu003_u:92": " tatra ekaikavinduṃ śakyaṃ gaṇayituṃ,",
    "K12bsu003_u:93": " na tvāparimitāyuḥ sūtrasya puṇyaskandhasya pramāṇaṃ śakyaṃ gaṇayitum // 32 //",
    "K12bsu003_u:94": " om namo bhagavate /",
    "K12bsu003_u:95": " ya idam aparimitāyuḥ sūtraṃ likhiṣyati likhāpayiṣyati saṃskṛtya pūjayiṣyati tena daśasu dikṣu sarvabuddhakṣetreṣu sarvatathāgatā vanditāḥ pūjitāśca bhaviṣyanti // 33 //",
    "K12bsu003_u:96": " om namo bhagavate /",
    "K12bsu003_u:97": " dānabalena samudgata buddho dānabalādhigatā narasiṃhaḥ /",
    "K12bsu003_u:98": " dānabalasya ca śrūyati śabda kāruṇikasya pure praviśantaṃ // 34 //",
    "K12bsu003_u:99": " śīlabalena samudgata buddho śīlabalādhigatā narasiṃhaḥ /",
    "K12bsu003_u:100": " śīlabalasya ca śrūyati śabda kāruṇikasya pure praviśantaṃ // 35 //",
    "K12bsu003_u:101": " kṣāntibalena samudgata buddho kṣāntibalādhigatā narasiṃhaḥ /",
    "K12bsu003_u:102": " kṣāntibalasya ca śrūyati śabda kāruṇikasya pure praviśantaṃ // 36 //",
    "K12bsu003_u:103": " vīryabalena samudgata buddho vīryābalādhigatā narasiṃhaḥ /",
    "K12bsu003_u:104": " vīryabalasya ca śrūyati śabda kāruṇikasya pure praviśantaṃ // 37 //",
    "K12bsu003_u:105": " dhyānabalena samudgata buddho dhyānabalādhigatā narasiṃhaḥ /",
    "K12bsu003_u:106": " dhyānabalasya ca śrūyati śabda kāruṇikasya pure praviśantaṃ // 38 //",
    "K12bsu003_u:107": " prajñābalena samudgata buddho prajñābalādhigatā narasiṃhaḥ /",
    "K12bsu003_u:108": " prajñābalasya ca śrūyati śabda kāruṇikasya pure praviśantaṃ // 39 //",
    "K12bsu003_u:109": " om namo bhagavate /",
    "K12bsu003_u:110": " idam vocadbhagavān āttamanaste ca bhikṣavaste ca bodhisattva mahāsattvaḥ sā ca sarvāvatī parṣat sadevamānuṣāsuragandharvaśca loko bhagavato bhāṣitamabhyanandanam iti // 40 //"
}