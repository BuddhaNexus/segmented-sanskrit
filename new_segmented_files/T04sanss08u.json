{
    "T04sanss08u:0": " pāpaśodhanaṃ aṣṭamaḥ paricchedaḥ /",
    "T04sanss08u:1": " uktā trayāṇām apy ātmabhāvâdīnāṃ rakṣā /",
    "T04sanss08u:2": " śuddhir adhunā vaktavyā /",
    "T04sanss08u:3": " kim artham /",
    "T04sanss08u:4": " śodhitasyâtmabhāvasya bhogaḥ pathyo bhaviṣyati /",
    "T04sanss08u:5": " samyaksiddhasya bhaktasya niṣkaṇasyêva dehinām //",
    "T04sanss08u:6": " yathôktam āryatathāgataguhyasūtre /",
    "T04sanss08u:7": " yāni ca tāni mahānagareṣu mahāśmaśānāni bhavanty anekaprāṇiśatasahasrâkīrṇāni /",
    "T04sanss08u:8": " tatrâpi sa bodhisatvo mahāsatvo*mahāntam ātmabhāvaṃ mṛtaṃ kā-",
    "T04sanss08u:9": " [ Bendall ed p159 ---> ]",
    "T04sanss08u:10": " lagatam upadarśayati /",
    "T04sanss08u:11": " tatra te tiryagyonigatāḥ satvā yāvad arthaṃ māṃsaṃ*paribhujyâyuḥparyante mṛtāḥ kālagatāḥ sugatau svargaloke deveṣûpapadyante /",
    "T04sanss08u:12": " sa câiva teṣāṃ hetur bhavati yāvat pari-",
    "T04sanss08u:13": " [ Cambridge MS f78a ---> ]",
    "T04sanss08u:14": " nirvāṇāya /",
    "T04sanss08u:15": " yad idaṃ /",
    "T04sanss08u:16": " tasyâiva bodhisatvasya pūrvapraṇidhānapariśuddhyā /",
    "T04sanss08u:17": " yena dīrgharātram evaṃ praṇidhānaṃ kṛtaṃ /",
    "T04sanss08u:18": " ye me mṛtasya kālagatasya māṃsaṃ paribhuñjīran /",
    "T04sanss08u:19": " sâiva teṣāṃ hetur bhavet svargôtpattaye yāvat parinirvāṇāya tasya śīlavataḥ /",
    "T04sanss08u:20": " ṛdhyati cetanā /",
    "T04sanss08u:21": " ṛdhyati prārthanā /",
    "T04sanss08u:22": " ṛdhyati praṇidhānam iti //",
    "T04sanss08u:23": " punar atrâivôktaṃ /",
    "T04sanss08u:24": " sa dharmakāyaprabhāvito darśanenâpi satvānām arthaṃ karoti /",
    "T04sanss08u:25": " śravaṇenâpi sparśanenâpi satvānām arthaṃ karoti /",
    "T04sanss08u:26": " tad yathâpi nāma śāntamate jīvakena vaidyarājena sarvabhaiṣajyāni samudānīya bhaiṣajyatarusaṃhātam",
    "T04sanss08u:27": " ayaṃ dārikārūpaṃ kṛtaṃ prāsādikaṃ darśanīyaṃ sukṛtaṃ suniṣṭhitaṃ suparikarmakṛtaṃ /",
    "T04sanss08u:28": " sâgacchati gacchati tiṣṭhati niṣīdati śayyāṃ ca kalpayati /",
    "T04sanss08u:29": " tatra ye āgacchanty āturā mahâtmāno rājāno vā rājamātrā vā śreṣṭhigṛhapatyamātyakoṭṭarājāno vā /",
    "T04sanss08u:30": " tān sa jīvako vaidyarājas tayā bhaiṣajyadārikayā sārddhaṃ saṃyojayati /",
    "T04sanss08u:31": " teṣāṃ samanantarasaṃyogam āpannānāṃ sarvavyādhayaḥ prasrabhyante 'rāgāś ca bhavanti sukhino nirvikārāḥ /",
    "T04sanss08u:32": " paśya śāntamate jīvakasya vaidyarājasya laukikavyādhicikitsājñānaṃ yady anyeṣāṃ vaidyānāṃ saṃvidyate /",
    "T04sanss08u:33": " evam eva śāntamate tasya dharmakāyaprabhāvitasya bodhisatvasya yāvantaḥ satvāḥ strīpuruṣadārakadārikā rāgadoṣamohasaṃtaptāḥ kāyaṃ spṛśanti /",
    "T04sanss08u:34": " teṣāṃ saṃspṛṣṭamātrāṇāṃ sarvakleśāḥ prasrabhyante vigatasaṃtāpaṃ ca kāyaṃ saṃjānanti //",
    "T04sanss08u:35": " yad idaṃ tasyâiva bodhisatvasya pūrvapraṇidhānasupariśuddhatvāt /",
    "T04sanss08u:36": " etadartham ātmabhāvaḥ śodhyaḥ //",
    "T04sanss08u:37": " kiṃ câśodhane doṣam āha /",
    "T04sanss08u:38": " tṛṇachannaṃ yathā śasyaṃ rogaiḥ sīdati nâidhate /",
    "T04sanss08u:39": " buddhâṅkuras tathā vṛddhiṃ kleśachanno na gacchati //",
    "T04sanss08u:40": " [ Bendall ed p160 ---> ]",
    "T04sanss08u:41": " pratipakṣanirāsena vṛddhyarthaṃ cêty abhiprāyaḥ //",
    "T04sanss08u:42": " ātmabhāvasya kā śuddhiḥ /",
    "T04sanss08u:43": " pāpakleśaviśodhanaṃ /",
    "T04sanss08u:44": " saṃbuddhôktyarthasāreṇa /",
    "T04sanss08u:45": " yatnâbhāve tv apāyagaḥ //",
    "T04sanss08u:46": " tatra pāpaśodhanaṃ caturdharmakasūtre deśitaṃ /",
    "T04sanss08u:47": " caturbhir maitreya dharmaiḥ samanvāgato bodhisatvo mahāsatvaḥ kṛtôpacitaṃ pāpam abhibhavati /",
    "T04sanss08u:48": " katamaiś caturbhiḥ /",
    "T04sanss08u:49": " yad uta /",
    "T04sanss08u:50": " vidūṣaṇâsamudācāreṇa pratipakṣasamudācāreṇa /",
    "T04sanss08u:51": " pratyāpattibalena /",
    "T04sanss08u:52": " āśrayabalena ca //",
    "T04sanss08u:53": " tatra vi-",
    "T04sanss08u:54": " [ Cambridge MS f78b ---> ]",
    "T04sanss08u:55": " dūṣaṇâsamudācāro 'kuśalaṃ karmâdhyacārati tatra tatrâiva ca vipratisārabahulī bhavati //",
    "T04sanss08u:56": " tatra pratipakṣasamudācāraḥ kṛtvâpy akuśalaṃ karma kuśale karmaṇy atyarthâbhiyogaṃ gataḥ //",
    "T04sanss08u:57": " pratyāpattibalaṃ saṃvarasamādānād akaraṇasaṃvaralābhaḥ //",
    "T04sanss08u:58": " tatrâśrayabalaṃ buddhadharmasaṃghaśaraṇa gamanam anutsṛṣṭabodhicittatā ca /",
    "T04sanss08u:59": " subalavatsaṃniśrayeṇa na śakyate pāpenâbhibhavituṃ /",
    "T04sanss08u:60": " ebhir maitreya caturbhir dharmaiḥ samanvāgato bodhisatvo mahāsatvaḥ kṛtôpacitaṃ pāpam abhibhavatîti //",
    "T04sanss08u:61": " tatra kathaṃ vidūṣaṇâsamudācāro bhāvayitavyaḥ /",
    "T04sanss08u:62": " yathā suvarṇaprabhāsôttamasūtre 'bhihitaṃ //",
    "T04sanss08u:63": " samanvāharantu māṃ buddhāḥ kṛpākāruṇyacetasaḥ /",
    "T04sanss08u:64": " ye ca daśadiśi loke tiṣṭhanti dvipadôttamāḥ //",
    "T04sanss08u:65": " [ Bendall ed p161 ---> ]",
    "T04sanss08u:66": " yac ca me pāpakaṃ karma kṛtaṃ pūrvaṃ sudāruṇaṃ /",
    "T04sanss08u:67": " tat sarvaṃ deśayiṣyāmi sthito daśabalâgrataḥ //",
    "T04sanss08u:68": " mātāpit-rn ajānatā buddhānām aprajānatā /",
    "T04sanss08u:69": " kuśalaṃ câprajānatā yat tu pāpaṃ kṛtaṃ mayā //",
    "T04sanss08u:70": " aiśvaryamadamattena kulabhogamadena ca /",
    "T04sanss08u:71": " tāruṇyamadamattena yat tu pāpaṃ kṛtaṃ mayā //",
    "T04sanss08u:72": " duścintitaṃ duruktaṃ ca duṣkṛtenâpi karmaṇā /",
    "T04sanss08u:73": " anādīnavadarśinā yat tu pāpaṃ kṛtaṃ mayā //",
    "T04sanss08u:74": " bālabuddhipracāreṇâjñānâvṛtacetasā /",
    "T04sanss08u:75": " pāpamitravaśāc câiva kleśavyākulacetasā //",
    "T04sanss08u:76": " krīḍārativaśāc câiva śokarogavaśena vā /",
    "T04sanss08u:77": " atṛptadhanadoṣeṇa yat tu pāpaṃ kṛtaṃ mayā //",
    "T04sanss08u:78": " anāryajanasaṃsargair īrṣyāmātsaryahetunā /",
    "T04sanss08u:79": " śāṭhyadāridryadoṣeṇa yat tu pāpaṃ kṛtaṃ mayā //",
    "T04sanss08u:80": " vyasanâgamakāle 'smin kāmānāṃ bhayahetunā /",
    "T04sanss08u:81": " anaiśvaryagatenâpi yat tu pāpaṃ kṛtaṃ mayā //",
    "T04sanss08u:82": " calacittavaśenâiva kāmakrodhavaśena vā /",
    "T04sanss08u:83": " kṣutpipāsârditenâpi yat tu pāpaṃ kṛtaṃ mayā //",
    "T04sanss08u:84": " [ Bendall ed p162 ---> ]",
    "T04sanss08u:85": " pānârthaṃ bhojanârthaṃ ca vastrârthaṃ strīṣu hetunā /",
    "T04sanss08u:86": " vicitraiḥ kleśasaṃtāpair yat tu pāpaṃ kṛtaṃ mayā //",
    "T04sanss08u:87": " kāyavāṅmanasāṃ pāpaṃ tridhā duścaritaṃ cittaṃ /",
    "T04sanss08u:88": " yat kṛtam īdṛśai rūpais tat sarvaṃ deśayāmy aham //",
    "T04sanss08u:89": " yat tu buddheṣu dharmeṣu śrāvakeṣu tathâiva ca /",
    "T04sanss08u:90": " agauravaṃ kṛtaṃ syād dhi tat sarvaṃ deśayāmy aham //",
    "T04sanss08u:91": " yat tu pratyekabuddheṣu bodhisatveṣu vā punaḥ /",
    "T04sanss08u:92": " agauravaṃ kṛtaṃ syād dhi tat srvaṃ deśayāmy aham //",
    "T04sanss08u:93": " saddharma-",
    "T04sanss08u:94": " [ Cambridge MS f79a ---> ]",
    "T04sanss08u:95": " bhāṇakeṣv evânyeṣu guṇavatsu vā /",
    "T04sanss08u:96": " agauravaṃ kṛtaṃ syād dhi tat sarvaṃ deśayāmy aham //",
    "T04sanss08u:97": " saddharmaḥ pratikṣiptaḥ syād ajñānaṃ tena me sadā /",
    "T04sanss08u:98": " mātāpitṛṣv agauravaṃ tat sarvaṃ deśayāmy aham //",
    "T04sanss08u:99": " mūrkhatvena bālatvena mānadarpâvṛtena ca /",
    "T04sanss08u:100": " rāgadveṣeṇa mohena tat sarvaṃ deśayāmy aham //",
    "T04sanss08u:101": " vyavalokayantu māṃ buddhāḥ samanvāhṛtacetasaḥ /",
    "T04sanss08u:102": " atyayaṃ pratigṛhṇantu kāruṇyârpitacetasaḥ //",
    "T04sanss08u:103": " [ Bendall ed p163 ---> ]",
    "T04sanss08u:104": " yat tu pāpaṃ kṛtaṃ pūrvaṃ mayā kalpaśateṣu ca /",
    "T04sanss08u:105": " tasyârthaṃ śokacitto 'haṃ krpaṇīyo bhayârditaḥ //",
    "T04sanss08u:106": " bhavāmi pāpakarmāṇāṃ satataṃ dīnamānasaḥ /",
    "T04sanss08u:107": " yatra yatra cariṣyāmi na câsti me balaṃ kvacit //",
    "T04sanss08u:108": " sarve kāruṇikā buddhāḥ sarve bhayaharā jage /",
    "T04sanss08u:109": " atyayaṃ pratigṛhṇantu mocayantu ca māṃ bhayāt //",
    "T04sanss08u:110": " kleśakarmaphalaṃ mahyaṃ pravāhayantu tathāgatāḥ /",
    "T04sanss08u:111": " snāpayantu ca māṃ buddhāḥ kāruṇyasaritôdakaiḥ //",
    "T04sanss08u:112": " sarvaṃ pāpaṃ deśayāmi yat tu pūrvaṃ kṛtaṃ mayā /",
    "T04sanss08u:113": " yac câitarhi me pāpaṃ tat sarvaṃ deśayāmy aham //",
    "T04sanss08u:114": " āyatyāṃ saṃvaram āpadye sarvaduṣkṛtakarmaṇām /",
    "T04sanss08u:115": " na chādayāmi tat pāpaṃ yad bhaven mama duṣkṛtam //",
    "T04sanss08u:116": " trividhaṃ kāyikaṃ karma vacasā ca caturvidham /",
    "T04sanss08u:117": " manasā triprakāreṇa tat sarvaṃ deśayāmy aham //",
    "T04sanss08u:118": " kāyakṛtaṃ vācakṛtaṃ manasā ca vicintitaṃ /",
    "T04sanss08u:119": " kṛtaṃ daśavidhaṃ karma tat sarvaṃ deśayāmy aham //",
    "T04sanss08u:120": " [ Bendall ed p164 ---> ]",
    "T04sanss08u:121": " yac ca me pāpakaṃ karmâniṣṭaphaladāyakaṃ /",
    "T04sanss08u:122": " tat sarvaṃ deśayiṣyāmi buddhānāṃ purataḥ sthitaḥ //",
    "T04sanss08u:123": " bhavagatisaṃkaṭe bālabuddhinā pāpaṃ yan me kṛtaṃ sudāruṇam /",
    "T04sanss08u:124": " daśabalam agrataḥ sthitaḥ tat sarvaṃ pāpaṃ pratideśayāmi /",
    "T04sanss08u:125": " deśayāmi ca tat pāpaṃ yan mayā saṃcitaṃ janmasaṃkaṭe vividhaiḥ kāyapracārasaṃkaṭair bhavasaṃkaṭalokasaṃkaṭe cāpalacalacittasaṃkaṭe mūrkhabālakṛtakleśasaṃkaṭe",
    "T04sanss08u:126": " pāpamitrâgamasaṃkaṭe ca /",
    "T04sanss08u:127": " bhayasaṃkaṭarāgasaṃkaṭe doṣamohatamasaṃkaṭair api kṣaṇasaṃkaṭe kālasaṃkaṭe puṇyôpārjanasaṃkaṭair api /",
    "T04sanss08u:128": " jinasaṃkaṭasaṃmukhasthitaḥ /",
    "T04sanss08u:129": " tat sarvapāpaṃ pratideśayāmi //",
    "T04sanss08u:130": " viśeṣatas tu bodhisatvâpattīnāṃ gurvīṇāṃ laghvīnāṃ deśanâryôpāliparipṛcchāyām uktā",
    "T04sanss08u:131": " [ Cambridge MS f79b ---> ] /",
    "T04sanss08u:132": " kā punar gurvī mūlâpattiḥ //",
    "T04sanss08u:133": " sāmānyatas tu tatrôktaṃ /",
    "T04sanss08u:134": " saced upāle mahāyānasaṃprasthito bodhisatvo mahāsatvo gaṅgānadīvālikôpamā rāgapratisaṃyuktâpattīr āpadyeta /",
    "T04sanss08u:135": " yāṃ câikato dveṣasaṃprayuktām āpattim āpadyeta bodhisatvayānaṃ pramāṇīkṛtya //",
    "T04sanss08u:136": " pe //",
    "T04sanss08u:137": " iyaṃ tābhyo gurutarâpattir yêyaṃ dveṣasaṃyuktā /",
    "T04sanss08u:138": " tat kasya hetoḥ /",
    "T04sanss08u:139": " yo 'yaṃ dveṣôpāle satvaparityāgāya saṃvartate /",
    "T04sanss08u:140": " rāgaḥ satvasaṃgrahāya saṃvartate /",
    "T04sanss08u:141": " tatrôpāle yaḥ kleśaḥ satvasaṃgrahāya saṃvartate /",
    "T04sanss08u:142": " na tatra bodhisatvasya chalaṃ na bhayaṃ //",
    "T04sanss08u:143": " pe //",
    "T04sanss08u:144": " tasmāt tarhi tvām upāle yāḥ kāścana rāgapratisaṃyuktâpattayaḥ sarva-s tânāpattayêti vadāmi /",
    "T04sanss08u:145": " ko 'trâbhiprāyaḥ /",
    "T04sanss08u:146": " satvasaṃgrahasyâiva pūrvam eva viśeṣitatvād /",
    "T04sanss08u:147": " adhyāśayakṛpāvato hy ayam upadeśaḥ //",
    "T04sanss08u:148": " yasmād anantaram āha /",
    "T04sanss08u:149": " tatrôpāle ye 'nupāyakuśalā bodhisatvās te rāgapratisaṃyuktābhyâpattibhyo bibhyati /",
    "T04sanss08u:150": " ye punar upāyakuśalā-",
    "T04sanss08u:151": " [ Bendall ed p165 ---> ]",
    "T04sanss08u:152": " bodhisatvās te dveṣasaṃprayuktābhyâpattibhyo bibhyati na rāgapratisaṃyuktābhyêti //",
    "T04sanss08u:153": " ke punar upāyakuśalāḥ /",
    "T04sanss08u:154": " ye prajñākṛpābhyāṃ satvatyāgān nivāryante /",
    "T04sanss08u:155": " ubhayathā hi satvatyāgo bhavati /",
    "T04sanss08u:156": " kevalaprajñayā duṣkhaśūnyatâvabodhāt /",
    "T04sanss08u:157": " kevalayā ca kṛpayā kleśabalād acireṇa kṛpāhāniḥ //",
    "T04sanss08u:158": " yad uktam upāyakauśalyasūtre /",
    "T04sanss08u:159": " tad yathā kulaputra maṃtravidyādharaḥ puruṣo rājñā pañcapāśakena bandhanena baddhaḥ syāt /",
    "T04sanss08u:160": " sa yadā kāṅkṣeta prakramaṇāya tadâikamantravidyābalena sarvabandhanāni chittvā prakramet /",
    "T04sanss08u:161": " evam eva kulaputrôpāyakuśalo bodhisatvaḥ pañcabhiḥ kāmaguṇai ratiṃ vindati taiś câkīrṇo viharati /",
    "T04sanss08u:162": " yadā ca punar ākāṅkṣate tadā prajñābalâdhīnenâikena ca sarvajñatācittena sarvakāmaguṇān prabhujya cyuto brahmalokae upapadyatae iti //",
    "T04sanss08u:163": " dveṣe 'pi kiṃ nâivam iṣyate /",
    "T04sanss08u:164": " prakṛtimahāsâvadyatvāt /",
    "T04sanss08u:165": " kṛpāvaikalye côpāyasyâivâsaṃbhavāt //",
    "T04sanss08u:166": " parârthasiddhiṃ vā svârthād gurutarām adhimucyamānaḥ kopaparavattayâpi param anuśāsyânutāpapūrvakam āyatyāṃ saṃvaram utpadyate /",
    "T04sanss08u:167": " ahitanivārake krodhe ko doṣaḥ /",
    "T04sanss08u:168": " avakāśa-",
    "T04sanss08u:169": " [ Cambridge MS f80a ---> ]",
    "T04sanss08u:170": " dānena tadvāsanādoṣāt kṛpāhānidoṣaḥ /",
    "T04sanss08u:171": " tacchedena mūlacchedadoṣêti paścād darśayiṣyāmaḥ /",
    "T04sanss08u:172": " yady api tasya satvasya taddhitaṃ tathâpi bodhisatvakṛpāhānyā mahataḥ satvârthânubandhasya hāniḥ syāt //",
    "T04sanss08u:173": " āryasatyake parivartte 'pi putradṛṣṭântaḥ karuṇâdhiṣṭhitâiva veditavyaḥ /",
    "T04sanss08u:174": " yaś ca tatrâpi kṛpāpratiṣedhaḥ sa lokârthapāṇḍityena lokâvarjanârthaṃ /",
    "T04sanss08u:175": " nivāryamāṇaś ca yadi hitakāme bo-",
    "T04sanss08u:176": " [ Bendall ed p166 ---> ]",
    "T04sanss08u:177": " dhisatve pratighaṃ labheta sa bodhisatvaḥ syād ubhayor anarthaḥ //",
    "T04sanss08u:178": " rāge 'pi tarhi doṣaḥ paṭhyate /",
    "T04sanss08u:179": " kāmânuṣevaṇi bhoti andha manujo /",
    "T04sanss08u:180": " mātāpitṛghātayī /",
    "T04sanss08u:181": " kāmān sevatu śīlavantu vadhayī /",
    "T04sanss08u:182": " tasmād vivarjet sadêti //",
    "T04sanss08u:183": " svasaukhyasaṃgena ca paraduṣkhôpekṣā dṛṣṭā //",
    "T04sanss08u:184": " satyaṃ dṛṣṭā /",
    "T04sanss08u:185": " yena paraduṣkhaṃ svaduṣkhatayā nâbhyastaṃ /",
    "T04sanss08u:186": " yena tv abhyastaṃ /",
    "T04sanss08u:187": " tasyôbhayadoṣâsaṃbhavaḥ //",
    "T04sanss08u:188": " yathôktaṃ candrapradīpasūtre /",
    "T04sanss08u:189": " tad yathâpi nāmânanda kaścid eva puruṣo 'dhastāt pādatalam ādāya yāvan murddhany ādīpto bhavet /",
    "T04sanss08u:190": " saṃprajvalitâikajvalībhu-tas taṃ ka?",
    "T04sanss08u:191": " scid eva puruṣôpasaṃkramyâivaṃ vaded /",
    "T04sanss08u:192": " ehi tvāṃ bhoḥ puruṣa nirvāpitenâtmabhāvena pañcabhiḥ kāmaguṇaiḥ samarpitaḥ samanvaṅgībhūtaḥ krīḍasva ramasva paricārayasvêti /",
    "T04sanss08u:193": " tat kiṃ manyase ānanda /",
    "T04sanss08u:194": " api tu sa puruṣo 'nirvāpitenâtmabhāvena pañcabhiḥ kāmaguṇaiḥ krīḍeta ramet paricaret //",
    "T04sanss08u:195": " ānandâha //",
    "T04sanss08u:196": " nô hîdaṃ bhagavan //",
    "T04sanss08u:197": " bhagavān āha /",
    "T04sanss08u:198": " krīḍetânanda sa puruṣo ramet paricaret parikalpam upādāyâparinirvāpitenâtmabhāvena pañcabhiḥ kāmaguṇaiḥ samarpitaḥ samanvaṅgībhūto /",
    "T04sanss08u:199": " na tv evaṃ tathāgatasya pūrvaṃ bodhisatvacaryāṃ caramāṇasya satvān tribhir apāyair duṣkhitān dṛṣṭvā daridrān abhūt saumanasyaṃ vā cittaprasādo vêti vistaraḥ //",
    "T04sanss08u:200": " loke 'pi putre śūlam āropyamāṇe /",
    "T04sanss08u:201": " paśyator mātāpitror na svasaukhyasaṃgo dṛṣṭaḥ svânurūpakṛpāvaśāt /",
    "T04sanss08u:202": " pracchannas tarhi sasvāmikāsu nisvāmikāsu bāhuladharmadhvajarakṣitāsu kāmamithyâcāro na syāt /",
    "T04sanss08u:203": " sati satvârthe satvânupaghāte cânubandhaṃ nirūpyâdoṣaḥ",
    "T04sanss08u:204": " [ Cambridge MS f80b ---> ] //",
    "T04sanss08u:205": " samyagbrahmacāriṇīṣu kṛtârthatvād dūrāt parihāraḥ /",
    "T04sanss08u:206": " pūjyā ca mātṛbhaginy-ādivat /",
    "T04sanss08u:207": " evaṃ tarhi bhikṣor apy evam āpannaṃ /",
    "T04sanss08u:208": " na tasyâpareṇa brahmacaryaprakāreṇa satvârthasādhanāt //",
    "T04sanss08u:209": " [ Bendall ed p167 ---> ]",
    "T04sanss08u:210": " tathā hy uktam āryâkṣayamatisūtre /",
    "T04sanss08u:211": " kālâkāle punar anenôpekṣā karaṇīyêti //",
    "T04sanss08u:212": " atha tato 'py adhikaṃ satvârthaṃ paśyet /",
    "T04sanss08u:213": " śikṣāṃ nikṣipet //",
    "T04sanss08u:214": " upāyakauśalyasūtre jyotirmāṇavakaṃ dvācatvāriṃśadvarṣasahasrabrahmacāriṇam adhikṛtya saptame pade sthitasya kāruṇyam utpadyeta /",
    "T04sanss08u:215": " kiṃ câpy aham idaṃ vrataṃ khaṇḍayitvā nirayaparāyaṇaḥ syāṃ /",
    "T04sanss08u:216": " tathâpy utsahe 'haṃ nairayikaṃ duṣkhaṃ prativedayitum atha cêyaṃ strī sukhitā bhavatu /",
    "T04sanss08u:217": " mā kālaṃ karotu /",
    "T04sanss08u:218": " iti hi kulaputra jyotirmāṇavakaḥ paścānmukho nivartya tāṃ striyaṃ dakṣiṇena pāṇinā gṛhītvâivam āha /",
    "T04sanss08u:219": " uttiṣṭha bhagini yathākāmakaraṇīyas te bhavāmîti //",
    "T04sanss08u:220": " pe //",
    "T04sanss08u:221": " so 'haṃ kulaputra mahākāruṇyacittôtpādenêtvareṇa kāmôpasaṃhitena daśakalpasahasrāṇi paścānmukham akārṣam /",
    "T04sanss08u:222": " paśya kulaputra yad anyeṣāṃ nirayasaṃvartanīyaṃ karma /",
    "T04sanss08u:223": " tad upāyakuśalasya bodhisatvasya brahmalokôpapattisaṃvartanīyam iti //",
    "T04sanss08u:224": " punar atrâivâha /",
    "T04sanss08u:225": " yadi bodhisatvâikasya satvasya kuśalamūlaṃ saṃjanayet tathārūpāṃ câpattim āpadyeta yathārūpayâpattyâpannayā kalpaśatasahasraṃ niraye pacyeta",
    "T04sanss08u:226": " utsoḍhavyam eva bhagavan bodhisatvenâpattim āpattuṃ tac ca nairayikaṃ duṣkhaṃ /",
    "T04sanss08u:227": " na tv eva tasyâikasay satvasya kuśalaṃ parityaktum iti //",
    "T04sanss08u:228": " punar atrâivâha /",
    "T04sanss08u:229": " iha kulaputrôpāyakuśalo bodhisatvo yadā kadācit kasmiṃścit pāpamitravaśenâpattim āpadyeta /",
    "T04sanss08u:230": " sêtaḥ pratisaṃśikṣate /",
    "T04sanss08u:231": " na mayâibhiḥ skandhaiḥ parinirvāpayitavyaṃ /",
    "T04sanss08u:232": " mayā punar evaṃ saṃnāhaḥ saṃnaddhavyaḥ /",
    "T04sanss08u:233": " aparântakoṭiḥ saṃsaritavyā satvānāṃ paripācanahetor iti /",
    "T04sanss08u:234": " na mayā cittadāhaḥ karaṇīyo /",
    "T04sanss08u:235": " yathā yathā saṃsariṣyāmi tathā tathā satvān paripācayiṣyāmi /",
    "T04sanss08u:236": " api tv etāṃ câpattiṃ yathādharmaṃ pratikariṣyāmi /",
    "T04sanss08u:237": " āyatyāṃ saṃvaram āpatsye /",
    "T04sanss08u:238": " sacet kulaputra pravrajito bodhisatvaḥ parikalpam ādā-",
    "T04sanss08u:239": " [ Cambridge MS f81a ---> ]",
    "T04sanss08u:240": " ya sarvāś catasro mūlâpattīr atikramed anena côpāyakauśalyena vinodayed /",
    "T04sanss08u:241": " anāpattiṃ bodhisatvasya vadāmîti //",
    "T04sanss08u:242": " [ Bendall ed p168 ---> ]",
    "T04sanss08u:243": " sphuṭaṃ câryaratnameghe ānantaryacikīrṣupuruṣamāraṇânujñānāt //",
    "T04sanss08u:244": " śrāvakavinaye 'pi mūlâpattisthānae eva kāruṇyān mṛgâdimokṣaṇe 'nāpattir uktâiva //",
    "T04sanss08u:245": " ayaṃ ca rāge guṇo yad bodhisatve rāgam utpādya sugatir labhyate /",
    "T04sanss08u:246": " na tu krodhena //",
    "T04sanss08u:247": " yathôktam upāyakauśalyasūtre /",
    "T04sanss08u:248": " priyaṃkare bodhisatve raktā ... dhavyottarāṃ dārikām adhikṛtya /",
    "T04sanss08u:249": " priyaṃkarasya praṇidheḥ punaḥ punar yêstri prekṣeta sarāgacittā /",
    "T04sanss08u:250": " sêstribhāvaṃ parivarjayitvā puruṣo bhavet yādṛg udārasatvaḥ //",
    "T04sanss08u:251": " paśyasvânanda guṇâsyêdṛśāḥ /",
    "T04sanss08u:252": " yenânyasatvā nirayam vrajanti /",
    "T04sanss08u:253": " tenâiva śūreṣu janitva rāgaṃ gacchanti svargaṃ puruṣatvam eva ca //",
    "T04sanss08u:254": " pe //",
    "T04sanss08u:255": " bhaiṣajyarājeṣu mahāyaśeṣu /",
    "T04sanss08u:256": " ko bodhisatveṣu janayeta dveṣam /",
    "T04sanss08u:257": " yesāṃ kileśo 'pi sukhasya dāyakaḥ /",
    "T04sanss08u:258": " kiṃ vā punar yaḥ tān satkareyā /",
    "T04sanss08u:259": " iti //",
    "T04sanss08u:260": " evam anyasmin satvârthôpāye sati rāgajâpattir anāpattir uktā //",
    "T04sanss08u:261": " upāyakauśalyasūtre ca gaṇikāvat kṛtârtho bodhisatvo nirapekṣas taṃ satvaṃ tyajatîti vistareṇôktam //",
    "T04sanss08u:262": " alabdhabhūmeś ca ṣaṭpāramitāsu caritavatêyaṃ cintā /",
    "T04sanss08u:263": " nêtarasyêty āstāṃ prāsaṅgikam //",
    "T04sanss08u:264": " tasmād dveṣasyâvakāśo na deya /",
    "T04sanss08u:265": " uktaṃ hy upāliparipṛcchāyāṃ /",
    "T04sanss08u:266": " bodhisatvānāṃ śāriputra dve mahāsâvadye āpattī /",
    "T04sanss08u:267": " katame dve /",
    "T04sanss08u:268": " dveṣasahagatā mohasahagatā cêti /",
    "T04sanss08u:269": " tatra śāriputra prathamā",
    "T04sanss08u:270": " [ Bendall ed p169 ---> ]",
    "T04sanss08u:271": " āpattir daśavarge ṛjukena deśayitavyā /",
    "T04sanss08u:272": " hastâpattiḥ pañca varge gurvī deśayitavyā /",
    "T04sanss08u:273": " striyā hastagrahaṇaṃ cakṣurdarśanaṃ /",
    "T04sanss08u:274": " duṣṭacittâpattir ekapudgalasya dvayor vā śāriputra tāṃ gurvīṃ daśayet /",
    "T04sanss08u:275": " pañcânantaryasamanvāgatâpattir bodhisatvena stry-āpattir dārikâpattir hastâpattiḥ",
    "T04sanss08u:276": " stūpâpattiḥ saṃghâpattis tathânyāś câpattayo bodhisatvena na pañcatriṃśatāṃ buddhānāṃ",
    "T04sanss08u:277": " bhagavatām antike rātriṃdivaṃ ekākinā gurvyo deśayitavyāḥ //",
    "T04sanss08u:278": " tatrêyaṃ deśanā /",
    "T04sanss08u:279": " aham evaṃnāmā buddhaṃ śaraṇaṃ gacchāmi /",
    "T04sanss08u:280": " dharmaṃ śaraṇaṃ gacchāmi /",
    "T04sanss08u:281": " saṃghaṃ śaraṇaṃ gacchāmi //",
    "T04sanss08u:282": " namaḥ śākyamunaye tathāgatāyârhate samyaksaṃbuddhāya /",
    "T04sanss08u:283": " namo vajrapramardine /",
    "T04sanss08u:284": " namo ratnârciṣe /",
    "T04sanss08u:285": " namo nāgêśvararājāya /",
    "T04sanss08u:286": " namo vīrasenāya /",
    "T04sanss08u:287": " namo vīranandine /",
    "T04sanss08u:288": " namo ratnaśriye /",
    "T04sanss08u:289": " namo ratnacandraprabhāya /",
    "T04sanss08u:290": " namo 'moghadarśine /",
    "T04sanss08u:291": " namo ratnacandrāya /",
    "T04sanss08u:292": " namo nirmalāya /",
    "T04sanss08u:293": " namo vimalāya /",
    "T04sanss08u:294": " namaḥ śūradattāya /",
    "T04sanss08u:295": " namo brahmaṇe /",
    "T04sanss08u:296": " namo brahmadattāya /",
    "T04sanss08u:297": " namo varuṇāya /",
    "T04sanss08u:298": " namo varuṇadevāya /",
    "T04sanss08u:299": " namo bhadraśriye /",
    "T04sanss08u:300": " namaś chandanaśriye /",
    "T04sanss08u:301": " namo 'nantâujase /",
    "T04sanss08u:302": " namaḥ prabhāsaśriye",
    "T04sanss08u:303": " [ Cambridge MS f81b ---> ] /",
    "T04sanss08u:304": " namo 'śokaśriye /",
    "T04sanss08u:305": " namo nārāyaṇāya /",
    "T04sanss08u:306": " namaḥ kusumaśriye /",
    "T04sanss08u:307": " namo brahmajyotirvikrīḍitâbhijñāya tathāgatāya /",
    "T04sanss08u:308": " namo dhanaśriye /",
    "T04sanss08u:309": " namaḥ smṛtiśriye /",
    "T04sanss08u:310": " namaḥ suparikīrtitanāmadheyaśriye /",
    "T04sanss08u:311": " namêndraketudhvajarājāya /",
    "T04sanss08u:312": " namaḥ suvikrāntaśriye /",
    "T04sanss08u:313": " namo vicitrasaṃkramāya /",
    "T04sanss08u:314": " namo vikrāntagāmine /",
    "T04sanss08u:315": " namaḥ samantâvabhāsavyūhaśriye /",
    "T04sanss08u:316": " namo ratnapadmavikrāmiṇe /",
    "T04sanss08u:317": " namo ratnapadmasupratiṣṭhitaśailêndrarājāya tathāgatāyârhate samyaksaṃbuddhāya //",
    "T04sanss08u:318": " evaṃpramukhā yāvantaḥ sarvalokadhātuṣu tathāgatârha-",
    "T04sanss08u:319": " [ Bendall ed p170 ---> ]",
    "T04sanss08u:320": " ntaḥ samyaksaṃbuddhās tiṣṭhanti dhriyante yāpayanti /",
    "T04sanss08u:321": " te māṃ samanvāharantu buddhā bhagavanto yan mayâsyāṃ jātau anyāsu vā jātiṣv anavarâgre",
    "T04sanss08u:322": " jātisaṃsāre saṃsaratā [[DOUBT]] pāpakaṃ karma kṛtaṃ syāt kāritaṃ vā kriyamāṇaṃ vânumoditaṃ bhavet /",
    "T04sanss08u:323": " staupikaṃ vā sāṅghikaṃ vā dravyam apahṛtaṃ syāt hāritaṃ vā hriyamāṇaṃ vânumoditaṃ bhavet /",
    "T04sanss08u:324": " pañcânantaryāṇi kṛtāni syuḥ kāritāni vā kriyamāṇāni vânumoditāni bhaveyuḥ /",
    "T04sanss08u:325": " daśâkuśalān karmapathān samādāya vartitaṃ syāt pare vā samādāpitāḥ syur vartamānā",
    "T04sanss08u:326": " vânumoditā bhaveyur yena karmâvaraṇenâvṛto 'haṃ nirayaṃ vā gaccheyaṃ tiryagyoniṃ",
    "T04sanss08u:327": " vā yamaviṣayaṃ vā gaccheyaṃ pratyantajanapadeṣu mleccheṣu vā pratyājāyeyaṃ dīrghâyuṣkeṣu",
    "T04sanss08u:328": " deveṣûpapadyeyam indriyavikalatāṃ vâdhigaccheyaṃ mithyādṛṣṭiṃ vôpagṛhṇīyāṃ buddhôtpādaṃ vā virāgayeyaṃ /",
    "T04sanss08u:329": " tat sarvaṃ karmâvaraṇaṃ teṣāṃ buddhānāṃ bhagavatāṃ jñānabhūtānāṃ cakṣurbhūtānāṃ sâkṣibhūtānāṃ",
    "T04sanss08u:330": " pramāṇabhūtānāṃ jānatāṃ paśyatām agrataḥ pratideśayāmi āviṣkaromi na praticchādayāmy",
    "T04sanss08u:331": " āyatyāṃ saṃvaram āpadye /",
    "T04sanss08u:332": " samanvāharantu māṃ te buddhā bhagavanto yan mayâsyāṃ jātāv anyāsu vā jātiṣv anavarâgre vā jātisaṃsāre saṃsaratā dānaṃ dattaṃ bhaved antaśas",
    "T04sanss08u:333": " [ Cambridge MS f82a ---> ]",
    "T04sanss08u:334": " yâpy ālopaḥ śīlaṃ vā rakṣitaṃ bhaved yac ca me brahmacaryavāsakuśalamūlaṃ yac ca",
    "T04sanss08u:335": " me satvaparipākakuśalamūlaṃ yac ca me bodhicittakuśalamūlaṃ yac ca me 'nuttarajñānakuśalamūlaṃ",
    "T04sanss08u:336": " tat sarvam aikadhyaṃ piṇḍayitvā tulayitvâbhisaṃkṣipyânutt",
    "T04sanss08u:337": " arāyāṃ samyaksaṃbodhaûttarôttarayā pariṇāmanayā yathā pariṇāmitam atītair buddhair",
    "T04sanss08u:338": " bhagavadbhir yathā pariṇāmayiṣyanty anāgatā buddhā bhagavanto yathā pariṇamanty etarhi",
    "T04sanss08u:339": " daśasu dikṣu pratyutpannā buddhā bhagavantaḥ /",
    "T04sanss08u:340": " tathâham api pariṇāmayāmi /",
    "T04sanss08u:341": " sarvaṃ puṇyam anumodayāmi /",
    "T04sanss08u:342": " sarvān buddhān adhyeṣayāmi /",
    "T04sanss08u:343": " bhavatu me jñānam anuttaram /",
    "T04sanss08u:344": " ye câbhyatītās tathâpi ca ye 'nāgatā ye câpi tiṣṭhanti narôttamā jināḥ /",
    "T04sanss08u:345": " anantavarṇān guṇasāgarôpamān upaimi sarvān śaraṇaṃ kṛtâñjaliḥ /",
    "T04sanss08u:346": " ye bodhisatvāḥ karuṇabalair upetā vicarati loke satvahitāya śūrāḥ trāyantu te māṃ sadapāpakāriṇaṃ [[DOUBT]] /",
    "T04sanss08u:347": " śaraṇaṃ yāmi tān buddhabodhisatvān //",
    "T04sanss08u:348": " [ Bendall ed p171 ---> ]",
    "T04sanss08u:349": " iti hi śāriputra bodhisatvenêmān pañcatriṃśato buddhān pramukhān kṛtvā sarvatathāgatânugatair manasikāraiḥ pāpaśuddhiḥ kāryā /",
    "T04sanss08u:350": " tasyâivaṃ sarvapāpaviśuddhasya tatra ca buddhā bhagavanto mukhāny upadarśayanti satvavimokṣârtham eva /",
    "T04sanss08u:351": " nānāvyañjanâkāram upadarśayanti vibhrāntabālapṛthagjanānāṃ paripācanāhetoḥ //",
    "T04sanss08u:352": " pe //",
    "T04sanss08u:353": " na śakyaṃ sarvaśrāvakapratyekabuddhanikāyair āpattikaukṛtyasthānaṃ viśodhayituṃ yad",
    "T04sanss08u:354": " bodhisatvas teṣāṃ buddhānāṃ bhagavatāṃ nāmadheyadhāraṇaparikīrtanena rātriṃdivaṃ",
    "T04sanss08u:355": " triskandhakadharmaparyāyapravartanenâpattikaukṛtyān niḥsarati samādhiṃ ca pratilabhate //",
    "T04sanss08u:356": " ukto vidūṣaṇâsamudācāraḥ /",
    "T04sanss08u:357": " pratipakṣasamudācārôcyate /",
    "T04sanss08u:358": " tatra gambhīrasūtrântaparicayāt pāpakṣayo bhavati //",
    "T04sanss08u:359": " yathā vajracchedikāyām uktaṃ /",
    "T04sanss08u:360": " ye te subhūte kulaputrā vā kuladuhitaro vā imān evaṃrūpān sūtrântān udgrahīṣyanti yāvat paryavāpsyanti /",
    "T04sanss08u:361": " te paribhūtā bhaviṣyanti suparibhūtāḥ /",
    "T04sanss08u:362": " tat kasya hetoḥ /",
    "T04sanss08u:363": " yāni teṣāṃ satvānāṃ paurvajanmikāni karmāṇi kṛtāny apāyasaṃvartanīyāni /",
    "T04sanss08u:364": " tāni tayā paribhūtatayā dṛṣṭae eva dharme kṣapayiṣyanti buddhabodhiṃ ca prāpsyantîti //",
    "T04sanss08u:365": " śūnyatā-",
    "T04sanss08u:366": " [ Cambridge MS f82b ---> ]",
    "T04sanss08u:367": " adhimuktyâpi pāpaśuddhir bhavati tathāgatakoṣasūtre vacanāt /",
    "T04sanss08u:368": " yaḥ kāśyapa pitā ca syāt pratyekabuddhaś ca taṃ jīvitād vyaparopayed idam agraṃ prāṇâtipātānāṃ /",
    "T04sanss08u:369": " idam agram adattâdānānāṃ yad uta triratnadravyâpaharaṇatā /",
    "T04sanss08u:370": " idam agraṃ kāmamithyâcārāṇāṃ yad uta mātā syād arhantī ca /",
    "T04sanss08u:371": " idam agraṃ mṛṣāvādānāṃ yad uta tathāgatasyâbhyākhyānaṃ /",
    "T04sanss08u:372": " idam agraṃ paiśunyānāṃ yad utârya-",
    "T04sanss08u:373": " [ Bendall ed p172 ---> ]",
    "T04sanss08u:374": " saṃghasyâvarṇaḥ /",
    "T04sanss08u:375": " idam agraṃ pāruṣyāṇāṃ yad utâryāṇām avasphaṇḍanaṃ /",
    "T04sanss08u:376": " idam agraṃ saṃbhinnapralāpānāṃ yad uta dharmakāmānāṃ vikṣepaḥ /",
    "T04sanss08u:377": " idam agraṃ vyāpādānāṃ yad utânantaryaparikarṣaṇam /",
    "T04sanss08u:378": " idam agram abhidhyānāṃ yad uta samyaggatānāṃ lābhaharaṇacittatā /",
    "T04sanss08u:379": " idam agraṃ mithyādṛṣṭīnāṃ yad uta gahanatādṛṣṭiḥ /",
    "T04sanss08u:380": " ime kāśyapa daśâkuśalāḥ karmapathā mahāsâvadyāḥ /",
    "T04sanss08u:381": " sacet kāśyapâikasatvâibhir evaṃ mahāsâvadyair daśabhir akuśalaiḥ karmapathaiḥ samanvāgato bhavet /",
    "T04sanss08u:382": " sa ca tathāgatasya hetupratyayasaṃyuktāṃ dharmadeśanām avataren /",
    "T04sanss08u:383": " nâtra kaścid ātmā vā satvo vā jīvo vā pudgalo vā yaḥ karoti pratisaṃvedayate iti",
    "T04sanss08u:384": " hy akṛtām anabhisaṃskārāṃ māyādharmatām asaṃkleśadharmatāṃ prakṛtiprabhāsvaratāṃ",
    "T04sanss08u:385": " sarvadharmāṇām avataraty ādiśuddhān sarvadharmān abhiśraddadhāty adhimucyate /",
    "T04sanss08u:386": " nâhaṃ tasya satvasyâpāyagamanaṃ vadāmîti //",
    "T04sanss08u:387": " karmâvaraṇaviśuddhisūtre 'py uktaṃ /",
    "T04sanss08u:388": " punar aparaṃ mañjuśrīr yo bodhisatvâpattim anāpattiṃ paśyati /",
    "T04sanss08u:389": " avinayaṃ vinayaṃ paśyati /",
    "T04sanss08u:390": " saṃkleśaṃ vyavadānaṃ paśyati /",
    "T04sanss08u:391": " saṃsāradhātuṃ nirvāṇadhātuṃ paśyati /",
    "T04sanss08u:392": " sa karmâvaraṇaviśuddhiṃ pratilabhatae iti //",
    "T04sanss08u:393": " trisamayarāje 'pi pāpapratipakṣasamudācārôktaḥ //",
    "T04sanss08u:394": " akṣiṇī nimīlya buddhabodhisatvâ-",
    "T04sanss08u:395": " [ Bendall ed p173 ---> ]",
    "T04sanss08u:396": " lambanacittaḥ śatâkṣaram aṣṭasahasraṃ japet /",
    "T04sanss08u:397": " nimīlitâkṣâiva buddhabodhisatvān paśyati vigatapāpo-",
    "T04sanss08u:398": " [ Cambridge MS f83a ---> ]",
    "T04sanss08u:399": " bhavati /",
    "T04sanss08u:400": " athavā caityaṃ pradakṣiṇīkurvann aṣṭasahasraṃ japec caityapratimāyāḥ saddharmapustakānāṃ câikatamaṃ puraskṛtyâyam eva vidhir iti //",
    "T04sanss08u:401": " cundādhāraṇīṃ vā tāvaj japed yāvat pāpakṣayanimittāni paśyati svapne /",
    "T04sanss08u:402": " tad yathā krandanâdichardanadadhikṣīrâdibhojanāt tu vigatapāpo bhavati /",
    "T04sanss08u:403": " vamanād vā candrasūryadarśanād ākāśagamanāj jvalitânalamahiṣakṛṣṇapuruṣaparājayād",
    "T04sanss08u:404": " bhikṣubhikṣuṇīsaṃghadarśanāt kṣīravṛkṣagaja vṛṣagirisiṃhâsanaprāsādanâvarohaṇād dharmaśravaṇāc",
    "T04sanss08u:405": " ca pāpakṣayaḥ saṃlakṣayitavyaḥ //",
    "T04sanss08u:406": " tathāgatabimbaparivarte 'pi pratipakṣasamudācārôktaḥ /",
    "T04sanss08u:407": " tad yathā puruṣo mīḍhâvaliptaḥ sudhautusnānaṃ kṛtvā gandhair vilipyate /",
    "T04sanss08u:408": " tasya tad daurgandhyaṃ vāntaṃ vigataṃ syād evaṃ pañcânantaryakāriṇas tat pāpaṃ vigacchati /",
    "T04sanss08u:409": " yo 'pi daśâkuśalakarmapathasamanvāgatas tathāgate śraddhāṃ pratilabhya tathāgatabimbaṃ kārayet tasyâpi tat pāpaṃ na prajñāyate viśeṣato bodhicittasamanvāgatasya",
    "T04sanss08u:410": " viśeṣato 'bhiniṣkrāntagṛhâvāsasya śīlavatêti //",
    "T04sanss08u:411": " puṣpakūṭadhāraṇyām apy uktaṃ /",
    "T04sanss08u:412": " yaś ca khalu punaḥ siṃhavikrīḍitatathāgataṃ saṃmukhaṃ varṣaṃ vā varṣasahasraṃ vā varṣaśatasahasraṃ vā sarvasukhôpadhānair upatiṣṭhed /",
    "T04sanss08u:413": " yaś ca parinirvṛtasya tathāgatasya caitye bodhicittasaṃgṛhītâikapuṣpam āropayet tathāgatapūjāyai",
    "T04sanss08u:414": " janâñjaliṃ côpanāmayej jalena vā siñcayed iṣikāpadaṃ vā dadyān nirmālyaṃ câpanayed",
    "T04sanss08u:415": " upalepanapradānaṃ vā puṣpapradānaṃ vā dīpapradānaṃ vā kuryād āttamanāḥ ekakramavyatihāraṃ",
    "T04sanss08u:416": " vâtikramya vācaṃ bhāṣate /",
    "T04sanss08u:417": " namas tasmai buddhāya bhagavatêtimātre 'tra siṃhavikrīḍitakāṅkṣā vā vimatir vā vicikitsā vā yad asau kalpaṃ vā kalpaśataṃ vā kalpasahasraṃ vā durgativinipātaṃ gacchen nêdaṃ-",
    "T04sanss08u:418": " [ Cambridge MS f83b ---> ]",
    "T04sanss08u:419": " sthānaṃ vidyatae iti //",
    "T04sanss08u:420": " [ Bendall ed p174 ---> ]",
    "T04sanss08u:421": " bhaiṣajyaguruvaidūryaprabharājasūtre 'py uktaṃ /",
    "T04sanss08u:422": " ye pañca śikṣāpadāni dhārayanti /",
    "T04sanss08u:423": " ye daśa śikṣāpadāni dhārayanti /",
    "T04sanss08u:424": " ye ca bodhisatvasaṃvaraṃ caturthaṃ śataṃ śikṣāpadānāṃ dhārayanti /",
    "T04sanss08u:425": " ye punar abhiniṣkrāntagṛhâvāsā bhikṣavaḥ pañcāśâdhike dve śikṣāpadaśate dhārayanti /",
    "T04sanss08u:426": " yāś ca bhikṣuṇyaḥ pañcaśikṣāpadaśatāni dhārayanti /",
    "T04sanss08u:427": " ye ca yathāparigṛhītāc chikṣāsaṃvarād anyatarāc chikṣāpadād bhraṣṭā bhavanti /",
    "T04sanss08u:428": " sacet te durgatibhayabhītās tasya bhagavato bhaiṣajyaguruvaiḍūryaprabharājasya tathāgatasya nāmadheyaṃ dhārayeyur yathāvibhavataś ca pūjāṃ kuryuḥ",
    "T04sanss08u:429": " na bhūyas teṣām apāyagatiḥ pratikāṅkṣitavyā //",
    "T04sanss08u:430": " atha bhagavān āyuṣmantam ānandam āmantrayate sma /",
    "T04sanss08u:431": " śraddadhāsi tvam ānanda /",
    "T04sanss08u:432": " pattīyasi /",
    "T04sanss08u:433": " yad ahaṃ tasya bhagavato bhaiṣajyaguruvaiḍūryaprabharājasya tathāgatasya guṇān varṇayāmi /",
    "T04sanss08u:434": " atha te kāṅkṣā vā vimatir vā vicikitsā vâtra gambhīre buddhagocare //",
    "T04sanss08u:435": " athâyuṣmān ānando bhagavantam etad avocat /",
    "T04sanss08u:436": " na me bhadanta bhagavan kāṅkṣā vā vimatir vā vicikitsā vā tathāgatabhāṣiteṣu sūtrânteṣu /",
    "T04sanss08u:437": " tat kasya hetoḥ /",
    "T04sanss08u:438": " nâsti tathāgatānām apariśuddhakāyavāṅmanaḥsamudācāratā /",
    "T04sanss08u:439": " imau bhagavan candrasūryāv evaṃ maharddhikāv evaṃ mahânubhāvau pṛthivyāṃ patetāṃ /",
    "T04sanss08u:440": " sumeruḥ parvatarājā sthānāc calet /",
    "T04sanss08u:441": " na tu buddhānāṃ vacanam anyathā bhavet //",
    "T04sanss08u:442": " kiṃtu bhadanta bhagavan santi satvāḥ śraddhêndriyavikalā ye buddhagocaraṃ śrutvā na śraddadhati /",
    "T04sanss08u:443": " teṣām evaṃ bhavati /",
    "T04sanss08u:444": " katham idaṃ nāmadheyaṃ smaraṇamātreṇa tasya tathāgatasyâittakā guṇânuśaṃsā bhavati /",
    "T04sanss08u:445": " te na śraddadhati /",
    "T04sanss08u:446": " na pattīyanti /",
    "T04sanss08u:447": " pratikṣipanti /",
    "T04sanss08u:448": " teṣāṃ dīrgharātram anarthāyâhitāyâsukhāya vinipātāya bhaviṣyati // bha-",
    "T04sanss08u:449": " [ Cambridge MS f84a ---> ]",
    "T04sanss08u:450": " gavān āha /",
    "T04sanss08u:451": " asthānam ānandânavakāśo yeṣāṃ tasya nāmadheyaṃ nipatet karṇe teṣāṃ durgatyapāyagamanaṃ bhaved iti /",
    "T04sanss08u:452": " duḥśraddhānīyaś cânanda buddhānāṃ buddhagocaraḥ /",
    "T04sanss08u:453": " yac ca tvam ānanda śraddadhāsi pattīyasi /",
    "T04sanss08u:454": " [ Bendall ed p175 ---> ]",
    "T04sanss08u:455": " tathāgatasyâiṣo 'nubhāvo draṣṭavyaḥ /",
    "T04sanss08u:456": " abhūmiś câtra śrāvakapratyekabuddhānāṃ sthāpayitvâikajātipratibaddhān bodhisatvān mahāsatvān iti //",
    "T04sanss08u:457": " atrâiva côktaṃ /",
    "T04sanss08u:458": " ye cânye śrāddhāḥ kulaputrā vā kuladuhitaro vâṣṭâṅgasamanvāgatam upavāsam upavasanti /",
    "T04sanss08u:459": " ekavārṣikaṃ vā traivārṣikaṃ vā śikṣāpadaṃ dhārayanti /",
    "T04sanss08u:460": " yeṣām evam abhiprāyaḥ evaṃ praṇidhānaṃ /",
    "T04sanss08u:461": " anena vayaṃ kuśalamūlena paścimāyāṃ diśāyāṃ sukhāvatyāṃ lokadhātaûpapadyema yatrâmitābhas tathāgataḥ /",
    "T04sanss08u:462": " yaiḥ śrutaṃ bhaviṣyati tasya bhagavato bhaiṣajyaguruvaiḍūryaprabhavarājasya tathāgatasya nāmadheyaṃ /",
    "T04sanss08u:463": " teṣāṃ maraṇakālasamaye 'ṣṭau bodhisatvā ṛddhyâgatya mārgam upadarśayanti /",
    "T04sanss08u:464": " te tatra nānāraṅgeṣu padmeṣûpapādukāḥ prādurbhavanti /",
    "T04sanss08u:465": " kecit punar devalokae upapadyante /",
    "T04sanss08u:466": " teṣāṃ tatrôpapannānāṃ tat pūrvakaṃ kuśalamūlaṃ na kṣīyate /",
    "T04sanss08u:467": " durgativinipātabhayaṃ ca na bhaviṣyati /",
    "T04sanss08u:468": " te tataś cyutêha manuṣyaloke rājāno bhavanti /",
    "T04sanss08u:469": " caturdvīpêśvarāś cakravartinaḥ /",
    "T04sanss08u:470": " anekāni satvakoṭīniyutaśatasahasrāṇi daśa kuśaleṣu karmapatheṣu pratiṣṭhāpayanti /",
    "T04sanss08u:471": " apare punaḥ kṣatriyamahāśālakuleṣûpapadyante /",
    "T04sanss08u:472": " brāhmaṇamahāśālakuleṣûpapadyante /",
    "T04sanss08u:473": " gṛhapatimahāśālakuleṣu prabhūtadhanadhānyakoṣakoṣṭhâgārakuleṣûpapadyante /",
    "T04sanss08u:474": " te rūpasaṃpannā bhavanti /",
    "T04sanss08u:475": " parivārasampannā bhavanti //",
    "T04sanss08u:476": " tatrâivôktaṃ /",
    "T04sanss08u:477": " yena ca punar mātṛgrāmeṇa tasya bhagavato bhaiṣajyaguruvaiḍūryaprabharājasya tathāgatasya nāmadheyaṃ śrutaṃ bhaviṣyati /",
    "T04sanss08u:478": " udgṛhītaṃ vā /",
    "T04sanss08u:479": " sa tasya paścimo mātṛgrāmabhā-",
    "T04sanss08u:480": " [ Cambridge MS f84b ---> ]",
    "T04sanss08u:481": " vaḥ pratikāṅkṣitavyêti //",
    "T04sanss08u:482": " mañjuśrībuddhakṣetraguṇavyūhâlaṃkārasūtre 'py uktaṃ /",
    "T04sanss08u:483": " jñānôttaraprabhāketuṃ praṇidhānamatiṃ tathā /",
    "T04sanss08u:484": " śāntêndriyaṃ mañjughoṣaṃ bhaktitaḥ praṇamāmy aham //",
    "T04sanss08u:485": " [ Bendall ed p176 ---> ]",
    "T04sanss08u:486": " yâiṣāṃ bodhisatvānāṃ nāmadheyaṃ tu dhārayet /",
    "T04sanss08u:487": " etasya mātṛgrāmasya strībhāvo na bhaviṣyati //",
    "T04sanss08u:488": " uktaḥ saṃkṣepāt pratipakṣasamudācāraḥ //",
    "T04sanss08u:489": " pratyāpattibalam adhunôcyate //",
    "T04sanss08u:490": " yathôktam āryakṣitigarbhasūtre /",
    "T04sanss08u:491": " prāṇâtipātāt prativirato bhavati bodhisatvo mahāsatvaḥ sarvasatvānām abhayaṃdadaḥ /",
    "T04sanss08u:492": " anuttrāso 'nupāyāso 'lomaharṣaḥ sa tena kuśalamūlena karmavipākena /",
    "T04sanss08u:493": " yat pūrvântakoṭipañcagaticakrâruḍhena saṃsāranady-udyātena prāṇâtipātahetunā kāyavāṅmanasā karmâvaraṇaṃ kleśâvaraṇaṃ dharmâvaraṇaṃ kṛtaṃ vā syāt kāritaṃ vânumoditaṃ syāt /",
    "T04sanss08u:494": " tat sarvaṃ tena prāṇâtipātavairamaṇacakreṇa sarvânarthaṃ mardayati /",
    "T04sanss08u:495": " yāvad aśeṣam avipākaṃ kurute /",
    "T04sanss08u:496": " sanikāyasabhāge devamanuṣyāṇāṃ priyo bhavati nirātaṅko dīrghâyuṣkêti //",
    "T04sanss08u:497": " yāvat punar aparaṃ kulaputra yo bodhisatvo yāvajjīvam adattâdānāt prativirato bhavati sa sarvasatvānām abhayam dadāti anyatrâsayatnenâsaṃkṣobheṇa svalābhena saṃtuṣṭo viharati /",
    "T04sanss08u:498": " adhā-",
    "T04sanss08u:499": " [ Bendall ed p177 ---> ]",
    "T04sanss08u:500": " rmikabhogânabhilāṣī sa tena kuśalamūlena yāvad adattâdānahetukaṃ karmâvaraṇaṃ mardayati pramardayati yāvad aśeṣam avipākaṃ kurutae iti //",
    "T04sanss08u:501": " pe //evaṃ daśâpi kuśalāḥ karmapathāḥ svavipakṣâkuśalaghātakās tatra paṭhyante //",
    "T04sanss08u:502": " tathā candrapradīpasūtre 'pi vyāpādaviratyā sarvapāpakṣayaḥ śrūyate /",
    "T04sanss08u:503": " yathâha /",
    "T04sanss08u:504": " sahiṣyāmy atra bālānām abhūtāṃ paribhāṣaṇāṃ /",
    "T04sanss08u:505": " ākrośanaṃ tarjanāṃ câdhivāsiṣya nāyakaḥ //",
    "T04sanss08u:506": " kṣapayiṣye pāpakaṃ karma yan mayā purime kṛtam /",
    "T04sanss08u:507": " anyeṣu bodhisatveṣu vyāpādo janito mayêti //",
    "T04sanss08u:508": " uktaṃ pratyāpattibalam //",
    "T04sanss08u:509": " āśrayabalaṃ tu vaktavyam //",
    "T04sanss08u:510": " atra sūkarikâvadānam udāhāryam /",
    "T04sanss08u:511": " ye buddhaṃ śaraṇaṃ yānti na te gacchanti durgatiṃ /",
    "T04sanss08u:512": " prahāya mānuṣān kāyān divyān kāyāṃl labhanti te //",
    "T04sanss08u:513": " ity evaṃ dharmaṃ saṃghaṃ câdhikṛtya pāpakṣayaḥ //",
    "T04sanss08u:514": " āryamaitreyavimokṣe tu bodhicittena pāpaviśuddhir uktā /",
    "T04sanss08u:515": " kalpa-",
    "T04sanss08u:516": " [ Cambridge MS f85a ---> ]",
    "T04sanss08u:517": " uddāhâgnibhūtaṃ sarvaduṣkṛtanirdahanatayā /",
    "T04sanss08u:518": " pātālabhūtaṃ sarvâkuśaladharmaparyādānakaraṇatayā //",
    "T04sanss08u:519": " pe //",
    "T04sanss08u:520": " tad yathā kulaputra hāṭakaprabhāsaṃ nāma rasajātaṃ /",
    "T04sanss08u:521": " tasyâikaṃ palaṃ lohapalasahasraṃ suvarṇīkaroti /",
    "T04sanss08u:522": " na ca tatra tat palaṃ śakyate tena lohapalasahasreṇa paryādātuṃ /",
    "T04sanss08u:523": " na lohīkartuṃ /",
    "T04sanss08u:524": " evam evâikaḥ sarvajñatācittôtpādarasadhātuḥ kuśalamūlapariṇāmanājñānasaṃgṛhītaḥ sarvakarmakleśâvaraṇalohāni pa-",
    "T04sanss08u:525": " [ Bendall ed p178 ---> ]",
    "T04sanss08u:526": " ryādāya sarvadharmān sarvajñatāvarṇān karoti /",
    "T04sanss08u:527": " na ca sarvajñatācittôtpādarasadhātuḥ śakyaḥ sarvakarmakleśalohaiḥ saṃkleśayituṃ paryādātuṃ vā /",
    "T04sanss08u:528": " tad yathā kulaputrâikaḥ pradīpo yādṛśe gṛhe vā layane vā praveśyate sa saha praveśito varṣasahasrasaṃcitam api tamondhakāraṃ vidhamayati /",
    "T04sanss08u:529": " avabhāsaṃ ca karoti /",
    "T04sanss08u:530": " evam evâikaḥ sarvajñatācittôtpādapradīpo yādṛśe satvâśaye gahane 'vidyātamondhakārânugate",
    "T04sanss08u:531": " praveśyate sa saha praveśito 'nabhilāpyakalpaśatasahasrasaṃcitam api karmakleśâvaraṇatamondhakāraṃ vidhamati /",
    "T04sanss08u:532": " jñānâlokaṃ ca karoti //",
    "T04sanss08u:533": " tad yathā kulaputra cintāmaṇirājamukuṭānāṃ mahānāgarājñāṃ nâsti parôpakramabhayaṃ /",
    "T04sanss08u:534": " evam eva bodhicittamahākaruṇācintāmaṇirājamukuṭâvabaddhānāṃ bodhisatvānāṃ nâsti durgatyapāyaparôpakramabhayam iti //",
    "T04sanss08u:535": " āryôpāliparipṛcchāyām apy uktaṃ /",
    "T04sanss08u:536": " ihôpāle mahāyānaṃ saṃprasthito bodhisatvaḥ sacet pūrvâhṇakālasamaye āpattim āpadyeta /",
    "T04sanss08u:537": " madhyâhnakālasamaye sarvajñatācittenâvirahito vihared aparyantâiva bodhisatvasya śīlaskandhaḥ /",
    "T04sanss08u:538": " sacen madhyâhnakālasamaye āpattim āpadyate sāyâhnakālasamaye sarvajñatācittenâvirahito bhaved aparyantâiva bodhisatvasya śīlaskandhaḥ /",
    "T04sanss08u:539": " evaṃ yāme yāme vidhir uktaḥ /",
    "T04sanss08u:540": " evaṃ hy upāle saparihārā śikṣā mahāyānasaṃprasthitānāṃ bodhisatvānāṃ /",
    "T04sanss08u:541": " tatra bodhisatvena nâtikaukṛtyaparyutthānam utpādyaṃ nâtivipratisāriṇā bhavitavyaṃ /",
    "T04sanss08u:542": " sacet punaḥ śrāvakayānīyaḥ pudgalaḥ punaḥ punar āpattim āpadyeta /",
    "T04sanss08u:543": " naṣṭaḥ śrāvakasya pudgalasya",
    "T04sanss08u:544": " [ Cambridge MS f85b ---> ]",
    "T04sanss08u:545": " śīlaskandho veditavyaḥ /",
    "T04sanss08u:546": " iti //",
    "T04sanss08u:547": " iti śikṣāsamuccaye pāpaśodhanam aṣṭamaḥ paricchedaḥ //",
    "T04sanss08u:548": " Copyright (c) 2002 by Jens Braarvig - Oslo"
}