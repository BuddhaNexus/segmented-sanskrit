{
  "K10sf279_sc:0": "Māratajjanīyasūtra",
  "K10sf279_sc:1": "WalA.1 śramaṇa anenāvavādenāvavaditā maitrāsahagatena cittena pūrvavad yāvad vyāhārṣuḥ yatraiṣāṁ dūṣī māraḥ avatāraprekṣī avatāragaveṣī na labhate avatāraṁ na labhate ālambanam /",
  "K10sf279_sc:2": "WalA.2 tena khalu samayena yaḥ kaścic chrāddho brāhamaṇagṛhapatiḥ kālaṁ karoti sa yadbhūyasā kāyasya bhedāt paraṁ maraṇād apāyadurgativivnipātaṁ narakeṣūpapadyate /",
  "K10sf279_sc:3": "WalA.3 atha dūṣino mārasyāvatāraprekṣino ’vatāragaveṣina etad abhavat / tathāhaṁ na labhe",
  "K10sf279_sc:4": "muṇḍakānāṁ śramaṇānāṁ avatāraṁ na labhe ālambanaṁ yannv ahaṁ śrāddhāṁ brāhmaṇagṛhapatīms",
  "K10sf279_sc:5": "tathā tathā anvāviśaṁ ye yathā śramaṇāṁ śīlavato guṇavato dṛṣṭvā satkurvaṁti gurukurvaṁti",
  "K10sf279_sc:6": "mānayaṁti pūjayaṁti / atra śramaṇānāṁ satkriyatām gurukriyatām pūjyatāṁ syāc cetasa",
  "K10sf279_sc:7": "anyathātvaṁ yathāhaṁ avatāraprekṣī avatāraragaveṣī labhe avatāraṁ labhe ālambanam /",
  "K10sf279_sc:8": "WalA.4 tena khalu samayena śraddhā brāhaṇagṛhapatayaḥ tathā tathā anvāviṣṭā yathā śramaṇāṁ śīlavato guṇavato dṛṣṭvā satkurvaṁti gurukurvaṁti mānayaṁti pūjayaṁti /",
  "K10sf279_sc:9": "WalA.5 apīdānīṁ śikṣodditā piṇḍapātā brāhmaṇagṛhapatibhiḥ prajñaptāḥ / evaṁ cāhuḥ / pratigṛhṇantv",
  "K10sf279_sc:10": "asmākaṁ śramaṇāḥ śīlavaṁto guṇavaṁtaḥ śikṣodditāṁ piṇḍapātāṁs tad asmākam bhaviṣyati",
  "K10sf279_sc:11": "dīrgharātram arthāya hitāya sukhāya /",
  "K10sf279_sc:12": "WalA.6 apīdānīṁ śramaṇānām ahatāni vastrāṇi navāni dīrghadaśāni rathyāmukheṣu prajñapya",
  "K10sf279_sc:13": "evam āhuḥ / ākramantv asmākaṁ śramaṇāḥ śīlavaṁto guṇavaṁtaḥ ahatāni vastrāṇi navāni",
  "K10sf279_sc:14": "dīrghadaśāni pādbhyāṁ tad asmākaṁ bhaviṣyati dīrgharātram arthāya hitāya sukhāya /",
  "K10sf279_sc:15": "WalA.7 apīdānīṁ śramaṇānām uttamāṅgaruhāṁ keśāṁ rathyāmukheṣu prajñapyaivam āhuḥ / ākramaṁtu",
  "K10sf279_sc:16": "guṇavaṁtaḥ uttamāṅgaruhān keśāṁ pādbhyāṁ tad asmākaṁ bhaviṣyati dīrgharātram arthāya hitāya sukhāya /",
  "K10sf279_sc:17": "WalA.8 apīdānīṁ śramaṇāṁ śīlavato gunavato dṛṣṭvā sarvāṅgair anupariṣvajya antargṛhe praviśya",
  "K10sf279_sc:18": "prajñapta evāsane niṣādayaṁti / evam cāhuḥ / nisīdantv asmākaṁ śramaṇāḥ śīlavaṁto",
  "K10sf279_sc:19": "guṇavaṁtaḥ prajñapta evāsane tad asmākaṁ bhaviṣyati dīrgharātram arthāya hitāya sukhāya /",
  "K10sf279_sc:20": "WalA.9 atha krakasundasya samyaksaṁbuddhasya śrāvakāḥ satkṛtā gurukṛtā mānitā pūjitā yena krakasundaḥ samyaksaṁbuddhas tenopajagmuḥ /",
  "K10sf279_sc:21": "WalB.1 śramaṇa krakasundena samyaksaṁbuddhena anenāvavādenāvavaditāḥ saṁskāreṣv anityānudarśino",
  "K10sf279_sc:22": "viharaṁti pūrvavad yāvat pratiniḥsargānudarśinaḥ / yatraiṣāṁ dūṣī māraḥ avatāraprekṣī",
  "K10sf279_sc:23": "avatāragaveṣī na labhate avatāraṁ na labhate ālambhanam /",
  "K10sf279_sc:24": "WalB.2 tena khalu samayena yaḥ kaścic chrāddho brāhamaṇagṛhapatiḥ kālaṁ karoti sa yadbhūyasā kāyasya bhedāt paraṁ maraṇāt sugatau svargaloke deveṣūpadyate /",
  "K10sf279_sc:25": "WalB.3 atha dūṣino mārasyāvatāraprekṣina etad abhavat / tathāpy ahaṁ tr … na labhe muṇḍakānāṁ",
  "K10sf279_sc:26": "śramaṇānāṁ evam anudarśinām avatāraṁ na labhe ālambanaṁ / yaṁnv ahaṁ kāyena āyuṣmantaṁ vidūram ākrameya /",
  "K10sf279_sc:27": "WalB.4 eko ’yaṁ samayaḥ krakasundastathāgato ’rhan samyaksaṁbuddhaḥ sālāyāṁ viharati brāhmaṇagrāmake āyuṣmatā vidūreṇa paścācchramaṇena /",
  "K10sf279_sc:28": "WalB.5 atha krakasundaḥ saṁyaksaṁbuddhas tasyā eva rātryā atyayāt pūrvāhṇe nivasya pātracīvaram ādāya brāhmaṇagrāmakaṁ piṇḍāya prāviśad āyuṣmatā vidūreṇa paścācchramaṇena /",
  "K10sf279_sc:29": "WalB.6 atha dūṣī māraḥ kumārarūpam anvāviśya śarkaram ādāya āyuṣmato vidūrasya śiro bhagnaṁ rudhiraṁ mukhe gālitam /",
  "K10sf279_sc:30": "WalB.7 tathāpy āyuṣmāṁ vidūraḥ śirasā bhagnena rudhireṇa mukhe galatā krakasundaṁ samyaksaṁbuddhaṁ pṛṣṭhataḥ pṛṣṭhataḥ samanubaddhaḥ /",
  "K10sf279_sc:31": "WalB.8 adrākṣīt pāpimaṁ krakasundaḥ samyaksaṁbuddho dakṣiṇena sarvakāyena nāgāvalokitena",
  "K10sf279_sc:32": "avalokayaṁn āyuṣmato vidūrasya śiro bhagnaṁ rudhiraṁ mukhe galat / dṛṣṭvā ca punar",
  "K10sf279_sc:33": "huntiṁ kṛtvā vivācayati / ayaṁ dūṣī māra ṛddhimān / ayam eva dūṣī māro mātrāṁ nājñāsīt /",
  "K10sf279_sc:34": "WalB.9 atra khalu pāpimaṁ yasya kasyacid ananvayāt tathāgatena hunti kṛtvā vivācitaṁ /",
  "K10sf279_sc:35": "WalB.10 atha sa dūṣī māras tasmāt sthānāt samantatareṇa avīcau mahānarake papitaḥ /",
  "K10sf279_sc:36": "WalB.11 tena khalu samayenāvīcer mahānarakasya catasraḥ saṁjñā āsaṁ avīcir avirala iti śataśaṅkur ity api pratyātmavedanīya ity api ṣaṭsparśāyatanīya ity api /"
}