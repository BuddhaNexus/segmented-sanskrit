{
  "K10sf279_sc:walA.0_1": "Māratajjanīyasūtra",
  "K10sf279_sc:walA.1_0": "śramaṇa anenāvavādenāvavaditā maitrāsahagatena cittena pūrvavad yāvad vyāhārṣuḥ yatraiṣāṁ dūṣī māraḥ avatāraprekṣī avatāragaveṣī na labhate avatāraṁ na labhate ālambanam |",
  "K10sf279_sc:walA.2_0": "tena khalu samayena yaḥ kaścic chrāddho brāhamaṇagṛhapatiḥ kālaṁ karoti sa yadbhūyasā kāyasya bhedāt paraṁ maraṇād apāyadurgativivnipātaṁ narakeṣūpapadyate |",
  "K10sf279_sc:walA.3_0": "atha dūṣino mārasyāvatāraprekṣino ’vatāragaveṣina etad abhavat | tathāhaṁ na labhe",
  "K10sf279_sc:walA.3_1": "muṇḍakānāṁ śramaṇānāṁ avatāraṁ na labhe ālambanaṁ yannv ahaṁ śrāddhāṁ brāhmaṇagṛhapatīms",
  "K10sf279_sc:walA.3_2": "tathā tathā anvāviśaṁ ye yathā śramaṇāṁ śīlavato guṇavato dṛṣṭvā satkurvaṁti gurukurvaṁti",
  "K10sf279_sc:walA.3_3": "mānayaṁti pūjayaṁti | atra śramaṇānāṁ satkriyatām gurukriyatām pūjyatāṁ syāc cetasa",
  "K10sf279_sc:walA.3_4": "anyathātvaṁ yathāhaṁ avatāraprekṣī avatāraragaveṣī labhe avatāraṁ labhe ālambanam |",
  "K10sf279_sc:walA.4_0": "tena khalu samayena śraddhā brāhaṇagṛhapatayaḥ tathā tathā anvāviṣṭā yathā śramaṇāṁ śīlavato guṇavato dṛṣṭvā satkurvaṁti gurukurvaṁti mānayaṁti pūjayaṁti |",
  "K10sf279_sc:walA.5_0": "apīdānīṁ śikṣodditā piṇḍapātā brāhmaṇagṛhapatibhiḥ prajñaptāḥ | evaṁ cāhuḥ | pratigṛhṇantv",
  "K10sf279_sc:walA.5_1": "asmākaṁ śramaṇāḥ śīlavaṁto guṇavaṁtaḥ śikṣodditāṁ piṇḍapātāṁs tad asmākam bhaviṣyati",
  "K10sf279_sc:walA.5_2": "dīrgharātram arthāya hitāya sukhāya |",
  "K10sf279_sc:walA.6_0": "apīdānīṁ śramaṇānām ahatāni vastrāṇi navāni dīrghadaśāni rathyāmukheṣu prajñapya",
  "K10sf279_sc:walA.6_1": "evam āhuḥ | ākramantv asmākaṁ śramaṇāḥ śīlavaṁto guṇavaṁtaḥ ahatāni vastrāṇi navāni",
  "K10sf279_sc:walA.6_2": "dīrghadaśāni pādbhyāṁ tad asmākaṁ bhaviṣyati dīrgharātram arthāya hitāya sukhāya |",
  "K10sf279_sc:walA.7_0": "apīdānīṁ śramaṇānām uttamāṅgaruhāṁ keśāṁ rathyāmukheṣu prajñapyaivam āhuḥ | ākramaṁtu",
  "K10sf279_sc:walA.7_1": "guṇavaṁtaḥ uttamāṅgaruhān keśāṁ pādbhyāṁ tad asmākaṁ bhaviṣyati dīrgharātram arthāya hitāya sukhāya |",
  "K10sf279_sc:walA.8_0": "apīdānīṁ śramaṇāṁ śīlavato gunavato dṛṣṭvā sarvāṅgair anupariṣvajya antargṛhe praviśya",
  "K10sf279_sc:walA.8_1": "prajñapta evāsane niṣādayaṁti | evam cāhuḥ | nisīdantv asmākaṁ śramaṇāḥ śīlavaṁto",
  "K10sf279_sc:walA.8_2": "guṇavaṁtaḥ prajñapta evāsane tad asmākaṁ bhaviṣyati dīrgharātram arthāya hitāya sukhāya |",
  "K10sf279_sc:walA.9_0": "atha krakasundasya samyaksaṁbuddhasya śrāvakāḥ satkṛtā gurukṛtā mānitā pūjitā yena krakasundaḥ samyaksaṁbuddhas tenopajagmuḥ |",
  "K10sf279_sc:walB.1_0": "śramaṇa krakasundena samyaksaṁbuddhena anenāvavādenāvavaditāḥ saṁskāreṣv anityānudarśino",
  "K10sf279_sc:walB.1_1": "viharaṁti pūrvavad yāvat pratiniḥsargānudarśinaḥ | yatraiṣāṁ dūṣī māraḥ avatāraprekṣī",
  "K10sf279_sc:walB.1_2": "avatāragaveṣī na labhate avatāraṁ na labhate ālambhanam |",
  "K10sf279_sc:walB.2_0": "tena khalu samayena yaḥ kaścic chrāddho brāhamaṇagṛhapatiḥ kālaṁ karoti sa yadbhūyasā kāyasya bhedāt paraṁ maraṇāt sugatau svargaloke deveṣūpadyate |",
  "K10sf279_sc:walB.3_0": "atha dūṣino mārasyāvatāraprekṣina etad abhavat | tathāpy ahaṁ tr … na labhe muṇḍakānāṁ",
  "K10sf279_sc:walB.3_1": "śramaṇānāṁ evam anudarśinām avatāraṁ na labhe ālambanaṁ | yaṁnv ahaṁ kāyena āyuṣmantaṁ vidūram ākrameya |",
  "K10sf279_sc:walB.4_0": "eko ’yaṁ samayaḥ krakasundastathāgato ’rhan samyaksaṁbuddhaḥ sālāyāṁ viharati brāhmaṇagrāmake āyuṣmatā vidūreṇa paścācchramaṇena |",
  "K10sf279_sc:walB.5_0": "atha krakasundaḥ saṁyaksaṁbuddhas tasyā eva rātryā atyayāt pūrvāhṇe nivasya pātracīvaram ādāya brāhmaṇagrāmakaṁ piṇḍāya prāviśad āyuṣmatā vidūreṇa paścācchramaṇena |",
  "K10sf279_sc:walB.6_0": "atha dūṣī māraḥ kumārarūpam anvāviśya śarkaram ādāya āyuṣmato vidūrasya śiro bhagnaṁ rudhiraṁ mukhe gālitam |",
  "K10sf279_sc:walB.7_0": "tathāpy āyuṣmāṁ vidūraḥ śirasā bhagnena rudhireṇa mukhe galatā krakasundaṁ samyaksaṁbuddhaṁ pṛṣṭhataḥ pṛṣṭhataḥ samanubaddhaḥ |",
  "K10sf279_sc:walB.8_0": "adrākṣīt pāpimaṁ krakasundaḥ samyaksaṁbuddho dakṣiṇena sarvakāyena nāgāvalokitena",
  "K10sf279_sc:walB.8_1": "avalokayaṁn āyuṣmato vidūrasya śiro bhagnaṁ rudhiraṁ mukhe galat | dṛṣṭvā ca punar",
  "K10sf279_sc:walB.8_2": "huntiṁ kṛtvā vivācayati | ayaṁ dūṣī māra ṛddhimān | ayam eva dūṣī māro mātrāṁ nājñāsīt |",
  "K10sf279_sc:walB.9_0": "atra khalu pāpimaṁ yasya kasyacid ananvayāt tathāgatena hunti kṛtvā vivācitaṁ |",
  "K10sf279_sc:walB.10_0": "atha sa dūṣī māras tasmāt sthānāt samantatareṇa avīcau mahānarake papitaḥ |",
  "K10sf279_sc:walB.11_0": "tena khalu samayenāvīcer mahānarakasya catasraḥ saṁjñā āsaṁ avīcir avirala iti śataśaṅkur ity api pratyātmavedanīya ity api ṣaṭsparśāyatanīya ity api |"
}