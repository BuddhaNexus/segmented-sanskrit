{
    "T17n958u_001:0": " Bauddha tantra kośa",
    "T17n958u_001:1": " akaraṇasaṃvaraḥ",
    "T17n958u_001:2": " (pāpadeśanānantaraṃ)",
    "T17n958u_001:3": " punarakaranasaṃvaraṃ pratigṛya | (sā. mā., pṛ. 55)",
    "T17n958u_001:4": " pāpadeśanāmakaraṇasaṃvaram | (sā. mā., pṛ. 106)",
    "T17n958u_001:5": " pāpadeśanā-akaranasaṃvara... | (sā. mā.,",
    "T17n958u_001:6": " pṛ. 138, 173, 193)",
    "T17n958u_001:7": " pratideśya punarakaranasaṃvaraṃ pratigṛhya | (sā. mā., pṛ. 201)",
    "T17n958u_001:8": " akāraḥ",
    "T17n958u_001:9": " eṣāṃ madhye tu kiñjalke vidyate parameśvaraḥ |",
    "T17n958u_001:10": " aṣṭābhirvargakaiścaiva veṣṭitaḥ parameśvaraḥ ||",
    "T17n958u_001:11": " akāraḥ sarvavarṇāgryo mahārtho varganāyakaḥ |",
    "T17n958u_001:12": " ata eva samudbhūtāḥ sarvamantrāstu dehinām || (va. ti., pṛ. 73-74)",
    "T17n958u_001:13": " vargāṣṭakasahitālikālimadhyavartī bhagavānakāro niḥśeṣavarṇapadavākyamahāvākyādirūpeṇāvasthitaḥ |",
    "T17n958u_001:14": " tata evaite varṇāḥ prādurbhavanti |",
    "T17n958u_001:15": " te ca padāni janayanti,",
    "T17n958u_001:16": " tānyapi vākyāni,",
    "T17n958u_001:17": " tānyapi mahāvākyāni,",
    "T17n958u_001:18": " yāvallaukikabhāvabhedamanantaṃ caturaśītidharmaskandhasahasrāṇiti sarvo'yaṃ varṇādyaprabhava iti | (va. ti. ṭī., pṛ. 71)",
    "T17n958u_001:19": " catudaśa vidyāsthānāni paranikāyaprasiddhyā,",
    "T17n958u_001:20": " svanikāyaprasiddhyā tu pañca vidyāsthānānyāśritya vartate'kāraḥ | (va. ti. ṭī., pṛ. 72)",
    "T17n958u_001:21": " aṣṭabhirvargairveṣṭito'sau paramākṣaro'kāra eva samastamantrahetuḥ | (va. ti. ṭī., pṛ. 74-75)",
    "T17n958u_001:22": " akṣaram",
    "T17n958u_001:23": " nirvāṇena tuccharūpeṇa sahitaṃ bimbaṃ saṃsāreṇa kṣarasukhalakṣaṇenātītamanāsravamahāsukhamakṣaram | (se. ṭī. pṛ. 70)",
    "T17n958u_001:24": " akṣobhyam",
    "T17n958u_001:25": " kiñcid grāhyādiśūnyaṃ cet cittamakṣobhyamucyate | (a. va. saṃ., pṛ. 29)",
    "T17n958u_001:26": " akṣobhyaḥ",
    "T17n958u_001:27": " sarvāniṣṭajanairjñānaṃ mithyāgurujanairapi |",
    "T17n958u_001:28": " aprakampyasvabhāvatvādakṣobhyo'sau prakathyate || (jñā. si. 15.6)",
    "T17n958u_001:29": " akṣobhyo vajramityuktam | (sa. si. 2.7)",
    "T17n958u_001:30": " akṣobhyaḥ kleśairna kṣubhyata iti kṛtvā | (he. ta. ṭī., pa. 19a)",
    "T17n958u_001:31": " bodhicittaṃ dravaṃ yasmād dravyamabdhātukaṃ matam |",
    "T17n958u_001:32": " apāmakṣobhyarūpatvād dveṣo hyakṣobhyanāyakaḥ || (he. ta. 2.2.54)",
    "T17n958u_001:33": " ākāśavaccittaṃ yasya sa ākāśacitto'kṣobhyaḥ suviśuddhadharmadhātusvabhāvatvāt | (gu. sa. pra., pṛ. 51)",
    "T17n958u_001:34": " rāgādibhirakṣobhyaḥ sa eva | (va. ti. ṭī., pṛ. 85)",
    "T17n958u_001:35": " agnitrayam",
    "T17n958u_001:36": " hṛtkaṇṭhe nābhipadme paviraviśikhitastatsphuranti krameṇa",
    "T17n958u_001:37": " dhanvākāre ca vṛtte tvanudinahavane cābdhikoṇe ca kūṇḍe |",
    "T17n958u_001:38": " teṣāmūrdhve paro'gniḥ sphuradamalakaro jñānamūrtistamo'nte",
    "T17n958u_001:39": " yasmin sūryo na vidyutpatiśaśadharo na grahāstārakādyāḥ || (kā. ta. 2.36)",
    "T17n958u_001:40": " agnimaṇḍalam",
    "T17n958u_001:41": " agnimaṇḍalaṃ kaṇṭhapadmastham |",
    "T17n958u_001:42": " tasyodaye raktaraśmirnirgatyārdhayāmaṃ tiṣṭhati |",
    "T17n958u_001:43": " tadā vaśyākarṣaṇaṃ kuryāt | (gu. sa. pra., pṛ. 143)",
    "T17n958u_001:44": " sthitastrikaṭideśe tu trikoṇe jvalanastathā | (va. ti., pṛ. 61)",
    "T17n958u_001:45": " aṅgarikaḥ",
    "T17n958u_001:46": " kakṣābhyāṃ cakṣuraṅkurajananādaṅkurikaḥ | (va. ti. ṭī., pṛ. 49)",
    "T17n958u_001:47": " aṅgacatuṣṭyam",
    "T17n958u_001:48": " catvāryaṅgāni--sevā-upasevā-sādhana-mahāsādhanāśceti | (he. ta. 1.1.25)",
    "T17n958u_001:49": " acalā",
    "T17n958u_001:50": " ūrūjaṅghe upamelāpakam,",
    "T17n958u_001:51": " pūrvoktayorapi mīlanāt |",
    "T17n958u_001:52": " saivācalā, tadyogasyānivāryatvāt | (va. ti. ṭī., pṛ. 28)",
    "T17n958u_001:53": " acintyam",
    "T17n958u_001:54": " anābhogaṃ hi yajjñānaṃ taccācintyaṃ pracakṣate |",
    "T17n958u_001:55": " saṃcintya yadacintyaṃ vai tadacintyaṃ bhavannahi || (a. va. saṃ., pṛ. 20,30)",
    "T17n958u_001:56": " acintyadhātuḥ",
    "T17n958u_001:57": " katamo'sāvacintyadhātuḥ ?",
    "T17n958u_001:58": " yo dhāturniścito na cittagamanīyo na cittaprameyo na cittacetanayā prativeditavyaḥ,",
    "T17n958u_001:59": " asāvucyate'cintyadhātuḥ |",
    "T17n958u_001:60": " atha ca punarbhagavan cittamevācintyadhātuḥ |",
    "T17n958u_001:61": " tat kasya hetoḥ ?",
    "T17n958u_001:62": " nahyacitte citte cittaṃ saṃvidyate |",
    "T17n958u_001:63": " niścito hi cittam,",
    "T17n958u_001:64": " cittasya yathārthavabodhāt |",
    "T17n958u_001:65": " atha ca sarvākāro bhagavato'cintyadhātuḥ |",
    "T17n958u_001:66": " anyatrāpyuktam --",
    "T17n958u_001:67": " avikalpitasaṃkalpa apratiṣṭhitamānasa |",
    "T17n958u_001:68": " asmṛtyamanasikāra nirālamba namo'stu te ||",
    "T17n958u_001:69": " catuḥpradīpe --",
    "T17n958u_001:70": " yaḥ pratyayairjāyati sa hyajāto",
    "T17n958u_001:71": " na tasya utpāda svabhāvato'sti",
    "T17n958u_001:72": " yaḥ pratyayādhīna sa śūnyo ukto",
    "T17n958u_001:73": " yaḥ śūnyatāṃ jānati so'pramattaḥ || (a. va. saṃ., pṛ. 25)",
    "T17n958u_001:74": " acyutam",
    "T17n958u_001:75": " śūnyatākaruṇayoryadabhinnatvamekatvalakṣaṇaṃ bodhicittam,",
    "T17n958u_001:76": " tadacyutamucyate |",
    "T17n958u_001:77": " nānyat karmajñānamudrājanitaṃ kṣaraspandalakṣaṇam (se. ṭī., pṛ. 70)",
    "T17n958u_001:78": " aḍakavatī",
    "T17n958u_001:79": " bāhye'ḍakaśabdena naṣṭaprāṇo mṛtakasamūhaḥ,",
    "T17n958u_001:80": " so'syāmastīti aḍakavatī śmaśānabhūmiḥ |",
    "T17n958u_001:81": " ........aśyātmani aḍaka iti ṣaṭśatādhikaikaviṃśatisahasraśvāsapraśvāsānāṃ ṣaṭriṃśacchatonānāṃ nirodhaḥ,",
    "T17n958u_001:82": " so'syāmastīti dharmameghā bhūmiḥ |",
    "T17n958u_001:83": " [dra. āḍhakavatīnivāsī] (vi. pra., pṛ. 17)",
    "T17n958u_001:84": " advayam",
    "T17n958u_001:85": " paramārtho'dvayamucyate | (a. kra. 4)",
    "T17n958u_001:86": " yasya svabhāvo notpattirvināśo naiva vidyate |",
    "T17n958u_001:87": " tajjñānamadvayaṃ nāma sarvasaṃkalpavarjitam || (a. kra. 12-13)",
    "T17n958u_001:88": " sarvaśaṅkāvinirmuktaṃ nirdvandvaṃ paramaṃ śivam |",
    "T17n958u_001:89": " khasamaṃ kalpanāmuktamadvayaṃ tu taducyate || (a. kra. 17-18)",
    "T17n958u_001:90": " advayajñānamekaṃ tu sarvasaṃkalpavarjitam | (a. kra. 26)",
    "T17n958u_001:91": " kalpanājālavicchinnamacintyādvayamuttamam | (a. kra. 28)",
    "T17n958u_001:92": " rūpaśabdarasātītaṃ gandhasparśādivarjitam ||",
    "T17n958u_001:93": " dharmadhātumayaṃ śuddhamadvayaṃ jñānamuttmam |",
    "T17n958u_001:94": " sarvasaṃkalpanirmuktaṃ grāhyagrāhakavarjitam ||",
    "T17n958u_001:95": " svabhāvaśuddhaṃ nilayamadvayaṃ pāramārthikam |",
    "T17n958u_001:96": " avināśamanutpatimanakṣaramanālayam ||",
    "T17n958u_001:97": " mahāmudreyamatyantamadvayaṃ jñānamuttamam | (a. kra. 30-33)",
    "T17n958u_001:98": " ādimadhyāntarahitaṃ niṣpannotpattivarjitam |",
    "T17n958u_001:99": " tyaktaṃ cittaṃ ca caitanyaṃ tadadvayajñānamuttamam || (a. kra. 51-52)",
    "T17n958u_001:100": " paramārtho'dvayo nāma | (a. kra. 78)",
    "T17n958u_001:101": " sarvaṃ tu cādvayajñānaṃ dṛśyate pratibhāsataḥ |",
    "T17n958u_001:102": " advayaḥ karuṇāmiśraḥ prajñopāyasamanvitaḥ || (a. kra. 93)",
    "T17n958u_001:103": " anādiradvayo nāma śrīsukhākārasaṃsthitaḥ | (a. kra. 118)",
    "T17n958u_001:104": " advayaṃ prajñopāyadvayābhāsarahitam | (he. ta. ṭī., pa. 51b)",
    "T17n958u_001:105": " adhikamāsaḥ",
    "T17n958u_001:106": " sūryasya dvātriṃśatsārthamāsairadhikamāso'māvāsyāyāṃ saṃkramaṇābhāvāt | (vi. pra., pṛ. 78)",
    "T17n958u_001:107": " adhiṣṭhānakramaḥ",
    "T17n958u_001:108": " svasaṃvedyamidaṃ jñānaṃ vākpathātītagocaram |",
    "T17n958u_001:109": " adhiṣṭhānakramo hyeṣa sarvajñajñānatanmayaḥ || (he. ta. 1.8.51)",
    "T17n958u_001:110": " adhyeṣaṇā",
    "T17n958u_001:111": " sattvārthamā saṃsāraṃ kurvantu bhagavantaḥ saṃbuddhāstatsutā api mahābodhisattvāstiṣṭhantu māmā parinirvāṇāditi | (sā. mā., pṛ. 56)",
    "T17n958u_001:112": " jagadarthamā saṃsāraṃ kurvanto bhagavantastathāgatāstatsutā api tiṣṭhantu māṃ parinirvāntviti | (sā. mā., pṛ. 202)",
    "T17n958u_001:113": " anujñābhiṣekaḥ",
    "T17n958u_001:114": " aparimitasattvadhātoryathāśayavaśena saṃvṛtiparamārthavibhāgena paramaguhyavajrayāna deśanārthamanujñābhiṣeko buddhatvaniṣpādakaḥ saptamaḥ | (se. ṭī., pṛ. 21)",
    "T17n958u_001:115": " anutpādaprayogaḥ",
    "T17n958u_001:116": " anutpādaḥ paramārthasatyam |",
    "T17n958u_001:117": " tasmin manomayakāyasya praveśo'nutpādaprayogaḥ | (gu. sa. pra., pṛ. 31)",
    "T17n958u_001:118": " anusmṛtiḥ",
    "T17n958u_001:119": " vibhāvya yadanusmṛtyā tadākāraṃ tu saṃsparet |",
    "T17n958u_001:120": " anusmṛtiriti jñeyaṃ pratibhāsastatra jāyate || (se. ṭī., pṛ. 30)",
    "T17n958u_001:121": " pratyāhāradhyānāṅgābhyāṃ yadvibhāvya sthirīkṛtaṃ traidhātukapratibhāsātmakaṃ saṃvṛtisatyam,",
    "T17n958u_001:122": " anusmṛtyā tadākāraṃ tu saṃspharet,",
    "T17n958u_001:123": " tadākāraṃ tu saṃvṛtisatyākāraṃ saṃspharet,",
    "T17n958u_001:124": " samastanabhastalavyāpakaṃ paśyet |",
    "T17n958u_001:125": " sakalatraikālikatribhuvanasya darśanamanusmṛtiriti jñeyam |",
    "T17n958u_001:126": " traidhātukasya pratibhāsastatretyanusmṛtyaṅge jāyate || (se. ṭī., pṛ. 33)",
    "T17n958u_001:127": " anusmṛtisamāyogāt prabhāmaṇḍalaṃ jāyate | (se. ṭī., pṛ. 31)",
    "T17n958u_001:128": " anusmṛtisamāyogo bimbāliṅganaṃ cittasya sarvavikalparahitatvaṃ yadā,",
    "T17n958u_001:129": " tadā vimalaṃ prabhāmaṇḍalaṃ jāyate,",
    "T17n958u_001:130": " romakūpāt spharatpañcaraśmayo niścaranti | (se. ṭī., pṛ. 34)",
    "T17n958u_001:131": " ausmṛtiriti sampāditabuddhakāyasya anu paścāt paramārthasatyagamanam,",
    "T17n958u_001:132": " tasya smṛtistadadhigamaḥ | (gu. sa. pra., pṛ. 69)",
    "T17n958u_001:133": " apratiṣṭhitanirvānam",
    "T17n958u_001:134": " virāgād rāgavigamāduṣṇīṣasthaṃ yat saukhyaṃ śukraṃ tatpratiṣṭhitam |",
    "T17n958u_001:135": " yattu vajramaṇeścyutaṃ tannirvāṇam |",
    "T17n958u_001:136": " ayaṃ tu sukharāja uṣṇīṣavajramaṇyantarālavyāpitvādapratiṣṭhitanirvāṇaḥ |",
    "T17n958u_001:137": " ata eva mahārāgo'kṣaraśca prādhānyāt prabhyustraidhātukeśvaraḥ | (se. ṭī., pṛ. 55)",
    "T17n958u_001:138": " apratiṣṭhitanirvāṇākhyamāhāsukhasaṃjñakaḥ śuddhakāyaḥ | (se. ṭī., pṛ. 55-56)",
    "T17n958u_001:139": " abhāvaḥ",
    "T17n958u_001:140": " abhāva ucchedagrahaḥ | (ta. saṃ. ṭī., pṛ. 3)",
    "T17n958u_001:141": " na bhavatītyabhāvo'nutpādaḥ |",
    "T17n958u_001:142": " tathā coktaṃ bhagavatā laṅkāvatāre --",
    "T17n958u_001:143": " bhāvanabhāvāniti yaḥ prajānate",
    "T17n958u_001:144": " sa sarvabhāveṣu na jātu saṃjñate |",
    "T17n958u_001:145": " yaḥ sarvabhāveṣu na jātu saṃjñate",
    "T17n958u_001:146": " so'nimittaṃ spṛśate samādhim || (he. ta. ṭī., pṛ. 5a)",
    "T17n958u_001:147": " abhijñāpañcakam",
    "T17n958u_001:148": " pañcābhijñāḥ--divyaṃ śrotram,",
    "T17n958u_001:149": " divyaṃ cakṣuḥ,",
    "T17n958u_001:150": " paracittajñānam,",
    "T17n958u_001:151": " pūrvanivāsānusmṛtiḥ,",
    "T17n958u_001:152": " ṛddhivijñanaṃ ca | (ta. saṃ. ṭī., pṛ. 27)",
    "T17n958u_001:153": " abhidhyā",
    "T17n958u_001:154": " abhidhyā paradravyābhilāṣaḥ | (gu. sa. pra., 206)",
    "T17n958u_001:155": " abhimukhī",
    "T17n958u_001:156": " hṛdayameḍhre upachandohaḥ,",
    "T17n958u_001:157": " arthāvagatau bhojyapāke tadvaimukhyāt |",
    "T17n958u_001:158": " saivābhimukhī,",
    "T17n958u_001:159": " tadavadhau pāke cābhimukhyāt | (va. ti. ṭī., pṛ. 28)",
    "T17n958u_001:160": " abhiṣiktaḥ",
    "T17n958u_001:161": " sarvatāthāgataṃ jñānaṃ vajrajñānamiti smṛtam |",
    "T17n958u_001:162": " tenābhiṣikto matimānabhiṣikto'bhidhīyate || (jñā. si. 1.37)",
    "T17n958u_001:163": " abhiṣekaḥ",
    "T17n958u_001:164": " laukikalokottarasiddhisaudhasopānabhūtānadharasaṃvṛtirūpān saptasekān vyākhyāya yogisaṃvṛtibhūtān laukikasiddhisādhanān paramārthānukūlāṃstrividhasekān",
    "T17n958u_001:165": " kumbhetyādinoddiśati | (se. ṭī, pṛ. 21)",
    "T17n958u_001:166": " abhiṣeko hi bhavanāyāḥ pariniṣpattiḥ sakalayogasādhāranaḥ .... |",
    "T17n958u_001:167": " abhiṣeko jñānāmbudhiḥ |",
    "T17n958u_001:168": " śavāsanasarvāvaraṇakṣālanārtham | (he. ta. ṭī., pa. 16b)",
    "T17n958u_001:169": " abhisambodhicatuṣṭayam",
    "T17n958u_001:170": " ekakṣaṇa-pañcākāra-viṃśatyākāra-māyājālābhisaṃbodhilakṣaṇam |",
    "T17n958u_001:171": " tatra garbhajotpattikrameṇa mātāpitrorubhayabindusamarasībhūtasya mātuguhyacakra utpitsorālayavijñānasya yaikakṣaṇaṃ kevalasukhasaṃvṛttiḥ,",
    "T17n958u_001:172": " kāyaśca rohitamatsyavadekākāraḥ,",
    "T17n958u_001:173": " saikakṣaṇābhisaṃbodhiḥ |",
    "T17n958u_001:174": " yadā tu garbhagatasyaiva rūpādivāsanātmakapañcajñānasaṃvittiḥ kūrmavadviniḥsṛtapañcasphoṭakākārastadā pañcākārābhisaṃbodhiḥ |",
    "T17n958u_001:175": " tataḥ pratisvaṃ pañcajñānānāṃ yadā pṛthivyādicaturdhātuvāsanābhedaḥ kāyo'pi viṃśatyaṅgulīparipūrṇastadā viṃśatyākārābhisaṃbodhiḥ |",
    "T17n958u_001:176": " tato garbhād viniḥsṛto māyājālavadanantabhāvasaṃvittirmāyājālābhisaṃbodhiḥ |",
    "T17n958u_001:177": " etadvaidharmyeṇa śuddhajñānavijñānātmako'cyuto binduḥ svābhāvikakāyajñānavajrayogo vajrasattvaḥ sarvārthadarśī ekakṣaṇābhisaṃbuddhatvādekakṣaṇābhisaṃbodhiḥ,",
    "T17n958u_001:178": " iha ṣaṭśatādhikaikaviṃśatisahasraśvāsaparipūritalakṣaṇaśvāsacakrakṣayāt |",
    "T17n958u_001:179": " ....sa eva dharmakāyaścittavajrayogo mahāsattvaḥ paramākṣarasukhaḥ pañcākārābhisaṃbuddhatvāt pañcākārabhisaṃbodhiḥ |",
    "T17n958u_001:180": " ihādarśādipañcajñānalakṣaṇā pṛthivyādidhāturūpādipañcaskandhaprajñopāyātmikā pañcamaṇḍalanirodhasvabhāvatvāt |",
    "T17n958u_001:181": " sa eva saṃbhogakāyavāgvajrayogo bodhisattvo dvādaśākārasatyārtho bodhisattvānugrāhakaḥ sarvasattvarutairdharmadeśako viṃśatyākārābhisaṃbuddhatvād",
    "T17n958u_001:182": " iha pañcendriyapañcaviṣayapañcakarmendriyapañcakarmendriyakriyānirāvaraṇalakṣanadvādaśasaṃkrāntinirodhasadbhāvād vijñeyā |",
    "T17n958u_001:183": " sa eva nirmāṇakāyaḥ kāyavajrayogaḥ samayasattvaḥ ṣoḍaśākāratattvavedanenādyanugrāhako'nantamāyājālaiḥ sphāritakāyo māyājālabhisaṃbuddhatvānmāyājalābhisaṃbodhiḥ",
    "T17n958u_001:184": " iha yugapadanantāparyantanānāmāyānirmāṇalakṣaṇā ṣoḍaśakayānandādibindunirodhād vijñātavyeti | (se. ṭī., pṛ. 6-7)",
    "T17n958u_001:185": " ekakṣaṇābhisambodhiḥ,",
    "T17n958u_001:186": " pañcākārābhisambodhiḥ,",
    "T17n958u_001:187": " viṃśatyākārābhisambodhiḥ. māyājālādhisambodhiśca | (vi. pra., pṛ. 20)",
    "T17n958u_001:188": " ihaikakṣaṇābhisambodhirnāma paramākṣaramahāsukhakṣaṇa iti |",
    "T17n958u_001:189": " ....evamekakṣaṇābhisambuddho jñānavajraḥ sarvārthadarśī pañcākārābhisambuddhaścittavajraḥ paramākṣarasukhaḥ |",
    "T17n958u_001:190": " viṃśatyākārasambuddho vāgvajro dvādaśākārasatyārthaḥ sarvasattvarūtairdharmadeśakaḥ |",
    "T17n958u_001:191": " māyājālābhisambuddhaḥ kāyavajraḥ ṣoḍaśākāratattvavidanantamāyājālaiḥ sphāritakāya iti | (vi. pra., pṛ. 44-45)",
    "T17n958u_001:192": " abhedyā",
    "T17n958u_001:193": " nakhadantānāmabhedyānāṃ prasavanādabhedyā śirasi | (va. ti. ṭī., 44)",
    "T17n958u_001:194": " amanasikāraḥ",
    "T17n958u_001:195": " amanasikāra ityatra bahavo vipratipannāḥ |",
    "T17n958u_001:196": " tatra kaścidāha--apaśabdo'yamiti,",
    "T17n958u_001:197": " samāse manaskāra iti bhavitumarhati |",
    "T17n958u_001:198": " tatrocyate--“tatpuruṣe kṛti bahulam“ ityatra bahulavacanāt “saptamyā aluk“ ityaluksamāse kṛte'manasikāraḥ,",
    "T17n958u_001:199": " amanaskāraḥ;",
    "T17n958u_001:200": " tvacisāraḥ,",
    "T17n958u_001:201": " tvaksāraḥ; yudhiṣṭhira etāni rūpāṇi sampadyante,",
    "T17n958u_001:202": " nāyamapaśabdaḥ |",
    "T17n958u_001:203": " na ca prasajyapratiṣedhanaño viṣayatvādabhāvo vācyaḥ |",
    "T17n958u_001:204": " 'asūryampaśyā rājadārā' ityatra hi na sūryābhāvaḥ kṛtaḥ,",
    "T17n958u_001:205": " kintu rājadārāṇāṃ yat sūryadarśanaṃ prasajyaṃ tanniṣiddham |",
    "T17n958u_001:206": " evamevāmanasikāre'pi naño manasikaraṇaṃ yad grāhyagrāhakādi prasaktaṃ tanniṣiddham, na manaḥ |",
    "T17n958u_001:207": " ato na doṣaḥ |",
    "T17n958u_001:208": " paryudāsapakṣe'pi na doṣaḥ,",
    "T17n958u_001:209": " abrāhmaṇamānayetyukte brāhmaṇa sadṛśasya kṣatriyāderānayanaṃ bhavati,",
    "T17n958u_001:210": " na tu vijātīyasya kaṭādeḥ |",
    "T17n958u_001:211": " atrāpi niḥsvabhāvavedanasya saṃsthitiḥ kṛtā |",
    "T17n958u_001:212": " athavā akārapradhāno manasikāra ityatra śākapārthivādivanmadhyamapadalopī samāsaḥ |",
    "T17n958u_001:213": " etena yāvān manasikāraḥ sarvamanutpādātmaka ityarthaḥ |",
    "T17n958u_001:214": " akārasyānutpādakārakatvam “akāro mukhaṃ sarvadharmāṇāmādyanutpannatvāt“ ityādinā hevajre uktam |",
    "T17n958u_001:215": " nāmasaṃgītau ca--",
    "T17n958u_001:216": " akāraḥ sarvavarṇāgryo mahārthaḥ paramākṣaraḥ |",
    "T17n958u_001:217": " mahāprāṇo hyanutpādo vāgudāhāravarjitaḥ || iti |",
    "T17n958u_001:218": " yadi vā -- akāro'tra nairātmyābījam |",
    "T17n958u_001:219": " tathā ca hevajre -- “ālerādi nerādi nairātmyā“ iti |",
    "T17n958u_001:220": " etena sarvamanasikāro'nātmako'svabhāva ityuktaṃ bhavati | yadi vā --",
    "T17n958u_001:221": " ādisvarasvabhāvā sā dhīti buddhaiḥ prakalpitā |",
    "T17n958u_001:222": " saiva bhagavatī prajñā utpannakramayogātaḥ ||",
    "T17n958u_001:223": " yadi vā-- a iti prabhāsvarapadam,",
    "T17n958u_001:224": " manasikāra iti svādhiṣṭhānapadam |",
    "T17n958u_001:225": " aścāsau manasikāraścetyamanasikāraḥ |",
    "T17n958u_001:226": " etena amanasikārapadena acintyaprabhāsvaramanasikāraścetyamanasikāraḥ |",
    "T17n958u_001:227": " etena amanasikārapadena acintyaprabhāsvarasvādhiṣṭhānapadaṃ śūnyatākaruṇābhinnayuganaddhādvayavāhisaṃvedanamāpāditaṃ bhavatīti | (a. va. saṃ., pṛ. 60-62)",
    "T17n958u_001:228": " na manasi kriyata ityamanasikāraḥ,",
    "T17n958u_001:229": " nirvikalpakaṃ sahajajñānam | (do. ko. vyā., pṛ. 62)",
    "T17n958u_001:230": " amitābhaḥ",
    "T17n958u_001:231": " apratiṣṭhitanirvāṇamaliptaṃ bhavanirvṛtau |",
    "T17n958u_001:232": " asaṃkhyaguṇasaṃyogādamitābhaḥ sa ucyate || (jñā. si. 15.8)",
    "T17n958u_001:233": " amitābhaḥ padmameva ca | (sa. si. 2.7)",
    "T17n958u_001:234": " dvayorgharṣaṇasaṃyogāt tejo hi jāyate sadā |",
    "T17n958u_001:235": " rāgo'mitavajraḥ syād rāgastejasi saṃbhavet || (he. ta. 2.2.55)",
    "T17n958u_001:236": " dharmāḥ padmalīnāsteṣāmagraḥ pratyavekṣaṇājñānātmako'mitābhaḥ | (gu. sa. pra., pṛ. 51)",
    "T17n958u_001:237": " amitamapramāṇamāyuryasmāllabhyate so'mitāyuḥ samatādvayapratyavekṣaṇājñānātmako'mitābhaḥ | (gu. sa. pra., pṛ. 52)",
    "T17n958u_001:238": " bhrūmadhye sthitvā'parimitāsthimālāpravartakatvāt tanmayo'mitābhaḥ | (va. ti. ṭī., pṛ. 48)",
    "T17n958u_001:239": " jñānamayyo'parimitā bhāso yasya so'yamamitābhaḥ | (va. ti. ṭī., pṛ. 85)",
    "T17n958u_001:240": " amṛtam",
    "T17n958u_001:241": " amṛtaṃ śuktramityuktaṃ tatprasūtaṃ jagattrayam | (gu. sa. pra., pṛ. 56)",
    "T17n958u_001:242": " amṛtakuṇḍalī",
    "T17n958u_001:243": " vighnāntako'mṛtakuṇḍalīti tasya dṛṣṭiramṛtasthānagatā lalāṭagatā | (se. ṭī., pṛ. 36-37)",
    "T17n958u_001:244": " upasādhanakāle tu bimbaṃ cāmṛtakuṇḍalīm | (se. ṭī., pṛ. 39)",
    "T17n958u_001:245": " tato'mṛtakuṇḍalībimbasaṃjñayā sandhyābhāṣāntareṇa vāyurityuktam |",
    "T17n958u_001:246": " sa ca pañcaprakāraḥ |",
    "T17n958u_001:247": " tathā ca samājottare bhagavānāha --",
    "T17n958u_001:248": " pañcaratnamayaṃ śvāsaṃ pañcabuddhairadhiṣṭhitam |",
    "T17n958u_001:249": " niścārya piṇḍarūpeṇa nāsikāgre vibhāvayet || iti |",
    "T17n958u_001:250": " iha pañcaratnaśabdena rasanāpañcamaṇḍaladharmiṇaḥ pṛthyādipañcadhātavastanmayaṃ śvāsaṃ pañcaratnamayamiti savyanāsāpuṭe |",
    "T17n958u_001:251": " tathā pañcabuddhā lalanāpañcamaṇḍaladharmiṇo vijñānādipañcaskandhāḥ,",
    "T17n958u_001:252": " tairadhiṣṭhitaṃ śvāsaṃ vāmanāsāpuṭa iti |",
    "T17n958u_001:253": " niścārya piṇḍarūpeṇeti |",
    "T17n958u_001:254": " iha piṇḍaṃ savyāpasavyamaṇḍalānātmakatvaṃ madhyamāyāmavadhūtyāṃ prāṇavāyoriti |",
    "T17n958u_001:255": " taṃ ca prāṇavāyuṃ niścārya piṇḍarūpeṇa nāsikāgre vibhāvayet....karṇikātaḥ karṇikāmadhye na savyāpasavyakamaladala iti |",
    "T17n958u_001:256": " evaṃ bindusthāne piṇḍarūpeṇa nirodhitaḥ prāṇaḥ |",
    "T17n958u_001:257": " tenaiva tasya dhāraṇocyate |",
    "T17n958u_001:258": " evamaṅgadvayenopasādhanamamṛtakuṇḍalībimbeti | (se. ṭī., pṛ. 41-42)",
    "T17n958u_001:259": " amoghaḥ",
    "T17n958u_001:260": " amoghaḥ sarvākārajagadarthakaraṇāt | (he. ta. ṭī., pṛ. 19b)",
    "T17n958u_001:261": " amoghasiddhiḥ",
    "T17n958u_001:262": " kakkolakeṣu yaccittaṃ tat samīraṇarūakam |",
    "T17n958u_001:263": " īrṣyā hyamothasiddhiḥ syādamogho vāyusaṃbhavaḥ || (he. ta. 2.2.56)",
    "T17n958u_001:264": " sarvasattvārthakāryāṇāṃ prasādhakamaḥ svayam |",
    "T17n958u_001:265": " avandhyaṃ tanmahājñānamamoghasiddhirucyate || (jñā. si. 15.9)",
    "T17n958u_001:266": " amoghaḥ karma ityuktaṃ kulānyetāni saṃkṣipet | (sa. si. 2.8)",
    "T17n958u_001:267": " sakalajagadarthāścaryāḥ,",
    "T17n958u_001:268": " teṣāṃ padaṃ pratiṣṭhā,",
    "T17n958u_001:269": " kṛtyānuṣṭhānasvabhāvo'moghasiddhiḥ | (gu. sa. pra., p. 51)",
    "T17n958u_001:270": " sattvārthakriyāyāṃ sakalā siddhiaryataḥ so'moghasiddhiḥ | (va. ti. ṭī., pṛ. 85)",
    "T17n958u_001:271": " ayācitavidhiḥ",
    "T17n958u_001:272": " svayaṃgrahaḥ svasaṃketairanyairākhyānameva vā |",
    "T17n958u_001:273": " yatra nāsti tamevāhurayācitavidhiṃ budhāḥ || (sā. mā., pṛ. 334)",
    "T17n958u_001:274": " arciṣmati",
    "T17n958u_001:275": " nābhināsāgre upakṣetram,",
    "T17n958u_001:276": " bindusiṅghānavāhitvāt |",
    "T17n958u_001:277": " saivārciṣmatī,",
    "T17n958u_001:278": " jñānāgniprakāśakatvāt | (va. ti. ṭī., pṛ. 28)",
    "T17n958u_001:279": " arbudaḥ",
    "T17n958u_001:280": " ābhyāṃ svaravyañjanadūtībhyāṃ mudrātrayasamāpattyā karmamāruteśvaradaṇḍabhedādavikalpasukhānubhavo budhyata ityarbudhaḥ pṛṣṭhaṃ śirasaḥ | (va. ti. ṭī., pṛ. 31)",
    "T17n958u_001:281": " arbudaḥ pṛṣṭhadeśastu | (va. ti., pṛ. 32)",
    "T17n958u_001:282": " arbudhe tu mahānāsā ḍākinī piśitāśinī | (va. ti., pṛ. 42)",
    "T17n958u_001:283": " avadhūtī",
    "T17n958u_001:284": " avahelayā anābhogena kleśādipāpān dhunotītyavadhūtī |",
    "T17n958u_001:285": " avadhūtyavakṛtaṃ mūlaṃ pradhānanālaṃ yena sā,",
    "T17n958u_001:286": " avadhūtīkṛto mūlanālaheturiti śabdākṣaram | (do. ko. vyā., pṛ. 150)",
    "T17n958u_001:287": " “avadhūtī madhyadeśe grāhyagrāhakavarjitā“ iti |",
    "T17n958u_001:288": " grāhyaṃ jñeyam,",
    "T17n958u_001:289": " grāhako jñānam,",
    "T17n958u_001:290": " tābhyāṃ varjitā | (do. ko. vyā., pṛ. 151)",
    "T17n958u_001:291": " nābhimadhye mahācakraṃ ṣoḍaśaistantusūtritam |",
    "T17n958u_001:292": " akāreṇa samāyuktaṃ saṃpuṭīkārayogataḥ ||",
    "T17n958u_001:293": " sarvādhārasvarūpeṇa tatra madhye vyavasthitā |",
    "T17n958u_001:294": " stambhabhūtā mahārājñī sā'vadhūtītā kīrtitā || (va. ti. ṭī., pṛ. 20)",
    "T17n958u_001:295": " evaṃ vajravārāhīsvabhāvayā madhyanāḍyā'vadhūtyā eva sarvo'yaṃ nāḍīsaṃcayaḥ prādurbhūya tatraiva samavaśaraṇaṃ gacchati | (va. ti. ṭī., pṛ. 58)",
    "T17n958u_001:296": " avasthātrayam",
    "T17n958u_001:297": " tatrāvasthāstrayaḥ |",
    "T17n958u_001:298": " hetvavasthā nāma bodhicittāt prabhṛti bodhimaṇḍanivedanaṃ yāvat |",
    "T17n958u_001:299": " phalāvasthā nāma samyaksaṃbodhijñānotpattau sarvakleśaguṇaprahāṇiprāptyavasthā |",
    "T17n958u_001:300": " sattvārthakriyāvasthā nāma prathamadharmacakrapravartanāt prabhṛti ā śāsanāntardhānaṃ yāvat |",
    "T17n958u_001:301": " tatra hetvavasthā trivithā--āśayāvasthā,",
    "T17n958u_001:302": " prayogāvasthā,",
    "T17n958u_001:303": " vasitāvasthā ceti |",
    "T17n958u_001:304": " tatra āśayāvasthā sattvānirmokṣapraṇidhānam |",
    "T17n958u_001:305": " taddhetavaścatvāraḥ | tadyathā--",
    "T17n958u_001:306": " gotra-sanmitra-kāruṇya-duḥkhābhīrutvahetavaḥ |",
    "T17n958u_001:307": " caturbhiḥ pratyayairebhirbodhicittaṃ prajāyate || iti |",
    "T17n958u_001:308": " tatra prayogāvasthā dvividhā--adhimukticittasya pāramitāḥ sapta,",
    "T17n958u_001:309": " adhimukticaritasya pāramitā daśa |",
    "T17n958u_001:310": " bhūmiprāptasya catasṛbhiḥ sampadbhiḥ sampannaṃ cittamiti tadarthaṃ dānaṃ śīlaṃ kṣāntivīryaṃ dhyānaṃ prajñā upāya ityetaḥ sapta pāramitāḥ |",
    "T17n958u_001:311": " adhimukticaryācaritasya daśa pāramitāḥ--",
    "T17n958u_001:312": " dānaṃ śīlaṃ kṣamā vīryaṃ dhyānaṃ prajñā upāyatā |",
    "T17n958u_001:313": " praṇidhānaṃ balaṃ jñānaṃ matāḥ pāramitā daśa || iti |",
    "T17n958u_001:314": " tatra vasitāvasthāḥ pañca--kleśa-upapatti-karma-upāya-sattvaparipākāvasthākhyāḥ |",
    "T17n958u_001:315": " tatra hetvavasthāsthitena sarvamādikarma kartyavyam |",
    "T17n958u_001:316": " phalāvasthā-sattvārthakriyāvasthāsthitatasya ca śākyamuneriva anābhogena ādikarma pravartata iti | (a. va. saṃ., pṛ. 11-12)",
    "T17n958u_001:317": " aśuddhaḥ",
    "T17n958u_001:318": " aśuddha ādikarmikaḥ | (he. ta. ṭī., pṛ. 54b)",
    "T17n958u_001:319": " aśubhā bhāvanā",
    "T17n958u_001:320": " śarīrasya viṇmūtraśukraśoṇitaśleṣmāntāntrasiṃhānakacikkaṇaklamathaplīhāyakṛtprabhṛtisamudāyarūpatā | taduktam --",
    "T17n958u_001:321": " imaṃ carmapuṭaṃ tāvat svabuddhau ca pṛthak kuru |",
    "T17n958u_001:322": " asthipañjarato māṃsaṃ prajñāśastreṇa mocaya ||",
    "T17n958u_001:323": " asthīnyapi pṛthakkṛtvā paśya majjānamantataḥ |",
    "T17n958u_001:324": " kimatra sāramastīti svayameva vicāraya ||",
    "T17n958u_001:325": " iti | (a. va. saṃ., pṛ. 15)",
    "T17n958u_001:326": " aśaikṣamārgaḥ",
    "T17n958u_001:327": " katamo'śaikṣamārgaḥ ?",
    "T17n958u_001:328": " mārgajñānānāmantyasyāntyakṣaṇaḥ | (va. ti. ṭī., pṛ. 51)",
    "T17n958u_001:329": " aṣṭasiddhayaḥ",
    "T17n958u_001:330": " khaḍgacakraratnavajrapadmavidyādharasiddhayaḥ pañca,",
    "T17n958u_001:331": " khaḍgasyopalakṣaṇatvāt |",
    "T17n958u_001:332": " yayā naṣṭacchāyo bhavati sā'ñjanasiddhirdvitīyā |",
    "T17n958u_001:333": " yayā kṣaṇamātreṇa yojanaśatasahasrāṇyākrāmati sā pādalepasiddhistṛtīyā |",
    "T17n958u_001:334": " yayā bhūgatanidhānāni paśyati,",
    "T17n958u_001:335": " biladvāraṃpraviśyāsurakanyakā ākarṣayati vā,",
    "T17n958u_001:336": " sā pātālasiddhiścaturthī |",
    "T17n958u_001:337": " yayā manoramataravapuṣo yakṣiṇīrbhuṅkte sā yakṣāṅganāsiddhiḥ pañcamī |",
    "T17n958u_001:338": " yayā mukhakṣiptayā sarvabuddhakṣetrāṇyaṭitvā buddhebhyo dharmaṃ śṛṇoti sā guli(ṭi)",
    "T17n958u_001:339": " kāsiddhiḥ ṣaṣṭhī |",
    "T17n958u_001:340": " yayā śāntyādīnyaṣṭau karmāṇi sādhayati,",
    "T17n958u_001:341": " sā trailokyodaravartinī siddhiḥ saptamī |",
    "T17n958u_001:342": " yayā pāṣāṇatāmrādīn suvarṇa(rṇī)",
    "T17n958u_001:343": " karoti sā sūtakasiddhiraṣṭamītyaṣṭau mahāsiddhayaḥ | (va. ti. ṭī., pṛ. 74)",
    "T17n958u_001:344": " ākāśagarbhaḥ",
    "T17n958u_001:345": " jaṅghābhyāṃ romakūpaśuṣiravyāpakasvedapravartakatvād ākāśagarbhaḥ | (va. ti. ṭī., pṛ. 49)",
    "T17n958u_001:346": " ākāśapadayogaḥ",
    "T17n958u_001:347": " ākāśaṃ paramārthasatyam,",
    "T17n958u_001:348": " padaṃ saṃvṛtisatyam |",
    "T17n958u_001:349": " tayoryoga ekībhāvaḥ | (gu. sa. pra., pṛ. 33)",
    "T17n958u_001:350": " ācāryaḥ",
    "T17n958u_001:351": " ācāryāt paramaṃ nāsti ratnabhūtaṃ tridhātuke |",
    "T17n958u_001:352": " asya prasādāt prāpyante siddhayo'nekadhā budhaiḥ || (gu. si. 9.11)",
    "T17n958u_001:353": " ācāryāt parataraṃ nāsti trailokye sacarācare |",
    "T17n958u_001:354": " yasya prasādāt prāpyante siddhayo'nekadhā budhaiḥ ||",
    "T17n958u_001:355": " vajrasattvaḥ sa vai jñeyaḥ sarvabuddhairnamaskṛtaḥ |",
    "T17n958u_001:356": " ācāryaḥ paramo devaḥ pūjanīyaḥ prayatnataḥ ||",
    "T17n958u_001:357": " sa eva tathatārūpī lokānugrahahetunā |",
    "T17n958u_001:358": " rūpamāśritya saṃvṛtyā saṃsthito yogapīṭhake || (a. si. 33-35)",
    "T17n958u_001:359": " ārād dūraṃ pāpakebhyo dharmebhyaścaratītyācāryaḥ | (he. ta. ṭī., pṛ. 7a)",
    "T17n958u_001:360": " ācāryaścittarājastu maṇḍalādhyakṣyarūpataḥ | (va. ti., pṛ. 69)",
    "T17n958u_001:361": " yo'yaṃ cittavajradharaḥ svasaṃvedyasvarūpatvena prāguktamaṇḍalānyabhedena budhyate sa evācāryaḥ |",
    "T17n958u_001:362": " saviśeṣācaraṇādācārya ityucyate | (va. ti. ṭī., pṛ. 68-69)",
    "T17n958u_001:363": " ācāryābhiṣekaḥ",
    "T17n958u_001:364": " karmamudrayā catuḥkṣaṇacaturānandasvarūpapratipādanaṃ nāma |",
    "T17n958u_001:365": " kriyātantrādisādhāraṇāvaivartikābhiṣekalābhamātraṇācāryābhiṣekeṇābhiṣikta ityucyate |",
    "T17n958u_001:366": " .....prathamaṃ tāvad hevajrādau yoginītantraśruticintābhāvanābhavyatākaraṇārthamācāryābhiṣekeṇābhiṣicyate |",
    "T17n958u_001:367": " ..... etadācāryābhiṣekalabdhamṛdvindriyāṇāmadhimokṣamavadhārya karmamudrayā bhāvanopadeśaḥ kriyate |",
    "T17n958u_001:368": " (he. ta. ṭī., pṛ. 7a-b)",
    "T17n958u_001:369": " ānanda ācāryābhiṣekaḥ |",
    "T17n958u_001:370": " ....kvacit kriyātantra devatānāṃ prajñopāyayoranurāgasūcakaṃ hasitam,",
    "T17n958u_001:371": " tadviśuddyā ācārya ityācāryābhiṣekaḥ |",
    "T17n958u_001:372": " (he. ta. ṭī., pṛ. 50a-b)",
    "T17n958u_001:373": " āḍhakavatīnivāsī",
    "T17n958u_001:374": " bāhye āḍhakaśabdena mṛtakasamūhaḥ |",
    "T17n958u_001:375": " tadyogādāḍhakavatī śmaśānabhūmiḥ |",
    "T17n958u_001:376": " tasyāṃ sadā yakṣāḥ sattvānāṃ viheṭhakā anekavighnakartāraḥ |",
    "T17n958u_001:377": " teṣāṃ bādhako'ṭavyāṃ mṛgādhipatirivāḍhakavatīnivāsī mahāyakṣādhipatiḥ |",
    "T17n958u_001:378": " adhyātmani ṣaṭśatādhikaikaviṃśatisahasraśvāsapraśvāsānāṃ ṣaṭtriṃśacchatonānāṃ nirodha āḍhakaḥ |",
    "T17n958u_001:379": " so'syāstīti āḍhakavatī dharmameghabhūmiḥ |",
    "T17n958u_001:380": " tasyāṃ nivāsī āḍhakavatīnivāsī mārakleśajñeyasamāpattyāvaraṇayakṣānāṃ bādhako yakṣādhipatiḥ | (se. ṭī., pṛ. 1)",
    "T17n958u_001:381": " ātmadevatā",
    "T17n958u_001:382": " tasmādātmaiva devatā | (pra. vi. si., 5.33)",
    "T17n958u_001:383": " svādhidaivatayogena svamātmānaṃ prapūjayet | (jñā. si., pṛ. 144)",
    "T17n958u_001:384": " ātmaniryātanam",
    "T17n958u_001:385": " saṃtrastān duḥkhitān dṛṣṭvā prayacchedātmavigraham | (sā. mā., p. 169)",
    "T17n958u_001:386": " ātmarakṣā",
    "T17n958u_001:387": " puṣpaikaṃ gṛhītvā om maṇidhari vajriṇi mahāpratisare rakṣa rakṣa mā hu phaṭ svāhā iti svaśirodeśe puṣpaṃ kṣipannātmarakṣāṃ kuryāt |",
    "T17n958u_001:388": " punaḥ om āḥ hu ityātmarakṣādimantraḥ | (sā. mā., pṛ. 102)",
    "T17n958u_001:389": " ādikarma",
    "T17n958u_001:390": " ādikarma yathoddiṣṭaṃ kartavyaṃ sarvayogibhiḥ |",
    "T17n958u_001:391": " śūnyatākaruṇābhinnaṃ yadbodhau jñānamiṣyate ||...",
    "T17n958u_001:392": " pañca pāramitāḥ proktā ādikarmetisaṃjñayā |",
    "T17n958u_001:393": " prajñāpāramitā cāsāṃ svabhāvo nābhiriṣyate ||...",
    "T17n958u_001:394": " dānaṃ śīlaṃ kṣamāṃ vīryaṃ dhyānaṃ prajñāṃ ca sādaram |",
    "T17n958u_001:395": " satataṃ sevayan dhīmān sukhī svastho'pi jāyate ||",
    "T17n958u_001:396": " saṃbhoganirmite heturdānaśīlakṣamātrayam |",
    "T17n958u_001:397": " dhyānaprajñeti dharmasya vīryaṃ tūbhayaormatam || (a. va. saṃ., pṛ. 2)",
    "T17n958u_001:398": " ādibuddhaḥ",
    "T17n958u_001:399": " ādiśabdo'nādinidhanārthaḥ |",
    "T17n958u_001:400": " aviparītān sarvadharmān buddhavāniti buddhaḥ |",
    "T17n958u_001:401": " ādiścāsau buddhaśca ādibuddhaḥ |",
    "T17n958u_001:402": " utpādavyayarahitaḥ,",
    "T17n958u_001:403": " sarvajña ityarthaḥ |",
    "T17n958u_001:404": " nāmasaṃgītau ca-",
    "T17n958u_001:405": " anādinidhano buddha ādibuddho niranvaya iti | (se. ṭī., pṛ. 7)",
    "T17n958u_001:406": " ādhārādheyabhāvaḥ",
    "T17n958u_001:407": " pṛthvīgarbho hutāśo bhavati na dharaṇimārutī śūnyagarbho....",
    "T17n958u_001:408": " vāyoḥ śūnyaṃ narendra prabhavati hi tathādhāra-ādheyabhāvaḥ ||",
    "T17n958u_001:409": " skandhādhāro hi bhauto bhavati varatanau bhūtavṛndasya nāḍyo...",
    "T17n958u_001:410": " bhartādhārastayośca tribhuvananamito'nāhataḥ sarvago yaḥ || (kā. ta. 2.18-19)",
    "T17n958u_001:411": " ānantaryam",
    "T17n958u_001:412": " mātṛpitṛbhikṣuvadhapratimābhedasaddharmapratikṣepakākhyāni pañca karmāṇi maraṇānantaraṃ narakapātanādānantaryāṇi |",
    "T17n958u_001:413": " atropacārādānantaryaśabdastatkāriṣu vartate |",
    "T17n958u_001:414": " prabhṛtiśabdenopānantaryaparigrahaḥ |",
    "T17n958u_001:415": " dūṣaṇaṃ māturarhantyā niyatisthasya māraṇam |",
    "T17n958u_001:416": " bodhisattvasya śaikṣasya sadya āpadvihārikā ||",
    "T17n958u_001:417": " ānantaryasabhāgāni pañcamaṃ stūpabhedanam |",
    "T17n958u_001:418": " upānantaryānyetāni mahāpāpakṛtā iti || (gu. sa. pra., pṛ. 46-47)",
    "T17n958u_001:419": " ānandacatuṣṭayam",
    "T17n958u_001:420": " caturdaloṣṇīṣapadmamadhyāt ṣoḍaśadalalalāṭābjamadhye śukrasya nandābhadrājayāriktāpūrṇākhyapañcakalasyāgamanamubhayavyāptiḥ prathamānandam |",
    "T17n958u_001:421": " dvātriṃśaddalakaṇṭhābjādaṣṭadalahṛtpadme pūrvavad vyāptiḥ paramānandam |",
    "T17n958u_001:422": " ....catuṣṣaṣṭidalanābhipadmād dvātriṃśaddalaguhyābje vyāptirviramānandam |",
    "T17n958u_001:423": " tatra vividharamaṇaṃ gāḍhāliṅganaśītkārakaṇṭhakūjanādilakṣaṇaṃ nābhau,",
    "T17n958u_001:424": " guhye tu bahirullekhavimukhe sukhaṃ bhujyate mayetyulekhalakṣitaṃ sukhasaṃvedanamātram |",
    "T17n958u_001:425": " ...na tu vigataṃ ramaṇaṃ sukham |",
    "T17n958u_001:426": " tato guhyapadmādaṣṭadalavajramaṇyantargatābjaṃ yāvat ṣoḍaśakalasyendorāgamanaṃ sahajānandam |",
    "T17n958u_001:427": " dhāraṇāyā balena bāhyagaterabhāvādacyutam | (se. ṭī., pṛ. 54-55)",
    "T17n958u_001:428": " ānandāstatra jāyante kṣaṇabhedena bheditāḥ |",
    "T17n958u_001:429": " kṣaṇajñānāt sukhajñānamevaṃkāre pratiṣṭhitam ||",
    "T17n958u_001:430": " vicitre prathamānandaḥ paramānando vipākaje |",
    "T17n958u_001:431": " viramānando vimarde ca sahajānando vilakṣaṇe || (do. ko. vyā., pṛ. 68)",
    "T17n958u_001:432": " catvāra ānandāḥ--ānandaḥ,",
    "T17n958u_001:433": " paramānandaḥ,",
    "T17n958u_001:434": " viramānandaḥ,",
    "T17n958u_001:435": " sahajānandaśceti | (he. ta. 1.1.28)",
    "T17n958u_001:436": " ānandāḥ",
    "T17n958u_001:437": " ānandāścatvāraḥ--ānandaḥ,",
    "T17n958u_001:438": " paramānandaḥ,",
    "T17n958u_001:439": " sahajānandaḥ,",
    "T17n958u_001:440": " viramānandaḥ |",
    "T17n958u_001:441": " anyathā--“paramaviramayormadhye lakṣyaṃ vīkṣya dṛḍhīkuru“ iti yaduktam,",
    "T17n958u_001:442": " tatsamgataṃ na bhavati | (a. va. saṃ., pṛ. 32)",
    "T17n958u_001:443": " āyāmaḥ",
    "T17n958u_001:444": " ūrdhvādho lalanādiṣaṇṇāḍīṣu vakṣyamāṇakrameṇa prāṇāpānavāyoḥ saṃkramaṇamāyāma iti,",
    "T17n958u_001:445": " 'yama uparame' ityasya dhātoḥ |",
    "T17n958u_001:446": " āsamantād yamanamāyāmaḥ prāṇāpānavāyormadhyanāḍyāṃ praveśaḥ | (se. ṭī., pṛ. 4)",
    "T17n958u_001:447": " ārolik",
    "T17n958u_001:448": " ā samantād roḥ saṃsāraḥ,",
    "T17n958u_001:449": " tasmāllig gacchatīti ārolik, neyārthaḥ |",
    "T17n958u_001:450": " ro iti jñānatrayam,",
    "T17n958u_001:451": " tasmāt paramārthasatyaṃ gatavāniti,",
    "T17n958u_001:452": " nītārthaḥ | (go. sa. pra., pṛ. 24)",
    "T17n958u_001:453": " āryapatham",
    "T17n958u_001:454": " atītādyarthānāṃ yathāvat prakāśanamāryapatham | (gu. sa. pra., pṛ. 171)",
    "T17n958u_001:455": " āryasatyacatuṣṭayam",
    "T17n958u_001:456": " caturāryasatyāni--duḥkha-samudaya-nirodha-mārgāśceti | (he. ta. 1.1.26)",
    "T17n958u_001:457": " āryāṣṭāṅgāmārgaḥ",
    "T17n958u_001:458": " tatra bhāvanāmārge jñeyāvaraṇaṃ niḥsvabhāvamiti yā dhīḥ sā samyagdṛṣṭiḥ,",
    "T17n958u_001:459": " paralokāstitvadṛṣṭiśca |",
    "T17n958u_001:460": " taddṛṣṭyalabdho'pi nairātmyālambanaḥ samyaksaṃkalpaḥ |",
    "T17n958u_001:461": " svadṛṣṭārtha prakāśikā sattvebhyo deśanā samyagvāk |",
    "T17n958u_001:462": " ekāntaśubhaṃ kāyakarmāntaḥ,",
    "T17n958u_001:463": " ṛddhyādibhirvinayanārthaṃ pareṣāṃ trāsanaṃ vā samyakkarmāntaḥ |",
    "T17n958u_001:464": " dhyānāhāritvamātrayā cīvarādyanveṣaṇa samyagājīvaḥ |",
    "T17n958u_001:465": " sarveryāpatheṣu svacittakāyavākcittavyāpāraniyojanaṃ samyagvyāyāmaḥ |",
    "T17n958u_001:466": " ....bhāvanāmārge ālambanāsampramoṣaḥ samyaksmṛtiḥ |",
    "T17n958u_001:467": " tadekāgracittamacalitavajropamasamādhiḥ,",
    "T17n958u_001:468": " samantapratibhāsāyā bhūmeryadantaraṃ prādurbhavati | (va. ti. ṭī., pṛ. 56) āliḥ",
    "T17n958u_001:470": " ālinā lokajñānena | (ca. ko. vyā., pṛ. 24)",
    "T17n958u_001:471": " akārādiṣoḍaśasvarā āliḥ | (he. ta. ṭī., pṛ. 6a)",
    "T17n958u_001:472": " ālirvāmanāsāpuṭaprabhavo vāyuḥ | (he. ta. ṭī., pṛ. 9b)",
    "T17n958u_001:473": " akārādipañcadaśasvarā āliḥ |",
    "T17n958u_001:474": " ....āliścandraḥ | (he. ta. ṭī., pa. 15a)",
    "T17n958u_001:475": " sthitāliścandrarūpeṇa | (he. ta. 1.8.5)",
    "T17n958u_001:476": " prajñā āliḥ | (he. ta. 1.8.11)",
    "T17n958u_001:477": " ālikālī",
    "T17n958u_001:478": " te eva lalanārasane candrasūryau prajñopāyau | (he. ta. ṭī., pa. 6a)",
    "T17n958u_001:479": " āveśaḥ",
    "T17n958u_001:480": " evaṃ syādāveśa utkalikā prakampanaṃ bāṣpaḥ |",
    "T17n958u_001:481": " pāto jñānotpādaḥ sārūpyaṃ cāpi paripāṭyā ||",
    "T17n958u_001:482": " tatra trividha āveśaḥ --kāyāveśaḥ,",
    "T17n958u_001:483": " vāgāveśaḥ,",
    "T17n958u_001:484": " cittāveśaśca |",
    "T17n958u_001:485": " tatra kāyāveśe utkalikā romāñco bhavati prakampanaṃ gātrāṇāṃ syāt,",
    "T17n958u_001:486": " harṣāśrupātaḥ,",
    "T17n958u_001:487": " bhuvi patitvā yāti |",
    "T17n958u_001:488": " cittāveśe jñānotpādaḥ svarūpapratibhānaṃ svayameva syāt |",
    "T17n958u_001:489": " vāgāveśe'pūrvapravacanaṃ sārūpyaṃ sadṛśaṃ sarvajñajñānapratipādanam | (ta. saṃ. ṭī., pṛ. 24-25)",
    "T17n958u_001:490": " āśvāsaḥ",
    "T17n958u_001:491": " sarvāvaraṇavinirmuktaḥ sarvabuddhabodhisattvasamayastvamitaḥ prabhṛti (iti)",
    "T17n958u_001:492": " bodhanārthamāśvāsaḥ | (a. va. saṃ., pṛ. 38)",
    "T17n958u_001:493": " āsanam",
    "T17n958u_001:494": " āsanaṃ dharmodayā | (ta. saṃ. ṭī., pṛ. 5)",
    "T17n958u_001:495": " uttamam",
    "T17n958u_001:496": " yasya yad duṣparityājyaṃ taduttamamiti smṛtam | (jñā. si. 17.15)",
    "T17n958u_001:497": " utpattikramaḥ",
    "T17n958u_001:498": " kramaḥ prakāraḥ |",
    "T17n958u_001:499": " kasya kramaḥ ? samādheḥ |",
    "T17n958u_001:500": " candracihnabījādipariṇāmena devatākāraniṣpattirutpattiḥ,",
    "T17n958u_001:501": " sā yasmin samādhāvasti sa utpattikramaḥ | (he. ta. ṭī., pa. 23a)",
    "T17n958u_001:502": " utpannakramaḥ",
    "T17n958u_001:503": " utpannasvabhāvikameva rūpam |",
    "T17n958u_001:504": " tadeva tattvarūpeṇādhimucyate bhāvyate yasmin yoge (sa)",
    "T17n958u_001:505": " utpannakramaḥ | (he. ta. ṭī., pa. 23a)",
    "T17n958u_001:506": " utpannakramaḥ sahajo nirvikalpaḥ sarvākāro mukhabhujavarṇasaṃsthānakalnapārahita iti | (vi. pra., pṛ. 20)",
    "T17n958u_001:507": " utpalam",
    "T17n958u_001:508": " utpalaṃ plavanāt tataḥ | (jñā. si. 15 |25)",
    "T17n958u_001:509": " uddeśanirdeśau",
    "T17n958u_001:510": " sarvasminneva yogiyoginyāditantra uddeśastrividhaḥ, nirdeśo'pi |",
    "T17n958u_001:511": " tatroddeśaḥ svanāmnaiva kathitaḥ |",
    "T17n958u_001:512": " pratyuddeśo dvitīyaḥ |",
    "T17n958u_001:513": " mahoddeśastṛtīyaḥ |",
    "T17n958u_001:514": " evaṃ nirdeśo'pi svanāmnaiva vyākhyātaḥ |",
    "T17n958u_001:515": " pratinirdeśo dvitīyaḥ |",
    "T17n958u_001:516": " apara iti mahānirdeśastṛtīyaḥ |",
    "T17n958u_001:517": " uddeśanirdeśau dvāveva tantrasaṃgītiḥ |",
    "T17n958u_001:518": " tatroddeśena saṃgītiḥ samastalaghutantram |",
    "T17n958u_001:519": " yathā'ṣṭādaśaśata granthaśrīsamāhādikā |",
    "T17n958u_001:520": " nirdeśena saṃgītiḥ sakalamūlatantrarājadeśanā |",
    "T17n958u_001:521": " yathā pañcaviṃśatisahasraśrīsamāhādikā |",
    "T17n958u_001:522": " evaṃ pratyuddeśena laghutantre pañjikā |",
    "T17n958u_001:523": " iha nirdeśaḥ pratinirdheśo'bhimataḥ |",
    "T17n958u_001:524": " tena mūlatantra pañjikā |",
    "T17n958u_001:525": " tathā mahoddeśena laghutantre ṭīkā |",
    "T17n958u_001:526": " iha nirdeśo mahānirdeśo'bhimataḥ |",
    "T17n958u_001:527": " mahānirdeśena mūlatantra ṭīkā | (se. ṭī., pṛ. 4-5)",
    "T17n958u_001:528": " uddhāraḥ (mantraḥ)",
    "T17n958u_001:529": " ṭākki hūṃ jaḥ iti mantra uddhārasaṃjñakaḥ |",
    "T17n958u_001:530": " tathā coktam --",
    "T17n958u_001:531": " svahā nāsti na coṅkāro yasya sa uddhāra ucyate | (gu. sa. pra., pṛ. 151)",
    "T17n958u_001:532": " upāyaḥ",
    "T17n958u_001:533": " upāyanayatyabhimataṃ yannaukevānukūlataḥ |",
    "T17n958u_001:534": " sadānukūlayogena saivopāyaḥ prakīrtitaḥ || (pra. vi. si. 1.16)",
    "T17n958u_001:535": " upāyaḥ purusaḥ smṛtaḥ | (sa. si. 1.6)",
    "T17n958u_001:536": " upāyo'pi caturvidho bodhivajreṇa varṇitaḥ |...",
    "T17n958u_001:537": " sevāvidhānaṃ prathamaṃ dvitīyamupasādhanam |",
    "T17n958u_001:538": " sādhanaṃ tṛtīyaṃ caiva mahāsādhanaṃ caturthamiti |...",
    "T17n958u_001:539": " prathamaṃ śūnyatābodhirdvitīyaṃ vajrasaṃhatiḥ |",
    "T17n958u_001:540": " tṛtīyaṃ bimbaniṣpattiścaturthaṃ nyāsamakṣaram ||",
    "T17n958u_001:541": " ebhirvajracatuṣkeṇa jñānaniṣpattirucyate |",
    "T17n958u_001:542": " (a. pra. vi. si., pṛ. 211)",
    "T17n958u_001:543": " bhāvalakṣana upāyaḥ |",
    "T17n958u_001:544": " ....svabhāvalakṣaṇa upāyaḥ |",
    "T17n958u_001:545": " (a. pra. vi. si., pṛ. 212)",
    "T17n958u_001:546": " upāya ityanena śabdena ko'rtho bhaṇyate ?",
    "T17n958u_001:547": " śrīvajrasattvaḥ saṃsārabhūtaḥ karuṇāsvabhāvaḥ sthiravastusvabhāvamūrtirupāyaśabdenokta iti |",
    "T17n958u_001:548": " upāyaḥ śrīvajrasattva iti |",
    "T17n958u_001:549": " a. pra. vi. si., pṛ. 216)",
    "T17n958u_001:550": " ....upāyo'pi śrīvajrasattvaḥ sarvabhāvasvabhāvaḥ |",
    "T17n958u_001:551": " (a. pra. vi. si., pṛ. 217)",
    "T17n958u_001:552": " upāyo mahākaruṇā sarvasattveṣātmasamatānubhavaḥ | (he. ta. ṭī., pa. 37b)",
    "T17n958u_001:553": " upāyaḥ puruṣaḥ smṛtaḥ | (he. ta. 1.8.28)",
    "T17n958u_001:554": " upāsakaḥ",
    "T17n958u_001:555": " u ----- udyukto buddhapūjāyāṃ upaśāntopaśāyakaḥ |",
    "T17n958u_001:556": " upakārāya sattvānāmupāyenānvito bhavet ||",
    "T17n958u_001:557": " pā----- pāpānāvarjayennityaṃ pāpiṣṭhaiḥ saha saṅgitim |",
    "T17n958u_001:558": " pāpānnivārayan jantoḥ pāpaṃ sarvatra deśayat ||",
    "T17n958u_001:559": " sa-----samāropavinirmuktaḥ samādhau susamāhitaḥ |",
    "T17n958u_001:560": " sarvadā paramāndandī sambodhiṃ sādhayed budhaḥ ||",
    "T17n958u_001:561": " kaḥ----karoti sarvadā yatnaṃ karuṇāṃ paripālayet |",
    "T17n958u_001:562": " kaṣṭenāpi na cāniṣṭaṃ karotyupakṛtiṃ parām || (a. va. saṃ., pṛ. 10)",
    "T17n958u_001:563": " upekṣā",
    "T17n958u_001:564": " keyamupekṣā ?",
    "T17n958u_001:565": " pratibhānunayanibandhanamapahāya hitāhiteṣu sattveṣu paramahitācaraṇam | (sā. mā., p. 57)",
    "T17n958u_001:566": " antato'sadvyāsaṅganivṛttirūpasaṃhitāṃ dhyāyādupekṣāṃ budhaḥ | (sā. mā., p. 97)",
    "T17n958u_001:567": " nijakāryamanālocyopekṣāmanyārthakāritām | (sā. mā., p. 100)",
    "T17n958u_001:568": " kopekṣā? sarvatra pratighānunayaparahitadharmatāyāṃ svarasavāhinī pravṛttiḥ | (sā. mā., pṛ. 115)",
    "T17n958u_001:569": " bījākṣarameva mañjughoṣarūpeṇātmānaṃ niṣpādayitumavadhāya aṣṭalokadharmeṣu upekṣaṇamupekṣā | (sā. mā., pṛ. 138)",
    "T17n958u_001:570": " upekṣām asadvyāsaṅgaparihānisvabhāvām | (sā. mā., pṛ. 173)",
    "T17n958u_001:571": " kopekṣā? pratighānunayanibandhanamapahāya hitāhiteṣu jantuṣu paramahitācaraṇamupekṣā,",
    "T17n958u_001:572": " yadvā sarvasmin premānuśayarahitaparahitadharmatāyāṃ svarasavāhitā pravṛttirupekṣā,",
    "T17n958u_001:573": " athavā lābhālābhayaśo'payaśonindāstutisukhaduḥkhetyādyaṣṭalokadharmapramukhasakalāprastutavyāpāropekṣaṇamupekṣā | (sā. mā., pṛ. 203)",
    "T17n958u_001:574": " kleśapratipakṣamārgopasaṃhārākārāmupekṣāṃ bhāvayet | (sā. mā., pṛ. 225)",
    "T17n958u_001:575": " mitrodāsīnaśatruṣvanunayapratighavirahākārā saṃskārasamatayā sattvamātrametadityākṛtirupekṣā | (sā. mā., p. 385)",
    "T17n958u_001:576": " upekṣāṃ......sakalakleśopakleśapratipakṣamāgropasaṃhārākārām | (he. ta. ṭī., pa. 13b)",
    "T17n958u_001:577": " ulūkāsyā",
    "T17n958u_001:578": " samyagājīva ulūkāsyā | (va. ti., pṛ. 56)",
    "T17n958u_001:579": " uṣṇīṣakamalam",
    "T17n958u_001:580": " mahāsukhaṃ vasatyasminniti mahāsukhavāsa uṣṇīṣakamalam |",
    "T17n958u_001:581": " tatra sarvaśūnyālayo ḍākinījālātmakajālandharābhidhānaṃ merugiriśikharamityarthaḥ | (do. ko. vyā., pṛ. 151) ūṣmā",
    "T17n958u_001:583": " udare jaṭharāgnestadvāhitvādūṣmā kaṇṭhe | (va. ti. ṭī., pṛ. 45)",
    "T17n958u_001:584": " ṛddhiḥ",
    "T17n958u_001:585": " ṛddhirākāśagamanādikam | (se. ṭī., pṛ. 47)",
    "T17n958u_001:586": " ṛddhipādāḥ",
    "T17n958u_001:587": " catvāra ṛddhipādāḥ -- chanda-ṛddhipādaḥ,",
    "T17n958u_001:588": " vīrya-ṛddhipādaḥ,",
    "T17n958u_001:589": " mīmāṃsā-ṛddhipādaḥ,",
    "T17n958u_001:590": " citta-ṛddhipādaśceti |",
    "T17n958u_001:591": " chandasamādhiprahāṇeyaḥ saṃskārasamanvāgata ṛddhipādaḥ |",
    "T17n958u_001:592": " vīryasamādhiprahāṇeyaḥ saṃskārasamanvita ṛddhipādaḥ |",
    "T17n958u_001:593": " mīmāṃsāsamādhiprahāṇeyaḥ saṃskārasamanvita ṛddhipādaḥ |",
    "T17n958u_001:594": " cittasamādhiprahāṇeyaḥ saṃskārasamanvita ṛddhipādaḥ | (va. ti. ṭī., pṛ. 53)",
    "T17n958u_001:595": " vivekaniśrito virāganiśrito nirodhaniśrito vyavasargapariṇataśca saṃskṛtavastuvisaṃyogād dravyasargatatprahāṇe samanvāgata ṛddhipāda iti pañcāṅgaḥ",
    "T17n958u_001:596": " saṃpiṇḍya viṃśatiprakārāścatvāra ṛddhipādāḥ | (va. ti. ṭī., pṛ. 54)",
    "T17n958u_001:597": " ardhanamṛddhiḥ,",
    "T17n958u_001:598": " 'ṛdhu vṛdhau' iti dhātupārāyaṇe pāṭhāt |",
    "T17n958u_001:599": " tataśca sarva eva daśabalavaiśāradyādayo buddhaguṇā yasyāṃ vṛddhimupayānti sarddhiḥ samyaksaṃbodhiḥ,",
    "T17n958u_001:600": " tasyāḥ pādā iva pādāḥ prāptihetava iti ṛddhipādāḥ | (va. ti. ṭī., pṛ. 54)",
    "T17n958u_001:601": " ekavṛkṣaḥ",
    "T17n958u_001:602": " yasya chāyā nānyena vṛkṣeṇakramyate,",
    "T17n958u_001:603": " yaśca nānyasyākrāmati,",
    "T17n958u_001:604": " sa ekavṛkṣaḥ | (he. ta. ṭī., pa. 21b)",
    "T17n958u_001:605": " e-kāram",
    "T17n958u_001:606": " e-kāraṃ bhagamityuktam | (he. ta. ṭī., pa. 2a)",
    "T17n958u_001:607": " ekāraḥ",
    "T17n958u_001:608": " ekāra-rahasya-padma-dharmodaya-khadhātu-mahāsukhāvāsa-siṃhāsana-bhaga-guhyasaṃjñānāṃ madhye naikā ekārasaṃjñā pradhānā,",
    "T17n958u_001:609": " sarvāsāṃ sarvākāraśūnyatāpratipādakatvāt |",
    "T17n958u_001:610": " ....evamekāravaṃkārayoḥ sarvākāravaropetā śūnyatā-sarvadharmanirālambakaruṇā'bhinnabhodhicittabhāvapratipādakatvāt | (vi. pra., pṛ. 34)",
    "T17n958u_001:611": " e rahasye khadhātau vā bhage dharmodaye'mbuje |",
    "T17n958u_001:612": " siṃhāsane sthito vajrī uktastantrāntare mayā || (vi. pra., pṛ. 39) evam",
    "T17n958u_001:614": " śūnyatākaruṇābhinnarūpiṇī mahāmudretthamevaṃkāraṃ yena pratīyate,",
    "T17n958u_001:615": " tena yogīndreṇa skandhadhātvāyatanādīni pratītānīti |",
    "T17n958u_001:616": " saiva mahāmudrā dharmakaraṇḍakarūpā dharmakāyāt |",
    "T17n958u_001:617": " atasteṣāṃ karaṇḍakaṇṭhānāṃ saiva rasaṃ bodhanaṃ nijaprabhorvajradharasya veśa ābharaṇamalaṅkaraḥ,",
    "T17n958u_001:618": " śobhanamiti yāvat |",
    "T17n958u_001:619": " tathā ca hevajre--",
    "T17n958u_001:620": " ekārākṛti yaddivyaṃ madhye vaṃ-kārabhūṣitam |",
    "T17n958u_001:621": " ālayaḥ sarvasaukhyānāṃ buddharatnakaraṇḍakam ||",
    "T17n958u_001:622": " anyatrāpyuktam--",
    "T17n958u_001:623": " ekārastu bhavenmātā vakārastu ratādhipaḥ |",
    "T17n958u_001:624": " bindu cānāhataṃ jñānaṃ tajjātānyakṣarāṇi ca || (do. ko. vyā., pṛ. 68)",
    "T17n958u_001:625": " dharmaskandhasahasrāṇāṃ caturaśītisaṃkhyayā |",
    "T17n958u_001:626": " sarvāsrayaṃ pitā mātā dvyakṣaraṃ kathitaṃ tathā ||",
    "T17n958u_001:627": " ekārastu bhavenmātā vakārastu pitā smṛtaḥ |",
    "T17n958u_001:628": " bindustatra bhaved yogaḥ sa yogaḥ paramādbhutaḥ ||",
    "T17n958u_001:629": " ekāraḥ padmamityuktaṃ vakāro vajrameva ca |",
    "T17n958u_001:630": " bindustatra bhavedbījaṃ tatprasūtaṃ jagattrayam ||",
    "T17n958u_001:631": " ekārastu bhavet prajñā vakāraḥ suratādhipaḥ |",
    "T17n958u_001:632": " binduścānāhataṃ tattvaṃ tajjātānyakṣarāṇi ca || (gu. sa. pra., pṛ. 13)",
    "T17n958u_001:633": " evaṃkāraḥ",
    "T17n958u_001:634": " evaṃkāro vajrasattvo bodhicittaṃ kālacakra ādibuddhaḥ prajñopāyātmako yogo jñeyajñānātmako'dvayo'nādinirdhanaḥ śāntaḥ samājaḥ saṃvara evamādyanekasaṃjñābhiḥ prajñopāyātmako'dvayo yogo niranvayo yoginā'vagantavya iti | (vi. pra., pṛ. 34)",
    "T17n958u_001:635": " mūlatantra bhagavānāha--",
    "T17n958u_001:636": " ekāro madhyavaṃkāraḥ sarvabuddhasukhālayaḥ |",
    "T17n958u_001:637": " khadhatau vajrasattvo'yaṃ kāyavākcittayogataḥ || (vi. pra., pṛ. 35)",
    "T17n958u_001:638": " evaṃ mayā",
    "T17n958u_001:639": " ekāreṇa locanā devī vaṃkāreṇa māmakī smṛtā |",
    "T17n958u_001:640": " makāreṇa pāṇḍarā ca yākāreṇa tāraṇī smṛtā || (he. ta. 1.1.22)",
    "T17n958u_001:641": " ekāraṃ bhagamityuktaṃ vaṃkāraṃ kuliśaṃ smṛtam |",
    "T17n958u_001:642": " mayeti calanaṃ proktaṃ vajradharasya lakṣanam | (he. ta. ṭī., pa. 2a)",
    "T17n958u_001:643": " ekāraḥ pṛthivī jñeyā karmamudrā tu locanā |",
    "T17n958u_001:644": " catuṣṣaṣṭidale nāḍyaḥ sthitā nirmāṇacakrake ||",
    "T17n958u_001:645": " vaṃkārastu jalaṃ jñeyam dharmamudrā tu māmakī |",
    "T17n958u_001:646": " saṃsthitā dharmacakre tu hṛdi vāṣṭalāmbuje ||",
    "T17n958u_001:647": " makāraṃ vahniruddiṣṭaṃ mahāmudrā ca pāṇḍarā |",
    "T17n958u_001:648": " sthitā saṃbhogacakre tu kaṇṭhe dvyaṣṭadalāmbuje ||",
    "T17n958u_001:649": " yākāro mārutaḥ prokto mudrā samayatāriṇī |",
    "T17n958u_001:650": " sthitā mahāsukhacakre dvātriṃśaddalapaṅkaje || (he. ta. ṭī., pa. 2b)",
    "T17n958u_001:651": " airāvatī",
    "T17n958u_001:652": " airāvatī airāvata iva vegavāhinī | (va. ti. ṭī., pṛ. 47)",
    "T17n958u_001:653": " prajñendriyamairāvatī | (va. ti., pṛ. 54)",
    "T17n958u_001:654": " oḍiyānaḥ",
    "T17n958u_001:655": " oḍiyānastathā caiṣa dakṣiṇakarṇa ucyate | (va. ti., pṛ. 31)",
    "T17n958u_001:656": " savyakarṇamārgeṇa caṇḍālyā oḍyākhye khecaravṛttyā yānaṃ bahirnirgamanam,",
    "T17n958u_001:657": " tatra uḍḍiyanaṃ ca dakṣiṇakarṇaḥ | (va. ti. ṭī., pṛ. 31)",
    "T17n958u_001:658": " oḍiyāne mahāpīṭhe prabhāvatī vyavasthitā |",
    "T17n958u_001:659": " dakṣiṇakarṇamāśritya sthitā tvaṅmaladhāriṇī || (va. ti, pṛ. 42)",
    "T17n958u_001:660": " oḍram",
    "T17n958u_001:661": " stanāvoḍraḥ prakīrtitaḥ | (va. ti., pṛ. 33)",
    "T17n958u_001:662": " oḍyordhvagamanena rāti svīkaroti caṇḍālīti oḍraṃ stanadvayam | (va. ti. ṭī., pṛ. 33)",
    "T17n958u_001:663": " oḍre pittavahā nāḍī mahābhairavikā smṛtā | (va. ti., pṛ. 44)",
    "T17n958u_001:664": " kakkolam",
    "T17n958u_001:665": " padma kakkolakaṃ matam | (he. ta. 2.3.60)",
    "T17n958u_001:666": " kakkolaṃ sarvadharmāṇāṃ prakṛtiḥ |",
    "T17n958u_001:667": " (he. ta. ṭī., pa. 52 a-b)",
    "T17n958u_001:668": " muṃmuṇi nābhau aṃkāraḥ kakkolaḥ | (he. ta. ṭī., pa. 54b)",
    "T17n958u_001:669": " karṇamūlaṃ prāpya tvaṅmalaṃ prerayatīti kaṅkālaḥ | (va. ti. ṭī., pṛ. 48)",
    "T17n958u_001:670": " kaṅkālaḥ",
    "T17n958u_001:671": " kaṅkāladaṇḍarūpo he sumerurgirirāṭ tathā | (va. ti., pṛ. 62)",
    "T17n958u_001:672": " kapālaḥ",
    "T17n958u_001:673": " kapālaṃ padmabhājanam |(he. ta. 2.3.58)",
    "T17n958u_001:674": " kaṃ mukhaṃ pālayatīti kapālaṃ kamalam | (he. ta. ṭī., pa. 62a)",
    "T17n958u_001:675": " kabandhaḥ (mantraḥ)",
    "T17n958u_001:676": " svāhāsti nāsti praṇavaḥ kabandha iti saṃvṛtibodhicittam,",
    "T17n958u_001:677": " gurusampradāyāt | (ca. ko. vyā., pṛ. 103)",
    "T17n958u_001:678": " karuṇā tu kīdṛśī ?",
    "T17n958u_001:679": " agādhāpārasaṃsārasāgaramadhye patitānantasattvadhātūn samuddharāmītyadhyāśayaḥ | (sā. mā., pṛ. 57)",
    "T17n958u_001:680": " duḥkhāduḥkhanidānato'pi jagatāmabhyuddidhīrṣā dayām | (sā. mā., pṛ. 97)",
    "T17n958u_001:681": " duḥkhahetorduḥkhācca kṛpāmuddhartukāmanām | (sā. mā., pṛ. 100)",
    "T17n958u_001:682": " kā karuṇā? yā triduḥkhaduḥkhitānāṃ sattvānāṃ saṃsārasāgarāduddharaṇakāmanā | (sā. mā., pṛ. 115 )",
    "T17n958u_001:683": " tatra duḥkhād duḥkhahetoḥ samuddharaṇalakṣaṇā karuṇā | (sā. mā., pṛ. 138)",
    "T17n958u_001:684": " karuṇāṃ duḥkhād duḥkhahetoḥ samuddharaṇakāmanām | (sā. mā., pṛ. 172)",
    "T17n958u_001:685": " karuṇā punaḥ kīdṛśī ?",
    "T17n958u_001:686": " duhkhād duḥkhahetoḥ samuddharaṇakāmanā,",
    "T17n958u_001:687": " triduḥkhaduḥkhamahānalaprajvalitasaṃsāralohabhavanapraviṣṭān jantūn tato'pi samuddharāmītyadhyāśayo vā karuṇā,",
    "T17n958u_001:688": " athavā triduḥkhaduḥkhitānāṃ sattvānāṃ saṃsārāmbudheḥ samuddharaṇecchā | (sā. mā., pṛ. 203)",
    "T17n958u_001:689": " paraduḥkhāpanayasamīhā karuṇā | (sā. mā., pṛ. 315)",
    "T17n958u_001:690": " paraduḥkhanāśakriyāṃ karuṇām | (sā. mā., pṛ. 385)",
    "T17n958u_001:691": " karuṇā nāma sarvasattvān asminneva jñānarāje pratiṣṭhāpayiṣyāmi,",
    "T17n958u_001:692": " sarvasukhopadhānaiśca parivārayiṣyāmīti samyagāśayaḥ | (jñā. si. pṛ. 135)",
    "T17n958u_001:693": " sarvaduḥkhāpanayanākārāṃ karuṇām | (he. ta. ṭī., pa. 13b)",
    "T17n958u_001:694": " sālambanabhāvanā karuṇā | (he. ta. ṭī., pa. 23b)",
    "T17n958u_001:695": " kartā",
    "T17n958u_001:696": " ālayavijñānalakṣaṇaḥ śukracyutikṣaṇaḥ sahajānando lokasaṃvṛtyeti | (vi. pra., pṛ. 215)",
    "T17n958u_001:697": " karpūram",
    "T17n958u_001:698": " śukraṃ karpūrakaṃ matam | (he. ta. 2.3.59)",
    "T17n958u_001:699": " karpūraṃ..........................sarvayoginīsaṃbhavam |",
    "T17n958u_001:700": " sahajānandasvabhāaṃ cāvyayaṃ pīvaraṃ khagam || (he. ta. 2.4.27)",
    "T17n958u_001:701": " karpūrameva nairātmā sukhaṃ nairātmarūpiṇam |",
    "T17n958u_001:702": " tasya saukhyaṃ mahāmudrā saṃsthitā nābhimaṇḍale || (he. ta. 2.4.40)",
    "T17n958u_001:703": " karma",
    "T17n958u_001:704": " karma kāyavākcittacintā (a. va. saṃ., pṛ. 32)",
    "T17n958u_001:705": " īryā ca kāyikaṃ karma vācikaṃ dharmadeśanā |",
    "T17n958u_001:706": " samādānaṃ manaḥkarma nirvikalpasya dhīmataḥ || (a. va. saṃ., pṛ. 54)",
    "T17n958u_001:707": " amoghaḥ karma ityuktam | (sa. si. 2.8)",
    "T17n958u_001:708": " karmajñānamahāmudrāsiddhiḥ",
    "T17n958u_001:709": " karmamudrā stanakeśavatī |",
    "T17n958u_001:710": " jñānamudrā svacittaparikalpitā |",
    "T17n958u_001:711": " mahāmudrā vikalparahitā pratisenāsvarūpiṇī |",
    "T17n958u_001:712": " āsāṃ trividhā siddhiḥ --kāmāvacarā karmamudrāsiddhiḥ,",
    "T17n958u_001:713": " rūpāvacarā rūpabhavabhavalakṣaṇā jñānamudrāsiddhiḥ,",
    "T17n958u_001:714": " bhāvābhāvarahitā sarvākāravaropetā mahāmudrāsiddhiriti | (vi. pra,, pṛ. 21)",
    "T17n958u_001:715": " karmamudrā",
    "T17n958u_001:716": " karmamudrā stanakeśavatī kāmadhātusukhasya hetuḥ |",
    "T17n958u_001:717": " karma cumbanāliṅganaguhyasparśavajrāsphālanādivyāpārātmakam,",
    "T17n958u_001:718": " tenopalakṣitā mudrā pratyakāriṇī |",
    "T17n958u_001:719": " pratyayo'tra kṣarasukhalakṣaṇaḥ |",
    "T17n958u_001:720": " mudaṃ sukhaviśeṣaṃ ratiṃ dadātīti mudrā | (se. ṭī., pṛ. 56)",
    "T17n958u_001:721": " karma kāyavākcittacintā |",
    "T17n958u_001:722": " tatpradhānā mudrā kalpanāsvarūpā |",
    "T17n958u_001:723": " tasyāṃ karmamudrāyām --",
    "T17n958u_001:724": " ānandā[statra] jāyante kṣaṇabhedena bheditāḥ |",
    "T17n958u_001:725": " kṣaṇajñānāt sukhajñānamevaṃkāre pratiṣṭhitam || .....",
    "T17n958u_001:726": " tasmāt karmamudrāṃ prāpya niṣpandaphalamutpadyate |",
    "T17n958u_001:727": " sadṛśaspando nispandaḥ |",
    "T17n958u_001:728": " ...karmamudrayā kṛtrimayā kathamakṛtrimabhūtaṃ sahajākhyaṃ jñānamutpadyate |",
    "T17n958u_001:729": " ...karmāṅganāyā ānandasandoharatnākaraṃ saroruham |",
    "T17n958u_001:730": " tat svacchamāsthānaṃ bolakakkolarasasaṃyogena avadhūtyā saṃvṛtibodhicittamaṇyantargataṃ yadā bhavet,",
    "T17n958u_001:731": " tadā kṣaṇikanāmāparaṃ sahajākhyaṃ jñānamutpadyate |",
    "T17n958u_001:732": " na tat sahajaṃ nispandam |",
    "T17n958u_001:733": " tatsvarūpeṇa prajñājñānānandatrayaṃ kṣaṇacatuṣṭyānvitaṃ seke |",
    "T17n958u_001:734": " haṭhayoge ca karmamudrāyā nispandaphalamuktam | (a. va. saṃ., pṛ. 32-33)",
    "T17n958u_001:735": " karmamudrayā kṣārasukhāvasthā | (se. ṭī., pṛ. 62)",
    "T17n958u_001:736": " kalaśābhiṣekaḥ",
    "T17n958u_001:737": " uduka-mukuṭa-vajra-ghaṇṭā-nāma-ācāryalakṣaṇāḥ ṣaṭ kalaśābhiṣekāḥ |",
    "T17n958u_001:738": " ....eṣāṃ sarveṣāṃ kalaśavyāpārāt kalaśābhiṣekasaṃjñā |",
    "T17n958u_001:739": " avaivartikābhiṣekāścaite ṣaṭtathāgatasvabhāvatvāt |",
    "T17n958u_001:740": " tathāhi--udakābhiṣeka ādarśajñānātmako'kṣobhyasvabhāaḥ |",
    "T17n958u_001:741": " mukuṭābhiṣekaḥ samatājñānātmako ratnasaṃbhavasvabhāvaḥ |",
    "T17n958u_001:742": " vajrābhiṣekaḥ pratyavekṣaṇājñānātmako'mitābhasvabhāvaḥ |",
    "T17n958u_001:743": " adhipatyabhiṣekaḥ kṛtyānuṣṭhānarūpo'moghasiddhasvabhāvaḥ |",
    "T17n958u_001:744": " nāmābhiṣeko'vidyānirodhād vidyānugatāvisuddhadharmadhātujñānātmako vairocanasvarūpaḥ |",
    "T17n958u_001:745": " ācāryābhiṣekastu vajrajñānasvabhāvaḥ |",
    "T17n958u_001:746": " atra ca pañcābhiṣekaḥ,",
    "T17n958u_001:747": " 3 pañcasu locanādividyāyā vyāpārāt |",
    "T17n958u_001:748": " atra ca avidyāmalakṣālanāyākṣobhyarūpeṇa vajrācāryeṇa vairocanarūpāvalambini śiṣye salilābhiṣeko deyaḥ |",
    "T17n958u_001:749": " evaṃ sarvatrāhaṅkāra āgāmi buddhabhāvo'cittoṣṇīṣabhūto mukuṭābhiṣekaḥ |",
    "T17n958u_001:750": " .....vajrābhiṣekasya vidhānamutpaśyamānābhedyajñānabījādhānamiva vidhātum |",
    "T17n958u_001:751": " evaṃ vajraghaṇṭā'pi pūrvābhisandhānena dvādaśāṅgulaparimāṇā'dhomukhāmbhojavajrasamāpattiniḥsvabhāvatvena sarvadharmasvabhāvaṃ pratipādayitumabhedyajñānanigadatāṃ dharmodayasya bodhayituṃ mūrdhādhobhāge ca vajrāvalīyugalamālinī |",
    "T17n958u_001:752": " ....athābhiṣekamanayā svanantyā vajraghaṅṭayā kurvīta |",
    "T17n958u_001:753": " anuttarāśeṣadharmabodhād vikārakamiha prādhānyakhyāpanāya hetukatāpratipādanāya ca kāraṇabhūtamapi vajraghaṇṭābhiṣekamullaṅghya prathamaṃ vajrābhiṣekadānam",
    "T17n958u_001:754": " sarvadharmā nāmata iti pratipādanārthaṃ bhaviṣyanmunīndrapadocitanāmanidānāvadānārthaṃ ca pūrvanāmavyapanayena svadevatākulagotrānusāreṇa nāmābhiṣekaḥ",
    "T17n958u_001:755": " ācāryābhiṣekaśca vajrasamaya-ghaṇṭāsamaya-mudrāsamaya-bhavyatānujñā-vratavyākaraṇa-āśvāsalakṣaṇaḥ | (a. va. saṃ., pṛ. 36-38)",
    "T17n958u_001:756": " kaliṅgam",
    "T17n958u_001:757": " kaliṅgastu mukhaṃ proktam | (va. ti., pṛ. 33)",
    "T17n958u_001:758": " kaṃ sukhaṃ liṅgayati gamayatīti kaliṅgaṃ (mukham)",
    "T17n958u_001:759": " , sevākāle taddarśanādevānandotpatteḥ | (va. ti. ṭī., pṛ. 33)",
    "T17n958u_001:760": " śyāmādevī kaliṅge tu pārśvatastu samāśritā | (va. ti., pṛ. 45)",
    "T17n958u_001:761": " kaliyugasamayaḥ",
    "T17n958u_001:762": " kaliyugasamaya iti ko'liḥ kaliḥ,",
    "T17n958u_001:763": " kakārādivyañjanapaṅktiriti |",
    "T17n958u_001:764": " kakāro mukhaṃ sarvavyañjanānām,",
    "T17n958u_001:765": " ādau nirdiṣṭatvāt;",
    "T17n958u_001:766": " rajaḥsvabhāvād vā veditavya iti |",
    "T17n958u_001:767": " tathā asya samayo'samayaḥ,",
    "T17n958u_001:768": " svaramelāpaka ityucyute |",
    "T17n958u_001:769": " atra ko'liḥ -- k kh g gh ṅ c ch j jh ñ ṭ ṭh ḍ ḍh ṇ h b bh m t th d dh n ś ṣ s ka iti ko'lirvyañjanapaṅktiḥ |",
    "T17n958u_001:770": " atrāsamayaḥ -- a ā i ī ṛ ṝ u ū ḷ ḹ aṃ aḥ;",
    "T17n958u_001:771": " a ā e ai ar ār o au al āl aṃ aḥ;",
    "T17n958u_001:772": " ha hā ya yā ra rā va vā la lā ha haḥ iti asamayaḥ svaramelāpakaḥ |",
    "T17n958u_001:773": " asminnasamaye kaliṃ yunaktīti kaliyugasamayaḥ | (vi. pra., pṛ. 46)",
    "T17n958u_001:774": " kalpanā",
    "T17n958u_001:775": " kalpanā buddhivikurvaṇādikriyā | (gu. sa. pra., pṛ. 211)",
    "T17n958u_001:776": " kaṣayapañcakam",
    "T17n958u_001:777": " kleśakalpasattvatṛṣṇāyurlakṣaṇam || (se. ṭī., pṛ. 3)",
    "T17n958u_001:778": " pañcakaṣāyāḥ--kleśakaṣayaḥ,",
    "T17n958u_001:779": " dṛṣṭikaṣāyaḥ,",
    "T17n958u_001:780": " sattvakaṣāyaḥ,",
    "T17n958u_001:781": " āyuḥkaṣayaḥ,",
    "T17n958u_001:782": " kalpakaṣāyaśceti |",
    "T17n958u_001:783": " (dharmasaṃgraha, ma. sū. bhā. 1, pṛ. 335)",
    "T17n958u_001:784": " kastūrikā",
    "T17n958u_001:785": " mūtraṃ kastūrikā smṛtā | (he. ta. 2.3.59)",
    "T17n958u_001:786": " kākāsyā",
    "T17n958u_001:787": " samyakkarmāntaḥ kākāsyā | (va. ti., pṛ. 56)",
    "T17n958u_001:788": " kāñcī",
    "T17n958u_001:789": " hṛdayaṃ kāñcirucyate | (va. ti., pṛ. 33)",
    "T17n958u_001:790": " kaṃ sukhamañcati gacchati dhāvati,",
    "T17n958u_001:791": " kadalīpuṣpasaṃkāśalambamānādhomukhasravadamṛtabinduhūkārākāramāradārikānālikāsamanvāgatatvād hṛdayam | (va. ti. ṭī., pṛ. 34)",
    "T17n958u_001:792": " hayakarṇā tu kāñcīsthā viṣṭhāṃ vahati sarvadā | (va. ti., pṛ. 45)",
    "T17n958u_001:793": " kātyāyanī",
    "T17n958u_001:794": " siṅghāṇakasyātyayanādyāvat kātyāyanī jānudvaye | (va. ti. ṭī., pṛ. 46)",
    "T17n958u_001:795": " kāpālikaḥ",
    "T17n958u_001:796": " kaṃ sukhaṃ pālituṃ samartha iti kāpālikaḥ | (ca. ko. vyā., pṛ. 36)",
    "T17n958u_001:797": " kaṃ saṃvṛtibodhicittaṃ pālayatīti kāpālikaḥ | (ca. ko. vyā., pṛ. 63)",
    "T17n958u_001:798": " kāmadhātuḥ (ṣaḍvidhaḥ)",
    "T17n958u_001:799": " cāturmahārājakāyikatrāyastriṃśadyāmatuṣitanirmāṇaratiparanirmitavaśavartīti ṣaḍvidhaḥ kāmadhātuḥ | (gu. sa. pra., pṛ. 169)",
    "T17n958u_001:800": " kāmadhātvīśvaraḥ",
    "T17n958u_001:801": " kāmadhātuḥ sarvāḥ striyaḥ,",
    "T17n958u_001:802": " tāsu viśvaramaṇeśvaro bhavati | (gu. sa. pra., pṛ. 59)",
    "T17n958u_001:803": " kāmaratāḥ",
    "T17n958u_001:804": " tathataikasvabhāvā ye tathatānityayoginaḥ |",
    "T17n958u_001:805": " te te kāmaratāḥ sattvāḥ śreṣṭhāḥ syuragrasādhane || (gu. sa. pra., pṛ. 47)",
    "T17n958u_001:806": " kāmarūpaḥ",
    "T17n958u_001:807": " kāmarūpo mataḥ kakṣau | (va. ti., pṛ. 33)",
    "T17n958u_001:808": " kāmaṃ rūpamabhilaṣaṇīyaṃ darśanaṃ yasya sa kāmarūpaḥ kakṣadvayam | (va. ti. ṭī., pṛ. 33)",
    "T17n958u_001:809": " cakṣurvahati yā nāḍī kāmarūpe vyavasthitā |",
    "T17n958u_001:810": " airāvatīti vikhyātā rūpadarśanabhāvitā || (va. ti., pṛ. 44)",
    "T17n958u_001:811": " kāmāḥ",
    "T17n958u_001:812": " rūpādīni kāmayanti prārthayantīti kāmāścāturmahārājakāyikādayo devāḥ | (gu. sa. pra., pṛ. 86)",
    "T17n958u_001:813": " kāmāhāraḥ",
    "T17n958u_001:814": " kāmyante'bhilaṣyanta iti kāmā rūpādayo viṣayāḥ,",
    "T17n958u_001:815": " teṣāmindriyairyadāharaṇaṃ sa kāmāhāraḥ | (se. ṭī., pṛ. 31)",
    "T17n958u_001:816": " kāyaḥ",
    "T17n958u_001:817": " saṃskāro vedanā saṃjñā rūpaṃ vijñānameva ca |",
    "T17n958u_001:818": " pañcajñānamayaḥ kāyaḥ pañcabuddho'dvayottamaḥ || (a. kra. 73)",
    "T17n958u_001:819": " kāyacakram",
    "T17n958u_001:820": " kāyacakre tu ḍākinyo bāhyāḥ pātālavāsikāḥ | (va. ti., pṛ. 48)",
    "T17n958u_001:821": " melāpakopamelāpakaśmaśānopaśmaśānākhyeṣvaṣṭau nāḍyaḥ pātālavāsinyaḥ kāyacakre | (va. ti. ṭī., 46)",
    "T17n958u_001:822": " kāyacatuṣṭayam",
    "T17n958u_001:823": " nirmāṇa-saṃbhoga-dharma-svābhāvikabhedena kāyaścaturdhā | (se. ṭī., pṛ. 27)",
    "T17n958u_001:824": " jāgradavasthākṣayeṇa vikalparahitaḥ kāyabindunirodhāllalāṭe nirmāṇakāyaḥ |",
    "T17n958u_001:825": " evaṃ sati svapnāvasthākṣayātmakaḥ prāṇasya layo vāgbindunirodhāt kaṇṭhe saṃbhogakāyaḥ |",
    "T17n958u_001:826": " jāgratsvapnāvasthāyāṃ śabdādiviṣayān viracaccalaṃ cyutidharmakaṃ tamo'bhibhūtaṃ cittamaṣṭādaśadhātuvikārāpannam,",
    "T17n958u_001:827": " tasya bandhastamo'pagamaḥ suṣuptakṣayaścittabindunirodhād hṛdaye dharmakāyaḥ |",
    "T17n958u_001:828": " ..... kāyādibindūnāṃ cyavanaṃ tasya bandhaḥ sahajasukhena turyāvasthākṣayaḥ |",
    "T17n958u_001:829": " svaragatajñānabindunirodhānnabhau sahajakāya iti 'catuḥkāyātmakaḥ | (se. ṭī., pṛ. 8)",
    "T17n958u_001:830": " asaṃskṛtatathāgatātmakatvād dharmakāyaḥ,",
    "T17n958u_001:831": " pratibhāsamātratvāt saṃbhogakāyaḥ,",
    "T17n958u_001:832": " kalpitanirmāṇakāyatvānnirmānakāyaḥ,",
    "T17n958u_001:833": " kāyatritayaikarasatvāt svābhāvikakāyaḥ | taduktam --",
    "T17n958u_001:834": " asaṃskṛtamanodharmaścopasambhogalakṣanaḥ |",
    "T17n958u_001:835": " tadeva nirmitaṃ citraṃ bījaḥ sarvasvabhāvataḥ || (a. va. saṃ., pṛ. 40)",
    "T17n958u_001:836": " ata eva dharmāṇāmāśrayaḥ kāyo dharmakāya ityācakṣate |",
    "T17n958u_001:837": " ....tasmād yuganaddhakāya eva dharmakāyaḥ sāmbhogikasvābhāvikābhyāṃ pṛthagbhūto yogipratyātmavedyaḥ | (se. ṭī., pṛ. 57)",
    "T17n958u_001:838": " garbhe saṃśuddhakāyaḥ prasavanasamayād dantabhāve ca dharmaḥ | ......",
    "T17n958u_001:839": " dantebhyo mṛtyusīmne bhavati jinapaterbāhyanirmāṇakāyaḥ ||",
    "T17n958u_001:840": " kāyataruḥ",
    "T17n958u_001:841": " rūpādayaḥ pañca skandhā ṣaḍ indriyāṇi dhātavo viṣayāśca grāhyagrāhakagrahaṇopalakṣitapallavatvāt kāyastaruvaratvena gṛhītaḥ | (ca. ko. vyā., pṛ. 2)",
    "T17n958u_001:842": " kāyadvāram",
    "T17n958u_001:843": " ekastambhaṃ navadvāraṃ sthūlaṃ pañcādhidaivatam |",
    "T17n958u_001:844": " navasrotogataṃ dvāraṃ navadvāraṃ prakīrtitam ||",
    "T17n958u_001:845": " adhamaṃ kāyikaṃ dvāraṃ sthūlaṃ daivatanirmitam | (va. ti., pṛ. 19-20)",
    "T17n958u_001:846": " tasmin (kāyadvāre)",
    "T17n958u_001:847": " cakṣurādināḍyo'ṣṭau dakṣiṇeṣu cakṣuḥśrotraghrāṇeṣu vāmeṣu ca,",
    "T17n958u_001:848": " vaktragudayośca tannāmnā prasiddhā eva samayacakrasthā jñātavyāḥ,",
    "T17n958u_001:849": " viṣayopabhogalakṣaṇasamayasyānuṣṭhānāt | (va. ṭi. ṭī., pṛ. 46)",
    "T17n958u_001:850": " kāyānusmṛtyupasthānam",
    "T17n958u_001:851": " .......ubhayadharmarahitatvācchūnyo'yaṃ kāya iti yā'nusmṛtistasyā upa samīpe cittasya sthānaṃ kāyānusmṛtyupasthānam | (va. ti. ṭī., pṛ. 52)",
    "T17n958u_001:852": " kālacakraḥ",
    "T17n958u_001:853": " dharmadhātāvākāśalakṣaṇo paramo'kṣaro'cyutakṣaṇaḥ kāla ityucyate |",
    "T17n958u_001:854": " tadeva vajrajñānam |",
    "T17n958u_001:855": " tasya kālasya nirāvaraṇaskandhadhātvāyatanaṃ cakraṃ tribhavasyaikatvaṃ nirāvaraṇajñeyam |",
    "T17n958u_001:856": " tadeva vajradhātumahāmaṇḍalamityucyate |",
    "T17n958u_001:857": " sarvākāraṃ sarvendriyaṃ bindurūpaṃ viśvamāyādharaṃ bhagavataḥ śarīraṃ prajñopāyātmakam | (se. ṭī., pṛ. 3)",
    "T17n958u_001:858": " karuṇā śūnyatāmūrtiḥ kālaḥ saṃvṛtirūpiṇī |",
    "T17n958u_001:859": " śūnyatā cakramityuktaṃ kālacakro |",
    "T17n958u_001:860": " dvayo'kṣaraḥ ||",
    "T17n958u_001:861": " ekaikākṣarasaṃkhyayā vā--",
    "T17n958u_001:862": " kākārāt kāraṇe śānte lakārallayo'tra vai |",
    "T17n958u_001:863": " cakārāccalacittasya krakārāt kramabandhanaiḥ ||",
    "T17n958u_001:864": " kāraṇaṃ bodhicittakāya ityuktam |",
    "T17n958u_001:865": " śāntaṃ jāgradavasthākṣayeṇa vikalparahitam |",
    "T17n958u_001:866": " catuḥkāyātmakaḥ sa eva kālacakro bhagavān prajñopāyātmako jñānajñeyasambandhenoktaḥ |",
    "T17n958u_001:867": " upāyaḥ karuṇātmakaḥ ṣaḍabhijñātmā |",
    "T17n958u_001:868": " jñeyākāraṃ jagaccakram,",
    "T17n958u_001:869": " jñeyaṃ traidhātukamanantabhāvalakṣaṇam |",
    "T17n958u_001:870": " tadeva prajñā śūnyātmikā sarvākārātmikā |",
    "T17n958u_001:871": " anayorekatvaṃ kālacakramityuktam | (se. ṭī., pṛ. 8)",
    "T17n958u_001:872": " karuṇā śūnyatāmūrtiḥ kālaḥ saṃvṛtirūpiṇī |",
    "T17n958u_001:873": " śūnyatā cakramutyuktaṃ kālacakro'dvayo mataḥ || (vi. pra., pṛ. 8)",
    "T17n958u_001:874": " kālaḥ paramākṣaro mahāsukha[la]kṣaṇaḥ,",
    "T17n958u_001:875": " tenotpāditaṃ nirāvaraṇaṃ skandhadhātvādikaṃ cakraṃ yasya śarīram,",
    "T17n958u_001:876": " asau kālacakraḥ |",
    "T17n958u_001:877": " anyacca, pratyekaikaikākṣareṇa--",
    "T17n958u_001:878": " kākārāt kāraṇe śānte lakārācca layo'tra vai |",
    "T17n958u_001:879": " cakārāccalacittasya krakārāt kramabandhanāt ||",
    "T17n958u_001:880": " kramaḥ kāyādīnāṃ bindūnāṃ cyavanam,",
    "T17n958u_001:881": " tasya bandhaḥ sahajasukheneti kālacakraḥ | (vi. pra., pṛ. 17)",
    "T17n958u_001:882": " evaṃ karmāstivādī bhavati sa bhagavānekaśāstā na kartā",
    "T17n958u_001:883": " sarvajñaścādibuddhastribhuvananamitaḥ kālacakrī na cakrī |",
    "T17n958u_001:884": " brahmā viṣṇuśca rudraḥ śaraṇamadhigato yasya pādābjamūle",
    "T17n958u_001:885": " taṃ vande kālacakraṃ jinavarajananaṃ nirguṇaṃ nirvikalpam || (kā. ta. 2.92)",
    "T17n958u_001:886": " jñānakāyo bhagavān samyaksambuddho devāsuranāgādibhirnamaskṛtacaraṇāravindaḥ kālacakra iti | (vi. pra., pṛ. 225)",
    "T17n958u_001:887": " kālacakraikavīraḥ",
    "T17n958u_001:888": " utpādakṣayahetubhūtaḥ saṃsāriṇāṃ kālacakraikavīraḥ | (vi. pra., pṛ. 212)",
    "T17n958u_001:889": " kāliḥ",
    "T17n958u_001:890": " kālinā lokābhāsena | (ca. ko. vyā., pṛ. 24)",
    "T17n958u_001:891": " kakārādicatustriṃśadvyañjanāni kāliḥ | (he. ta. ṭī., pa. 6a)",
    "T17n958u_001:892": " ālirvāmanāsāpuṭaprabhavo vāyuḥ |",
    "T17n958u_001:893": " tadaparaḥ kāliḥ | (he. ta. ṭī., pa. 9b)",
    "T17n958u_001:894": " kakārādicatustriṃśadvyañjanāni kāliḥ |",
    "T17n958u_001:895": " kāliḥ sūryaḥ | (he. ta. ṭī., pa. 15a)",
    "T17n958u_001:896": " kālirūpeṇa bhāskaraḥ | ( he. ta. 1.8.5)",
    "T17n958u_001:897": " kālī upāyaḥ | (he. ta. 1.8.11)",
    "T17n958u_001:898": " kāliñjaraḥ",
    "T17n958u_001:899": " bhavyaṃ kāliñjaraṃ matam | (he. ta. 2.3.57)",
    "T17n958u_001:900": " kāliñjarāḥ samayinaḥ | (he. ta. ṭī., pa. 54a)",
    "T17n958u_001:901": " kāliñjaro vāyuḥ | (he. ta. ṭī., pa. 54b)",
    "T17n958u_001:902": " kuṇḍam",
    "T17n958u_001:903": " śāntike vartulaṃ kuṇḍaṃ caturasra tu pauṣṭike |",
    "T17n958u_001:904": " trikoṇaṃ māraṇe proktaṃ śeṣānatraiva sādhayet ||",
    "T17n958u_001:905": " ekahastārthahastaṃ vā'dhordhve tu śāntikaṃ bhavet |",
    "T17n958u_001:906": " dvihastamekahastaṃ ca adhordhve pauṣṭikaṃ matam ||",
    "T17n958u_001:907": " viṃśatyaṅgulamardhaṃ ca adhordhve māraṇaṃ bhavet |",
    "T17n958u_001:908": " śuklavarṇaṃ bhavecchāntau pītaṃ tu pauṣṭike tathā |",
    "T17n958u_001:909": " māraṇe kṛṣṇavarṇaṃ ca vaśye raktaṃ prakīrtitam |",
    "T17n958u_001:910": " yathā vaśye tathākṛṣṭau dveṣādau yathā māraṇe ||",
    "T17n958u_001:911": " tilaṃ śāntau dadhi puṣṭau māraṇe kaṇṭakaṃ tathā |",
    "T17n958u_001:912": " dveṣādau kaṇṭakaṃ proktaṃ vaśya ākṛṣṭau cotpalam || (he. ta. 2.1.6-10)",
    "T17n958u_001:913": " kuṇḍaṃ ca nābhimaṇḍalam | (va. ti., pṛ. 67)",
    "T17n958u_001:914": " nirmāṇacakre nābhimaṇḍalaṃ vahnikuṇḍam,",
    "T17n958u_001:915": " tatra haviṣaḥ pātāt | (va. ti. ṭī., pṛ. 67)",
    "T17n958u_001:916": " kunduruḥ",
    "T17n958u_001:917": " dvīndriyayogaṃ kundurum | (he. ta. 2.3.60)",
    "T17n958u_001:918": " kulam",
    "T17n958u_001:919": " kumārgacandrādikaṃ yasyāmavadhūtyā layaṃ gacchati,",
    "T17n958u_001:920": " sā prakṛtipariśuddhā'vadhūtikā kulaśabdena boddhavyā | (ca. ko. vyā., pṛ. 126)",
    "T17n958u_001:921": " vajra padma tathā karma tathāgata ratnaiva ca |",
    "T17n958u_001:922": " kulāni pañcavidhānyāhuruttamāni mahākṛpa ||",
    "T17n958u_001:923": " kūlāni ṣaḍvidhānyānuḥ saṃkṣepeṇa tu pañcadhā |",
    "T17n958u_001:924": " paścācca traividhyaṃ yānti kāyavākacittabhedataḥ ||",
    "T17n958u_001:925": " kulānāṃ pañcabhūtānāṃ pañcaskandhasvarūpiṇām |",
    "T17n958u_001:926": " kulyate gaṇyate'nena kulamityabhidhīyate || (he. ta. 1.5.5, 9-10)",
    "T17n958u_001:927": " kulaṃ pañcavidhaṃ khyātaṃ varṇabhedena bheditam |",
    "T17n958u_001:928": " sandhyābhāṣata evaṃ syurbuddhāśca pañcakaulikāḥ ||",
    "T17n958u_001:929": " ḍombī vajrakulī khyātā naṭī padmakulī tathā |",
    "T17n958u_001:930": " caṇḍālī ratnakulī caiva dvijā tāthāgatī matā ||",
    "T17n958u_001:931": " rajakī karmakulī caiva etā mudrā susiddhidāḥ |",
    "T17n958u_001:932": " āsāṃ śukraṃ bhaved vajraṃ pūjayitvā pibed vratī || (he. ta. 2.3.61-63)",
    "T17n958u_001:933": " kuḥ pṛthibī,",
    "T17n958u_001:934": " tān tadvyavasthitān sattvān ratnadānena lāti svīkarotīti kulo ratnaketuḥ | (ku. sa. pra., pṛ. 68)",
    "T17n958u_001:935": " kulatā",
    "T17n958u_001:936": " kulatā jānurucyate | (va. ti., pṛ. 35)",
    "T17n958u_001:937": " kuvikalpānāṃ lavanāt kulatā jānunī | (va. ti. ṭī., pṛ. 35)",
    "T17n958u_001:938": " kulatāyāṃ mahāvīryā bālasiṅghānavāhinī | (va. ti., pṛ. 48)",
    "T17n958u_001:939": " kuliśadharaḥ",
    "T17n958u_001:940": " etadeva pañcākṣaramahāśūnyaṃ ṣaṭtriṃśadātmakaṃ kuliśamucyate jinaiḥ |",
    "T17n958u_001:941": " taṃ dharatīti kuliśadharaḥ |",
    "T17n958u_001:942": " binduśūnyaḥ ṣaḍakṣara ekāro dharmodayaḥ sarvākāraśūnyatārūpa iti |",
    "T17n958u_001:943": " .... evaṃ binduśūnyaṣaḍakṣaro dharmodayaḥ kuliśadhara ekāra iti śūnyatā sālambā pratisenāsvarūpiṇīti | (vi. pra., pṛ. 49)",
    "T17n958u_001:944": " kūrmajā",
    "T17n958u_001:945": " kūrmapṛṣṭhamivābhedyamityasthimālāvanāt kūrmajā bhrūmadhye | (va. ti. ṭī., pṛ. 44) kṛpā",
    "T17n958u_001:947": " cintāmaṇirivāśeṣasadarthakaraṇaṃ kṛpā | (pra. vi. si. 4.10)",
    "T17n958u_001:948": " kṛpīṭam",
    "T17n958u_001:949": " kṛpīṭaṃ ḍamarukaṃ matam | (he. ta. 2.3.57)",
    "T17n958u_001:950": " kośalam",
    "T17n958u_001:951": " kośalo nāsikāgraṃ tu | (va. ti., pṛ. 33)",
    "T17n958u_001:952": " kośalaṃ siṅghānaṃ śalati vahati yasmāt tatkośalaṃ nāsikāgram | (va. ti. ṭī., pṛ. 33)",
    "T17n958u_001:953": " antramālākulā divyā surābhakṣī tu kośale | (va. ti., pṛ. 44)",
    "T17n958u_001:954": " kaulikam",
    "T17n958u_001:955": " kaulikaṃ tadanuttaram | (pra. vi. si. 1.23)",
    "T17n958u_001:956": " kramadvayam",
    "T17n958u_001:957": " śrutaṃ sahajamityuktaṃ dvidhābhedena bheditam |",
    "T17n958u_001:958": " sāvṛtaṃ devatākāramutpattikramapakṣataḥ ||",
    "T17n958u_001:959": " vivṛtisukharūpaṃ tu niṣpannakramapakṣataḥ |",
    "T17n958u_001:960": " satyadvayaṃ samāśritya buddhānāṃ dharmadeśanā || (he. ta. ṭī., pa. 2b)",
    "T17n958u_001:961": " utpattikramapakṣaṃ ca utpannakramameva ca |",
    "T17n958u_001:962": " kramadvayamupādāya deśanā vajradhāriṇām || (he. ta. ṭī., pa. 2b)",
    "T17n958u_001:963": " kramamutpattikaṃ caiva utpannakramameva ca ||",
    "T17n958u_001:964": " kramadvayaṃ samāśritya vajriṇāṃ dharmadeśanā |",
    "T17n958u_001:965": " utpattibhāgaṃ kathitamutpannaṃ kathayāmyaham || (he. ta. 1.8.24-25)",
    "T17n958u_001:966": " kṣaṇacatuṣṭayam",
    "T17n958u_001:967": " vicitraṃ ca vipākaṃ ca vimardaṃ ca vilakṣaṇam |",
    "T17n958u_001:968": " catuḥkṣaṇaṃ samāgamya evaṃ jānanti yoginaḥ ||",
    "T17n958u_001:969": " vicitraṃ vividhaṃ khyātamāliṅganacumbanādikam |",
    "T17n958u_001:970": " vipākaṃ tadviparyāsaṃ sukhaṃ jñānasya bhuñjanam ||",
    "T17n958u_001:971": " vimardamārocanaṃ proktaṃ sukhaṃ bhuktaṃ mayeti ca |",
    "T17n958u_001:972": " vilakṣaṇaṃ tribhyo'nyad rāgāragavivarjitam || (do. ko. vyā., pṛ. 68)",
    "T17n958u_001:973": " kṣaṇāḥ",
    "T17n958u_001:974": " catvāraḥ kṣaṇāḥ -- vicitra-vipāka-vilakṣaṇa-mivardāḥ |",
    "T17n958u_001:975": " madhye vilakṣaṇaṃ dattvā seke boddhavyam |",
    "T17n958u_001:976": " haṭhayoge punaḥ sahajavilakṣaṇayorante sthitirboddhavyā |",
    "T17n958u_001:977": " sekahaṭhayoge cedaṃ nirdiṣṭaṃ bhagavatā | (a. va. saṃ., pṛ. 32)",
    "T17n958u_001:978": " catvāraḥ kṣaṇāḥ -- vicitra-pipāka-vimarda-vilaṇāśceti | (he. ta. 1.1.24)",
    "T17n958u_001:979": " kṣāntiḥ",
    "T17n958u_001:980": " kṣantiśca krūrataptakarapatrādighātasahanatayā | (a. va. saṃ., pṛ. 3)",
    "T17n958u_001:981": " khagānanā",
    "T17n958u_001:982": " khagamukhākāratvāt khagānanā | (va. ti. ṭī., pṛ. 48)",
    "T17n958u_001:983": " vīryasambodhyaṅgaṃ khagānanā | (va. ti., pṛ. 55)",
    "T17n958u_001:984": " khaḍgaḥ",
    "T17n958u_001:985": " khaḍgaḥ kleśārisaṃchedāt | (jñā. si. 15.25)",
    "T17n958u_001:986": " khaṇḍakapālī",
    "T17n958u_001:987": " khaṇḍaṃ śiraḥsthaṃ bodhicittaṃ nakhadaśanarūpeṇa kalayati prerayatīti khaṇḍakapālī |(va. ti. ṭī., pṛ. 48)",
    "T17n958u_001:988": " khaṇḍarohā",
    "T17n958u_001:989": " teja-ākāśe khaṇḍayati gacchatīti khaṇḍam,",
    "T17n958u_001:990": " tadviśuddhyā tatraiva rohatīti khaṇḍarohā | (va. ti. ṭī., pṛ. 41)",
    "T17n958u_001:991": " dharmānusmṛtyupasthānaṃ khaṇḍarohā | (va. ti., pṛ. 51)",
    "T17n958u_001:992": " ādau tathāgatalocanādīn khaṇḍayati punarohayati janayatīti khaṇḍarohā | (va. ti. ṭī., pṛ. 48)",
    "T17n958u_001:993": " praśrabdhisaṃbodhyaṅgaṃ khaṇḍarohā | (va. ti., pṛ. 55)",
    "T17n958u_001:994": " khadhātuḥ",
    "T17n958u_001:995": " etattattvaṃ paraṃ śāntaṃ khadhātvākhyaṃ vyavasthitam |",
    "T17n958u_001:996": " vajrapadmasamāveśāt sampradāyācca labhyate || (gu. si. 3.26)",
    "T17n958u_001:997": " kharvarī",
    "T17n958u_001:998": " kharā cāsau tricakradāhād varā cāsau punastadāpyāyanāditi kharvarī | (va. ti. ṭī., pṛ. 47)",
    "T17n958u_001:999": " vīryendriyaṃ kharvarī | (va. ti., pṛ. 54)",
    "T17n958u_001:1000": " khecaryaḥ",
    "T17n958u_001:1001": " pullīrādārabhya mālavāntaṃ yā nāḍyastāḥ khecaryaḥ | (va. ti. ṭī., pṛ. 27)",
    "T17n958u_001:1002": " kheṭaḥ",
    "T17n958u_001:1003": " gatiḥ kheṭaḥ | (he. ta. 2.3.56)",
    "T17n958u_001:1004": " guṇāṣṭakam",
    "T17n958u_001:1005": " aṇimā, laghimā,",
    "T17n958u_001:1006": " garimā,",
    "T17n958u_001:1007": " īśitvam,",
    "T17n958u_001:1008": " vaśitvam,",
    "T17n958u_001:1009": " kartṛtvam,",
    "T17n958u_001:1010": " bhojyatvam,",
    "T17n958u_001:1011": " icchāprakāmatā iti guṇāṣṭakam | (ta. saṃ. ṭī., pṛ. 27)",
    "T17n958u_001:1012": " guruḥ",
    "T17n958u_001:1013": " paryupāsyo jagannātho guruḥ sarvārthasiddhidaḥ | (pra. vi. si. 2.26)",
    "T17n958u_001:1014": " gururbuddho bhaved dharmaḥ saṃghascāpi sa eva hi |",
    "T17n958u_001:1015": " prasādājjñāyate tasya yasya ratnatrayaṃ varam ||",
    "T17n958u_001:1016": " ajñānatimirāndhānāmeṣa mārgapradarśakaḥ | (jñā. si. 1.24-25)",
    "T17n958u_001:1017": " advayaḥ karuṇāmiśraḥ prajñopāyasamanvitaḥ |",
    "T17n958u_001:1018": " śūnyatābhedabhinnastu sarvabuddhamayo guruḥ || (a. kra. 93-94)",
    "T17n958u_001:1019": " guhyam",
    "T17n958u_001:1020": " guhyaṃ śrāvakapratyakayānayoruttaraṃ vajrayāam | (vi. pra., pṛ. 17)",
    "T17n958u_001:1021": " guhyapūjā",
    "T17n958u_001:1022": " dvayendriyasamāpattilakṣaṇā tathāgatapūjā | (gu. sa. pra., pṛ. 187)",
    "T17n958u_001:1023": " guhyasiddhiḥ",
    "T17n958u_001:1024": " viruddhasamayādīni guhyasiddhiriti smṛtā | (gu. si. 6.103)",
    "T17n958u_001:1025": " guhyādhipatiḥ",
    "T17n958u_001:1026": " guhyaṃ śrāvakapratyekayānayoruttaraṃ vajrayānam |",
    "T17n958u_001:1027": " tasmin saṃgītikārakatvenādhipatiḥ |",
    "T17n958u_001:1028": " tathā lokasaṃvṛtyā guhyaśabdena yakṣāḥ,",
    "T17n958u_001:1029": " teṣāmadhipatirguhyādhipatiḥ..... |",
    "T17n958u_001:1030": " tathāgatadeśitadharmasiṃhanādena sarvasattvānāṃ pratyakarutairdharmapravartako guhyādhipatiḥ śrīvajrapāṇiḥ | (se. ṭī., pṛ. 1-2)",
    "T17n958u_001:1031": " guhyābhiṣekaḥ",
    "T17n958u_001:1032": " prajñāśraddhākṣetrīkaraṇārthaṃ samayarakṣaṇārthaṃ ca samānakālobhayasampāditabodhicittapradānaṃ guhyābhiṣekaḥ |",
    "T17n958u_001:1033": " prajñopāyaguhyābhyāṃ dīpayata iti vyutpattiḥ | (a. va. saṃ., pṛ. 38)",
    "T17n958u_001:1034": " guhyasthitamaṇinā yad gurūpadeśataḥ kṣaṇacatuṣṭyātmakānandacatuṣṭayasya vedanaṃ tad guhyābhiṣeka ityucyate,",
    "T17n958u_001:1035": " prapañcabhāvanābhiryogināmaprakāśyatvāt |",
    "T17n958u_001:1036": " atrābhiṣeke madhyendriyāṇāṃ samayamudrābhāvanopadeśaḥ kathyate | (he. ta. ṭī., pa. 7b)",
    "T17n958u_001:1037": " paramānando guhyābhiṣekaḥ |",
    "T17n958u_001:1038": " kvaciccaryātantre prajñopāyayoranurāgasūcakamanyonyanirīkṣaṇaṃ tadviśuddyā guhyābhiṣekaḥ |",
    "T17n958u_001:1039": " (he. ta. ṭī., pa. 50a-b)",
    "T17n958u_001:1040": " gūtham",
    "T17n958u_001:1041": " gūthaṃ catuḥsamaṃ proktam | (he. ta. 2.3.59)",
    "T17n958u_001:1042": " gṛhadevatā",
    "T17n958u_001:1043": " gudaṃ tu gṛhadevatā | (va. ti., pṛ. 34)",
    "T17n958u_001:1044": " gṛhasya śarīrasya devatā vairocano gṛhadevatā viḍdhātuḥ,",
    "T17n958u_001:1045": " tadādhāratvād gṛhadevatā gudadvāram |(va. ti. ṭī., pṛ. 34)",
    "T17n958u_001:1046": " pūyaṃ vahati sā nityaṃ gṛhadevatasaṃsthitā |",
    "T17n958u_001:1047": " khaṇḍaroheti vikhyātā ḍākinī parameśvarī || (va. ti., pṛ. 46)",
    "T17n958u_001:1048": " godāvarī",
    "T17n958u_001:1049": " godāvarī tathā jñeyā vāmakarṇasvarūpikā | (va. ti., pṛ. 32)",
    "T17n958u_001:1050": " gāṃ bhuvaṃ bhūsvabhāvaṃ nirmāṇacakraṃ varata iti godā'vadhūtī,",
    "T17n958u_001:1051": " tayā vriyate cchādyata iti godāvarī vāmakarṇaḥ | (va. ti. tī., pṛ. 32)",
    "T17n958u_001:1052": " mahorusthā tu yā nāḍī godāvaryāṃ vyavasthitā |",
    "T17n958u_001:1053": " vīramatīti vikhyātā sthitā sā dṛḍharūpataḥ || (va. ti., pṛ. 42)",
    "T17n958u_001:1054": " grāhyagrāhakabhāvaḥ",
    "T17n958u_001:1055": " śūnyaṃ gṛhṇāti śabdaṃ khalu jinajanako dharmadhātuṃ ca vāyu-",
    "T17n958u_001:1056": " rgandhaṃ vanhiśca rūpaṃ rasamapi salilaṃ sparśameva dharitrī | (kā.ta. 2.20)",
    "T17n958u_001:1057": " ghaṇṭā",
    "T17n958u_001:1058": " prajñā ghaṇṭābhidhīyate | (jñā. si. 15.24)",
    "T17n958u_001:1059": " ghaṇṭāsamayaḥ",
    "T17n958u_001:1060": " caturaśītidharmaskandhasahasraparastvamiti pratipādanāya ghaṇṭāsamayaḥ | (a. va. saṃ., pṛ. 38)",
    "T17n958u_001:1061": " ghuṇaḥ",
    "T17n958u_001:1062": " rāgādikleśajālasya palālasyai(sye)",
    "T17n958u_001:1063": " va bhakṣaṇāt sa eva ghuṇaḥ | (va. ti. ṭī., pṛ. 83)",
    "T17n958u_001:1064": " cakram",
    "T17n958u_001:1065": " cakramajñānacchedācca | (jñā. si. 15.24)",
    "T17n958u_001:1066": " cakraṃ nivahaṃ khadhātvākhyaṃ viṣayādīnāṃ viśodhanam |",
    "T17n958u_001:1067": " bolakakkolayogena tasya saukhyaṃ pratīyate || (he. ta. 2.3.28)",
    "T17n958u_001:1068": " cakracatuṣṭayam",
    "T17n958u_001:1069": " nirmāṇacakre padmaṃ catuṣṣaṣṭidalam |",
    "T17n958u_001:1070": " dharmacakre'ṣṭadalam |",
    "T17n958u_001:1071": " saṃbhogacakre ṣoḍaśadalam |",
    "T17n958u_001:1072": " mahāsukhacakre dvātriṃśaddalam | (he. ta. 1.1.23)",
    "T17n958u_001:1073": " dharmacakraṃ saṃbhogacakraṃ nirmāṇacakraṃ hṛtkaṇṭhayoniṣu yathākramam |",
    "T17n958u_001:1074": " kāyavākcitta iti tadeva cakrayam |",
    "T17n958u_001:1075": " kāyacakraṃ yonau |",
    "T17n958u_001:1076": " vākcakraṃ kaṇṭhe |",
    "T17n958u_001:1077": " cittacakraṃ hṛdi |",
    "T17n958u_001:1078": " trayāṇāṃ parijñānasvabhāvaṃ mahāsukhacakraṃ mūrdhani vijñātavyam |",
    "T17n958u_001:1079": " eṣveva cakracatuṣṭayeṣu pṛthvyaptejovāyudhātusvabhāvāścatasro mudrā evaṃmayākhyāḥ |",
    "T17n958u_001:1080": " (he. ta. ṭī., pa. 6a-b)",
    "T17n958u_001:1081": " dharmasaṃbhoganirmāṇaṃ mahāsukhaṃ tathaiva ca |",
    "T17n958u_001:1082": " yonihṛtkaṇṭhamasteṣu trayaḥ kāyā vyavasthitāḥ ||",
    "T17n958u_001:1083": " aśeṣāṇāṃ tu sattvānāṃ yatrotpattiḥ pragīyate |",
    "T17n958u_001:1084": " tatra nirmāṇakāyaḥ syānnirmāṇaṃ sthāvaraṃ matam ||",
    "T17n958u_001:1085": " utpadyate nirmīyate anena nairmāṇikaṃ matam |",
    "T17n958u_001:1086": " dharmaścittasvarūpaṃ tu dharmakāyo hṛdi bhavet ||",
    "T17n958u_001:1087": " saṃbhogaṃ bhuñjanaṃ proktaṃ ṣaṇṇāṃ vai rasarūpiṇām |",
    "T17n958u_001:1088": " kaṇṭhe saṃbhogacakraṃ ca mahāsukhaṃ śirasi sthitam ||...",
    "T17n958u_001:1089": " sthāvarī nirmāṇacakre tu nirmāṇaṃ sthāvaraṃ yataḥ |",
    "T17n958u_001:1090": " sarvāstivādī dharmacakre ca dharmavādasamudbhavaḥ ||",
    "T17n958u_001:1091": " saṃvidī saṃbhogacakre ca kaṇṭhe saṃvedanaṃ yataḥ |",
    "T17n958u_001:1092": " mahāsaṃghī mahāsukhacakre ca mahāsukhaṃ ke sthitaṃ yataḥ || (he. ta. 2.4. 52-55, 59-60)",
    "T17n958u_001:1093": " cakravartinī",
    "T17n958u_001:1094": " cakreṣu vartituṃ śīlaṃ yasyāḥ sā cakravartinī | (va. ti. ṭī., pṛ. 48)",
    "T17n958u_001:1095": " samyak saṃkalpaścakravartinī | (va. ti., pṛ. 56)",
    "T17n958u_001:1096": " cakravarmiṇī",
    "T17n958u_001:1097": " cakrāṇyeva varma sannāho'syāḥ sā cakravarmiṇī | (va. ti. ṭī., pṛ. 48)",
    "T17n958u_001:1098": " smṛtisambodhyaṅgaṃ cakravarmiṇī | (va. ti., pṛ. 55)",
    "T17n958u_001:1099": " cakravegā",
    "T17n958u_001:1100": " cakravaccakreṣu vego'syā gamanāgamana iti cakravegā | (va. ti. ṭī., pṛ. 48)",
    "T17n958u_001:1101": " pratīsambodhyaṅgaṃ cakravegā | (va. ti., pṛ. 55)",
    "T17n958u_001:1102": " cakṣuḥpañcakam",
    "T17n958u_001:1103": " jñānakramād māṃsacakṣurdivyacakṣurbuddhacakṣuḥ prajñācakṣurjñānacakṣurbhāvanābalena bhaviṣyati | (se. ṭī., pṛ. 38)",
    "T17n958u_001:1104": " atra prathamaṃ māṃsacakṣuṣā''dikarmiko yogī viśvabimbamabhijñāmantareṇa paśyati |",
    "T17n958u_001:1105": " tato divyacakṣuṣa |",
    "T17n958u_001:1106": " bhijñāvadhivaśāt |",
    "T17n958u_001:1107": " tato buddhacakṣuṣā vītarāgāvadhivasthāt |",
    "T17n958u_001:1108": " tataḥ prajñācakṣuṣā bodhisattvāvadhivaśāt |",
    "T17n958u_001:1109": " tato jñānacakṣuṣā samyaksaṃbuddhāvadhivaśāt sarvopadhivinirmuktitaḥ |",
    "T17n958u_001:1110": " evaṃ tathāgatasya pañca cakṣūṃṣi māṃsādīnyuktāni śūnyatādarśanaṃ prati |",
    "T17n958u_001:1111": " anye sattvā śūnyatādarśanaviṣaye jātyandhā iti |",
    "T17n958u_001:1112": " (se. ṭī., pṛ. 48/3) pañcacakṣūṃṣi--māṃsacakṣuḥ,",
    "T17n958u_001:1113": " dharmacakṣuḥ,",
    "T17n958u_001:1114": " prajñācakṣuḥ,",
    "T17n958u_001:1115": " divyacakṣuḥ,",
    "T17n958u_001:1116": " buddhacakṣuśceti |",
    "T17n958u_001:1117": " (dharmasaṃgrahaḥ,",
    "T17n958u_001:1118": " ma. sū., bhā. 1, pṛ. 333)",
    "T17n958u_001:1119": " caṇḍākṣī",
    "T17n958u_001:1120": " caṇḍe tīkṣṇe dāhake vāmetare nāḍyāvasyā iti caṇḍākṣī,",
    "T17n958u_001:1121": " madhyamayā dvayoḥ prakāśanāt | (va. ti. ṭī., pṛ. 53)",
    "T17n958u_001:1122": " caṇḍāli",
    "T17n958u_001:1123": " caṇḍālī jvalitā nābhau dahati pañcatathāgatān |",
    "T17n958u_001:1124": " dahati ca locanādirdaghe'haṃ sravate śaśī || (he. ta. 1.1.31)",
    "T17n958u_001:1125": " caṇḍā prajñā kleśopakleśanikṛntane caṇḍasvabhāvatvādālirvajrasattvaścaṇḍālīśabdenocyate | (he. ta. ṭī., 9b)",
    "T17n958u_001:1126": " caṇḍā prajñā akāraḥ |",
    "T17n958u_001:1127": " ālirvajrasattvo hakāraḥ |",
    "T17n958u_001:1128": " akārahakārau caṇḍālī | (he. ta. ṭī., pa. 10a)",
    "T17n958u_001:1129": " caṇḍā dharmodayā raktā āliścādyakṣaraḥ smṛtaḥ | (he. ta. ṭī., pa. 10a)",
    "T17n958u_001:1130": " caṇḍā prajñā utpattyutpannakramasamādhīnāṃ vicāraḥ |",
    "T17n958u_001:1131": " ālirmahākaruṇāmayacittam |",
    "T17n958u_001:1132": " ataḥ śūnyatākaruṇe caṇḍālīśabdenocyate | (he. ta. ṭī., pṛ. 10b)",
    "T17n958u_001:1133": " caṇḍālī niruttaraprajñā | (he. ta. ṭī., pa. 10b)",
    "T17n958u_001:1134": " caturthābhiṣekaḥ",
    "T17n958u_001:1135": " prajñājñānalakṣitasaptāṅgayuktasādhyaṃ caturthārthamityeke |",
    "T17n958u_001:1136": " prajñājñānameva abhyasyamānaśaradalagaganasaṃkāśaṃ caturthārthamityapare |",
    "T17n958u_001:1137": " prajñājñānameva prakṛtirūpaṃ vikārarūpaṃ prakṛtisamutpādātmakaṃ yuganaddhādvayavāhisuviśuddhasvabhāvaṃ caturthārthamityapare |",
    "T17n958u_001:1138": " pakṣāntarāṇi ca vistarabhayānnocyante | (a. va. saṃ., pṛ. 39)",
    "T17n958u_001:1139": " tathatāsvabhāvaṃ yenābhiṣekeṇa paśyati pratipādyate vā |",
    "T17n958u_001:1140": " tatpunarbāhyamudrayā yad gurūpadeśataḥ pratiniyatadeśāparicchedalakṣaṇasampadamanālambanayogenālambanīkaroti,",
    "T17n958u_001:1141": " taccaturthābhiṣeka ityucyate |",
    "T17n958u_001:1142": " na punargurūpadeśakathanamātrāccaturthābhiṣeka iti syāt |",
    "T17n958u_001:1143": " ...tasmin caturthābhiṣekasamaya evādhimātratarasattvānāṃ mahāmudrāsiddhirbhavati |",
    "T17n958u_001:1144": " (he. ta. ṭī., pa. 8a-b)",
    "T17n958u_001:1145": " sahajānandaścaturthābhiṣekaḥ |",
    "T17n958u_001:1146": " ....kvacidanuttarādau prajñopāyayordvandvatantraṇaṃ dvandvasamāpattiḥ,",
    "T17n958u_001:1147": " tadviśuddhiścaturtho'bhiṣekaḥ |",
    "T17n958u_001:1148": " (he. ta. ṭī., pa. 50a-b)",
    "T17n958u_001:1149": " caturbrahmavihāraḥ",
    "T17n958u_001:1150": " sarvasattveṣvekaputrapremākārāṃ maitrīm,",
    "T17n958u_001:1151": " duḥkhāduḥkhahetoḥ saṃsārasāgarāt samuddharaṇavāñchāsvabhāvāḥ karuṇām,",
    "T17n958u_001:1152": " ratnatrayaśaraṇagamanāt samullasanmanaḥprabhavāṃ muditām,",
    "T17n958u_001:1153": " adhyāsaṅgaparilakṣaṇamupekṣāṃ ca vibhāvya.... |(a. va. saṃ., pṛ. 4-5)",
    "T17n958u_001:1154": " caturbrahmavihārabhāvanā",
    "T17n958u_001:1155": " (saptavidhāṃ pūjāmekādaśavidhāṃ vā kṛtvā)",
    "T17n958u_001:1156": " maitrīkaruṇādicaturbrahmavihārabhāvanāṃ kuryāt | (sā. mā., pṛ. 43)",
    "T17n958u_001:1157": " maitrīkaruṇāmuditopekṣeti caturbrahmavihāraṃ bhāvayet | (sā. mā., pṛ. 115)",
    "T17n958u_001:1158": " tato nirmalībhūtacittasantāne karuṇāmaitrīmuditāpekṣā bhāvayet | (sa. mā., pṛ. 138)",
    "T17n958u_001:1159": " tadanantaraṃ caturbrahmavihāraṃ maitrīkaruṇāmuditopekṣāsaṃjñakaṃ vakṣyamāṇakrameṇa bhāvayet | (sā. mā., pṛ. 202)",
    "T17n958u_001:1160": " caturbrahmavihārān bhāvayet | (sā. mā., pṛ. 385)",
    "T17n958u_001:1161": " ādau sattveṣu maitrīṃ hitatanayagatasneharūpāṃ vicintya",
    "T17n958u_001:1162": " glānaikāpatyabodhāt tadanu karuṇayā bhāvayan sarvasattvān |",
    "T17n958u_001:1163": " paśyaṃstatsaukhyasampadbharamatimuditaḥ satparārthaikamūrti",
    "T17n958u_001:1164": " dhyāyāt tatsarvasattveṣvahitahitamatimlānaśūnyāmupekṣām || (sā. mā., pṛ. 389)",
    "T17n958u_001:1165": " tadduḥkhoddharaṇā karuṇā,",
    "T17n958u_001:1166": " sukhapratiṣṭhāpanā maitrī,",
    "T17n958u_001:1167": " sthirasukhatvena muditā,",
    "T17n958u_001:1168": " tathatārūpatvopekṣā | (sā. mā., pṛ. 405)",
    "T17n958u_001:1169": " mahābodhicittamutpādya sarvasattveṣu divyasukhopasaṃhārākārāṃ maitrīṃ sarvaduḥkhāpahārāṃ karuṇāṃ tatsukhāvivecchedaniyamākārāṃ muditāṃ kleśopakleśagrāhyagrāhakādyamanasikāralakṣaṇāmupekṣāṃ ca bhāvayet |",
    "T17n958u_001:1170": " tato dharmapudgalādivikalpakalaṅkavarjitarūpāṃ śarannirmalamadhyāhnabhonibhāmadvayajñānaikarūpāṃ śūnyatāṃ vibhāvya om śūnyatājñānavajrasvabhāvātmako'hamityadhitiṣṭhet | (sā. mā., pṛ. 474)",
    "T17n958u_001:1171": " pañcopacārapūjāṃ pāpadeśanāṃ ca yāvadupekṣām | (sā. mā., pṛ. 576)",
    "T17n958u_001:1172": " catuḥkāyāḥ",
    "T17n958u_001:1173": " śuddha-dharma-sambhoga-nirmāṇā iti | (vi. pra., pṛ. 20)",
    "T17n958u_001:1174": " catuḥsamam",
    "T17n958u_001:1175": " gūthaṃ catuḥsamaṃ proktam | (he. ta. 2.3.59)",
    "T17n958u_001:1176": " catvāro vṛddhāḥ",
    "T17n958u_001:1177": " atra catvāro vṛddhāḥ paralokehalokārthamārādhanīyāḥ sattvaiḥ |",
    "T17n958u_001:1178": " eṣu jñānavṛddho'bhijñālābhī muditābhūmiprāpto vajrācāryo bhikṣurgṛhastho vā pūjyo daśabhikṣusamo bhagavatokta iti |",
    "T17n958u_001:1179": " tasyābhāve tapovṛddhaḥ kāṣāyadhārī dāṣāyadhāriṇāṃ varṣāgreṇa mantriṇāmabhiṣekeṇa gṛhasthācāryāṇāṃ sarvadā vandyastapovṛddhatvāt,",
    "T17n958u_001:1180": " gṛhasthānāmabhijñābhāvāt |",
    "T17n958u_001:1181": " śrutavṛddhaḥ paṇḍitaḥ pūjyaḥ śasanodyotakaḥ paravādināṃ mārakāyikānāṃ damakaḥ |",
    "T17n958u_001:1182": " ete paralokārthamārādhanīyāḥ sattvairiti |",
    "T17n958u_001:1183": " dhanavṛddho rājā ihalokabhogārthibhirārādhanīyaḥ | (vi. pra., 54)",
    "T17n958u_001:1184": " candram",
    "T17n958u_001:1185": " candraṃ prajñājñānam | (ca. ko. vyā., pṛ. 49)",
    "T17n958u_001:1186": " candraḥ",
    "T17n958u_001:1187": " candraśabdenāpānavāyuḥ | (vi. pra. pṛ. 196)",
    "T17n958u_001:1188": " apāno viṇmūtracandranāḍīnāmadhipatirnābhiradhaḥ pravāhataḥ | (vi. pra., pṛ. 196-197)",
    "T17n958u_001:1189": " candranāḍī (lalanā)",
    "T17n958u_001:1190": " kaṇṭhadārabhya vāmena nāḍī saṃbhogakāyikī |",
    "T17n958u_001:1191": " nābhimadhye tu viśrāntā adhomukhī madāvahā || (va. ti., pṛ. 80)",
    "T17n958u_001:1192": " yeyaṃ vāmapārśve lalanākhyā nāḍī,",
    "T17n958u_001:1193": " sā'dhomukhī kaṇṭhādārabhya nābhimadhyaṃ yāvanmadaṃ vahati | (va. ti. ṭī., pṛ. 80)",
    "T17n958u_001:1194": " candramaṇḍalam",
    "T17n958u_001:1195": " svaravyañjanasaṃbhūtaṃ dvātriṃśadbodhimānasam |",
    "T17n958u_001:1196": " padmamadhyagataṃ yattaccandramaṇḍalamucyate || (va. ti., pṛ. 62)",
    "T17n958u_001:1197": " tadantarālikālisvaravyañjanātmadvātriṃśadbodhicittasaṃpiṇḍitamastuluṅgameva candramaṇḍalaṃ bhagavato viśeṣāsanam | (va. ti. ṭī., pṛ. 79)",
    "T17n958u_001:1198": " vāmadakṣiṇayoścakrāṇāṃ candrasūryau prāṇāpānādūrdhvamadhaḥ śukraraktadhātū pravahantyau lalanāvāmadakṣiṇayoścakrāṇāṃ candrasūryauṃ prāṇāpānādūrdhvamadhaḥ śūkraraktadhātū pravahantyau lalanārasane sthite jñeye |",
    "T17n958u_001:1199": " etena bahiścandrasūryaprakāśa ādhyātmika eveti kathitaṃ bhavati | (va. ti. ṭī., pṛ. 79)",
    "T17n958u_001:1200": " dvāradvayasamārūḍhau adhaūrdhvasamāśritau |",
    "T17n958u_001:1201": " etau hi candrasūryākhyau nāḍīdvayaṃ prakīrtitau ||",
    "T17n958u_001:1202": " vīrāṇāṃ ḍākinīnāṃ tu gatyāgatinibandhanau |",
    "T17n958u_001:1203": " astamanodayārthau tu svapnaprabodhayoḥ sthitau || (vi. ti., pṛ. 80-81)",
    "T17n958u_001:1204": " carcā",
    "T17n958u_001:1205": " puṇyajñānena śaucena svasaṃvedyasukhena ca |",
    "T17n958u_001:1206": " svasaṃvedyātmikā śuddhirnānyaśuddhyā vimucyate ||",
    "T17n958u_001:1207": " vaidyauṣadhipravṛttyā tu caryā seti nidarśitā |",
    "T17n958u_001:1208": " sevayā sevakānāṃ tu caranaṃ caryeti sā smṛtā || (sa. si. 3-4)",
    "T17n958u_001:1209": " gurubuddhānāmājñayā duṣkaravratacaraṇaṃ caryā | (he. ta. ṭī., pa. 21a)",
    "T17n958u_001:1210": " caryāpi trividhā kathitā--saprapañcatā,",
    "T17n958u_001:1211": " niṣprapañcatā,",
    "T17n958u_001:1212": " atiniṣprapañcatā ceti |",
    "T17n958u_001:1213": " iyaṃ niṣprapañcatā caryā kadhyendriyāṇāmuktā |",
    "T17n958u_001:1214": " adhimātrendriyāṇāṃ punarvakṣyati catudarśe paṭale....atyantaniṣprapañcacaryā |",
    "T17n958u_001:1215": " mṛdvindriyāṇāṃprapañcatācaryāyāḥ sūcanāmātraṃ kathayiṣyati dvitīyakalpasya saptame paṭale |",
    "T17n958u_001:1216": " (he. ta. ṭī., pa. 23a-b)",
    "T17n958u_001:1217": " prapañcatā,",
    "T17n958u_001:1218": " niṣprapañcatā,",
    "T17n958u_001:1219": " atyantaniṣprapañcateti trividhā caryā |",
    "T17n958u_001:1220": " caratyanayeti caryā | (gu. sa. pra., 46)",
    "T17n958u_001:1221": " sarvacaryāḥ prapañcaniṣprapañcātyantaniṣprapañcacaryāḥ,",
    "T17n958u_001:1222": " tāsāmagracaryā bhusukucaryā | (gu. sa. pra., pṛ. 59)",
    "T17n958u_001:1223": " sarvavikalpaprapañcāpagatā caryā samantabhadracaryā | (gu. sa. pra., pṛ. 73)",
    "T17n958u_001:1224": " sattvasantānagatamātsaryakleśāpanayanātmikā caryā bodhicaryā | (gu. sa. pra., pṛ. 81)",
    "T17n958u_001:1225": " lokaviruddhenāviruddhena vā yena prakāreṇa sattvārthaḥ sampadyate,",
    "T17n958u_001:1226": " tena tena prakāreṇa mantriṇāṃ yathāśaktyā pravṛttirbodhisattvacaryā |",
    "T17n958u_001:1227": " yaduta yā mantracaryā sā tathāgatacaryā |",
    "T17n958u_001:1228": " guruvo yebhyastattvaṃ mantraṃ kathayanti te mantrā ratnapudgalāḥ,",
    "T17n958u_001:1229": " teṣāṃ caryā niṣpannakramamadhigamya yadasamāhitayogena caraṇaṃ seyaṃ tathāgatacaryā | (gu. sa. pra., pṛ. 86)",
    "T17n958u_001:1230": " cittam",
    "T17n958u_001:1231": " cittasaṃjñā dvividhā--laukikī lokottarā ca |",
    "T17n958u_001:1232": " yallaukikaṃ tadvikalpalakṣaṇaṃ nirākaraṇīyam |",
    "T17n958u_001:1233": " yallokottaraṃ nirmalaṃ dharmakāyalakṣaṇaṃ sahajasvarūpaṃ vā | (do. ko. vyā., pṛ. 92)",
    "T17n958u_001:1234": " rūpaśabdagandharasasparśādigrāhyagrāhakakalpanairanāliptaṃ cācintyapratyayodayaṃ samyaksambodhipadaṃ cittaṃ sarvajñatāpadam | (sā. mā., pṛ.",
    "T17n958u_001:1235": " analpasaṃkalpatamo'bhibhūtaṃ prabhañjanonmattataḍiccalaṃ ca |",
    "T17n958u_001:1236": " rāgādidurvāramalāvaliptaṃ cittaṃ hi saṃsāramuvāca vajrī || (pra. vi. si. 4.22)",
    "T17n958u_001:1237": " cittena na vinā kāyaḥ kiñcit kartuṃ bhavet kṣamaḥ |",
    "T17n958u_001:1238": " vacanaṃ ca vinā tena bhavennaiva kadācana || (jñā. si. 9.6)",
    "T17n958u_001:1239": " cittanaiva jagat sarvaṃ kriyate yacchubhāśubham | (jñā. si. 1.7)",
    "T17n958u_001:1240": " cittena bhāvyate yattat tadeva tu nirīkṣyate | (jñā. si. 12.16)",
    "T17n958u_001:1241": " svacchaṃ hi sarvasattvānāṃ cittaṃ śāntaṃ prabhāsvaram | (jñā. si., pṛ. 141)",
    "T17n958u_001:1242": " doṣāṇāṃ ca guṇānāṃ ca cittamādhāramucyate | (a. kra. 33)",
    "T17n958u_001:1243": " cittakramam",
    "T17n958u_001:1244": " ... .... .... .... .... .... .... ....catvāraḥ pīṭhasaṃjñakāḥ ||",
    "T17n958u_001:1245": " ityevamupapīṭhāstu cittacakre vyavasthitāḥ |",
    "T17n958u_001:1246": " khecarīṇāṃ samākhyātāḥ sthānaviśeṣarūpiṇaḥ || (va. ti., pṛ. 32)",
    "T17n958u_001:1247": " cittacakre tu khecaryaḥ pīṭhopapīṭhasaṃsthitāḥ | (va. ti., pṛ. 43)",
    "T17n958u_001:1248": " etāḥ pīṭhopapīṭheṣvaṣṭau nāḍyaḥ khecaryaḥ sopāyāścittacakre | (va. ti. ṭī., pṛ. 44)",
    "T17n958u_001:1249": " cittānusmityupasthānam",
    "T17n958u_001:1250": " jñeyāt pūrvaṃ paścāt sahabhāvitvāsiddheścittaṃ śūnyamiti yat smṛterupasthānaṃ cittānusmṛtyupasthānam | (va. ti. ṭī., pṛ. 52)",
    "T17n958u_001:1251": " cellaḥ",
    "T17n958u_001:1252": " cello daśaśikṣāpadī | (do. ko. vyā., pṛ. 84)",
    "T17n958u_001:1253": " cyutiḥ",
    "T17n958u_001:1254": " kaluṣaṃ bodhicittaṃ cyutirabhidhīyate |",
    "T17n958u_001:1255": " ata eva virāgotpattiḥ,",
    "T17n958u_001:1256": " “cyutervirāgasaṃbhūtirvirāgād duḥkhasaṃbhavaḥ“ iti pravacanāt |",
    "T17n958u_001:1257": " tadeva duḥkham,",
    "T17n958u_001:1258": " yatsaṃsārāvāhakaṃ karmataścyutereva saṃbhavati |",
    "T17n958u_001:1259": " tathā ca--na virāgāt paraṃ pāpaṃ na puṇyaṃ sukhataḥ param“ iti | (ta. saṃ. ṭī., pṛ. 2-3)",
    "T17n958u_001:1260": " chomā",
    "T17n958u_001:1261": " chomā milicchā yoginīnāṃ saṃketenābhisamayajalpanam | (he. ta. ṭī., pa. 23b)",
    "T17n958u_001:1262": " jagat",
    "T17n958u_001:1263": " śūnyatākaruṇābhinnaṃ jagat | (a. va. saṃ., pṛ. 26)",
    "T17n958u_001:1264": " hetuphalātmakaṃ bhavanirvāṇaikarasatāmātraṃ jagat | (a. va. saṃ., pṛ. 42)",
    "T17n958u_001:1265": " jananī",
    "T17n958u_001:1266": " jananī bhaṇyate prajñā janayati yasmājjagat | (he. ta. 1.5.16)",
    "T17n958u_001:1267": " mahāsukhākāreṇa viśvasya jananājjananī | (he. ta. ṭī., pa. 20a)",
    "T17n958u_001:1268": " janyajanakabhāvaḥ",
    "T17n958u_001:1269": " gandhotpattirdharaṇyāmapi śikhini rasasyodake rūpadhātorvāyau",
    "T17n958u_001:1270": " sparśasya śānte tvapi bhavati ravasyāmbare dharmadhātoḥ | (kā. ta. 2.20)",
    "T17n958u_001:1271": " japaḥ",
    "T17n958u_001:1272": " jalpanaṃ japamākhyātamālikālyoḥ prajalpanāt | (he. ta. 1.5.19)",
    "T17n958u_001:1273": " jāpaḥ",
    "T17n958u_001:1274": " jāpa āvartanaṃ bhavet | (va. ti., pṛ. 68)",
    "T17n958u_001:1275": " tasyaiva (mantrasyaiva)",
    "T17n958u_001:1276": " praveśādikrameṇa yadāvartanaṃ sa jāpa ucyate |",
    "T17n958u_001:1277": " etena prakṛtijāpo'yaṃ sarvalokasādhāraṇa uktaḥ | utaṃ ca --",
    "T17n958u_001:1278": " yai vai traidhātuke sattvāḥ prāṇāyāmasamāśritāḥ |",
    "T17n958u_001:1279": " mantrarājaṃ japantyajñā dhyānādhyayanavarjitāḥ || (va. ti. ṭī., pṛ. 68)",
    "T17n958u_001:1280": " jālandharam",
    "T17n958u_001:1281": " śikhā jālandharastathā | (va. ti., pṛ. 31)",
    "T17n958u_001:1282": " nāḍījālasya mūlaṃ taddhāraṇe jālandharaṃ śikhā | (va. ti. ṭī., pṛ. 31)",
    "T17n958u_001:1283": " jālandhare tu caṇḍākṣī keśaromavahā tathā | (va. ti., pṛ. 42)",
    "T17n958u_001:1284": " jinajanakaḥ",
    "T17n958u_001:1285": " jinajanaka iti vajrasattvaḥ śākyamuniḥ,",
    "T17n958u_001:1286": " nirāvaraṇaskandhānāṃ janako jinajanakaḥ | (vi. pra., pṛ. 157)",
    "T17n958u_001:1287": " jinajik",
    "T17n958u_001:1288": " jayanaśīlā jinā mārāḥ,",
    "T17n958u_001:1289": " tān dvādaśākāradharmacakreṇā jayatīti jinajik, neyārthaḥ |",
    "T17n958u_001:1290": " vajropamasamādhinā caturmārābhibhavanād jinajik,",
    "T17n958u_001:1291": " nītārthaḥ | (gu. sa. pra., pṛ. 23)",
    "T17n958u_001:1292": " jñānam",
    "T17n958u_001:1293": " jñānamityanayā saṃjñayā tṛtīyaṃ śūnyamityavagantavyam |",
    "T17n958u_001:1294": " tadyathā--vedanāskandhatejodhātucakṣūrasapāṇigatiśca--eṣāṃ nirāvaraṇatā samarasatvamekalolībhūtatvaṃ jñānaṃ tṛtīyākṣaraṃ mahāśūnyamiti |",
    "T17n958u_001:1295": " asya saṃjñācihnaṃ madhyānāhatacihnād dakṣiṇe bindudvayamanuccāryamiti | (vi. pra., pṛ. 47)",
    "T17n958u_001:1296": " jñānapradīpaḥ",
    "T17n958u_001:1297": " jñānameva pradīpo jñānapradīpaḥ,",
    "T17n958u_001:1298": " akṣarārthaḥ |",
    "T17n958u_001:1299": " jñānapradīpaḥ akṣobhyaḥ,",
    "T17n958u_001:1300": " sattvasantāneṣu jñānālokakaratvāt,",
    "T17n958u_001:1301": " samastāṅgam |",
    "T17n958u_001:1302": " jñānameva vijñānatrayābhāsam,",
    "T17n958u_001:1303": " daśadigavabhāsanāt pradīpa iva pradīpaḥ, garbhī |",
    "T17n958u_001:1304": " jñā avabodhane,",
    "T17n958u_001:1305": " naḥ pratiṣedhe vartate |",
    "T17n958u_001:1306": " avabodhābhāvo yasmiṃstajjñānam |",
    "T17n958u_001:1307": " kiṃ tat ? paramārthasatyamanabhilāpyam |",
    "T17n958u_001:1308": " aśeṣatejāṃsyabhibhūyānantalokadhātvavabhāsanāt tadeva pradīpaḥ,",
    "T17n958u_001:1309": " kolikam | (gu. sa. pra., pṛ. 23)",
    "T17n958u_001:1310": " jñānamudrā",
    "T17n958u_001:1311": " jñānamudrā svacittaparikalpitā viśvamātādidevīsvabhāvā,",
    "T17n958u_001:1312": " pūrvānubhukteti yāvat | (se. ṭī., pṛ. 56)",
    "T17n958u_001:1313": " jñānamudrayā spandasukhāvasthā |",
    "T17n958u_001:1314": " spandeti srāvasādharmyakṣarasyāpi saṃgrahaḥ |",
    "T17n958u_001:1315": " ete (kṣāraspanda)",
    "T17n958u_001:1316": " sukhāvasthe sākṣātkṛte kāmarūpadhātvaiśvaryalakṣaṇalaukikasiddhisādhane | (se. ṭī., pṛ. 62)",
    "T17n958u_001:1317": " kecittasyābhāsamātrā sumanasi janitādarśabimbopamā vai",
    "T17n958u_001:1318": " yogīndraiḥ sevanīyāḥ paramajinasutaiḥ sevitā yā ca buddhaiḥ |",
    "T17n958u_001:1319": " sā jñānārciḥ pravṛddhā dahati saviṣayaṃ māravṛndaṃ samastaṃ",
    "T17n958u_001:1320": " rāgādi cāpi kāye dahati samasukhaṃ yogināṃ varṣayogāt || (kā. ta. 5.113)",
    "T17n958u_001:1321": " (do. ko. vyā., pṛ. 163)",
    "T17n958u_001:1322": " jñānamūrtiḥ",
    "T17n958u_001:1323": " jñānacittasya turyācittasya śukracyutikāle turyāvasthādharmiṇī sattvānāmutpādanirodhabhūtā yataḥ,",
    "T17n958u_001:1324": " ato jñānamūrtiḥ | (vi. pra., pṛ. 216)",
    "T17n958u_001:1325": " jñānavajram",
    "T17n958u_001:1326": " strīṇāṃ dvādaśavarṣāvadhi jñānavajraṃ śukracyutyavasthālakṣaṇaṃ sahajānandalakṣaṇaṃ narāṇāṃ ṣoḍaśavarṣāvadherveditavyam || (vi. pra., pṛ. 165)",
    "T17n958u_001:1327": " jñānasattvaḥ",
    "T17n958u_001:1328": " prajñājñānasamāyogājjñasattvastathāgataḥ | (he. ta. 1.1.56)",
    "T17n958u_001:1329": " “ḍai vihāyasagamane“ dhāturatra vikalpitaḥ |",
    "T17n958u_001:1330": " sarvākāśacarī siddhirḍākinīti ḍākinīcchāyeti bhagavatā vyākhyātatvād ḍākinyo vajraḍākiyoginyaḥ | (he. ta. ṭī., pa. 49b)",
    "T17n958u_001:1331": " tatra pṛthivyākāśe ḍayanād ḍākinī | (va. ti. ṭī., pṛ. 41)",
    "T17n958u_001:1332": " sarvā eva ḍākinyo vārāhīkulasaṃbhavāḥ | (va. ti. ṭī., pṛ. 46)",
    "T17n958u_001:1333": " kāyānusmṛtyupasthānaṃ ḍākinī | (va. ti., pṛ. 51)",
    "T17n958u_001:1334": " ḍākinyaḥ ṣaṭtriṃśannāḍya | (va. ti. ṭī., pṛ. 67)",
    "T17n958u_001:1335": " iha nirvikalpanirālambanirāvaraṇasvabhāvā ḍākinya ityucyante,",
    "T17n958u_001:1336": " ḍai vaihāyasi gamane buddho dhātuḥ prakalpitaḥ |",
    "T17n958u_001:1337": " sarvākāśacarā siddhā ḍākinīti nigadyate ||",
    "T17n958u_001:1338": " pañcajñānamahānabhasi carantyaśca nāḍyastasmāttā eva ḍākinya ityucyante | (va. ti. ṭī., pṛ. 60)",
    "T17n958u_001:1339": " ḍiṇḍimam",
    "T17n958u_001:1340": " asparśaṃ ḍiṇḍimaṃ proktam | (he. ta. 2.3.58)",
    "T17n958u_001:1341": " ḍombī",
    "T17n958u_001:1342": " ḍombīti pariśuddhāvadhūtī nairātmyā boddhavyā | (ca. ko. vyā., pṛ. 35)",
    "T17n958u_001:1343": " ḍombīti śukranāḍikā'pariśuddhāvadhūtikā | (ca. ko. vyā., pṛ. 65)",
    "T17n958u_001:1344": " ḍombī prakṛtiprabhāsvarapariśuddhāvadhūtikā jñānamudrā | (ca. ko. vyā., pṛ. 66)",
    "T17n958u_001:1345": " asparśā bhagavatī yasmāt tasmād ḍombī prakathyate | (he. ta. 1.5.18)",
    "T17n958u_001:1346": " indriyāṇāmagocaratvena ḍombīśabdenocyate | (he. ta. ṭī., pṛ. 20a)",
    "T17n958u_001:1347": " tattvam",
    "T17n958u_001:1348": " guṇadoṣaiḥ rahita eṣa paramārthaḥ |",
    "T17n958u_001:1349": " svasaṃvedanena kenāpi nārthaḥ prayojanam |",
    "T17n958u_001:1350": " nahi guṇāstatrāropayitavyāḥ,",
    "T17n958u_001:1351": " doṣāstasmādapanetavyāḥ |",
    "T17n958u_001:1352": " tathā coktaṃ--",
    "T17n958u_001:1353": " nāpaneyamataḥ kiñcit prakṣeptavyaṃ na kiñcana |",
    "T17n958u_001:1354": " draṣṭavyaṃ bhūtato bhūtaṃ bhūtadarśī vimucyate || iti | ....",
    "T17n958u_001:1355": " tattvaṃ na kutaścidāyāti,",
    "T17n958u_001:1356": " na kutracid yāti |",
    "T17n958u_001:1357": " na kasminnapi sthāne tiṣṭhati |",
    "T17n958u_001:1358": " tathā coktamaṣṭasāhasrikāyām--“nahi kulaputra ! tathatā āgacchati na gacchati vā acalitā tathatā,",
    "T17n958u_001:1359": " evameva kulaputra ! tathagatasyāgamanaṃ vā gamanaṃ vā na prajāyate“ ityādi |",
    "T17n958u_001:1360": " evaṃbhūtamapi tattvaṃ gurūpadeśena hṛdaye saṃyāti |",
    "T17n958u_001:1361": " tattvasya varṇarahitatoktā paramārthastotre--",
    "T17n958u_001:1362": " na rakto harito mañjiṣṭho varṇastenopalabhyate |",
    "T17n958u_001:1363": " na pītaḥ kṛṣṇaḥ śuklo vā avarṇāya namo'stu te || iti |",
    "T17n958u_001:1364": " ākṛtyā ca bhujamukhādinā vihīnaḥ | uktaṃ ca --",
    "T17n958u_001:1365": " na mahānnāpi hrasvo'pi dīrghaḥ parimaṇḍalaḥ |",
    "T17n958u_001:1366": " apramāṇagatiṃ prāpyāpramāṇāya namo'stu te || iti |",
    "T17n958u_001:1367": " tathāpi ca sarvairākāraiḥ sampūrṇaḥ--“sarvākāravaropetā śūnyatā tathātā matā“ iti vacanāt | (do. ko. vyā., pṛ. 69-70)",
    "T17n958u_001:1368": " iti tāvanmṛṣā sarvaṃ yāvad yāvad vikalpyate |",
    "T17n958u_001:1369": " tatsatyaṃ tat tathābhūtaṃ tattvaṃ yanna vikalpyate || iti |",
    "T17n958u_001:1370": " kiṃ tadbhavatīti punarapyāha --",
    "T17n958u_001:1371": " rūpamasya mataṃ svacchaṃ nirākāraṃ nirañjanam |",
    "T17n958u_001:1372": " śakyaṃ ca nahi tajjñātumabuddheṣu kathañcana ||",
    "T17n958u_001:1373": " buddho'pi na tathā vetti yathā'yamitaro janaḥ |",
    "T17n958u_001:1374": " pratītyatāṃ tu tasyaiva tāṃ jānāti sa eva hi ||",
    "T17n958u_001:1375": " iti | (do. ko. vyā., pṛ. 91)",
    "T17n958u_001:1376": " buddheragocaratayā na girāṃ pracāro dūre guruprathitavastukathāvatāraḥ |",
    "T17n958u_001:1377": " tattu krameṇa karuṇādiguṇāvadāte śraddhāvatāṃ hṛdiṃ padaṃ svayamādadhāti || (do. ko. vyā., pṛ. 94)",
    "T17n958u_001:1378": " paramārthavikalpe'pi nāvalīyeta paṇḍitaḥ |",
    "T17n958u_001:1379": " ko hi bhedo vikalpasya śubhe vāpyaśubhe'pi vā ||",
    "T17n958u_001:1380": " nādhārabhedād bhedo'sti vahnidāhakatāṃ prati |",
    "T17n958u_001:1381": " spṛśyamāno dahatyeva candanairjvalito'pyasau || (do. ko. vyā., pṛ. 95)",
    "T17n958u_001:1382": " vakturantaḥsphurat tattvaṃ śrotā sākṣānna paśyati |",
    "T17n958u_001:1383": " kintu śabdādudetyasya vikalpapratibimbakam ||",
    "T17n958u_001:1384": " svavikalpaśataistaistaiḥ kalpayan tattvabhāvanām |",
    "T17n958u_001:1385": " vikalpākulasantānaḥ kastattvamavabhotsyate || (he. ta. ṭī., pa. 8b)",
    "T17n958u_001:1386": " ekānekaṣaṇarahitaṃ jñānaṃ tattvamityucyate jinaiḥ |",
    "T17n958u_001:1387": " tadeva sattvānāṃ svacittāśayavaśāccaturvidhaṃ pratibhāsate,",
    "T17n958u_001:1388": " ṣoḍaśākāraṃ ca |",
    "T17n958u_001:1389": " ānanda-parama-virama-sahajabhedaiścaturvidham |",
    "T17n958u_001:1390": " tataḥ kāyānando vāgānandaścittānando jñānānandaḥ |",
    "T17n958u_001:1391": " evaṃ kāyaparamānando vākparamānandaścittaparamānando jñānaparamānandaḥ |",
    "T17n958u_001:1392": " evaṃ kāyaviramānando vāgviramānandaścittaviramānando jñānaviramānandaḥ |",
    "T17n958u_001:1393": " evaṃ kāyasahajānando vāksahajānandaścittasahajānando jñānasahajānandaḥ |",
    "T17n958u_001:1394": " evaṃ ṣoḍaśākāraṃ tattvaṃ yadā yogī vetti,",
    "T17n958u_001:1395": " tadā ṣoḍaśākāratattvavidityukto bhagavatā |",
    "T17n958u_001:1396": " tadeva tattvaṃ sahajakāya ityucyate |",
    "T17n958u_001:1397": " tato dharmakāyaḥ,",
    "T17n958u_001:1398": " tataḥ sambhogakāyaḥ,",
    "T17n958u_001:1399": " tato nirmāṇakāyaḥ |",
    "T17n958u_001:1400": " evaṃ sahajavāk,",
    "T17n958u_001:1401": " sahajacittam,",
    "T17n958u_001:1402": " sahajajñānamam; dharmavāk,",
    "T17n958u_001:1403": " dharmacittam,",
    "T17n958u_001:1404": " dharmajñānam;",
    "T17n958u_001:1405": " sambhogavāk,",
    "T17n958u_001:1406": " sambhogacittam,",
    "T17n958u_001:1407": " sambhogajñānam;",
    "T17n958u_001:1408": " nirmāṇavāk,",
    "T17n958u_001:1409": " nirmāṇacittam,",
    "T17n958u_001:1410": " nirmāṇajñānamiti cittādhimuktivaśāt sattvānāṃ pratibhāsate | (vi. pra., pṛ. 45)",
    "T17n958u_001:1411": " tattvacatuṣṭayam",
    "T17n958u_001:1412": " catvāri tattvāni--ātmatattvaṃ mantratattvaṃ devatātattvaṃ jñānatattvaṃ ceti | (he. ta. 1.1.27)",
    "T17n958u_001:1413": " ātmatattvam |",
    "T17n958u_001:1414": " .....devatānāṃ hevajrādīnāṃ svabhāvāstattvam |",
    "T17n958u_001:1415": " ...mantra eva tattvam |...",
    "T17n958u_001:1416": " jñānameva tattvaṃ niṣprapañcamanuttaramahāsukhajñānam | (he. ta. ṭī., pa. 8a)",
    "T17n958u_001:1417": " tathāgataḥ",
    "T17n958u_001:1418": " tathatāyāṃ gataḥ śrīmānāgataśca tathaiva ca |",
    "T17n958u_001:1419": " anayā prajñayā yuktyā tathāgato'bhidhīyate || (he. ta. 1.5.8)",
    "T17n958u_001:1420": " tathāgatāḥ",
    "T17n958u_001:1421": " yathā janmakāle āgatāḥ,",
    "T17n958u_001:1422": " vināśe tathaiva gatā iti tathāgatāḥ sarvasattvāḥ | (gu. sa. pra., pṛ. 219)",
    "T17n958u_001:1423": " tantram",
    "T17n958u_001:1424": " tantramiti prabandhaḥ |",
    "T17n958u_001:1425": " tacca tridhā--hetutantram,",
    "T17n958u_001:1426": " phalatantram,",
    "T17n958u_001:1427": " upāyatantraṃ ca | (he. ta. ṭī., pa. 4a)",
    "T17n958u_001:1428": " tantravit",
    "T17n958u_001:1429": " eṣāṃ kramāṇāṃ bhedāstu prastāravidhinā bahūn |",
    "T17n958u_001:1430": " saṃmīlanaṃ ca teṣāṃ vai yo vetti sa hi tantravit || (gu. sa. pra., pṛ. 1)",
    "T17n958u_001:1431": " tāyinaḥ",
    "T17n958u_001:1432": " tāyaḥ svadṛṣṭamārgoktiḥ,",
    "T17n958u_001:1433": " tadyogāt tāyinastathāgatādayaḥ | (se. ṭī., pṛ. 28) tārā",
    "T17n958u_001:1435": " tārā tarjanī | (sā. mā., pṛ. 69)",
    "T17n958u_001:1436": " mahākaruṇayā nityaṃ jagaduddharaṇāśayam |",
    "T17n958u_001:1437": " sattvottāraṇadakṣatvāt tārājñānaṃ prakāśitam || (jñā. si. 15.13)",
    "T17n958u_001:1438": " duḥkhārṇavāt tārayatīti tārā |",
    "T17n958u_001:1439": " vyathāṃ trāyata iti tuttārā |",
    "T17n958u_001:1440": " tud vyathane |",
    "T17n958u_001:1441": " traiṭ pālane |",
    "T17n958u_001:1442": " śīghrakaraṇe tvarā |",
    "T17n958u_001:1443": " tur tvaraṇe |",
    "T17n958u_001:1444": " etatpadatrayamāmantraṇe | (gu. sa. pra., pṛ. 145)",
    "T17n958u_001:1445": " tālaḥ",
    "T17n958u_001:1446": " tālo'ṅguṣṭhaḥ | (sā. mā., pṛ. 69)",
    "T17n958u_001:1447": " tilakā",
    "T17n958u_001:1448": " vaḍavānalarūpā tu vārāhī tilakā smṛtā |",
    "T17n958u_001:1449": " karmamārtuanirdhatā jvalantī nābhimaṇḍale ||",
    "T17n958u_001:1450": " vasantaṃ prāpya santuṣṭā samāpattyā vyavasthitā | (va. ti., pṛ. 38)",
    "T17n958u_001:1451": " jñānajvālā tu vajravārāhī tilaketyucyate | (va. ti. ṭī., pṛ. 38)",
    "T17n958u_001:1452": " tailam",
    "T17n958u_001:1453": " tailaṃ surā | (gu. sa. pra., pṛ. 191)",
    "T17n958u_001:1454": " triśakuniḥ",
    "T17n958u_001:1455": " nābhistriśakunirmataḥ | (va. ti., pṛ. 33)",
    "T17n958u_001:1456": " trayaḥ śakunayaḥ pakṣisadṛśāḥ khagamukhākārāḥ kāyavākcittanāḍyo yatra tat triśakunirnābhisthānam | (va. ti. ṭī., pṛ. 33)",
    "T17n958u_001:1457": " triśakunau samudbhūtā vāyuvegā saphuphphusā | (va. ti., pṛ. 44)",
    "T17n958u_001:1458": " triśaraṇagamanam (ratnatrayaśaraṇagamanam)",
    "T17n958u_001:1459": " buddhaṃ śaraṇaṃ gacchāmi dvipadānāmagryam,",
    "T17n958u_001:1460": " dharmaṃ śaraṇaṃ gacchāmi virāgāṇāmagryam |",
    "T17n958u_001:1461": " saṅghaṃ śaraṇaṃ gacchāmi gaṇānāmagryamiti ratnatrayaśaraṇagamanam | (sā. mā., pṛ. 55-56)",
    "T17n958u_001:1462": " samastakālatrayavartibuddhānantadigvyāpikṛpāguṇaughān |",
    "T17n958u_001:1463": " prahīṇadoṣāryagaṇān sadharmānavetya bhaktyā śaraṇaṃ prayāmi || (sā. mā., pṛ. 116-117)",
    "T17n958u_001:1464": " buddhaṃ śaraṇaṃ gacchāmi yāvadābodhimaṇḍataḥ |",
    "T17n958u_001:1465": " dharmaṃ śaraṇaṃ gacchāmi yāvadābodhimaṇḍataḥ |",
    "T17n958u_001:1466": " saṅghaṃ śaraṇaṃ gacchāmi yāvadābodhimaṇḍataḥ || (sā. mā., pṛ. 201-202)",
    "T17n958u_001:1467": " eṣo'hamābodherbuddhaṃ śaraṇaṃ gacchami dvipadānāmagryam,",
    "T17n958u_001:1468": " dharmaṃ śaraṇaṃ gacchāmi samagraṃ mahāyānam,",
    "T17n958u_001:1469": " saṅghaṃ śaraṇaṃ gacchāmyavaivartikabodhisattvagaṇam | (sā. mā., pṛ. 225)",
    "T17n958u_001:1470": " triśaraṇagāthā",
    "T17n958u_001:1471": " namo buddhāya gurave namo dharmāya tāyine |",
    "T17n958u_001:1472": " namaḥ saṅghāya mahate tribhyo'pi satataṃ namaḥ ||",
    "T17n958u_001:1473": " ratnatrayaṃ me śaraṇaṃ sarvaṃ pratidiśāmyagham |",
    "T17n958u_001:1474": " anumode jagatpuṇyaṃ buddhabodhau dadhe manaḥ ||",
    "T17n958u_001:1475": " ābodheḥ śaraṇaṃ yāmi buddhaṃ dharmaṃ gaṇottamam |",
    "T17n958u_001:1476": " bodhau cittaṃ karomyeṣa svaparārthaprasiddhaye ||",
    "T17n958u_001:1477": " utpādayāmi varabodhicittaṃ",
    "T17n958u_001:1478": " nimantrayāmyahaṃ sarvasattvān |",
    "T17n958u_001:1479": " iṣṭāṃ cariṣye varabodhicārikāṃ",
    "T17n958u_001:1480": " buddho bhaveyaṃ jagato hitāya ||",
    "T17n958u_001:1481": " deśanā sarvapāpānāṃ puṇyānāṃ cānumodanā |",
    "T17n958u_001:1482": " kṛtvopavāsaṃ cariṣyāmi āryāṣṭāṅgikapoṣadham || (a. va. sa., pṛ. 5-6)",
    "T17n958u_001:1483": " daṇḍajñānam",
    "T17n958u_001:1484": " daṇḍena śāsanād daṇḍajñānaṃ tatsattvaśāsakam | (jñā. si. 15.37)",
    "T17n958u_001:1485": " darśanamārgaḥ",
    "T17n958u_001:1486": " katamo darśanamārgaḥ ?",
    "T17n958u_001:1487": " sapta dharmāḥ |",
    "T17n958u_001:1488": " katame sapta ?",
    "T17n958u_001:1489": " sapta bodhyaṅgāni | (va. ti. ṭī., pṛ. 51)",
    "T17n958u_001:1490": " kleśāvaraṇapratipakṣe darśanamārgaḥ | (va. ti. ṭī., pṛ. 56)",
    "T17n958u_001:1491": " dalaḥ",
    "T17n958u_001:1492": " dalaśabdena nāḍyaḥ śvāsadharmiṇyo gṛhyante | (vi. pra., pṛ. 179)",
    "T17n958u_001:1493": " daśavāyavaḥ",
    "T17n958u_001:1494": " āpāno jñānadhātau trividha iti bhavet prāṇavāyuśca śūnye",
    "T17n958u_001:1495": " vāyormadhye samānaḥ śikhini punarudāno'mbhasi vyāna eva |",
    "T17n958u_001:1496": " bhūmyāṃ nāgo'tha kūrmo'pi kṛkarapavano devatatto dhanañja-",
    "T17n958u_001:1497": " ścatvāro vāyuvahnyorapi payasi maho saṃbhavanti krameṇa | (kā. ta. 2.24)",
    "T17n958u_001:1498": " ṣoḍaśavarṣānte ākāśadhātorānandavāyuḥ,",
    "T17n958u_001:1499": " jñānadhātoḥ sahajānandavāyuḥ | (vi. pra., pṛ. 169)",
    "T17n958u_001:1500": " prāṇo'pānaḥ samānaḥ kamalavasudale mārutaścāpyudāno",
    "T17n958u_001:1501": " vyāno nāgaśca kūrmo'tha kṛkarapavano devadatto dhanañjaḥ |",
    "T17n958u_001:1502": " ityevaṃ nāḍicakre daśavidhapavanāḥ saṃsthitāḥ karmabhedaiḥ",
    "T17n958u_001:1503": " śaṅkhinyantaṃ tviḍādyaṃ svahṛdayakamalaṃ nābhicakraṃ samastam ||",
    "T17n958u_001:1504": " prāṇaḥ prāṇaṃ karotyarkaśaśipathagatastvannapānaṃ samastam",
    "T17n958u_001:1505": " āpāno netyadhastāt sakalasamarasaṃ neti kāye samānaḥ |",
    "T17n958u_001:1506": " kāye spandatyudāno mukhakaracaraṇairgītanāṭyaṃ karoti |",
    "T17n958u_001:1507": " vyāno vyādhiṃ karoti prakṛtiguṇavaśād gātrabhaṅgaṃ tathaiva ||",
    "T17n958u_001:1508": " nāgo'pyudgārameva sphuṭakaracaraṇāt saṃkucan kūrmavāyuḥ",
    "T17n958u_001:1509": " krodhaṃ kṣobhaṃ samastaṃ sa kṛkarapavano jṛmbhikāṃ devadattaḥ |",
    "T17n958u_001:1510": " kāyaṃ pañcatvaṃ gataṃ tyajati na nṛpate vāyureko dhanañja",
    "T17n958u_001:1511": " evaṃ prāṇādisarve prakṛtigataguṇān vāyavo na tyajanti || (kā. ta. 2.42-44)",
    "T17n958u_001:1512": " daśavidyāḥ",
    "T17n958u_001:1513": " sarvatantre śrute jñāte saṭīke mahādhipatitvāya yathānukrameṇoktā daśavidyāḥ samarpaṇīyā gṛhasthaśiṣyeṇa guave |",
    "T17n958u_001:1514": " atra mūlatantra bhagavānāha--",
    "T17n958u_001:1515": " bhāgineyā duhitrī ca bhaginī jananī tathā |",
    "T17n958u_001:1516": " bhāryāyā jananī caiva mātulasya tathāṅganā ||",
    "T17n958u_001:1517": " piturbhrātustathā bhāryā bhaginī janakasya tu |",
    "T17n958u_001:1518": " svamāturbhaginī caiva svabhāryā vararūpiṇī ||",
    "T17n958u_001:1519": " tārādyā dharmadhātvantā daśavidyāḥ svatograjāḥ |",
    "T17n958u_001:1520": " sekakāle pradātavyāḥ śiṣyeṇa mokṣakāṅkṣiṇā ||...",
    "T17n958u_001:1521": " ayavyādyāstu kramācchrūdrī kṣatriṇī brāhmaṇī tathā |",
    "T17n958u_001:1522": " vaiśyā ḍombī ca kaivartī naṭīkā rajakī tathā ||",
    "T17n958u_001:1523": " carmakārī ca caṇḍālī dharmadhātvantajā daśa |",
    "T17n958u_001:1524": " mahāvidyāḥ samākhyātā bhuktimuktiphalapradāḥ ||",
    "T17n958u_001:1525": " evamuktakrameṇa daśapāramitā-daśavaśitā-daśabhūmi-daśabalānyābhirvisuddhāni bhavantītyādhipatyakaraṇāya daśamudrā deyā maṇḍalācāryapadābhilāṣiṇeti tathāgataniyamaḥ | (se. ṭī., pṛ. 23)",
    "T17n958u_001:1526": " divyā",
    "T17n958u_001:1527": " tvaṅmalasya bahirdyotamānasya vahanād divyā savyakarṇe | (va. ti. ṭī., pṛ. 44)",
    "T17n958u_001:1528": " dunduram",
    "T17n958u_001:1529": " abhavyaṃ dunduraṃ khyātam | (he. ta. 2.3.57)",
    "T17n958u_001:1530": " dundurā asamayinaḥ | (he. ta. ṭī., pa. 54a)",
    "T17n958u_001:1531": " dundurā rāgādayaḥ kleśāḥ | (he. ta. ṭī., pa. 54b)",
    "T17n958u_001:1532": " duhitā",
    "T17n958u_001:1533": " guṇasya duhanāt prajñā duhitā ca nigadyate | (he. ta. 1.5.18)",
    "T17n958u_001:1534": " niruttarabuddhaguṇānāṃ paripūraṇād duhitā | 3(he. ta. ṭī., pa. 20a)",
    "T17n958u_001:1535": " dūraṅgamā",
    "T17n958u_001:1536": " guhyagudau melāpakam,",
    "T17n958u_001:1537": " prajñopāyayoḥ samāpattau tanmīlanānnāḍyaikyācca |",
    "T17n958u_001:1538": " saiva dūraṅgamā,",
    "T17n958u_001:1539": " tannāḍīsauśīryasya dūratvāt | (va. ti. ṭī., pṛ. 28)",
    "T17n958u_001:1540": " dṛṣṭayaḥ",
    "T17n958u_001:1541": " samā krūrā lalāṭī ca pātanā kathitā sadā |",
    "T17n958u_001:1542": " vaśyā vāmāśritā dṛṣṭiḥ puttalī dvau ca vāmataḥ ||",
    "T17n958u_001:1543": " ākiṣṭirdakṣiṇe bhāge puttalī dvau hi cordhvataḥ |",
    "T17n958u_001:1544": " madhyamā stambhanā dṛṣṭirdvau ca nāsājaḍāntare ||",
    "T17n958u_001:1545": " pūtanā recakenaiva kumbhakena vaśīkaret |",
    "T17n958u_001:1546": " pūrakeṇaiva tvākṛṣṭiḥ praśāntakena stambhanā ||",
    "T17n958u_001:1547": " pātanā snigdhavṛkṣeṣu vaśyā puṣpe prakīrtitā |",
    "T17n958u_001:1548": " ākṛṣṭirvajravṛkṣeṣu stambhanā sacare tṛṇe || (he. ta. 1.11.1-4)",
    "T17n958u_001:1549": " catasro dṛṣṭayaḥ--pātanā,",
    "T17n958u_001:1550": " vaśyā,",
    "T17n958u_001:1551": " ākṛṣṭiḥ,",
    "T17n958u_001:1552": " stambhanā ceti |",
    "T17n958u_001:1553": " samā avakrākrūrā sakrodhā lalāṭīputtalībhyāṃ lalāṭaśritā pātanā |",
    "T17n958u_001:1554": " yā vāmāśritābhyāṃ vāmaprekṣaṇī sā vaśyā |",
    "T17n958u_001:1555": " yā ūrdhvāśritābhyāṃ dakṣiṇaprekṣaṇī sā''kṛṣṭiḥ |",
    "T17n958u_001:1556": " yā tu nāsājaṭāśritābhyāṃ saṃmukhaprekṣaṇī sā stambhanā | (he. ta. ṭī., pa. 42a)",
    "T17n958u_001:1557": " devatā",
    "T17n958u_001:1558": " dehe saṃbhavatītyasmād devateti nigadyate | (he. ta. 1.5.14)",
    "T17n958u_001:1559": " devatāyogaḥ",
    "T17n958u_001:1560": " vairocanābhisambodhitantre'pi dvidhadevatāyogaṃ nirdiśati--devatārūpamapi guhyakādhipate! dvividham--pariśuddhamaśuddhaṃ ca |",
    "T17n958u_001:1561": " tatra pariśuddhamadhigatarūpaṃ sarvanimittāpagatam |",
    "T17n958u_001:1562": " apariśuddhaṃ sarvanimittaṃ rūpavarṇasaṃsthānaṃ ca |",
    "T17n958u_001:1563": " tatra dvividhena devatārūpeṇa dvividhakāryaniṣpattirbhavati |",
    "T17n958u_001:1564": " sanimittena sanimittā siddhirupajāyate |",
    "T17n958u_001:1565": " animittenānimittā siddhiriṣṭā jinavaraiḥ |",
    "T17n958u_001:1566": " sadā'nimitte sthitvā vai sanimittaṃ prasadhyate |",
    "T17n958u_001:1567": " tasmāt sarvarpakāreṇa nirnimittaṃ niṣedhyate ||",
    "T17n958u_001:1568": " iti | (gu. sa. pra., pṛ. 119)",
    "T17n958u_001:1569": " devīkoṭṭaḥ",
    "T17n958u_001:1570": " atha cakṣuṣī devīkoṭṭaḥ | (va. ti., pṛ. 32)",
    "T17n958u_001:1571": " devyāstasyā eva koṭṭa iva koṭṭo devīkoṭṭaḥ,",
    "T17n958u_001:1572": " tadāśraye netradvaye tatprāpteḥ | (va. ti. ṭī., pṛ. 32)",
    "T17n958u_001:1573": " devīkoṭṭe tu yā nāḍī mṛdvī laṅkeśvarī matā |",
    "T17n958u_001:1574": " bukkaṃ vahati yā nityaṃ sarvadehādhivāsinī || (va. ti., pṛ. 43) doṣā",
    "T17n958u_001:1576": " duṣyate yā svaviṣayeṇa vikriyata iti doṣā cakṣurdhātuvahā kakṣayoḥ,",
    "T17n958u_001:1577": " kakṣadarśanānmanovikṛteḥ,",
    "T17n958u_001:1578": " mameyamiti dveṣodayācca |",
    "T17n958u_001:1579": " dveṣo doṣa iti paryāyau | (va. ti. ṭī., pṛ. 44)",
    "T17n958u_001:1580": " drumacchāyā",
    "T17n958u_001:1581": " drumacchāyeva śītalā''pyāyanād drumacchāyā | (va. ti. ṭī., pṛ. 47)",
    "T17n958u_001:1582": " samādhīndriyaṃ drumacchāyā | (va. ti., pṛ. 54)",
    "T17n958u_001:1583": " dvayendriyaprayogaḥ",
    "T17n958u_001:1584": " satyadvayādvaidhīkaraṇena mahāvajradharaniṣpādanaṃ dvayendriyaprayogaḥ | (gu. sa. pra., pṛ. 164)",
    "T17n958u_001:1585": " dvādaśagranthibhedāḥ",
    "T17n958u_001:1586": " iha prāṇināṃ tanugatā dvādaśarāśayo granthiśabdenocyante,",
    "T17n958u_001:1587": " teṣāṃ dvādaśarāśīnāṃ bhedā varṣāyanakālayugaṛtumāsapakṣadinaghaṭikāpāṇīpalaśvāsā iti | (vi. pra., pṛ. 258)",
    "T17n958u_001:1588": " dvādaśasatyāni",
    "T17n958u_001:1589": " avidyā-saṃskāra-vijñāna-nāmarūpa-ṣaḍāyatana-sparśa-vedanā-tṛṣṇā-upādāna-bhava-jāti-jarāmaraṇānīti dvādaśa satyāni garbhajānāṃ sāvaraṇāni,",
    "T17n958u_001:1590": " buddhānāṃ nirāvaraṇānīti |",
    "T17n958u_001:1591": " dvādaśasaṃkrāntibhedena prāṇavāyupravāhāt sāvaraṇāni garbhajānām,",
    "T17n958u_001:1592": " buddhānāṃ nirāvaraṇāni dvādaśāṅganirodhāditi | (vi. pra., pṛ. 20)",
    "T17n958u_001:1593": " dveṣaratiḥ",
    "T17n958u_001:1594": " dveṣo'kṣobhyastasmin ratirdveṣaratiḥ, neyārthaḥ |",
    "T17n958u_001:1595": " dveṣakleśaviśuddhe ratirdveṣaratiḥ,",
    "T17n958u_001:1596": " nītārthaḥ | (gu. sa. pra., pṛ. 25)",
    "T17n958u_001:1597": " dharmaḥ",
    "T17n958u_001:1598": " svalakṣaṇadhāraṇād dharmo ghaṭapaṭastambhakumbhādibhūtavikāraḥ |",
    "T17n958u_001:1599": " tasya svarūpeṇa nāsti rūpamiti śriherukatantratattvapaṭale | (ca. ko. vyā., pṛ. 17)",
    "T17n958u_001:1600": " dharmakāyaḥ",
    "T17n958u_001:1601": " hṛccakraṃ dharmakāyaḥ,",
    "T17n958u_001:1602": " hūkārādirūpaskandhadhātūpasaṃhārakatvāt | (va. ti. ṭī., pṛ. 78)",
    "T17n958u_001:1603": " hṛdaye'pi tathā caiva padmamaṣṭadalānvitam | (va. ti., pṛ. 78)",
    "T17n958u_001:1604": " aṣṭadalamahāpadme dharmakāyaḥ pravartate | (va. ti., pṛ. 78)",
    "T17n958u_001:1605": " dharmacakre tu vikhyāto hūkāro'nāhato mataḥ |",
    "T17n958u_001:1606": " pañcasvarasamāyukto yaralavairvibhūṣitaḥ || (va. ti., pṛ. 79)",
    "T17n958u_001:1607": " śrīheruka eva dharmakāyaḥ...sa eva mantraḥ...sa eva ghuṇaḥ | (va. ti. ṭī., pṛ. 83)",
    "T17n958u_001:1608": " suviśuddhamahājñānaṃ sarvadevīsvarūpakam |",
    "T17n958u_001:1609": " vajrasattva iti khyātaṃ paraṃ sukhamudāhṛtam ||",
    "T17n958u_001:1610": " svayambhūrūpametattu dharmakāyaṃ prakīrtitam | (va. ti., pṛ. 85)",
    "T17n958u_001:1611": " prāṅnirṇītaḥ paramasukhasvabhāvo hetupratyayanirapekṣo yaḥ sa dharmakāya ityucyate | (va. ti. ṭi., pṛ. 85)",
    "T17n958u_001:1612": " dharmatattvam",
    "T17n958u_001:1613": " prakṣeptuṃ cāpanetuṃ ca śakyate yatra naiva hi |",
    "T17n958u_001:1614": " prakṣepāya ca yat tyaktaṃ dharmatattvaṃ taducyate ||",
    "T17n958u_001:1615": " (pra. vi. si. 1.18; a. pra. vi. si., pṛ. 214)",
    "T17n958u_001:1616": " dharmadhātuḥ",
    "T17n958u_001:1617": " tadeva sarvabuddhānāmālayaṃ paramādbhutam |",
    "T17n958u_001:1618": " śreyaḥ sampatkaraṃ divyaṃ dharmadhātuḥ prakīrtitam || (pra. vi. si., 1.21)",
    "T17n958u_001:1619": " tathatā, bhūtakoṭiḥ,",
    "T17n958u_001:1620": " dharmadhāturityanarthānantaram | (he. ta. ṭī., pa. 8a)",
    "T17n958u_001:1621": " mṛtakaṃ dharmadhātvātmakaṃ viduḥ | (he. ta. 1.3.4)",
    "T17n958u_001:1622": " mṛtako hi nirātmakaḥ,",
    "T17n958u_001:1623": " nairātmyaṃ ca dharmadhātuḥ,",
    "T17n958u_001:1624": " dharmadhātuniṣṭhāśca ḍākaḍākinyaḥ | (he. ta. ṭī., pa. 14b)",
    "T17n958u_001:1625": " dharmamudrā",
    "T17n958u_001:1626": " dharmamudrā dharmadhātusvarūpā niṣprapañcā nirvikalpā akṛtrimā utpādarahitā karuṇāsvabhāvā paramānandaikasundaropāyabhūtā |",
    "T17n958u_001:1627": " pravāhanityatvena sahajasvabhāvāyāḥ prajñāyāḥ sahajodayatvena bhinnā yā sā dharmamudretyabhidhīyate |",
    "T17n958u_001:1628": " anyallakṣaṇaṃ tasyāḥ saṅkulājñānāndhakārataraṇikiraṇasadṛśaṃ gurūpadeśatastṛṇatuṣamātrābhrāntiśalyavarjitaṃ boddhavyam |",
    "T17n958u_001:1629": " sakalakṣitijalapavanahutāśanairmahāśabalitaṃ trailokyaikasvabhāvaṃ nistaraṅgaśūnyatākarūṇābhinnaṃ ca boddhavyam |",
    "T17n958u_001:1630": " .....lalanā, rasanā,",
    "T17n958u_001:1631": " tayormadhyadeśe nivāsinī avadhūtī |",
    "T17n958u_001:1632": " saivādhigatasakalapadārthasahajasvabhāvaikacittavṛtteḥ sadgurūpadeśato dharmamudrā,",
    "T17n958u_001:1633": " mahāmudrāyā abhedena hetubhūtā | (a. va. saṃ., pṛ. 33-34)",
    "T17n958u_001:1634": " dharmameghā",
    "T17n958u_001:1635": " aṅguṣṭhajānunī upaśmaśānam, pūrvavat |",
    "T17n958u_001:1636": " saiva dharmameghā,",
    "T17n958u_001:1637": " dharmasyādhāraṇe sthirasya majjottarasyordhvasrotasā meghavadvaṣaṇe nīrujo vā vṛṣṭiyogād bodhicittakundurapātāt | (vā. ti. ṭī., p. 29)",
    "T17n958u_001:1638": " dharmākṣaram",
    "T17n958u_001:1639": " anāhatākṣarameva dharmākṣaram |",
    "T17n958u_001:1640": " .....paramaviramau rāgavirāgau kālavikālarūpau dvāvupekṣadhvam |",
    "T17n958u_001:1641": " tatra dharmākṣaramuktralakṣaṇaṃ ṣoḍaśīkalārūpaṃ madhye lakṣayediti | (do. ko. vyā., p. 160-161)",
    "T17n958u_001:1642": " dharmānusmṛtyupasthānam",
    "T17n958u_001:1643": " kuśalākuśalāvyākṛtādibhedabhinnānāṃ dharmāṇāṃ pūrvavacchūnyatvād yat smṛterupasthānaṃ taddharmānusmṛtyupasthānam | (va. ti., pṛ. 52)",
    "T17n958u_001:1644": " dharmāḥ",
    "T17n958u_001:1645": " dhriyante bodhisattvairmārgasthaiścetasi vyavasthāpyanta iti dharmāḥ kuśalapakṣasaṃgṛhītāḥ,",
    "T17n958u_001:1646": " anāśravatvāt,",
    "T17n958u_001:1647": " mārgasattvasyaikāntakuśalatvāt | (va. ti. ṭī., pṛ. 52)",
    "T17n958u_001:1648": " dharmodayaḥ",
    "T17n958u_001:1649": " tadyathā bhagavān buddhaḥ saṃbuddho'kārasaṃbhavaḥ ||",
    "T17n958u_001:1650": " akāraḥ sarvavarṇāgryo mahārthaḥ paramākṣaraḥ |",
    "T17n958u_001:1651": " mahāprāṇo hyanutpādo vāgvyāhāravivarjitaḥ ||...",
    "T17n958u_001:1652": " sarvaiśvaryādidharmāṇāṃ buddhānāmudayo yataḥ |",
    "T17n958u_001:1653": " sa dharmodaya ākhyātaḥ puṇyajñānamayaḥ paraḥ || (se. ṭī., pṛ. 69-70)",
    "T17n958u_001:1654": " dharmodayaḥ sandhyābhāṣayā prajñādharmodayaḥ |",
    "T17n958u_001:1655": " ....punarapi sadarthavedanena samyag yathābhūtabhāvasya dharmasya udayasthānaṃ yadbhavati sa eva dharmodayaḥ | (ca. ko. vyā., pṛ. 84)",
    "T17n958u_001:1656": " trikoṇākārasaṃbhūtā dharmodaya iti smṛtā |",
    "T17n958u_001:1657": " candrārkavārisampūrṇā prajñārūpā mahojjvalā || (a. kra. 98)",
    "T17n958u_001:1658": " dharmā āryadharmāḥ,",
    "T17n958u_001:1659": " teṣāṃ samudayo'sminniti dharmodayo dharmadhātuḥ |",
    "T17n958u_001:1660": " iha tanmudrāyoṣitkamalaṃ dharmodayaḥ | (he. ta. ṭī., pa. 33b)",
    "T17n958u_001:1661": " dharmodayā",
    "T17n958u_001:1662": " ākāśamahābhūtasvabhāvaṃ dharmodayākhyaṃ mahāvajradharasvabhāvaṃ śaracchaśadharadhavalamadhaḥ sūkṣmam upari viśālaṃ trikoṇamantargaganasvarūpam | (sā. mā., pṛ. 195)",
    "T17n958u_001:1663": " trikoṇaṃ maṇḍalaṃ ramyaṃ vajrāralliviniḥsṛtam |",
    "T17n958u_001:1664": " dharmodayeti vikhyātaṃ yoṣitāṃ bhaga ityapi || (va. ti., pṛ. 71)",
    "T17n958u_001:1665": " dhātavaḥ",
    "T17n958u_001:1666": " dhātavaścatasro jñānadevyaḥ | (va. ti. ṭī., pṛ. 67)",
    "T17n958u_001:1667": " dhāraṇā",
    "T17n958u_001:1668": " svamantraṃ hṛdaye dhyātvā prāṇaṃ bindugataṃ nyaset |",
    "T17n958u_001:1669": " niruddhamindriyaṃ ratnaṃ dhārayed dhāraṇaṃ smṛtam ||",
    "T17n958u_001:1670": " nirodhavajragate citte nimittodgrahaḥ prajāyate |",
    "T17n958u_001:1671": " pañcadhā tannimittaṃ tu bodhivajreṇa bhāṣitam ||",
    "T17n958u_001:1672": " prathamaṃ marīcyākāraṃ dhūmākāraṃ dvitīyakam |",
    "T17n958u_001:1673": " tṛtīyaṃ khadyotākāraṃ caturthaṃ dīpamujjvalam ||",
    "T17n958u_001:1674": " pañcamaṃ tu sadālokaṃ nirabhragaganopamam |",
    "T17n958u_001:1675": " sthiraṃ tu vajramārgeṇa sphārayet taṃ svadhātuṣu || (se. ṭī., pṛ. 30)",
    "T17n958u_001:1676": " dhāraṇāyā balānnityaṃ vajrasattvaṃ samāviśet | (se. ṭī., pṛ. 31)",
    "T17n958u_001:1677": " evaṃ mānasatrāṇabhūtatvāt svamantraṃ prāṇaṃ hṛdaye karṇikātaḥ karṇikāmadhye dhyātvā bindugatam,",
    "T17n958u_001:1678": " bindusthānaṃ lalāṭam,",
    "T17n958u_001:1679": " tatra nyased nirodhayet |",
    "T17n958u_001:1680": " niruddhaṃ sendriyaṃ ratnaṃ dhārayed gamanāgamanarahitaṃ kuryāt |",
    "T17n958u_001:1681": " dhāraṇaṃ smṛtaṃ dhāraṇāṅgamuktam |",
    "T17n958u_001:1682": " nirodhyate'treti nirodhaḥ,",
    "T17n958u_001:1683": " nirodhaścāsau vajraśca nirodhavajro'vadhūtīmārgaḥ |",
    "T17n958u_001:1684": " tatra gate citte prāṇavāyau nimittodgrahaḥ prajāyate |",
    "T17n958u_001:1685": " nimittānāṃ dhūmādīnāmudgrahaḥ pratibhāso jāyate utpadyate |",
    "T17n958u_001:1686": " prathamadvitīyanimittaviśeṣakathanaṃ tu guruparādhīnatvakathanārtham |",
    "T17n958u_001:1687": " sthiraṃ niścalībhūtaṃ dhāraṇāṅgena mahāratnaṃ kartṛkamiti caṇḍālīṃ nābhicakrādutthāpayet |",
    "T17n958u_001:1688": " vajramārgeṇa madhyamā khadhātuṣu uṣṇīṣacakre sā'pyuṣṇīṣakamalakarṇikotthitā satī haṃkāraṃ srvāvayitvā kāyavākcittajñānasvabhāvaiścaturbindūnānandādibhedena kuliśamaṇikamalakarṇikāṃ nayediti dhāraṇānantaraṃ svaraścaṇḍālī jvalatīti gurūpadeśaḥ |",
    "T17n958u_001:1689": " dhāraṇāyā balāditi niyataṃ (nityaṃ)",
    "T17n958u_001:1690": " śūnyatābimbaṃ grāhyaṃ vajrasattvo grāhakacittaṃ samāviśet |",
    "T17n958u_001:1691": " dhāraṇāyā balena prāṇasya gatāgatakṣayeṇa ekalolībhavati | (se. ṭī., pṛ. 34)",
    "T17n958u_001:1692": " dhārā",
    "T17n958u_001:1693": " dhārā'nāmikā | (sā. mā., pṛ. 69)",
    "T17n958u_001:1694": " dhyānam",
    "T17n958u_001:1695": " pañcakāmāḥ samāsena pañcabuddhaprayogataḥ |",
    "T17n958u_001:1696": " kalapanaṃ dhyānamucyeta taddhyānaṃ pañcavidhaṃ bhavet |",
    "T17n958u_001:1697": " vitarkaśca vicāraśca prītiścaiva sukhaṃ tathā |",
    "T17n958u_001:1698": " cittasyaikāgratā caiva pañcaite dhyānasaṃgrahāḥ ||",
    "T17n958u_001:1699": " guhyatantreṣu sarveṣu vividhāḥ parikīrtitāḥ |",
    "T17n958u_001:1700": " guhyatrayodayastarko vicārastatprayogatā ||",
    "T17n958u_001:1701": " tṛtīyaṃ prītisaṃskāśaṃ caturthaṃ sukhasaṃgraham |",
    "T17n958u_001:1702": " svacittaṃ pañcamaṃ jñeyaṃ jñānajñeyodayakṣayam ||",
    "T17n958u_001:1703": " sarvabuddhamayaṃ śāntaṃ sarvakāyapratiṣṭhitam || (se. ṭī., pṛ. 30)",
    "T17n958u_001:1704": " dhyānajñānaṃ samāpadya pañcābhijñātvamāpnuyāt | (se. ṭī., pṛ. 31)",
    "T17n958u_001:1705": " pañcakāmā iti sarve bhāvāḥ sthiracalātmakāḥ |",
    "T17n958u_001:1706": " pañcabuddhaprayogata iti sarvabuddhaprayogataḥ |",
    "T17n958u_001:1707": " svabhāvādeva sarvabhāvāḥ sarvabuddhaprayuktāḥ sarvabuddhamayāḥ |",
    "T17n958u_001:1708": " teṣāṃ sarvabuddhamayānāṃ sarvabhāvānāṃ yogipratyātmavedyatryadhvatraidhātukapratibhāsaikarūpeṇa kalpanaṃ vikalpanaṃ vikalpavibhramāpagataṃ prabandhapravṛttaṃ yad darśanaṃ tad dhyānamucyate |",
    "T17n958u_001:1709": " tacca dhyānaṃ vitarkādibhedena pañcavidhaṃ bhavati |",
    "T17n958u_001:1710": " kāyavākcittātmakaṃ traikālikaṃ traidhātukaṃ guhyatrayam |",
    "T17n958u_001:1711": " tasya caityasthūlākāreṇa traidhātukapratibhāsamātratvena sakṛdudayo...avagatiravabodho yaḥ sa guhyatrayodayaḥ |",
    "T17n958u_001:1712": " sa eva vitarkaḥ |",
    "T17n958u_001:1713": " ....tasmin vitarkaviṣaye prabhogatā ābhogaḥ sthāvarajaṅgamaghaṭapatādiviśeṣeṇa bhāvagrahaṇaṃ vicāraḥ |",
    "T17n958u_001:1714": " prītisaṃkāśaṃ vicāraviṣayeṣu sarvabhāveṣu cittāropaṇahetubhūtaṃ saumanasyam |",
    "T17n958u_001:1715": " āropitacittebhyaḥ sarvabhāvebhyaḥ sukhasampattiḥ kāyaprasrabdhihetukaḥ sukhasaṃgrahaḥ |",
    "T17n958u_001:1716": " jñānasya cakṣurādiṣaṭpravṛttivijñānasya jñeye rūpādike dharmadhātuparyante udayo jñānajñeyodayaḥ,",
    "T17n958u_001:1717": " tasya kṣayaḥ cittasya grāhyagrāhakaśūnyatvalakṣaṇā cittaikāgratā svacittamityuktam |",
    "T17n958u_001:1718": " tadevaṃvidhaṃ cittaṃ sarvabuddhamayam,",
    "T17n958u_001:1719": " grāhyādivikalpaśamanāt |",
    "T17n958u_001:1720": " śāntaṃ traidhātukapratibhāsamātratvena śūnyataikaniṣṭham |",
    "T17n958u_001:1721": " sarvakāmapratiṣṭhitam,",
    "T17n958u_001:1722": " sarvakāmāḥ sarvabhāvāḥ svābhinnapratibhāsaukarūpeṇa pratiṣṭhitāḥ sthita atreti | (se. ṭī., pṛ. 31-32)",
    "T17n958u_001:1723": " dhyānāṅgena bimbe sthiracitto yadā'nimiṣacakṣurbhavati,",
    "T17n958u_001:1724": " tadā divyacakṣurbhavati |",
    "T17n958u_001:1725": " evaṃ divyaśrotrādiko bhavatīti pañcābhijñātvamāpnuyāt | (se. ṭī., pṛ. 34)",
    "T17n958u_001:1726": " dhyānaṃ ca sarvasvabhāvānugatānābhogasvarasavāhitayā | (a. va. saṃ., pṛ. 3)",
    "T17n958u_001:1727": " nagaram",
    "T17n958u_001:1728": " aṅgulyāṃ nagaraḥ smṛtaḥ | (va. ti., pṛ. 35)",
    "T17n958u_001:1729": " na gacchantīti nagā aṅgulyaḥ,",
    "T17n958u_001:1730": " ataḥ paramaprasaraṇānnagaram | (va. ti. ṭī., pṛ. 34)",
    "T17n958u_001:1731": " nagare tu suvīrākhyā medavasāvahā sthitā | (va. ti., pṛ. 47)",
    "T17n958u_001:1732": " narakam",
    "T17n958u_001:1733": " narakaṃ narakapālam | (he. ta. ṭī., pa. 64b)",
    "T17n958u_001:1734": " mahānarakaṃ dvijakapālam | (he. ta. ṭī., pa. 67b)",
    "T17n958u_001:1735": " nartakī nartakī bhaṇyate prajñā cañcalatvānmahākṛpa | (he. ta. 1.5.18)",
    "T17n958u_001:1736": " ādikarmikasattvaiḥ sthirīkartumaśakyatvānnartakī | (he. ta. ṭī., pa. 20a)",
    "T17n958u_001:1737": " naṣṭacandraḥ",
    "T17n958u_001:1738": " sūryasya ṣoḍaśī kalā uṣṇīṣakamale gatā saiva naṣṭacandra ityākhyātaḥ | (se. ṭī., pṛ. 55) nāḍī",
    "T17n958u_001:1740": " dvātriṃśannāḍyaḥ |",
    "T17n958u_001:1741": " dvātriṃśad bodhicittāvahā mahāmukhasthāne sravante |",
    "T17n958u_001:1742": " tāsāṃ madhye tisro nāḍyaḥ pradhānāḥ --lalanā,",
    "T17n958u_001:1743": " rasanā,",
    "T17n958u_001:1744": " avadhūtī ceti |",
    "T17n958u_001:1745": " lalanā prajñāsvabhāvena rasanopāyasaṃsthitā |",
    "T17n958u_001:1746": " avadhūtī madhyadeśe grāhyagrāhakavarjitā ||",
    "T17n958u_001:1747": " akṣobhyāvahā lalanā rasanā raktavāhinī |",
    "T17n958u_001:1748": " prajñācandrāvahā khyātā'vadhūtī sā prakīrtitā || (he. ta. 1.1.13-15)",
    "T17n958u_001:1749": " bodhicittāvahā iti sahajavāhinyaḥ | (he. ta. ṭī., pa. 5b)",
    "T17n958u_001:1750": " nāḍīcakram",
    "T17n958u_001:1751": " tasyordhve hṛtpradeśe vasudalakamale saṃsthitaṃ nāḍicakraṃ",
    "T17n958u_001:1752": " prāṇādyaṃ vāyuvṛndaṃ raviśaśiśikhino vāmasavye na madhye |",
    "T17n958u_001:1753": " vāme nāḍī śaśāṅko vahati khalu sitā dakṣiṇe raktasūryā",
    "T17n958u_001:1754": " madhye kālāgnirudrā pravahati viṣuve hīnaniśvāsaṣaṣṭiḥ || (kā. ta. 2.41)",
    "T17n958u_001:1755": " piṅgāḥ sūkṣmāstviḍādyāstrividhapathagatā rohiṇī hastijihvā",
    "T17n958u_001:1756": " pūṣā ṣaṣṭhī jayā'gāpi ca vasu navame'lambuṣā śrīkuhe ca |",
    "T17n958u_001:1757": " diksaṃkhyā śaṅkhinī yā sravati narapate bodhicittaṃ sukhānte",
    "T17n958u_001:1758": " etat śrīnāḍicakraṃ bhavati bahuvidhaṃ sandhibhedairanekaiḥ || (kā. ta. 2.45)",
    "T17n958u_001:1759": " evaṃ sarvāḥ ṣaṭtriṃśat kulanāyikā bhavanti --ṣaḍ rasarūpiṇyaḥ,",
    "T17n958u_001:1760": " ṣaḍ dhāturūpiṇyaḥ,",
    "T17n958u_001:1761": " ṣaḍindriyarūpiṇyaḥ,",
    "T17n958u_001:1762": " ṣaḍ viṣayarūpiṇyaḥ,",
    "T17n958u_001:1763": " ṣaṭ karmendriyarūpiṇyaḥ,",
    "T17n958u_001:1764": " ṣaṭ karmendriyaviṣayarūpiṇyaḥ;",
    "T17n958u_001:1765": " evaṃ ṣaḍ rūpapravartinyaḥ,",
    "T17n958u_001:1766": " ṣaḍ vedanāpravartinyaḥ,",
    "T17n958u_001:1767": " ṣaṭ saṃjñāpravartinyaḥ,",
    "T17n958u_001:1768": " ṣaṭ saṃskārapravartinyaḥ,",
    "T17n958u_001:1769": " ṣaḍ vijñānapravartinyaḥ,",
    "T17n958u_001:1770": " ṣaḍ jñānapravartinya iti ṣaṭtriṃśat kulanāḍyo'pyādhārādhyesambandhena dvāsaptatiriti jñeyāḥ | (vi. pra., p. 188-189)",
    "T17n958u_001:1771": " nāḍīyogaḥ",
    "T17n958u_001:1772": " lalanārasanayoryogānnāḍīyogaṃ madhyamāyāṃ bhāvayet prāṇavāyum,",
    "T17n958u_001:1773": " apānaṃ śaṅkhinyāṃ viṇmūtranāḍīyogamiti | (vi. pra., pṛ. 228)",
    "T17n958u_001:1774": " nāḍyaḥ",
    "T17n958u_001:1775": " navasrotogatā nāḍyo navadvāreṣu saṃsthitāḥ |",
    "T17n958u_001:1776": " daśamī bhagamadhye tu tāsāṃ śreṣṭhatarā'parā ||",
    "T17n958u_001:1777": " lalāṭasthānamārabhya haṃkāracakranirṇayam |",
    "T17n958u_001:1778": " sravantyo bodhicittāni dvātriṃśadapyaharniśam || (va. ti., pṛ. 26)",
    "T17n958u_001:1779": " kākāsyādisvabhāvā nāḍyaḥ | (va. ti. ṭī., pṛ. 27)",
    "T17n958u_001:1780": " sthānāni sarvanāḍīnāṃ samākhyātāni sarvataḥ |",
    "T17n958u_001:1781": " eṣu sthāneṣu ḍākinyo nāḍīrūpeṇa saṃsthitāḥ || (va. ti., pṛ. 36)",
    "T17n958u_001:1782": " dvātriṃśato nāḍīnāṃ nāmāni śrihevajre.... |",
    "T17n958u_001:1783": " etā dvātriṃśat sandhyānāḍīcatuṣṭayena saha ṣaṭtriṃśat |",
    "T17n958u_001:1784": " trivṛtādyā avadhūtyādyāścāṣṭau varjayitvā pariśiṣṭā abhedyādyāścaturviśatiḥ pracaṇḍādyā vijñeyāḥ | (va. ti. ṭī., 43)",
    "T17n958u_001:1785": " ityetā vajrayoginyo nāḍīrūpeṇa saṃsthitāḥ |",
    "T17n958u_001:1786": " cittacakrasya yoginyaḥ saptatriṃśadudāhṛtāḥ ||",
    "T17n958u_001:1787": " prajñāpāramitā hyetāḥ śarīre saṃvyavasthitāḥ || (va. ti., pṛ. 50)",
    "T17n958u_001:1788": " saptatriṃśadbodhipākṣikadharmaviśuddhāḥ śarīragatāḥ sarvā nāḍyo devatāvarṇabhujasaṃsthānamāśritya saṃsthitāḥ | (va. ti. ṭī., pṛ. 57)",
    "T17n958u_001:1789": " nādaḥ",
    "T17n958u_001:1790": " prajñāgrāhakajñānavikalpo nādaḥ | (ca. ko. vyā., pṛ. 146)",
    "T17n958u_001:1791": " nādo raśmirekhā | (sā. mā., pṛ. 153)",
    "T17n958u_001:1792": " tenaiva bhidyate nādo vahnisantoṣakāriṇā |",
    "T17n958u_001:1793": " sampūrṇaṃ maṇḍalaṃ tena bhavatyeva na saṃśayaḥ || (va. ti., pṛ. 63)",
    "T17n958u_001:1794": " nādo hi sarvavarṇānāṃ padavākyaprabhedinām |",
    "T17n958u_001:1795": " ekaḥ kāraṇatāṃ prāpte nābhideśe vyavasthitaḥ ||...",
    "T17n958u_001:1796": " anenāpyāyito nādaḥ santoṣapadabhāg bhavet |",
    "T17n958u_001:1797": " vasantatilakāyogaḥ sa eṣa vinigadyate || (va. ti. ṭī., pṛ. 64)",
    "T17n958u_001:1798": " nādastu mantra ityuktaḥ | (va. ti., pṛ. 68)",
    "T17n958u_001:1799": " yo |yaṃ prāgukto nābhidheśāduccāraṇāt prāṇavāyuḥ,",
    "T17n958u_001:1800": " sa eva sarvamantrahetutvānmantra ityucyante | (va. ti. ṭī., pṛ. 68)",
    "T17n958u_001:1801": " nāmābhiṣekaḥ",
    "T17n958u_001:1802": " brāhmaṇādivarṇāmekakalkatvābhiprāyeṇāmukavajra iti nāmakaraṇānmaitryādicaturbrahmavihāraparipūrtyā sarvakālaṃ rāgadveṣādiviśuddhirnirāvaraṇatveneti nāmābhiṣekaḥ ṣaṣthaḥ | (se. ṭī., pṛ. 21)",
    "T17n958u_001:1803": " nāsikā",
    "T17n958u_001:1804": " nāsikāśabdena nābhihṛtkaṇṭhalalāṭoṣṇīṣakamalakarṇikocyate | (se . ṭī., pṛ. 32, 42)",
    "T17n958u_001:1805": " nikāyacatuṣṭayam",
    "T17n958u_001:1806": " catvāro nikāyāḥ -- sthavarī,",
    "T17n958u_001:1807": " sarvāstivādī,",
    "T17n958u_001:1808": " saṃvidī,",
    "T17n958u_001:1809": " mahāsaṃghī ceti | (he. ta. 1.1.29)",
    "T17n958u_001:1810": " nikāyo bhikṣusaṃghaḥ | (he. ta. ṭī., pa. 9(a)",
    "T17n958u_001:1811": " nimittam",
    "T17n958u_001:1812": " aparaṃ jvālādibinduparyantaṃ ṣaḍanyanimittaṃ māyājāle samādhipaṭale proktaṃ bhagavatā |",
    "T17n958u_001:1813": " tadyathā--",
    "T17n958u_001:1814": " gaganodbhavaḥ svayambhūḥ prajñānānānalo mahān |",
    "T17n958u_001:1815": " vairocano mahādīptirjñānajyotirvirocanaḥ ||",
    "T17n958u_001:1816": " jagatpradīpo jñānolko mahātejāḥ prabhāsvaraḥ |",
    "T17n958u_001:1817": " vidyārājogramantreśo mantrarājo mahārthakṛt ||",
    "T17n958u_001:1818": " iti gāthādvayena māyājāle'paranimittaṃ bhagavatoktaṃ sandhyābhāṣāntareṇa |",
    "T17n958u_001:1819": " pūrvoktānnirabhragaganād bhavati pratibhāso yaḥ sa gaganodbhavaḥ svayambhūḥ sarvavikalparahitacittāditi |",
    "T17n958u_001:1820": " atra prajñājñānānala iti jvālāpratibhāsaḥ |",
    "T17n958u_001:1821": " vairocano mahādīptiriti candrapratibhāsaḥ |",
    "T17n958u_001:1822": " sa eva jñānajyotirvirocana iti |",
    "T17n958u_001:1823": " jagatpradīpa iti sūryapratibāsaḥ |",
    "T17n958u_001:1824": " jñānolkā iti rāhupratibhāsaḥ |",
    "T17n958u_001:1825": " mahātejāḥ prabhāsvara iti vidyutpratibhāsaḥ |",
    "T17n958u_001:1826": " vidyārājogramanteśa iti bindupratibhāse nīlavarṇacandramaṇḍalākāra iti |",
    "T17n958u_001:1827": " mantrarājo mahārthakṛditi sarvākāratraidhātukabhāvapratibhāso māyāsvapnapratibhāsena tulyo dṛśyate yoginā pratyāhāreṇeti cakṣurādīndriyakaraṇena | (se. ṭī., pṛ. 40-41)",
    "T17n958u_001:1828": " nimittamapi tridhā--ādinimittam,",
    "T17n958u_001:1829": " madhyanimittam,",
    "T17n958u_001:1830": " antanimittaṃ ceti |",
    "T17n958u_001:1831": " ādinimittaṃ dhūmādimārgaḥ ṣaḍaṅgayogena bimbaniṣpattirakṣāṇalābhaḥ |",
    "T17n958u_001:1832": " madhyanimittaṃ paramākṣarakṣaṇairaṣṭādaśaśatairādibhūmilābhaḥ pañcābhijñā'dṛṣṭārthasandarśanaṃ laukikasiddhiprāptiriti |",
    "T17n958u_001:1833": " antanimittaṃ buddhatvaṃ vajradharatvamekaviṃśatisahasraiḥ ṣaṭśatādhikaiḥ paramākṣarakṣaṇairdvādaśabhūmilābhānmahāmudrāsiddhiriti | (vi. pra., pṛ. 19)",
    "T17n958u_001:1834": " nimittadaśakam",
    "T17n958u_001:1835": " sakalabāhyādhyātmavyāpakaśukladhūmākāraḥ śūnyābhāsaḥ |",
    "T17n958u_001:1836": " ayaṃ ca meghābhāsānantaramutpadyate | yathoktam--",
    "T17n958u_001:1837": " “prathamaṃ meghavad bhāti dvitīyaṃ dhūmrasaṃnibham“ iti |",
    "T17n958u_001:1838": " evaṃ calajjalākāramarīciḥ,",
    "T17n958u_001:1839": " khadyotadīpākārau prasiddhau,",
    "T17n958u_001:1840": " etāni catvāri nimittāni nīrandhragṛhe'ndhakārabhavatvād rātriyoga ākāśayogaśca |",
    "T17n958u_001:1841": " yathoktaṃ śrīsamājādau prathamadvitīyavilomena -",
    "T17n958u_001:1842": " nirodhavajragate...niraghragaganasannibham || iti |",
    "T17n958u_001:1843": " tato niraghragaganasamābhāsapūrvo vahnyākāraḥ śūnyābhāsojjvalaḥ |",
    "T17n958u_001:1844": " indrabhāskarābhāsau prasiddhau |",
    "T17n958u_001:1845": " tama iti rāhvālokaḥ kṛṣṇaratnavadābhāsaḥ |",
    "T17n958u_001:1846": " kaleti vidyudābhāsaḥ |",
    "T17n958u_001:1847": " mahābinduriti sacarācaradyotakanīlavarṇacandramaṇḍalākārābhāsaḥ |",
    "T17n958u_001:1848": " etāni ṣaṇṇimittāni nirabhragaganālokabhavatvād divāyogo'bhyavakāśayogaśca | (se. ṭī., pṛ. 47-48)",
    "T17n958u_001:1849": " nimittapañcakam",
    "T17n958u_001:1850": " nirodhavajragate citte nimittodgrahaḥ prajāyate |",
    "T17n958u_001:1851": " pañcadhā tannimittaṃ tu bodhivajreṇa bhāṣitam ||",
    "T17n958u_001:1852": " prathamaṃ marīcyākāraṃ dhūmākāraṃ dvitīyakam |",
    "T17n958u_001:1853": " tṛtīyaṃ khadyotākāraṃ caturthaṃ dīpamujjvalam ||",
    "T17n958u_001:1854": " pañcamaṃ tu sadālokaṃ nirabhragaganopamam |",
    "T17n958u_001:1855": " (gu. sa., pṛ. 164) (se. ṭī., pṛ. 30)",
    "T17n958u_001:1856": " nirodhyate'treti nirodhaḥ,",
    "T17n958u_001:1857": " nirodhaścāsau vajraśca nirodhavajro'vadhūtīmārgaḥ |",
    "T17n958u_001:1858": " tatra gate citte prāṇavāyau nimittodgrahaḥ prajāyate nimittānāṃ dhūmādīnāmudgrahaḥ pratibhāse jāyate utpadyate |",
    "T17n958u_001:1859": " prathamadvitīyanimittavilomakathanaṃ tu guruparādhīnatvakathanārtham | ( se. ṭī., pṛ. 33)",
    "T17n958u_001:1860": " pṛthivyā ambhasi layanānmarīcikākāraṃ pratibhāsate prathamaṃ nimittam |",
    "T17n958u_001:1861": " evamambhasastejasi layanād dhūmrākāraṃ dvitīyam |",
    "T17n958u_001:1862": " tejaso vāyau layanāt khadyotākāraṃ tṛtīyam |",
    "T17n958u_001:1863": " sūkṣmadhātorābhāsatrayabhāsanād dīpavadālokapuñjasvabhāvaṃ caturtham |",
    "T17n958u_001:1864": " prakṛtyābhāsalayanānnirabhragaganavat satatālokaṃ prabhāsvaramātraṃ bhavati pañcamam |",
    "T17n958u_001:1865": " etāni pañcanimittāni nirvāṇaṃ prāpayanti |",
    "T17n958u_001:1866": " yathoktaṃ karmāntavibhāge--",
    "T17n958u_001:1867": " prāṅmahī salilaṃ gacchejjalaṃ gaccati pāvakam |",
    "T17n958u_001:1868": " pāvako vāyumanveti vāyurvijñānamāviśet ||",
    "T17n958u_001:1869": " vijñānaṃ dhāraṇāṃ tvitthaṃ prabhāsvaramathāviśet | (gu. sa. pra., pṛ. 118)",
    "T17n958u_001:1870": " niyamaḥ",
    "T17n958u_001:1871": " niyamaḥ śrāvakakoṭisaṃvaraḥ pañcakāmopabhogarahitaḥ śīlasaṃvara iti | (vi. pra., p. 15)",
    "T17n958u_001:1872": " nirakṣaram",
    "T17n958u_001:1873": " kṣarati naśyatīti kṣram |",
    "T17n958u_001:1874": " tato'nyadakṣaram |",
    "T17n958u_001:1875": " tadvinirgataṃ nirakṣaram,",
    "T17n958u_001:1876": " utpādanirodharahitamiti yāvat | (gu. sa. pra., pṛ. 71)",
    "T17n958u_001:1877": " nirajñjanaḥ",
    "T17n958u_001:1878": " nirgatāni añjanāni rāgadveṣādikleśā asminniti nirañjanaḥ sahajakāyaḥ | (do. ko. vyā., pṛ. 149)",
    "T17n958u_001:1879": " nirantaḥ (mantraḥ)",
    "T17n958u_001:1880": " praṇavo'sti na ca svāhā sa niranto nigadyate | (gu. sa. pra., pṛ. 153)",
    "T17n958u_001:1881": " oṅkārādiphaṭkārāvasāniko nirantākhyo mantraḥ | (gu. sa. pra., pṛ. 221)",
    "T17n958u_001:1882": " niranvayaḥ",
    "T17n958u_001:1883": " anvayaḥ prajñopāyātmako grāhyagrāhakalakṣaṇo dharmaḥ,",
    "T17n958u_001:1884": " so'nvayo nirasto yenā'sau niranvayaḥ | (vi. pra., pṛ. 17)",
    "T17n958u_001:1885": " ihānvayaḥ prajñāpakṣa upāyapakṣaśca,",
    "T17n958u_001:1886": " so'nvayo bhinnapakṣo nirasto yasmāt tat tantraṃ niranvayam |",
    "T17n958u_001:1887": " prajñopāyātmakaṃ yogatantramicyadvayamucyate | (vi. pra., pṛ. 18)",
    "T17n958u_001:1888": " niraṃśukam",
    "T17n958u_001:1889": " asthyābharaṇaṃ niraṃśukam | (he. ta. 2.3.56)",
    "T17n958u_001:1890": " nirodhavajraḥ",
    "T17n958u_001:1891": " nirodhyate'treti nirodhaḥ,",
    "T17n958u_001:1892": " nirodhaścāsau vajraśca nirodhavajro'vadhūtīmārgaḥ | (se. ṭī., pṛ. 33)",
    "T17n958u_001:1893": " nirmāṇakāyaḥ",
    "T17n958u_001:1894": " catuṣṣaṣṭidalaṃ caiva nirmāṇa parikīrtitam | (va. ti., pṛ. 78)",
    "T17n958u_001:1895": " nābhicakraṃ nirmāṇakāyaḥ,",
    "T17n958u_001:1896": " buddhabodhisattvarūpāṇāṃ skandhāyatanasvabhāvasarvasattvānāmutpadyateḥ | (va. ti. ṭī., pṛ. 78)",
    "T17n958u_001:1897": " nābhimadhye sthitaṃ padmaṃ catuṣṣaṣtidalānvitam | (va. ti., pṛ. 78)",
    "T17n958u_001:1898": " nirmāṇacakramadhye tu vargāṣṭakaniveṣṭikaḥ |",
    "T17n958u_001:1899": " varṇānāmagrarūpo'sāvakāraḥ paramākṣaraḥ || (va. ti., pṛ. 79)",
    "T17n958u_001:1900": " bhagavadhyagataścāsau sarṣapa iti viśrutaḥ |",
    "T17n958u_001:1901": " sūryarūpaḥ samākhyato nirmāṇakāya ucyate || (va. ti., pṛ. 82)",
    "T17n958u_001:1902": " nirvāṇam",
    "T17n958u_001:1903": " niścalaṃ sarsaṃkalpavāyubhiracalatvāt,",
    "T17n958u_001:1904": " nirvikalpaṃ mudrārahitatvena,",
    "T17n958u_001:1905": " nirvikāramindriyātītatvāt,",
    "T17n958u_001:1906": " udayāntagamanarahitatvena śaradamalamadhyāhnasaṃnibhaṃ khasamākārametannirvāṇaṃ bhaṇyate | (do. ko. vyā., 159)",
    "T17n958u_001:1907": " nirvāṇaṃ mahāmudrāpadam | (do. ko. vyā., pṛ. 160)",
    "T17n958u_001:1908": " saṃsārād ṛte nyānyannirvāṇamiti kathyate | ....",
    "T17n958u_001:1909": " amī dharmāstu nirvānaṃ mohāt saṃsārarūpiṇaḥ | (he. ta. 2.4.32, 34)",
    "T17n958u_001:1910": " niṣpandaḥ",
    "T17n958u_001:1911": " karmamudrāṃ prāpya niṣpandaphalamutpadyate |",
    "T17n958u_001:1912": " sadṛśaspando niṣpandaḥ |",
    "T17n958u_001:1913": " ...na tat sahajaṃ niṣpandam,",
    "T17n958u_001:1914": " kintu sahajasadṛśam |",
    "T17n958u_001:1915": " tatsvarūpeṇa prajñājñānānandatrayaṃ kṣaṇacatuṣṭyayānvitaṃ seke |",
    "T17n958u_001:1916": " haṭhayoge ca karmamudrāyā niṣpandaphalamuktam | (a. va. saṃ., pṛ. 43-33)",
    "T17n958u_001:1917": " nairātmyayoginī",
    "T17n958u_001:1918": " trināḍyāṃ cāpayitvā nirābhāṣīkṛtya saiva pariśuddhā'vadhūtikā nairātmyayoginī | (ca. ko. vyā., pṛ. 14)",
    "T17n958u_001:1919": " pakṣaḥ",
    "T17n958u_001:1920": " pakṣo gurudevatāviṣaye sampratyayaḥ |",
    "T17n958u_001:1921": " (gu. saṃ. pra., pṛ. 98)",
    "T17n958u_001:1922": " pakṣaḥ saṃvṛtiḥ paramārthaśca |",
    "T17n958u_001:1923": " tayorabhyantaraṃ madhyam |",
    "T17n958u_001:1924": " kiṃ tat ? satyadvayādvaidhīkāreṇa sthitiḥ | (gu. sa. pra., pṛ. 121)",
    "T17n958u_001:1925": " pañcakramaḥ",
    "T17n958u_001:1926": " utpattikramamādau syānmantramūrtiprasādhakaḥ |",
    "T17n958u_001:1927": " cittanidhyaptimātraṃ tu dvitīyaḥ krama ucyate ||",
    "T17n958u_001:1928": " tṛtīyaśca kramo ramyaḥ saṃvṛteḥ satyadarśanam |",
    "T17n958u_001:1929": " satyasya saṃvṛteḥ śuddhiścaturthakrama ucyate ||",
    "T17n958u_001:1930": " pañcamo yuganaddhākhyo yat satyadvayayojanam |",
    "T17n958u_001:1931": " sādhanāṅgamidaṃ ṣaṣṭhaṃ sarvatantrārthasaṃgraham || (gu. sa. pra., pṛ. 1)",
    "T17n958u_001:1932": " pañcajñānāni",
    "T17n958u_001:1933": " ādarśa-samatā-pratyavekṣaṇā-kṛtyānuṣṭhāna-suviśuddhadharmadhātulakṣaṇāni | (a. va. saṃ., pṛ. 37)",
    "T17n958u_001:1934": " pañcatathāgatajñānam",
    "T17n958u_001:1935": " vicitrajñeyacakrapratibimbitatvāt sa evādarśajñānam |",
    "T17n958u_001:1936": " apadādīnāmekatamatvāt sa eva samatājñānam |",
    "T17n958u_001:1937": " sa eva vivṛtapravicayāt pratyavekṣaṇājñānam |",
    "T17n958u_001:1938": " jagadarthasya tata eva pravṛtteḥ sa eva kṛtyānuṣṭhānajñānam |",
    "T17n958u_001:1939": " dharmatārūpatvāddharmadhātujñānamasāviti | (va. ti. ṭī., pṛ. 84-85)",
    "T17n958u_001:1940": " pañcatathāgatāḥ",
    "T17n958u_001:1941": " maṇḍalādhiṣṭhitabhūbhāge caturasrādicaturṇāmanyatamamabhimatamaṇḍalakaṃ kṛtvā tanmadhye viśvavarṇāṣṭadalakamalavaraṭāke sūryamaṇḍalopari nīlahūṃkārapariniṣpannaṃ bhūsparśamudrādharaṃ kṛṣṇavarṇamakṣobhyam,",
    "T17n958u_001:1942": " tadanu pūrvadale śukla omkāraniṣpannaṃ śuklavarṇaṃ bodhyaṅgīmudrādharaṃ vairocaham,",
    "T17n958u_001:1943": " tato dakṣiṇadale pītatrāṃkārajaṃ pītavarṇaṃ varadamudrādharaṃ ratnasambhavam,",
    "T17n958u_001:1944": " tataḥ paścimadale raktahrīṃkārasambhūtaṃ raktavarṇaṃ samādhimudrādharamamitābham,",
    "T17n958u_001:1945": " tata uttaradale śāmakhakārajaṃ śāmavarṇamabhayamudrādharamamoghasiddhiṃ ca bhāvayitvā... |",
    "T17n958u_001:1946": " ete pañcatathāgatāḥ kaṣāyavastraprāvṛtāḥ soṣṇīṣāḥ śirastuṇḍamuṇḍitāḥ sūryamaṇḍalasthāḥ |",
    "T17n958u_001:1947": " vairocanaḥ paraṃ śaśimaṇḍalī |",
    "T17n958u_001:1948": " tataścatvāro'kṣobhyābhimukhāḥ,",
    "T17n958u_001:1949": " akṣobhyastu sādhakābhimukaḥ | (a. va. saṃ., pṛ. 5)",
    "T17n958u_001:1950": " pañcadhātuḍākinyaḥ",
    "T17n958u_001:1951": " pātanī pṛthvīdhāturabdhāturmāraṇī smṛtā ||",
    "T17n958u_001:1952": " ākarṣaṇyagnidhātustu vāyurnatreśvarī matā |",
    "T17n958u_001:1953": " ākāśadhāturuktastu padmajvālinyanākulā || (va. ti., pṛ. 16-17)",
    "T17n958u_001:1954": " pañcapradīpam",
    "T17n958u_001:1955": " māṃsagrahaṇena pañcapradīpaparigrahaḥ | (gu. sa. pra., pṛ. 194)",
    "T17n958u_001:1956": " mahāmāṃsaṃ pañcapradīpam | (gu. sa. pra., pṛ. 195)",
    "T17n958u_001:1957": " gośvadantīhayanarāṇāṃ māṃsaṃ makṣikācchrdimiśraṃ madhunā miśraṃ bhuktaṃ pañcapradīpaṃ sakalarujaharaṃ bhavati |",
    "T17n958u_001:1958": " aparaṃ makṣikācchardirmādhavī | (vi. pra., pṛ. 236)",
    "T17n958u_001:1959": " pañcabāṇāḥ",
    "T17n958u_001:1960": " paṅca bāṇā mādana-mohana-nirmohana-mūrccana-niśceṣṭīkaraṇamiti pañca śarāḥ | (gu. sa. pra., pṛ. 197)",
    "T17n958u_001:1961": " pañcamaṇḍalam",
    "T17n958u_001:1962": " jānudvayakaradvayaśirobhiḥ kṛtanamaskāramityarthaḥ | (ta. saṃ. ṭī., pṛ. 24)",
    "T17n958u_001:1963": " pañca mārgāḥ",
    "T17n958u_001:1964": " saṃbhāramārgaḥ,",
    "T17n958u_001:1965": " prayogamārgaḥ,",
    "T17n958u_001:1966": " darśanamārgaḥ,",
    "T17n958u_001:1967": " bhāvanāmārgaḥ,",
    "T17n958u_001:1968": " aśaikṣamārgaśceti pañca mārgāḥ | (va. ti. ṭī., pṛ. 51)",
    "T17n958u_001:1969": " eṣāṃ pañcānāṃ mārgāṇāṃ dvābhyāṃ saṃgraho veditavyaḥ--laukikamārgeṇa,",
    "T17n958u_001:1970": " lokottaramārgeṇa ceti |",
    "T17n958u_001:1971": " tatra laukikamārge kati dharmāḥ ?",
    "T17n958u_001:1972": " dvāviṃśatidharmāḥ |",
    "T17n958u_001:1973": " katame smṛtyupasthāna nd of page 109 grosspage 65 net |",
    "T17n958u_001:1974": " samyakprahāṇa-ṛddhipāda-indriya-balākhyāni |",
    "T17n958u_001:1975": " lokottaramārge kati dharmā ? pañcadaśa |",
    "T17n958u_001:1976": " katame ? sapta bodhyaṅgāni,",
    "T17n958u_001:1977": " āryāṣṭāṅgamārgaśceti | (va. ti. ṭī., pṛ. 52)",
    "T17n958u_001:1978": " pañcaratnāni",
    "T17n958u_001:1979": " pañcaratnāni pravāla-muktā-rājāvarta-suvarṇa-raupyāṇi | (he. ta. ṭī., pa. 40a)",
    "T17n958u_001:1980": " pañcaraśmayaḥ",
    "T17n958u_001:1981": " pañcaraśmayo yaralavahā iti vāyvanalādipañcabījāni | (gu. sa. pra., pṛ. 218)",
    "T17n958u_001:1982": " pañcavarṇaṃ mahāratnam",
    "T17n958u_001:1983": " vāmadakṣiṇavāhadvayanirodhena kevalamadhyamāvāhī prāṇavāyuḥ pañcavarṇaṃ mahāratnamityucyate | (se. ṭī., pṛ. 33)",
    "T17n958u_001:1984": " pañcaskandhabuddhāḥ",
    "T17n958u_001:1985": " rūpaṃ vairocano buddho vajrasūryastu vedanā |",
    "T17n958u_001:1986": " padmanarteśvaraḥ saṃjñā saṃskāro vajrarāt tathā ||",
    "T17n958u_001:1987": " vijñānaṃ vajrasattvastu......... | (va. ti., pṛ. 14-15)",
    "T17n958u_001:1988": " pañcaskandhāḥ samāsena pañcabuddhāḥ prakīrtitāḥ | (va. ti. ṭī., pṛ. 15)",
    "T17n958u_001:1989": " pañcaskandhāḥ",
    "T17n958u_001:1990": " pañcaskandhāḥ pañcaḍākāḥ | (va. ti. ṭī., pṛ. 67)",
    "T17n958u_001:1991": " pañcākārābhisambodhiḥ",
    "T17n958u_001:1992": " ādarśajñānavāṃścandraḥ samatāvān saptasaptikaḥ |",
    "T17n958u_001:1993": " bījaiścihnaiḥ svadevasya pratyavekṣaṇamucyate ||",
    "T17n958u_001:1994": " sarvairekamanuṣṭhānaṃ niṣpattiḥ śuddhidharmatā | (1.8.6-7) (he. ta. ṭī., pa. 15b)",
    "T17n958u_001:1995": " ādarśajñānarūpā sā samatājñānabhāvinī |",
    "T17n958u_001:1996": " sadbhūtapratyavekṣā ca kṛtyānuṣṭhānaṃ saiva tu ||",
    "T17n958u_001:1997": " suviśuddhadharmadhātuḥ sā | (he. ta. 2.4.46-47)",
    "T17n958u_001:1998": " pañcākṣaraṃ mahāśūnyam",
    "T17n958u_001:1999": " atra pañcākṣarāṇi svarasaṃjñānyanuccāryāṇi |",
    "T17n958u_001:2000": " tadyathā-madhye akāraśūnyaṃ kartikākāram |",
    "T17n958u_001:2001": " dakṣiṇe ṛkāraśūnyaṃ bindudvayam |",
    "T17n958u_001:2002": " vāme ukāraśūnyaṃ bindumekam |",
    "T17n958u_001:2003": " pūrve hrakāraśūnyaṃ daṇḍākāram |",
    "T17n958u_001:2004": " paścime ḷkāraśūnyaṃ halākṛtiḥ |",
    "T17n958u_001:2005": " evaṃ dīrghaguṇavṛddhiyaṇādeśavikārā jñātavyā iti |",
    "T17n958u_001:2006": " evaṃ vakāraḥ pañcākṣaro mahāśūnyo nirālambakarūṇātmakaḥ paramāṇudharmatātītaḥ pratisenārūpasadṛśo yogigamya iti | (vi. pra., pṛ. 48)",
    "T17n958u_001:2007": " pañcāmṛtam",
    "T17n958u_001:2008": " pañcāmṛteneti dadhi-dugdha-dhṛta-gomūtra-gomayaiḥ |",
    "T17n958u_001:2009": " (he. ta. ṭī., pa. 11.11a-b)",
    "T17n958u_001:2010": " pañcāmṛtenetyādhyātmikena | (he. ta. ṭī., pa. 11b)",
    "T17n958u_001:2011": " viṇmūtragrahaṇena pañcāmṛtaparigrahaḥ | (gu. sa. pra., pṛ. 194)",
    "T17n958u_001:2012": " viṇmūtraṃ pañcāmṛtam | (gu. sa. pra., pṛ. 195)",
    "T17n958u_001:2013": " pañcāmṛtayogaḥ",
    "T17n958u_001:2014": " iha “yathā bāhye tathā dehe“ (pṛ. 47)",
    "T17n958u_001:2015": " iti vacanād bāhye pañcadravyāṇi,",
    "T17n958u_001:2016": " adhyātmani pañcadravyāṇyekīkṛtya pañcāmṛtayogaḥ,",
    "T17n958u_001:2017": " tataḥ pañcāmṛtaṃ bhakṣitaṃ yogināmāyudaṃ syāditi |",
    "T17n958u_001:2018": " bāhye viṭśabdena vairocanirbalirvalervaśād gandhako viḍucyate,",
    "T17n958u_001:2019": " adhyātmani viḍeva,",
    "T17n958u_001:2020": " anayostulyabhāgaḥ |",
    "T17n958u_001:2021": " mūtraṃ bāhye viṣṇunṛpo bhi(bhṛ)",
    "T17n958u_001:2022": " ṅgarājarasam,",
    "T17n958u_001:2023": " adhyātmani mūtrameva |",
    "T17n958u_001:2024": " raktaṃ bāhye abhrakam,",
    "T17n958u_001:2025": " adhyātmani strīpuṣpam,",
    "T17n958u_001:2026": " tulyabhāgamiti |",
    "T17n958u_001:2027": " śukraṃ bāhye pāradaḥ,",
    "T17n958u_001:2028": " adhyāṭmani śukrameva,",
    "T17n958u_001:2029": " anayoḥ samabhāgamiti |",
    "T17n958u_001:2030": " nṛmāṃsaṃ bāhye triphalā,",
    "T17n958u_001:2031": " adhyātmani majjā,",
    "T17n958u_001:2032": " anayorapi samabhāgamiti |",
    "T17n958u_001:2033": " evaṃ viḍekabhāgaḥ,",
    "T17n958u_001:2034": " māṃsasya pādonabhāgaḥ,",
    "T17n958u_001:2035": " raktārddhabhāġaḥ,",
    "T17n958u_001:2036": " śukrasya ekapādaḥ,",
    "T17n958u_001:2037": " etadekīkṛtya mūtreṇa saptavārān bhāvayet |",
    "T17n958u_001:2038": " ātape bhūyo bhūyaḥ śoṣayitvā tataḥ pratyahaṃ karṣamātraṃ dhṛta-madhubhyāṃ bhakṣitaṃ ṣaṇmāsāvadherāyudaṃ bhavati,",
    "T17n958u_001:2039": " śākāmlatailalavaṇavarjanāditi pañcāmṛtaniyamaḥ | (vi. pra., pṛ. 236)",
    "T17n958u_001:2040": " pañcāyatanavīrāḥ",
    "T17n958u_001:2041": " netraṃ tu mohavajrākhyaṃ dveṣavajrābhidhā śrutiḥ ||",
    "T17n958u_001:2042": " īrṣyāvajrastathā ghrāṇaṃ rāgavajro mukhaṃ smṛtam |",
    "T17n958u_001:2043": " kāyo mātsaryavajrastu pañcaite sthūladevatāḥ || (va. ti., pṛ. 15-16)",
    "T17n958u_001:2044": " pañcopahārapūjā",
    "T17n958u_001:2045": " pañcopahārāḥ puṣpādayaḥ |",
    "T17n958u_001:2046": " tei pūjā pañcopahārapūjā (gu. sa. pra., pṛ. 77)",
    "T17n958u_001:2047": " pañcopahārā pañcaviṣayāḥ | (gu. sa. pra., pṛ. 219)",
    "T17n958u_001:2048": " paṭalaḥ",
    "T17n958u_001:2049": " paṭo yathā daṃśamaśakādyupadravaṃ nivārayati,",
    "T17n958u_001:2050": " tathāyaṃ tantrārthaḥ kleśakarmajanmādyupadravanivāraṇāt paṭa iva paṭaḥ,",
    "T17n958u_001:2051": " taṃ lāti gṛhṇātīti taddhārako granthasamūhaḥ paṭalaḥ | (gu. sa. pra., pṛ. 29)",
    "T17n958u_001:2052": " padmam",
    "T17n958u_001:2053": " bhavadoṣairaliptatvājjñānaṃ tat padmamucyate | (jñā. si. 15-25)",
    "T17n958u_001:2054": " ekāraṃ padmamityuktam |",
    "T17n958u_001:2055": " (a. pra. vi. si., pṛ. 238)",
    "T17n958u_001:2056": " padmanarteśvaraḥ",
    "T17n958u_001:2057": " pādapṛṣṭhāt padmanarteśvarasya bodhicittasyāśravarūpasya pravartanāt padmanarteśvaraḥ | (va. ti. ṭī., pṛ. 49)",
    "T17n958u_001:2058": " padmanartanaṃ padmanartastatreśvara iva prabhavatīti padmanarteśvaraḥ | (va. ti. ṭī., pṛ. 82)",
    "T17n958u_001:2059": " padmaprakāśaḥ",
    "T17n958u_001:2060": " padme prakāśate śobhata iti padmaprakāśaḥ svayambhūḥ | (va. ti. ṭī. pṛ. 82)",
    "T17n958u_001:2061": " padmabhājanam",
    "T17n958u_001:2062": " padmabhājanaṃ kapālam | (he. ta. ṭī., pa. 64a)",
    "T17n958u_001:2063": " padmāntakaḥ",
    "T17n958u_001:2064": " jagadāhlādanaṃ sarvaṃ nātigṛhṇan vicārayan |",
    "T17n958u_001:2065": " bhaveṣvaliptasambodhistena padmāntakaḥ smṛtaḥ || (jñā. si. 15.17)",
    "T17n958u_001:2066": " padmāntakakṛt",
    "T17n958u_001:2067": " udakāliptapadmavat kleśairavaliptīkṛtya tāneva nāśayatīti padmāntakṛt, neyārthaḥ |",
    "T17n958u_001:2068": " padmaṃ yoniḥ,",
    "T17n958u_001:2069": " tasmin dvayendriyasamāpattyupāyena paramānandasukhaṃ karotyutpādayatīti padmāntakṛt,",
    "T17n958u_001:2070": " nītārthaḥ | (gu. sa. pra., pṛ. 26)",
    "T17n958u_001:2071": " paradravyaratāḥ",
    "T17n958u_001:2072": " samyak saṃbuddhajñānaṃ yad dravyaṃ tadabhidhīyate |",
    "T17n958u_001:2073": " tadāharaṇaśīlā ye paradravyaratā matāḥ || (gu. sa. pra., pṛ. 47)",
    "T17n958u_001:2074": " paramaratiḥ",
    "T17n958u_001:2075": " paramaratiḥ paramā prajñā prabhāsvaralakṣaṇaṃ jñānam | (he. ta. ṭī., pa. 40b)",
    "T17n958u_001:2076": " paramādibuddhaḥ",
    "T17n958u_001:2077": " ekakṣaṇa-pañcākāra-viṃśatyākāra-māyājālābhisambodhilakṣaṇo'kṣarasukhaḥ paramaḥ,",
    "T17n958u_001:2078": " tenādibuddhaḥ paramādibuddhaḥ | (vi. pra., pṛ. 17)",
    "T17n958u_001:2079": " parameśvaraḥ",
    "T17n958u_001:2080": " parameśvaraḥ paramavīrayoginīsvabhāvā varṇāsteṣāmīśvaraścakravartī |",
    "T17n958u_001:2081": " tathāhi napuṃsakabījacatuṣtayaparihāreṇākārādayo dvādaśavarṇā bhagavān dvādaśabhujaḥ |",
    "T17n958u_001:2082": " dagdhabījāni catvāri ḍākinī-lāmā-khaṇḍarohā-rūpiṇyaḥ |",
    "T17n958u_001:2083": " kādayo hāntā makārabindulāñchitāstricakravīravīriṇyaḥ |",
    "T17n958u_001:2084": " yādayo hāntāḥ kākāsyādyāḥ |",
    "T17n958u_001:2085": " kṣakāraḥ kṣayaḍākaḥ |",
    "T17n958u_001:2086": " madhye'kāro vajravārāhīti | (va. ti. ṭī., pṛ. 73)",
    "T17n958u_001:2087": " pātālavāsinyaḥ",
    "T17n958u_001:2088": " pretapurīmārabhya kulatāntaṃ pātālavāsinyaḥ | (va. ti. ṭī., pṛ. 27)",
    "T17n958u_001:2089": " pānam",
    "T17n958u_001:2090": " karuṇā pīyate nityaṃ sarvasattvārthahetunā |",
    "T17n958u_001:2091": " yogapānarato yogī nānyapānena majjanam || (he. ta. 1.6.26)",
    "T17n958u_001:2092": " sālambanabhāvanā karuṇā |",
    "T17n958u_001:2093": " tasya mahāsukharasāsvādaḥ pānam |",
    "T17n958u_001:2094": " tadeva pīyate nityamaharniśaṃ jagadarthakaraṇāya |",
    "T17n958u_001:2095": " ....yogaḥ samādhiḥ |",
    "T17n958u_001:2096": " sa eva pānam |",
    "T17n958u_001:2097": " tatraiva ratiḥ prītiḥ |",
    "T17n958u_001:2098": " ato nānyanmadirādipānena caryāyogenāmajjanaṃ kartavyam,",
    "T17n958u_001:2099": " mohaprādhānyānmahān yogavighnaḥ syāt | (he. ta. ṭī., pa. 23b)",
    "T17n958u_001:2100": " papadeśanā",
    "T17n958u_001:2101": " yatkiñcidasyāṃ jātavanyāsu vā jātiṣvanādinidhane jātisaṃsāre saṃsaratā mayā pāpakaṃ karma kāyena vāca manasāpi kṛtaṃ kāritaṃ kriyamāṇamanumoditaṃ tatsarvaṃ bhagavatāṃ trailokyamahotsavānāṃ gurubuddhabodhisattvānāṃ purataḥ pratideśayāmīti | (sā. mā., pṛ. 55)",
    "T17n958u_001:2102": " dveṣācca rāgādatha mohato'pi kāyena vācā manaso'nyato'pi |",
    "T17n958u_001:2103": " pāpaṃ kṛtaṃ kāritameva yattat sarvaṃ jinānāṃ purato diśāmi || (sā. mā., pṛ. 116)",
    "T17n958u_001:2104": " mantrī śubhābhivṛdhyarthaṃ kuryāt pāpasya deśanām | (sā. mā., pṛ. 169)",
    "T17n958u_001:2105": " yatkiñcidanādisaṃsāre saṃsaratā mayā pāpakaṃ karma kāyena vācā manasā'pi kṛtaṃ kāritaṃ kriyamāṇamanumoditaṃ vā tatsarvaṃ pratideśayāmi | (sā. mā., pṛ. 201)",
    "T17n958u_001:2106": " sarvamātmanaḥ pāpaṃ pratideśayāmi | (sā. mā., pṛ. 225)",
    "T17n958u_001:2107": " yatkṛtaṃ mayā pāpakaṃ karma kāritamanumoditaṃ tadadya bhagavatyāḥ pratyakṣato deśitaṃ sarvamiti | (sā. mā., pṛ. 373)",
    "T17n958u_001:2108": " pāramitā (daśa)",
    "T17n958u_001:2109": " dānaṃ śīlaṃ kṣamā vīryaṃ dhyānaṃ prajñā upāyatā |",
    "T17n958u_001:2110": " praṇidhānaṃ balaṃ jñānaṃ matāḥ pāramitā daśa || (a. va. saṃ., pṛ. 12)",
    "T17n958u_001:2111": " pāvakī",
    "T17n958u_001:2112": " aśruṇā mukhasya śokasya vā jvalanāt pāvakī pādapṛṣṭhe | (va. ti. ṭī., pṛ. 46)",
    "T17n958u_001:2113": " pīṭhāni",
    "T17n958u_001:2114": " pīṭhaṃ caivopapīṭhaṃ ca kṣetropakṣetrameva ca |",
    "T17n958u_001:2115": " chandohastu tathā cānyadupachandohamityapi ||",
    "T17n958u_001:2116": " melāpakastathā caiva upamelāpakastathā |",
    "T17n958u_001:2117": " śmaśānopaśmaśānaṃ ca pīṭhādidaśabhūmayaḥ || (va. ti., pṛ. 30)",
    "T17n958u_001:2118": " puṇyapariṇāmanā",
    "T17n958u_001:2119": " saptavidhānuttarapūjayā yadeva kuśalamutpannaṃ tadeva saṃbodhaye pariṇāmayāmīti | (sā. mā., pṛ. 56)",
    "T17n958u_001:2120": " saptavidhānuttarapūjāpāpadeśanākuśalamūlamupajātaṃ tatsarvaṃ samyak saṃbodhaye pariṇāmayāmīti | (sā. mā., pṛ. 202)",
    "T17n958u_001:2121": " sarvaṃ cātmanaḥ kuśalamanuttarāyāṃ samyaksaṃbodhau pariṇāmayāmi | (sā. mā., pṛ. 225)",
    "T17n958u_001:2122": " puṇyānumodanā",
    "T17n958u_001:2123": " saṃbuddhapratyekaśrāvakabuddhānāṃ tatsutānāmapi bodhisattvānāṃ sattvānāmapi trailokyodaravartinā yadeva kuśalaṃ tatsarvamanumodayāmīti | (sā. mā., pṛ. 55)",
    "T17n958u_001:2124": " puṇyaṃ ca yat sarvatathāgatānāmanyacca saṃbodhisamāśritānām |",
    "T17n958u_001:2125": " pratyekabuddhasya ca sadgurūṇāṃ sarvaṃ jinānāṃ svanumodayāmi || (sā. mā., pṛ. 116)",
    "T17n958u_001:2126": " tato'numodya sambuddhabodhisattvagaṇasya ca |",
    "T17n958u_001:2127": " śaikṣāśaikṣādisattvānāṃ kṛtsnaṃ puṇyaṃ svabhāvataḥ || (sā. mā., pṛ. 169)",
    "T17n958u_001:2128": " sugatapratyekaśrāvakajinānāṃ tatsutānāmapi bodhisattvānāṃ sadevakasabrahmakalokānāṃ yat kuśalaṃ tat sarvamanumodayāmīti | (sā. mā., pṛ. 201)",
    "T17n958u_001:2129": " sarvabuddhabodhisattvāryapṛthagjanānāṃ sarvakuśalamanumode | (sā. mā., pṛ. 225)",
    "T17n958u_001:2130": " pudgalaḥ",
    "T17n958u_001:2131": " pūryate karmabhirgalati teṣāmeva nirjaraṇāt | (he. ta. ṭī., pa. 38a)",
    "T17n958u_001:2132": " pullīram",
    "T17n958u_001:2133": " pullīre tu pracaṇḍākhyā nakhadantavahā smṛtā | (va. ti., pṛ. 42)",
    "T17n958u_001:2134": " puṣpam",
    "T17n958u_001:2135": " iha puṣpaśabdena ḍa(dra)",
    "T17n958u_001:2136": " mmarūpakadravyamucyate | (vi. pra., pṛ. 240)",
    "T17n958u_001:2137": " puṣpanasyam",
    "T17n958u_001:2138": " puṣpaṃ strīrajaḥ,",
    "T17n958u_001:2139": " bāhye keśarājikā bhṛṅgarājaḥ,",
    "T17n958u_001:2140": " tasya rasaḥ strīpuṣpatulyaṃ sandhyānaṃ puṣpanasyam | (vi. pra. pṛ. 236) pūjā",
    "T17n958u_001:2142": " tadraśmereva nirgatapuṣpadhūpadīpagandhacūrṇacīvaracchatradhvajaghaṇṭāpatākādibhesteṣāṃ ca bāhyādhyātmapūjādibhiḥ saṃpūjanaṃ pūjā | (sā. mā., pṛ. 116)",
    "T17n958u_001:2143": " daśadikṣu sthitā buddhā bodhisattvāśca nāyakāḥ |",
    "T17n958u_001:2144": " tebhyo nānāvidhāṃ pūjāṃ kṛtvā puṣpādibhirdhiyā || (sā. mā., pṛ. 169)",
    "T17n958u_001:2145": " tadanu teṣāmākāśadeśāvasthitānāṃ mahākāruṇikānāṃ buddhabodhisattvānāṃ divyapuṣpadhūpagandhamālyavilepanacūrṇacīvaracchatradhvajaghaṇṭāpatākādibhirmahatī pūjā | (sā. mā., pṛ. 201)",
    "T17n958u_001:2146": " svahṛdi ādisvarasaṃbhūtacandramaṇḍalasthamaṣṭamaṃ bījaṃ tadudbhavapañcopacārapūjānvito nānāvidhadevīḥ pūjābhrajālavisaraiḥ pūjayediti pūjā | (sā. mā., pṛ. 373)",
    "T17n958u_001:2147": " ṣaḍāyatanadhātūnāṃ skandhādīnāṃ viśeṣataḥ ||",
    "T17n958u_001:2148": " devatārūpiṇāṃ teṣāṃ ḍākinīnāṃ tathaiva ca |",
    "T17n958u_001:2149": " yogaḥ pūjā samākhyātā tena te pūjitā yataḥ || (va. ti. ṭī., pṛ. 67)",
    "T17n958u_001:2150": " niḥsvabhvapadābhyāsād devatārūpabhāvanā |",
    "T17n958u_001:2151": " sā matā mahatī pūjā sarvabuddhaprasādhanī || (va. ti. ṭī., pṛ. 67)",
    "T17n958u_001:2152": " pūrṇaḥ",
    "T17n958u_001:2153": " kleśajñeyasamāpattyāvaraṇavāsanāyā haraṇamapagama eva pūrṇaśabdena vyapadiśyate |",
    "T17n958u_001:2154": " na jñānacchedo na ca tasya pūraṇam |",
    "T17n958u_001:2155": " taduktamāgame--",
    "T17n958u_001:2156": " nityoditaṃ tu buddhānāṃ nāvidyāduṣṭacetasām | (se. ṭī., pṛ. 62)",
    "T17n958u_001:2157": " sarahapādaiśca--",
    "T17n958u_001:2158": " jayati sukharāja ekaḥ kāraṇarahitaḥ sadodito jagatām |",
    "T17n958u_001:2159": " yasya ca nigadanasamaye vacanadaridro vabhūva sarvajñaḥ || (se. ṭī., pṛ. 63)",
    "T17n958u_001:2160": " bodhicittasya mahāsukhasvabhāvo yaḥ sa pūrṇā bhaṇyate |",
    "T17n958u_001:2161": " iyameva yogibhiḥ sthirīkaraṇīyā |",
    "T17n958u_001:2162": " ....pūrṇāyāmasthirīkṛto hyasau sukhenduḥ punaḥ punarutpadyate naśyati ca | (se. ṭī., pṛ. 64)",
    "T17n958u_001:2163": " pṛthivīmaṇḍalam",
    "T17n958u_001:2164": " hṛdaye pṛthivī caiva caturasraṃ samantataḥ | (va. ti., pṛ. 62)",
    "T17n958u_001:2165": " poṣadhadanam",
    "T17n958u_001:2166": " prathamaṃ tu poṣadhadānam |",
    "T17n958u_001:2167": " samanvāhara bhadantācārya ! ahamitthaṃnāmā amukanāmā upāsako buddhaṃ dharmaṃ saṅghaṃ śaraṇaṃ gacchāmi yāvadābodhimaṇḍataḥ |",
    "T17n958u_001:2168": " evaṃ dvirapi trirapi |",
    "T17n958u_001:2169": " evaṃ triśaraṇagataṃ māṃ vadanto dhārayantviti |",
    "T17n958u_001:2170": " samanvāhara ācārya ! ahamamukanāmopāsaka imāṃ velāmupādāya yāvat śvaḥ sūryodayamihāntare sarvaprāṇivadhāt,",
    "T17n958u_001:2171": " parasvaharaṇāt,",
    "T17n958u_001:2172": " abrahmacaryāt,",
    "T17n958u_001:2173": " vāgbhedāt,",
    "T17n958u_001:2174": " anṛtātmakadoṣajananāt,",
    "T17n958u_001:2175": " pānāt,",
    "T17n958u_001:2176": " vikālāśanāt,",
    "T17n958u_001:2177": " mālāvarṇakanṛtyagītalabhitāt,",
    "T17n958u_001:2178": " śayanāsanāducchritādyāhaṃ virataḥ karomyahaṃ tāvat |",
    "T17n958u_001:2179": " tadguṇairaṣṭabhiḥ poṣadhagāthāḥ | (a. va. saṃ., pṛ. 3-4)",
    "T17n958u_001:2180": " deśanā sarvapāpānāṃ puṇyānāṃ cānumodanā |",
    "T17n958u_001:2181": " kṛtyopavāsaṃ cariṣyāmi āryāṣṭāṅgikapoṣadham || (a. va. saṃ., pṛ. 6)",
    "T17n958u_001:2182": " prakṛtiḥ",
    "T17n958u_001:2183": " prakṛtiḥ saṃvṛtsatyam |",
    "T17n958u_001:2184": " (gu. saṃ. pra., pṛ. 33 |71)",
    "T17n958u_001:2185": " caturviśatyātmikā prakṛtiḥ puruṣasya grāhakadharmiṇo grāhyadharmiṇī prakṛtiḥ |",
    "T17n958u_001:2186": " svābhāvikī punargrāhyadharmarahitā'parā prabhāsvarā'stīti | (vi. pra., pṛ. 173)",
    "T17n958u_001:2187": " iha śarīre ādāvaṣṭvidhā prakṛtiḥ pṛthivyaptejovāyvākāśamanobuddhyahaṅkārātmikāṣṭavidheti |",
    "T17n958u_001:2188": " ....trividhā sattvarajastamobhedena jāgratsvapnasuṣuptadharmiṇī prakṛtiḥ |",
    "T17n958u_001:2189": " ...aparā caturthī prakṛtirjñānamūritī | (vi. pra., pṛ. 216)",
    "T17n958u_001:2190": " ādyāḥ śūnyāni pañca prakṛtiravikṛtiḥ śrīkalābindunādaṃ",
    "T17n958u_001:2191": " kālaścittaṃ ca buddhiḥ prakṛtirapi tathānye svarā mārutādyāḥ |",
    "T17n958u_001:2192": " sthūlā vargākṣarāṇi triguṇitadaśakaṃ ṣoḍaśānye vikārā-",
    "T17n958u_001:2193": " steṣāṃ madhye na vajrī prakṛtivikṛtirvyāpako niḥsvabhāvaḥ || (kā. ta. 2.87)",
    "T17n958u_001:2194": " śānte bhāve'maratvaṃ bhavati narapate tāmase nārakatvaṃ",
    "T17n958u_001:2195": " tiryaktvaṃ rājase ca pravarabhuvitale mānuṣatvaṃ ca miśre |",
    "T17n958u_001:2196": " bhūtatvaṃ triprakāraṃ rajasi tamasi vai sāttviko'nyonyamiśrai-",
    "T17n958u_001:2197": " ryadbhāvaṃ mṛtyukāle smarati ca manasā sambhavastatra jantoḥ || (kā. ta.2.93)",
    "T17n958u_001:2198": " pracaṇḍā",
    "T17n958u_001:2199": " praśāntaṃ caṇḍatvaṃ yasyāḥ sā pracaṇḍā,",
    "T17n958u_001:2200": " mahāsukhasthānamāsādyeti yāvat | (va. ti. ṭī., pṛ. 46)",
    "T17n958u_001:2201": " chandarddyutpādaḥ pracaṇḍā | (va. ti., pṛ. 53)",
    "T17n958u_001:2202": " prajñā",
    "T17n958u_001:2203": " prajñā bimbalakṣaṇā sarvākārāvabodhinī sarvadharmaśūnyatā | (se. ṭī., pṛ. 71)",
    "T17n958u_001:2204": " grāhyagrāhakarahitā svabhāvaśūnyatādhīḥ prajñā | (se. ṭī., pṛ. 47)",
    "T17n958u_001:2205": " prajñā ca sarvadharmānupalabdhilakṣāṇā'dhigamanatayā | (a. va. saṃ., pṛ. 3)",
    "T17n958u_001:2206": " tatra grāhyagrāhakākāradhāraṇī buddhiścaturdhātupañcaskandhasvarūpaṣaḍviṣayātmakāṅganāsvabhāvā prajñā (a. va. saṃ., pṛ. 39)",
    "T17n958u_001:2207": " prajñā citraṃ vipākaśca vimardaśca vilakṣaṇam |",
    "T17n958u_001:2208": " asyāstattvamato viddhi yenāsi jagato vibhuḥ ||",
    "T17n958u_001:2209": " prajñā bhavaḥ samaścāsau trikāyaṃ ca triyānakam |",
    "T17n958u_001:2210": " saiva cakraṃ sukhopāyaṃ yogināṃ tadahaṃ param ||",
    "T17n958u_001:2211": " mañjuvajro mahāmāyā vajraḍākastathā'pare |",
    "T17n958u_001:2212": " prajñaiva bhedato bhāti muktiḥ saiva jinātmikā ||...",
    "T17n958u_001:2213": " vijñāyāpagataṃ cittaṃ nirālambamanuttaram |",
    "T17n958u_001:2214": " śāntaṃ śuddhaṃ nirābhāsaṃ vittiḥ prajñeti kīrittā ||",
    "T17n958u_001:2215": " (a. va. saṃ. pṛ. 52) prajñā paṅkajam | (ta. saṃ., pṛ. 52)",
    "T17n958u_001:2216": " prajñā paṅkajam | (ta. saṃ. ṭī., pṛ. 9)",
    "T17n958u_001:2217": " parāmarṣaṇayogena dharmāṇāṃ niḥsvabhāvatā |",
    "T17n958u_001:2218": " jñānajñeyavibhāgena prajñātattvaṃ taducyate || (pra. vi. si. 1 |14)",
    "T17n958u_001:2219": " bisatantusamākārā adha ūrdhvaṃ vyavasthitā |",
    "T17n958u_001:2220": " prajñā nāmeti vikhyātā sarvabuddhaistu mātaraḥ || (a. kra. 108-109)",
    "T17n958u_001:2221": " dharmato'pravicayalakṣaṇā śrutacintābhāvanāmayī |",
    "T17n958u_001:2222": " dvividhā prajñā-pratyavekṣaṇā naiverdhikī ceti |",
    "T17n958u_001:2223": " prati prati pratyavekṣate,",
    "T17n958u_001:2224": " anviṣyate,",
    "T17n958u_001:2225": " jñāyate,",
    "T17n958u_001:2226": " cakṣurvajreṇā ghyate sā pratyavekṣaṇā prajñā |",
    "T17n958u_001:2227": " nairvedhikī nirviddhyate'nayā pratyavekṣaṇā sā nairvedhikī prajñā (a. pra. vi. si., pṛ. 211)",
    "T17n958u_001:2228": " abhāvalakṣaṇā prajñā |",
    "T17n958u_001:2229": " ...niḥsvabhāvalakṣaṇā prajñā |",
    "T17n958u_001:2230": " (a. pra. vi. si., pṛ. 212)",
    "T17n958u_001:2231": " prajñā padmaṃ vidhīyate |",
    "T17n958u_001:2232": " ...tena padmasvabhāvena locanā-māmakī-pāṇḍarā-tārā-samanta-bhadrā-pañcadevīśūnyatāsvabhāvā prajñā svabhāvenoktā |",
    "T17n958u_001:2233": " (a. pra. vi. si., pṛ. 216)",
    "T17n958u_001:2234": " yoṣit tāvad bhavet prajñā | (he. ta. 1.8.28)",
    "T17n958u_001:2235": " sarvadharmāṇāṃ śūnyatā prajñā | (he. ta. ṭī., pa. 37b)",
    "T17n958u_001:2236": " prajñājñānābhiṣekaḥ",
    "T17n958u_001:2237": " prajñājñānaityatra vyutpattidvayam--prajñayā jñānam,",
    "T17n958u_001:2238": " tatraiva bāhyajñānam |",
    "T17n958u_001:2239": " tatra grāhyagrāhakākāradhāraṇī buddhiścaturdhātupañcaskandhasvarūpaṣaḍviṣayātmakāṅganāsvabhāvā prajñā |",
    "T17n958u_001:2240": " tasyā nimittabhūtāyā bodhicittajñānamiti pūrvā vyutpattiḥ |",
    "T17n958u_001:2241": " ākāradvayaśūnyā saiva vijñānamityaparā vyutpattiḥ | (a. va. saṃ., pṛ. 38-39)",
    "T17n958u_001:2242": " prakṛṣṭaṃ jñānaṃ prajñā sarvadharmasvacittamātratājñānam,",
    "T17n958u_001:2243": " tatpratipādanārthamabhiṣekaḥ prajñājñānābhiṣekaḥ.... |",
    "T17n958u_001:2244": " bāhyamudrayā tatprajñājñānaṃ veditavyam |",
    "T17n958u_001:2245": " tasminnabhiṣeke'bhiṣikte'dhimātrendriyāṇāṃ māyopamasamādhirdharmamudropadeśaḥ kathyate | (he. ta. ṭī., pa. 7b)",
    "T17n958u_001:2246": " prajñādhṛk",
    "T17n958u_001:2247": " pravidayalakṣaṇā prajñā,",
    "T17n958u_001:2248": " tāṃ dhārayatīti prajñādhṛk, neyārthaḥ |",
    "T17n958u_001:2249": " prajñā candrābhāsaḥ,",
    "T17n958u_001:2250": " tāṃ sūkṣmadhātunā dhārayatīti prajñādhṛk,",
    "T17n958u_001:2251": " nītārthaḥ | (gu. sa. pra., pṛ. 24)",
    "T17n958u_001:2252": " prajñāntakaḥ",
    "T17n958u_001:2253": " mithyājñānaṃ nirvāyāśu mūḍhasattvaprakāśitam |",
    "T17n958u_001:2254": " samyagjñānaprakṛṣṭātmayogāt prajñāntakaḥ smṛtaḥ || (jñā. si. 15.16)",
    "T17n958u_001:2255": " prajñāntakṛt",
    "T17n958u_001:2256": " prajñayā kleśaṃ nāśayatīti prajñāntakṛt,neyārthaḥ |",
    "T17n958u_001:2257": " vikalpātmikā prajñā,",
    "T17n958u_001:2258": " tasyāḥ prabhāśvarapraveśenāntaṃ karoti prajñāntakṛt,",
    "T17n958u_001:2259": " nītārthaḥ | (gu. sa. pra., 26)",
    "T17n958u_001:2260": " prajñāpāramitā",
    "T17n958u_001:2261": " yā ca samantabhadrā devatī śūnyatārūpātmikā,",
    "T17n958u_001:2262": " sā prajñāpāramitā caturdevījñānātmikā sphāraṇasaṃharaṇasvabhāvena vyavasthitā śrīmahāvairocanākārajñānapariṇatasvabhāvā samantabhadrā prajñāpāramitāśabdenoktā",
    "T17n958u_001:2263": " ...yā samantabhadrā prajñāpāramitā sā'bhāvarūpā ākāśalakṣaṇatvena śūnyatākārā viviktā prakṛtiprabhāsvarā jñānajñeyarahitā niḥsvabhāvalakṣāṇā dharmakāyapariṇatā satī vaineyajanaṃ prati sā vyavasthitā satī nirmāṇādikaṃ pratibhāsayati |",
    "T17n958u_001:2264": " (a. pra. vi. si., pṛ. 216)",
    "T17n958u_001:2265": " prajñā ālokaḥ |",
    "T17n958u_001:2266": " ....prajñopāyopalabdhayaḥ prajñetyabhimatāḥ |",
    "T17n958u_001:2267": " teṣāṃ pāramantam,",
    "T17n958u_001:2268": " itā gatā prajñāpāramitā |",
    "T17n958u_001:2269": " ....paramārthasatyam | (gu. sa. pra., pṛ. 70)",
    "T17n958u_001:2270": " prajñābhiṣekaḥ",
    "T17n958u_001:2271": " viramānandaḥ prajñābhiṣekaḥ |",
    "T17n958u_001:2272": " ...kvacid yogatantre prajñopāyayoranyonyaliṅganam,",
    "T17n958u_001:2273": " tadviśuddhiḥ prajñābhiṣekaḥ |",
    "T17n958u_001:2274": " (he. ta. ṭī., pa. 50a-b)",
    "T17n958u_001:2275": " prajñendriyam",
    "T17n958u_001:2276": " samādhīndriyodānitān dharmān bhūtapratyavekṣayā yadvicārayati tatprajñendriyam | (va. ti. ṭī., pṛ. 54-55)",
    "T17n958u_001:2277": " prajñopāyaḥ",
    "T17n958u_001:2278": " ubhayormelanaṃ yacca salilakṣīrayoriva |",
    "T17n958u_001:2279": " advayākārayogena prajñopāyaḥ sa ucyate || (pra. vi. si. 1.17)",
    "T17n958u_001:2280": " na kevalaprajñāmātreṇaṃ buddhatvaṃ bhavati,",
    "T17n958u_001:2281": " nāpyupāyamātreṇa,",
    "T17n958u_001:2282": " kintu yadi punaḥ prajñopāyalakṣāṇau samatāsvabhāau bhavataḥ,",
    "T17n958u_001:2283": " etau dvāvabhinnarūpau bhavata,",
    "T17n958u_001:2284": " tadā bhuktirmuktiśca bhavatīti |",
    "T17n958u_001:2285": " tathā coktam --",
    "T17n958u_001:2286": " upānayatyabhimataṃ yannaukevānukūlyataḥ |",
    "T17n958u_001:2287": " tadānukūlayogena saivopāyaḥ prakīrtitaḥ ||",
    "T17n958u_001:2288": " (a. pra. vi. si., pṛ. 214)",
    "T17n958u_001:2289": " prajñayā upāyaḥ prajñopāya iti,",
    "T17n958u_001:2290": " prajñājanita upāya ityarthaḥ |",
    "T17n958u_001:2291": " (a. pra. vi. si., pṛ. 216)",
    "T17n958u_001:2292": " praṇāmaślokaḥ",
    "T17n958u_001:2293": " lokadhātuṣvananteṣu yāvantaḥ sasutā jināḥ |",
    "T17n958u_001:2294": " kāyena manasā vācā tān sarvān praṇamāmyaham || (sā. mā., pṛ. 2)",
    "T17n958u_001:2295": " pratiṣṭhā",
    "T17n958u_001:2296": " paṭādiṣu devatānāmavasthānamṃ pratiṣṭhā | (he. ta. ṭī., pa. 42b)",
    "T17n958u_001:2297": " pratisenā",
    "T17n958u_001:2298": " pratisenāśabdena sādhakacintito darpaṇādiṣu pratibhāsamāno'rtho'bhidhīyate | (se. ṭī., pṛ. 49)",
    "T17n958u_001:2299": " pratisenādarśanaṃ kumārikayā iveti | (se. ṭī., pṛ. 31, 38)",
    "T17n958u_001:2300": " pratisenāvatāratantra kila darpaṇakhaṅgāṅguṣṭhapradīpacandrasūryodakakuṇḍanetreṣvavastuṣu pratisenāvatāra uktaḥ | (se. ṭī., pṛ. 49)",
    "T17n958u_001:2301": " pratisenāvyāṃ hi darpaṇādyupalabhyamānaśarīrāyāṃ na rūpalakṣaṇam,",
    "T17n958u_001:2302": " paramāṇudravyasaṃrohābhāvāt |",
    "T17n958u_001:2303": " nārūpalakṣaṇam,",
    "T17n958u_001:2304": " upalabhyamānasya durapakramatvāt | (se. ṭī., pṛ. 71)",
    "T17n958u_001:2305": " pratyayaḥ",
    "T17n958u_001:2306": " iha mantranaye trividhaḥ pratyayo bhagavatoktaḥ -- prathamaṃ tāvat tantrapratyayaḥ,",
    "T17n958u_001:2307": " tato gurupratyayaḥ,",
    "T17n958u_001:2308": " tata ātmapratyayaḥ | (vi. pra. pṛ. 35)",
    "T17n958u_001:2309": " āgamāt pratyayaścaiva gurutaḥ pratyayastathā |",
    "T17n958u_001:2310": " ātmataḥ pratyayaścaiva parataḥ pratyayastathā ||",
    "T17n958u_001:2311": " caturbhiḥ pratyayairgrāhyam.......... |",
    "T17n958u_001:2312": " iti tu vasantatilakaṭīkāyāmuddṛtaṃ (10 |",
    "T17n958u_001:2313": " 10) guhyatattvaprakāśavacanam |",
    "T17n958u_001:2314": " pratyāhāraḥ",
    "T17n958u_001:2315": " daśānāmindriyāṇāṃ tu svavṛttisthaṃ tu sarvataḥ |",
    "T17n958u_001:2316": " pratyāhāra iti proktaḥ kāmāhāraṃ prati prati || (se. ṭī., pṛ. 30)",
    "T17n958u_001:2317": " prathāhāraṃ samāpasya sarvamantrairadhiṣṭhyate | (se. ṭī., pṛ. 31)",
    "T17n958u_001:2318": " indriyāṇi indriyārthāśca indriyāṇi,",
    "T17n958u_001:2319": " teṣāṃ daśānāmindriyāṇāṃ viṣayaviṣayiṇāṃ svavṛttiḥ svasminnātmani anuvṛttirvartanam |",
    "T17n958u_001:2320": " sattāmātratā svavṛttiḥ |",
    "T17n958u_001:2321": " viṣayaviṣayiṇāṃ viṣāyabhāvopagamanaviṣayagrahaṇavyāpā(ro)",
    "T17n958u_001:2322": " paratiḥ svavṛttirityartha |",
    "T17n958u_001:2323": " tatra sthitaṃ svavṛttistham,",
    "T17n958u_001:2324": " na tu grāhyagrāhakarūpeṇa pravṛttiḥ svavṛttiḥ |",
    "T17n958u_001:2325": " kāmyante'bhilaṣyanta iti kāmā rūpādayo viṣayāḥ,",
    "T17n958u_001:2326": " teṣāmindriyairyadāharaṇaṃ sa kāmāhāraḥ,",
    "T17n958u_001:2327": " taṃ kāmāhāraṃ prati cakṣurādibhirindriyai rūpādiviṣayagrahaṇaṃ lakṣīkṛtya pratinivṛttiḥ pratyāhāra iti proktaḥ | (se. ṭī., pṛ. 31)",
    "T17n958u_001:2328": " prathāhāraṃ samāpadya dhūmādidaśanimittānupūrveṇa traidhātukabimbadarśanaṃ pratyāhārāṅgena sthirīkṛtya |",
    "T17n958u_001:2329": " yadā ca bimbadarśanaṃ sthirīkṛtaṃ bhavati pratyāhāreṇa,",
    "T17n958u_001:2330": " tadā yogī sarvamantrairathiṣṭhyate vacasā varadānādikaṃ dadāti | (se. ṭī., pṛ. 34)",
    "T17n958u_001:2331": " iha saṃsāriṇāmāhāraścakṣurādīndriyai rūpādiviṣayagrahaṇam,",
    "T17n958u_001:2332": " tatparityāgaḥ pratyāhāra ityucyate | (se. ṭī., pṛ. 43)",
    "T17n958u_001:2333": " prabhākarī",
    "T17n958u_001:2334": " kakṣastanau kṣetram,",
    "T17n958u_001:2335": " svedakṣīravyājena bodhicittaprasecanāt |",
    "T17n958u_001:2336": " saiva prabhākarī,",
    "T17n958u_001:2337": " tadavalokanānmana ānandaprabhotpatteḥ | (va. ti. ṭī., pṛ. 28)",
    "T17n958u_001:2338": " prabhāvatī",
    "T17n958u_001:2339": " agnivarṇaprabhāyuktatvāt prabhāvatī | (va. ti. ṭī., pṛ. 47)",
    "T17n958u_001:2340": " mīmāṃsarddhyutpādaḥ prabhāvatī | (va. ti. pṛ., 53)",
    "T17n958u_001:2341": " prabhāsvaram",
    "T17n958u_001:2342": " prabhāsvaram",
    "T17n958u_001:2343": " prabhāsvaraṃ paramārthasatyam | (gu. sa. pra., pa. 33, 71)",
    "T17n958u_001:2344": " pamuditā",
    "T17n958u_001:2345": " tatra śiraḥśikhādakṣiṇakarṇapṛṣṭhāni pīṭhaṃ bodhicittāspadam,",
    "T17n958u_001:2346": " saiva pramuditā,",
    "T17n958u_001:2347": " layādikrameṇānandatrayajananāt | (va. ti. ṭī., pṛ. 28)",
    "T17n958u_001:2348": " prayogamārgaḥ",
    "T17n958u_001:2349": " katamaḥ prayogamārgaḥ ?",
    "T17n958u_001:2350": " daśa dharmāḥ |",
    "T17n958u_001:2351": " katame daśa ?",
    "T17n958u_001:2352": " pañcendriyāṇi pañcabalāni ceti | (va. ti. ṭī., pṛ. 51)",
    "T17n958u_001:2353": " tatra prayogamārge catvāro nirvedhabhāgīyā dharmāḥ - ūṣmagatāḥ,",
    "T17n958u_001:2354": " mūrdhagatāḥ,",
    "T17n958u_001:2355": " kṣāntigatāḥ,",
    "T17n958u_001:2356": " laukikāgradharmāśceti |",
    "T17n958u_001:2357": " ...tatra prathamayornirvedhabhāgīyayorarthe śraddhādayastāni pañcendriyāṇītyucyante |",
    "T17n958u_001:2358": " .....nivartante hi śraddhādayo yadā tadendriyavyapadeśabhājino bhavanti,",
    "T17n958u_001:2359": " yadā vipakṣeṇāśraddhākauśīdyavismṛtivikṣepāyoniśomanasikāraparyāyadauṣprajñairna nivartante,",
    "T17n958u_001:2360": " pañca balāni bhavanti | (va. ti. ṭī., pṛ. 54-55)",
    "T17n958u_001:2361": " pravaṇā",
    "T17n958u_001:2362": " purīṣavāhitvāt pravaṇā,",
    "T17n958u_001:2363": " varṇavyatyayāt praṇavā;",
    "T17n958u_001:2364": " vairocanapravāhinī hṛdaye | (va. ti. ṭī., pṛ. 45)",
    "T17n958u_001:2365": " prāṇātipātinaḥ",
    "T17n958u_001:2366": " skandhādiniḥsvabhāvatvaṃ ye kurvanti śamathoditam |",
    "T17n958u_001:2367": " prāṇātipātinaste syuragrayānavyavasthitāḥ || (gu. sa. pra., pṛ. 47)",
    "T17n958u_001:2368": " prāṇāyāmaḥ",
    "T17n958u_001:2369": " pañcajñānamayaṃ śvāsaṃ pañcabhūtasvabhakam |",
    "T17n958u_001:2370": " niścārya piṇḍarūpeṇa nāsikāgre tu kalpayet ||",
    "T17n958u_001:2371": " pañcavarṇaṃ mahāratnaṃ prāṇāyāmamiti smṛtam | (se. ṭī., pṛ. 30)",
    "T17n958u_001:2372": " prāṇāyāmena niyataṃ bodhisattvaivekṣyate | (se. ṭī., pṛ. 31)",
    "T17n958u_001:2373": " pañcajñānāni akṣobhyādipañcabuddhā lalanāpañcamaṇḍaladharmiṇo vijñānādipañcaskandhāḥ,",
    "T17n958u_001:2374": " tanmayaṃ śvāsaṃ vāmanāsāpuṭe |",
    "T17n958u_001:2375": " iha pacabhūtaśabdena rasanāpañcamaṇḍaladharmiṇaḥ pṛthivyādipañcadhātavo (gṛhyante) |",
    "T17n958u_001:2376": " tatsvabhāaṃ śvāsaṃ pañcabhūtasvabhāvakam, (tasmin)",
    "T17n958u_001:2377": " savyanāsāpuṭe niścārya piṇḍarūpeṇa |",
    "T17n958u_001:2378": " iha piṇḍaṃ savyāpasavyamaṇḍalātmakatvaṃ madhyamāyāmavadhūtyāṃ prāṇavāyoḥ |",
    "T17n958u_001:2379": " taṃ ca prāṇavāyuṃ niścārya piṇḍarūpeṇa nāsikāgre |",
    "T17n958u_001:2380": " atra nāsikāśabdena nābhihṛtkaṇṭhalalāṭoṣṇīṣakamalakarṇikocyate |",
    "T17n958u_001:2381": " taṃ ca prāṇavāyuṃ niścārya tasmād nāsikāyā agre kalpayed bhāvayet |",
    "T17n958u_001:2382": " karṇikāyāṃ karṇikāmadhye na savyāpasavyakamaladale |",
    "T17n958u_001:2383": " ayameva vāmadakṣiṇavāhadvayanirodhena kevalamadhyamāvāhiprāṇavāyuḥ pañcavarṇaṃ mahāratnamityucyate |",
    "T17n958u_001:2384": " prāṇāyāma iti vajrajāpa iti ca madhyamābhinnāṅgatvena japtavyaḥ | (se. ṭī., pṛ. 32-33)",
    "T17n958u_001:2385": " yadā śaśiravimāgarahito yogī bhavati sadā madhyamāvāhakaḥ,",
    "T17n958u_001:2386": " tadā prāṇāyāmena śuddhaḥ san nirīkṣyate bodhisattvaiḥ praśasyate ca | (se. ṭī., pṛ. 34)",
    "T17n958u_001:2387": " prāṇāyāmo nāma lalanārasanāvāmadakṣiṇamārganirodhaḥ |",
    "T17n958u_001:2388": " avadhūtīmadhyamārge prāṇavāyoḥ sadā pravṛttiriti |",
    "T17n958u_001:2389": " pūrakakumbhakarecakrayogenāvadhūtyāṃ okṅkāreṇa śvāsaṃ hūkāreṇa nirodhaṃ āḥkāreṇa niḥśvāsaṃ candrasūryarāhusvabhāvena kurute yogīti prāṇāyāmāṅgam | (se. ṭī., pṛ. 38-39)",
    "T17n958u_001:2390": " preṅkhaṇam",
    "T17n958u_001:2391": " āgatiḥ preṅkhaṇaṃ proktam | (he. ta. 2.3.57)",
    "T17n958u_001:2392": " pretapurī",
    "T17n958u_001:2393": " pretādhivāsinī liṅge | (va. ti., pṛ. 34)",
    "T17n958u_001:2394": " pretānāṃ pañcānāmākāśānāṃ purī iva purī pretapurī sā dhvajayugalī | (va. ti. ṭī., pṛ. 34)",
    "T17n958u_001:2395": " pretādhivāsinīsaṃsthā śleṣmalā cakraveginī | (va. ti., pṛ. 46)",
    "T17n958u_001:2396": " premaṇī",
    "T17n958u_001:2397": " lohitavahanādvasantapuṣpaiḥ premotpādanāt premaṇī ūrvoḥ | (va. ti. ṭī., pṛ. 46) phaṭ",
    "T17n958u_001:2399": " phaḍiti māraṇadyotakaṃ bījam | (gu. sa. pra., pṛ. 164)",
    "T17n958u_001:2400": " phalacatuṣṭayam",
    "T17n958u_001:2401": " evaṃkāre ca niṣyandaṃ vipākaṃ dharmacakrataḥ |",
    "T17n958u_001:2402": " puruṣakāraṃ sambhoge vaimalyaṃ sukhacakrake ||",
    "T17n958u_001:2403": " phalaṃ caturvidhaṃ proktaṃ nisyandādyairvibheditam |",
    "T17n958u_001:2404": " karmabhuga bhagavatī prajñā karmamārutacoditā ||",
    "T17n958u_001:2405": " yathā kṛtaṃ tathā bhuktaṃ niṣyanda iti śabditam |",
    "T17n958u_001:2406": " vipākaṃ tadviparyāsaṃ karmaṇyalpe mahatphalam |",
    "T17n958u_001:2407": " puruṣakāramupārjanaṃ vaimalyaṃ yogaśuddhitaḥ || (he. ta. 2.4.56-58)",
    "T17n958u_001:2408": " evaṃkāro yonicakram,",
    "T17n958u_001:2409": " tatra niṣyandaphalam |",
    "T17n958u_001:2410": " dharmacakre vipākaphalam |",
    "T17n958u_001:2411": " saṃbhogacakre puruṣakāraphalam |",
    "T17n958u_001:2412": " mahāsukhacakre vaimalyaphalam |",
    "T17n958u_001:2413": " ....karmamudrābhavanayā prapañcalakṣaṇayā tadanurūpatā prapañcacaryayā vakṣyamāṇayā saṃharaṇasphuraṇādinā yathā ātmano vajradharakāyo jagadarthakārī",
    "T17n958u_001:2414": " tathāyaṃ bhuñjanaprāpti niṣyanda iti śabditam,",
    "T17n958u_001:2415": " niṣyando hi hetusadṛśa iti vacanāt |",
    "T17n958u_001:2416": " vipākamiti tadviparyāsam,",
    "T17n958u_001:2417": " sadṛśād viparītam |",
    "T17n958u_001:2418": " tallakṣanaṃ dharmamudrāyāmastu |",
    "T17n958u_001:2419": " tathāhi-- dharmamudrāyāṃ māyopamasamādhinā niṣprapañcacaryāyāṃ viharan san svalpe'pi karmaṇi matphalaṃ vajradharapadaṃ prāpnuyāt |",
    "T17n958u_001:2420": " mahāmudrāyāṃ saṃbhoge ca punaḥ puruṣakāraphalam |",
    "T17n958u_001:2421": " tathā hyatyantaniṣprapañcacaryayā ātmanaḥ pauruṣeyaṃ sādhyaṃ phalam,",
    "T17n958u_001:2422": " ataḥ puruṣakāraphalam,",
    "T17n958u_001:2423": " hīnavīryāṇāṃ tatrādhikārābhāvāt |",
    "T17n958u_001:2424": " vaimalyamiti |",
    "T17n958u_001:2425": " yogo mahāmudrāyogaḥ,",
    "T17n958u_001:2426": " tasya visuddhiḥ senānantaraṃ mahāmudrāsiddhiḥ |",
    "T17n958u_001:2427": " tathāhi-asya kalpāsaṃkhyeyabhāvanāviś",
    "T17n958u_001:2428": " uddhadhiyāmadhimātrendriyāṇāṃ bhāvanānirapekṣaiva mahāmudrāsiddhiḥ |",
    "T17n958u_001:2429": " phalaṃ mahāsukhacakre sthitam |",
    "T17n958u_001:2430": " (he. ta. ṭī., pa. 58a-59a)",
    "T17n958u_001:2431": " bialam",
    "T17n958u_001:2432": " balaṃ māṃsam | (he. ta. 2.3.56)",
    "T17n958u_001:2433": " bālabuddhiḥ",
    "T17n958u_001:2434": " bālo majughoṣaḥ,",
    "T17n958u_001:2435": " tasmin buddhiścintā yasya sa bālabuddhiḥ sādhakaḥ | (gu. sa. pra., pṛ. 197)",
    "T17n958u_001:2436": " binduḥ",
    "T17n958u_001:2437": " dīrghahūkāramupāyagrāhakajñānavikalpaṃ binduriti | (ca. ko. vyā., pṛ. 149)",
    "T17n958u_001:2438": " bindurityanayā saṃjñayā caturthaṃ śūnyamavagantavyam |",
    "T17n958u_001:2439": " ....tadyathā--saṃjñāskandhatoyadhātujivhārūpapādādānaṃ ca -- eṣāṃ nirāvaraṇatā samarasatvamekalolībhūtatvaṃ binduriti caturthākṣaramahāśūnyamiti",
    "T17n958u_001:2440": " asya saṃjñācihnaṃ madhyacihnād vāmena bindumekamanuccāryamiti | (vi. pra., pṛ. 48)",
    "T17n958u_001:2441": " tasya madhye tu haṃkāro bindurūpo hyanāhataḥ |",
    "T17n958u_001:2442": " ....sthitaṃ tadbījarūpeṇa śravatyamṛtarūpeṇa.... | (va. ti., pṛ. 62-63)",
    "T17n958u_001:2443": " mastiṣkasya madhye'nāhatākṣaro haṃkāraḥ sravadamṛtaprasaratvād bindurvedanaśīlo bindurityucyate | (va. ti. ṭī., pṛ. 63)",
    "T17n958u_001:2444": " bindirindusvarūpeṇa jagadāhlādakārakaḥ |",
    "T17n958u_001:2445": " mahāsukhe mahācakre'nāhatākṣararūpadhṛk || (va. ti. ṭī., pṛ. 64)",
    "T17n958u_001:2446": " bimbaniṣpattiḥ",
    "T17n958u_001:2447": " tena bījena devatādehasya viśvadalakamalakarṇikārasthitasūryādimaṇḍalopari śavārūḍhasyārthaparyaṅkatāṇḍavakāriṇo niṣpattirbimbaniṣpattiḥ | (he. ta. ṭī., pa. 14a)",
    "T17n958u_001:2448": " bījam",
    "T17n958u_001:2449": " iha dvīndriyasaṃyogād yaccyutaṃ bhagaraktaṃ guhyakamale tad bījamityucyate | (vi. pra., pṛ. 159)",
    "T17n958u_001:2450": " bījasaṃgrahaḥ",
    "T17n958u_001:2451": " tasminneva prabhāsvare (citte)",
    "T17n958u_001:2452": " yathāyogaṃ sūryādimaṇḍalopari kiraṇamālidevatābījaṃ dṛṣṭvā tasmād bījād yoginīkulānantanirmāṇena jagadarthaṃ kṛtvā tasminneva bīje samupasaṃhāro bījasaṃgrahaḥ |",
    "T17n958u_001:2453": " (he. ta. ṭī., pa. 13b-14a)",
    "T17n958u_001:2454": " buddhaḥ",
    "T17n958u_001:2455": " vāsanākṣayajātena hyadvayo buddha ucyate | (a. kra. 28)",
    "T17n958u_001:2456": " sattvā buddhā eva kintu āgantukamalāvṛtāḥ |",
    "T17n958u_001:2457": " tasyāpakarṣaṇāt sattvā buddhā eva na saṃśayaḥ || (he. ta. 2.4.69)",
    "T17n958u_001:2458": " na buddho labhyate'nyatra lokadhātuṣu kutracit |",
    "T17n958u_001:2459": " cittameva hi saṃbuddho na buddho'nyatra darśitaḥ || (he. ta. 2.4.75)",
    "T17n958u_001:2460": " vastūni sarvadharmāsteṣāṃ buddhaḥ sarvākārajñānaṃ tena jñānenāhaṃ buddhaḥ | (he. ta. ṭī., pa. 46a)",
    "T17n958u_001:2461": " buddho vigatamalaṃ cittam | (vi. pra., pṛ. 23)",
    "T17n958u_001:2462": " buddhatvam",
    "T17n958u_001:2463": " buddhatvaṃ sarvajñatā-sarvākārajñatā-mārgajñatā-mārgākārajñatā-daśabala-vaiśāradyādiguṇavibhūtayaḥ | (vi. pra., pṛ. 16)",
    "T17n958u_001:2464": " buddhatvaṃ nāma saṃsāravāsanārahitaṃ cittam |",
    "T17n958u_001:2465": " buddho vigatamalaṃ cittam | (vi. pra., pṛ. 23)",
    "T17n958u_001:2466": " svarūpāvabodhād buddhastasya bhāvo buddhatvam,",
    "T17n958u_001:2467": " tat svadeha eva sthitaṃ vyavasthitam |",
    "T17n958u_001:2468": " ata eva tadeva buddhakṣetram,",
    "T17n958u_001:2469": " atraiva prakṛtisiddhasya sahajabuddhasyāvasthānāt | (va. ti., pṛ. 29)",
    "T17n958u_001:2470": " buddhapūjā",
    "T17n958u_001:2471": " rūpaṃ śabdaṃ gandhaṃ rasaṃ spraṣṭavyaṃ dharmadhātukam |",
    "T17n958u_001:2472": " kṛtvā tanniḥsvabhāvaṃ syād buddhapūjā taduttamā ||",
    "T17n958u_001:2473": " cakṣurādijñānasambhūtaiḥ pañcābhijñopaśobhitaiḥ |",
    "T17n958u_001:2474": " ebhiḥ pañcopahārākhyairlaghu buddhatvamāpnuyāt || (gu. sa. pra., pṛ. 54)",
    "T17n958u_001:2475": " buddharatnakaraṇḍakam",
    "T17n958u_001:2476": " buddharatnaṃ paramākṣarasukhaṃ karaṇḍakaṃ vajramaṇipadmamiti buddharatnakaraṇḍakam | (vi. pra., pṛ. 20)",
    "T17n958u_001:2477": " buddhāḥ",
    "T17n958u_001:2478": " buddhā akṣobhyādayaḥ | (gu. sa. pra., pṛ. 93)",
    "T17n958u_001:2479": " buddhāstryadhvavartino jināḥ | (gu. sa. pra., pṛ. 101)",
    "T17n958u_001:2480": " bodhaḥ",
    "T17n958u_001:2481": " bodho grāhyagrāhakarūpeṇa pratipattiḥ | (he. ta. ṭī, pa. 33a)",
    "T17n958u_001:2482": " bodhiḥ",
    "T17n958u_001:2483": " sattvān bodhayatyātmasvarūpamiti bodhiḥ | (gu. sa. pra., pṛ. 95)",
    "T17n958u_001:2484": " bodhimapratiṣṭhitanirvāṇam | (gu. sa. pra., pṛ. 139)",
    "T17n958u_001:2485": " svarūpaparijñānameva bodhiḥ | (va. ti. ṭī., pṛ. 9)",
    "T17n958u_001:2486": " buddhyantyanayā sarvamātmasvarūpamiti bodhiḥ |",
    "T17n958u_001:2487": " pudgalanairātmyalakṣaṇā bodhiḥ śrāvakabodhiḥ prādeśikī,",
    "T17n958u_001:2488": " dharmāṇāṃ dravyatvenābhyupagamāt |",
    "T17n958u_001:2489": " tayā vimucyamānāḥ śrāvakabodhau nipateyuḥ,",
    "T17n958u_001:2490": " sā bodhiḥ svārthamātraprādhānyādaviśuddhatvāt prādeśikītyucyate |",
    "T17n958u_001:2491": " ubhayanairātmyalakṣaṇā tu bodhiḥ samyaksaṃbodhirvyāpakatvād vyāpikā,",
    "T17n958u_001:2492": " dharmāṇāṃ tattvabhāvenāvasthānāt | (va. ti. ṭī., pṛ. 51-52)",
    "T17n958u_001:2493": " bodhicittam",
    "T17n958u_001:2494": " bodhicittaṃ sāṃvṛtaspandarūpaṃ śukram | (do. ko. vyā., pṛ. 150)",
    "T17n958u_001:2495": " śūnyatākaruṇābhinnaṃ bodhicittamiti smṛtam | (sā. mā., pṛ. 111)",
    "T17n958u_001:2496": " bodhicittaṃ bhaveccandraṃ pañcadaśakalātmakam |",
    "T17n958u_001:2497": " ālirūpaṃ mahāsaukhyaṃ yoginyastasyāṃśakāḥ || (he. ta. 2.4.26)",
    "T17n958u_001:2498": " maṇḍalacakrādyupāyena svādhiṣṭhānakrameṇa ca |",
    "T17n958u_001:2499": " bodhicittamutpādayed vaivṛtisaṃvṛtirūpakam ||",
    "T17n958u_001:2500": " saṃvṛtaṃ kundasaṃkāśaṃ vivṛtaṃ sukharūpiṇam |",
    "T17n958u_001:2501": " strīkakkolasukhāvatyāmevaṃkārasvarūpake ||",
    "T17n958u_001:2502": " sukhasya rakṣaṇādeva sukhāvatīti śabditam | (he. ta. 2.4.29-31)",
    "T17n958u_001:2503": " śūnyatākaruṇādvayasvabhāvaṃ bodhicittam | (he. ta. ṭī., pa. 9a)",
    "T17n958u_001:2504": " bodhicittaṃ mahāsukham",
    "T17n958u_001:2505": " bodhicittaṃ mahāsukhamiti sakalakleśopakleśajanitaduḥkhakṣayaratilakṣaṇam | (he. ta. ṭī., pa. 52a)",
    "T17n958u_001:2506": " bodhicittotpādaḥ",
    "T17n958u_001:2507": " utpādayāmi sambodau cittaṃ bodhāya dehinām |",
    "T17n958u_001:2508": " bhadracaryāṃ cariṣyāmi sarvasattvahitodayām || (sā. mā., pṛ. 3)",
    "T17n958u_001:2509": " itthaṃ mayopārjitapuṇyavṛndādutpādayāmyeṣa subodhicittam | (sā. mā., pṛ. 117)",
    "T17n958u_001:2510": " aho batāhamanuttarāṃ samyaksaṃbodhimabhisaṃbuddeyaṃ sarvaṃ sarvasattvānāmarthāya hitāya sukhāya yāvadatyanta(daka)",
    "T17n958u_001:2511": " niṣṭhe nirvāṇadhātau buddhabodhau pratiṣṭhāpanāya ca | (sā. mā., pṛ. 225)",
    "T17n958u_001:2512": " bhavasāgare patitān sattvān teṣāmuddharaṇaṃ kartuṃ cittavajraṃ śreṣṭhaṃ karomyahamiti bodhicittotpādaḥ | (sā. mā., pṛ. 373)",
    "T17n958u_001:2513": " bodhisattvaḥ",
    "T17n958u_001:2514": " asyotpādādutpāditaṃ bodhicittaṃ bodhisattvaṃ ityucyate | (sā. mā., pṛ. 111)",
    "T17n958u_001:2515": " bodhicaryā samāsena bodhisattvo nigadyate | (he. ta. 1.1.5a)",
    "T17n958u_001:2516": " bodhisattvāḥ",
    "T17n958u_001:2517": " bodhisattvā maitreyādayaḥ | (gu. sa. pra., pṛ. 93)",
    "T17n958u_001:2518": " bodhiḥ paramārthaḥ,",
    "T17n958u_001:2519": " sattvaḥ saṃvṛtisatyam,",
    "T17n958u_001:2520": " te ātmā deho yasya sa bodhisattvātmā |",
    "T17n958u_001:2521": " ... satyadvayena parigṛhītaṃ rūpaṃ bodhisattvaḥ | (gu. sa. pra., pṛ. 100-101)",
    "T17n958u_001:2522": " bodhiḥ paramārthasatyam,",
    "T17n958u_001:2523": " satvaḥ saṃvṛtisatyam |",
    "T17n958u_001:2524": " tayoradvayarūpeṇa yaḥ sthitaḥ sa bodhisattvo mahāvajradharaḥ | (gu. sa. pra., pṛ. 109)",
    "T17n958u_001:2525": " bodhyaṅgāni",
    "T17n958u_001:2526": " tasyāvabodheraṅgānyupāyā bodhyaṅgāni |",
    "T17n958u_001:2527": " aṅgānyupāyāḥ pakṣyā abhivyaktikaraṇānīti paryāyāḥ | (va. ti. ṭī., pṛ. 52)",
    "T17n958u_001:2528": " nirāvaraṇaṃ jñānaṃ bodhiḥ |",
    "T17n958u_001:2529": " yena satyadarśanaṃ cetasi samādhīyate,",
    "T17n958u_001:2530": " tat samādhisaṃbodhyaṅgam |",
    "T17n958u_001:2531": " yena tatraivotsāhaḥ,",
    "T17n958u_001:2532": " tadvīryasaṃbodhyaṅgam |",
    "T17n958u_001:2533": " yena tatraiva cittaṃ niḥsaṃśayaṃ karoti,",
    "T17n958u_001:2534": " tat prītisaṃbodhyaṅgam |",
    "T17n958u_001:2535": " tayaiva prītyā kāyavākcittakarmaṇyataḥ kleśoṣmaprahāṇādatiśītalā bhavati,",
    "T17n958u_001:2536": " tat prasrabdhisaṃbodhyaṅgam |",
    "T17n958u_001:2537": " samyagbhāvasvarūpaparijñānaṃ taddharmapravicayasaṃbodhyaṅgam |",
    "T17n958u_001:2538": " tatraiva caitasyasaṃpramoṣaḥ smṛtisaṃbodhyaṅgam |",
    "T17n958u_001:2539": " samādhāvāsaktyanāsaktyorudāsīnatopekṣāsaṃbodhyaṅgam | (va. ti. ṭī., pṛ. 55-56)",
    "T17n958u_001:2540": " bolaḥ",
    "T17n958u_001:2541": " vajraṃ bolakaṃ khyātam | (he. ta. 2.3.60)",
    "T17n958u_001:2542": " bolo mahākaruṇāmayaścittavajraḥ | (he. ta. ṭī., pa. 52a)",
    "T17n958u_001:2543": " kollagirau śirasi sthito'haṅkāro bolaḥ | (he. ta. ṭī., pa. 54b)",
    "T17n958u_001:2544": " bauddhaṃ jñānam",
    "T17n958u_001:2545": " rūpādyāyatanādīni prabhujyante svayaṃ yataḥ |",
    "T17n958u_001:2546": " ṣaḍbhujaṃ kathyate tena jñānaṃ bauddhaṃ tathāgataiḥ || (jñā. si. 15.23)",
    "T17n958u_001:2547": " brahmavihāracatuṣṭayam",
    "T17n958u_001:2548": " catvāro brahmavihārāḥ--maitrī,",
    "T17n958u_001:2549": " karuṇā,",
    "T17n958u_001:2550": " muditā,",
    "T17n958u_001:2551": " upekṣā ceti |",
    "T17n958u_001:2552": " (dharmasaṃgraha,",
    "T17n958u_001:2553": " ma. sū., bhā. 1, pṛ. 330)",
    "T17n958u_001:2554": " rāgavṛddhilakṣaṇā karuṇā,",
    "T17n958u_001:2555": " dveṣanāśātmikā maitrī,",
    "T17n958u_001:2556": " mohakṣayātmikā muditā,",
    "T17n958u_001:2557": " akṣarasukhātmikā upekṣā | (se. ṭī., pṛ. 66)",
    "T17n958u_001:2558": " brahmāgniḥ",
    "T17n958u_001:2559": " karmamārutanirdhūto brahmāgnistrikaṭe sthitaḥ | (va. ti., pṛ. 67)",
    "T17n958u_001:2560": " manthamanthānasaṃyogāt karmaṇo yatra tadbhūto brahmāgnistattvamayo jvalanaḥ |",
    "T17n958u_001:2561": " sa trikaṭe tadadho guhye trikoṇe jvalannāste svabhāvena |",
    "T17n958u_001:2562": " gahirapi brahmāgniḥ śāntike śasyate |",
    "T17n958u_001:2563": " sa cāraṇinirmathanādudbhavatīti | (va. ti. ṭī., pṛ. 67)",
    "T17n958u_001:2564": " bhakṣam",
    "T17n958u_001:2565": " bhakṣaṃ tṛptikaraṃ jñeyam | (he. ta. 2.3.58)",
    "T17n958u_001:2566": " bhagam",
    "T17n958u_001:2567": " hṛdayaṃ jñānaṃ... tadeva bhagam,",
    "T17n958u_001:2568": " sarvakleśabhañjanāt | (jñā. si., pṛ. 139)",
    "T17n958u_001:2569": " bhagaḥ",
    "T17n958u_001:2570": " bhagaḥ paramārthasatyam | (gu. sa. pra., pṛ. 67)",
    "T17n958u_001:2571": " bhagavān",
    "T17n958u_001:2572": " viśuddhaṣaḍdhātukatvādaiśvaryādiguṇalakṣaṇo bhago vidyate'syeti bhagavān |",
    "T17n958u_001:2573": " taduktaṃ mūlatantre --",
    "T17n958u_001:2574": " aiśvaryasya samagrasya rūpasya yaśasaḥ śriyaḥ |",
    "T17n958u_001:2575": " jñānasyārthaprapannasya ṣaṇṇāṃ bhaga iti smṛtaḥ ||",
    "T17n958u_001:2576": " ṣaṭtriṃśatpṛthivyādiśuddhadhātvāryavajraiśvaryādiguṇāstāsāṃ ṣaḍ bhagāste prakīrtitāḥ |",
    "T17n958u_001:2577": " hevajre'pi --",
    "T17n958u_001:2578": " bhañjanaṃ bhagamākhyātaṃ kleśamārādibhañjanāt |",
    "T17n958u_001:2579": " prajñāvāhyāśca te kleśāstasmāt prajñā bhagocyate || (se. ṭī., pṛ. 3)",
    "T17n958u_001:2580": " bhagā aiśvaryādayo guṇā vidyante yasya sa bhagavān |",
    "T17n958u_001:2581": " tathā coktam --",
    "T17n958u_001:2582": " aiśvaryasya samagrasya jñānasya yaśasyaḥ śriyaḥ |",
    "T17n958u_001:2583": " rūpasyārtha(tha)",
    "T17n958u_001:2584": " prayatnasya ṣaṇṇāṃ bhagamiti śrutam || (he. ta. ṭī., pa. 1b)",
    "T17n958u_001:2585": " bhagavāniti hevajramūrtirvajradharaḥ | (he. ta. ṭī., pa. 1b)",
    "T17n958u_001:2586": " bhago'syāstīti buddhasya bhagavāniti kathyate |",
    "T17n958u_001:2587": " bhagāni ṣaḍvidhānyāhuraiśvaryādiguṇākhilāḥ |",
    "T17n958u_001:2588": " athavā kleśamārāṇāṃ bhañjanād bhagavāniti || (he. ta. 1.5.15)",
    "T17n958u_001:2589": " bhāgyasampannatvādaśeṣavipakṣabhañjanācca bhagavān | (gu. sa. pra., pṛ. 12)",
    "T17n958u_001:2590": " āṣṭaguṇaiśvaryayogād bhagavān | (gu. sa. pra., pṛ. 18)",
    "T17n958u_001:2591": " mārakleśabhañjanād bhagaḥ,",
    "T17n958u_001:2592": " sarvajñaiśvaryādiguṇasamūhaḥ,",
    "T17n958u_001:2593": " sa bhago'syāstīti bhagavān | (vi. pra., pṛ. 17)",
    "T17n958u_001:2594": " bhaginī",
    "T17n958u_001:2595": " bhaginīti tathā prajñā vibhāgaṃ darśayed yathā | (he. ta. 1.5.16)",
    "T17n958u_001:2596": " saṃvṛtiparamārthayorvibhāgakathanād bhaginī | (he. ta. ṭī., pa. 20a)",
    "T17n958u_001:2597": " bhayāṣṭakam",
    "T17n958u_001:2598": " siṃhahastivahnisarpacauranigaḍajalebhyo bhayam | (ta. saṃ. ṭī., pṛ. 26)",
    "T17n958u_001:2599": " bhavaḥ",
    "T17n958u_001:2600": " saṃvṛtibodhicitto hi bhavaḥ | (ca. ko. vyā., pṛ. 70)",
    "T17n958u_001:2601": " abhūtakalpasambhūto bhāvasaṃkalpanātmakaḥ |",
    "T17n958u_001:2602": " bhavaḥ sa eva cākhyāto bālavyāmohako budhaiḥ || (pra. vi. si. 1.3)",
    "T17n958u_001:2603": " bhavaḥ saṃsāraḥ |",
    "T17n958u_001:2604": " ...candrasūryacihnapariṇāmena bavatīti bhavo devatākāraḥ | (he. ta. ṭī., pa. 48a)",
    "T17n958u_001:2605": " bhavyatānujñā",
    "T17n958u_001:2606": " maṇḍalatattvaṃ maṇḍalaviśuddhilakṣaṇaṃ devatātattvaṃ devatāviśuddhilakṣaṇamācāryaparikarma ca maṇḍalasādhanajñānaṃ pañcapradīpaṃ cāmṛtabhakṣāṇaṃ ca bhavyatātattvaṃ ca naiḥsvābhāvyam |",
    "T17n958u_001:2607": " eṣāmutpannakramalakṣaṇā dharmacakrapravartanārthamanujñā (bhavyatānujñā) (a. va. saṃ., pṛ. 38)",
    "T17n958u_001:2608": " bhāvaḥ",
    "T17n958u_001:2609": " bhāvaḥ śāśvatagrahaḥ | (ta. saṃ. ṭī., pṛ. 3)",
    "T17n958u_001:2610": " sarve te śuddhabhāvā hi yasmād buddhamayaṃ jagat | (he. ta. 1.9.4)",
    "T17n958u_001:2611": " bhavatyutpadyate gatergatyantaramiti bhāvaḥ,",
    "T17n958u_001:2612": " pañcaskandhalakṣaṇaṃ śarīram | (he. ta. ṭī., pa. 4b)",
    "T17n958u_001:2613": " bhāvanā",
    "T17n958u_001:2614": " lalāṭe kāyabhāvanā,",
    "T17n958u_001:2615": " hṛdi vāgbhāvanā,",
    "T17n958u_001:2616": " guhye cittabhāvanā |",
    "T17n958u_001:2617": " kāyādibindūnāṃ samāhāra ekatvaṃ vajramaṇau,",
    "T17n958u_001:2618": " tatra jñānabhāvanā | (se. ṭī., 62)",
    "T17n958u_001:2619": " bhāvanā pratibhāsastu maṇḍalādvayogātaḥ | (va. ti., pṛ. 68)",
    "T17n958u_001:2620": " bāhye kāyavākcittānyālambya yogināṃ pratibhāsate |",
    "T17n958u_001:2621": " adhyātmani nirmāṇādicaturmaṇḍaleṣu mudrānikāyādipratibhāsa eva bhāvanā |",
    "T17n958u_001:2622": " niḥsvabhāvatālambanaṃ vā maṇḍalādvayayogaḥ,",
    "T17n958u_001:2623": " saiva bhāvanā | uktaṃ ca --",
    "T17n958u_001:2624": " abhāvo bhāvanā bhāvo bhāvanā naiva bhāvanā |",
    "T17n958u_001:2625": " iti bhāvo na bhāvaḥ syād bhāvanāto na labhyate || (va. ti. ṭī., pṛ. 68)",
    "T17n958u_001:2626": " bhāvanāmārgaḥ",
    "T17n958u_001:2627": " katamo bhāvanāmārgaḥ ? māgāṅgāni |",
    "T17n958u_001:2628": " kati mārgāṅgāni ?",
    "T17n958u_001:2629": " āryāṣṭāṅgo mārgaḥ | (va. ti. ṭī., pṛ. 51)",
    "T17n958u_001:2630": " jñeyāvaraṇapratipakṣo bhāvanāmārgaḥ | (va. ti. ṭī., pṛ. 56)",
    "T17n958u_001:2631": " bhāvāḥ",
    "T17n958u_001:2632": " bhavanti hetupratyayebhyaḥ sakāśāditi bhāvāḥ skandhadhātvāyatanādikāḥ sthiracalāḥ padārthāḥ | (se. ṭī., pṛ. 59)",
    "T17n958u_001:2633": " aṇḍajā jarāyujā upapādukāḥ saṃsvedajā devāsurādiprakṛtikāḥ sarve bhāvāḥ svabhāvena pariśuddhā yogīndrasya | (ca. ko. vyā., pṛ. 32)",
    "T17n958u_001:2634": " bhāvikī",
    "T17n958u_001:2635": " vukkaṃ bhāvayatīti sravatīti bhāvikī,",
    "T17n958u_001:2636": " cakṣurdvaye | (va. ti. ṭī., pṛ. 44)",
    "T17n958u_001:2637": " bhikṣuḥ",
    "T17n958u_001:2638": " bhikṣuḥ koṭiśikṣāpadī | (do. ko. vyā., pṛ. 84)",
    "T17n958u_001:2639": " bhūcaryaḥ",
    "T17n958u_001:2640": " kāmarūpādārabhya himālayāntaṃ bhūcaryaḥ | (va. ti. ṭī., pṛ. 27)",
    "T17n958u_001:2641": " bhūtakoṭiḥ",
    "T17n958u_001:2642": " sarvadharmāṇāṃ prakṛtistathatā bhūtakoṭiḥ svabhāva iti paryāyāḥ | (he. ta. ṭī., pa. 41a)",
    "T17n958u_001:2643": " paramārthato nirvāṇaṃ sarveṣāṃ bhūtakoṭiḥ | (he. ta. ṭī., pa. 56b)",
    "T17n958u_001:2644": " ākāśadhātuḥ bhūtakoṭiḥ | (gu. sa. pra., pṛ. 211)",
    "T17n958u_001:2645": " bhūtayoniḥ (caturdhā)",
    "T17n958u_001:2646": " iha lokadhatau caturdhā bhūtayoniḥ--iha pṛthivīyoniḥ sthāvarā bāhye,",
    "T17n958u_001:2647": " adhyātmani lomāniḥ;",
    "T17n958u_001:2648": " bāhye vāyuyoniraṇḍajāḥ,",
    "T17n958u_001:2649": " adhyātmani yūkāḥ;",
    "T17n958u_001:2650": " bāhye udakayoniḥ kṛmikulādayaḥ saṃsvedajāḥ,",
    "T17n958u_001:2651": " śarīre'pi kṛmikulādīni;",
    "T17n958u_001:2652": " bāhye jarāyujāḥ śukrasambhūtāḥ,",
    "T17n958u_001:2653": " adhyātmani śukrameva |",
    "T17n958u_001:2654": " bāhye'nuktatvādityākāśadhātuḥ rasarūpā upapādukāḥ,",
    "T17n958u_001:2655": " adhyātmanyaṇḍarūpāḥ sūkṣmaprāṇina iti bhūtayoniścaturdhā ca | (vi. pra., pṛ. 175)",
    "T17n958u_001:2656": " bhūmayaḥ (dvādaśa)",
    "T17n958u_001:2657": " muditā, vimalā,",
    "T17n958u_001:2658": " arciṣmatī,",
    "T17n958u_001:2659": " prabhākarī,",
    "T17n958u_001:2660": " sudurjayā,",
    "T17n958u_001:2661": " abhimukhī,",
    "T17n958u_001:2662": " dūraṅgamā,",
    "T17n958u_001:2663": " acalā,",
    "T17n958u_001:2664": " sādhumatī,",
    "T17n958u_001:2665": " dharmameghā,",
    "T17n958u_001:2666": " samantabhadrā,",
    "T17n958u_001:2667": " nirupamā,",
    "T17n958u_001:2668": " jñānavatī ceti |",
    "T17n958u_001:2669": " trayodaśī bhumistu apratiṣṭhitanirvāṇadhāturūpā | (he. ta. ṭī., pa. 25b)",
    "T17n958u_001:2670": " majjanam",
    "T17n958u_001:2671": " iha grāhyacitte grāhakacittasya yastasmin praveśo bāhyaviṣayeṣvapravṛttiḥ pratyāhāro dhyānaṃ prāṇāyāmo dhāraṇā majjanamityucyate ṣaḍaṅge | (se. ṭī., pṛ. 46)",
    "T17n958u_001:2672": " maṇḍalam",
    "T17n958u_001:2673": " maṇḍalaṃ sāramityuktaṃ bodhicittaṃ mahat sukham |",
    "T17n958u_001:2674": " ādānaṃ tat karotīti maṇḍalaṃ malanaṃ matam || (he. ta. 2.3.27)",
    "T17n958u_001:2675": " tathā ca guṭikātantre--",
    "T17n958u_001:2676": " sarvāṅgabhāvanātītaṃ kalpanākalpavarjitam |",
    "T17n958u_001:2677": " mātrābindusamāyuktametanmaṇḍalamuttamam || (do. ko. vyā., pṛ. 158)",
    "T17n958u_001:2678": " sarvāṅga bhāvanātītaṃ kalpanākalpavarjitam |",
    "T17n958u_001:2679": " mātrābindusamātītametanmaṇḍalamuttamam || (jñā. si., pṛ. 141)",
    "T17n958u_001:2680": " maṇḍalaṃ pādalekhaḥ syānmalanānmaṇḍalamucyate | (he. ta. 1.5.19)",
    "T17n958u_001:2681": " maṇḍalaṃ sāramityuktam |",
    "T17n958u_001:2682": " mahāsukhaṃ jñānaṃ lāti gṛhṇātīti maṇḍalam |",
    "T17n958u_001:2683": " kiṃ tat ? pādalekhaḥ pādāṅguṣṭhayordṛḍhākuñcanam |",
    "T17n958u_001:2684": " manalād maṇḍalamucyate |",
    "T17n958u_001:2685": " “mala malla dhāraṇe“ dhātuḥ,",
    "T17n958u_001:2686": " mahāsukhasya dhāaṇānmaṇḍalamucyate | (he. ta. ṭī., pa. 20b)",
    "T17n958u_001:2687": " maṇḍalaśabdaḥ sāraparyāyaḥ |",
    "T17n958u_001:2688": " ...tataḥ pāramārthikamaṇḍalam | (he. ta. ṭī., pa. 52",
    "T17n958u_001:2689": " maNDaH sAraH taM lAti gRRihNAtIti maNDalam . cittamaNDalam . (gu | sa |",
    "T17n958u_001:2691": " pra | pRRi | 41)",
    "T17n958u_001:2692": " maNDaM sAraM saMvRRitisatyam taM lAti gRRhNAtIti maNDalam neyArthaH . maNDaM sAraM paramArthasatyam taM lAti gRRhNAtIti maNDalam . yathokaM bhagavatA vyAkhyAtantre --",
    "T17n958u_001:2693": " sarvA~NgabhAvanAtItaM kalpanAkalpavarjitam .",
    "T17n958u_001:2694": " mAtrAbindusamAtItametanmaNDalamuttmam .. neyArthaH . (gu | sa |",
    "T17n958u_001:2696": " pra | pRRi | 45)",
    "T17n958u_001:2697": " maNDaM sAraM lAti gRRihNAti svIkarotIti maNDalam . (gu | sa |",
    "T17n958u_001:2699": " pra | pRRi | 132)",
    "T17n958u_001:2700": " tadeva maNDamityuktaM vastUnAM sAramuttamam .",
    "T17n958u_001:2701": " tad gRRhNAti lAtIti sharIraM maNDalaM matam ..",
    "T17n958u_001:2702": " saptatriMshanmahAnADIcakraM hi maNDalaM matam .",
    "T17n958u_001:2703": " bodhicittaM mahAratnaM maNDalaM tattvamaNDAlam ..",
    "T17n958u_001:2704": " brahmAdInAM ca devAnAM niSpattirmaNDalAdataH . (va |",
    "T17n958u_001:2705": " ti | pRRi | 64-66)",
    "T17n958u_001:2706": " sahajarUpametattu jinAnAM maNDalAdikam .. (. ti., pṛ. 68)",
    "T17n958u_001:2707": " maṇḍalacakram",
    "T17n958u_001:2708": " kālacakrabhagavato maṇḍalacakraṃ pañcaratnamayaparighaṭitadevatādevatyātmakaṃ caturasraṃ catuḥśatahastāyāmam |",
    "T17n958u_001:2709": " bāhye kāyamaṇḍalaṃ caturasraṃ caturdvāraṃ catustoraṇaṃ śmaśānāṣṭakavibhūṣitaṃ pañcaprākāraveṣṭitam |",
    "T17n958u_001:2710": " ....kāyamaṇḍalārdhamānamadhye caturasraṃ vāṅmaṇḍalaṃ caturasraṃ caturdvāaṃ catustoraṇabhūṣitaṃ pañcaprākāraveṣṭitam |",
    "T17n958u_001:2711": " vāṅmaṇḍalārdhamānaṃ cittamaṇḍalaṃ caturasraṃ caturdvāraṃ catustoraṇabhūṣitaṃ triḥprākāraveṣṭitam |",
    "T17n958u_001:2712": " tadardhena jñānacakraṃ ṣoḍaśastambhopaśobhitam |",
    "T17n958u_001:2713": " etadarthenāṣṭadalakamalam |",
    "T17n958u_001:2714": " kamalatribhāgā karṇikā |",
    "T17n958u_001:2715": " evaṃ kāyavākcittamaṇḍalāni sarvalakṣaṇapūrṇāni hārārdhahārasaṃyuktāni ratnapaṭṭikāvedikāvakulikāsahitāni darpaṇārdhacandraghaṇṭāvirājitāni | (vi. pra., pṛ. 26-27)",
    "T17n958u_001:2716": " maṇḍalavāsinī",
    "T17n958u_001:2717": " sarvadoṣaharaṃ jñānaṃ sarvatāthāgataṃ param |",
    "T17n958u_001:2718": " maṇḍalavāsinī khyātā sarvasaṃśodanodyatam || (jñā. si. 15.12)",
    "T17n958u_001:2719": " matsyam",
    "T17n958u_001:2720": " matsyaṃ bhakṣyāṇi | (gu. sa. pra., pṛ. 191)",
    "T17n958u_001:2721": " madanam",
    "T17n958u_001:2722": " madanaṃ madyam | (he. ta. 2.3.56)",
    "T17n958u_001:2723": " madhyā",
    "T17n958u_001:2724": " madhyā śikhī | (sā. mā., pṛ. 69)",
    "T17n958u_001:2725": " mantraḥ",
    "T17n958u_001:2726": " tathā manastrāṇabhūtatvānmantro'pi paramākṣarajñānamucyate |",
    "T17n958u_001:2727": " mūlatantre ca--",
    "T17n958u_001:2728": " kāyavākcittadhātūnāṃ prāṇabhūto yatastataḥ |",
    "T17n958u_001:2729": " mantrārtho mantraśabdena śūnyatājñānamakṣaram ||",
    "T17n958u_001:2730": " puṇyajñānamayo mantraḥ śūnyatākaruṇātmakaḥ | (se. ṭī., pṛ. 69)",
    "T17n958u_001:2731": " mananāt trāṇanācca mantraḥ,",
    "T17n958u_001:2732": " śūnyatākaruṇādvayasvabhāvaṃ bodhicittam | (he. ta. ṭī., pa. 9a)",
    "T17n958u_001:2733": " paramārthamananāt,",
    "T17n958u_001:2734": " jatattrāṇanācca mantraḥ |",
    "T17n958u_001:2735": " pāramārthikabodhicittaṃ mantraḥ,",
    "T17n958u_001:2736": " mantraniṣyandatvāt | (he. ta. ṭī., pa. 11a)",
    "T17n958u_001:2737": " nādastu mantra ityuktaḥ | (va. ti., pṛ. 68)",
    "T17n958u_001:2738": " yo'yaṃ prāgukto nābhideśāduccāraṇāt prāṇavāyuḥ,",
    "T17n958u_001:2739": " sa eva sarvamantrahetutvānmantra ityucyate | (va. ti. ṭī., pṛ. 68)",
    "T17n958u_001:2740": " yaḥ kaścitprasaro vācāṃ jantūnāṃ pratipadyate |",
    "T17n958u_001:2741": " sa sarvo mantrarūpo hi tasmādeva prajāyate |",
    "T17n958u_001:2742": " nādo hi mantra ityukta.....mantro vargeśvaraḥ paraḥ || (va. ti., pṛ. 75)",
    "T17n958u_001:2743": " nābhideśāduccāran mahāsukhadhvaniritaro vā nāda eva mantraḥ,",
    "T17n958u_001:2744": " manastrāṇanād guptabhāṣaṇāt | (va. ti. ṭī., pṛ. 75)",
    "T17n958u_001:2745": " svabhāvo mantravargasya paramākṣara ekakaḥ |",
    "T17n958u_001:2746": " tatparijñānamātreṇa mantrāḥ syuḥ karmakāriṇaḥ ||",
    "T17n958u_001:2747": " ata eva hi necchāmo mantrān varṇasvarūpiṇaḥ |",
    "T17n958u_001:2748": " nahi śaktāstṛṇasyāpi kubjīkaraṇahetavaḥ || (va. ti. ṭī., pṛ. 72)",
    "T17n958u_001:2749": " ratikāle samutpanne yaṃ bhāṣante purandhrayaḥ |",
    "T17n958u_001:2750": " vyaktāvyaktasvabhāvo'sau nādo mantra iti smṛtaḥ || (va. ti. ṭī., pṛ. 76)",
    "T17n958u_001:2751": " mantrajāpaḥ",
    "T17n958u_001:2752": " mantrajāpo nāma prāṇasaṃyamaḥ | (se. ṭī., pṛ. 43)",
    "T17n958u_001:2753": " mantranayaḥ",
    "T17n958u_001:2754": " mantranayamiti pañcavidhaṃ kriyā-caryā-yoga-yogottara-yoganiruttarabhedena |",
    "T17n958u_001:2755": " mantryate gurubhirupāṃśu kathyate yaḥ sa mantraḥ,",
    "T17n958u_001:2756": " tadviṣayacaryāṃ tāṃ nayati prāpayatīti nayaḥ saptavidhaḥ | yaduta--",
    "T17n958u_001:2757": " maṇḍalaṃ gaṇakuṇḍaṃ ca valirmelāpakakramaḥ |",
    "T17n958u_001:2758": " tattvaṃ saptavidhākhyānaṃ sa mantranaya ucyate || (gu. sa. pra., pṛ. 90)",
    "T17n958u_001:2759": " mantravādaḥ",
    "T17n958u_001:2760": " caturvidho mantravādaḥ--yaduta mantrasaṃjñā,",
    "T17n958u_001:2761": " matrārthaḥ,",
    "T17n958u_001:2762": " mantravidarbhaṇam,",
    "T17n958u_001:2763": " vajravāk svaravarjitā ceti | (gu. sa. pra., pṛ. 90)",
    "T17n958u_001:2764": " maraṇam",
    "T17n958u_001:2765": " maraṇaṃ mokṣaḥ,",
    "T17n958u_001:2766": " tatraiva cittacaitasikāvidyālakṣaṇānāmastaṅgamāt,",
    "T17n958u_001:2767": " tadeva maraṇam | (he. ta. ṭī., pa. 21a)",
    "T17n958u_001:2768": " maruḥ",
    "T17n958u_001:2769": " aṅguṣṭhastu maruḥ proktaḥ | (va. ti., pṛ. 35)",
    "T17n958u_001:2770": " masya mahāsukhasya ravanād nadanād maruḥ pādāṅguṣṭhe | (va. ti. ṭī., pṛ. 35)",
    "T17n958u_001:2771": " khedaṃ vahati yā śuṣkā marau tu cakravartinī | (va. ti., pṛ. 47)",
    "T17n958u_001:2772": " malayajam",
    "T17n958u_001:2773": " malayajaṃ milanaṃ matam | (he. ta. 2.3.56)",
    "T17n958u_001:2774": " malayadeśaḥ",
    "T17n958u_001:2775": " śiro malayadeśastu | (va. ti., pṛ. 31)",
    "T17n958u_001:2776": " tatra malaya iti mahāsukhasvabhāvaṃ saṃvṛtiparamārthābhinnabodhicittaṃ līyate yatra sa malayaḥ,",
    "T17n958u_001:2777": " tathābhūto deśo malayadeśaḥ śiraḥ,",
    "T17n958u_001:2778": " tatraiva tasya bhāvāt | (va. ti. ṭī., pṛ. 31)",
    "T17n958u_001:2779": " mahākaṅkālaḥ",
    "T17n958u_001:2780": " mahāntaṃ kaṃ śikhāsthitaṃ sattadeva keśaroma kālayatīti mahākiaṅkālaḥ | (va. ti. ṭī., pṛ. 48)",
    "T17n958u_001:2781": " mahācittaṃ",
    "T17n958u_001:2782": " mahāsukharūpaṃ cittaṃ mahācittam | (he. ta. ṭī., pa. 49a)",
    "T17n958u_001:2783": " mahādivyam",
    "T17n958u_001:2784": " mahānto lokottarā vajrasattvādayo divyāḥ praviśya yasminnāveśakṣaṇe tiṣṭhanti tanmahādivyam | (gu. sa. pra., pṛ. 171)",
    "T17n958u_001:2785": " mahān",
    "T17n958u_001:2786": " atyadbhutasya kartā ca mahānityabhidhīyate | (gu. sa. pra., pṛ. 21)",
    "T17n958u_001:2787": " mahānāsā",
    "T17n958u_001:2788": " mahatyo guhyahṛnmukheṣu nāsikā yasyāḥ sā mahānāsā |",
    "T17n958u_001:2789": " (va. ti. ṭī., pṛ. 47) cittardhyutpādo mahānāsā | (va. ti., pṛ. 53)",
    "T17n958u_001:2790": " mahābalaḥ",
    "T17n958u_001:2791": " guhyāccharīradhāraṇasamarthasya śleṣmaṇo vahanānmahābalaḥ | (va. ti. ṭī., pṛ. 49)",
    "T17n958u_001:2792": " mahābalā",
    "T17n958u_001:2793": " gamanāgamanayormahadbalaṃ yasyāḥ sā mahābalā | (va. ti. ṭī., pṛ. 48)",
    "T17n958u_001:2794": " samyagdṛṣṭirmahābalā | (va. ti., pṛ. 56)",
    "T17n958u_001:2795": " mahābhairavā",
    "T17n958u_001:2796": " tṛtīyaulī granthibhedānmahābhairavā |(va. ti. ṭī., pṛ. 47)",
    "T17n958u_001:2797": " śraddhābalaṃ mahābhairavī | (va. ti., pṛ. 55)",
    "T17n958u_001:2798": " mahāmudrā",
    "T17n958u_001:2799": " mahatī cāsau mudrā citi mahāmudrā |",
    "T17n958u_001:2800": " mahāmudrā niḥsvabhāvā jñānakṣeyādyāvaraṇavarjitā śaradamalamadhyāhnagaganasaṃkāśā sakalasampadādhārabhūtā bhavanirvāṇaikasvarūpā'nālambanakaruṇāśarīrā mahāsukhaikasvarūpā |",
    "T17n958u_001:2801": " ...tayā mahāmudrayā'cintyasvarūpayā samayamudrākhyaṃ phalaṃ jāyate | (a. va. sam., pṛ. 34-35)",
    "T17n958u_001:2802": " mahatī cāsau mudrā ca mahāmudrā |",
    "T17n958u_001:2803": " mahattvaṃ punarasyāḥ sarvākāravaropetatvaṃ na prādeśikatvam |",
    "T17n958u_001:2804": " ....phalamudrā tu mahāmudrā |",
    "T17n958u_001:2805": " ....mahattvaṃ cāsyāḥ prahāṇamahattvenādhigamamahattvena ca |",
    "T17n958u_001:2806": " tatra prahāṇamahattvaṃ sarvāsanasarvāvaraṇaprahāṇalakṣaṇasvābhāvikākhyaprabhāsvara-sākṣātkaraṇalakṣāṇam |",
    "T17n958u_001:2807": " adhigamamahattvaṃ tu pariśuddhasarvabuddhātmakayuganaddhākhyakāyasākṣātkārasvabhāvam | (se. ṭī., pṛ. 56-57)",
    "T17n958u_001:2808": " mahāmudrayā niṣpandākṣarabhāvanā tu sarvajñatvalakṣaṇalokottarasiddhisādhanī | (se. ṭī., pṛ. 62)",
    "T17n958u_001:2809": " ....... mahāmudrā saṃsthitā nābhimaṇḍāle ||",
    "T17n958u_001:2810": " ādisvarasvabhāvā sā dhīti buddhaiḥ prakalpitā |",
    "T17n958u_001:2811": " saiva bhagavatī prajñā utpannakramayogataḥ || (he. ta. 2.4.40-41)",
    "T17n958u_001:2812": " mahāmudreti paramā mudrā,",
    "T17n958u_001:2813": " ādhyātmikīti yāvat | (he. ta. ṭī., pa. 57a)",
    "T17n958u_001:2814": " utpannakramapakṣe saiva mudrā saiva sahaja iti | (he. ta. ṭī., pa. 57a)",
    "T17n958u_001:2815": " bhūrbhuvaḥsvaḥprapūjyatvānmahatīṃ mudaṃ harṣaṃ dravati gacchatīti mahāmudrā | (gu. sa. pra., pṛ. 96)",
    "T17n958u_001:2816": " mahāyānaḥ",
    "T17n958u_001:2817": " mahānto bahavaḥ sattvā yena buddhatvaṃ yānti sa mahāyānaḥ | (gu. sa. pra., pṛ. 73)",
    "T17n958u_001:2818": " mahāyānamārgaḥ",
    "T17n958u_001:2819": " mahāyānamārga iti mañjuśriyo vajrakulena kalaśaguhyaprajñājñānābhiṣekaḥ | (vi. pra., pṛ. 22)",
    "T17n958u_001:2820": " mahāvīraḥ",
    "T17n958u_001:2821": " nābhervajrāṇāṃ mahaṭamapi bhayaṅkaraphuphphusapravartakatvānmahāvīraḥ (va. ti. ṭī., pṛ. 49)",
    "T17n958u_001:2822": " mahāvīryā",
    "T17n958u_001:2823": " mahadvīryamutthāne yasyāḥ sā mahāvīryā | (va. ti. ṭī., pṛ. 48)",
    "T17n958u_001:2824": " samyagvāg mahāvīryā | (va. ti., pṛ. 56)",
    "T17n958u_001:2825": " mahāsattvaḥ",
    "T17n958u_001:2826": " mahājñānarasaiḥ pūrṇo mahāsattvo nigadyate | (he. ta. 1.1.5)",
    "T17n958u_001:2827": " mahāsukham",
    "T17n958u_001:2828": " anantasukharūpatvāt śrīmahāsukhasaṃjñitam | (pra. vi. si. 1.27)",
    "T17n958u_001:2829": " mahāsukhāvāsaḥ",
    "T17n958u_001:2830": " dharmadhāturākāśalakṣaṇo'saṃkīrṇo dharmodayo lokopamāmatikrāntaḥ samantabhadro mahāsukhāvāsaḥ | (vi. pra., pṛ. 16)",
    "T17n958u_001:2831": " mātaraḥ",
    "T17n958u_001:2832": " mātara iti cakṣuḥśrotraghrāṇajihvākāyamanāṃsi |",
    "T17n958u_001:2833": " ....yadi vā mātrādiśabdaiḥ pañcendriyāṇyabhidhīyante |",
    "T17n958u_001:2834": " tāni śabdarūparasādibhiḥ pañcakāmaguṇaistarpayet |",
    "T17n958u_001:2835": " iyameva....niruttarā pūjā | (he. ta. ṭī., 67a)",
    "T17n958u_001:2836": " mātarā",
    "T17n958u_001:2837": " ūrdhvaṃ phuphphusavahanānmāteva mātarā,",
    "T17n958u_001:2838": " mātaraṃ pratyabhilāṣajananācca jagajjananācca nābhau | (va. ti. ṭī., pṛ. 45)",
    "T17n958u_001:2839": " mātṛgṛham",
    "T17n958u_001:2840": " brahmāṇī vaiṣṇavī rudrāṇī indrāṇī kauberi vārāhī cāmuṇḍā ceti saptalokamātaraḥ |",
    "T17n958u_001:2841": " tāsāṃ gṛhe śmaśānaśūnyāgāracatuṣpathaikaliṅgaikavṛkṣeṣu | (gu. sa. pra., pṛ. 157)",
    "T17n958u_001:2842": " mānasadvāram",
    "T17n958u_001:2843": " tṛtīyaṃ mānasaṃ dvāraṃ candrasūryaprabhedataḥ |",
    "T17n958u_001:2844": " praveśānnirgamāccaiva dvāraṃ caivottamaṃ bhavet ||",
    "T17n958u_001:2845": " pradhānamuttamaṃ dvāramadha ūrdhvaṃ prakīrtitam |",
    "T17n958u_001:2846": " adhodvāreṇa vijñānamūrdhvadvāreṇa dhātavaḥ ||",
    "T17n958u_001:2847": " vairocanādayo buddhā ūrdhvadvāre calāḥ sthitāḥ |",
    "T17n958u_001:2848": " adhovyavasthitisteṣāmūrdhvena tu visarjanam || (va. ti., pṛ. 22-23)",
    "T17n958u_001:2849": " māmakī",
    "T17n958u_001:2850": " sarvatāthāgataṃ jñānamātmīyaṃ māmakaṃ mataḥ |",
    "T17n958u_001:2851": " anyonyavyāpakādeva māmakī tena tatsmṛtam || (jñā. si. 15.11)",
    "T17n958u_001:2852": " māraḥ",
    "T17n958u_001:2853": " māro nāma sattvānāṃ saṃsāracittaṃ vāsanāmalaḥ,",
    "T17n958u_001:2854": " .....māraḥ samalaṃ cittam | (vi. pra., pṛ. 23)",
    "T17n958u_001:2855": " mārgaḥ",
    "T17n958u_001:2856": " iha khalu trividho mārgaḥ--jyotirmārgo dhūmamārgo vimiśramārgaḥ |",
    "T17n958u_001:2857": " eṣu arciradhvā jyotiḥ sūryaḥ....dhūmamārgo jyotiścandraḥ |",
    "T17n958u_001:2858": " ....vyāmiśro divārātridharmā | (vi. pra., pṛ. 224)",
    "T17n958u_001:2859": " mārgāśrayaṇam",
    "T17n958u_001:2860": " mārgaḥ saṃbuddhoktaḥ |",
    "T17n958u_001:2861": " sa cāśrayaṇīyo mayā nānya iti | (sā. mā., pṛ. 56)",
    "T17n958u_001:2862": " saṃśritya jainaṃ pariśuddhamārga brahmendrarudraprabhṛtiṣvanargham | (sā. mā., pṛ. 117)",
    "T17n958u_001:2863": " mārgastathāgatoktaḥ |",
    "T17n958u_001:2864": " sa cāśrayaṇīyo mayā nānya iti | (sā. mā., pṛ. 202)",
    "T17n958u_001:2865": " eṣo'hamanuttarasamyaksaṃbodhimārgamāśrayāmi yaduta vajrayānam | (sā. mā., pṛ. 225)",
    "T17n958u_001:2866": " mālatīndhanam",
    "T17n958u_001:2867": " vyañjanaṃ mālatīndhanam | (he. ta. 2.3.58)",
    "T17n958u_001:2868": " mālavaḥ",
    "T17n958u_001:2869": " bāhumūlaṃ tu mālavaḥ | (va. ti., pṛ. 32)",
    "T17n958u_001:2870": " bāhvorantarbhujayoryadetanmūladvayam,",
    "T17n958u_001:2871": " skandhadvayaṃ tatraiva mālavam |",
    "T17n958u_001:2872": " mālānāṃ vijātīyavikalpānāṃ lavanāt chedanāt mālava ityucyate | (va. ti. ṭī., pṛ. 32)",
    "T17n958u_001:2873": " mālave tu drumcchāyā hṛdayasthā jineśvarī | (va. ti., pṛ. 43)",
    "T17n958u_001:2874": " māhendramaṇḍalam",
    "T17n958u_001:2875": " māhendramaṇḍalaṃ gudapadmastham |",
    "T17n958u_001:2876": " tasyodaye pītavarṇaraśmirvinirtatyārdhayāmaṃ tiṣṭhati |",
    "T17n958u_001:2877": " tadā pauṣṭikaṃ kuryāt | (gu. sa. pra., 143)",
    "T17n958u_001:2878": " muditā",
    "T17n958u_001:2879": " muditā punaḥ kīdṛśī ?",
    "T17n958u_001:2880": " dhātutrayāvasthitānāṃ sattvānāṃ yāni sucaritāni teṣu tadbhogaiśvaryādiṣu hṛṣṭacittatā | (sā. mā., pṛ. 57)",
    "T17n958u_001:2881": " cittaprītiviśeṣalakṣāṇavatīṃ saṃmodikām | (sā. mā., pṛ. 97)",
    "T17n958u_001:2882": " nityaṃ sadguṇasaṃyojanecchāṃ pramuditāṃ tathā | (sā. mā., pṛ. 100)",
    "T17n958u_001:2883": " kā muditā ? utpāditakuśalamūlaparabhogaiśvaryādiṣu hṛṣṭacittatā | (sā. mā., pṛ. 115)",
    "T17n958u_001:2884": " vyavasāyasaṃsiddhyupāyadarśanāt praharṣaṇaṃ muditā | (sā. mā., pṛ. 138)",
    "T17n958u_001:2885": " muditāṃ pramodarūpām | (sā. mā., pṛ. 172-173)",
    "T17n958u_001:2886": " muditā tu īdṛśī-pramodo muditā,",
    "T17n958u_001:2887": " athavā'sadṛśe buddhatve tadupāye ca sarva eva saṃsāriṇaḥ sattvā mayā pratiṣṭhāpayitavyā ityadhyāśayo muditā,",
    "T17n958u_001:2888": " yadvā viśveṣāṃ yāni kuśalāni teṣu tadbhogaiśvaryādiṣu ca ākṛṣṭacittatā | (sā. mā., pṛ. 203)",
    "T17n958u_001:2889": " divyasukhāviyoganiyamākārāṃ muditām | (sā. mā., pṛ. 225)",
    "T17n958u_001:2890": " modantāṃ sattvāṃ ityākārā muditā | (sā. mā., pṛ. 315)",
    "T17n958u_001:2891": " parasukhatuṣṭiṃ muditām | (sā. mā., pṛ. 385)",
    "T17n958u_001:2892": " divyasukhāvicchedaniyamākārāṃ muditām | (he. ta. ṭī., pa. 13b)",
    "T17n958u_001:2893": " mudgaram",
    "T17n958u_001:2894": " saṃsārajalanimagnairyasmājjñānaṃ na jñāyate |",
    "T17n958u_001:2895": " buddhānugānāṃ sattvānāṃ tāḍanād mudgaraṃ smṛtam || (jñā. si. 15.26)",
    "T17n958u_001:2896": " mudrā",
    "T17n958u_001:2897": " mudaṃ sukhaviśeṣaṃ ratiṃ dadātīti mudrā |",
    "T17n958u_001:2898": " .....mudaṃ paramākṣarasukhajñānalakṣaṇāṃ ratiṃ sarvakālamādatte pūrvāvasthāyā acalanayogeneti mudrā | (se. ṭī., pṛ. 56)",
    "T17n958u_001:2899": " cakrī kuṇḍala kaṇṭhī ca haste rucaka mekhalā |",
    "T17n958u_001:2900": " pañcabuddhaviśuddyā ca prajñā mudrāḥ prakīrtitāḥ || (he. ta. 1.3.14;8.17)",
    "T17n958u_001:2901": " mudrā pañca kulānīti kathyate mokṣahetunā |",
    "T17n958u_001:2902": " vajreṇa mudryate'nena mudrā tenābhidhīyate || (he. ta. 1.4.4)",
    "T17n958u_001:2903": " vajram abhedyam jñānam,",
    "T17n958u_001:2904": " tenānena mudryate mudaṃ harṣaṃ mahāsukhaṃ janayate,",
    "T17n958u_001:2905": " tena hetunā mudretyucyate | (he. ta. ṭī., pa. 18b)",
    "T17n958u_001:2906": " vajre ḍombī bhavenmudrā padme nartī tathaiva ca |",
    "T17n958u_001:2907": " karmaṇi rajakyākhyātā brāhmaṇī ca tathāgate ||",
    "T17n958u_001:2908": " ratne caṇḍālinī jñeyā pañcamudrā viniścitāḥ | (he. ta. 1.4.6-7)",
    "T17n958u_001:2909": " karasphoṭo bhavenmudrā aṅgulyāmoṭanaṃ tathā | (he. ta. 1.5.20)",
    "T17n958u_001:2910": " dharmamudrā cihnamudrā mahāmudreti trividhā mudrā |",
    "T17n958u_001:2911": " hūkārādīn dharmamudrā |",
    "T17n958u_001:2912": " vajrādīn cihnamudrā |",
    "T17n958u_001:2913": " akṣobhyādidevatācakraṃ mahāmudrā | (gu. sa. pra., pṛ. 42)",
    "T17n958u_001:2914": " mudrāsamayaḥ",
    "T17n958u_001:2915": " sveṣṭadevatāsvabhāvastvamiti khyāpayituṃ mudrāsamayaḥ | (a. va. saṃ., pṛ. 38)",
    "T17n958u_001:2916": " mūtram",
    "T17n958u_001:2917": " mūtraṃ vyañjanam |(gu. sa. pra., 191)3",
    "T17n958u_001:2918": " mṛṣāvādaratāḥ",
    "T17n958u_001:2919": " adhyātmaṃ ca tathā bāhyaṃ pratyayodbhavadeśakāḥ |",
    "T17n958u_001:2920": " mṛṣāvādaratāste syurasthānasthitiyoginaḥ || (gu. sa. pra., pṛ. 47)",
    "T17n958u_001:2921": " meruḥ śarīrakaṅkālaṃ kaṭimārabhya skandhaparyantamiti niyamaḥ | (vi. pra., pṛ. 176)",
    "T17n958u_001:2922": " merugiriḥ",
    "T17n958u_001:2923": " varaḥ śreṣṭho giriḥ kaṅkālarūpo merugiriḥ |",
    "T17n958u_001:2924": " tathā ca sampuṭe--",
    "T17n958u_001:2925": " sthitaḥ pādatale vāyurbhairavo dhanurākṛtiḥ |",
    "T17n958u_001:2926": " sthito'sti kaṭideśe tu trikoṇoddharaṇastathā ||",
    "T17n958u_001:2927": " vartulākārarūpo hi varuṇastridale sthitaḥ |",
    "T17n958u_001:2928": " hṛdaye pṛthivī caiva caturasrā samantatāḥ ||",
    "T17n958u_001:2929": " kaṅkāladaṇḍarūpo hi sumerurgirirāṭ tathā || (do. ko. vyā., pṛ. 156)",
    "T17n958u_001:2930": " maitrī",
    "T17n958u_001:2931": " tatreyaṃ maitrī sarvasattveṣvatiśayitahitaikaputrasnehalakṣaṇā | (sā. mā., pṛ. 57)",
    "T17n958u_001:2932": " sattveṣvekatanujatoṣasamatāsaṃlakṣitāṃ mitratām | (sā. mā., pṛ. 57)",
    "T17n958u_001:2933": " maitrīṃ satputrasamprītisahasraguṇitāṃ jane | (sā. mā., pṛ. 100)",
    "T17n958u_001:2934": " kā maitrī? yā sarvasattveṣvekaputraprematā | (sā. mā., pṛ. 115)",
    "T17n958u_001:2935": " jagadekaputrapremalakṣaṇā maitrī | (sā. mā., pṛ. 138)",
    "T17n958u_001:2936": " maitrīṃ sarvasattveṣvekaputraprematālakṣaṇām | (sā. mā., pṛ. 172)",
    "T17n958u_001:2937": " tatra keyaṃ maitrī ?",
    "T17n958u_001:2938": " sarvasattveṣvekaputraprematālakṣāṇā,",
    "T17n958u_001:2939": " athavā hitasukhopasaṃhārākāreti | (sā. mā., pṛ. 202-203)",
    "T17n958u_001:2940": " sarvasattveṣu sukhopasaṃhārākārāṃ maitrīm | (sā. mā., pṛ. 225)",
    "T17n958u_001:2941": " parasaukhyasampadicchā maitrī | (sā. mā., pṛ. 315)",
    "T17n958u_001:2942": " parahitacintāṃ maitrīm | (sā. mā., pṛ. 385)",
    "T17n958u_001:2943": " maitrīṃ sarvasattveṣu niruttarasukhopanayanākārām | (he. ta. ṭī., pa. 13a)",
    "T17n958u_001:2944": " moharatiḥ",
    "T17n958u_001:2945": " moho vairocanastasmin ratiḥ, neyārthaḥ |",
    "T17n958u_001:2946": " mohaviśuddhe ratirmoharatiḥ,",
    "T17n958u_001:2947": " nītārthaḥ | (gu. sa. pra., pṛ. 25)",
    "T17n958u_001:2948": " yakṣiṇyaḥ",
    "T17n958u_001:2949": " māṃsamadyarudhirādyāhārā yakṣiṇyo maithunaparāḥ | (gu. sa. pra., pṛ. 205)3",
    "T17n958u_001:2950": " yamadaṃṣṭriṇī",
    "T17n958u_001:2951": " utpannānāmakuśalānāṃ dharmāṇāṃ prahāṇaṃ yamadaṃsṭriṇī | (va. ti., pṛ. 57)",
    "T17n958u_001:2952": " yamadāḍhī",
    "T17n958u_001:2953": " anutpannānāṃ kuśalānāṃ dharmāṇāmutpādanaṃ yamadāḍhī | (va. ti., pṛ. 57)",
    "T17n958u_001:2954": " yamadūtī",
    "T17n958u_001:2955": " utpannānāṃ kuśalānāṃ dharmāṇāṃ saṃrakṣaṇaṃ yamadūti | (va. ti., pṛ. 57)",
    "T17n958u_001:2956": " yamamathanī",
    "T17n958u_001:2957": " anutpannānāmakuśalānāṃ dharmāṇāmanutpādanaṃ yamamathanī | (va. ti., pṛ. 57)",
    "T17n958u_001:2958": " yamāntakaḥ",
    "T17n958u_001:2959": " maraṇādibhayānmuktaṃ sarvatāthāgataṃ param |",
    "T17n958u_001:2960": " prakṛṣṭaṃ damanajñānaṃ tato yamāntakaḥ smṛtaḥ || (jñā. si. 15.15)",
    "T17n958u_001:2961": " yamāntakṛt",
    "T17n958u_001:2962": " yamo narakastasya bhagavān mahākrodhasamādhinā'ntaṃ karoti nāśayatīti yamāntakṛt, neyārthaḥ |",
    "T17n958u_001:2963": " yamo mohāndhakāro'vidyā,",
    "T17n958u_001:2964": " tasya paramārthasatyenāntaṃ karoti nāśayatīti yamāntakṛt,",
    "T17n958u_001:2965": " nītārthaḥ | (gu. sa. pra., pṛ. 26)3",
    "T17n958u_001:2966": " yācanā",
    "T17n958u_001:2967": " niruttaradharmadeśanāṃ bhagavantastathāgatā deśayantu,",
    "T17n958u_001:2968": " yayā tvaritameva sattvāḥ saṃsārāgādhasāgaraṃ tarantīti | (sā. mā., pṛ. 56)",
    "T17n958u_001:2969": " tādṛśīṃ niruttarā dharmadeśanāṃ bhagavantastathāgatā deśayantu,",
    "T17n958u_001:2970": " yayā jhaṭityeva saṃsāriṇaḥ sattvā bhavabandhārnnimuktā bhavantīti | (sā. mā., pṛ. 202)",
    "T17n958u_001:2971": " yuganaddhaḥ",
    "T17n958u_001:2972": " ekaḥ svābhāvikaḥ kāyaḥ śūnyatākarūṇādvayaḥ |",
    "T17n958u_001:2973": " napuṃsakamiti khyāto yuganaddha iti kvacit || (sā. mā., pṛ. 505)",
    "T17n958u_001:2974": " yuganaddhakāyaḥ",
    "T17n958u_001:2975": " saṃvṛtisatyameva ca parārthasatyātmakaprabhāsavarapariśuddhamādarśajñānādirūpavairocanādyādheyadevatāvṛndaṃ kūṭāgārādyādhāramaṇḍalaṃ ca |",
    "T17n958u_001:2976": " tadeva lokottaramaṇḍalatayā sarvatantrarājeṣu gīyate |",
    "T17n958u_001:2977": " samastabuddhadharmasvabhāatayā caitadeva satyadvayādhībhāvasvabhāvaṃ yuganaddhākhyamucyate |",
    "T17n958u_001:2978": " tasmād yuganaddhakāya eva dharmakāyaḥ sāṃbhogikasvābhāvikābhyāṃ pṛthagbhūto yogipratyātmavedhaḥ | (se. ṭī., 57)",
    "T17n958u_001:2979": " yogaḥ",
    "T17n958u_001:2980": " yogaḥ samādhiḥ | (he. ta. ṭī., pa. 43a)",
    "T17n958u_001:2981": " triśaraṇagamanādi devatārūpacittaṃ devatāyogaḥ | (he. ta. ṭī., pa. 44a)",
    "T17n958u_001:2982": " ekacittatā sahajayogaḥ | (he. ta. ṭī., pa. 44a)",
    "T17n958u_001:2983": " yogastu trividho jñeyo |",
    "T17n958u_001:2984": " dhiṣṭhānaḥ parikalpitaḥ |",
    "T17n958u_001:2985": " niṣpanno cittabimbasya yogo buddhaistu varṇitaḥ ||",
    "T17n958u_001:2986": " adhiṣṭhānamātrāhaṅkārayogo'dhiṣṭhāna ucyate |",
    "T17n958u_001:2987": " bodhicittaviśuddhistu mantrabījodayo mahān ||",
    "T17n958u_001:2988": " kramaniṣpannabimbastu mudrāgaṇaistu kalpitaḥ |",
    "T17n958u_001:2989": " tatkalpiteti kathito yogaḥ kalpita ucyate ||",
    "T17n958u_001:2990": " sarvākāravaropetaḥ spharet saṃhārakārakaḥ |",
    "T17n958u_001:2991": " jhaṭiti jñānaniṣpanno yogo niṣpanna ucyate || (gu. sa. pra., pṛ. 119)",
    "T17n958u_001:2992": " na ca yogaśabda upāyārthavācakaḥ prajñārthavācako vā |",
    "T17n958u_001:2993": " yogaśabdaḥ prajñopāyārthavācaka iti -",
    "T17n958u_001:2994": " yogo nopāyakāyena naikayā prajñayā bhavet |",
    "T17n958u_001:2995": " prajñopāyasamāpattiryoga uktastathāgataiḥ || (vi. pra., pṛ. 18)",
    "T17n958u_001:2996": " yogaḥ śūnyatākaruṇābhinnaṃ viśuddhattvaṃ viśuddhacittam | (vi. pra., pṛ. 222)",
    "T17n958u_001:2997": " prāṇāpānayoḥ parasparaṃ saṃyogo yogaḥ | (vi. pra., pṛ. 229)",
    "T17n958u_001:2998": " yogaḥ pūrakarecakayorekatā kumbhaka iti | (vi. pra., pṛ. 230)",
    "T17n958u_001:2999": " yogaḥ (ṣaḍaṅgaḥ)",
    "T17n958u_001:3000": " ṣaḍaṅgayogaśca samyaksambodhilakṣaṇāyā uttamāyāḥ siddheḥ sādhanatvena uddeśanirdeśapratinirdeśaiḥ samājottare bhagavatā kathito yathā.... | (se. ṭī., pṛ. 29-31)",
    "T17n958u_001:3001": " pratyāhārastathā dhyānaṃ prāṇāyāmo'tha dhāraṇā |",
    "T17n958u_001:3002": " anusmṛtiḥ samādhiśca ṣaḍaṅgo yoga ucyate || (se. ṭī., pṛ. 30)",
    "T17n958u_001:3003": " eṣāṃ ślokānāṃ saṃkṣepato vivṛtirucyate | (se. ṭī., pṛ. 31-34)",
    "T17n958u_001:3004": " kālacakrottare tu mañjuśrīpādairatisphuṭamuktaḥ ṣaḍaṅgayogo yathā.... | (se. ṭī., pṛ. 34)",
    "T17n958u_001:3005": " śrīkālacakre'pyukto vimalaprabhāyāṃ vistareṇa vyākhyātaśca | (se. ṭī., pṛ. 35-36)",
    "T17n958u_001:3006": " mantrayāne pāramitāyāne ca dvidhā yogābhyāsaḥ |",
    "T17n958u_001:3007": " ...samājādau rātriyogena,",
    "T17n958u_001:3008": " nāmasaṃgītyāṃ divāyogena sandhyābhāṣāntareṇa bhagavatoktaḥ | (se. ṭī., pṛ. 37)",
    "T17n958u_001:3009": " ṣaḍaṅgayoga āryavajrapāṇipādairapyuktaḥ | (se. ṭī., pṛ. 38)",
    "T17n958u_001:3010": " ṣaḍaṅgasya punarādibhāvanopadeśastantrāntareṣūktaḥ |",
    "T17n958u_001:3011": " iha śrīsamājottare sevā upasādhanaṃ sādhanaṃ mahāsādhanaṃ ceti | (se. ṭī., pṛ. 39-45)",
    "T17n958u_001:3012": " idānīṃ haṭhayoga ucyate.....nādābhyāso'traivoktaḥ | (se. ṭī., pṛ. 45)",
    "T17n958u_001:3013": " yogāṅgacatuṣṭayam sevā",
    "T17n958u_001:3015": " sevyate mumukṣubhirabhyasyata iti sevā |",
    "T17n958u_001:3016": " dhūmādibimbadarśanaparyantaṃ pratyāhārāṅgaṃ dhyānāṅgaṃ ca |",
    "T17n958u_001:3017": " sā khalūttamā sevā jñānāmṛtenaiva ṣaḍaṅgayogenaiva kartavyā | (se. ṭī., pṛ. 31)",
    "T17n958u_001:3018": " dhūmādinimittabhāvanā sevā | (se. ṭī., pṛ. 36)",
    "T17n958u_001:3019": " sevākāle mahoṣṇīṣabimbaṃ vibhāvya yatnataḥ |",
    "T17n958u_001:3020": " upasādhanakāle tu bimbaṃ cāmṛtakuṇḍalīm ||",
    "T17n958u_001:3021": " sādhane devatābimbaṃ bhāvayed yogatatparaḥ |",
    "T17n958u_001:3022": " mahāsādhanakāle tu bimbaṃ buddhādhipaṃ vibhum || (se. ṭī., pṛ. 39)",
    "T17n958u_001:3023": " atra sandhyābhāṣāntareṇoṣṇīṣabimbaṃ buddhabimbaṃ traidhātukamaśeṣataḥ |",
    "T17n958u_001:3024": " ākāśe dharmodaye cittavajraṃ pratiṣṭhāpya sevākāle prathamakāle pratyāhāreṇa bhāvayed dhyānāṅgena sthirīkuryāditi | (se. ṭī., pṛ. 39)",
    "T17n958u_001:3025": " evaṃ pratyāhāreṇa dhyānena sevāṅgamucyate | (se. ṭī., pṛ. 41)",
    "T17n958u_001:3026": " upasādhanam",
    "T17n958u_001:3027": " amṛtakuṇḍalībimbasaṃjñayā sandhyābhāṣāntareṇa vāyurucyate |",
    "T17n958u_001:3028": " ...evaṃ bindusthāne piṇḍarūpeṇa nirodhitaḥ prāṇaḥ |",
    "T17n958u_001:3029": " tenaiva tasya dhāraṇocyate |",
    "T17n958u_001:3030": " evamaṅgadvayenopasādhanamamṛtakuṇḍalībimbeneti |",
    "T17n958u_001:3031": " tadevopasādhanaṃ vajrajāpa ityucyate |",
    "T17n958u_001:3032": " prāṇāyāmadhāraṇopasādhanamucyate | (se. ṭī., pṛ. 41-42)",
    "T17n958u_001:3033": " sādhanam",
    "T17n958u_001:3034": " sādhane devatābimbamiti |",
    "T17n958u_001:3035": " iha dhāraṇābalena nābhisthāṃ caṇḍālīṃ jvalitāṃ paśyati yogī sarvāvaraṇarahitāṃ pratisenopamāṃ mahāmudrāmanantabuddharaśmimeghān sphārayantīṃ prabhāmaṇḍalavirājitām |",
    "T17n958u_001:3036": " tāmanusmṛtiṃ sādhanamāha | (se. ṭī., pṛ. 42)",
    "T17n958u_001:3037": " mahāsādhanam",
    "T17n958u_001:3038": " dhāraṇānte caṇḍālīṃ yogī bhāvayediti niyamaḥ |",
    "T17n958u_001:3039": " tatastasyā jñānārciṣā skandhadhātvāyatanādīni dagdhānyekalolībhavanti |",
    "T17n958u_001:3040": " vāmadakṣiṇanāḍīgatāni vijñānādīni pṛthivyādīni ca maṇḍalasvabhāvāni lalāṭe candramaṇḍale praviṣṭāni |",
    "T17n958u_001:3041": " tataścaṇḍālyā jñānārciṣā candra drute sati yadbodhicittaṃ bindurūpeṇādhogataṃ kaṇṭhe hṛdi nābhau guhyakamale ānandaparamaviramasvabhāvena,",
    "T17n958u_001:3042": " tato vajramaṇiṃ yāvat sahajānandasvabhāveneti,",
    "T17n958u_001:3043": " athavā vicitravipākavimardavilakṣaṇasvabhāvenetyevaṃ ṣoḍaśakalāpūrṇaṃ maṇyantargataṃ yadā sukhaṃ dadāti bhāvanābalena |",
    "T17n958u_001:3044": " (surata)sadṛśamiti dṛṣṭāntamātram |",
    "T17n958u_001:3045": " svarūpato dvīndriyajaṃ (sukhaṃ)",
    "T17n958u_001:3046": " koṭisahasratamīmapi kalāṃ nārhati paramākṣarasukhasyeti |",
    "T17n958u_001:3047": " ihākṣarasukhāvasthā yā sahajānandarūpiṇī sā |",
    "T17n958u_001:3048": " vasthā kāpyavijñeyā bālayoginām, (sā)",
    "T17n958u_001:3049": " bodhisattvaiḥ śūnyatāsamādhirityucyate,",
    "T17n958u_001:3050": " na punarlaukikarūḍhyaiva nāstikyārthānuyāyinī |",
    "T17n958u_001:3051": " evaṃ ṣaḍaṅgayogena buddhatvaṃ yogināṃ siddhyati | (se. ṭī., pṛ. 42)",
    "T17n958u_001:3052": " yogatantram",
    "T17n958u_001:3053": " iha yoge śīlamasyāstīti yogī,",
    "T17n958u_001:3054": " evaṃ yoginī ca |",
    "T17n958u_001:3055": " ato yogatantraṃ yoginītantraṃ ca bhavati |",
    "T17n958u_001:3056": " .... tasmāt prajñopāyātmakaṃ tantraṃ yogatantram | (vi. pra., pṛ. 18)",
    "T17n958u_001:3057": " yogapīṭhāni",
    "T17n958u_001:3058": " catvāri yogapīṭhāni ātma-para-mantra-tattva-pīṭhākhyāni yathākramaṃ nābhihṛtkaṇṭhaśirāṃsi | (va. ti. ṭī., pṛ. 6)",
    "T17n958u_001:3059": " yogābhyāsaḥ",
    "T17n958u_001:3060": " trividho yogābhyāsaḥ--bauddhaḥ,",
    "T17n958u_001:3061": " āsuraḥ, bhautaśca |",
    "T17n958u_001:3062": " tatra bauddho yogaḥ śūnyatākarūṇātmakaḥ |",
    "T17n958u_001:3063": " āsuraḥ kalpanādharmaḥ |",
    "T17n958u_001:3064": " bhautiko dviprakāraḥ--śāśvatarūpa ucchedarūpaśca |",
    "T17n958u_001:3065": " teṣu divābhāge bauddhayogināṃ jñānotpattiḥ |",
    "T17n958u_001:3066": " rātribhāge āsurayoginām |",
    "T17n958u_001:3067": " catuḥsandhyārahite kāle bautayogināṃ jñānotpattiriti | (vi. pra., pṛ. 222) yogī",
    "T17n958u_001:3069": " yogaḥ ṣaḍaṅgayogo labdhotkarṣaparyantaḥ,",
    "T17n958u_001:3070": " sa yogo yeṣāmasti te yogino mahāvajradharapadaprāptāḥ | (se. ṭī., pṛ. 60)",
    "T17n958u_001:3071": " prāṇāpānayoḥ parasparaṃ saṃyogo yogaḥ,",
    "T17n958u_001:3072": " sa yasyāstīti yogī | (vi. pra., pṛ. 229)",
    "T17n958u_001:3073": " rajaḥ",
    "T17n958u_001:3074": " kṛṣṇarajaḥ śmaśānāṅgāreṇa,",
    "T17n958u_001:3075": " sitarajo narāsthicūrṇena,",
    "T17n958u_001:3076": " pītarajo haritalaktena,",
    "T17n958u_001:3077": " raktarajaḥ śmaśāneṣṭakena,",
    "T17n958u_001:3078": " haritarajaścauryapatranarāsthicūrṇābhyām | (he. ta. 1.2.20)",
    "T17n958u_001:3079": " rajakī",
    "T17n958u_001:3080": " rajakīti duhitā ca nartakī ca prakathyate |",
    "T17n958u_001:3081": " rañjanāt sarvasattvānāṃ rajakīti tathā smṛtā || (he. ta. 1.5.17)",
    "T17n958u_001:3082": " niruttarasukhena rañjanād rajakī | (he. ta. ṭī., pa. 20(a)",
    "T17n958u_001:3083": " rajomaṇḍalam",
    "T17n958u_001:3084": " rajomaṇḍalaṃ bhagavataḥ kāyo jñeyaḥ | (se. ṭī., pṛ. 17)",
    "T17n958u_001:3085": " ratnam",
    "T17n958u_001:3086": " ratimanantasukhaṃ tanotīti ratnaṃ caturthānandaṃ boddhavyam | (ca. ko. vyā., pṛ. 133)",
    "T17n958u_001:3087": " ratnaṃ tu durlabhādapi | (jñā. si. 15.24)",
    "T17n958u_001:3088": " ratnamā saṃsārasthāyi paramānāsravamahāsukham | (gu. sa. pra., pṛ. 78)",
    "T17n958u_001:3089": " ratnadhṛk",
    "T17n958u_001:3090": " sarvāśāparipūrakaṃ ratnaṃ dhārayatīti ratnadhṛk, neyārthaḥ |",
    "T17n958u_001:3091": " bhūtakoṭiratnaṃ dhārayatīti ratnadhṛk,",
    "T17n958u_001:3092": " nītārthaḥ | (gu. sa. pra., pṛ. 24)",
    "T17n958u_001:3093": " ratnavajraḥ",
    "T17n958u_001:3094": " guhyāt pītavarṇasya pūyasya pravartanād ratnavajraḥ | (va. ti. ṭī., pṛ. 49)",
    "T17n958u_001:3095": " ratnasambhavam",
    "T17n958u_001:3096": " ratnāni prabhavantyeva buddhādīni yato dhruvam",
    "T17n958u_001:3097": " jñānaṃ sattvārthasaṃyuktaṃ ratnasaṃbhavamucyate || (jñā. si. 15.7)",
    "T17n958u_001:3098": " ratnasambhurbhāvaratnam | (sa. si. 2.7)",
    "T17n958u_001:3099": " ratnasambhavaḥ",
    "T17n958u_001:3100": " sarvatathāgatānāṃ ratnaṃ saṃvṛtibodhicittam,",
    "T17n958u_001:3101": " tataḥ saṃbhavatīti ratnasambhavaḥ, neyārthaḥ |",
    "T17n958u_001:3102": " sarvatathāgatatānāṃ ratnaṃ paramārthabodhicittam,",
    "T17n958u_001:3103": " tasmāt sambhavatīti ratnasambhavaḥ,",
    "T17n958u_001:3104": " nītārthaḥ | (gu. sa. pra., pṛ. 24)",
    "T17n958u_001:3105": " ākāśapathaṃ samatājñānam,",
    "T17n958u_001:3106": " tasmād vartate niṣpādyate tatsaṃbhavatayā yaḥ sa ākāśapathavartako ratnasambhavaḥ | (gu. sa. pra., pṛ. 51)",
    "T17n958u_001:3107": " ratnayoḥ saṃbhoganirmāṇayoḥ saṃbhavo'ta iti ratnasaṃbhavaḥ | (va. ti. ṭī., pṛ. 85)",
    "T17n958u_001:3108": " ratneśaḥ",
    "T17n958u_001:3109": " ratneśaḥ sarvabuddharatnānāmāśrayatvāt | (he. ta. ṭī., pa. 19b)",
    "T17n958u_001:3110": " rasanā",
    "T17n958u_001:3111": " dakṣiṇanāsāpuṭe upāyasūryasvabhāvenā rasanā sthitā |",
    "T17n958u_001:3112": " tathā ca hevajre--“rasanopāyasaṃsthitā“ | (do. ko. vyā. pṛ. 151)",
    "T17n958u_001:3113": " rāgaḥ",
    "T17n958u_001:3114": " rañjatyaśeṣaduḥkhaughānutthāṃstu duḥkhahetutaḥ |",
    "T17n958u_001:3115": " sarvasattvān yatastasmāt kṛpā rāgaḥ pragīyate || (pra. vi. si. 1.15)",
    "T17n958u_001:3116": " rāgaratiḥ",
    "T17n958u_001:3117": " rāgo'mitābhastasmin ratī rāgaratiḥ, neyārthaḥ |",
    "T17n958u_001:3118": " rāgaviśuddhe ratiḥ,",
    "T17n958u_001:3119": " nītārthaḥ | (gu. sa. pra., pṛ. 25)",
    "T17n958u_001:3120": " rāgavirāgau",
    "T17n958u_001:3121": " rāgo bodhicittasya śuklapakṣaḥ,",
    "T17n958u_001:3122": " virāgaḥ kṛṣṇapakṣa iti | (se. ṭī., pṛ. 26) rājā",
    "T17n958u_001:3124": " rājate sūryasaṃyogāccīnapiṣṭavad virocata iti rājā | (va. ti. ṭī., pṛ. 82)",
    "T17n958u_001:3125": " rāmeśvaraḥ",
    "T17n958u_001:3126": " rāmeśvarastathā khyāto bhrūmadhye.... | (va. ti., pṛ. 32)",
    "T17n958u_001:3127": " rāmā ca rāmā ca te rāme lalanārasanāsvabhāve bhruvau,",
    "T17n958u_001:3128": " tayormadhye īśvaratvaṃ yasya jñārciṣastad bhrūmadhyamityūrṇākoṣam | (va. ti. ṭī., pṛ. 32)",
    "T17n958u_001:3129": " rāmeśvare tu yā nāḍī prasiddhā kharvarīti sā |",
    "T17n958u_001:3130": " asthimālāvyavasthā hi sthitā kaṭhinabhāvataḥ || (va. ti., pṛ. 42-43)",
    "T17n958u_001:3131": " rūpiṇī",
    "T17n958u_001:3132": " vāyvākāśaṃ rūpayati viśodhayatīti rūpiṇī | (va. ti. ṭī., pṛ. 41)",
    "T17n958u_001:3133": " cittānusmṛtyupasthānaṃ rūpiṇī |(va. ti., pṛ. 51)",
    "T17n958u_001:3134": " laṅkeśvarī",
    "T17n958u_001:3135": " laṅkā śarīrapurī,",
    "T17n958u_001:3136": " tasyāmīśvarī svāminī laṅkeśvarī | (va. ti. ṭī., pṛ. 47)",
    "T17n958u_001:3137": " smṛtīndriyaṃ laṅkeśvarī | (va. ti., pṛ. 54)",
    "T17n958u_001:3138": " lampākaḥ",
    "T17n958u_001:3139": " lampākaḥ kaṇṭhamadhyake | (va. ti., pṛ. 33)",
    "T17n958u_001:3140": " lambikā'dharā'mṛtāsvādanalampaṭā rasanā,",
    "T17n958u_001:3141": " tadyogāllampākaḥ kaṇṭhaḥ | (va. ti. ṭī., pṛ. 33)",
    "T17n958u_001:3142": " udarasthā subhadrā vai lampāke parikīrtitā | (va. ti., pṛ. 45)",
    "T17n958u_001:3143": " lalanā",
    "T17n958u_001:3144": " vāmanāsāpuṭe prajñācandrasvabhāvena lalanā sthitā |",
    "T17n958u_001:3145": " tathā ca hevajre--“lalanā prajñāsvabhāvena“ | (do. ko. vyā., pṛ. 151) lāmā",
    "T17n958u_001:3147": " abdhātvākāśe lasanāllāmā | (va. ti. ṭī., pṛ. 41)",
    "T17n958u_001:3148": " vedanānusmṛtyupasthānaṃ lāmā | (va. ti., pṛ. 51)",
    "T17n958u_001:3149": " liṅgam",
    "T17n958u_001:3150": " liṅgaṃ saṃvṛtisatyam | (gu. sa. pra., pṛ. 67)",
    "T17n958u_001:3151": " lokottarasatyam",
    "T17n958u_001:3152": " lokottarasatyaṃ dhūmādinirmittena nirvikalpacittena utpannakrameṇa mahāmudrāsiddhisādhanamiti | (vi. pra., pṛ. 20)",
    "T17n958u_001:3153": " locanā",
    "T17n958u_001:3154": " sūkṣmamaudārikaṃ rūpaṃ traikālyaparibhāvitam |",
    "T17n958u_001:3155": " dṛśyate sarvakṣetrasthaṃ locanā tena kathyate || (jñā. si. 15.10)",
    "T17n958u_001:3156": " laukikalokottaraābhiṣekāḥ",
    "T17n958u_001:3157": " laukikāstāvad udakam,",
    "T17n958u_001:3158": " mukutaḥ,",
    "T17n958u_001:3159": " paṭṭam,",
    "T17n958u_001:3160": " vajraghaṇṭā,",
    "T17n958u_001:3161": " mahāvratam,",
    "T17n958u_001:3162": " nāma,",
    "T17n958u_001:3163": " anujñā,",
    "T17n958u_001:3164": " kalaśaḥ,",
    "T17n958u_001:3165": " guhyam,",
    "T17n958u_001:3166": " prajñājñānamiti garbhajānāṃ lokasaṃvṛtyā daśābhiṣekāḥ kāyavākcittajñānadhātuskandhāyatanakarmendriyāpariśuddhyeti |",
    "T17n958u_001:3167": " lokottara ekādaśatamaścaturthastatpunastatheti niyamānmahāmudrāparamākṣarajñānalakṣaṇo guruvaktraṃ kāyavāgādinirāvaraṇatvena śodhaka iti | (vi. pra., pṛ. 21)",
    "T17n958u_001:3168": " laukikābhiṣekāḥ -- udaka-mukuṭā-paṭṭa-vajraghaṇṭā-mahāvrata-nāma-anujñā iti sapta,",
    "T17n958u_001:3169": " tathottarāḥ--kalaśo guhyaḥ prajñājñānamiti |",
    "T17n958u_001:3170": " lokottarābhiṣeka ekādaśamaścaturtha iti | (vi. pra., pṛ. 51)",
    "T17n958u_001:3171": " laukikasatyam",
    "T17n958u_001:3172": " laukikasatyamṃ maṇḍalacakravikalpabhāvanā laukikasiddhisādhanamutpattikrameṇeti | (vi. pra., pṛ. 20)",
    "T17n958u_001:3173": " vajram",
    "T17n958u_001:3174": " yathā akṣobhyamudrayā jñānaṃ maulaṃ pṛṣṭhamanyat,",
    "T17n958u_001:3175": " tathā vajrasattvamudrayā vijñānamapi pṛṣṭhaṃ maulaṃ vajramiti syāt |",
    "T17n958u_001:3176": " uktaṃ ca vajraśekhare--",
    "T17n958u_001:3177": " dṛḍhaṃ sāramasauśīryamacchedyābhedyalakṣaṇam |",
    "T17n958u_001:3178": " adāhi avināśi ca śūnyatāvajramucyate || (a. va. saṃ., pṛ. 23, 37)",
    "T17n958u_001:3179": " dvādaśāṅguliparimāṇena dvādaśāṅgapratītyasamutpādaviśuddhyā vajram |",
    "T17n958u_001:3180": " ...abhedyaṃ vajramiti hevajre | (a. pa. saṃ., pṛ. 37)",
    "T17n958u_001:3181": " paramādyaṃ vajram |",
    "T17n958u_001:3182": " paramamutkṛṣṭatvāt,",
    "T17n958u_001:3183": " ādyaṃ sukhasyādikāraṇabhūtatvāt,",
    "T17n958u_001:3184": " tadeva pātram,",
    "T17n958u_001:3185": " sukhasyādhārabhūtatvād vidyāpaṅkajamevābhidhīyate |",
    "T17n958u_001:3186": " avadhūtīgataṃ yadā bodhicittaṃ bhavet tadā vajramabhidhīyate | (ta. saṃ. ṭī., pṛ. 7)",
    "T17n958u_001:3187": " bodhicittaṃ bhaved vajram | (jñā. si. 15.24)",
    "T17n958u_001:3188": " bodhicittaṃ bhaved vajram | (jñā. si. 15.24)",
    "T17n958u_001:3189": " vaṃkāraṃ vajramityāhuḥ |",
    "T17n958u_001:3190": " (a. pra. vi. si., pṛ. 218)",
    "T17n958u_001:3191": " āsāṃ śukraṃ bhaved vajram | (he. ta. 2.3.63)",
    "T17n958u_001:3192": " vajram abhedyaṃ jñānam | (he. ta. ṭī., pa. 18b)",
    "T17n958u_001:3193": " vajraghaṇṭā",
    "T17n958u_001:3194": " vajraghaṇṭā'pi pūrvābhisandhānena dvādaśaṅgulaparimāṇā'dhomukhāmbhojavajrasamāpattiniḥsvabhāvatvena sarvadharmasvabhāvaṃ pratipādayitumabhedyajñānanigadatāṃ dharmodayasya bodhayituṃ mūrdhādhobhāge ca vajrāvalīyugalamālinī | (a. va. saṃ., pṛ. 37)",
    "T17n958u_001:3195": " vajracatuṣkam",
    "T17n958u_001:3196": " prathamaṃ śūnyatābodhirdvitīyaṃ bījasaṃgraham |",
    "T17n958u_001:3197": " tṛtīyaṃ bimbaniṣpattiścaturthaṃ nyāsamakṣaram ||",
    "T17n958u_001:3198": " ebhirvajracatuṣkaiśca sevā sāmānyalakṣaṇam |",
    "T17n958u_001:3199": " (gu. sa. 18 |133) (se. ṭī., pṛ. 29)",
    "T17n958u_001:3200": " vajrajaṭilaḥ",
    "T17n958u_001:3201": " stanābhyāṃ vajrajaṭilarūpasya pittadhātorjananād vajrajaṭilaḥ | (va. ti. ṭī., pṛ. 49)",
    "T17n958u_001:3202": " vajrajāpaḥ",
    "T17n958u_001:3203": " prāṇāyāma iti vajrajāpa iti ca majñamābhinnāṅgatvena japtavyaḥ | (se. ṭī., pṛ. 33)",
    "T17n958u_001:3204": " tadevopasādhanaṃ vajrajāpa ityucyate |",
    "T17n958u_001:3205": " (se. ṭī., ityucyate | (se. ṭī., pṛ. 42)",
    "T17n958u_001:3206": " āli-kālyorvāmadakṣiṇapuṭanāḍībhyo gatāgatanirīkṣaṇaṃ tayoreva gurūpadeśato vidhāraṇaṃ ca jāpaḥ,",
    "T17n958u_001:3207": " sa eva vajrajāpaśabdenocyate |",
    "T17n958u_001:3208": " (he. ta. ṭī., pa. 20a-b)",
    "T17n958u_001:3209": " vajraḍākinī",
    "T17n958u_001:3210": " vajraṃ saṃvaramanāhatākṣradvārasthamanāhataṃ khagamukhaikarasaṃ sravatsudhaṃ dugdhābdhitaraṅgabhaṅgān muñcantaṃ ḍayati gacchatīti vajraḍākinī | (va. ti. ṭī., pṛ. 7)",
    "T17n958u_001:3211": " vajradehaḥ",
    "T17n958u_001:3212": " vajravad dṛḍho deho yasya bāhumūlād hṛdayapravartako vajradehaḥ | (va. ti. ṭī., pṛ. 48)",
    "T17n958u_001:3213": " vajradharaḥ",
    "T17n958u_001:3214": " iha grāhyacitte grāhakacittasya yastasmin praveśo bāhyaviṣayeṣvapravṛttiḥ pratyāhāro dhyānaṃ prāṇāyāmo dhāraṇā majjanamityucayte ṣaḍaṅge |",
    "T17n958u_001:3215": " tasmānmajjanānnirvāṇasaukhamacyutamapi sahajaṃ cākṣaraṃ vai caturthaṃ sukhaṃ bālaprauḍhaspandānāṃ paraṃ lokopamāmatikrāntaṃ trailokyācāramuktamityarthaḥ",
    "T17n958u_001:3216": " hasitekṣaṇasparśāliṅganapāṇivyāptidvandvarahitaṃ karmamudrājñānamudrāheturahitaṃ śūnyatāsarvākārapratibhāsalakṣaṇamiti |",
    "T17n958u_001:3217": " idaṃ buddhavaktraṃ jñānavaktra yasyācāryasya hṛdayagataṃ bhāvitaṃ svānubhavaṃ sukhagataṃ śiṣyebhyaḥ pratipādanāya vartate sarvakālaṃ sa gururvajradhara ityarthaḥ | (se. ṭī., pṛ. 45)",
    "T17n958u_001:3218": " vajraṃ dravyaṃ dhārayatīti vajradharo madanasahitanṛkapālaḥ |",
    "T17n958u_001:3219": " ....vajramadvayajñānaṃ dhārayatīti vajradharaḥ | (ta. saṃ. ṭī., pṛ. 9)",
    "T17n958u_001:3220": " ekāraṃ bhagamityuktaṃ vaṃkāraṃ kuliśaṃ smṛtam |",
    "T17n958u_001:3221": " mayeti cālanaṃ proktaṃ vajradharasya lakṣaṇam ||",
    "T17n958u_001:3222": " śukrākāro bhaved bhagavān tatsukhaṃ kāminī smṛtam |",
    "T17n958u_001:3223": " dharmasaṃbhogarūpatvaṃ vajradharasya lakṣaṇam || (he. ta. ṭī ., pa. 2a)",
    "T17n958u_001:3224": " vajraṃ dhārayatīti vajradharaḥ (akṣarārthaḥ)",
    "T17n958u_001:3225": " , ādarśādijñānapañcakaṃ tanmayatvena dhāraṇād vajradharaḥ (samastāṅgam)",
    "T17n958u_001:3226": " , manomayadehadhāraṇād vajradharaḥ (garbhī)",
    "T17n958u_001:3227": " , vajramadvayajñānaṃ tasya tanmayatvena dhāraṇād vajradharaḥ (kolikam) |",
    "T17n958u_001:3228": " (gu. sa. pra., pṛ. 55-56) nd of page 150 grosspage 106 |",
    "T17n958u_001:3229": " vajradharahṛdayam",
    "T17n958u_001:3230": " vajram abhedyajñānam,",
    "T17n958u_001:3231": " tad dhārayatīti vajradharaḥ samyaksaṃbuddhaḥ,",
    "T17n958u_001:3232": " hṛdayamaprakāśya tvād dharmodayo'bhidhīyate | (ta. saṃ. ṭī., pṛ. 6)",
    "T17n958u_001:3233": " vajradhātreśvarī",
    "T17n958u_001:3234": " hṛdayasthā mahādevī yogināṃ yogavāhinī |",
    "T17n958u_001:3235": " jananī sarvabuddhānāṃ vajradhātreśvarī smṛtā || (gu. sa. pra., pṛ. 48, 202)",
    "T17n958u_001:3236": " vajradhātvīśvarī",
    "T17n958u_001:3237": " āsāṃ (locanā-māmakī-pāṇḍaravāsinī-tāriṇīnāṃ)",
    "T17n958u_001:3238": " madhye ālisvabhāvā vajrasattvasvarūpiṇī vajradhātvīśvarī nāyikā |",
    "T17n958u_001:3239": " iyameva bhagavatī tathatā-śūnyatā-prajñāpāramitā-bhūtakoṭi-nairātmyeti vyapadiśyate | (a. va. saṃ., pṛ. 43)",
    "T17n958u_001:3240": " vajradhṛk",
    "T17n958u_001:3241": " vajradhṛgiti pañcākārābhisambodhisaṃsūcakam |",
    "T17n958u_001:3242": " vajraṃ dhārayatīti vajradhṛk, neyārthaḥ |",
    "T17n958u_001:3243": " satyadvayātmakaṃ vajrajñānaṃ dhārayatīti vajradhṛk,",
    "T17n958u_001:3244": " nītārthaḥ | (gu. sa. pra., pṛ. 23)",
    "T17n958u_001:3245": " vajrapadam",
    "T17n958u_001:3246": " vajro hevajraḥ,",
    "T17n958u_001:3247": " tasya padamālīḍhapratyālīḍhamaṇḍalasamapādārdhaparyaṅkādikam | (he. ta. ṭī., pa. 22a)",
    "T17n958u_001:3248": " iha mantranaye dvidhā vajrapadam--ekaṃ laukikasaṃvṛtyā,",
    "T17n958u_001:3249": " dvitīyaṃ paramārthataḥ |",
    "T17n958u_001:3250": " tayorlokasaṃvṛtyā vajrapadaṃ māraṇādau samayasiddhidāyakam,",
    "T17n958u_001:3251": " paramārthasatyena vajrapadaṃ. mahāmudrāsiddhiphaladāyakamiti | (vi. pra. pṛ., 19)",
    "T17n958u_001:3252": " vajraprabhaḥ",
    "T17n958u_001:3253": " vajraratnavat prabhā yasya,",
    "T17n958u_001:3254": " tasya cakṣuṣi sthitvā bukkasya pravartakatvād vajraprabhaḥ | (va. ti. ṭī., pṛ. 48)",
    "T17n958u_001:3255": " vajrabhadraḥ",
    "T17n958u_001:3256": " kaṇṭhādudarapravartakatvād vajrabhadraḥ,",
    "T17n958u_001:3257": " kaṇṭhodarābhyāmādimadhyāntakalyāṇavajramayadharmacakrapravartakatvāt | (va. ti. ṭī., pṛ. 49)",
    "T17n958u_001:3258": " vajramabhedyamacchedyaṃ mahaditi |",
    "T17n958u_001:3259": " tadeva yānaṃ mantranayaṃ pāramitānayaṃ phalahetvātmakam,",
    "T17n958u_001:3260": " ekalolībhūtam | (vi. pra., pṛ. 163)",
    "T17n958u_001:3261": " vajrayogaḥ",
    "T17n958u_001:3262": " saṃvṛtiparamārthasatyasvabhāvayoḥ saṃyogo mīlanaṃ vajrayogaḥ |",
    "T17n958u_001:3263": " sa cādvayo yuganaddhākhyo'kṣaraśceti | (se. ṭī., pṛ. 70)",
    "T17n958u_001:3264": " viśuddha-dharma-mantra-saṃsthānātmakairvajrayogaiḥ,",
    "T17n958u_001:3265": " śūnyatā'nimittāpraṇihitānabhisaṃskāravimikṣaṇaiḥ,",
    "T17n958u_001:3266": " karuṇāmaitrīmuditopekṣābrahmavihāraiḥ,",
    "T17n958u_001:3267": " ......sahajasambhoganirmāṇakāyarūpaiḥ |",
    "T17n958u_001:3268": " tatra svabhāvābhāvātaḥ śūnyam,",
    "T17n958u_001:3269": " tasya śūnyasya bhāvaḥ śūnyatā |",
    "T17n958u_001:3270": " ....śūnyatā gambhīrodārā,",
    "T17n958u_001:3271": " atītānāgatābhāvād gambhīrā,",
    "T17n958u_001:3272": " atītānāgatadarśanādudārā,",
    "T17n958u_001:3273": " tayopalakṣitaṃ tadgrāhakaṃ vā jñānaṃ śūnyatāvimokṣaḥ |",
    "T17n958u_001:3274": " tena viśuddhaṃ turyāvasthākṣayākṣaraṃ mahāsukham |",
    "T17n958u_001:3275": " kaṃ sukhaṃ tadruṇaddhīti karuṇālakṣaṇaṃ jñānavajram |",
    "T17n958u_001:3276": " sa eva sahajakāyaḥ prajñāpāyātmako viśuddho yoga ityucyate |",
    "T17n958u_001:3277": " nimittaṃ buddho bodhirityādi vikalpacittaṃ hetuḥ |",
    "T17n958u_001:3278": " śūnyatvādeva hetvabhāvaḥ |",
    "T17n958u_001:3279": " tato na vidyate nimittaṃ yasya tadanimittaṃ jñānamanimittavimiokṣaḥ |",
    "T17n958u_001:3280": " tena viśuddhaṃ suṣuptikṣayānnityānityādidvayarahitaṃ maitryātmakaṃ kāyadvayaspharaṇairjagadarthakāri nirvikalpātmakaṃ cittaṃ cittavajram |",
    "T17n958u_001:3281": " sa eva dharmakāyaḥ prajñopāyātmako dharmātmā yoga ityucyate |",
    "T17n958u_001:3282": " animittādeva tarkābhāvaḥ,",
    "T17n958u_001:3283": " atarkādapraṇihitam |",
    "T17n958u_001:3284": " praṇidhānaṃ sambuddho'haṃ bhavāmītyādikaṃ na vidyate yasya tadapraṇihitavimokṣaḥ |",
    "T17n958u_001:3285": " tena viśuddaḥ svaptnakṣayādakṣayo'nāhato dhvaniḥ sarvasattvarutātmako mantramuditālakṣaṇaḥ |",
    "T17n958u_001:3286": " sarvasattvarutaiḥ sarvasattvānāṃ modanānmanasastrānabhūtatvācca mantro vāgvajram |",
    "T17n958u_001:3287": " sa eva saṃbhogakāyaḥ prajñopāyātmako mantrayoga ityucyate |",
    "T17n958u_001:3288": " praṇidhānābhāvānna vidyate'bhisaṃskāraḥ sitaraktaprāṇāyāmavijñānalakṣaṇo yasyāsāvanabhisaṃskāravimokṣaḥ |",
    "T17n958u_001:3289": " tena viśuddho jāgradavasthākṣayāt sphāritānantānantanirmāṇakāyaiḥ kleśapratipakṣamārgopanāyako raudrarāgaśāntādirūpairasaṃkīrṇa upekṣātmakaḥ kāyavajraḥ |",
    "T17n958u_001:3290": " sa eva nirmāṇakāyaḥ prajñopāyātmakaḥ saṃsthānayoga iti |",
    "T17n958u_001:3291": " taduktaṃ vimalaprabhāyāṃ prathamaślokavyākhyāne--sa eva sahajakāyaḥ śūnyatāvimokṣaviśuddho jñānavajraḥ sarvajñaḥ prajñopāyātmakaḥ śuddhayoga iti |",
    "T17n958u_001:3292": " sa eva dharmakāyo'nimittavimokṣaviśuddhaścittavajro jñānakāyaḥ prajñopāyātmako dharmātmako yoga yutyuktaḥ |",
    "T17n958u_001:3293": " sa eva saṃbhogakāyo'praṇihitavimokṣāviśuddho vāgvajro dinakaravapuḥ prajñopāyātmako mantrayoga ityuktaḥ |",
    "T17n958u_001:3294": " sa eva nirmāṇakāyo'nabhisaṃskāravimokṣāviśuddhaḥ kāyavajraḥ padmapatrāyatākṣaḥ prajñopāyātmakaḥ saṃsthānayoga iti | (se. ṭī., pṛ. 5-6)",
    "T17n958u_001:3295": " guhyāduṣṇīṣāntaṣaṭcakre krameṇa-vajrasattva-mahāsattva-bodhisattva-samayasattva-vajrayoga-kālacakraṣaṇṇāmakaḥ |",
    "T17n958u_001:3296": " ...sa eva yataḥ kāyādivajrāṇāṃ prajñayā bimbenākṣarabindubhiśca sahayoga ekatvam,",
    "T17n958u_001:3297": " nirjitakrodhatvānmahākrodho māravijayitvāt kruddhamāraripuścopadiṣṭa iti vajrayogaḥ | (se. ṭī., pṛ. 73)",
    "T17n958u_001:3298": " asti-nāstivyatikrānto bhāvābhāvakṣayo'dvayaḥ |",
    "T17n958u_001:3299": " śūnyatākaruṇābhinno vajrayogo mahāsukhaḥ ||",
    "T17n958u_001:3300": " paramāṇudharmatātītaḥ śūnyadharmavivarjitaḥ |",
    "T17n958u_001:3301": " śāśvatocchedanirmukto vajrayogo niranvayaḥ || (vi. pra., pṛ. 44)",
    "T17n958u_001:3302": " ṣodaśākāraṃ tattvamiti |",
    "T17n958u_001:3303": " sa eva sahajakāyaḥ śūnyatāvimokṣaviśuddho jñānavajraḥ sarvajñaḥ prajñopāyātmako viśuddhayoga iti |",
    "T17n958u_001:3304": " sa eva dharmakāyo'nimittavimokṣaviśuddhaścittavajro jñānakāyaḥ prajñopāyātmako dharmayoga ityuktaḥ |",
    "T17n958u_001:3305": " sa eva sambhogakāyo'praṇihitavimokṣaviśuddho vāgvajro dinakaravapuḥ prajñopāyātmako mantrayoga ityukta |",
    "T17n958u_001:3306": " sa eva nirmāṇakāyo'nabhisaṃskāravimokṣaviśuddhaḥ kāyavajraḥ padmapatrāyatākṣaḥ prajñopāyātmakaḥ saṃsthānayoga ityuktaḥ |",
    "T17n958u_001:3307": " evametaṃ vajrayogaṃ caturvidham.... | (vi. pra., pṛ. 45)",
    "T17n958u_001:3308": " eṣa vajrayogo jñanapaṭale vistareṇa vaktavyaḥ | (vi. pra., pṛ. 46)",
    "T17n958u_001:3309": " vajrayoginī",
    "T17n958u_001:3310": " vajram anupalambhajñānam,",
    "T17n958u_001:3311": " tena saha yogo'syā astīti | (ta. saṃ. ṭī., pṛ. 4)",
    "T17n958u_001:3312": " vajrayoṣit",
    "T17n958u_001:3313": " hṛdayaṃ jñānaṃ tadeva vajrayoṣit,",
    "T17n958u_001:3314": " abhedyaprajñāsvabhvatvāt | (jñā. si., pṛ. 139)",
    "T17n958u_001:3315": " vajraratiḥ",
    "T17n958u_001:3316": " vajro'moghasiddhistasmin ratirvajrarati, neyārthaḥ |",
    "T17n958u_001:3317": " vajrajñāne ratiḥ,",
    "T17n958u_001:3318": " nītārthaḥ | (gu. sa. pra., pṛ. 25)",
    "T17n958u_001:3319": " vajravratābhiṣekaḥ",
    "T17n958u_001:3320": " rūpādiviṣayacakṣurādīndriyasaṃśuddhiḥ prākṛtaviṣayaniyamena mahāmudrāsiddhiprāpakatvād vajravratābhiṣekaḥ pañcamaḥ | (se. ṭī., pṛ. 21)",
    "T17n958u_001:3321": " vajrasattvaḥ",
    "T17n958u_001:3322": " vajreṇa śūnyatā proktā sattvena jñānamātratā |",
    "T17n958u_001:3323": " tādātmyamanayoḥ siddhaṃ vajrasattvasvabhāvataḥ ||",
    "T17n958u_001:3324": " śūnyatākṛpayorbhedaḥ pradīpālokayoriva |",
    "T17n958u_001:3325": " śūnyatākṛpayāraikyaṃ pradīpālokayoriva ||",
    "T17n958u_001:3326": " bhāvebhyaḥ śūnyatā nānyā na ca bhāvo'sti tāṃ vinā |",
    "T17n958u_001:3327": " avinābhāvakamiyat kṛtakānityayoriva || (a. va. saṃ., pṛ. 24)",
    "T17n958u_001:3328": " abhedyaṃ vajramityuktaṃ sattvaṃ tribhavasyaikatā |",
    "T17n958u_001:3329": " anayā prajñayā yuktyā vajrasattva iti smṛtaḥ || (he. ta. 1.1.24)",
    "T17n958u_001:3330": " prajñopāyasvabhāvayoścandrasūryayoḥ samāyogajanitabījodbhavacihnaṃ vajram,",
    "T17n958u_001:3331": " tadgarbhasthitaṃ bījaṃ sattvam,",
    "T17n958u_001:3332": " vajrasahitaḥ sattvo vajrasattvaḥ | (he. ta. ṭī., pa. 45b)",
    "T17n958u_001:3333": " iha pañcākṣaro mahāśūnyaḥ svarasamūha śukraścandra ityucyante,",
    "T17n958u_001:3334": " binduśūnyaḥ ṣaḍakṣaro vyañjanasamūho rajaḥ sūrya ityucyate |",
    "T17n958u_001:3335": " atra śukraṃ candro vaṃkāro vajram;",
    "T17n958u_001:3336": " rajaḥ sūrya ekāraḥ padmam |",
    "T17n958u_001:3337": " anayorvajrapadmayorekatvaṃ vajrasattva iti |",
    "T17n958u_001:3338": " vajraṃ paramasukhaṃ jñānaṃ śukram sattvaḥ sarvākāraprajñābimbaṃ jñeyaṃ raviriti |",
    "T17n958u_001:3339": " jñānavijñānādhiṣṭhitanirāvaraṇamekalolībhūtaṃ tattvaṃ jagadarthakāri bhavati | (va. ti. ṭī., pṛ. 49)",
    "T17n958u_001:3340": " vajrasamayaḥ",
    "T17n958u_001:3341": " itaḥ prabhṛti asaṃskṛto bhedayuganaddhavānibodhidharmasamayastvamiti bodhayituṃ vajrasamayaḥ | (a. va. saṃ. pṛ. 38)",
    "T17n958u_001:3342": " vajrasamayo dvayendriyasamāpattiḥ, garbhī |",
    "T17n958u_001:3343": " vajrasamayaḥ prabhāsvaram,",
    "T17n958u_001:3344": " kolikam | (gu. sa. pra., pṛ. 22)",
    "T17n958u_001:3345": " vajrasiṃhāsanam",
    "T17n958u_001:3346": " vajrasiṃhāsanaṃ candrasūryāgnimaṇḍalamacchedyamabhedyam |",
    "T17n958u_001:3347": " ekāro vā''kāśadhāturvajrasiṃhāsanam | (vi. pra., pṛ. 16)",
    "T17n958u_001:3348": " vajrahūkāraḥ",
    "T17n958u_001:3349": " nāsāgrādanyatra dvārapravartakatvād vajrahūkāraḥ | (va. ti. ṭī., pṛ. 49)",
    "T17n958u_001:3350": " vandanā",
    "T17n958u_001:3351": " svajṛdbījaraśmireva nirgatasamastākāśadeśavyāpigurubuddhabodhisattvān sphuraṇasaṃharaṇākāreṇa jagadarthakriyākaruṇaikaparān dṛṣṭvā svahṛdbījakiraṇaireva divyagandhapuṣpaprakarādikaṃ niścārya maṇḍalapūrvakaṃ kṛtāñjalinā gurubuddhabodhisattvacaraṇakamalavinyastamūrdhnā praṇāmanā vandanā | (sā. mā. pṛ. 115-116)",
    "T17n958u_001:3352": " pūjayitvā paramakāruṇilo yogī bhaktinamraḥ kāyavākcittena vandayediti vandanā | (sā. mā., pṛ. 373)",
    "T17n958u_001:3353": " varakuliśadharam",
    "T17n958u_001:3354": " varaśca varaśca kuliśadharaśca varakuliśadharam |",
    "T17n958u_001:3355": " ...amī trayaḥ śūnyasaṃjñāḥ syuḥ |",
    "T17n958u_001:3356": " prathamavarasaṃjñayā dvitīyaśūnyamuktaḥ |",
    "T17n958u_001:3357": " tadyathā--saṃskāraskandhavāyudhātughrāṇasaṃsparśavāgindriyaviṭsrāvāḥ,",
    "T17n958u_001:3358": " eṣāṃ nirāvaraṇatā samarasatvamekalolīmūtatvaṃ varamiti dvitīyākṣaraśūnyam |",
    "T17n958u_001:3359": " asya saṃjñācihnaṃ madhyānāhatacihnāt pūrveṇa daṇḍākāraṃ rekhāmātramanuccāryamiti |",
    "T17n958u_001:3360": " dvitīyavarasaṃayā pañcamaṃ śūnyamityuktam |",
    "T17n958u_001:3361": " tadyathā--rūpaskandha-pṛthīdhātukāyendriyagandhapāyvālāpāḥ,",
    "T17n958u_001:3362": " eṣāṃ nirāvaraṇatā samarasatvamekalolībhūtatvaṃ varamiti pañcamākṣaraśūnyam |",
    "T17n958u_001:3363": " asya saṃjñācihnaṃ madhyānāhatacihnāt paścimena halākṛtimanuccāryamiti |",
    "T17n958u_001:3364": " evamuktakrameṇa pañcabhirekalolībhūtaiḥ pañcākṣaro mahāśūnyo vakāro vajrasattvo mahāsukhakuliśamucyate |",
    "T17n958u_001:3365": " [kuliśadharaśabdo'pi draṣṭavyaḥ] (vi. pra., pṛ. 48)",
    "T17n958u_001:3366": " vasantaḥ",
    "T17n958u_001:3367": " .... hukāra uccārayitumaśakyatvādanāhataḥ,",
    "T17n958u_001:3368": " sarvavikalpabhayebhyo nirgatatvādvīraḥ,",
    "T17n958u_001:3369": " sa eva sarvadehināṃ hṛdayānandajanakatvād vasanta iva vasanto bhagavān śrīheruka iti jñātavya | (va. ti. ṭī., pṛ. 37-38)",
    "T17n958u_001:3370": " vasanta iti vikhyāto dehināṃ hṛdinandanaḥ | (va. ti., pṛ. 38)",
    "T17n958u_001:3371": " vasantatilakā",
    "T17n958u_001:3372": " yeyaṃ vādbāgnisadṛśī jñānāgnirmanthamanthānasaṃyogalakṣaṇakarmamārutobdodhitā nābhideśājjvalantī ūrdhavārgeṇa gatvā taṃ vīraṃ hṛdayasthaṃ tadamṛtanirjharadhārāsāreṇa tathaiva drāvitena spṛṣṭā,",
    "T17n958u_001:3373": " ata evādvayayogāṭ samāpattyā'vasthitā vasantatikaletyucyate (va. ti. ṭī., 38)",
    "T17n958u_001:3374": " eṣa śrīheruko vīro vasantatilakā smṛtā | (va. ti., pṛ. 38)",
    "T17n958u_001:3375": " vārāhīti suvikhyātā vasantatilakā smṛtā | (va. ti., pṛ. 86)",
    "T17n958u_001:3376": " vasantaṃ hūkārādistilakeva tilakā | (va. ti. ṭī., pṛ. 86)",
    "T17n958u_001:3377": " vasantatilakāyogaḥ",
    "T17n958u_001:3378": " anenāpyāyito nādaḥ santoṣapadabhāg bhavet |",
    "T17n958u_001:3379": " vasantatilakāyogaḥ sa eṣa vinigadyate || (va. ti. ṭī., pṛ. 64)",
    "T17n958u_001:3380": " vakāram",
    "T17n958u_001:3381": " vakāraṃ kuliśaṃ smṛtam | (he. ta. ṭī., pa. 2a)",
    "T17n958u_001:3382": " vaṃkāraḥ",
    "T17n958u_001:3383": " vaṃkāra-mahāsurata-mahārāga-sahaja-paramākṣara-bindu-tattva-jñāna-viśuddhacittasaṃjñānāṃ madhye naikā vaṃkārasaṃjñā pradhānā,",
    "T17n958u_001:3384": " sarvāsāṃ mahāmudrāsahajānandākṣarasukhapratipādanatvāt | (vi. pra., pṛ. 34)",
    "T17n958u_001:3385": " vaṃ vajrī vajrasattvaśca vajrabhairava īśvaraḥ |",
    "T17n958u_001:3386": " herukaḥ kālacakraśca ādibuddhādināmabhiḥ || (vi. pra., pṛ. 40)",
    "T17n958u_001:3387": " evaṃ vakāraḥ pañcākṣaro mahāśūnyo nirālambakaruṇātmakaḥ paramāṇudharmatātītaḥ pratisenārūpasadṛśo yogigamya iti | (vi. pra., 48)",
    "T17n958u_001:3388": " vākcakram",
    "T17n958u_001:3389": " ityevaṃ sarvadeśāstu vākcakre saṃvyavasthitāḥ |",
    "T17n958u_001:3390": " bhūcarīṇāṃ samākhyātāḥ sthānaviśeṣarūpiṇām || (va. ti., pṛ. 34)",
    "T17n958u_001:3391": " vākcakre saṃsthitā nāḍyo bhūcaryo dūtayaḥ sthitāḥ | (va. ti., pṛ. 45)",
    "T17n958u_001:3392": " kṣetropakṣetrachandohopachadohākhyeṣvaṣṭau nāḍyo bhūcaryo vākcakre | (va. ti. ṭī., pṛ. 45)",
    "T17n958u_001:3393": " vāgdvāram",
    "T17n958u_001:3394": " aparaṃ caturvidhaṃ dvāraṃ vācikaṃ smṛtam ||",
    "T17n958u_001:3395": " āgneyaṃ caiva vāyavyaṃ māhendraṃ vāruṇaṃ tathā | (va. ti., pṛ. 20-21)",
    "T17n958u_001:3396": " tebhyaḥ (vāgdvārebhyaḥ)",
    "T17n958u_001:3397": " eva vāmadakṣiṇamadhyanāḍīrandhrayuktebhyo bhagavatī varṇamātṛkā udeti | (va. ti. ṭī., pṛ. 21)",
    "T17n958u_001:3398": " pūrvasmin vācike dvāre ḍākinyaśca caturvidhāḥ | (va. ti., pṛ. 48)",
    "T17n958u_001:3399": " vāmanī",
    "T17n958u_001:3400": " tadudaye vā vāmanākāre sattvadhātūtpādāt snāyūnāṃ vahanād vāmanī,",
    "T17n958u_001:3401": " tadudaye vā bhutkasya vamanād vāmakarṇe | (va. ti. ṭī., pṛ. 44)",
    "T17n958u_001:3402": " vāmahastaḥ",
    "T17n958u_001:3403": " hasto dhāraṇakarmā,",
    "T17n958u_001:3404": " tatsādharmyād hasto vātaḥ,",
    "T17n958u_001:3405": " vāmanāsikāpuṭasthitaḥ (śvāsaḥ) | (ta. saṃ. ṭī., pṛ. 11) vāmā",
    "T17n958u_001:3407": " vāmanasyaiva pūrṇasya māṃsasya vahanād vāmā pṛṣṭhe | (va. ti. ṭī., pṛ. 44)",
    "T17n958u_001:3408": " vāyavyamaṇḍalam",
    "T17n958u_001:3409": " vāyavyamaṇḍalaṃ nābhipadmastham |",
    "T17n958u_001:3410": " tasyodaye kṛṣṇaśyāmavarṇaraśmirvinirgatyārdhayāmaṃ tiṣṭhati |",
    "T17n958u_001:3411": " tadā raudrakarma kuryāt | (gu. sa. pra., pṛ. 143)",
    "T17n958u_001:3412": " vāyuḥ",
    "T17n958u_001:3413": " nāsayā niścaran recako vāyuḥ,",
    "T17n958u_001:3414": " praviśan pūrakaḥ,",
    "T17n958u_001:3415": " pūritābhyantaraḥ kumbhakaḥ,",
    "T17n958u_001:3416": " praviśya niścalībhūtaḥ praśāntaḥ | (he. ta. ṭī., 42a)",
    "T17n958u_001:3417": " vāyumaṇḍalam",
    "T17n958u_001:3418": " sthitaḥ pādatale vāyurvairambho dhanurākṛtiḥ | (va. ti., pṛ. 61)",
    "T17n958u_001:3419": " vāyuvegā",
    "T17n958u_001:3420": " vāyuvadadha ūrdhvaṃ daśa dikṣu ca vego javo yasyāḥ sā vāyuvegā,",
    "T17n958u_001:3421": " olidvayi'pi (va. ti., ṭī., pṛ. 47)",
    "T17n958u_001:3422": " vāryabalaṃ vāyuvegā | (va. ti., pṛ. 55)",
    "T17n958u_001:3423": " vārāhī",
    "T17n958u_001:3424": " varaṃ bodhicittam āhinotīti vārāhī |",
    "T17n958u_001:3425": " hi gatau |",
    "T17n958u_001:3426": " āṅpūrvakāt saṃjñāyāmaṇ,",
    "T17n958u_001:3427": " pṛṣodarāditvādātvam |",
    "T17n958u_001:3428": " mahāsukhasthitaṃ bhagavantamanvetītyarthaḥ | (ta. saṃ. ṭī., pṛ. 2)",
    "T17n958u_001:3429": " asyaiva sahajā prajñā sthitā tadrūpadhāriṇī ||",
    "T17n958u_001:3430": " karmamārutanirdhūtā javalantī nābhimaṇḍale |",
    "T17n958u_001:3431": " vārāhīti suvikhyātā.... | (va. ti., pṛ. 86)",
    "T17n958u_001:3432": " vāyurephābhyāṃ mātaraśvatahutabhugbhyāmīrayati srāvayatīti vārāhī | (va. ti. ṭī., pṛ. 86)",
    "T17n958u_001:3433": " vāraṇamaṇḍalam",
    "T17n958u_001:3434": " vāruṇamaṇḍalaṃ hṛtpadmastham |",
    "T17n958u_001:3435": " tasyodayakale śvetavarṇo raśmirvinirgatyārdhayāmaṃ tiṣṭhati |",
    "T17n958u_001:3436": " tadā mahāśāntiṃ kuryāt | (gu. sa. pra., pṛ. 143)",
    "T17n958u_001:3437": " vikaṭadaṃṣṭraḥ",
    "T17n958u_001:3438": " vikaṭā māṃsamayī daṃṣṭrā pṛṣṭhe yasya sa tathā vikaṭadaṃṣṭraḥ | (va. ti. ṭī., pṛ. 48)",
    "T17n958u_001:3439": " vikurvaṇam",
    "T17n958u_001:3440": " tatrālīḍhādinā vigncūrṇanaṃ kāyavikurvaṇam |",
    "T17n958u_001:3441": " pralayameghaninādena mantroccaraṇaṃ vāgvikurvaṇam |",
    "T17n958u_001:3442": " sarvaghneṣu śūnyatālambanaṃ cittavikurvaṇam | (gu. sa. pra., pṛ. 191)",
    "T17n958u_001:3443": " vighnāntakaḥ",
    "T17n958u_001:3444": " vighnādibhirvimuktmā jñānaṃ sarvārthasādhakam |",
    "T17n958u_001:3445": " sarvabuddhamayaṃ siddhaṃ tena vighnāntakaḥ smṛtaḥ || (jñā. si. 15.18)",
    "T17n958u_001:3446": " vighnāntakṛt",
    "T17n958u_001:3447": " vighnānāmantaṃ vināśaṃ karotīti vighnāntakṛt, neyārthaḥ |",
    "T17n958u_001:3448": " vighnāścatvāro dhātavaḥ,",
    "T17n958u_001:3449": " te kṣayavṛddhibhyāṃ śarīrapīḍanād vighnāḥ,",
    "T17n958u_001:3450": " teṣāmupāyajñānodayena vināśaṃ karotīti vibhnāntakṛt,",
    "T17n958u_001:3451": " nītārthaḥ | (gu. sa. pra., pṛ. 26-27)",
    "T17n958u_001:3452": " vicitram",
    "T17n958u_001:3453": " vicitraṃ vividhaṃ khyātamāliṅganacumbanādikam | (he. ta. 2.3.7)",
    "T17n958u_001:3454": " vicitre prathamānandaḥ | (he. ta. 2.3.9) viṭ",
    "T17n958u_001:3456": " viḍ annam | (gu. sa. pra., pṛ. 191)",
    "T17n958u_001:3457": " vidyā",
    "T17n958u_001:3458": " iha saṃsāre lokavyavahāre vidyā yā,",
    "T17n958u_001:3459": " paramārthatattvaviṣaye'vidyā sā |",
    "T17n958u_001:3460": " ...vidyetyavikalpitādhyātmavidyā śūnyatā sarvākārairupetā,",
    "T17n958u_001:3461": " ....vidyā anālambinī anāsravasukhātmiketi |",
    "T17n958u_001:3462": " vidyā hetuphalātmikā hetuphalaikalolībhūtā'gniprabhā dahanaikalolībhūtavaditi | (vi. pra. pṛ. 258)",
    "T17n958u_001:3463": " vidyādharaḥ",
    "T17n958u_001:3464": " ḍākaḍākinyādisamayāḥ,",
    "T17n958u_001:3465": " teṣāmagrāsteṣu vidyā tatsādhanamantraḥ,",
    "T17n958u_001:3466": " taṃ dhārayatīti vidyādharaḥ | (gu. sa. pra., pṛ. 113)",
    "T17n958u_001:3467": " vidyāpuruṣaḥ",
    "T17n958u_001:3468": " sarvatathāgatamantrā oṃkārādayaḥ |",
    "T17n958u_001:3469": " tairniṣpannasamayo mahāvajradharaḥ |",
    "T17n958u_001:3470": " tadeva mantraparāyaṇānāṃ tattvaṃ vidyā prajñāpāramitā |",
    "T17n958u_001:3471": " tatsamutthitapuruṣo vidyāpuruṣaḥ |",
    "T17n958u_001:3472": " vidyāṣṭakam",
    "T17n958u_001:3473": " jananī bhaginī caiva duhitā bhāgineyikā |",
    "T17n958u_001:3474": " mātulasya tathā bhāryā mātṛbhaginī ca svasṛkā ||",
    "T17n958u_001:3475": " piturbhaginī tathā caiva aṣṭau vidyāḥ prakīrtitāḥ | (he. ta. 2.5.59)",
    "T17n958u_001:3476": " naitā lokasambahdinyaḥ |",
    "T17n958u_001:3477": " jananīti ācāryasya priyā,",
    "T17n958u_001:3478": " saiva śiṣyasya mātā |",
    "T17n958u_001:3479": " bhaginīti tasyāḥ sakhī |",
    "T17n958u_001:3480": " duhiteti ācāryasya śiṣyā |",
    "T17n958u_001:3481": " bhāgineyī tacchiṣyā |",
    "T17n958u_001:3482": " māmakasya bhāryeti mātuḥ priyasakhalasya vallabhā |",
    "T17n958u_001:3483": " māturbhaginī ācāryasya sakhī |",
    "T17n958u_001:3484": " svasṛketi śiṣyasya priyā |",
    "T17n958u_001:3485": " piturbhaginī ācāryasya bhaginī | (he. ta. ṭī., pa. 65a)",
    "T17n958u_001:3486": " aśuddhacittaśodhanād bhaginī bhaveccakṣuḥ |",
    "T17n958u_001:3487": " bhāgineyī śrotrameva ca jananī bhaṇyate ghrāṇam ||",
    "T17n958u_001:3488": " rasanā duhitā tathā mano bhaved bhāryā |",
    "T17n958u_001:3489": " ṣaḍetā varā vidyā mahāmudrāpradāyikāḥ || (he. ta. ṭī., 67a-b)",
    "T17n958u_001:3490": " vidyāsthānāni",
    "T17n958u_001:3491": " aṅgāni vedāścatvāro mīmāṃsā nyāyavistaraḥ |",
    "T17n958u_001:3492": " purāṇaṃ dharmaśāstrāṇi vidyā hyetāścaturdaśa ||",
    "T17n958u_001:3493": " iti parayūthyapakṣaḥ,",
    "T17n958u_001:3494": " lakṣaṇaṃ hetuvidyā ca tathaivādhyātmikī punaḥ |",
    "T17n958u_001:3495": " cikitsāśilpavidye dve vidyāsthānāni pañca tu || (va. ti. ṭī., pṛ. 72)",
    "T17n958u_001:3496": " vipākaḥ",
    "T17n958u_001:3497": " vipakaṃ tadviparyāsaṃ sukhajñānasya bhuñjanam | (he. ta. 2.3.7)",
    "T17n958u_001:3498": " paramānando vipākaje | (he. ta. 2.3.9)",
    "T17n958u_001:3499": " vimardaḥ",
    "T17n958u_001:3500": " vimardamālocanaṃ proktaṃ sukhaṃ bhuktaṃ mayeti ca | (he. ta. 2.3.8)",
    "T17n958u_001:3501": " viramānando vimarde ca | (he. ta. 2.3.9)",
    "T17n958u_001:3502": " vimalā",
    "T17n958u_001:3503": " vāmakarṇabhrūmadhyacakṣurbāhumūlamupapīṭham,",
    "T17n958u_001:3504": " pīthasamīpam |",
    "T17n958u_001:3505": " saiva vimalā,",
    "T17n958u_001:3506": " jñānāgninā vikalpamaladāhāt | (va. ti. ṭī., pṛ. 28)",
    "T17n958u_001:3507": " viyogā",
    "T17n958u_001:3508": " prāyeṇa māṃsabhakṣaṇād viyogā vikalpajananādvā gude | (va. ti. ṭī., pṛ. 46)",
    "T17n958u_001:3509": " virupākṣaḥ",
    "T17n958u_001:3510": " meḍhrāt sīmāntasya trinetrasya pravartakatvād virūpākṣaḥ | (va. ti. ṭī., pṛ. 49)",
    "T17n958u_001:3511": " vilakṣāṇaḥ",
    "T17n958u_001:3512": " vilakṣaṇaṃ tribhyo'nyatra rāgārāgavivarjitam | (he. ta. 2.3.8)",
    "T17n958u_001:3513": " viśuddhiḥ",
    "T17n958u_001:3514": " yayā sarve bhāvā nirdoṣā bhavanti sā viśuddhiḥ | (he. ta. ṭī., pa. 35a)",
    "T17n958u_001:3515": " viśvapadmam",
    "T17n958u_001:3516": " tasya meroḥ (kaṅkālāparaparyāyasya)",
    "T17n958u_001:3517": " yadetacchirastanmadhye yā abhedyādyā dvātriṃśannāḍyastā eva viśvapadmaṃ bhagavata āsanaṃ vijñeyam | (va. ti. ṭī., pṛ. 62)",
    "T17n958u_001:3518": " viśvabimbam",
    "T17n958u_001:3519": " antarālavalambhitayā'rdhonmīlitalocanābhyāṃ śūnya ākāśe grāhyagrāhakarahite yannānukalpitaṃ svapnavad bimbaṃ yogipratyakṣaṃ tadbimbaṃ viśvabimbam | (se. ṭī., pṛ. 48)",
    "T17n958u_001:3520": " viśvavajram",
    "T17n958u_001:3521": " anyonyavyāpakābhedād viśvavajramiti smṛtam | (jñā. si. 15.27)",
    "T17n958u_001:3522": " viṣṭhā",
    "T17n958u_001:3523": " pittākhyaṃ viṣṭhaṃ vahatīti viṣthā stanadvaye | (va. ti. ṭī., pṛ. 44)",
    "T17n958u_001:3524": " vīrakramaḥ",
    "T17n958u_001:3525": " vīrakramo na bāhye dehe prāṇakṣayo hyasāvuktaḥ | (vi. pra., pṛ. 7)",
    "T17n958u_001:3526": " vīracaryāvratam",
    "T17n958u_001:3527": " vīracaryāvratameva yaurājyavratacaryeti vajrakāpālikacaryāvratamiti coktaṃ śrīsampuṭatantre |",
    "T17n958u_001:3528": " (vajrāvalī, pṛ. 219)",
    "T17n958u_001:3529": " vīramatī",
    "T17n958u_001:3530": " vīro janakatvena vidyate yasyāḥ sā vīramatī,",
    "T17n958u_001:3531": " “nābhimadhye sthito vīraḥ“ iti vacanāt | (va. ti. ṭī., pṛ. 47)",
    "T17n958u_001:3532": " śraddendriyaṃ vīramatī | (va. ti., pṛ. 54)",
    "T17n958u_001:3533": " vīrāḥ",
    "T17n958u_001:3534": " prajñāravindairyairyogīndrairniranñjanarūpeṇāvagataṃ te'smin bhavamaṇḍale viṣāyārivimardanād vīrāḥ | (ca. ko. vyā., pṛ. 70)",
    "T17n958u_001:3535": " vīrāścatuviṃśatidhātavaste candracaraṇāḥ | (va. ti. ṭī., pṛ. 89)",
    "T17n958u_001:3536": " vīryam",
    "T17n958u_001:3537": " vīryaṃ cāṣṭalokadharmābādhopasahanatayā | (a. va. saṃ., pṛ. 3)",
    "T17n958u_001:3538": " vīryendriyam",
    "T17n958u_001:3539": " śraddendriyodānitān dharmān utsāhayati tadvīryendriyam |",
    "T17n958u_001:3540": " tacca catuṣprakāram-- ārambhavīryam,",
    "T17n958u_001:3541": " aparikramavīryam,",
    "T17n958u_001:3542": " pratyavekṣāvīryam,",
    "T17n958u_001:3543": " pratipattivīryaṃ ceti | (va. ti. ṭī., pṛ. 54)",
    "T17n958u_001:3544": " vedanānusmṛtyupasthānam",
    "T17n958u_001:3545": " vedanāpi sātādyātmikā ṣaḍvijñānakāyā tadāśritatvādaṣṭādaśadhā |",
    "T17n958u_001:3546": " sāpi sātādīnāmatītādibhedenāsattvāt śūnyeti smṛterupasthānaṃ svacetasīti vedanānusmṛtyupasthānam | (va. ti. ṭī., pṛ. 52)",
    "T17n958u_001:3547": " vemacitrī",
    "T17n958u_001:3548": " vemacitrī asurādhipatiḥ | (he. ta. ṭī., pa. 64a)",
    "T17n958u_001:3549": " vaibhāṣyam (vaibhāṣikaḥ)",
    "T17n958u_001:3550": " virāgāya bhāṣā vibhāṣā,",
    "T17n958u_001:3551": " saiva vaibhāṣyam |",
    "T17n958u_001:3552": " tacca śrāvakayānam avadānaśatakatridaṇḍakamālādikam | (he. ta. ṭī., pa. 67b)",
    "T17n958u_001:3553": " vairambhaḥ",
    "T17n958u_001:3554": " dhanurākāratvād viśiṣṭārambhatvāt sa eva vairambhaḥ |",
    "T17n958u_001:3555": " svārthe'ṇ |",
    "T17n958u_001:3556": " vaikṛtavat pādavihāraṇātmikā ca kriyā vairambha ityucyate | (va. ti. ṭī., pṛ. 61-62)",
    "T17n958u_001:3557": " vairocanam",
    "T17n958u_001:3558": " locanā vajrasattvānāṃ dīpyamānā svabhāvataḥ |",
    "T17n958u_001:3559": " jñānaṃ tāthāgataṃ śuddhaṃ tad vairocanamucyate || (jñā. si. 15.5)",
    "T17n958u_001:3560": " vairocanastathāgataḥ | (sa. si. 2.7)",
    "T17n958u_001:3561": " vairocanaḥ prabhāsvaramayatvāt | (he. ta. ṭī., pa. 19a)",
    "T17n958u_001:3562": " bolakkakolayogena sparśāt kāṭhinyavāsanā |",
    "T17n958u_001:3563": " kaṭhinasya mohadharmatvānmoho vairocano mataḥ || (he. ta. 2.2.53)",
    "T17n958u_001:3564": " ākāśavat kāyo yasya tadākāśakāyajñānamādarśajñānam,",
    "T17n958u_001:3565": " tasmāt saṃbhūto vairocanaḥ,",
    "T17n958u_001:3566": " tanmayatvāt | (gu. sa. pra., pṛ. 51)",
    "T17n958u_001:3567": " aṅguṣṭhābhyāṃ śvetavarṇasya kheṭasya pravartakatvād vairocanaḥ | (va. ti. ṭī., pṛ. 49)",
    "T17n958u_001:3568": " svasaṃvedyarūpeṇa racanāt sa eva vairocanaḥ | (va. ti. ṭī., pṛ. 85)",
    "T17n958u_001:3569": " vratavyākaraṇam",
    "T17n958u_001:3570": " bāhyavratanirākaraṇārthaṃ vajravratadānam |",
    "T17n958u_001:3571": " pṛthivyādisvabhvatāsūcanāya vyākaraṇam |",
    "T17n958u_001:3572": " tathā hi bhuvo dharādeḥ svaḥ svarūpaṃ bhūrbhūyā iti hi bhūrbhūvaḥsvarityasyārthaḥ | (a va saṃ., pṛ. 38)",
    "T17n958u_001:3573": " śakticatuṣṭayam",
    "T17n958u_001:3574": " icchāśaktiḥ kriyā yā svamanasi jagato jñānaśaktistṛtīyā",
    "T17n958u_001:3575": " bhāvālokaṃ praveśaṃ samarasakaraṇe'rthopalabdhiḥ karoti |",
    "T17n958u_001:3576": " bhūyastyāgaṃ caturthī tribhuvananamitā'dvayā vai krameṇa",
    "T17n958u_001:3577": " tāsāṃ madhye na kiñcid grasati narapate muñcate naiva vajrī || (kā. ta. 2.90)",
    "T17n958u_001:3578": " cittaśaktayo'tra jāgratsvapnasuṣuptituryālakṣaṇāḥ | (vi. pra., pṛ. 219)",
    "T17n958u_001:3579": " śamathaḥ",
    "T17n958u_001:3580": " ananyacitto hi nāma śamathalakṣaṇo bhāvanāviśeṣaḥ |",
    "T17n958u_001:3581": " sa ca kramādabhyāsalabhyaḥ | (he. ta. ṭī., 43b)",
    "T17n958u_001:3582": " śarīradānam",
    "T17n958u_001:3583": " śarīradānaṃ kṛtvā caryāṃ kṛtavān,",
    "T17n958u_001:3584": " “śarīradānaṃ dattvā ca paścāt caryāṃ samārabhet“ (he. ta. 1.6.19)",
    "T17n958u_001:3585": " iti vacanāt |",
    "T17n958u_001:3586": " dānaṃ dattaṃ ca śarīrāvadhi | (a. va. saṃ., pṛ. 3)",
    "T17n958u_001:3587": " śarīramaṇḍalam",
    "T17n958u_001:3588": " “śarīraṃ maṇḍalaṃ ramyaṃ caturdvāraṃ yathoditam“ ityādinā,",
    "T17n958u_001:3589": " “tad gṛhṇāti lātīti śarīraṃ maṇḍalaṃ matam“ ityādinā ca vivṛtaṃ sampūrṇe'ṣṭame nirdeśe | (va. ti., pṛ. 60-69)",
    "T17n958u_001:3590": " tatra śarīrameva maṇḍalam,",
    "T17n958u_001:3591": " cittavākkāyamaṇḍalanāḍīdhāturūpāṇāṃ yoginīvīrāṇāmāśrayatvāt | (va. ti. ṭī., pṛ. 60)",
    "T17n958u_001:3592": " yathāyaṃ kāyaḥ pādādhastāduṣṇīṣādyaṃ pramāṇavāṃstathā prasāritabāhurapi tatpramāṇa eva (iti dehamaṇḍalasya caturasratvaṃ siddham) | (va. ti. ṭī., pṛ. 65)",
    "T17n958u_001:3593": " sarvamatraiva boddhavyaṃ maṇḍalādi yathoditam | (va. ti., pṛ. 69)",
    "T17n958u_001:3594": " yadihānuktamaṇḍalādīni maṇḍalopakaraṇāni sūtrarajomūparigrahāvāhanasthāpanavisarjanamaṇḍalasādhanābhiṣekasnānavaliprabhṛtayastatraiva dehamaṇḍale",
    "T17n958u_001:3595": " jñātavyā iti yāvat |",
    "T17n958u_001:3596": " tathāhi--madhyanāḍī sūtram |",
    "T17n958u_001:3597": " ....bhiṣeko'tra |",
    "T17n958u_001:3598": " tanniṣyandānāṃ rasanāsvādo valiriti | (va. ti. ṭī., pṛ. 69-70)",
    "T17n958u_001:3599": " śarvarī",
    "T17n958u_001:3600": " antramālāsu mahāsukhasya svāpanācchārvarī rātrirvikalpajananācca nāsāgre | (va. ti. ṭī., 45)",
    "T17n958u_001:3601": " śāntam",
    "T17n958u_001:3602": " aṣṭādaśadhātuvikārarahitam | (se. ṭī., pṛ. 60)",
    "T17n958u_001:3603": " śivatvam",
    "T17n958u_001:3604": " iha śukrabindorbhedaṃ cyavanasukhāvasthālakṣaṇam,",
    "T17n958u_001:3605": " tadeva śivatvam | (vi. pra., pṛ. 258)",
    "T17n958u_001:3606": " śītadā",
    "T17n958u_001:3607": " guṇavartimedojālikayā'ntrāṇi parivartya tiṣṭhati,",
    "T17n958u_001:3608": " tadvāhinī śītadā,",
    "T17n958u_001:3609": " tasyāṃ śītasparśadāyitvānmukhe | (va. ti. ṭī., pṛ. 45)",
    "T17n958u_001:3610": " śīlam",
    "T17n958u_001:3611": " kāyavākcetasāṃ sarvasattvārthāya saṃvaraṇācchīlam | (a. va. saṃ., pṛ. 3)",
    "T17n958u_001:3612": " śukram",
    "T17n958u_001:3613": " sugiti śokaḥ,",
    "T17n958u_001:3614": " taṃ krakaca iva bhinattīti śukraṃ paramānandaḥ | (gu. sa. pra., pṛ. 71)",
    "T17n958u_001:3615": " śucaṃ śokaṃ krakacavat pātayati nāśayatīti śukraṃ madyam | (gu. sa. pra., pṛ. 190)",
    "T17n958u_001:3616": " śuddham",
    "T17n958u_001:3617": " kleśamalairasaṃspṛṣṭam | (se. ṭī., pṛ. 60)",
    "T17n958u_001:3618": " śuddhaḥ",
    "T17n958u_001:3619": " śuddhaḥ pariniṣpannaḥ | (he. ta. ṭī., pa. 54a)",
    "T17n958u_001:3620": " śuddhakāyaḥ",
    "T17n958u_001:3621": " apratiṣṭhitanirvāṇākhyamahāsukhasaṃjñakaḥ śuddhakāyaḥ |",
    "T17n958u_001:3622": " ....mahāsukhasaṃjñakaśuddhakāyād viparītena yaḥ kāyabinduḥ sa turyāvasthākṣayataḥ śuddhakāyaḥ |",
    "T17n958u_001:3623": " ...dharmasaṃbhoganirmāṇakāyāḥ śuddhakāyāt sphuranti | (se. ṭī., pṛ. 55-56)",
    "T17n958u_001:3624": " śūkarāsyā",
    "T17n958u_001:3625": " samyaksmṛtiḥ śūkarāsyā | (va. ti., pṛ. 56)",
    "T17n958u_001:3626": " śūnyam",
    "T17n958u_001:3627": " prāṇināṃ maraṇānte skandhaparityāgādutpattyaṃśikaskandhagrahaṇād yadantarālaṃ śūnyatālakṣaṇamekaṃ tribhuvanadarśanaṃ tacchūnyamityucyate | (se. ṭī., pṛ. 43)",
    "T17n958u_001:3628": " jñānaskandhavijñānaskandhajñānadhātvākāśadhātumanaḥśrotraśabdadharmadhātudivyendriyabhagamūtrasrāvaśukracyutiśca--eṣāṃ nirāvaraṇatā samarasatvamekalolībhūtatvaṃ",
    "T17n958u_001:3629": " na sarvābhāva iti,",
    "T17n958u_001:3630": " yogisvasaṃvedyatvāt |",
    "T17n958u_001:3631": " tadevānāhatamuktaṃ jinaiḥ |",
    "T17n958u_001:3632": " asyānāhatasya saṃjñācihnaṃ savyavāmapūrvāparamadhye kartikākāraṃ rekhāmātramanuccāryaṃ prathamākṣaramahāśūnyamiti | (vi. pra., pṛ. 47)",
    "T17n958u_001:3633": " śūnyacatuṣṭayam",
    "T17n958u_001:3634": " śūnya-atiśūnya-mahāśūnya-sarvaśūnyamiti catuḥśūnyasvarūpeṇa patracatuṣṭayam | (do. ko. vyā., pṛ. 151)",
    "T17n958u_001:3635": " śūnyatā",
    "T17n958u_001:3636": " sarvākāravaropetaśūnyatālakṣaṇaḥ | (a. va. saṃ., pṛ. 40)",
    "T17n958u_001:3637": " sarvadharmaniḥsvabhāvatayā sarvatathāgatajñānaparijñānaṃ śūnyatā | (jñā. si., pṛ. 135)",
    "T17n958u_001:3638": " sambhogakāyaścāpi śūnyatālakṣaṇaḥ |",
    "T17n958u_001:3639": " śūnyatā ca sarvākāravaropetatvena vyavasthitā māyāmarīcisvapnapratibimbapratiśrutkodakacandranirmitopamasvabhāvatayā pratipadyate |",
    "T17n958u_001:3640": " (a. pra. vi. si., pṛ. 216)",
    "T17n958u_001:3641": " śūnyatābodhiḥ",
    "T17n958u_001:3642": " sarvabhāvān manasāvalambya cittamātremevedamasati bāhyākāre viṣayākāraṃ bhrāntyā pratibhāsate |",
    "T17n958u_001:3643": " tadyathā svapna iti |",
    "T17n958u_001:3644": " tadapi pratibhāsasvarūpaṃ cittamekānekasvabhāvarahitaṃ nirābhāsaṃ prabhāsvaramayaṃ paśyet (ityeṣā śūnyatābodhiḥ) (he. ta. ṭī., pa. 13b)",
    "T17n958u_001:3645": " śūnyaṃ tattvam",
    "T17n958u_001:3646": " ahamapi śūnyam,",
    "T17n958u_001:3647": " vikalpagocaratvāt |",
    "T17n958u_001:3648": " jagadapi śūnyaṃ vikalpamātrameva |",
    "T17n958u_001:3649": " tribhuvanamapi śūnyam |",
    "T17n958u_001:3650": " nirmale malarahite sahaje mahāsukham |",
    "T17n958u_001:3651": " na pāpaṃ na puṇyaṃ saṃbhavati |",
    "T17n958u_001:3652": " tathā coktam --",
    "T17n958u_001:3653": " anāvilamahājñāne jyotīrūpaprabhāsvare |",
    "T17n958u_001:3654": " pāpapuṇyakathā kutra vikalpāgocare śubhe || (do. ko. vyā., pṛ. 71)",
    "T17n958u_001:3655": " śauṇḍinī",
    "T17n958u_001:3656": " surāsavakṣībatvāt śauṇḍinī | (va. ti. ṭī., pṛ. 48)",
    "T17n958u_001:3657": " dharmapravicayasambodhyaṅgaṃ śauṇḍinī | (va. ti., pṛ. 55)",
    "T17n958u_001:3658": " śmaśānam",
    "T17n958u_001:3659": " śvasatītyanayā yuktyā śmaśānetyabhidhīyate | (he. ta. 1.3.16)",
    "T17n958u_001:3660": " śavānāṃ vasatiriti nairukto varṇalopaḥ |",
    "T17n958u_001:3661": " śavānāmāvāsa ityarthaḥ |",
    "T17n958u_001:3662": " ....kathaṃ dehaḥ śmaśānam--",
    "T17n958u_001:3663": " śvasatītyanayā yuktyā śmaśānetyabhidhīyate | (he. ta. ṭī., pa. 15b)",
    "T17n958u_001:3664": " śyāmādevī",
    "T17n958u_001:3665": " premodgamācchyāmā cāsau sarvacakreṣu krīḍanād devīti śyāmādevī | (va. ti. ṭī., pṛ. 47)",
    "T17n958u_001:3666": " samādhibalaṃ śyāmādevī | (va. ti., pṛ. 55)",
    "T17n958u_001:3667": " śraddendriyam",
    "T17n958u_001:3668": " śraddhā bhāvini lokottaramārge sattva(tya)",
    "T17n958u_001:3669": " ratnatrayādau vā cetasaḥ saṃpratyayastacchreddhendriyam | (va. ti. ṭī., pṛ. 54)",
    "T17n958u_001:3670": " śrāyaḥ",
    "T17n958u_001:3671": " śavaḥ śrāyaḥ | (he. ta. 2.3. 56)",
    "T17n958u_001:3672": " śrvākāḥ",
    "T17n958u_001:3673": " pudgalanairātmyāvarodhenārhatvaṃ prāpnuvanti ye te śrāvakāḥ | (gu. sa. pra., pṛ. 204)",
    "T17n958u_001:3674": " śrīmān",
    "T17n958u_001:3675": " śrīḥ locanā,",
    "T17n958u_001:3676": " yā yasya vidyate sa śrīmān | (gu. sa. pra., pṛ. 121)",
    "T17n958u_001:3677": " śrīḥ pāṇḍaravāsinī,",
    "T17n958u_001:3678": " tayā yuktaḥ śrīmān | (gu. sa. pra., pṛ. 121)",
    "T17n958u_001:3679": " śvānāsyā",
    "T17n958u_001:3680": " samyagvyāyāmaḥ śvānāsyā | (va. ti., pṛ. 56)",
    "T17n958u_001:3681": " ṣaṭkarmendriyāṇi",
    "T17n958u_001:3682": " ṣoḍaśavarṣānte jñānadhātau divyendriyaṃ bhavatīti ṣaṭkarmendriyaniyamaḥ | (vi. pra., pṛ. 168)",
    "T17n958u_001:3683": " ṣaṭkulāni",
    "T17n958u_001:3684": " akṣaraṃsukhaṃ jñānadhātuḥ,",
    "T17n958u_001:3685": " vijñānamākāśadhātuḥ,",
    "T17n958u_001:3686": " saṃskāro vāyudhātuḥ,",
    "T17n958u_001:3687": " vedanā tejodhātuḥ,",
    "T17n958u_001:3688": " saṃjñā toyadhātuḥ,",
    "T17n958u_001:3689": " rūpaṃ pṛthvīdhāturiti garbhajānāṃ sāvaraṇāni,",
    "T17n958u_001:3690": " buddhānāṃ nirāvaraṇānīti | (vi. pra., pṛ. 20)",
    "T17n958u_001:3691": " ete dhātavaḥ ṣaḍindriyāṇāṃ ṣaṭ kulānīti |",
    "T17n958u_001:3692": " evaṃ kāyavākcittakulāni svabhāvakulena sārdhaṃ catuḥkulāni bhavanti |",
    "T17n958u_001:3693": " kāyatrayaṃ kāyacatuṣkaṃ bhavati,",
    "T17n958u_001:3694": " avasthātrayamavasthācatuṣkaṃ bhavati;",
    "T17n958u_001:3695": " evaṃ pañca skandhakulāni jñānaskandhena sārdhaṃ ṣaṭkulāni bhavanti garbhajānāmiti |",
    "T17n958u_001:3696": " kanyāyā dvādaśābdauḥ,",
    "T17n958u_001:3697": " pūṃsaḥ ṣoḍaśābdauḥ |",
    "T17n958u_001:3698": " kanyāyā rajaḥkālaṃ yāvat trikulaṃ pañcakulaṃ veditavyam |",
    "T17n958u_001:3699": " puruṣasya śukracyutikālaṃ yāvat trikulaṃ pañcakulaṃ veditavyam |",
    "T17n958u_001:3700": " jñānadhātudbhavakāle ubhayoścatuṣkulaṃ ṣaṭ kulamāmaraṇāditi |",
    "T17n958u_001:3701": " tathā mūlatantre bhagavanāha -- “trikulaṃ pañcakulaṃ caiva svabhāvaikaṃ śataṃ kulam“ iti | (vi. pra., pṛ. 50)",
    "T17n958u_001:3702": " ṣaṭcakrāṇi",
    "T17n958u_001:3703": " uṣṇīṣaḥ śūnyadhātau bhavati suranṛṇāṃ jñānadhātau ca guhyaṃ",
    "T17n958u_001:3704": " hṛtpadmaṃ vāyudhātau prakaṭaśikhini vai kaṇṭhacakraṃ sphuraddhi |",
    "T17n958u_001:3705": " toye bhrūmadhyapadmaṃ vasuvasudalakaṃ nābhicakraṃ ca bhūmyāṃ",
    "T17n958u_001:3706": " ṣaṭsandhiḥ pādapāṇyormahijalahutabhugmāruteṣu trisaṃkhyā || (kā. ta. 2.15)",
    "T17n958u_001:3707": " dvādaśa cakrāṇi vakṣyamāṇe vaktavyānītyaṣṭādaśacakraniyamaḥ | (vi. pra., pṛ. 169)",
    "T17n958u_001:3708": " gunyoṣṇīṣe ca nābhau sahajajinatanurniḥsvabhāvasvabhāvā",
    "T17n958u_001:3709": " hṛccakre dharmakāyo bhavati hi nṛpa sambhogacakre jinasya |",
    "T17n958u_001:3710": " bindau nirmāṇakāyo bhavati guṇavaśāccādhidaivakrameṇa",
    "T17n958u_001:3711": " hṛccakraṃ kaṇṭhacakraṃ śirasi ca kamalaṃ dharmasambhogaśuddham ||",
    "T17n958u_001:3712": " nābhau kaṇṭhe ca guhye śirasi ca hṛdaye tadvaduṣṇīṣamadhye",
    "T17n958u_001:3713": " māturbhartuḥ krameṇa trividhamapi bhavet kāyavākcittavajram |",
    "T17n958u_001:3714": " cakraṃ ratnaṃ khapadmaṃ jalajamasivaraṃ ṣaṭkulaṃ vajrayuktaṃ",
    "T17n958u_001:3715": " tānyūrdhvādhastrināḍyavidhapathagatāścandrasūryāgnibhedaiḥ | (kā. ta. 2.27-28)",
    "T17n958u_001:3716": " ṣaṭcittavikārāḥ",
    "T17n958u_001:3717": " mātsaryaṃ jñānadhātau bhavati varatanau cāmbare dveṣacittam",
    "T17n958u_001:3718": " īrṣyācittaṃ hi vāyau prakaṭitamanale rāgacittaṃ tathaiva |",
    "T17n958u_001:3719": " toye śrīmānacittaṃ prakṛtiguṇavaśānmohacittaṃ dharaṇyāṃ | (kā. ta. 2.23)",
    "T17n958u_001:3720": " ṣaṭtriṃśad (dhātavaḥ skandhāśca)",
    "T17n958u_001:3721": " kāyabhedena skandhendriyā hrasvasvaravyañjanadharmāḥ,",
    "T17n958u_001:3722": " dhātuviṣayā dīrghasvaravyañjanadharmāḥ |",
    "T17n958u_001:3723": " ṣaḍrasā dhātuvikārabhedena ṣaṭtriṃśad dhātavo bhavanti,",
    "T17n958u_001:3724": " ṣaṭskandhāḥ ṣaḍindriyādibhedena ṣaṭtriṃśat skandhā bhavanti |",
    "T17n958u_001:3725": " tadyathā--ṣaḍ rasāḥ,",
    "T17n958u_001:3726": " ṣaḍ dhātavaḥ,",
    "T17n958u_001:3727": " ṣaḍindriyāṇi,",
    "T17n958u_001:3728": " ṣaḍ viṣayāḥ,",
    "T17n958u_001:3729": " ṣaṭ karmendriyāṇi,",
    "T17n958u_001:3730": " ṣaṭ karmendriyaviṣayā iti ṣaḍ rasadhātuvikārāḥ |",
    "T17n958u_001:3731": " śotravijñānādi ṣaḍ vijñānāni,",
    "T17n958u_001:3732": " evaṃ ṣaṭ saṃskārāḥ,",
    "T17n958u_001:3733": " ṣaḍ vedanāḥ,",
    "T17n958u_001:3734": " ṣaṭ saṃjñāḥ,",
    "T17n958u_001:3735": " ṣaḍ rūpaskandhāḥ,",
    "T17n958u_001:3736": " ṣaḍ jñānaskandhā iti skandhavikārāḥ | (vi. pra., pṛ. 49)",
    "T17n958u_001:3737": " dānaṃ gomayamanbunā ca sahitaṃ śīlaṃ ca samārjanaṃ",
    "T17n958u_001:3738": " kṣāntiḥ kṣudrapipīikāpanayanaṃ vīryaṃ kriyāsthāpanam |",
    "T17n958u_001:3739": " dhyānaṃ tatkṣaṇamekacittakaraṇaṃ prajñā surekhojjvalā",
    "T17n958u_001:3740": " etāḥ pāramitāḥ ṣaḍeva labhate kṛtvā munermaṇḍalam ||",
    "T17n958u_001:3741": " bhavati kanakavarṇaḥ sarvarogairvimuktaḥ",
    "T17n958u_001:3742": " suramanujaviśiṣṭaścandravad dīptakāntiḥ |",
    "T17n958u_001:3743": " dhanakanakasamṛddho jāyate rājavaṃśe",
    "T17n958u_001:3744": " sugatavaragṛhe'smin kāyakarmāṇi kṛtvā || (a. va. saṃ., pṛ. 6)",
    "T17n958u_001:3745": " ṣaṭsattvāḥ (skandhāḥ)",
    "T17n958u_001:3746": " asāvevādvayo'kṣara ūrdhvaretā guhyanābhihṛṭkaṇṭhagamanena yathākramaṃ vajrasattvādināmacatuṣṭayaṃ labhate |",
    "T17n958u_001:3747": " lalāṭagaḥ pūrvoktaviśuddhyādicaturvidhayogākhyaḥ,",
    "T17n958u_001:3748": " uṣṇīṣagaḥ kālacakra iti nāmeti ṣaṭsattvāḥ | (se. ṭī., pṛ. 29)",
    "T17n958u_001:3749": " guhyāduṣṇīṣāntaṣaṭcakre krameṇa vajrasattva-mahāsattva-bodhisattva-samayasattva-vajrayoga-kālacakraṣaṇṇāmakaḥ |",
    "T17n958u_001:3750": " asya nirdeśaḥ--vajramiti ādivajraṃ śūnyabimbam |",
    "T17n958u_001:3751": " tad yasmādabhedyaṃ tasmānmahārtham |",
    "T17n958u_001:3752": " hamoddeśaḥ--yaḥ sattvaḥ kāmadhātvādirūpakāyavākcittaikatvākhyaḥ sa paramākṣaramuddiśyata iti vajrasattvaḥ |",
    "T17n958u_001:3753": " yadvā vajramabhedyaṃ kāyavākacittaikarasaṃ mahāsukhajñānaṃ sattvaṃ traibhavasyaikatā jñeyamābhyāmaikyaṃ paramākṣaraṃ sa mahān mahāsukhapūrṇatvānmahārāga uddiṣṭaḥ |",
    "T17n958u_001:3754": " sa ca sattvo bhūmibhiḥ pūrṇatvāt sarvasattvaratiṅkara uddiṣṭa iti mahāsattvaḥ |",
    "T17n958u_001:3755": " yadvā mahacchabdenātra paramākṣarasukam,",
    "T17n958u_001:3756": " tena pūrṇo yaḥ sattvo bhūmiśca sa mahāsattvaḥ |",
    "T17n958u_001:3757": " yato'sau bodhau śūnyatākaruṇātmikāyāṃ dharmacakre sthito'calasthitaḥ kleśādirūpedveṣasaṃghānāṃ vijayitvānmahādveṣo mahāripuścoddiṣṭaḥ,",
    "T17n958u_001:3758": " tataḥ sattva iti bodhisattvaḥ |",
    "T17n958u_001:3759": " sa yataḥ samayasya candrāmṛtākhyaśukrasya sukhe'cyutirūpaṃ bhakṣaṇaṃ mohavijayitvānmahāmoho mūḍhadhiyāṃ mohaghātakaścoddiṣṭastataḥ samasattvaḥ",
    "T17n958u_001:3760": " sa eva yataḥ kāyādivajrāṇāṃ prajñayā bimbenākṣarabindubhiśca saha yoga ekatvam,",
    "T17n958u_001:3761": " nirjitakrodhatvānmahākrodhi māravijayitvāt kruddhamāraripuścoddiṣṭa iti vajrayogaḥ |",
    "T17n958u_001:3762": " yataḥ sa kālo mahāsukham,",
    "T17n958u_001:3763": " tasmādupāyādaparityaktacakrākhyāntara sattvārtho bhagavān |",
    "T17n958u_001:3764": " ata eva sattvān mocayitvā mahālobhaḥ kṣaralobhaghātakaścopadiṣṭa iti kālacakraḥ |",
    "T17n958u_001:3765": " ṣaṇṇāḍīrūpaṣaḍaracakre'mī vajrasattvādayah pratyekaṃ ṣaṭprakārāḥ |",
    "T17n958u_001:3766": " tatrādhaḥ śaṅkhinīrūpāre'kṣarajñānam,",
    "T17n958u_001:3767": " rasanārūpadakṣiṇāre'kṣaravedanā,",
    "T17n958u_001:3768": " avadhūtirūpordhvārekṣaravijñānam,",
    "T17n958u_001:3769": " viṇṇāḍīrūpapaścimāre'kṣararūpam,",
    "T17n958u_001:3770": " mūtranāḍīrūpapūrvāre'kṣarasaṃskāraḥ,",
    "T17n958u_001:3771": " lalanākhyottarāre'kṣarasaṃjñā iti ṣaṭskandhāḥ | (se. ṭī., pṛ. 73)",
    "T17n958u_001:3772": " ṣaḍāyatanāni",
    "T17n958u_001:3773": " ṣaḍāyatanāni ṣaṭcakravartinaḥ khaṇḍakapālādyāḥ | (va. ti. ṭī., pṛ. 67)",
    "T17n958u_001:3774": " ṣaḍgatiḥ",
    "T17n958u_001:3775": " naraka-preta-tiryak-manuṣya-asura-devānāṃ gatiḥ ṣaḍgatiḥ | (vi. pra., pṛ. 256)",
    "T17n958u_001:3776": " ṣaḍdarśanāni",
    "T17n958u_001:3777": " ṣaḍdarśanānyucyante--brahma-īśvara-arhanta-bauddha-lokāyata-sāṃkhyāśca | (do. ko. vyā., pṛ. 72)",
    "T17n958u_001:3778": " ṣaṇmudrāḥ",
    "T17n958u_001:3779": " cakrī kuṇḍalaṃ kaṇṭhikā rucakaṃ mekhalā bhasma yajñopavītamiti (ṣaṇmudrāḥ) | (vi. pra., pṛ. 186)",
    "T17n958u_001:3780": " ṣaṣthajinaḥ",
    "T17n958u_001:3781": " ṣaṣṭho jino vajrasattvo dravyamabhidhīyate,",
    "T17n958u_001:3782": " tatastadutpatteḥ,",
    "T17n958u_001:3783": " kāraṇe kāryopacārāt |",
    "T17n958u_001:3784": " ....ṣaṣṭho vajrasattvaḥ,",
    "T17n958u_001:3785": " tadutpattihetutvād bodhicittameva vajrasattvo'bhidhīyate,",
    "T17n958u_001:3786": " kāraṇe kāryopacārāt |",
    "T17n958u_001:3787": " tenopalakṣaṇabhūtena |",
    "T17n958u_001:3788": " na tu prajñākamalodayagataṃ bodhicittaṃ vidheyam,",
    "T17n958u_001:3789": " tadā mahāsukhāsaṃbhavāt |",
    "T17n958u_001:3790": " tathā cādibuddhe --",
    "T17n958u_001:3791": " patite bodhicitte tu sarvasiddhinidhānake |",
    "T17n958u_001:3792": " mūrcchite skandhavijñāne kutaḥ siddhiraninditā || (ta. saṃ. ṭī., pṛ. 6)",
    "T17n958u_001:3793": " ṣoḍaśakaruṇāḥ",
    "T17n958u_001:3794": " śuklapakṣaścandramā upāyaḥ |",
    "T17n958u_001:3795": " ...karuṇā tridhā--sattvāvalambinī,",
    "T17n958u_001:3796": " dharmālambanī anavalambinī ceti |",
    "T17n958u_001:3797": " tatra sattvāvalambinī ekādaśyādyāḥ pañca tithayaḥ pūrṇimāparyantam |",
    "T17n958u_001:3798": " pūrṇimāntakṛṣṇapratipatpreveśayormadhye ṣoḍaśī karuṇā | (vi. pra., pṛ. 21)",
    "T17n958u_001:3799": " ṣodaśatattvāni",
    "T17n958u_001:3800": " nirmāṇakāyaḥ,",
    "T17n958u_001:3801": " nirmāṇavāk,",
    "T17n958u_001:3802": " nirmāṇacittam,",
    "T17n958u_001:3803": " nirmāṇajñānam;",
    "T17n958u_001:3804": " sambhogakāyaḥ,",
    "T17n958u_001:3805": " sambhogavāk,",
    "T17n958u_001:3806": " sambhogacittam,",
    "T17n958u_001:3807": " sambhogajñānam;",
    "T17n958u_001:3808": " dharmakāyaḥ,",
    "T17n958u_001:3809": " dharmavāk,",
    "T17n958u_001:3810": " dharmacittam,",
    "T17n958u_001:3811": " dharmajñānam sahakāyaḥ,",
    "T17n958u_001:3812": " sahajavāk,",
    "T17n958u_001:3813": " sahajacittam,",
    "T17n958u_001:3814": " sahajajñānamiti ānanda-parama-virama-sahajabhedena ṣoḍaśa tattvāni |",
    "T17n958u_001:3815": " garbhajānāṃ sāvaraṇāni ṣoḍaśārdhārdhabindumocanatvāditi |",
    "T17n958u_001:3816": " buddhānāṃ nirāvaraṇāni ṣoḍaśārdhārdhabindudharatvāditi | (vi. pra., pṛ. 20-21)",
    "T17n958u_001:3817": " ṣoḍaśaśūnyatāḥ",
    "T17n958u_001:3818": " adhyātmaśūnyatā,",
    "T17n958u_001:3819": " bahirdhāśūnyatā,",
    "T17n958u_001:3820": " adhyātmabahirdhāśūnyatā,",
    "T17n958u_001:3821": " mahāśūnyatā,",
    "T17n958u_001:3822": " śūnyatāśūnyatā,",
    "T17n958u_001:3823": " paramārthaśūnyatā,",
    "T17n958u_001:3824": " saṃskāraśūnyatā,",
    "T17n958u_001:3825": " asaṃskāraśūnyatā,",
    "T17n958u_001:3826": " atyantaśūnyatā,",
    "T17n958u_001:3827": " anavarāgraśūnyatā,",
    "T17n958u_001:3828": " anavakāraśūnyatā,",
    "T17n958u_001:3829": " svalakṣaṇaśūnyatā,",
    "T17n958u_001:3830": " prakṛtiśūnyatā,",
    "T17n958u_001:3831": " sarvadharmaśūnyatā,",
    "T17n958u_001:3832": " abhāvaśūnyatā,",
    "T17n958u_001:3833": " abhāvasvabhāvaśūnyatā | (he. ta. ṭī., pa. 36a)",
    "T17n958u_001:3834": " kṛṣṇapakṣaḥ sūryaḥ prajñā |",
    "T17n958u_001:3835": " ....śūnyatāyāstrayo bhedāḥ--śūnyatā,",
    "T17n958u_001:3836": " mahāśūnyatā,",
    "T17n958u_001:3837": " paramārthaśūnyatā ceti |",
    "T17n958u_001:3838": " tatra śūnyatā pañcaskandhaśūnyatā kṛṣṇapratipadādyāḥ pañca tithayaḥ |",
    "T17n958u_001:3839": " mahāśūnyatā pañcadhāśūnyatā ṣaṣṭhyādyāḥ pañca tithayaḥ |",
    "T17n958u_001:3840": " paramārthaśūnyatā pañcendriyaśūnyatā ekādaśyādyāḥ pañca tithayaḥ |",
    "T17n958u_001:3841": " tena pañcadaśa tithayaḥ prañcadaśaśūnyatā amāparyantam |",
    "T17n958u_001:3842": " amāntaśuklapratipatpraveśayormadhye ṣoḍaśī śūnyatā sarvākārā | (vi. pra., pṛ. 21)",
    "T17n958u_001:3843": " ṣoḍaśānandāḥ",
    "T17n958u_001:3844": " te cānandā bhedena ṣoḍaśa |",
    "T17n958u_001:3845": " tatra kāmā iti kāyānandaḥ,",
    "T17n958u_001:3846": " ānanda iti vāgānandaḥ,",
    "T17n958u_001:3847": " kampeti cittānandaḥ,",
    "T17n958u_001:3848": " akṣara iti saṃjñayā jñānānandaḥ |",
    "T17n958u_001:3849": " evaṃ catuṣkeṇānandayoga eka iti |",
    "T17n958u_001:3850": " tathā pūrṇā iti kāyaparamānandaḥ |",
    "T17n958u_001:3851": " atra paramānandāditrayo'ntādinā vākcittajñānavajrāṇi |",
    "T17n958u_001:3852": " ...ataḥ paramānanda iti vākparamānandaḥ |",
    "T17n958u_001:3853": " tadbhavaścittaparamānandaḥ |",
    "T17n958u_001:3854": " śaktiriti jñānaparamānandaḥ |",
    "T17n958u_001:3855": " iti dvitīyo yogaḥ |",
    "T17n958u_001:3856": " jvālā iti kāyaviramānandaḥ |",
    "T17n958u_001:3857": " viramānandaḥ iti vāgviramānanda |",
    "T17n958u_001:3858": " ghūrṇa iti cittaviramānandaḥ |",
    "T17n958u_001:3859": " binduriti jñānaviramānandaḥ |",
    "T17n958u_001:3860": " iti tṛtīyo yogaḥ tathā omṇṭrā iti kāyasahajānandaḥ |",
    "T17n958u_001:3861": " sahajānanda iti vāksahajānandaḥ |",
    "T17n958u_001:3862": " nidreti cittasahajānandaḥ |",
    "T17n958u_001:3863": " nāda iti jñānasahajānandaḥ |",
    "T17n958u_001:3864": " evaṃ caturvidhaḥ kāyaḥ |",
    "T17n958u_001:3865": " nirmāṇasaṃbhogadharmasvābhāvikabhedena kāyaścaturdhā,",
    "T17n958u_001:3866": " vākcaturdhā,",
    "T17n958u_001:3867": " cittaṃ caturdhā,",
    "T17n958u_001:3868": " jñānaṃ caturdheti |",
    "T17n958u_001:3869": " evaṃ ṣoḍaśānandabhedāḥ śrītantre vistareṇa draṣṭavyāḥ | (se. ṭī., pṛ. 27)",
    "T17n958u_001:3870": " satyadvayam",
    "T17n958u_001:3871": " prathamaṃ saṃvṛtisatyam,",
    "T17n958u_001:3872": " dvitīyaṃ paramārthasatyaṃ ceti | (se. ṭī., pṛ. 71)",
    "T17n958u_001:3873": " dve satye | tadyathā -- saṃvṛtisatyam,",
    "T17n958u_001:3874": " paramārthasatyaṃ ceti |",
    "T17n958u_001:3875": " (dharmasaṃgraha,",
    "T17n958u_001:3876": " ma. sū., bhā. 1, pṛ. 335)",
    "T17n958u_001:3877": " saptaratnāni",
    "T17n958u_001:3878": " padmarāga-indranīla-vaidūrya-marakata-vajra-muktā-pravālamiti saptaratnāni | (gu. sa. pra., pṛ. 78)",
    "T17n958u_001:3879": " saptālaṅkārāḥ",
    "T17n958u_001:3880": " pañcasaṃkhya upodghāto nyāyaścāpi caturvidhaḥ |",
    "T17n958u_001:3881": " ṣaṭkoṭikaṃ ca vyākhyānamākhyānaṃ ca caturvidham ||",
    "T17n958u_001:3882": " pañcamo dviprabhedaśca ṣaṣṭhaḥ pañcaprabhedavān |",
    "T17n958u_001:3883": " saptamo dviprabhedaḥ syādalaṅkāraḥ samāsataḥ || (gu. sa. pra., pṛ. 2)",
    "T17n958u_001:3884": " 1. upodghataḥ (pañcasaṃkhyaḥ)",
    "T17n958u_001:3885": " kā saṃjñā asya tantrasya kiṃnimittamidaṃ kṛtam |",
    "T17n958u_001:3886": " ko vā kartā pramā kāsya kiṃ vā cāsya prayojanam ||",
    "T17n958u_001:3887": " tantrasya nāma saṃjñā syānnimittaṃ rāgiṇo janāḥ |",
    "T17n958u_001:3888": " kartā tu vajrasattvo'sya parimāṇaṃ tu kīrtyate ||",
    "T17n958u_001:3889": " paricchedo'tha kalpaśca khaṇḍaḥ paṭala eva ca |",
    "T17n958u_001:3890": " caturvidhaṃ bhavet tacca granthataścāpi saṃkhyayā ||",
    "T17n958u_001:3891": " prayojanaṃ tu gaṇitaṃ śāntikādikriyāvidhiḥ |",
    "T17n958u_001:3892": " aṣṭau ca siddhayaścaiva buddhatvamapi cottamam || (gu. sa. pra., pṛ. 2)",
    "T17n958u_001:3893": " 2. nyāyaḥ (caturvidhaḥ)",
    "T17n958u_001:3894": " santānaśca nidānaṃ ca niruktirheturityapi ||",
    "T17n958u_001:3895": " janmotpattirmanuṣyeṣu santāna iti kathyate |",
    "T17n958u_001:3896": " antaḥpurasya madhyācca niṣkramastu nidānakram ||",
    "T17n958u_001:3897": " saṃvaro vinayoddiṣṭo niruktiriti gadyate |",
    "T17n958u_001:3898": " phalākāṅkṣī cared dharmaṃ sa heturiti kathyate ||",
    "T17n958u_001:3899": " ayaṃ virāgadharmasya caturdhā nyāyamiṣyate |",
    "T17n958u_001:3900": " rāgadharmanaye vakṣye prasphuṭārthāvabodhanam ||",
    "T17n958u_001:3901": " pañcabuddhakolotpattiḥ santāna iti kathyate |",
    "T17n958u_001:3902": " punarekakulībhāvaṃ nidānaṃ ca pradarśitam ||",
    "T17n958u_001:3903": " vajrādigrahaṇaṃ caiva niruktiriti kathyate |",
    "T17n958u_001:3904": " śṛṅgārādirasaiścaryā heturityabhidhīyate || (gu. sa. pra., pṛ. 2-3)",
    "T17n958u_001:3905": " 3. ṣaṭkoṭikaṃ vyākhyānam",
    "T17n958u_001:3906": " mantrāści(ccita)",
    "T17n958u_001:3907": " ttādataḥ kāyād viśuddheryogavāhataḥ |",
    "T17n958u_001:3908": " kramaśaḥ pañcapiṇḍārthān jñātvā ṣaṭkoṭimāviśet || (gu. sa. pra., pṛ. 1)",
    "T17n958u_001:3909": " ṣaṭkoṭikaṃ ca vyākhyānam | (gu. sa. pra., pṛ. 2)",
    "T17n958u_001:3910": " punastṛtīyo'laṅkāraḥ ṣaṭkoṭipadaniścayaḥ |",
    "T17n958u_001:3911": " yogatantranayoddiṣṭo mudritārthaprabodhanaḥ ||",
    "T17n958u_001:3912": " sandhyāyabhāṣā-nosandhyā-neya-nītārthabhedataḥ |",
    "T17n958u_001:3913": " yathārutaṃ ca narutaṃ ṣaṭkoṭiriti kīrtitam ||",
    "T17n958u_001:3914": " pracchannadurbhagānāṃ ca neyārthaṃ bhāṣate jinaḥ |",
    "T17n958u_001:3915": " sadbhūtārthaprakāśānāya nītārthaṃ bhāṣate punaḥ ||",
    "T17n958u_001:3916": " viśiṣṭarucisattvānāṃ dharmatattvaprakāśanam |",
    "T17n958u_001:3917": " viruddhālāpayogena yat tat sandhyāyabhāṣitam ||",
    "T17n958u_001:3918": " maṇḍalādiprakalpeṣu caryāyāṃ ca yathāyatham |",
    "T17n958u_001:3919": " uttānamarthakathanaṃ tad yathārutabhāṣitam ||",
    "T17n958u_001:3920": " koṭākhyakādayaḥ śabdā lokaśāstrabahiṣkṛtāḥ |",
    "T17n958u_001:3921": " tathāgatānāṃ saṃketā narutaṃ tatprakīrtitam ||",
    "T17n958u_001:3922": " mṛdvindriyāṇāṃ sattvānāṃ prabodhārthamatisphuṭam |",
    "T17n958u_001:3923": " tattvasya kathanaṃ vyakta nosandhyā samudāhṛtam || (gu. sa. pra., pṛ. 3)",
    "T17n958u_001:3924": " sandhyābhāṣā na ca sandhyābhāṣaṃ neyārthamarthaṃ na ca neyamartham |",
    "T17n958u_001:3925": " yathārutaṃ naiva yathārutaṃ ca ṣaṭkoṭikāyaṃ khalu yogatantre || (gu. sa. pra., pṛ. 10)",
    "T17n958u_001:3926": " 4. ākhyānam (caturvidham)",
    "T17n958u_001:3927": " akṣarārthaḥ samastāṅgaṃ garbhī vā'pyatha kolikam ||",
    "T17n958u_001:3928": " prathamastveka eva syāt samastāṅgaṃ dvibhedakam |",
    "T17n958u_001:3929": " garbhī ca trividhaḥ khyāto dvividhaḥ koliko mataḥ |",
    "T17n958u_001:3930": " bāhyaśāstravido naike śabdamātraparāyaṇāḥ |",
    "T17n958u_001:3931": " tadvyutpattiprakāśāya akṣarārtho nigadyate ||",
    "T17n958u_001:3932": " sūtrāntādau prapannānāṃ kaukṛtyavinivṛttitaḥ |",
    "T17n958u_001:3933": " utpattikramayogācca samastāṅgaṃ prakāśitam ||",
    "T17n958u_001:3934": " garbhīti garbhamasyāsti rāgadharmaprakāśanam |",
    "T17n958u_001:3935": " saṃvṛteḥ satyasaṃbodhajñānatrayavivecanam ||",
    "T17n958u_001:3936": " prabhāsvaraprakāśaśca yuganaddhaprabodhanam |",
    "T17n958u_001:3937": " dvividhaḥ kolikaḥ proktaḥ kolaḥ paryantavācakaḥ || (gu. sa. pra., pṛ. 3)",
    "T17n958u_001:3938": " 5. vyākhyānam (dvividham)",
    "T17n958u_001:3939": " icchet śrāvayituṃ vaktā bhūyo dvividhabhedataḥ |",
    "T17n958u_001:3940": " satravyākhyānanirdiṣṭaṃ śiṣyākhyānaṃ dvitīyakam ||",
    "T17n958u_001:3941": " yathārutaṃ nasandhyā ca neyārthaṃ vāpi yojayet |",
    "T17n958u_001:3942": " akṣarārthaḥ samastāṅgaṃ satravyākhyānamucyate ||",
    "T17n958u_001:3943": " narutaṃ niyatārthaśca sandhyābhāṣā tathaiva ca |",
    "T17n958u_001:3944": " garbhī vai kolikaṃ cāpi śiṣyavyakhyānamiṣyate ||",
    "T17n958u_001:3945": " kramadvayaṃ samāśritya vyākhyābhedaḥ pradarśitaḥ |",
    "T17n958u_001:3946": " vyākhyātantrānusāreṇa vineyeṣu tathāgataiḥ || (gu. sa. pra., pṛ. 4)",
    "T17n958u_001:3947": " 6. pudgalapañcakam (ṣaṣṭhālaṅkāraḥ)",
    "T17n958u_001:3948": " loke niyatisaṃbhūtāḥ sarvadā śravaṇārthinaḥ |",
    "T17n958u_001:3949": " anekākārabuddhitvāt pudgalāḥ pañca samatāḥ ||",
    "T17n958u_001:3950": " ratnacandanapadmāśca puṇḍarīkastathotpalaḥ |",
    "T17n958u_001:3951": " prakṛtyā bhinnasaṃjñāste sarvajñena ca bhāṣitāḥ ||",
    "T17n958u_001:3952": " aśrutvā vastu nikhilaṃ dhāraṇāyāṃ vicakṣaṇaḥ |",
    "T17n958u_001:3953": " kṣaṇād vismaraṇaṃ yāti prakhyātotpalapudgalaḥ ||",
    "T17n958u_001:3954": " grāhyaṃ śrutvādhikaṃ bhūri na śaknoti prakāśitum |",
    "T17n958u_001:3955": " kuṇḍīkarpāsavad bhūyaḥ puṇḍarīkākhyapudgalaḥ ||",
    "T17n958u_001:3956": " śraddhāvān janakāruṇyo vikāsahṛdayaśruteḥ |",
    "T17n958u_001:3957": " niṣparvaveṇuvat śrāvī padmavikhyātapudgalaḥ ||",
    "T17n958u_001:3958": " alpaśrutirahaṅkārī nirmūlaṃ bahu bhāṣate |",
    "T17n958u_001:3959": " na śaknotyanugrahaṃ kartuṃ candanākhyātapudgalaḥ ||",
    "T17n958u_001:3960": " suśīlo viśado dakṣaḥ prajñāvānekasandhikaḥ |",
    "T17n958u_001:3961": " śrutvā prakāśayet samyak prakhyāto ratnapudgalaḥ",
    "T17n958u_001:3962": " puṇḍarīkotpalau caiva padma candana eva ca |",
    "T17n958u_001:3963": " catvāraḥ pudgalā hyete satravyākhyānapudgalāḥ ||",
    "T17n958u_001:3964": " niṣpannakramayogyaśca sadācāravibhūṣaṇaḥ |",
    "T17n958u_001:3965": " ratnapudgalanāmāyaṃ śiṣyavyākhyānabhājanaḥ ||",
    "T17n958u_001:3966": " pātrāpātraṃ parīkṣyaivaṃ pudgalajñānabhedataḥ |",
    "T17n958u_001:3967": " vyākhyānaṃ dvividhaṃ kuryād vajrācāryo vicakṣaṇaḥ || (gu. sa. pra., pṛ. 4)",
    "T17n958u_001:3968": " 7. saptamālaṅkāraḥ",
    "T17n958u_001:3969": " ebhiḥ ṣaḍbhiralaṅkāraiḥ satyadvayavinirṇayaḥ |",
    "T17n958u_001:3970": " sa saptamo hyalaṅkāro niṣpannakramasādhanaḥ ||(gu. sa. pra., pṛ. 5)",
    "T17n958u_001:3971": " samatāyogaḥ",
    "T17n958u_001:3972": " ekasvabhāvastu mahāsukhabhāva eva yogīśvarasya samatāyogaḥ | (ca. ko. vyā., pṛ. 158)",
    "T17n958u_001:3973": " samayaḥ",
    "T17n958u_001:3974": " samayo mantratantramudrādiḥ |",
    "T17n958u_001:3975": " (vajrāvalī, pṛ. 180)",
    "T17n958u_001:3976": " sphuraṇayogena samantāt kramaṇaṃ samayaḥ |",
    "T17n958u_001:3977": " yathārthavineyopāyairnānākāraistridhātugamanaṃ samayaḥ | (he. ta. ṭī., pa. 3b)",
    "T17n958u_001:3978": " samayacatuṣṭayam",
    "T17n958u_001:3979": " “prāṇinaśca tvayā ghātyāḥ“ (16.59)",
    "T17n958u_001:3980": " ityādisamayacatuṣṭayaṃ pañcamapaṭalokta (pṛ. 47-48)",
    "T17n958u_001:3981": " -sandhyābhāṣāvyākhyānena jñeyam | (gu. sa. pra., pṛ. 193)",
    "T17n958u_001:3982": " “parasvaharaṇam“ (16.95)",
    "T17n958u_001:3983": " ityādisaṃvaraṃ navamapaṭale (pṛ. 84)",
    "T17n958u_001:3984": " sandhyābhāṣayā vivṛtam | (gu. sa. pra., pṛ. 202)",
    "T17n958u_001:3985": " samayamaṇḍalam",
    "T17n958u_001:3986": " samayo mahāvajradharaḥ,",
    "T17n958u_001:3987": " tasya maṇḍaḥ sārabhūto vidhiḥ,",
    "T17n958u_001:3988": " taṃ lāti gṛhṇātīti samayamaṇḍalam | (gu. sa. pra., pṛ. 94)",
    "T17n958u_001:3989": " samayamudrā",
    "T17n958u_001:3990": " sambhoganirmāṇakāyākārasvabhāvena svacchākāreṇa ca sattvārthāya vajradharasya herukākāreṇa visphuraṇaṃ yat sā samayamudretyabhidhīyate |",
    "T17n958u_001:3991": " tāṃ ca samayamudrāṃ gṛhītvā cakrākārena pañcavidhaṃ jñānaṃ pañcavidhaṃ parikalpya ādarśa-samatā-pratyavekṣaṇā-kṛtyānuṣṭhāna-suviśuddhadharmadhātubhiḥ,",
    "T17n958u_001:3992": " ādiyoga-maṇḍalarājāśri-karmarājāśri-binduyoga-sūkṣmayogaiḥ samayamudrācakraṃ bhāvantyācāryāḥ | (a. va. saṃ., pṛ. 35)",
    "T17n958u_001:3993": " samayavajraḥ",
    "T17n958u_001:3994": " samayavajro'moghasiddhiḥ |",
    "T17n958u_001:3995": " atra punastattvalīnaḥ sarvanīvaraṇaviṣkambhī samayavajraśabdena vivakṣitaḥ | (gu. sa. pra., pṛ. 17)",
    "T17n958u_001:3996": " samayasattvaḥ",
    "T17n958u_001:3997": " nityasamayapravṛttatvāt samayasattvo'bhidhīyate | (he. ta. 1.1.5)",
    "T17n958u_001:3998": " samayasaṃvare",
    "T17n958u_001:3999": " samayaṃ bhakṣyet tatra pradīpyantaṃ samāhitaḥ |",
    "T17n958u_001:4000": " nādiṃ gādiṃ tathā hādimantaśvamādiśvaṃ ca vā || (he. ta. 1.11.8)",
    "T17n958u_001:4001": " yadeva karoti tadevāsya samayaḥ |",
    "T17n958u_001:4002": " yadeva na karoti sa evāsya saṃvaraḥ | (he. ta. ṭī., pa. 23a)",
    "T17n958u_001:4003": " samayasya gokudahanādeḥ | (he. ta. ṭī., pa. 67a)",
    "T17n958u_001:4004": " samarasam",
    "T17n958u_001:4005": " samaṃ tulyamiti proktaṃ tasya cakro rasaḥ smṛtaḥ |",
    "T17n958u_001:4006": " samarasaṃ tvekabhāvamatenārthena bhaṇyate || (he. ta. 1.8.40; sa. si. 2.4)",
    "T17n958u_001:4007": " samājam",
    "T17n958u_001:4008": " dvayorekībhāvaḥ samājam,",
    "T17n958u_001:4009": " akṣarārthaḥ |",
    "T17n958u_001:4010": " candrapadmasamāyogaṃ samājam,",
    "T17n958u_001:4011": " samastāñgam |",
    "T17n958u_001:4012": " prajñopāyasamāyogaṃ samājam, garbhī |",
    "T17n958u_001:4013": " saṃvṛtiparamārthasatyayormīlanaṃ samājam,",
    "T17n958u_001:4014": " kolikam | (gu. sa. pra., 21-22)",
    "T17n958u_001:4015": " samājaḥ",
    "T17n958u_001:4016": " samāsataścittaṃ samājarūpīti |",
    "T17n958u_001:4017": " samāsataḥ sarvadharmāṇāmekākārarūpato yaduta mahāsukhākārataścittamiti bodhicittaṃ samājarūpīti |",
    "T17n958u_001:4018": " dharmamudrāmahāmudrābihiṣekarūpaṃ vā jñānaṃ sat samāja ityabhidhīyate (a. va. saṃ., pṛ. 35)",
    "T17n958u_001:4019": " samādhiḥ",
    "T17n958u_001:4020": " prajñopāyasamāpattyā sarvabhāvān samāsataḥ |",
    "T17n958u_001:4021": " saṃhṛtya piṇḍarūpeṇa bimbaṃ madhye vibhāvayet ||",
    "T17n958u_001:4022": " jhaṭiti jñānaniṣpattiḥ samādhiriti saṅgitam | (se. ṭī., pṛ. 31)",
    "T17n958u_001:4023": " samādhivaśitāmātra nirāvaraṇatā bhavet | (se. ṭī., pṛ. 31)",
    "T17n958u_001:4024": " prajñopāyasamāpattyā niṣpāandādikrameṇa vyamakamalodgame'kṣarasukhavaśājjñeyajñānaikalolībhūtatvena vaimalyāvasthāyāṃ sarvabhāvān pratibhāsarūpān sthāvarajaṅgamān samāsataḥ saṃkṣepāt saṃhṛtya upasaṃhṛtya piṇḍayogena paramānāśravamahāsukhātmakaprabhāsvaraikarūpeṇa bhakṣitasarvalohādidhāturasaikarūpasiddhirasarūpeṇeva tasya paramānāśravamahāsukhaikarasaprabhāsvarasaya madhye bimbaṃ saṃvṛtisatyātmakaṃ bhāvayet paśyet |",
    "T17n958u_001:4025": " ...jñānasya satyadvayādvaidhībhāvasya jhaṭiti niṣpattiradhigamaḥ samādhiriti | (se. ṭī., pṛ. 33-34)",
    "T17n958u_001:4026": " iha grāhyagrāhakacittayorekatvena yadakṣaraṃ sukhaṃ bhavati,",
    "T17n958u_001:4027": " tatsukhaṃ samādhirityucyate |",
    "T17n958u_001:4028": " tasya vaśitāmātraṃ tasmādacalanaṃ tato nirāvaraṇatvaṃ bhavet |",
    "T17n958u_001:4029": " paramākṣarajñānalakṣaṇaprabhāsvarajñānavaśtiāmātrādeva nirāvaraṇatā bhavedityarthaḥ |",
    "T17n958u_001:4030": " tadittarakālaṃ satyadvayādvaidhībhāvalakṣaṇabhūtanayātmakasamādhyavagamaḥ phalabhūto bhavati | (se. ṭī., pṛ. 34-35)",
    "T17n958u_001:4031": " samādhīyate cetasi sthāpyata iti samādhiḥ | (gu. sa. pra., pṛ. 115)",
    "T17n958u_001:4032": " samādhīndriyam",
    "T17n958u_001:4033": " smṛtīndriyodānitān dharmān yanmanasi sarvasārāntaraparihāreṇa sthāpayati,",
    "T17n958u_001:4034": " tat samādhīndriyam | (va. ti. ṭī., pṛ. 54)",
    "T17n958u_001:4035": " samāropaḥ",
    "T17n958u_001:4036": " sakalakalpanākalaṅkānaṅkitā mahāmudrābhāvanā samāropaḥ | (se. ṭī., pṛ. 48/3)",
    "T17n958u_001:4037": " saṃbhāramārgaḥ",
    "T17n958u_001:4038": " tatra saṃbhāramārgaḥ katamaḥ ?",
    "T17n958u_001:4039": " dvādaśa dharmāḥ |",
    "T17n958u_001:4040": " katame dvādaśa ?",
    "T17n958u_001:4041": " catvāri smṛtyupasthānāni,",
    "T17n958u_001:4042": " catvāri samyakprahāṇāni,",
    "T17n958u_001:4043": " catvāri ṛddhipādāśceti | (va. ti. ṭī., pṛ. 51)",
    "T17n958u_001:4044": " saṃbhogakāyaḥ",
    "T17n958u_001:4045": " kaṇṭhamadhye gataṃ cāpi padmaṃ tu ṣoḍaśacchadam | (va. ti. ṭī., pṛ. 78)",
    "T17n958u_001:4046": " kaṇṭhacakraṃ saṃbhogakāyaḥ,",
    "T17n958u_001:4047": " apyeṣāṃ dharmāmṛtaparibhogadānātyanuraśvādācca | (va. ti. ṭī., pṛ. 78)",
    "T17n958u_001:4048": " ṣoḍaśāre tu saṃbhogaḥ | (va. ti., pṛ. 78)",
    "T17n958u_001:4049": " saṃbhogacakramadhye tu oṃkāro varṇadīpakaḥ |",
    "T17n958u_001:4050": " catasṛbhiḥ kalābhistu samantāt parivāritaḥ || (va. ti., pṛ. 79)",
    "T17n958u_001:4051": " yadā kaṇṭhe mahārāgarūpeṇa candramāḥ sthitaḥ |",
    "T17n958u_001:4052": " saṃbhogastu tadākhyāto buddhānāṃ kāya uttamaḥ || (va. ti., pṛ. 81-82)",
    "T17n958u_001:4053": " sarvadharmaprakṛtipariśuddhatā",
    "T17n958u_001:4054": " catu pramāṇabhāvanānantaraṃ sarvadharmaprakṛtipariśuddhatāṃ cintayet -- sarva evāmī dharmāḥ prakṛtyā svarūpeṇa pariśuddhāḥ,",
    "T17n958u_001:4055": " ahamapi prakṛtipariśuddha ityādikamāmukhayet |",
    "T17n958u_001:4056": " imāmeva sarvadharmaprakṛtipariśuddhatāṃ om svabhāvaśuddhāḥ sarvadharmāḥ svabhāvaśuddho'hamityanena dṛḍhī kuryāt | (sā. mā., pṛ. 57-58)",
    "T17n958u_001:4057": " caturbrahmavihārabhāvanānantaraṃ sarvadharmaprakṛtipariśuddhatāṃ bhāvayet |",
    "T17n958u_001:4058": " sarva eva dharmāḥ prakṛtyā svabhāvena pariśuddhāḥ,",
    "T17n958u_001:4059": " ahamapi prakṛtipariśuddha ityādikamāmukhīkuryāt |",
    "T17n958u_001:4060": " imāṃ ca sarvadharmaprakṛtipariśuddhatāmanena mantreṇādhitiṣṭhet--om svabhāvaśudhāḥ sarvadharmāḥ svabhāvaśuddho'hamiti | (sā. mā. pṛ. 203)",
    "T17n958u_001:4061": " sarvadharmaśūnyatā",
    "T17n958u_001:4062": " sarvadharmaprakṛtipariśuddhatāmāmukhīkṛtya sarvadharmaśūnyatāṃ dhyāyāt |",
    "T17n958u_001:4063": " tatreyaṃ śūnyatā-- manomātramevedaṃ tena tenākāreṇa prakāśātmakaṃ pratibhāsate |",
    "T17n958u_001:4064": " yathā svapne nāsti manaso bāhyaṃ manogrāhyam |",
    "T17n958u_001:4065": " grāhyābhāvād grāhakamapi mano nāsti |",
    "T17n958u_001:4066": " tataśca manaḥsvarūpāḥ sarvadharmāḥ |",
    "T17n958u_001:4067": " teṣāṃ grāhyagrāhakādisakalakalpanāprapañcaśūnyatā tattvam,",
    "T17n958u_001:4068": " paramārtha iti yāvat |",
    "T17n958u_001:4069": " ayamarthaḥ--advaitaprakāśamātrātmakaṃ sacarācaraṃ jagaditi cintinīyam |",
    "T17n958u_001:4070": " imāmeva śūnyatā om śūnyatājñānavajrasvabhāvātmako'hamityumunā mantreṇādhiṣṭhet | (sā. mā., pṛ. 58)",
    "T17n958u_001:4071": " sarvadharmaprakṛtipariśuddhatāṃ vibhāvyaṃ sarvadharmaśūnyatāṃ vibhāvayet |",
    "T17n958u_001:4072": " tatreyaṃ śūnyatā--grāhyagrāhakādisakalakalpanāprapañcavañcitacitrādvaitaprakāśamātrātmakaṃ sacarācaraṃ viśvamiti cintayet |",
    "T17n958u_001:4073": " imāmeva śūnyatāmanenāpi mantreṇādhitiṣṭhet --om śūnyatājñānavajrasvabhāvāko'hamiti | (sā. mā., pṛ. 204)",
    "T17n958u_001:4074": " tataḥ sarvadharmān manasā'valambya vicārayet |",
    "T17n958u_001:4075": " cittamevaitat tena tenākāreṇa bhrāntaṃ pratibhāsate |",
    "T17n958u_001:4076": " yathā svapne nāsti cittād bāhyacittaṃ grāhyagrāhakābhāvād cittamapi grāhakaṃ bhavati tasmāccitaśarīrāḥ sarvadharmāḥ |",
    "T17n958u_001:4077": " teṣāṃ grāhyagrāhakaśūnyatā paramārtha ityevamekāntena niścitya bhrāntisamāropitaṃ bhrānticihnaṃ sarvadharmāṇāmākāramapahāya teṣāṃ prakṛtimeva kevalāmadvayavijñaptilakṣaṇāṃ śuddhaspaṭikasaṃkāśāṃ śaradamalamadhyāhnagaganopamāmanantāṃ paśyet |",
    "T17n958u_001:4078": " idamucyate lokottaraṃ śūnyatājñānaṃ niṣprapañcaṃ nirvikalpam |",
    "T17n958u_001:4079": " tatastanmantreṇādhitiṣṭhet -- om śūnyatājñānavajrasvabhāvātmako'ham |",
    "T17n958u_001:4080": " saiva bhagavatī prajñāpāramitā saiva paramā rakṣā | (sā. mā., pṛ. 225-226)",
    "T17n958u_001:4081": " sarṣapaḥ",
    "T17n958u_001:4082": " sarṣapairbodhicittabindubhiḥ | (gu. sa. pra., pṛ. 192)",
    "T17n958u_001:4083": " sahajam",
    "T17n958u_001:4084": " sahajaṃ sat sarvaṃ sahajacchāyānukāritvāt sahajamityabhidhīyate |",
    "T17n958u_001:4085": " sahajacchāyā sahajasadṛśaṃ jñānaṃ pratipādayatīti |",
    "T17n958u_001:4086": " sahajaṃ prajñājñānam |",
    "T17n958u_001:4087": " ata eva prajñājñānāt sahajasyotpattirnāsti |",
    "T17n958u_001:4088": " yasmāt sahajaṃ nāma svarūpaṃ sarvadharmāṇāmakṛtrimam,",
    "T17n958u_001:4089": " svalakṣāṇamiti yāvat |",
    "T17n958u_001:4090": " .... ācāryāḥ kuśalatayā prajñājñānamāsādya sahajamanubhūtamiti kṛtvā santoṣamutpādayanti,",
    "T17n958u_001:4091": " santuṣṭāśca santo dharmamudrāyā vārtāmapi na jānanti |",
    "T17n958u_001:4092": " dharmamudrāmajānānā kevalayā karmamudrayā kṛtrimayā kathamakṛtrimabhūtaṃ sahajākhyaṃ jñānamutpadyate |",
    "T17n958u_001:4093": " sajātīyāt kāraṇāt sajātīyasyaiva kāryasyotpattirbhavati,",
    "T17n958u_001:4094": " na tu vijātīyāt |",
    "T17n958u_001:4095": " yathā śālibījāt śālyaṅkurotpattirbhavati,",
    "T17n958u_001:4096": " na tu kodravasya |",
    "T17n958u_001:4097": " tathā dharmamudrāyā akṛtrimāyāḥ sakāśādakṛtrimaṃ sahajamutpadyate |",
    "T17n958u_001:4098": " ...karmāṅganāyā ānandasandoharatnākaraṃ saroruham |",
    "T17n958u_001:4099": " tat svacchamāsthānaṃ bolakakkolarasasaṃyogena avadhūtyā saṃvṛtibodhicittamaṇyantargataṃ yadā bhavet,",
    "T17n958u_001:4100": " tadā kṣaṇikanāmāparaṃ sahajākhyaṃ jñānamutpadyate | (a. va. saṃ. pṛ. 32-33)",
    "T17n958u_001:4101": " kakkole bolakaṃ kṣiptvā kunduru kurute vratī |",
    "T17n958u_001:4102": " tasmin yogasamudbhūtaṃ karpuraṃ sahajaṃ smṛtam || (do. ko. vyā., pṛ. 69)",
    "T17n958u_001:4103": " caṇḍālīyogabhāvanayā mahāsukhacakre cittasthirīkaraṇaṃ hi sahajasphuṭīkaraṇakāraṇamiti | (do. ko. vyā., pṛ. 71)",
    "T17n958u_001:4104": " sahajasya parijñāne'nyaṃ mokṣaṃ na kiñcidasti |",
    "T17n958u_001:4105": " ...anyaiḥ sarvairmokṣasamūhaṃ yat parikalpitaṃ pṛthak pṛthak tatsarvaṃ sahajameveti nānyat |",
    "T17n958u_001:4106": " ...sahajamajānānāśca bhramanti saṃsāre ghaṭīyantravat |",
    "T17n958u_001:4107": " sa ca sadguruparyupāśritenopalabhyate |",
    "T17n958u_001:4108": " tatra sahaje vācyavācakau",
    "T17n958u_001:4109": " na labhyete--",
    "T17n958u_001:4110": " vācyavācakasaṃbandhānna vidyet sahajastriṣu |",
    "T17n958u_001:4111": " deśanāpādayogena sthāpitaṃ bhagavatā kvacit ||",
    "T17n958u_001:4112": " pustake dṛśyamāne ca sattvārthāya na saṃvidām |",
    "T17n958u_001:4113": " yad yad drakṣyati vastuśca bhrāntirūpādikalpanā ||",
    "T17n958u_001:4114": " tattadvastu na dṛśyeta abhrāntaṃ guruparvayā | iti |",
    "T17n958u_001:4115": " ....yatkiñcit śāstrapurāṇādivyākhyānaṃ kriyate,",
    "T17n958u_001:4116": " tat sarvaṃ sahajasyaiva nānyasya | (do. ko. vyā., pṛ. 86-87)",
    "T17n958u_001:4117": " sahajamekaṃ paraṃ tattvamasti | (do. ko. vyā., pṛ. 155)",
    "T17n958u_001:4118": " dvaividhyaṃ sahajaṃ tataḥ | (he. ta. 1.8.27; sa. si. 1.5)",
    "T17n958u_001:4119": " sahajaṃ caturvidhaṃ yasmādutpannakramapakṣataḥ | (he. ta. 1.8.30; sa. si. 1.8)",
    "T17n958u_001:4120": " sahajamebhirvivarjitam | (he. ta. 1.8.34)",
    "T17n958u_001:4121": " nānyena kathyate sahajaṃ na kasminnapi labhyate |",
    "T17n958u_001:4122": " ātmanā jñāyate puṇyād guruparvopasevayā || (he. ta. 1.8.36; sa. si. 1.15)",
    "T17n958u_001:4123": " sahajaṃ saṃsāranirvāṇayordoṣakalaṅkānaṅkitasvabhāvam (he. ta. ṭī., pa. 31b)",
    "T17n958u_001:4124": " sahaja iti sahajānandaḥ sambodhiḥ | (he. ta. ṭī., pa. 39a)",
    "T17n958u_001:4125": " ādhyātmikaprajñopāyābhyāṃ sahajābhyāṃ yadutpannamanāsravalakṣaṇaṃ tatsahajaṃ paramārthaśabdenocyate | (he. ta. ṭī., pa. 41a)",
    "T17n958u_001:4126": " anutpādalakṣaṇā śūnyatā,",
    "T17n958u_001:4127": " saiva paramā prajñā |",
    "T17n958u_001:4128": " tābhyāmabhinnaṃ prabhāsvaralakṣaṇaṃ pāramārthkasambodhicittaśabdena kathitam | (he. ta. ṭī., pa. 41b)",
    "T17n958u_001:4129": " dharmāṇāṃ prakṛtiḥ sahaja iti paryāyaḥ | (he. ta. ṭī., pa. 47b)",
    "T17n958u_001:4130": " na rāgo na virāgaśca madhyamaṃ nopalabhyate |",
    "T17n958u_001:4131": " trayāṇāṃ varjanādeva sahajaṃ bodhirucyate || (he. ta. 1.10.17)",
    "T17n958u_001:4132": " nistaraṅagsajahākhyavicitram | (he. ta. 1.10.34)",
    "T17n958u_001:4133": " nistaraṅgaḥ svarūpātmā sarve dehe vyavasthitaḥ | ...",
    "T17n958u_001:4134": " sahajātyāṃ yadutpannaṃ sahajaṃ tat prakīrtitam |",
    "T17n958u_001:4135": " svabhāvaṃ sahajaṃ proktaṃ sarvākāraikasaṃvaram || (he. ta. 1.10.41)",
    "T17n958u_001:4136": " tasmāt sahajaṃ jagatsarvaṃ sahajaṃ svarūpamucyate | (he. ta. 2.2.44)",
    "T17n958u_001:4137": " sahajakāyaḥ",
    "T17n958u_001:4138": " sa eva bhagavān mantranaye phalalakṣaṇe sahajānandaḥ sahajakāya ityukto grāhyagrāhakavarjito vijñānadharmatātīto bhavanirvāṇāpratiṣṭhito buddhānāṃ samājo devīnāṃ saṃvaraśca | (vi. pra., pṛ. 43)",
    "T17n958u_001:4139": " sahajatanuḥ",
    "T17n958u_001:4140": " ādhyātmikā vidyā prajñāpāramitā prakṛtiprabhāsvarā mahāmudrā sahajānandarūpiṇī dharmadhātuniṣpandapūrṇāvasthā sahajatanurityucyate | (se. ṭī., pṛ. 69)",
    "T17n958u_001:4141": " binduḥ śūnyo bhavati |",
    "T17n958u_001:4142": " sa ca binduracyutaḥ san paramākṣara ucyate |",
    "T17n958u_001:4143": " paramākṣaro'pyakāraḥ |",
    "T17n958u_001:4144": " akārasaṃbhavaḥ samyaksaṃbuddhaḥ prajñopāyātmako vajrasattvo napuṃsakapadaṃ sahajakāya ityucyate |",
    "T17n958u_001:4145": " ....sa ca kālacakro bhagavān paramākṣaraḥ sukhapadam | (se. ṭī., pṛ. 69)",
    "T17n958u_001:4146": " saṃvaraḥ",
    "T17n958u_001:4147": " sarvadhātūnāṃ samāhāro melāpakaḥ samājaḥ saṃvara iti | (se. ṭī., pṛ. 26)",
    "T17n958u_001:4148": " bāhyānāmaudārikāṇāmadhyātmagataṃ yo yogī niścinuyāt tat teṣāṃ saṃvaram,",
    "T17n958u_001:4149": " saṃvṛtatvāt saṃkṣepavaratvāt | (he. ta. ṭī., pa. 6a)",
    "T17n958u_001:4150": " saṃvaraḥ sekaḥ | (he. ta. ṭī., pa. 7a)",
    "T17n958u_001:4151": " saṃvṛtiḥ",
    "T17n958u_001:4152": " anuyogastu saṃvṛtiḥ | (a. kra. 64)",
    "T17n958u_001:4153": " vākprapañcastu saṃvṛtiḥ | (a. kra. 78)",
    "T17n958u_001:4154": " sādṛśyam",
    "T17n958u_001:4155": " sādṛśyaṃ yathā darpaṇārpitaṃ mukhasya pratibimbaṃ mukhaṃ na bhavati |",
    "T17n958u_001:4156": " na pūrvaṃ siddhirnāpyadhunā siddhyati |",
    "T17n958u_001:4157": " tadeva mukhapratibimbaṃ sādṛśyamātramāpādayati,",
    "T17n958u_001:4158": " tathāpi lokāḥ svamukhaṃ dṛṣṭamiti kṛtvā bhrāntyā santuṣṭā bhavanti | (a. va. saṃ., pṛ. 32-33)",
    "T17n958u_001:4159": " sādhumatī",
    "T17n958u_001:4160": " aṅgulīpādapṛṣṭhe śmaśānam,",
    "T17n958u_001:4161": " sarvapīṭhātmatvādvikalpapadānubhūteśca |",
    "T17n958u_001:4162": " saiva sādhumatī,",
    "T17n958u_001:4163": " sādhuno nairātmyasya tatra vidyamānatvāt | (vi. ti. ṭī., pṛ. 28)",
    "T17n958u_001:4164": " sāmānyā",
    "T17n958u_001:4165": " dhātusāmyasya śleṣmaṇo vahanāt sāmānyā guhye | (va. ti. ṭī., pṛ. 46)",
    "T17n958u_001:4166": " sālijam",
    "T17n958u_001:4167": " mahāmāṃsaṃ sālijaṃ proktam | (he. ta. 2.3.60)",
    "T17n958u_001:4168": " siddhā",
    "T17n958u_001:4169": " svedotpādaḥ samāpattau sarvatra siddhaḥ. tadvāhitvāt siddhā jaṅghayoḥ,",
    "T17n958u_001:4170": " siddhanimittotpādanaṃ prati vā tadadhikārāt | (va. ti., ṭī., pṛ. 46)",
    "T17n958u_001:4171": " siddhiḥ",
    "T17n958u_001:4172": " laukikasiddhirityakaniṣṭhabhuvanaparyantādhipatyam |",
    "T17n958u_001:4173": " uttarasiddhiriti savāsanasarvakleśajñeyasamāpattyāvaraṇaprahāṇito dvādaśabhūmipratilambhena samyaksaṃbuddhatvam | (se. ṭī., pṛ. 3)",
    "T17n958u_001:4174": " siddhistraidhātukeśvaratvam | (se., pṛ. 47)",
    "T17n958u_001:4175": " trividhā siddhiruttamamadhyamādhamāḥ |",
    "T17n958u_001:4176": " tatrāntardhānamuttamā,",
    "T17n958u_001:4177": " bhūgatanidhānadarśanaṃ madhyamā,",
    "T17n958u_001:4178": " vaśīkaraṇamadhamā siddhiḥ | (gu. sa. pra., pṛ. 222)",
    "T17n958u_001:4179": " siddhyaṣṭakam",
    "T17n958u_001:4180": " añjana-guṭikā-pādukā-siddhauṣadhi-maṇi-mantra-yakṣastrī-parapurapraveśākhyam | (ta. saṃ. ṭī., pṛ. 27)",
    "T17n958u_001:4181": " sindhuḥ",
    "T17n958u_001:4182": " sindhustu pādapṛṣṭhaṃ vai | (va. ti., pṛ. 25)",
    "T17n958u_001:4183": " pādāpṛṣṭhādaṅguṣṭhe bodhicittasya spandanāt sindhuḥ pādapṛṣtham | (va. ti. ṭī. pṛ 34)",
    "T17n958u_001:4184": " sindhau mahābalā khyātā saśokā cāśruvāhinī | (va. ti., pṛ. 47)",
    "T17n958u_001:4185": " sihlakam",
    "T17n958u_001:4186": " svavaymbhuḥ sihlakaṃ jñeyam | (he. ta. 2.3.59)",
    "T17n958u_001:4187": " sukham",
    "T17n958u_001:4188": " sukhaṃ dvīndriyajaṃ tattvaṃ devānāṃ rāgiṇāṃ smṛtam |",
    "T17n958u_001:4189": " trailokyācāranirmuktaṃ buddhānāṃ sukhamakṣaram ||",
    "T17n958u_001:4190": " hasitekṣaṇādibhirmuktaṃ sarvadvandvavivarjitam |",
    "T17n958u_001:4191": " kāryakāraṇanirmuktaṃ trailokyābhāsamadvayam ||...",
    "T17n958u_001:4192": " apratiṣṭhaṃ yathā''kāśaṃ vyāpi lakṣaṇavarjitam |",
    "T17n958u_001:4193": " uktaṃ tatparaṃ tattvaṃ vajrajñānamanuttaram ||..",
    "T17n958u_001:4194": " apratiṣṭhaṃ yathā''kāśaṃ vyāpi lakṣaṇavarjitam |",
    "T17n958u_001:4195": " anirdeśyamarūpaṃ ca etattatvasya lakṣaṇam ||..",
    "T17n958u_001:4196": " yadviśuddhamivākāśamajñānatimirākulaiḥ |",
    "T17n958u_001:4197": " candrakairiva saṃchannaṃ vastubhirvedyate jinaiḥ || (se. ṭī., pṛ. 58-59)",
    "T17n958u_001:4198": " sukhaṃ kṛṣṇaṃ sukhaṃ pītaṃ sukhaṃ raktaṃ sukhaṃ sitam |",
    "T17n958u_001:4199": " sukhaṃ śyāmaṃ sukhaṃ nīlaṃ sukhaṃ kṛtsnaṃ carācaram ||",
    "T17n958u_001:4200": " sukhaṃ prajñā sukhopāyaḥ sukhaṃ kundurujaṃ tathā |",
    "T17n958u_001:4201": " sukhaṃ bhāvaḥ sukhābhāvo vajrasattvaḥ sukhaḥ smṛtaḥ || (he. 2.2.32-33)",
    "T17n958u_001:4202": " sukhāvatī",
    "T17n958u_001:4203": " amitābhasya tathāgatasya buddhakṣetraṃ sukhāvatītyucyate |",
    "T17n958u_001:4204": " iha tu nairātmyādīnāṃ bhagāni sukhāvatīsaṃkṣepāṇi,",
    "T17n958u_001:4205": " niruttarasukhasya rakṣaṇāt | (he. ta. ṭī., pa. 46b)",
    "T17n958u_001:4206": " vihare'haṃ sukhāvatyāṃ sadvajrayoṣito bhage |",
    "T17n958u_001:4207": " ekārākṛtirūpe tu buddharatnakaraṇḍake || (he. ta. 2.2.38)",
    "T17n958u_001:4208": " yoṣidbhage sukhāvatyām | (he. ta. 2.2.41)",
    "T17n958u_001:4209": " strīkakkolasukhāvatyāmevaṃkārasvarūpake |",
    "T17n958u_001:4210": " sukhasya rakṣaṇādeva sukhāvatīti śabditam ||(he. ta. 2.4.30-31)",
    "T17n958u_001:4211": " sucandraḥ",
    "T17n958u_001:4212": " śītānadyuttare ṣaṇṇavatikoṭigrāmaśambhalamahāviṣayādhipatirdevāsuranāganirmāṇakāyaiḥ ṣaṇṇavatimahārājakulaprasūtairmahāratnamukuṭabaddhaiḥ koṭikoṭigrāmādhipatibhirnamaskṛtacaraṇāravindaḥ sarvasattvabhāṣāntaraistathāgatoktadharmāṇāṃ saṃgrāhakatvena sarvatathāgataśrotṛtvāt ṣoḍaśakalāvaraṇaprahāṇyā candravimalaprabhātvācca śobhanaścāsau candraśceti sucandro guhyādhipatirāḍhakavatīnivāsī śrīvajrapāṇiḥ | (se. ṭī., pṛ. 1)",
    "T17n958u_001:4213": " tannirmāṇakāyaḥ sucandro rājā'dhyeṣayati |",
    "T17n958u_001:4214": " taduktaṃ mūlatantra--",
    "T17n958u_001:4215": " trailokyanāyakaṃ buddhaṃ bodhisattvāmarādayaḥ |",
    "T17n958u_001:4216": " svasvāsane niṣaṇṇāste mantrayānaśrutārthinaḥ ||...",
    "T17n958u_001:4217": " dīpaṅkareṇa yā pūrvaṃ mantrayānasya deśanā |",
    "T17n958u_001:4218": " kṛtā'smākaṃ tu kartavyā gautamenādya sādhunā ||",
    "T17n958u_001:4219": " athātaḥ śambhalākhyāto vajrapāṇivinirmitaḥ |",
    "T17n958u_001:4220": " sucandranṛpa āyātaḥ saddharmaśrīdharmadhātukam ||",
    "T17n958u_001:4221": " ādau pradakṣiṇaṃ kṛtvā śāstuḥ pādāmbujadvayam |",
    "T17n958u_001:4222": " ratnapuṣpaiḥ samabhyarcya praṇipatya punaḥ punaḥ ||",
    "T17n958u_001:4223": " kṛtāñjalipuṭo bhūtvā saṃbuddhasyāgrataḥ sthitaḥ |",
    "T17n958u_001:4224": " tatnrasyādhyeṣakaḥ śāstuscandraḥ saṃgītikārakaḥ ||(se. ṭī., pṛ. 2)",
    "T17n958u_001:4225": " vajrayāne aḍakavatīnivāsī mahāyakṣādhipatirmahābodhisattvo vajrapāṇistathāgatasyādhyeṣakaḥ saṃgītikāraśca |",
    "T17n958u_001:4226": " kathaṃ sambhalaviṣayakalāpagrāmamādhipateḥ sūryaprabhasya vijayādevīgarbhasambhūtaḥ sucandro rājādhyeṣakaḥ | (vi. pra., pṛ. 22, 24)",
    "T17n958u_001:4227": " sudurjayā",
    "T17n958u_001:4228": " mukhakaṇṭhau chandohau,",
    "T17n958u_001:4229": " rasopabhoge chandavṛtteḥ |",
    "T17n958u_001:4230": " saiva sudurjayā,",
    "T17n958u_001:4231": " rasānnivartayitumaśakyatvāt | (va. ti. ṭī., pṛ. 28)",
    "T17n958u_001:4232": " subhadraḥ",
    "T17n958u_001:4233": " sukhādāpyāyikāguṇavartipravartakatvāt subhadraḥ | (va. ṭi. ṭī., pṛ. 49)",
    "T17n958u_001:4234": " subhadrā",
    "T17n958u_001:4235": " śobhanaṃ tarpaṇaṃ bhadraṃ kalyāṇaṃ yasyāḥ sā subhadrā | (va. ti. ṭī., pṛ. 47)",
    "T17n958u_001:4236": " prajñābalaṃ subhadrā | (va. ti., pṛ. 55)",
    "T17n958u_001:4237": " sumanāḥ",
    "T17n958u_001:4238": " kheṭena yogināṃ saumanasyajananāt sumanāḥ pādapṛṣṭhe | (va. ti. ṭī., pṛ. 46)",
    "T17n958u_001:4239": " surābhakṣī",
    "T17n958u_001:4240": " surāṃ sudhāṃ bhakṣayatīti surābhakṣī,",
    "T17n958u_001:4241": " jñānolau | (va. ti. ṭī., pṛ. 47)",
    "T17n958u_001:4242": " smṛtibalaṃ surābhakṣī | (va. ti., pṛ. 55)",
    "T17n958u_001:4243": " surāvairī",
    "T17n958u_001:4244": " surāṇāṃ snāyūnāṃ vairī vāmakarṇāt pravartakaḥ surāvairī | (va. ti. ṭī., pṛ. 48)",
    "T17n958u_001:4245": " suvarṇadvīpam",
    "T17n958u_001:4246": " suvarṇasya susitatviṣaścittasya dvīpamiva dvīpaṃ jaṅghādvayamevaitat | (va. ti. ṭī., pṛ. 34)",
    "T17n958u_001:4247": " jaṅghādvayaṃ tu vikhyātaṃ suvarṇadvīpasaṃjñakam | (va. ti., pṛ. 35)",
    "T17n958u_001:4248": " prasvedavāhinī nāḍī suvarṇadvīpasaṃsthitā |",
    "T17n958u_001:4249": " samākulā sudīptāṅgī matā sā cakravarmiṇī || (va. ti., pṛ. 46)",
    "T17n958u_001:4250": " suvīrā",
    "T17n958u_001:4251": " suṣṭhu virādakārāt prabhavatīti suvīrā | (va. ti. ṭī., pṛ. 48)",
    "T17n958u_001:4252": " upekṣāsambodhyaṅgaṃ suvīrā |(va. ti., pṛ. 55)",
    "T17n958u_001:4253": " sūkṣmā",
    "T17n958u_001:4254": " keśaromṇāṃ susūkṣmāṇāṃ vahanāt sūkṣmarūpā śikhāyām | (va. ti. ṭī., pṛ. 44)",
    "T17n958u_001:4255": " sūtrāntam (sautrāntikaḥ)",
    "T17n958u_001:4256": " sūtrāntamiti |",
    "T17n958u_001:4257": " anaghigambhīrāṇi sūtrāṇi sūtrāntāni ekagāthā-caturgāthā-upadhāriṇī-ṣaṇmukhī-bhadracaryā-lalitavistara-daśabhūmikādīni |",
    "T17n958u_001:4258": " (he. ta. ṭī., pa. 67b-68a)",
    "T17n958u_001:4259": " sūryam",
    "T17n958u_001:4260": " sūryam utpādādvayajñānam | (ca. ko. vyā., pṛ. 49)",
    "T17n958u_001:4261": " sūryaḥ",
    "T17n958u_001:4262": " sūryaśabdena prāṇavāyuḥ | (vi. pra., pṛ. 196)",
    "T17n958u_001:4263": " atreḍāpiṅgalāsuṣumnānāmadhipatiḥ prāṇaḥ sūryo nābherūrdhvaṃ pravāhataḥ | (vi. pra., pṛ. 196)",
    "T17n958u_001:4264": " sūryanāḍī (rasanā)",
    "T17n958u_001:4265": " nābherūrdhvaṃ tu yā nāḍī vahatyūrdhvamukhī tathā |",
    "T17n958u_001:4266": " kaṇṭhamadhye tu viśrāntā raktavahā prakīrtitā || (va. ti., pṛ. 80)",
    "T17n958u_001:4267": " yeyaṃ dakṣiṇapārśve rasanākhyā nāḍī,",
    "T17n958u_001:4268": " sā ūrdhvamukhī nābherārabhya kaṇṭhaṃ yāvad raktaṃ vahati | (va. ti. ṭī., pṛ. 80)",
    "T17n958u_001:4269": " sekaḥ",
    "T17n958u_001:4270": " sicyate kāyādikaṃ nirmalaṃ nirāvaraṇaṃ kriyate'neneti sekaḥ | (se. ṭī., pṛ. 2-3)",
    "T17n958u_001:4271": " ḍākinīvajrapañjare'pyekādaśaiva sekā uktāḥ | tathāhi--",
    "T17n958u_001:4272": " prathamaṃ toyasekena dvitīyaṃ maulisekataḥ |",
    "T17n958u_001:4273": " tṛtīyaṃ paṭṭasekena caturthaṃ vajraghaṇṭayā ||",
    "T17n958u_001:4274": " pañcamaṃ svādhipenaiva nāmasekaṃ tu ṣaṣṭhakam |",
    "T17n958u_001:4275": " buddhājñā saptamaṃ sekaṃ kalaśaṃ sekamaṣṭamam ||",
    "T17n958u_001:4276": " navamaṃ guhyasekena daśamaṃ prajñābhiṣekataḥ |",
    "T17n958u_001:4277": " tattvavajraprayogeṇa sarvān vajrapadān dadet ||",
    "T17n958u_001:4278": " vyākaroti svayaṃ śāstā eṣa sekavidhiṃ svayam |",
    "T17n958u_001:4279": " ācāryo nāvamantavyaḥ sugatājñāṃ na laṅghayet || iti (se. ṭī., pṛ. 27)",
    "T17n958u_001:4280": " evamekādaśo'bhiṣekaḥ pradhānastattvavajraprayogeṇeti bhagavato viṣpaṣṭavacanāccaturtho vaikādaśo vā'bhiṣekaḥ pṛthag nāvagantavyo vidvadbhiriti | (se. ṭī., pṛ. 28)",
    "T17n958u_001:4281": " yathāsaṃkhyameṣāṃ kumbhādīnāṃ caturṇāṃ sānvayāni kṣarākṣaraspandanispandākhyāni nāmāni |",
    "T17n958u_001:4282": " ...tathā bālaprauḍhavṛddhaprajāpatisaṃjñakāni |",
    "T17n958u_001:4283": " ...caturdaloṣṇīṣapadmāt śukrāmṛtadhārāyāḥ ṣoḍaśadalalalāṭe kamalakarṇikāyāmāgamanena yat kāyānanda-vāgānanda-cittānanda-jñānānandātmakaṃ sukhānubhavanaṃ tad bālam |",
    "T17n958u_001:4284": " prathamasekaprāptatvād yogī payodharābhiṣikto bāla ityucyate |",
    "T17n958u_001:4285": " tatastasyā bhage īṣadvajroddolanena bodhicittacyutamiti |",
    "T17n958u_001:4286": " dvātriṃśaddalakarakamalādaṣṭadalahṛtkamalakarṇikāyāṃ yatkāyaparamānanda-vākparamānanda-cittaparamānanda-jñānaparamānandātmakaṃ sukhānubhavanaṃ tat pūrvādatiricyamānatvāt proḍhau guhyābhiṣekaḥ |",
    "T17n958u_001:4287": " tato gāḍhoddolanena spandaṃ gata iti catuḥṣaṣṭidalanābhikamaladvātriṃśaddalaguhyakamalāgamanena śukrendoḥ pañcadaśakamalasyāgragasvacchadravasya spandākhyasya vajramaṇisuṣiraparyantāgamanena yadadhimātraṃ kāyaviramānanda-vāgviramānanda-cittaviramānanda-jñānaviramānandātmakaṃ sukhānubhavanaṃ sa vṛddhaḥ prajñājñānābhiṣekaḥ |",
    "T17n958u_001:4288": " mahāmudreti gaganodbhavabimbam |",
    "T17n958u_001:4289": " tasyāḥ svarasabāhyabhāvanākhyānurāgājjātaṃ nispandata iti niruddho vajramaṇerbāhyaspando bhage'cyutasukhatayā yasya candrāmṛtasya sa kāyasahajānanda-vāksahajānanda-cittasahajānanda-jñānasahajānandātmako mahājñānākhyaścaturthaḥ sekaḥ |",
    "T17n958u_001:4290": " asau nirāvaraṇalokottarajñānādhigataḥ siddharasavat tāmrādidhātūnāṃ svarṇabhāveneva sāvaraṇaskandhadhātvādīnāṃ pañcatathāgatapañcadevatādirpajābhāvena niṣpādakatvāt prajāpatiḥ | (se. ṭī., pṛ. 28)",
    "T17n958u_001:4291": " bāhyavāriṇeva bāhyamalasya avidyāmalakṣālanāya sicyate'neneti sekaḥ | (a. va. saṃ., pṛ. 36)",
    "T17n958u_001:4292": " saṃvaraḥ sekaḥ |",
    "T17n958u_001:4293": " ...tathā ca vakṣyati--",
    "T17n958u_001:4294": " sekaṃ caturvidhaṃ khyātaṃ sattvānāṃ hitahetave |",
    "T17n958u_001:4295": " sicyate snāpyate'nena sekastenābhidhīyate || (2.3.12) (he. ta. ṭī., pa. 7a) sekā",
    "T17n958u_001:4297": " siñcati hṛdayān sudhāraseneti sekā bāhumūladvaye | (va. ti. ṭī., pṛ. 44) sevā",
    "T17n958u_001:4299": " bodhiliṅgālambanaṃ sevā | (gu. sa. pra., pṛ. 115)",
    "T17n958u_001:4300": " sevyate mumukṣubhirabhyasyata iti sevā | (gu. sa. pra., pṛ. 116)",
    "T17n958u_001:4301": " uttamasādhanasthānāṃ tu vajracatuṣkaṃ śūnyatācatuṣṭayam,",
    "T17n958u_001:4302": " tena sevā kāryā | (gu. sa. pra., pṛ. 120)",
    "T17n958u_001:4303": " saukhyam",
    "T17n958u_001:4304": " bodhicittādṛte nānyat saukhyamasti tridhātuke",
    "T17n958u_001:4305": " bodhicittamayaṃ saukhyaṃ sarvasaukhyaprasarpaṇam ||(jñā. si., pṛ. 141)",
    "T17n958u_001:4306": " saurāṣṭram",
    "T17n958u_001:4307": " ūrū saurāṣṭra ucyate | (va. ti., pṛ. 34)",
    "T17n958u_001:4308": " saukhyasya rāṣṭram,",
    "T17n958u_001:4309": " viśiṣṭakāladarśane ca ūrudvayamevānyonyam | (va. ti. pṛ. 34)",
    "T17n958u_001:4310": " saurāṣṭre lohitākhyā tu śaūṇdinī ḍākinī matā | (va. ti. ṭī., pṛ. 46)",
    "T17n958u_001:4311": " stambhaḥ",
    "T17n958u_001:4312": " stambho nāma devatāveśāt pūrvaṃ pātrasya prākṛtāhaṅkāramapanīya stimitabhāvena kāṣṭhavat sthityavasthā stambhanam | (gu. sa. pra., pṛ. 171)",
    "T17n958u_001:4313": " stobhaḥ",
    "T17n958u_001:4314": " stobhamutpatanakampanabhramaṇam | (gu. sa. pra., pṛ. 171)",
    "T17n958u_001:4315": " sthaviraḥ",
    "T17n958u_001:4316": " sthaviro yo daśavarṣopapannaḥ | (do. ko. vyā., pṛ. 84)",
    "T17n958u_001:4317": " smṛtīndriyam",
    "T17n958u_001:4318": " vīryendriyodānitān dharmān yena punaḥ punarāmukhīkriyante,",
    "T17n958u_001:4319": " na vismaryante,",
    "T17n958u_001:4320": " tat smṛtīndriyam | (va. ti. ṭī., pṛ. 54)",
    "T17n958u_001:4321": " smṛtyupasthānāni",
    "T17n958u_001:4322": " kāyānusmṛti-vedanasmṛti-cittānusmṛti-dharmānusmṛtināmakāni catvāri smṛtyupasthānāni |",
    "T17n958u_001:4323": " ...śrāvakadarśane tu nitya-sukha-śuci-sātmakacaturviparyāsapratipakṣānityāśuciduḥkhānātmalakṣaṇāni catvāri smṛtyupasthānānīti viśeṣaḥ |",
    "T17n958u_001:4324": " mantradarśane tu svasaṃvidrūpā ḍākinyaḥ kāyādīnāṃ dharmatārūpā jñeyāḥ | (va. ti. ṭī., pṛ. 52-53)",
    "T17n958u_001:4325": " sruksurvau",
    "T17n958u_001:4326": " sruvaṃ tu rasanākhyātā hṛccandro lalanātmakaḥ | (va. ti., pṛ. 67)",
    "T17n958u_001:4327": " vāmadakṣiṇage lalanārasane adhodravyavāhitvātvād yathākramaṃ sruksruvau jñeyau | (va. ti. ṭī., pṛ. 67)",
    "T17n958u_001:4328": " svabhāvaḥ",
    "T17n958u_001:4329": " svabhāvaścaivā[nā]dyanutpannaṃ na satyaṃ na mṛṣeti ca |",
    "T17n958u_001:4330": " ...pañcākārāṇāṃ pratītyasamutpannānāṃ pañcatathāgatasvabhāvatvam,",
    "T17n958u_001:4331": " svabhāvasya ca śūnyatākaruṇā'bhinnatvād śūnyatākaruṇā'bhinnaṃjagaditi sthitam | ...",
    "T17n958u_001:4332": " pratītyasambhavādeva gandharvapuravat sphuṭam |",
    "T17n958u_001:4333": " na svabhāvasthitaṃ viśvaṃ nākāśāmbhojasaṃnibham ||",
    "T17n958u_001:4334": " uktaṃ ca hevajre (2 |4 |34)",
    "T17n958u_001:4335": " amī dharmāstu nirvāṇaṃ mohāt saṃsārarūpiṇaḥ | (a. va. saṃ., pṛ. 26-27)",
    "T17n958u_001:4336": " svabhāvakāyaḥ",
    "T17n958u_001:4337": " dvātriṃśattu dalaṃ padmaṃ mūrdhni madhye vyavasthitam | (va. ti., pṛ. 78)",
    "T17n958u_001:4338": " śiraścakraṃ mahājñānaṃ svabhāvakāyaḥ,",
    "T17n958u_001:4339": " pāramārthikabodhicittasvarūpatvāt | (va. ti. ṭī., pṛ. 78)",
    "T17n958u_001:4340": " .................dvātriṃśacchadake tathā |",
    "T17n958u_001:4341": " mahāsukhamahājñānaṃ samantāt saṃvyavasthitam || (va. ti., pṛ. 78)",
    "T17n958u_001:4342": " mahāsukhamahācakre haṃkāro bindurūpakaḥ | (va. ti., pṛ. 79)",
    "T17n958u_001:4343": " svādhiṣṭhānam",
    "T17n958u_001:4344": " svādhiṣṭhānaṃ nāma saṃvṛteḥ satyadarśanam | (se. ṭī., pṛ. 40)",
    "T17n958u_001:4345": " māyāsvapnagandharvapurapratisenādivadakalpitaśeṣaskandhadhātvāyatanādidarśanaṃ saṃvṛtisatyadarśanaṃ svādhiṣṭhānaṃ cocyate | (se. ṭī., pṛ. 57)",
    "T17n958u_001:4346": " svādhiṣṭhānaṃ śūnye traidhātukadarśanaṃ nāma | (vi. pra., pṛ. 7)",
    "T17n958u_001:4347": " svāhā",
    "T17n958u_001:4348": " svāheti mantradevatāsamāśvāsanam | (gu. sa. pra., pṛ. 164)",
    "T17n958u_001:4349": " haṭhayogaḥ",
    "T17n958u_001:4350": " idānīṃ haṭhayoga ucyate |",
    "T17n958u_001:4351": " iha yadā pratyāhārādibhirbimbe dṛṣṭe satyapyakṣarakṣaṇaṃ notpadyate'yantritaprāṇatayā tadā nādābhyāsāddhaṭhena prāṇaṃ madhyamāyāṃ vāhayitvā prajñābjagatakuliśamaṇau bodhicittabindunirodhādakṣarakṣaṇaṃ sādhayenniṣpandeneti haṭhayogaḥ |",
    "T17n958u_001:4352": " nādābhyāso'traivokaḥ | (se. ṭī., pṛ. 45)",
    "T17n958u_001:4353": " hayakarṇā",
    "T17n958u_001:4354": " hayavaddakṣiṇakarṇena nirgacchatīti hayakarṇā | (va. ti. ṭī., pṛ. 47)",
    "T17n958u_001:4355": " samādhisambodhyaṅgaṃ hayakarṇā | (va. ti., pṛ. 55)",
    "T17n958u_001:4356": " hayagrīvaḥ",
    "T17n958u_001:4357": " urubhyāṃ balavato raktasya pravartanād hayagrīvaḥ | (va. ti. ṭī., pṛ. 49)",
    "T17n958u_001:4358": " hariṇī",
    "T17n958u_001:4359": " ṣaḍ viṣayān bhavagrahān harati khaṇḍayatīti hariṇī |",
    "T17n958u_001:4360": " sandhyābhāṣayā saiva jñānamudrā | (ca. ko. vyā., pṛ. 21)",
    "T17n958u_001:4361": " havirbhājanam",
    "T17n958u_001:4362": " śiraḥkapālametattu havirbhājanamucyate | (va. ti., pṛ. 67)",
    "T17n958u_001:4363": " yadetacchiraḥkapālaṃ mūrdhni kapālam,",
    "T17n958u_001:4364": " tadeva candrājyahaviṣa ādhārabhūtatvāddhavirbhājanaṃ nānyat | (va. ti. ṭī., pṛ. 34)",
    "T17n958u_001:4365": " sīmāntamadhyagā cāpi himālaye khagānanā | (va. ti., pṛ. 45)",
    "T17n958u_001:4366": " hūṃkāraḥ",
    "T17n958u_001:4367": " madhyavṛtterniruttaradharmatāsūcako hūṃkāraḥ |",
    "T17n958u_001:4368": " tasyārthaḥ--ha iti hetuviyuktaḥ,",
    "T17n958u_001:4369": " ū iti ūhāpagataḥ,",
    "T17n958u_001:4370": " a iti apratiṣṭhitasarvadharma iti | (a. va. saṃ., pṛ. 37)",
    "T17n958u_001:4371": " hṛdvajraḥ",
    "T17n958u_001:4372": " sarvatathāgatāḥ proktāḥ pañcaskandhā jinairiha |",
    "T17n958u_001:4373": " tadātmakāyavākcitto hṛdvajro'sau mahāsukhaḥ || (gu. sa. pra., pṛ. 13)",
    "T17n958u_001:4374": " hṛṣṭavadanā",
    "T17n958u_001:4375": " sīmanto varaṭakamadhyastadvāhitvād hṛṣṭavadanāt karasparśāt prajñopāyayoḥ sānandanandanatvānmeḍhre | (va. ti. ṭī., pṛ. 45)",
    "T17n958u_001:4376": " hetudāyikā",
    "T17n958u_001:4377": " gātrapuṣṭau meda eva hetustadvahanāddhetudāyikā pādāṅgulīṣu | (va. ti. ṭī., 46)",
    "T17n958u_001:4378": " herukam",
    "T17n958u_001:4379": " śūnyāśūnyaṃ tu herukam | (he. ta. 2.5. 70)",
    "T17n958u_001:4380": " śūnyāśūnyaṃ prajñopāyayorekarasarūpatvāt |",
    "T17n958u_001:4381": " etadeva jñānaṃ herukaśabdavācyam,",
    "T17n958u_001:4382": " śūnyatākaruṇayoradvayarūpatvāt |",
    "T17n958u_001:4383": " (he. ta. ṭī., pa. 66a-b)",
    "T17n958u_001:4384": " herukaḥ",
    "T17n958u_001:4385": " sarvarūpastu herukaḥ | (va. ti., pṛ. 15)",
    "T17n958u_001:4386": " sarveṣāṃ (pañcaskandhānāṃ)",
    "T17n958u_001:4387": " rūpaṃ sahajātmakamasyāstīti sarvarūpī vyāpako yaḥ sa śrīheruko bhagavān ṣaṣṭho mahāvajradharaḥ,",
    "T17n958u_001:4388": " dharmatāsvabhāvo vijñeya iti śeṣaḥ | (va. ti. ṭī., pṛ. 15)",
    "T17n958u_001:4389": " sarvāyatanadhātustu herukaḥ parameśvaraḥ | (va. ti., pṛ. 16)",
    "T17n958u_001:4390": " kaṅkālo daṇḍarūpo'sau herukaḥ paramāśrayaḥ |",
    "T17n958u_001:4391": " skandhadhātvādibuddhānāṃ stūpa ityabhidhīyate || (va. ti. ṭī., pṛ. 19)",
    "T17n958u_001:4392": " samyaksamādhirbhagavān śrīherukaḥ | (va. ti., pṛ. 56)",
    "T17n958u_001:4393": " eṣa śrīheruko vīro vasantatilakā smṛtā | (va. ti., pṛ. 38)",
    "T17n958u_001:4394": " tatra nirmāṇacakre nābhau sa eva vasanto'kāro hrasvarūpaḥ |",
    "T17n958u_001:4395": " hṛdi dharmacakre nādabinduyuktahūṃkārākāraḥ |",
    "T17n958u_001:4396": " saṃbhogacakre kaṇṭhe sa eva trimātraḥ plutaḥ praṇavarūpaḥ |",
    "T17n958u_001:4397": " nāḍīkauṭilyāt tasya triparivartaścaṇḍālyāḥ praveśānnirgamācceti kṛtvā |",
    "T17n958u_001:4398": " lalāṭe mahāsukhacakre bindunādavibhūṣito'nāhatākṣaro haṃkāraḥ |",
    "T17n958u_001:4399": " tadeva vilomena śiraḥkaṇṭhahṛdayanābhirūpaḥ śrīheruko mantramūrtiḥ | (va. ti.ṭī., pṛ. 38-39)",
    "T17n958u_001:4400": " pādāṅgulibhyo'bhedyahūkārarūpasya medasaḥ pravartakatvāt śrīherukaḥ | (va. ti. ṭī., pṛ. 49)",
    "T17n958u_001:4401": " kāyatrayasvabhāvo bhagavān śrīherukaḥ | (va. ti. ṭī., pṛ. 86)",
    "T17n958u_001:4402": " hevajram",
    "T17n958u_001:4403": " hekāreṇa mahākaruṇā vajraṃ prajñā ca bhaṇyate |",
    "T17n958u_001:4404": " prajñopāyātmakaṃ tantram...... || (he. ta. 1.1.7)",
    "T17n958u_001:4405": " hekāramiti mahākaruṇām,",
    "T17n958u_001:4406": " vajraṃ sarvadharmaśūnyatām | (he. ta. ṭī., pa. 60b)",
    "T17n958u_001:4407": " homaḥ",
    "T17n958u_001:4408": " prajñāgnau caṇḍālījvalanatīkṣṇatvāt dāhojjvale homo'sau vijñeyaḥ | (va. ti. ṭī., pṛ. 66)",
    "T17n958u_001:4409": " ābhyantaraistu śukrādyairbāhyaiḥ rūpādibhistathā |",
    "T17n958u_001:4410": " havibhiḥ kriyate homaḥ prajñāgnau tu mahojjvale || (va. ti., pṛ. 66-67) @-------*********--------",
    "T17n958u_001:4412": " END"
}