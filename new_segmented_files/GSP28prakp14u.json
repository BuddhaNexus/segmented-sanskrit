{
    "GSP28prakp14u:0": " ________________________________________ oṃ",
    "GSP28prakp14u:1": " śrīmatprabhākaragurutantradhurandhareṇa",
    "GSP28prakp14u:2": " mahāmahopādhyāya-śālikanāthamiśreṇa praṇītā prakaraṇapañcikā",
    "GSP28prakp14u:3": " nyāyasiddhyākhyayā vyākhyayā viṣamasthalaṭipparāyā",
    "GSP28prakp14u:4": " ca samalaṅkṛtā",
    "GSP28prakp14u:5": " oṃ śrī śrīnivāsa svāmi,",
    "GSP28prakp14u:6": " oṃ śrī vināyaka svāmi,",
    "GSP28prakp14u:7": " oṃ śrī sarasvati devi",
    "GSP28prakp14u:8": " athātideśapārāyaṇaṃ nāma",
    "GSP28prakp14u:9": " caturdaśaṃ prakaraṇam //",
    "GSP28prakp14u:10": " prakaraṇārthapratijñā /",
    "GSP28prakp14u:11": " 1vikṛtau ye padārthānāmatideśaṃ na manvate /",
    "GSP28prakp14u:12": " 2prakārasyopadeśañca teṣāmuttaramucyate // 1 //",
    "GSP28prakp14u:13": " svasiddhāntasyopanyāsaḥ /",
    "GSP28prakp14u:14": " prākṛtenopakāreṇa padārthaiścaiva vaikṛtaiḥ /",
    "GSP28prakp14u:15": " prayogavidhinā svena vidhiranvita ucyate // 2 //",
    "GSP28prakp14u:16": " yadyadākāṅkṣitaṃ yogyaṃ sannidhānaṃ prapadyate /",
    "GSP28prakp14u:17": " tenānvito hi vidhyarthassvaśabdenaiva varṇyate3 // 3 //",
    "GSP28prakp14u:18": " sādhyabhūtaśca vidhyartha upakāramapekṣate /",
    "GSP28prakp14u:19": " 4vākyādibhiḥ5 prākṛtaśca sa yogyassannidhāpyate // 4 //",
    "GSP28prakp14u:20": " anyathānavagamyatvādyadyapyaṅgapurassaraḥ /",
    "GSP28prakp14u:21": " upakāraḥ prākṛto 'sau vikṛtau sannidhāpyate // 5 //",
    "GSP28prakp14u:22": " tathāpyapekṣitatvena prakāraṃ prabhamaṃ vidhiḥ /",
    "GSP28prakp14u:23": " svīkaroti padārthāṃstu pratītānapyupekṣate // 6 //",
    "GSP28prakp14u:24": " paścāttu tairapi punarupakāraprasiddhaye /",
    "GSP28prakp14u:25": " apekṣitaistadvaśena proptairanvayamṛcchati // 7 //",
    "GSP28prakp14u:26": " guṇapradhānabhāvena sarvatraivānvayo mataḥ /",
    "GSP28prakp14u:27": " 6pradhānañca vidhirdharmā guṇāstaṃ prati sammatāḥ // 8 //",
    "GSP28prakp14u:28": " anvitasyābhidhānañca na 7śabdopasthitaiḥ param /",
    "GSP28prakp14u:29": " darśanātpitṛyajñādau kalpyenāpyadhikāriṇā // 9 //",
    "GSP28prakp14u:30": " sambandhinā na sarveṇa sahasaivānvitābhidhā /",
    "GSP28prakp14u:31": " sambandhināṃ sannidhānakrameṇa tu yathāyatham // 10 //",
    "GSP28prakp14u:32": " prakṛti-vikṛtyorviśeṣopanyāsaḥ /",
    "GSP28prakp14u:33": " 8prakṛtau tu svaśabdatvātpadārthānāṃ puro 'nvayaḥ /",
    "GSP28prakp14u:34": " upakārasya kalpyasya paścāditi paraṃ bhidā // 11 //",
    "GSP28prakp14u:35": " atideśalakṣaṇam vyutkrameṇopakāreṇa padārthaiścaiva vaikṛtaiḥ /",
    "GSP28prakp14u:36": " prākṛtairvidhiranveti so 'tideśaśca sammataḥ // 12 //",
    "GSP28prakp14u:37": " yasya deśe vidhiryasmiṃstato 'nyatrāpi tadgatiḥ /",
    "GSP28prakp14u:38": " atideśaḥ prakārasya dharmāṇāñcaiva yujyate // 13 //",
    "GSP28prakp14u:39": " anyatratyo yathānyatra prakāro 'nvayamṛcchati /",
    "GSP28prakp14u:40": " tathā dharma 9apīṣyante teṣāmapyatideśyatā // 14 //",
    "GSP28prakp14u:41": " ekadeśimatena daśamādyavirodhaśaṅkā /",
    "GSP28prakp14u:42": " nanveyaṃ daśamādyena virodhaste prasajyate /",
    "GSP28prakp14u:43": " naivaṃ kāryānapekṣo 'sāvatideśo nivāritaḥ // 15 //",
    "GSP28prakp14u:44": " tadvadbhāvena sambandho dharmāṇāmeva cedbhavet /",
    "GSP28prakp14u:45": " anapekṣyaprakāratvāttadā10 bodho na sidhyati // 26 //",
    "GSP28prakp14u:46": " tannirāsaḥ /",
    "GSP28prakp14u:47": " prakṛtau hi padārthānāṃ sambandhe 'vagate yathā /",
    "GSP28prakp14u:48": " dvāraṃ dṛṣṭamadṛṣṭaṃ vā sambandhārthaṃ prakalpyate // 17 //",
    "GSP28prakp14u:49": " kāryānapekṣasambandhe tathaivāvagate sati /",
    "GSP28prakp14u:50": " dvāraṃ dṛṣṭamadṛṣṭaṃ vā kalpyaṃ syādvikṛtāvapi // 18 //",
    "GSP28prakp14u:51": " tato na ghaṭate bādhaḥ kāryalopanibandhanaḥ /",
    "GSP28prakp14u:52": " dṛṣṭābhāve 'pyadṛṣṭasya dvārasya khalu sambhavāt // 19 //",
    "GSP28prakp14u:53": " kāryāpekṣā yadā dharmā vikṛtau yānti saṅgatim /",
    "GSP28prakp14u:54": " tadā kāryāvalopena teṣāṃ bādhaḥ prasiddhyati // 20 //",
    "GSP28prakp14u:55": " prāpnuvantīti hi kāryeṇa dharmā dvārasamanvitāḥ /",
    "GSP28prakp14u:56": " prāpnuvantīti na dvārakalpanāvasarastadā // 21 //",
    "GSP28prakp14u:57": " kāryānapekṣasambandho dharmāṇāmucyate yadi /",
    "GSP28prakp14u:58": " daśamādyavirodhassyāttadānīṃ na ca tattathā // 23 // 11//",
    "GSP28prakp14u:59": " tadvadbhāvena kiṃ dharmāḥ prakāro vāpi gṛhyate /",
    "GSP28prakp14u:60": " ityeṣā daśamādye hi cintā bādhaprasiddhaye // 24 //",
    "GSP28prakp14u:61": " svamatena daśamādyavirodhopanyāsaḥ /",
    "GSP28prakp14u:62": " 11pūrvapakṣī ca tatrā'ha padārthānāṃ parigraham /",
    "GSP28prakp14u:63": " nopakāre hi dharmebhyo vinā śakyaṃ rirūpaṇam // 25 //",
    "GSP28prakp14u:64": " yadyapyākāṅkṣati vidhiḥ prakāraṃ prathamaṃ svayam /",
    "GSP28prakp14u:65": " tathāpi tasya prakṛtāvapi naiva svarūpataḥ // 26 //",
    "GSP28prakp14u:66": " parijñānaṃ kintu yathāśrutairdharmaistathaiva hi /",
    "GSP28prakp14u:67": " tasmātpadārthapūrvaiva sadā tasya nirūpaṇā // 27 //",
    "GSP28prakp14u:68": " ataḥ pūrvapratītatvātpadārthaireva vaikṛtaḥ /",
    "GSP28prakp14u:69": " vidhissambandhamāpnoti tāngṛhītvā tu sa svayam // 28 //",
    "GSP28prakp14u:70": " upakāraṃ prākṛte dvāre 'lupte bādhantu nār'hati // 29 //",
    "GSP28prakp14u:71": " svamatena daśamādyasiddhāntavarṇanam /",
    "GSP28prakp14u:72": " 12rāddhāntī tu vadatyevaṃ satyaṃ dharmāḥ purassarāḥ /",
    "GSP28prakp14u:73": " tathā /",
    "GSP28prakp14u:74": " dyapi te na gṛhyante tadānīmanapekṣaṇāt // 30 //",
    "GSP28prakp14u:75": " prakāraṃ hi punassādhyarūpo vidhirapekṣate13 /",
    "GSP28prakp14u:76": " napadārthaniti hi 14tātpratītānapyupekṣate // 31 //",
    "GSP28prakp14u:77": " prakāreṇaiva sambandhaṃ prathamaṃ pratipadyate /",
    "GSP28prakp14u:78": " prakārakalpitaiḥ paścātpadārthairiti darśitam // 32 //",
    "GSP28prakp14u:79": " anyadharmāṇāmanyadharmatvaśaṅkā-nirāsau /",
    "GSP28prakp14u:80": " dharmāṇāmanyadīyānāṃ kathamanyatra saṅgamaḥ /",
    "GSP28prakp14u:81": " iti cedupakāre 'pi tulyametadathocyate // 33 //",
    "GSP28prakp14u:82": " nopakārasya sambandha iti hāsyamidaṃ vacaḥ /",
    "GSP28prakp14u:83": " yadyasau nānyadīyassyātkathaṃ tarhyatidiśyate // 34 //",
    "GSP28prakp14u:84": " anyatra hyanyadīyasya dehaśo 'tideśa ucyate /",
    "GSP28prakp14u:85": " tadvadbhāvena tatprāpau virodhaścenna vidyate // 35 //",
    "GSP28prakp14u:86": " tadvadbhāvopattyarthaṃ padārtheṣvapi tatsamam /",
    "GSP28prakp14u:87": " pratipattivirodho 'yamanyadīyānyasaṅgame // 36 //",
    "GSP28prakp14u:88": " mukhāntareṇa15 sambandhe sa ca nāsti kathañcana /",
    "GSP28prakp14u:89": " bhāṭṭamate 'nupapattyupanyāsaḥ /",
    "GSP28prakp14u:90": " ye tu necchanti dharmāṇāṃ sambandhaṃ vaikṛtaissaha // 37 //",
    "GSP28prakp14u:91": " apūrve prākṛtāṅgānāṃ16 granthasteṣāṃ virudhyate /",
    "GSP28prakp14u:92": " saptamā-ṣṭamayosteṣāṃ15 prakāraprāpticintanam // 38 //",
    "GSP28prakp14u:93": " na yuktaṃ tatra cintā hi ṣaṭke 'sminkāryabandhanā /",
    "GSP28prakp14u:94": " niyogo 'pyatha kāryañcettadarthamapi cintyate // 39 //",
    "GSP28prakp14u:95": " caturthādhyāyacintāpi16 ṣaṭke 'sminnāpatettathā /",
    "GSP28prakp14u:96": " svamatenopapattipradarśanam /",
    "GSP28prakp14u:97": " kāryato hyupadeśārthadvidhyarthādyapratīyate // 40 // 17//",
    "GSP28prakp14u:98": " yathā tasyopadiṣṭatvaṃ tathā'kṣepaṇa /",
    "GSP28prakp14u:99": " vakṣyate /",
    "GSP28prakp14u:100": " tena vidhyarthamutsṛtya kāryamanyatsamāśritam // 41 //",
    "GSP28prakp14u:101": " dvārabhūtamiyaṃ cintā kāryaṣaṭke vidhīyate /",
    "GSP28prakp14u:102": " atideśaḥ padārthānāṃ tena ṣaṭke 'tra cintitaḥ // 42 //",
    "GSP28prakp14u:103": " tasyaiva hetubhatassa upakāro 'pi darśitaḥ /",
    "GSP28prakp14u:104": " “ṣaḍbhirdīkṣayatī“tyatra prākṛtānāñca vaikṛtaiḥ // 43 //",
    "GSP28prakp14u:105": " aṅgabhūtairanaṅgānāṃ bādhaścaivaṃ prasajyate /",
    "GSP28prakp14u:106": " pradhānabhāvabāhyatvādupakāraprasiddhaye // 44 //",
    "GSP28prakp14u:107": " naiva prayuktimātreṇa kriyate prākṛtaṃ punaḥ /",
    "GSP28prakp14u:108": " tatra /",
    "GSP28prakp14u:109": " kāryātideśoyaṃ sammatastvaupadeśikaḥ // 45 // 18//",
    "GSP28prakp14u:110": " upadeśaprameyeṇa vidhyarthenopakalpitaḥ /",
    "GSP28prakp14u:111": " prakṛtāvupakārasya yadapūrveṇa kalpanā // 46 //",
    "GSP28prakp14u:112": " niyojyasya ca vṛddhānāmupadeśena sammatā /",
    "GSP28prakp14u:113": " svamatenopadeśaśabdārthopanyāsaḥ /",
    "GSP28prakp14u:114": " upadeśo hi /",
    "GSP28prakp14u:115": " nāmātra granthasandarbha ucyate // 47 //",
    "GSP28prakp14u:116": " sa ca pramāṇaṃ vidhyarthe kāryarūpe 'vadhāritaḥ /",
    "GSP28prakp14u:117": " yor'thaḥ pratīyate yasmātsa paraṃ naupadeśikaḥ // 48 //",
    "GSP28prakp14u:118": " vidhyarthassvapratītyatha yamākṣipati so 'pi ca /",
    "GSP28prakp14u:119": " aparyavasyanvidhyarthe yaṃ prakalpayituṃ kṣamaḥ // 49 //",
    "GSP28prakp14u:120": " aupadeśikatā yuktā tasyāpyakṣarabodhyavat /",
    "GSP28prakp14u:121": " upakāraviśeṣañnaca vidhiḥ kalpayituṃ kṣamaḥ // 50 //",
    "GSP28prakp14u:122": " na padārthaviśeṣantu vaikṛtaṃ prākṛto yathā /",
    "GSP28prakp14u:123": " upakāraviśeṣasya kalpanāyāṃ kṣamo 'pi yat // 51 //",
    "GSP28prakp14u:124": " prakṛtereva gṛhṇāti lāghavaṃ tatra kāraṇam /",
    "GSP28prakp14u:125": " kḷpta-kalpyavirodhe hi laghuḥ klṝptaparigrahaḥ // 52 //",
    "GSP28prakp14u:126": " asvavākya-nāma-liṅgaiśca kḷpto 'sau-sannidhāpyate /",
    "GSP28prakp14u:127": " padārthabhedaprāptistu nopakaraṃ vinā bhavet // 53 //",
    "GSP28prakp14u:128": " prakṛti-vikṛtyorviśeṣakathanam /",
    "GSP28prakp14u:129": " tatprāpteḥ kāryatasteṣāṃ prakāraścopadeśataḥ /",
    "GSP28prakp14u:130": " prakṛtāvupakāraśca padārthaścopadeśataḥ // 54 //",
    "GSP28prakp14u:131": " vikṛtau kāryato dharmāḥ prakāraścopadeśataḥ // 55 //",
    "GSP28prakp14u:132": " svamatopanyāsaḥ /",
    "GSP28prakp14u:133": " upadiṣṭe 'pi caitasminnatideśapadābhidhā /",
    "GSP28prakp14u:134": " na vāryate 'sti tasyār'tho deśānyatvaṃ nijādvidheḥ // 56 //",
    "GSP28prakp14u:135": " upadeśātideśayorbhinnaviṣayatvavādibhāṭṭamate doṣodbhāvanam /",
    "GSP28prakp14u:136": " upadiṣṭātidiṣṭatvaṃ na tvekasya viruddhyate /",
    "GSP28prakp14u:137": " nopadeśātideśau hi pramāṇa iti sammate // 57 //",
    "GSP28prakp14u:138": " upadeśātideśau hi pramāṇe bhavato yadi /",
    "GSP28prakp14u:139": " svamate pūrvoktadoṣābhāvavarṇanam /",
    "GSP28prakp14u:140": " tadā virodho jāyeta na caivamiha sammatam // 58 //",
    "GSP28prakp14u:141": " tenopadeśameyatvādupadiṣṭamitīṣyate /",
    "GSP28prakp14u:142": " anyasminnanyatobhāvādatideśo 'pi yujyate // 59 //",
    "GSP28prakp14u:143": " svamatenopadeśadeśayorviṣayanirdeśaḥ /",
    "GSP28prakp14u:144": " upadeśa-kāryarūpapramāṇadvayasaṃśrayau /",
    "GSP28prakp14u:145": " ṣaṭkāvubhau nodeśamatideśañca saṃśritau // 60 //",
    "GSP28prakp14u:146": " atideśāśrayatve hi bādhe tantre ca bhūyasī /",
    "GSP28prakp14u:147": " upadiṣṭārthaviṣayā cintā naivopapadyate // 61 //",
    "GSP28prakp14u:148": " dvārakāryāśrayatve tu sarvāsāmupapannatā /",
    "GSP28prakp14u:149": " cintānāmiticinteha yuktā kāryasamāśrayā // 62 //",
    "GSP28prakp14u:150": " upakāravat padārthānāmupadiṣṭatvaśaṅkā /",
    "GSP28prakp14u:151": " 19nanvevamupadiṣṭatvaṃ padārthānāṃ prasajyate /",
    "GSP28prakp14u:152": " kāryavattairapi yate vidhyartho 'nvita ucyate // 63 //",
    "GSP28prakp14u:153": " tannirāsaḥ /",
    "GSP28prakp14u:154": " ucyate śābdataivaṃ syānnopadeśaprameyatā /",
    "GSP28prakp14u:155": " pramāṇadvayabhedo 'yamupasthānanibandhanaḥ // 64 //",
    "GSP28prakp14u:156": " upadeśopasthito yo vākyārthānvayamṛcchati /",
    "GSP28prakp14u:157": " sa aupadeśiko jñeyassa ca dvaidhamupasthitaḥ // 65 //",
    "GSP28prakp14u:158": " granthainopasthitaścaiva vidhyarthopasthitastathā /",
    "GSP28prakp14u:159": " 20yathopakāraḥ prakṛtau niyojyo vāśruto yathā // 66 //",
    "GSP28prakp14u:160": " prakāropasthito yaśca dvedhā nāsāvupasthitaḥ /",
    "GSP28prakp14u:161": " tenaupadeśiko nāsau kevalaṃ kāryabandhanaḥ // 67 //",
    "GSP28prakp14u:162": " pūrvanibandhanibandhanamapanetuṃ mohamīhamānena /",
    "GSP28prakp14u:163": " śālikanāthena kṛtaḥ kṛtināmānandado yatnaḥ // 68 //",
    "GSP28prakp14u:164": " iti mahāmahopādhyāyaśrīmacchālikanāthamiśrapraṇītāyāṃ prakaraṇapañcikāyāmatideśapārāyaṇaṃ nāma caturdaśaṃ prakaraṇaṃ samāptam //",
    "GSP28prakp14u:165": " samāptā ceyaṃ prakaraṇapañcikā //"
}