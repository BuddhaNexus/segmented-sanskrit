{
    "K01vinv07_u:0": " Cīvaravastu",
    "K01vinv07_u:1": " (MSV II 3 )(239v8 = GBM 6.791.8) cīvaravastuni piṇḍoddānam* /",
    "K01vinv07_u:2": " jīvako bhāṅgakaś caiva tathā dīrghadaśāni ca /",
    "K01vinv07_u:3": " varṣāchinnaś ca vijñeyaḥ",
    "K01vinv07_u:4": " kālakriyā upanando glāno bhavati paścimaḥ //",
    "K01vinv07_u:5": " piṇḍoddānam* /",
    "K01vinv07_u:6": " jīvakaś chinnakās trīṇi varṣāśāṭī niṣīdanam* /",
    "K01vinv07_u:7": " kaṇḍusugatakauśeyā ūrṇāśāṇakakṣaumakāḥ //",
    "K01vinv07_u:8": " uddānam* /",
    "K01vinv07_u:9": " khaṇḍo gopaś ca siṃhaś ca vaiśālīgamanaṃ tathā /",
    "K01vinv07_u:10": " celā ṛṣikopaś ca āmrapālyabhayena ca //",
    "K01vinv07_u:11": " śreṣṭhībhāryā jīvakotpattiḥ vaidyakasya ca āgamaḥ /",
    "K01vinv07_u:12": " takṣaśilā bhadraṅkara udumbaraḥ kārṣamāpakaḥ //",
    "K01vinv07_u:13": " rohitakaḥ rājodyānaṃ mathurā mallastriyāhi ca /",
    "K01vinv07_u:14": " yamunā śivapathikā vaiśālyām akṣi śatapadī sapta /",
    "K01vinv07_u:15": " rājagṛhe paṃcavastūni jīvakavargaḥ samudditaḥ //",
    "K01vinv07_u:16": " videheṣu videharājo (240r1 = GBM 6.792)",
    "K01vinv07_u:17": " rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca /",
    "K01vinv07_u:18": " tasya khaṇḍapramukhāni paṃcāmātyaśatāni /",
    "K01vinv07_u:19": " khaṇḍo 'grāmātyo dharmeṇa rājyaṃ kārayati nyāyataś ca vyavahārān paśyati yataḥ sarva eva janakāyas tanmukho 'vasthitaḥ /",
    "K01vinv07_u:20": " tena sadṛśāt kulāt kalatram ānītam* /",
    "K01vinv07_u:21": " sa tayā sārdhaṃ krīḍati (MSV II 4)",
    "K01vinv07_u:22": " ramate paricārayati /",
    "K01vinv07_u:23": " tasya krīḍato ramamāṇasya paricārayataḥ putro jātaḥ /",
    "K01vinv07_u:24": " tasya trīṇi saptakāny ekaviṃśati divasān pūrvavad yāvad gopa iti nāmadheyaṃ vyavasthāpitam* /",
    "K01vinv07_u:25": " bhūyo 'py asya krīḍato ramamāṇasya paricārayataḥ putro jātaḥ /",
    "K01vinv07_u:26": " tasyāpi pūrvavad vistareṇa siṃha iti nāmadheyaṃ vyavasthāpitam* /",
    "K01vinv07_u:27": " gopaḥ siṃhaś ca kramaśas taruṇau saṃvṛttau /",
    "K01vinv07_u:28": " khaṇḍo 'grāmātyaḥ pūrvam eva śūro vikrāntaḥ pañcasu sthāneṣu kṛtāvi yenāmātyānām agraḥ /",
    "K01vinv07_u:29": " yadā putrabalī jātas tadā bhūyasyā mātrayā sarvāmātyān abhibhūyāvasthitaḥ /",
    "K01vinv07_u:30": " tatas te 'mātyā upahatatejasaḥ parasparaṃ saṃjalpaṃ kṛtvā saṃjātāmarṣā rājñaḥ sakāśaṃ gatāḥ /",
    "K01vinv07_u:31": " tato 'vasaraṃ jñātvā rājānam ūcuḥ /",
    "K01vinv07_u:32": " deva ko rājā /",
    "K01vinv07_u:33": " rājā kathayati /",
    "K01vinv07_u:34": " kuto bhavatāṃ vimarṣo 'haṃ rājā ko 'nya iti /",
    "K01vinv07_u:35": " te kathayanti /",
    "K01vinv07_u:36": " deva khaṇḍo rājā na devaḥ /",
    "K01vinv07_u:37": " yadi tasyābhirucitaṃ syād devaṃ rājyāc cyāvayitvā svayam eva paṭṭaṃ baddhā rājyaiśvaryādhipatyaṃ kārayed iti /",
    "K01vinv07_u:38": " rājā saṃlakṣayati /",
    "K01vinv07_u:39": " sarva ete tenābhibhūtās tena bhedaṃ kurvantīti /",
    "K01vinv07_u:40": " yāvad apareṇa samayena rājā amātyagaṇaparivṛtas tiṣṭhati /",
    "K01vinv07_u:41": " khaṇḍaś cāgrāmātyo 'rthipratyarthiśatasahasraparivṛto rājakulaṃ praviṣṭaḥ /",
    "K01vinv07_u:42": " pūrṇaṃ tad rājakulam avasthitam* /",
    "K01vinv07_u:43": " yadā tu rājakṛtiṃ kṛtvā niṣkrāntas tadā tad rājakulaṃ śūnyam avasthitam* /",
    "K01vinv07_u:44": " rājā kathayati /",
    "K01vinv07_u:45": " bhavantaḥ sarva evāyaṃ janakāyo niṣkrāmati /",
    "K01vinv07_u:46": " amātyair avatāro labdhaḥ /",
    "K01vinv07_u:47": " te kathayanti /",
    "K01vinv07_u:48": " sākṣātkṛtaṃ devena yato vijñāpayāmaḥ /",
    "K01vinv07_u:49": " yadi (MSV II 5) khaṇḍasyābhirucitaṃ syād eva rājyāc cyāvayitvā svayam eva paṭṭaṃ baddhā rājyaiśvaryādhipatyaṃ kārayed iti /",
    "K01vinv07_u:50": " kākaśaṅkino hi rājānaḥ /",
    "K01vinv07_u:51": " sa saṃlakṣayati /",
    "K01vinv07_u:52": " yathaite kathayanti nūnam evam iti /",
    "K01vinv07_u:53": " sa tasyāvatāraprekṣī saṃvṛttaḥ /",
    "K01vinv07_u:54": " mitrāmitramadhyamā lokāḥ /",
    "K01vinv07_u:55": " yāvad aparaiḥ khaṇḍasyārocitam* /",
    "K01vinv07_u:56": " rājā tavāvatāraprekṣy avatiṣṭhate /",
    "K01vinv07_u:57": " kṣamaṃ manyasveti /",
    "K01vinv07_u:58": " tasya śaṃkā samutpannā /",
    "K01vinv07_u:59": " sa vicārayituṃ pravṛttaḥ /",
    "K01vinv07_u:60": " kva gacchāmīti /",
    "K01vinv07_u:61": " yadi śrāvastīṃ gāmiṣyāmi rājādhīnā śrāvastī tatrāpy eṣa evādīnavaḥ /",
    "K01vinv07_u:62": " evaṃ vārāṇasyāṃ rājagṛhe caṇpāyām ekādhīnatvād eṣa evādīnavaḥ /",
    "K01vinv07_u:63": " vaiśālī gaṇādhīnā /",
    "K01vinv07_u:64": " yadṛśānām abhipretaṃ tad viṃśatīnāṃ nābhipretam* /",
    "K01vinv07_u:65": " sarvathā vaiśālīṃ gacchāmīti /",
    "K01vinv07_u:66": " tena vaiśālakānāṃ licchavīnāṃ dūtasaṃpreṣaṇaṃ kṛtam* /",
    "K01vinv07_u:67": " gacchāmy ahaṃ bhavatāṃ bāhucchāyāyāṃ vastum iti /",
    "K01vinv07_u:68": " tair ādarajātaiḥ pratisandeśo dattaḥ /",
    "K01vinv07_u:69": " iyam eva vaiśālī svāgatam āgaccheti /",
    "K01vinv07_u:70": " tataḥ khaṇḍenāgrāmātyena jñātaya āhūya uktāḥ /",
    "K01vinv07_u:71": " bhavanto vaiśālīṃ saṃprasthito yeṣāṃ yuṣmākam abhirucitam ihāvasthānaṃ te (240v1 = GBM 6.793)",
    "K01vinv07_u:72": " 'bhitiṣṭhantu yeṣāṃ nābhirucitaṃ te sajjā bhavantu gacchāmaḥ /",
    "K01vinv07_u:73": " gopālakāḥ paśupālakāś coktāḥ /",
    "K01vinv07_u:74": " yūyaṃ gomahiṣīḥ yena vaiśālīṃ tena khaṭayata /",
    "K01vinv07_u:75": " pauruṣeyā uktāḥ /",
    "K01vinv07_u:76": " sannāhayata vaiśālīṃ gacchāma iti /",
    "K01vinv07_u:77": " tato janakāyam evaṃ prerayitvā rājñaḥ sakāśaṃ gataḥ pādayor nipatya kathayati /",
    "K01vinv07_u:78": " deva kiṃcit karaṇīyam asti /",
    "K01vinv07_u:79": " udyānaṃ gacchāmy (MSV II 6)",
    "K01vinv07_u:80": " avalokito bhaveti /",
    "K01vinv07_u:81": " rājā kathayaty evaṃ bhavatu gaccheti /",
    "K01vinv07_u:82": " sodyānaśobhāṃ kārayitvā sārādānaṃ śakaṭeṣv āropya upari khādanīyabhojanīyena ācchādya saṃprasthitaḥ /",
    "K01vinv07_u:83": " amātyaiḥ śrutam* /",
    "K01vinv07_u:84": " khaṇḍo niṣpalāyatīti /",
    "K01vinv07_u:85": " te tvaritaṃ tvaritaṃ rājñaḥ sakāśaṃ gatvā kathayanti /",
    "K01vinv07_u:86": " deva khaṇḍo niṣpalāyatīti /",
    "K01vinv07_u:87": " rājā kathayati /",
    "K01vinv07_u:88": " bhavanto gacchata nirvartayateti /",
    "K01vinv07_u:89": " te caturaṅgaṃ balakāyaṃ sannāhya nirgatāḥ kathayanti /",
    "K01vinv07_u:90": " khaṇḍa devo śabdayatīti nivartayasveti /",
    "K01vinv07_u:91": " sa kathayati /",
    "K01vinv07_u:92": " bhavanto yuṣmākaṃ dīrgharātram ayam āśvāsakaḥ /",
    "K01vinv07_u:93": " aho bata khaṇḍaḥ kālaṃ kuryān niṣpalāyeta iti vā iti /",
    "K01vinv07_u:94": " sa yuṣmākam alpakṛcchreṇa paripūrṇaḥ /",
    "K01vinv07_u:95": " gacchata niṣpalāyaty ayam iti /",
    "K01vinv07_u:96": " te rājñaś cittānurakṣayā kāṇḍakāṇḍiṃ kṛtvā nivṛttā rājñaḥ kathayanti /",
    "K01vinv07_u:97": " deva niṣpalāyitaḥ khaṇḍo agrāmātya iti /",
    "K01vinv07_u:98": " rājā kathayati /",
    "K01vinv07_u:99": " na śobhanam iti kṛtvā tūṣṇīm avasthitaḥ /",
    "K01vinv07_u:100": " khaṇḍo 'py anupūrveṇa vaiśālīṃ gataḥ /",
    "K01vinv07_u:101": " tena khalu samayena vaiśālī tribhiḥ skandhaiḥ prativasati /",
    "K01vinv07_u:102": " prathame skandhe sapta kūṭāgārasahasrāṇi suvarṇamayair niryūhair madhyame skandhe",
    "K01vinv07_u:103": " caturdaśa rūpyamayair niryūhair adharime skandhe ekaviṃśatis tāmramayair niryūhais",
    "K01vinv07_u:104": " teṣu yathāyogaṃ manuṣyāḥ pratvasanti /",
    "K01vinv07_u:105": " uttamā madhyamā adhamā /",
    "K01vinv07_u:106": " vaiśālyāṃ gaṇena kriyākārā vyavasthāpitāḥ /",
    "K01vinv07_u:107": " yā prathame (MSV II 7)",
    "K01vinv07_u:108": " skandhe dārikā jāyate sā prathama eva skandhe dīyate na madhyame nādharime /",
    "K01vinv07_u:109": " yā madhyame sā prathame skandhe dīyate madhyame vā nādharime /",
    "K01vinv07_u:110": " yādharime sā triṣv api skandheṣu dīyate /",
    "K01vinv07_u:111": " kanyāyā anirvāhaḥ nānyatra dīyate iti /",
    "K01vinv07_u:112": " vaiśālīstrīratnaṃ na kasyacid dīyate /",
    "K01vinv07_u:113": " gaṇasāmānyaṃ paribhojyam eva /",
    "K01vinv07_u:114": " khaṇḍasya pradhānapuruṣa iti kṛtvā prathame skandhe gṛhaṃ dattam* /",
    "K01vinv07_u:115": " tatra prativastum ārabdhaḥ /",
    "K01vinv07_u:116": " yadā gaṇaḥ saṃnipatati tadāsāv āhūyamāno 'pi na saṃnipatati /",
    "K01vinv07_u:117": " sa vaiśālakair ucyate /",
    "K01vinv07_u:118": " khaṇḍa kasmāt tvaṃ na saṃnipatasīti /",
    "K01vinv07_u:119": " sa kathayati /",
    "K01vinv07_u:120": " saṃnipatitād eva ayam ādīnavaḥ prādurbhūto nāhaṃ saṃnipatāmīti /",
    "K01vinv07_u:121": " vaiśālakāḥ kathayanti /",
    "K01vinv07_u:122": " khaṇḍa saṃnipāte ko 'tra ādīnavo bhaviṣyatīti /",
    "K01vinv07_u:123": " sa saṃnipatitum ārabdhaḥ /",
    "K01vinv07_u:124": " mataṃ nānuprayacchati /",
    "K01vinv07_u:125": " te kathayanti /",
    "K01vinv07_u:126": " khaṇḍa matam anuprayaccheti /",
    "K01vinv07_u:127": " sa kathayati /",
    "K01vinv07_u:128": " matam api nānuprayacchāmi yasmān matād eva me ādīnavāḥ prādurbhūtā iti /",
    "K01vinv07_u:129": " te kathayanti /",
    "K01vinv07_u:130": " anuprayaccha matam* /",
    "K01vinv07_u:131": " ko 'trādīnavo bhaviṣyatīti /",
    "K01vinv07_u:132": " sa ca nigame saṃnipatati mataṃ cānuprayacchati /",
    "K01vinv07_u:133": " pūrvaṃ vaiśālakā licchavayo yasya kasyacil lekham anupreṣayanti sakarkaśam anupreṣayanti /",
    "K01vinv07_u:134": " yadā tu khaṇḍo mataṃ dātum ārabdhas tadā sānunayaṃ likhanti /",
    "K01vinv07_u:135": " (MSV II 8) yeṣāṃ sānunayo (241r1 = GBM 6.794)",
    "K01vinv07_u:136": " lekho nīto bhavati /",
    "K01vinv07_u:137": " te parasparaṃ saṃjalpaṃ kurvanti /",
    "K01vinv07_u:138": " bhavantaḥ ko yogo yena vaiśālako gaṇaḥ pūrvaṃ sakarkaśaṃ likhati idānīṃ tu sānunayam iti /",
    "K01vinv07_u:139": " apare kathayanti /",
    "K01vinv07_u:140": " asti viśeṣaḥ /",
    "K01vinv07_u:141": " videharājasya khaṇḍo nāmāgrāmātya ihāgatas tasya matenānuvyavaharanti yenādhunā sānunayaṃ likhantīti /",
    "K01vinv07_u:142": " khaṇḍena gopasya siṃhasya ca niveśanaṃ kṛtam* /",
    "K01vinv07_u:143": " siṃhasya krīḍato ramamāṇasya paricārayato duhitā jātā /",
    "K01vinv07_u:144": " tasyāpi vistareṇa jātimahaṃ kṛtvā celeti nāmadheyaṃ vyavasthāpitam* /",
    "K01vinv07_u:145": " sā naimittikena dṛṣṭvā vyākṛtā putraṃ janayiṣyati /",
    "K01vinv07_u:146": " sa pitaraṃ jīvitād vyaparopya svayam eva paṭṭaṃ baddhvā rājyaṃ kārayiṣyatīti /",
    "K01vinv07_u:147": " bhūyo 'sya krīḍato ramamāṇasya paricārayato duhitā jātā /",
    "K01vinv07_u:148": " tasya api vistareṇa jātimahaṃ kṛtvopaceleti nāmadheyaṃ vyavasthāpitam* /",
    "K01vinv07_u:149": " sāpi naimittikena vyākṛtā putraṃ janayiṣyati lakṣaṇasaṃpūrṇam iti /",
    "K01vinv07_u:150": " gopo vyāḍo vikrānto vaiśālakānāṃ licchavīnām udyānāni vināśayati /",
    "K01vinv07_u:151": " udyānapālair ucyate /",
    "K01vinv07_u:152": " vaiśālakā licchavayo vyāḍā vikrāntāḥ /",
    "K01vinv07_u:153": " mā teṣām udyānāni vināśayeti /",
    "K01vinv07_u:154": " sa nivāryamāṇo 'pi na saṃtiṣṭhate /",
    "K01vinv07_u:155": " udyānapālaiḥ khaṇḍasyārocitam* /",
    "K01vinv07_u:156": " putras te vaiśālakānāṃ licchavīnām udyānāni vināśayati /",
    "K01vinv07_u:157": " nivārayainam* /",
    "K01vinv07_u:158": " licchavayo vyāḍā vikrāntā māsyānarthaṃ kariṣyanti /",
    "K01vinv07_u:159": " sa tenāhūyoktaḥ /",
    "K01vinv07_u:160": " putra vaiśālakā licchavayo vyāḍā vikrāntā mā teṣām udyānāni vināśaya mā te anarthaṃ kariṣyantīti /",
    "K01vinv07_u:161": " sa kathayati /",
    "K01vinv07_u:162": " tāta eṣām udyānāni santi asmākaṃ tu na santi /",
    "K01vinv07_u:163": " sa kathayti /",
    "K01vinv07_u:164": " putra udyānasyārthāya gaṇaṃ (MSV II 9)",
    "K01vinv07_u:165": " vijñāpayāmīti /",
    "K01vinv07_u:166": " tena gaṇo vijñapto mama putrayor udyānaṃ nāsti /",
    "K01vinv07_u:167": " tad arhaṃ mama udyāne prasādaṃ kartum iti /",
    "K01vinv07_u:168": " tais tābhyāṃ jīrṇodyānaṃ dattam* /",
    "K01vinv07_u:169": " tasmin mahāśālavṛkṣaḥ /",
    "K01vinv07_u:170": " tatraikena bhagavataḥ pratimā kāritā /",
    "K01vinv07_u:171": " dvitīyena vihāraḥ pratiṣṭhāpitaḥ /",
    "K01vinv07_u:172": " tathā sthavirair api sūtrānte upanibaddhaṃ buddho bhagavān vaiśālyāṃ viharati gopasiṃhaśālavane iti /",
    "K01vinv07_u:173": " gopaḥ akriyāsahasrāṇi karoti /",
    "K01vinv07_u:174": " licchavayo 'vadhyāyanti kṣipanti vivācayanti /",
    "K01vinv07_u:175": " tataḥ khaṇḍenāhūyoktaḥ /",
    "K01vinv07_u:176": " putra gaccha tvam amuka karvaṭaṃ tatra svādhiṣṭhitān karmāntān kāraya /",
    "K01vinv07_u:177": " tiṣṭha mā gaṇaprakopo bhaviṣyatīti /",
    "K01vinv07_u:178": " sa tatra gatvā svādhiṣṭhitān karmāntān kārayitum ārabdhaḥ /",
    "K01vinv07_u:179": " yāvad apareṇa samayena vaiśālyāṃ senāpatiḥ kālagataḥ /",
    "K01vinv07_u:180": " taiḥ khaṇḍo 'grāmātyaḥ senāpatye sthāpitaḥ /",
    "K01vinv07_u:181": " so 'pi kaṃcit kālaṃ dharmeṇa senāpatyaṃ kārayitvā kālagataḥ /",
    "K01vinv07_u:182": " vaiśālako gaṇaḥ saṃnipatitaḥ /",
    "K01vinv07_u:183": " kaṃ senāpatiṃ sthāpayāma iti /",
    "K01vinv07_u:184": " tatra eke kathayanti /",
    "K01vinv07_u:185": " khaṇḍenāgrāmātyena gaṇaḥ paripālitaḥ /",
    "K01vinv07_u:186": " tasyaiva putraṃ sthāpayāma iti /",
    "K01vinv07_u:187": " apare kathayanti /",
    "K01vinv07_u:188": " tasya putro gopo vyāḍo vikrāntaḥ /",
    "K01vinv07_u:189": " yady asau senāpatye sthāpyate niyataṃ gaṇasya bhedaṃ kariṣyati yas tu tasya bhrātā siṃhaḥ sa sūrataḥ (241v1 = GBM 6.795)",
    "K01vinv07_u:190": " sukhasaṃvāsaḥ śaknoti gaṇasya cittam ārāgayitum* /",
    "K01vinv07_u:191": " yadi gaṇasyābhirucitaṃ taṃ senāpatiṃ sthāpayāma iti /",
    "K01vinv07_u:192": " sarveṣām abhirucitam* /",
    "K01vinv07_u:193": " te saṃbhūya siṃhasya sakāśaṃ gatāḥ /",
    "K01vinv07_u:194": " siṃha senāpatitvaṃ pratīccheti /",
    "K01vinv07_u:195": " sa kathayati /",
    "K01vinv07_u:196": " mama (MSV II 10) jyeṣṭho bhrātā gopas taṃ senāpatiṃ sthāpayateti /",
    "K01vinv07_u:197": " te kathayanti /",
    "K01vinv07_u:198": " siṃha na yuṣmākaṃ kulakramāgataṃ senāpatyaṃ yo gaṇasyābhirucitaḥ sa senāpatir bhavati /",
    "K01vinv07_u:199": " yadi bhavato nābhirucitaṃ vayam anyaṃ senāpatiṃ sthāpayāma iti /",
    "K01vinv07_u:200": " sa saṃlakṣayati /",
    "K01vinv07_u:201": " yady asmākaṃ gṛhāt senāpatyam anyatra gamiṣyati naitad yuktam* /",
    "K01vinv07_u:202": " sarvathā pratīcchāmīti /",
    "K01vinv07_u:203": " tenādhyavasitam* /",
    "K01vinv07_u:204": " sa tair mahatā satkāreṇa senāpatye pratiṣṭhāpitaḥ /",
    "K01vinv07_u:205": " vaiśālakāḥ pūrvaṃ yasya lekham anupreṣayanti tasya khaṇḍapramukho gaṇa ājñāpayatīti likhanti /",
    "K01vinv07_u:206": " yadā siṃhaḥ senāpatiḥ saṃvṛttas tadā siṃhapramukho gaṇa ājñāpayatīti /",
    "K01vinv07_u:207": " yāvad apareṇa samayena yasmin karvaṭake gopaḥ svādhiṣṭhitān karmāntān kārayati tadā karvaṭakaṃ lekho gataḥ /",
    "K01vinv07_u:208": " gopenodghāṭya vācitaḥ /",
    "K01vinv07_u:209": " sa kathayati /",
    "K01vinv07_u:210": " bhavantaḥ pūrvaṃ vaiśālako gaṇaḥ khaṇḍapramukho gaṇa ājñāpayatīti likhanti /",
    "K01vinv07_u:211": " idānīṃ siṃhapramukho gaṇaḥ ājñāpayatīti likhanti /",
    "K01vinv07_u:212": " kim asmākaṃ pitā kālagataḥ /",
    "K01vinv07_u:213": " te kathayanti /",
    "K01vinv07_u:214": " kālagataḥ /",
    "K01vinv07_u:215": " sa saṃjātāmarṣo vaiśālīṃ gatvā kathayati /",
    "K01vinv07_u:216": " bhrātaḥ yuktaṃ nāma tava mayi jyeṣṭhatare tiṣṭhati senāpatyaṃ kartum iti /",
    "K01vinv07_u:217": " siṃhena tasya yathāvṛttam ārocitam* /",
    "K01vinv07_u:218": " sa vaiśālakānāṃ licchavīnāṃ saṃjātāmarṣaḥ saṃlakṣayati /",
    "K01vinv07_u:219": " mama vaiśālakair asatkāraḥ prayukto gacchāmi rājagṛham iti /",
    "K01vinv07_u:220": " tena rajño bimbisārasya dūtapreṣaṇaṃ kṛtam* /",
    "K01vinv07_u:221": " icchāmi devasya bāhucchāyāyāṃ vastum* /",
    "K01vinv07_u:222": " tenāsya likhitam* /",
    "K01vinv07_u:223": " svāgatam* /",
    "K01vinv07_u:224": " āgaccheti /",
    "K01vinv07_u:225": " sa rājagṛhaṃ gataḥ /",
    "K01vinv07_u:226": " tato rājñā bimbisāreṇa agrāmātye sthāpitaḥ /",
    "K01vinv07_u:227": " yāvad apareṇa samayena rājño bimbisārasyāgramahiṣī kālagatā /",
    "K01vinv07_u:228": " sa (MSV II 11) kare kapolaṃ datvā cintāparo vyavasthitaḥ /",
    "K01vinv07_u:229": " gopena sa dṛṣṭa uktaś ca /",
    "K01vinv07_u:230": " deva kasyārthāya devaḥ kare kapolaṃ datvā cintāparo vyavasthita iti /",
    "K01vinv07_u:231": " sa kathayati /",
    "K01vinv07_u:232": " agramahiṣī me kālagatā kim iti na cintāparas tiṣṭhāmi /",
    "K01vinv07_u:233": " alaṃ deva tyajyatāṃ śokaḥ /",
    "K01vinv07_u:234": " asti mama bhrātur duhitṛdvayaṃ rūpayauvanasaṃpannaṃ devārham eva /",
    "K01vinv07_u:235": " tatraikā vyākṛtā pitṛmārakaṃ putraṃ janayiṣyatīti dvitīyā tu lakṣaṇasaṃpannam iti /",
    "K01vinv07_u:236": " tat katarāṃ devasyārthāya ānayāmi /",
    "K01vinv07_u:237": " yā sā vyākṛtā lakṣaṇasaṃpannaṃ putraṃ janayiṣyatīti /",
    "K01vinv07_u:238": " tato gopena siṃhasya lekho 'nupreṣitaḥ /",
    "K01vinv07_u:239": " rājño bimbisārasyāgramahiṣī kālagatā tvam upacelām iha preṣayāgramahiṣī bhaviṣyatīti /",
    "K01vinv07_u:240": " tena tasya pratilekho visarjitaḥ",
    "K01vinv07_u:241": " / dūram api param api gatvā tvam evāsmābhiḥ praṣṭavyaḥ /",
    "K01vinv07_u:242": " yad bhavatā kṛtaṃ tat paraṃ pramāṇam iti /",
    "K01vinv07_u:243": " tvam eva jānīṣe yathā gaṇena kriyākāraḥ kṛto nānyatra kanyā dātavyā ṛte vaiśālakān iti /",
    "K01vinv07_u:244": " kiṃ tu tvam āgatyodyāne tiṣṭha aham enām (242r1 = GBM 6.796)",
    "K01vinv07_u:245": " udyānaṃ niṣkāṣayiṣyāmi /",
    "K01vinv07_u:246": " tvaṃ gṛhītvā gamiṣyasīti /",
    "K01vinv07_u:247": " tato gopo rājānam avalokya ratham āruhya vaiśālīṃ saṃprasthitaḥ /",
    "K01vinv07_u:248": " anupūrveṇa saṃprāptaḥ /",
    "K01vinv07_u:249": " udyāne vyavasthitaḥ /",
    "K01vinv07_u:250": " tena khalu samayena vaiśālyāṃ dauvārikaḥ kālagato 'manuṣyakeṣūpapannaḥ /",
    "K01vinv07_u:251": " tena vaiśālakānāṃ nirdeśitam* /",
    "K01vinv07_u:252": " aham amanuṣyeṣūpapanno mama yakṣasthānaṃ (MSV II 12)",
    "K01vinv07_u:253": " kārayata ghaṇṭāṃ ca grīvāyāṃ pralambayata /",
    "K01vinv07_u:254": " yadi kaścid vaiśālakānāṃ pratyarthikaḥ pratyamitra āgamiṣyati ahaṃ tāvad ghaṇṭāśabdaṃ kariṣyāmi yāvad gṛhīto vā niṣpalāyito veti /",
    "K01vinv07_u:255": " tair yakṣaḥ pratirūpaṃ kṛtvā ghaṇṭāṃ ca grīvāyāṃ baddhvā nṛtyagītavāditraśabdena balimālyopahāreṇa dvārakoṣṭhake pratiṣṭhāpitaḥ /",
    "K01vinv07_u:256": " gopena siṃhasya saṃdiṣṭam* /",
    "K01vinv07_u:257": " aham udyāne tiṣṭhāmi nirgaccheti /",
    "K01vinv07_u:258": " sa vaiśālakaṃ gaṇam avalokya gṛhaṃ gatvā upacelām āha /",
    "K01vinv07_u:259": " tvaṃ rājñe bimbisārāya dattā /",
    "K01vinv07_u:260": " alaṃkuruṣvety uktā /",
    "K01vinv07_u:261": " udyānaṃ nirgaccha /",
    "K01vinv07_u:262": " sā alaṃkartum ārabdhā /",
    "K01vinv07_u:263": " celayā dṛṣṭā /",
    "K01vinv07_u:264": " sā kathayati /",
    "K01vinv07_u:265": " kimartham alaṃkaroṣi /",
    "K01vinv07_u:266": " ahaṃ dattā /",
    "K01vinv07_u:267": " kasmai /",
    "K01vinv07_u:268": " rājñe bimbisārāya /",
    "K01vinv07_u:269": " sā kathayati /",
    "K01vinv07_u:270": " ahaṃ jyeṣṭhatarā tvaṃ kathaṃ dattā /",
    "K01vinv07_u:271": " yady evaṃ tvam alaṃkuru /",
    "K01vinv07_u:272": " sā cālaṃkaroti /",
    "K01vinv07_u:273": " ghaṇṭā ca ravitum ārabdhā /",
    "K01vinv07_u:274": " vaiśālako gaṇaḥ kṣubdhaḥ pratyamitro 'smākaṃ vaiśālīṃ praviṣṭa iti /",
    "K01vinv07_u:275": " siṃhaḥ saṃtrasta upaceleti kṛtvā celām ādāya laghu laghv nirgataḥ /",
    "K01vinv07_u:276": " gopo 'pi saṃtrastaḥ celāṃ rathe āropya saṃprasthitaḥ /",
    "K01vinv07_u:277": " vaiśālakair dṛṣṭaḥ /",
    "K01vinv07_u:278": " te tena sārdhaṃ saṃgrāmayitum ārabdhāḥ /",
    "K01vinv07_u:279": " sa paṃcasu sthāneṣu kṛtāvī tena paṃca licchaviśatāni marmaṇi tāḍitāni /",
    "K01vinv07_u:280": " sa kathayati /",
    "K01vinv07_u:281": " bhavanto mayā yuṣmākaṃ paṃcaśatāni marmaṇi tāḍitāny avaśiṣṭaṃ jīvitenācchādayāmi nivartateti /",
    "K01vinv07_u:282": " te kathayanty ekasatvo 'py asmākaṃ na praghātitaḥ muṃcata sannāham* /",
    "K01vinv07_u:283": " taiḥ sannāho (MSV II 13) muktaḥ /",
    "K01vinv07_u:284": " paṃcaśatāni bhūmau nipatitāni prāṇaiś ca viyuktāni /",
    "K01vinv07_u:285": " tatas te puruṣarākṣaso 'yam iti kṛtvā bhītā niṣpalāyitāḥ /",
    "K01vinv07_u:286": " vaiśālīm āgatya saṃjalpaṃ kartum ārabdhāḥ /",
    "K01vinv07_u:287": " etad vairam asmābhir bhavanto bimbisāraputrāṇāṃ niryātayitavyam* /",
    "K01vinv07_u:288": " patralekhyaṃ kṛtvā peḍāyāṃ prakṣipya jatumudrātāpaṃ kṛtvā sthāpayateti /",
    "K01vinv07_u:289": " tais tathā kṛtvā sthāpitaṃ* /",
    "K01vinv07_u:290": " gopo 'py anupūrveṇa rājagṛham anuprāptaḥ kathayati /",
    "K01vinv07_u:291": " upacele avatareti /",
    "K01vinv07_u:292": " sā kathayati /",
    "K01vinv07_u:293": " tāta nāham upacelā /",
    "K01vinv07_u:294": " celāhaṃ /",
    "K01vinv07_u:295": " kiṃ tvayā mama nārocitam* /",
    "K01vinv07_u:296": " sā tūṣṇīm avasthitā /",
    "K01vinv07_u:297": " tato 'sau duḥkhī durmanā rājñaḥ sakāśaṃ gataḥ /",
    "K01vinv07_u:298": " rājñā dṛṣṭa uktaś ca /",
    "K01vinv07_u:299": " svāgataṃ gopa /",
    "K01vinv07_u:300": " āgato 'si /",
    "K01vinv07_u:301": " āgato 'smi deva /",
    "K01vinv07_u:302": " ānītā upacelā /",
    "K01vinv07_u:303": " deva ānītā na ānītā ca /",
    "K01vinv07_u:304": " kiṃ kathayasi /",
    "K01vinv07_u:305": " upaceleti kṛtvā celā ānītā /",
    "K01vinv07_u:306": " ānīyatāṃ paśyāmaḥ /",
    "K01vinv07_u:307": " sā praveśitā /",
    "K01vinv07_u:308": " rājñā dṛṣṭā /",
    "K01vinv07_u:309": " atīva rūpayauvanasaṃpannā hārī strīviṣaye /",
    "K01vinv07_u:310": " sahadarśanād eva rājā ākṣiptaḥ kathayati /",
    "K01vinv07_u:311": " bhavanto yo hi putraḥ pitaraṃ ghātayati sa rājyahetoḥ /",
    "K01vinv07_u:312": " yadi me putro bhaviṣyati tasya jātasyaivāhaṃ paṭṭabandhaṃ kariṣyāmīti /",
    "K01vinv07_u:313": " tatas tena mahatā śrīsamudayena pariṇītā /",
    "K01vinv07_u:314": " videhaviṣayād ānītā vaidehīti (242v1 = GBM 6.797)",
    "K01vinv07_u:315": " saṃjñā saṃvṛttā /",
    "K01vinv07_u:316": " sa tayā sārdhaṃ krīḍati ramate paricārayati /",
    "K01vinv07_u:317": " yāvad apareṇa samayena rājā bimbisāro mṛgayā nirgataḥ /",
    "K01vinv07_u:318": " anyatamasmiṃś cāśramapade ṛṣiḥ paṃcābhijñaḥ prativasati /",
    "K01vinv07_u:319": " yāvan mṛgaḥ śaraparamparayā saṃtrāsitas tasya ṛṣer (MSV II 14)",
    "K01vinv07_u:320": " āśramapadān nirgato rājñā śareṇa marmaṇi tāḍitaḥ /",
    "K01vinv07_u:321": " tato 'sau ṛṣiḥ kruddhaḥ kathayati /",
    "K01vinv07_u:322": " kalirāja mama caṇḍamṛgo 'py āśramapadaṃ pariharati /",
    "K01vinv07_u:323": " tvayā tu śaraṇopagato mṛgaḥ praghātita iti /",
    "K01vinv07_u:324": " sa ca rājaivam ṛṣiṇā paribhāṣyate /",
    "K01vinv07_u:325": " balakāyaś cāgataḥ kathayati /",
    "K01vinv07_u:326": " deva ko 'yaṃ paribhāṣate /",
    "K01vinv07_u:327": " rājā kathayati /",
    "K01vinv07_u:328": " ahaṃ bhavantaḥ /",
    "K01vinv07_u:329": " yo rājānaṃ paribhāṣate tasya ko daṇḍo deva /",
    "K01vinv07_u:330": " tasya badho daṇḍaḥ /",
    "K01vinv07_u:331": " yady evaṃ parityakto me ayam ṛṣiḥ /",
    "K01vinv07_u:332": " sa praghātitum ārabdhaḥ /",
    "K01vinv07_u:333": " sa praghātyamāno mithyā praṇidhānaṃ karoti /",
    "K01vinv07_u:334": " yad aham anena kalirājena adūṣaṇam akāri badhyaḥ /",
    "K01vinv07_u:335": " utsṛṣṭas tatropapadyeyaṃ yatrainaṃ jīvitād vyaparopayeyam* /",
    "K01vinv07_u:336": " punaḥ saṃlakṣayati /",
    "K01vinv07_u:337": " rājāna ete suguptāḥ sugopitāḥ /",
    "K01vinv07_u:338": " yady aham anyatropapattiṃ grahiṣyāmīti kadācit pratyayaṃ nārāgayiṣyāmi /",
    "K01vinv07_u:339": " sarvathā anena me praṇidhānena asyaivāgramahiṣyāḥ kukṣāv upapattiḥ syād iti /",
    "K01vinv07_u:340": " sa mithyā praṇidhānaṃ kṛtvā celāyāḥ kukṣāv upapannaḥ /",
    "K01vinv07_u:341": " yam eva divasaṃ pratisandhir gṛhītas tam eva divasaṃ rudhiravarṣaṃ patitam* /",
    "K01vinv07_u:342": " celāyāś ca dohadaḥ samutpannaḥ /",
    "K01vinv07_u:343": " aho batāhaṃ devasya pṛṣṭhamāṃsāny utpāṭyotpāṭya bhakṣayeyam iti /",
    "K01vinv07_u:344": " eṣa ca vṛttānto rājñe niveditaḥ /",
    "K01vinv07_u:345": " rājñā naimittikā āhūya pṛṣṭāḥ /",
    "K01vinv07_u:346": " te ūcuḥ /",
    "K01vinv07_u:347": " deva yo 'yaṃ satvo devyāḥ kukṣim avakrāntas tasyāyam anubhāva iti /",
    "K01vinv07_u:348": " (MSV II 15) rājā cintāparo vyavasthitaḥ /",
    "K01vinv07_u:349": " katham asyā dohadaḥ prativinodyata iti /",
    "K01vinv07_u:350": " aparaiḥ kuśalajātīyaiḥ samākhyātam* /",
    "K01vinv07_u:351": " deva tūlikāyāṃ māṃsapūrṇāṃ prāvṛtiṃ devyā ātmānam upanaya iti /",
    "K01vinv07_u:352": " tato rājñā māṃsapūrṇayā tūlikayā ātmānaṃ veṣṭayitvā celāyā upanāmitam* /",
    "K01vinv07_u:353": " tayā pṛṣṭhamāṃsam iti kṛtvā bhakṣitam* /",
    "K01vinv07_u:354": " tatas tasyā yo dohadaḥ sa prativigataḥ /",
    "K01vinv07_u:355": " bhūyo 'py asyā dohadaḥ utpannaḥ /",
    "K01vinv07_u:356": " aho batāhaṃ devasya rudhiraṃ pibeyam iti /",
    "K01vinv07_u:357": " etad api rājñe niveditam* /",
    "K01vinv07_u:358": " tato rājñā paṃceṅkhikāḥ śirā mocayitvā rudhiraṃ pāyitā /",
    "K01vinv07_u:359": " so 'py asyā dohadaḥ prativigataḥ /",
    "K01vinv07_u:360": " yāvat paripūrṇair navabhir māsaiḥ prasūtā /",
    "K01vinv07_u:361": " dārako jāto 'bhirūpo darśanīyaḥ prāsādikaḥ /",
    "K01vinv07_u:362": " yasminn api divase jātas tasminn api rudhiravarṣaṃ patitam* /",
    "K01vinv07_u:363": " bhūyo rājñā naimittikā āhūya pṛṣṭās te kathayanti /",
    "K01vinv07_u:364": " deva yathā śāstre dṛśyate niyatam ayaṃ dārakaḥ pitaraṃ jīvitād vyaparopya svayam eva paṭṭaṃ baddhvā rājyaṃ kārayiṣyatīti /",
    "K01vinv07_u:365": " rājā saṃlakṣayati",
    "K01vinv07_u:366": " / sarvathā rājyārtham ayaṃ māṃ jīvitād vyaparopayati /",
    "K01vinv07_u:367": " tad asmai svayam eva rājyaṃ dāsyāmi /",
    "K01vinv07_u:368": " kimarthaṃ māṃ jīvitād vyaparopayiṣyatīti /",
    "K01vinv07_u:369": " tena khalu samayena vaiśālyāṃ mahānāmo licchaviḥ prativasati /",
    "K01vinv07_u:370": " tasyodyāne āmravanam* /",
    "K01vinv07_u:371": " tasminn apy akasmād eva kadalīskandho (MSV II 16) jātaḥ /",
    "K01vinv07_u:372": " ārāmikeṇa ca dṛṣṭaḥ /",
    "K01vinv07_u:373": " tatsamanantaram eva puṣpitaḥ /",
    "K01vinv07_u:374": " (243r1 = GBM 6.798) tena vismayajātena mahānāmāya niveditam* /",
    "K01vinv07_u:375": " tena naimittikā āhūya pṛṣṭāḥ /",
    "K01vinv07_u:376": " te kathayanti /",
    "K01vinv07_u:377": " deva pratipālyatām* /",
    "K01vinv07_u:378": " saptame divase sphuṭiṣyati /",
    "K01vinv07_u:379": " tanmadhyād dārikā bhaviṣyati /",
    "K01vinv07_u:380": " śrutvā mahānāmo gṛhapatir bhūyasyā mātrayā vismayam āpannas tasmiṃś codyāne ārakṣakān puruṣān samantataḥ sthāpayitvā divasān gaṇayitum ārabdhaḥ",
    "K01vinv07_u:381": " yāvat saptame divase tasminn udyāne apagatapāṣāṇaśarkarakaṭhallaṃ vyavasthāpite candanavāripariṣikte",
    "K01vinv07_u:382": " surabhidhūpaghaṇṭikopanibaddhe āmuktapaṭṭadāmakalāpe puṣpāvakīrṇe anekagītavāditraninādite",
    "K01vinv07_u:383": " suhṛtsaṃbandhibāndhavajanaparivṛto mahatā śrīsamudayena antaḥpurasahito nirgatas",
    "K01vinv07_u:384": " tasya tasmiṃś codyāne krīḍato ramamāṇasya paricārayataḥ kadalīstambhaḥ sphuṭitaḥ /",
    "K01vinv07_u:385": " dārikā jātābhirūpā darśanīyā prāsādikā sarvāṅgapratyaṅgopetā /",
    "K01vinv07_u:386": " tato mahānāmasyāgramahiṣyāḥ saṃnyastaḥ /",
    "K01vinv07_u:387": " sā kathayati /",
    "K01vinv07_u:388": " devāsya nāmadheyaṃ vyavasthāpyate /",
    "K01vinv07_u:389": " mahānāmaḥ kathayati /",
    "K01vinv07_u:390": " iyaṃ dārikāmravanāl labdhā /",
    "K01vinv07_u:391": " bhavatv asyāmarapālī nāmeti /",
    "K01vinv07_u:392": " yāvan mahānāmo gṛhapatir udyānāt svagṛhaṃ gata āmrapālī dārikā unnīyate caryate pūrvavad yāvan mahatī saṃvṛttā /",
    "K01vinv07_u:393": " tasyā varā āgacchanti krauñcāḥ śākyāś cānye nānādeśanivāsino rājaputrāḥ /",
    "K01vinv07_u:394": " amātyaputrāḥ /",
    "K01vinv07_u:395": " dhaninaḥ /",
    "K01vinv07_u:396": " śreṣṭhinaḥ /",
    "K01vinv07_u:397": " sārthavāhāḥ /",
    "K01vinv07_u:398": " mahānāmo gṛhapatiḥ (MSV II 17)",
    "K01vinv07_u:399": " saṃlakṣayati /",
    "K01vinv07_u:400": " yasyaiva na dāsyāmi tasyaiva dviḍ bhaviṣyāmi /",
    "K01vinv07_u:401": " api tu gaṇena kriyākāraḥ kṛtaḥ /",
    "K01vinv07_u:402": " gaṇaṃ tāvad avalokayiṣyāmīti /",
    "K01vinv07_u:403": " tena vaiśālako gaṇaḥ saṃnipātitaḥ /",
    "K01vinv07_u:404": " śṛṇvantu bhavanto brāhmaṇā gṛhapatayo mamodyāne dārikā utpannā /",
    "K01vinv07_u:405": " sā mayā āpāyitā poṣitā saṃvardhitā /",
    "K01vinv07_u:406": " tām ahaṃ svakulavaṃśapratirūpakasya kasyacid bhāryārtham anuprayacchāmi /",
    "K01vinv07_u:407": " gaṇa avalokito bhavatv iti /",
    "K01vinv07_u:408": " te kathayanti /",
    "K01vinv07_u:409": " gṛhapate gaṇena pūrvam eva kriyākāraḥ kṛtaḥ kanyā anirvāhā strīratnaṃ gaṇabhogyam iti /",
    "K01vinv07_u:410": " tadānīyatāṃ tāvad asau /",
    "K01vinv07_u:411": " dārikāṃ paśyāmaḥ kīdṛśīti /",
    "K01vinv07_u:412": " sā tena gaṇamadhyaṃ nītā /",
    "K01vinv07_u:413": " tāṃ rūpayauvanasaṃpannāṃ dṛṣṭā sarva eva gaṇo vismayotphulladṛṣṭiḥ samantato nirīkṣitum ārabdhaḥ katayati ca /",
    "K01vinv07_u:414": " gṛhapate strīratnam etad gaṇabhogyaṃ na kasyacid deyam iti /",
    "K01vinv07_u:415": " tato mahānāmo gṛhapatir durmanāḥ svagṛhaṃ gataḥ /",
    "K01vinv07_u:416": " sa kare kapolaṃ datvā cintāparo vyavasthitaḥ /",
    "K01vinv07_u:417": " āmrapālyā dṛṣṭaḥ pṛṣṭaś ca /",
    "K01vinv07_u:418": " tāta kim asi cintāparaḥ /",
    "K01vinv07_u:419": " putri tvaṃ strīratnam iti kṛtvā gaṇabhogyā saṃvṛttā /",
    "K01vinv07_u:420": " mama manoratho na paripūrṇaḥ /",
    "K01vinv07_u:421": " tāta kiṃ tvaṃ parādhīnaḥ /",
    "K01vinv07_u:422": " putri gaṇena pūrvam eva kriyākāraḥ kṛtaḥ strīratnaṃ gaṇabhogyam iti /",
    "K01vinv07_u:423": " tvaṃ ca strīratnam ato 'ham anīśvara iti /",
    "K01vinv07_u:424": " sā kathayati /",
    "K01vinv07_u:425": " samayo 'haṃ gaṇabhogyā bhavāmi yadi me gaṇaḥ (MSV II 18)",
    "K01vinv07_u:426": " paṃca varān anuprayacchati /",
    "K01vinv07_u:427": " prathame skandhe gṛhaṃ dadāti /",
    "K01vinv07_u:428": " ekasmin praviṣṭe dvitīyo na praviśati /",
    "K01vinv07_u:429": " yaś ca praviśati sa paṃcakārṣāpaṇaśatāny (243v1 = GBM 6.799) ādāya /",
    "K01vinv07_u:430": " yadā gṛhavicayo bhavati tadā mama gṛhaṃ saptame divase pratyavekṣyate /",
    "K01vinv07_u:431": " niṣkāsaḥ praveśaś ca madgṛhaṃ pravekṣyatāṃ na vicāryata iti /",
    "K01vinv07_u:432": " mahānāmena gaṇasyāmrapālīsandeśo niveditaḥ /",
    "K01vinv07_u:433": " gaṇaḥ kathayaty evaṃ bhavatu /",
    "K01vinv07_u:434": " yat kathayati prathame skandhe gṛham iti /",
    "K01vinv07_u:435": " strīratnam asāv arhaty eva prathame skandhe gṛham* /",
    "K01vinv07_u:436": " yat kathayaty ekasmin praviṣṭe dvitīyena na praveṣṭavyam iti /",
    "K01vinv07_u:437": " etad api yuktam* /",
    "K01vinv07_u:438": " pratikruṣṭam etad vairāṇāṃ yaduta strīvairam* /",
    "K01vinv07_u:439": " yady ekasmin praviṣṭe dvitīyaḥ praviśati niyatam anyonyavipraghātiko bhaviṣyati /",
    "K01vinv07_u:440": " yat kathayati yaḥ praviśati tena paṃcakārṣāpaṇaśatāny ādāya praveṣṭavyam iti /",
    "K01vinv07_u:441": " etad api yuktam* /",
    "K01vinv07_u:442": " avaśyaṃ tasyā vastrālaṃkāreṇa prayojanam* /",
    "K01vinv07_u:443": " yat kathayati saptame divase gṛhavicayaḥ kartavya ity etad api yuktam* /",
    "K01vinv07_u:444": " pūrvaṃ vā kriyeta paścād vā ko 'tra virodhaḥ /",
    "K01vinv07_u:445": " yat kathayati niṣkāsaḥ praveśo vā manuṣyāṇāṃ na vicāraṇīya ity etad api yuktam* /",
    "K01vinv07_u:446": " veśyāsau /",
    "K01vinv07_u:447": " yadi puruṣāṇāṃ niṣkāsaḥ praveśo vā vicāryate kas tasyā gṛhaṃ pravekṣyati /",
    "K01vinv07_u:448": " tato gaṇena tasyāḥ paṃca varā dattāḥ /",
    "K01vinv07_u:449": " gaṇabhogyā saṃvṛttā /",
    "K01vinv07_u:450": " vaiśālakā licchavayas tasyā gṛhaṃ praveṣṭum ārabdhāḥ paricārayitum* /",
    "K01vinv07_u:451": " (MSV II 19) tatra keṣāṃcid uttaptaviṭatvāt sahadarśanād eva rāgo vigacchati /",
    "K01vinv07_u:452": " keṣāṃcit sparśanād eva /",
    "K01vinv07_u:453": " kaścit tayā puruṣakāryaṃ karoti /",
    "K01vinv07_u:454": " sā saṃlakṣayati /",
    "K01vinv07_u:455": " apumāṃsa ete /",
    "K01vinv07_u:456": " upāyasaṃvidhānaṃ kartavyam iti /",
    "K01vinv07_u:457": " tayā nānādeśanivāsinaś citrakarā āhūya uktāḥ /",
    "K01vinv07_u:458": " bhavanto yena yādṛśo rājā vā rājamātro vā dhanī vā śreṣṭhī vā vaṇig vā sārthavāho vā dṛṣṭaḥ sa tat tādṛśaṃ bhittau likhatv iti /",
    "K01vinv07_u:459": " tair yathā dṛṣṭā likhitāḥ /",
    "K01vinv07_u:460": " tata āmrapālī nānālaṃkāravibhūṣitā citrakarma pratyavekṣate pṛcchati ca /",
    "K01vinv07_u:461": " ayaṃ bhavantaḥ kataraḥ /",
    "K01vinv07_u:462": " ayaṃ rājā pradyotaḥ /",
    "K01vinv07_u:463": " ayam aparaḥ kaḥ /",
    "K01vinv07_u:464": " rājā prasenajit kośalaḥ /",
    "K01vinv07_u:465": " ayam aparaḥ kaḥ /",
    "K01vinv07_u:466": " udayano vatsarājaḥ /",
    "K01vinv07_u:467": " ayam aparaḥ kaḥ /",
    "K01vinv07_u:468": " rājā māgadhaḥ śreṇyo bimbisāraḥ /",
    "K01vinv07_u:469": " evaṃ sarve tayā pṛṣṭās tair api sarvaiḥ samākhyātāḥ /",
    "K01vinv07_u:470": " tatas tasyā sarvān pratyavekṣya bimbisāre dṛṣṭir nipātitā /",
    "K01vinv07_u:471": " sā saṃlakṣayati /",
    "K01vinv07_u:472": " yādṛśo 'sya puruṣasyārohapariṇāhaḥ śakṣyaty eṣa mayā sārdhaṃ paricārayitum iti /",
    "K01vinv07_u:473": " yāvad apareṇa samayena rājā māgadhaḥ śreṇyo bimbisāra upari prāsādatalagato 'mātyagaṇaparivṛtaḥ satkathayā tiṣṭhati /",
    "K01vinv07_u:474": " bhavantaḥ kena kīdṛśī veśyā dṛṣṭā /",
    "K01vinv07_u:475": " gopaḥ kathayati /",
    "K01vinv07_u:476": " deva tiṣṭhantu tāvad anyāḥ /",
    "K01vinv07_u:477": " vaiśālyām āmrapālī nāma veśyā atīva rūpayauvanasaṃpannā catuḥṣaṣṭikalābhijñā devasyaivopabhogyā /",
    "K01vinv07_u:478": " sa kathayati /",
    "K01vinv07_u:479": " gopaḥ yady evaṃ gacchāmo vaiśālīṃ tayā sārdhaṃ paricārayāmaḥ /",
    "K01vinv07_u:480": " (MSV II 20) sa kathayati /",
    "K01vinv07_u:481": " devasya vaiśālakā licchavayo dīrgharātraṃ bādhakāḥ pratyarthinaḥ pratyamitrāḥ /",
    "K01vinv07_u:482": " mā te anarthaṃ kariṣyanti /",
    "K01vinv07_u:483": " rājā kathayati /",
    "K01vinv07_u:484": " bhavati khalu puruṣāṇāṃ puruṣasāhasam* /",
    "K01vinv07_u:485": " gacchāmaḥ /",
    "K01vinv07_u:486": " sa kathayati /",
    "K01vinv07_u:487": " yadi devasyāvaśyanirbandho gacchāmaḥ /",
    "K01vinv07_u:488": " sa ratham abhiruhya gopena sārdhaṃ vaiśālīṃ saṃprasthito 'nupūrveṇa vaiśālīṃ gataḥ /",
    "K01vinv07_u:489": " gopa udyāne sthitaḥ /",
    "K01vinv07_u:490": " rājā āmrapālyā gṛhaṃ praviṣṭaḥ /",
    "K01vinv07_u:491": " yāvad ghaṇṭā (244r1 = GBM 6.800)",
    "K01vinv07_u:492": " raṭitum ārabdhā /",
    "K01vinv07_u:493": " vaiśālakā kṣubdhāḥ /",
    "K01vinv07_u:494": " bhavantaḥ ko 'py asmākam amitrakaḥ praviṣṭaḥ /",
    "K01vinv07_u:495": " ghaṇṭā raṭatīti /",
    "K01vinv07_u:496": " uccaśabdo mahāśabdo jātaḥ /",
    "K01vinv07_u:497": " rājā bimbisāra āmrapālīṃ pṛcchati / bhadre kim",
    "K01vinv07_u:498": " etat* / deva gṛhavicayaḥ kriyate /",
    "K01vinv07_u:499": " kasyārthāya /",
    "K01vinv07_u:500": " devasya pratipattavyam* /",
    "K01vinv07_u:501": " kiṃ niṣpalāye /",
    "K01vinv07_u:502": " deva mā kāhalo bhava /",
    "K01vinv07_u:503": " saptame divase mama gṛhavicaya āpadyate /",
    "K01vinv07_u:504": " saptāhaṃ tāvat krīḍa ramasva paricāraya saptāhasyātyayāt kālajñā bhaviṣyāmīti /",
    "K01vinv07_u:505": " sa tayā sārdhaṃ krīḍati ramate paricārayati yāvad āmrapālī āpannasatvā saṃvṛttā /",
    "K01vinv07_u:506": " tadā bimbisārāya niveditam* /",
    "K01vinv07_u:507": " deva āpannasatvāsmi saṃvṛtteti /",
    "K01vinv07_u:508": " tena tasyā viralī aṅgulimudrā ca dattā /",
    "K01vinv07_u:509": " uktā ca /",
    "K01vinv07_u:510": " yadi dārikā bhavati tavaiva /",
    "K01vinv07_u:511": " atha dārakaḥ /",
    "K01vinv07_u:512": " etāṃ viralīṃ prāvṛtya (MSV II 21)",
    "K01vinv07_u:513": " aṅgulimudrāṃ ca grīvāyāṃ baddhvā matsakāśaṃ preṣayasi /",
    "K01vinv07_u:514": " sa nirgatya gopena sārdhaṃ ratham abhiruhya saṃprasthitaḥ /",
    "K01vinv07_u:515": " ghaṇṭā tūṣṇīm avasthitā /",
    "K01vinv07_u:516": " te kathayanti /",
    "K01vinv07_u:517": " bhavanto 'mitrako nirgataḥ samanveṣayāma iti /",
    "K01vinv07_u:518": " paṃca licchaviśatāni baddhagodhāṅgulitrāṇāni rājño bimbisārasya pṛṣṭhataḥ samanubaddhāni /",
    "K01vinv07_u:519": " gopena dṛṣṭāni /",
    "K01vinv07_u:520": " sa kathayati /",
    "K01vinv07_u:521": " deva vaiśālikā licchavaya āgatāḥ /",
    "K01vinv07_u:522": " kim ebhiḥ sārdhaṃ devo yudhyate /",
    "K01vinv07_u:523": " āhosvid rathaṃ vāhayasīti /",
    "K01vinv07_u:524": " sa kathayati /",
    "K01vinv07_u:525": " ahaṃ śrāntako rathaṃ vāhayāmi /",
    "K01vinv07_u:526": " tvam eva ebhiḥ sārdhaṃ yudhyasveti /",
    "K01vinv07_u:527": " sa taiḥ sārdhaṃ yoddhum ārabdhaḥ /",
    "K01vinv07_u:528": " vaiśālakaiḥ pratyabhijñātaḥ /",
    "K01vinv07_u:529": " te kathayanti /",
    "K01vinv07_u:530": " bhavantaḥ sa evāyaṃ puruṣarākṣaso nivartāmaha iti /",
    "K01vinv07_u:531": " te pratinivṛttā vaiśālīṃ gatāḥ saṃnipatya punaḥ kriyākāraṃ kṛtāḥ /",
    "K01vinv07_u:532": " bhavanta etad api vairam asmābhir bimbisāraputrāṇāṃ niryātayitavyam iti /",
    "K01vinv07_u:533": " yāvan navānāṃ māsānām atyayād āmrapālī prasūtā /",
    "K01vinv07_u:534": " dārako jātaḥ /",
    "K01vinv07_u:535": " abhirūpo darśanīyaḥ prāsādiko yāvad unnītaś carito mahān saṃvṛttaḥ /",
    "K01vinv07_u:536": " sa vaiśālakair licchavidārakaiḥ sārdhaṃ krīḍaṃs tair apriyam uktaḥ /",
    "K01vinv07_u:537": " bhavanto 'sya dāsīputrasya kaḥ pitā /",
    "K01vinv07_u:538": " anekaśatasahasranirjāto 'yam iti /",
    "K01vinv07_u:539": " sa prarudan mātuḥ sakāśam upasaṃkrāntas tayocyate /",
    "K01vinv07_u:540": " putra kimarthaṃ rodiṣīti /",
    "K01vinv07_u:541": " tena sarvaṃ vistareṇa samākhyātam* /",
    "K01vinv07_u:542": " sā kathayati /",
    "K01vinv07_u:543": " putra yadi bhūyaḥ pṛcchanti vaktyavyās tādṛśo mama pitā yo yuṣmākam ekasyāpi nāstīti /",
    "K01vinv07_u:544": " yadi kathayanti /",
    "K01vinv07_u:545": " katara iti /",
    "K01vinv07_u:546": " vaktavyā rājā bimbisāra (MSV II 22) iti /",
    "K01vinv07_u:547": " yāvat sa tair sārdhaṃ bhūyaḥ krīḍitum ārabdhaḥ sa tais tathaivoktaḥ /",
    "K01vinv07_u:548": " sa kathayati /",
    "K01vinv07_u:549": " tādṛśo me pitā yo yuṣmākam ekasyāpi nāstīti /",
    "K01vinv07_u:550": " kataraḥ /",
    "K01vinv07_u:551": " rājā bimbisāraḥ /",
    "K01vinv07_u:552": " te bhūyasyā mātrayā tāḍayitum ārabdhāḥ /",
    "K01vinv07_u:553": " bhavanto yo 'smākaṃ śatruḥ so 'sya piteti /",
    "K01vinv07_u:554": " tena rudatā yathāvṛttaṃ mātur ākhyātam* /",
    "K01vinv07_u:555": " sā saṃlakṣayati /",
    "K01vinv07_u:556": " vaiśālakā licchavayo vyāḍā vikrāntāḥ /",
    "K01vinv07_u:557": " sthānam etad vidyate (244v1 = GBM 6.801)",
    "K01vinv07_u:558": " yad enaṃ pratighātayiṣyanti /",
    "K01vinv07_u:559": " sā caivaṃ cintāparā /",
    "K01vinv07_u:560": " saṃbahulāś ca vaṇijaḥ paṇyam ādāya rājagṛhaṃ saṃprasthitāḥ /",
    "K01vinv07_u:561": " tayā ta upalabdhā uktāś ca anenāṅgulimudreṇa bhāṇḍaṃ mudrayitvā gacchata /",
    "K01vinv07_u:562": " aśulkā gamiṣyatha /",
    "K01vinv07_u:563": " etaṃ ca dārakaṃ rājagṛhaṃ nayata /",
    "K01vinv07_u:564": " etad aṅgulimudrakaṃ grīvāyāṃ baddhā rājakuladvāre sthāpayiṣyatha /",
    "K01vinv07_u:565": " taiḥ pratijñātam* /",
    "K01vinv07_u:566": " evaṃ bhavatv iti /",
    "K01vinv07_u:567": " putro 'pi muktāhāraṃ datvābhihitaḥ /",
    "K01vinv07_u:568": " putra tvayā rājño 'rthādhikaraṇe niṣaṇṇasya muktāhāraṃ pādayoḥ sthāpayitvābhiruhyotsaṅge niṣattavyam* /",
    "K01vinv07_u:569": " yadi kaścit kathayati nāyaṃ dārako bibhetīti /",
    "K01vinv07_u:570": " sa vaktavyaḥ /",
    "K01vinv07_u:571": " asti kaścit putraḥ pitur bibhetīti /",
    "K01vinv07_u:572": " sa vaṇigbhiḥ sārdham anupūrveṇa rājagṛhaṃ gataḥ /",
    "K01vinv07_u:573": " taiḥ snapayitvāṅgulimudrakeṇālaṃkṛtya rājadvāre sthāpitaḥ /",
    "K01vinv07_u:574": " sa yena rājā tenopasaṃkrāntaḥ /",
    "K01vinv07_u:575": " upasaṃkramya muktāhāraṃ pādayoḥ sthāpayitvotsaṅgam abhiniṣaṇṇaḥ /",
    "K01vinv07_u:576": " rājā kathayati /",
    "K01vinv07_u:577": " bhavanto nāyaṃ dārako bibhetīti /",
    "K01vinv07_u:578": " sa kathayati /",
    "K01vinv07_u:579": " tāta asti kaścit putraḥ pitur bibhetīti /",
    "K01vinv07_u:580": " tato rājñābhayaśabdena samudācarita iti /",
    "K01vinv07_u:581": " abhayo rājakumāro 'bhayo rājakumāra iti saṃjñā saṃvṛttā /",
    "K01vinv07_u:582": " (MSV II 23)",
    "K01vinv07_u:583": " rājā bimbisāro 'tīva paradārābhirataḥ /",
    "K01vinv07_u:584": " upaiti hastiskandhābhirūḍho nagare rathyāḥ /",
    "K01vinv07_u:585": " ālolekṣaṇo 'nvāhiṇḍate /",
    "K01vinv07_u:586": " tena khalu samayena rājagṛhe 'nyataraḥ śreṣṭhī āḍhyo mahādhano mahabhogī /",
    "K01vinv07_u:587": " tena sadṛśāt kulāt kalatram ānītam* /",
    "K01vinv07_u:588": " pūrvavat paricārayati /",
    "K01vinv07_u:589": " so 'pareṇa samayena patnīm āmantrayate /",
    "K01vinv07_u:590": " bhadre gacchāmi paṇyam ādāya deśāntaram iti /",
    "K01vinv07_u:591": " sā kathayaty āryaputra evaṃ kuruṣveti /",
    "K01vinv07_u:592": " sa paṇyam ādāya deśāntaraṃ gataḥ /",
    "K01vinv07_u:593": " sopasṛṣṭāmbaravasanā kleśair bādhitum ārabdhā /",
    "K01vinv07_u:594": " rājā bimbisāro hastiskandhābhirūḍhas tasyā gṛhasamīpena gacchati /",
    "K01vinv07_u:595": " tayā ca vātāyanasthayā rājñaḥ sragdāmaṃ kṣiptam* /",
    "K01vinv07_u:596": " tato rājñā dṛṣṭā uktā ca /",
    "K01vinv07_u:597": " āgaccheti /",
    "K01vinv07_u:598": " sā kathayati /",
    "K01vinv07_u:599": " deva jihremi /",
    "K01vinv07_u:600": " tvam eva praviśeti /",
    "K01vinv07_u:601": " tato rājā praviṣṭaḥ /",
    "K01vinv07_u:602": " sa tayā sārdhaṃ paricārayati /",
    "K01vinv07_u:603": " sā tasmin samaye kalyāṇī ṛtumatī āpannasatvā saṃvṛttā /",
    "K01vinv07_u:604": " taya rājñe niveditam* /",
    "K01vinv07_u:605": " deva āpannasatvāsmi saṃvṛttā /",
    "K01vinv07_u:606": " tato rājñā tasyāpi aṅgulimudrakañcitrā ca viralī dattā /",
    "K01vinv07_u:607": " uktā ca /",
    "K01vinv07_u:608": " yadi tāvad dārako bhavati /",
    "K01vinv07_u:609": " etāṃ viralikāṃ prāvṛtya aṅgulimudrakaṃ ca grīvāyāṃ baddhvā mama preṣayiṣyasi /",
    "K01vinv07_u:610": " atha dārikā tavaivety uktā /",
    "K01vinv07_u:611": " rājā prakrāntaḥ /",
    "K01vinv07_u:612": " yāvad asau sārthavāhaḥ saṃpannārthe rājagṛhasamīpam āgataḥ /",
    "K01vinv07_u:613": " tena patnyādi saṃdiṣṭaṃ bhadre prāmodyam utpādaya /",
    "K01vinv07_u:614": " svastitaḥ saṃpannārtho 'ham āgataḥ /",
    "K01vinv07_u:615": " kiyat tamair divasair (MSV II 24)",
    "K01vinv07_u:616": " āgata eveti /",
    "K01vinv07_u:617": " sā śrutvā kathitā /",
    "K01vinv07_u:618": " mayā evaṃ (245r1 = GBM 6.802) rūpam akṛtyaṃ kṛtaṃ sa cāgataḥ /",
    "K01vinv07_u:619": " katham atra pratipattavyam iti /",
    "K01vinv07_u:620": " tayā eṣa vṛttānto rājñe niveditaḥ /",
    "K01vinv07_u:621": " tato rājñā pratideśo dattaḥ /",
    "K01vinv07_u:622": " nirviśaṃkā tiṣṭha /",
    "K01vinv07_u:623": " ahaṃ tathā kariṣye yathā na śīghram āgamiṣyatīti /",
    "K01vinv07_u:624": " rājñā tasya dūto 'nupreṣitaḥ /",
    "K01vinv07_u:625": " sārthavāha mamāmukenāmukena ca ratnena prayojanam* /",
    "K01vinv07_u:626": " tena vinā tvayā iha na praveṣṭavyam iti /",
    "K01vinv07_u:627": " sa teṣāṃ ratnānām arthāya dūrataraṃ praviṣṭaḥ /",
    "K01vinv07_u:628": " sāpi navānāṃ māsānām atyayāt prasūtā /",
    "K01vinv07_u:629": " dārako jātaḥ /",
    "K01vinv07_u:630": " abhirūpo jātaḥ prāsādikaḥ /",
    "K01vinv07_u:631": " aśikṣitapaṇḍito mātṛgrāmaḥ /",
    "K01vinv07_u:632": " tayā peḍāyāṃ prakṣipya ghṛtasya madhunaś cāpyaṃ pūrayitvā aṃgulimudrakaṃ grīvāyāṃ baddhvā viralikayā pracchādya preṣyadārikā abhihitā /",
    "K01vinv07_u:633": " gaccha tvam etāṃ peḍāṃ rājakuladvāraṃ nītvā maṇḍalakaṃ kṛtvā pradīpaṃ prajvālya ekānte tiṣṭha yāvat kenacid gṛhīta iti /",
    "K01vinv07_u:634": " tayā yathākṛtaṃ yāvad rājā upari prāsādatalagato abhayena rājakumāreṇa sārdhaṃ tiṣṭhati /",
    "K01vinv07_u:635": " tena rājakuladvāre pradīpo dṛṣṭaḥ /",
    "K01vinv07_u:636": " tataḥ pauruṣeyāṇām ājñā dattā /",
    "K01vinv07_u:637": " paśyata bhavantaḥ kim eṣa rājakuladvāre pradīpo jvalatīti /",
    "K01vinv07_u:638": " tair dṛṣṭvā niveditam* /",
    "K01vinv07_u:639": " deva peḍā tiṣṭhatīti /",
    "K01vinv07_u:640": " sa kathayaty ānaya iti /",
    "K01vinv07_u:641": " abhayena ca rājakumāreṇābhihitam* /",
    "K01vinv07_u:642": " deva yad atra peḍāyāṃ tan mama dātum arhasīti /",
    "K01vinv07_u:643": " rājñā pratyabhijñāta evam astv iti /",
    "K01vinv07_u:644": " yāvad rājñā peḍā upanāmitā /",
    "K01vinv07_u:645": " rājā kathayaty udghāṭayata /",
    "K01vinv07_u:646": " udghāṭitā yāvad dārakaḥ /",
    "K01vinv07_u:647": " rājā kathayati /",
    "K01vinv07_u:648": " (MSV II 25) kim ayaṃ jīvaty āhosvin mṛta iti /",
    "K01vinv07_u:649": " taiḥ samākhyātaṃ jīvatīti /",
    "K01vinv07_u:650": " tato rājñā aṃgulimudrakaṃ viralikāṃ ca pratyabhijñāya abhayāya sa rājakumārāya dattaḥ /",
    "K01vinv07_u:651": " sa tenāpāyitaḥ poṣitaḥ saṃvardhitaḥ /",
    "K01vinv07_u:652": " rājñā jīvakavādena samudācarito 'bhayena ca rājakumāreṇa bhṛta iti jīvakaḥ kumārabhṛto jīvakaḥ kumārabhṛta iti saṃjñā saṃvṛttā /",
    "K01vinv07_u:653": " yāvad apareṇa samayena jīvakaḥ kumārabhṛto mahān saṃvṛttaḥ /",
    "K01vinv07_u:654": " so 'bhayena sārdhaṃ saṃgaṇikayā tiṣṭhati /",
    "K01vinv07_u:655": " ajātaśatruḥ kumāro 'jñāta eva rājatve vyākṛtaḥ /",
    "K01vinv07_u:656": " vayam api kiṃcic chilpaṃ śikṣāmahe yad asmākam uttarakālaṃ jīvikā bhaviṣyatīti /",
    "K01vinv07_u:657": " tau caivaṃ mantrayitau /",
    "K01vinv07_u:658": " rathakāraś ca śuklavāsāḥ śuklavāsobhiḥ puruṣaiḥ parivṛto rājakulaṃ praviśati /",
    "K01vinv07_u:659": " so 'bhayena rājakumāreṇa dṛṣṭas tenānye ca rājapuruṣāḥ pṛṣṭāḥ ka eṣa iti /",
    "K01vinv07_u:660": " te ca kathayanti rathakāraḥ /",
    "K01vinv07_u:661": " kim eṣa labhate /",
    "K01vinv07_u:662": " vṛttim* /",
    "K01vinv07_u:663": " sa saṃlakṣayati /",
    "K01vinv07_u:664": " aham api rathakāratvaṃ śikṣe /",
    "K01vinv07_u:665": " devam avalokayāmīti /",
    "K01vinv07_u:666": " sa rājñaḥ sakāśam upasaṃkramya kathayati /",
    "K01vinv07_u:667": " deva aham api rathakāratvaṃ śikṣe iti /",
    "K01vinv07_u:668": " rājā kathayati /",
    "K01vinv07_u:669": " putra kiṃ tavaiṣā jīvikā bhaviṣyatīti /",
    "K01vinv07_u:670": " tāta rājaputreṇa sarvaśilpāni śikṣitavyāni /",
    "K01vinv07_u:671": " putra yady evaṃ śikṣasva /",
    "K01vinv07_u:672": " (245v1 = GBM 6.803) rathakāratvaṃ sa śikṣayitum ārabdhaḥ /",
    "K01vinv07_u:673": " jīvakenāpi vaidyo dṛṣṭaḥ śuklavāsāḥ śuklavāsobhiḥ puruṣaiḥ parivṛto rājakulaṃ praviśan /",
    "K01vinv07_u:674": " tenāpare ca pṛṣṭāḥ ka eṣa iti /",
    "K01vinv07_u:675": " taiḥ samākhyātam* /",
    "K01vinv07_u:676": " vaidyaḥ /",
    "K01vinv07_u:677": " kim ayaṃ karoti /",
    "K01vinv07_u:678": " cikitsām* /",
    "K01vinv07_u:679": " yady āturo jīvaty abhisāraṃ labhate /",
    "K01vinv07_u:680": " (MSV II 26) atha preto na mārgyo na pṛcchyaḥ /",
    "K01vinv07_u:681": " sa saṃlakṣayati /",
    "K01vinv07_u:682": " vaidyakaṃ śikṣeya iti /",
    "K01vinv07_u:683": " sa pituḥ sakāśam upasaṃkramya kathayati /",
    "K01vinv07_u:684": " deva anujānīhi vaidyakam śikṣe iti /",
    "K01vinv07_u:685": " rājaputras tvaṃ kiṃ vaidyakatvena karoṣi /",
    "K01vinv07_u:686": " deva rājaputreṇa sarvaśilpāni śikṣitavyāni /",
    "K01vinv07_u:687": " putra yady evaṃ śikṣasva /",
    "K01vinv07_u:688": " sa vaidyakaṃ śikṣayitum ārabdhaḥ /",
    "K01vinv07_u:689": " tena vaidyakaṃ śikṣitam* /",
    "K01vinv07_u:690": " sa kapālīmocanīṃ tu vidyāṃ na jānāti /",
    "K01vinv07_u:691": " tena śrutaṃ takṣaśilāyām ātreyo nāma vaidyarājaḥ /",
    "K01vinv07_u:692": " sa kapālamocanīṃ vidyāṃ jānīte iti /",
    "K01vinv07_u:693": " sa rājñaḥ sakāśam upasaṃkramya kathayati /",
    "K01vinv07_u:694": " deva gacchāmi takṣaśilām* /",
    "K01vinv07_u:695": " kimartham* /",
    "K01vinv07_u:696": " tatrātreyo nāma vaidyarājaḥ /",
    "K01vinv07_u:697": " sa kapālamocanīṃ vidyāṃ jānīte /",
    "K01vinv07_u:698": " tāṃ grahīṣyāmi /",
    "K01vinv07_u:699": " putra kiṃ nu tavaiṣā jīvikā /",
    "K01vinv07_u:700": " deva vaidyako 'thavā na śikṣitavyaḥ /",
    "K01vinv07_u:701": " athavā śikṣitaḥ kartavyaḥ /",
    "K01vinv07_u:702": " putra yady evaṃ gaccha /",
    "K01vinv07_u:703": " tena rājñe puṣkarasāriṇe saṃdiṣṭam* /",
    "K01vinv07_u:704": " eṣa mama putro vaidyakaṃ śikṣitum ātreyasya sakāśaṃ gacchaty asya sarvayogodvahanaṃ kartavyam iti /",
    "K01vinv07_u:705": " so 'nupūrveṇa takṣaśilām anuprāptaḥ /",
    "K01vinv07_u:706": " puṣkarasāriṇā ca lekhaṃ vācayitvā ātreyasya samarpitaḥ /",
    "K01vinv07_u:707": " eṣa rājaputras tvatsakāśam upetyāgato vaidyakam enaṃ śikṣayasveti /",
    "K01vinv07_u:708": " ātreyas tasyopadeśaṃ karoti /",
    "K01vinv07_u:709": " so 'lpataram upadiśati jīvakaḥ saviśeṣaṃ gṛhṇāty ācarati /",
    "K01vinv07_u:710": " ātreyasya yadā glānāvalokako gacchati tadā ekam ādāya gacchati /",
    "K01vinv07_u:711": " so 'pareṇa samayena jīvakam (MSV II 27)",
    "K01vinv07_u:712": " ādāya gataḥ /",
    "K01vinv07_u:713": " tenāturasya bhaiṣajyaṃ vyupadiṣṭam* /",
    "K01vinv07_u:714": " idaṃ cedaṃ dāsyatha /",
    "K01vinv07_u:715": " ity uktvā niṣkrāntaḥ /",
    "K01vinv07_u:716": " jīvakaḥ saṃlakṣayati /",
    "K01vinv07_u:717": " kṣīṇo 'yam upādhyāyaḥ /",
    "K01vinv07_u:718": " yady eṣa etad bhaiṣajyam",
    "K01vinv07_u:719": " upayuṃkte adyaiva kālaṃ karoti /",
    "K01vinv07_u:720": " na śobhanam upādhyāyena vyupadiṣṭam* /",
    "K01vinv07_u:721": " upāyasaṃvidhānaṃ kartavyam iti /",
    "K01vinv07_u:722": " sa ātreyeṇa sārdhaṃ niṣkramya punaḥ praviṣṭaḥ /",
    "K01vinv07_u:723": " kathayati /",
    "K01vinv07_u:724": " upādhyāya evam āha /",
    "K01vinv07_u:725": " yan mayā bhaiṣajyaṃ vyupadiṣṭaṃ tan na deyam idaṃ cedaṃ ca deyam iti /",
    "K01vinv07_u:726": " tais tathaiva kṛtam* /",
    "K01vinv07_u:727": " svasthībhūtaḥ /",
    "K01vinv07_u:728": " yāvad aparasmin divase punar apy ātreyasya sakāśaṃ gataḥ /",
    "K01vinv07_u:729": " pṛcchati kā vārtā /",
    "K01vinv07_u:730": " svasthībhūtaḥ /",
    "K01vinv07_u:731": " evaṃ punar apy etad eva deyam* /",
    "K01vinv07_u:732": " tat kiṃ yat pūrvam ādiṣṭam* āhosvit paścāt* /",
    "K01vinv07_u:733": " kiṃ mayā pūrvam ādiṣṭaṃ kiṃ vā paścāt* /",
    "K01vinv07_u:734": " taiḥ samākhyātam idaṃ tvayā sākṣād vyupadiṣṭaṃ idaṃ jīvakena saṃdiṣṭam iti /",
    "K01vinv07_u:735": " sa saṃlakṣayati /",
    "K01vinv07_u:736": " ham* jīvakaḥ prājña iti viditvā kathayati yad jīvakena vyupadiṣṭaṃ tad dātavyam iti /",
    "K01vinv07_u:737": " jīvakasyāntike anunaya utpannaḥ /",
    "K01vinv07_u:738": " sa yatra gacchati tatra jīvakam ādāya /",
    "K01vinv07_u:739": " te 'nye māṇavakāḥ kathayanty upādhyāya tvam asya rājaputra iti kṛtvā yatnato (246r1 = GBM 6.804)",
    "K01vinv07_u:740": " vyupadeśaṃ karoṣy asmākaṃ na karoṣīti /",
    "K01vinv07_u:741": " sa kathayati /",
    "K01vinv07_u:742": " jīvakaḥ prājñaḥ /",
    "K01vinv07_u:743": " alpaṃ vyupadiśāmi yat svaśaktyā vibhajati /",
    "K01vinv07_u:744": " yūyaṃ tu na tatheti /",
    "K01vinv07_u:745": " tena kathayanti upādhyāya kathaṃ jñāyate /",
    "K01vinv07_u:746": " yady evāhaṃ bhavatāṃ pratyakṣīkaromi /",
    "K01vinv07_u:747": " tena te māṇavakāḥ sarve vīthīṃ preṣitās tvayāmukasya dravyasya mūlyaṃ praṣṭavyaṃ tvayāmukasyeti /",
    "K01vinv07_u:748": " jīvako 'pi (MSV II 28) saṃdiṣṭas tvayāpy amukasyeti /",
    "K01vinv07_u:749": " tair māṇavakair yathāsaṃdiṣṭam evānuṣṭhitam* /",
    "K01vinv07_u:750": " jīvako yathāsaṃdiṣṭaṃ kṛtvā saṃlakṣayati /",
    "K01vinv07_u:751": " yady upādhyāyo 'nyasya dravyasya mūlyaṃ prakṣyati kiṃ mayā vaktavyam* /",
    "K01vinv07_u:752": " sarvathā sarvadravyāṇāṃ mūlyaṃ pṛcchāmīti /",
    "K01vinv07_u:753": " te sarve upādhyāyasakāśam āgatya yathāsaṃdiṣṭaṃ niveditavantaḥ /",
    "K01vinv07_u:754": " ātreyo 'saṃdiṣṭasya dravyasya mūlyaṃ praṣṭum ārabdhaḥ /",
    "K01vinv07_u:755": " māṇavaka amukasya dravyasya kiṃ mūlyam iti /",
    "K01vinv07_u:756": " sa kathayati /",
    "K01vinv07_u:757": " na jāne /",
    "K01vinv07_u:758": " apare pṛṣṭāḥ /",
    "K01vinv07_u:759": " kathayanti na jānīmaha iti /",
    "K01vinv07_u:760": " jīvakaḥ pṛṣṭaḥ /",
    "K01vinv07_u:761": " tena sarvadravyāṇāṃ mūlyaṃ samākhyātam* /",
    "K01vinv07_u:762": " ātreyaḥ kathayati /",
    "K01vinv07_u:763": " māṇavakāḥ śrutaṃ vaḥ /",
    "K01vinv07_u:764": " śrutam* /",
    "K01vinv07_u:765": " ity artham ahaṃ kathayāmīti jīvakaḥ prājño 'ham alpaṃ vyapadiśāmy ayaṃ svaśaktyā vibhajatīti /",
    "K01vinv07_u:766": " bhūyo 'pi pratyakṣīkariṣyāmi /",
    "K01vinv07_u:767": " te tenoktā gacchata saralakaṃ parvatam abhaiṣajyam ānayateti /",
    "K01vinv07_u:768": " te gatās teṣāṃ yad yad abhaiṣajyam abhirucitaṃ tat tena gṛhītam* /",
    "K01vinv07_u:769": " jīvakaḥ saṃlakṣayati /",
    "K01vinv07_u:770": " nāsti kiṃcid abhaiṣajyam iti /",
    "K01vinv07_u:771": " tena śaramūlaṃ pāṣāṇavartikā ca gṛhītā /",
    "K01vinv07_u:772": " yāvajjīvakenārdhapathe gopāṃganā dṛṣṭā dadhighaṭakiṭālapiṇḍaṃ cādāyātreyasakāśaṃ saṃprasthitātīvākṣirogārtā /",
    "K01vinv07_u:773": " sā tena pṛṣṭā /",
    "K01vinv07_u:774": " kva gacchasīti /",
    "K01vinv07_u:775": " tayā samākhyātam* /",
    "K01vinv07_u:776": " tena tasyās tasminn eva sthāne saṃnihitabhaiṣajyaṃ vyupadiṣṭam* /",
    "K01vinv07_u:777": " tayā kṛtam* /",
    "K01vinv07_u:778": " sadyaḥ svasthībhūtā sābhiprasannā kathayati /",
    "K01vinv07_u:779": " ayaṃ te dadhighaṭaḥ kiṭālapiṇḍakaś ceti /",
    "K01vinv07_u:780": " tena kiṭālapiṇḍako gṛhīto dadhighaṭas tu tayā eva dattaḥ /",
    "K01vinv07_u:781": " sa (MSV II 29) kiṭālapiṇḍam ādāya saṃprasthitaḥ /",
    "K01vinv07_u:782": " yāvat tair māṇavakair antarmārge hastipadaṃ dṛṣṭam* /",
    "K01vinv07_u:783": " te taṃ nirīkṣitum ārabdhāḥ /",
    "K01vinv07_u:784": " jīvakaś cāgataḥ kathayati /",
    "K01vinv07_u:785": " kim etat* /",
    "K01vinv07_u:786": " hastipadam* /",
    "K01vinv07_u:787": " naitad dhastipadam* /",
    "K01vinv07_u:788": " hastinyā etat padam* /",
    "K01vinv07_u:789": " sā ca dakṣiṇakāṇādyaiva kalabhakaṃ janayiṣyati /",
    "K01vinv07_u:790": " tatra strī abhirūḍhā /",
    "K01vinv07_u:791": " sāpi dakṣiṇakāṇā /",
    "K01vinv07_u:792": " gurviṇī /",
    "K01vinv07_u:793": " adyaiva putraṃ janayiṣyati /",
    "K01vinv07_u:794": " yāvad ātreyasakāśaṃ gataḥ /",
    "K01vinv07_u:795": " yena yadānītaṃ tat tenopadarśitam* /",
    "K01vinv07_u:796": " ātreyaḥ kathayati /",
    "K01vinv07_u:797": " māṇavakāḥ sarvam etad bhaiṣajyam etan tāvad udakenaivaṃ vidhināmukasya rogasya /",
    "K01vinv07_u:798": " evam anyāny apīti /",
    "K01vinv07_u:799": " jīvakaḥ pṛṣṭaḥ /",
    "K01vinv07_u:800": " tvayā kim ānītam* /",
    "K01vinv07_u:801": " sa kathayaty upādhyāya sarvam eva bhaiṣajyaṃ nāsti kiñcid abhaiṣajyam* /",
    "K01vinv07_u:802": " api tu mayā śaramūlam ānītaṃ pāṣāṇavartikā kiṭālapiṇḍaś ceti /",
    "K01vinv07_u:803": " kim ebhiḥ prayojanam* /",
    "K01vinv07_u:804": " śaramūlair vṛścikaviddhasya dhūpo dīyate /",
    "K01vinv07_u:805": " kiṭālapiṇḍenopanāho dīyate /",
    "K01vinv07_u:806": " pāṣāṇaśarkarayā kāle dadhighaṭakā bhidyante /",
    "K01vinv07_u:807": " ātreyeṇa vipuṣpitam* /",
    "K01vinv07_u:808": " māṇavakāḥ saṃlakṣayanty upādhyāyo 'sya ruṣita iti /",
    "K01vinv07_u:809": " te kathayanty upādhyāya kim etad eva /",
    "K01vinv07_u:810": " asmābhir āgacchadbhir antarmārge hastipadaṃ dṛṣṭam* /",
    "K01vinv07_u:811": " eṣa kathayati /",
    "K01vinv07_u:812": " hastinyā etat padam* /",
    "K01vinv07_u:813": " sā ca dakṣiṇakāṇā /",
    "K01vinv07_u:814": " gurviṇī /",
    "K01vinv07_u:815": " adyaiva prasaviṣyati /",
    "K01vinv07_u:816": " kalabhakaṃ janayiṣyati /",
    "K01vinv07_u:817": " strī tatrābhirūḍhā /",
    "K01vinv07_u:818": " sāpi dakṣiṇakāṇā /",
    "K01vinv07_u:819": " gurviṇī /",
    "K01vinv07_u:820": " adyaiva prasaviṣyati /",
    "K01vinv07_u:821": " putraṃ janayiṣyatīti /",
    "K01vinv07_u:822": " (MSV II 30) ātreyaḥ pṛcchati satyam* /",
    "K01vinv07_u:823": " satyam upādhyāya /",
    "K01vinv07_u:824": " katham etad* jñāyate hastipadaṃ hastinyāḥ padam iti /",
    "K01vinv07_u:825": " sa kathayaty upādhyāya vayaṃ rājakule saṃvṛddhāḥ (246v1 = GBM 6.805)",
    "K01vinv07_u:826": " kathaṃ na jānīmaḥ /",
    "K01vinv07_u:827": " hastipadaṃ parimaṇḍalaṃ hastinyās tu dīrgham* /",
    "K01vinv07_u:828": " kathaṃ jñāyate dakṣiṇakāṇeti /",
    "K01vinv07_u:829": " vāmena pārśvena carantī gatā /",
    "K01vinv07_u:830": " kathaṃ jñāyate gurviṇīti /",
    "K01vinv07_u:831": " paścimau pādau nipīḍayanti gatā /",
    "K01vinv07_u:832": " kathaṃ jñāyate 'dyaiva prasaviṣyatīti /",
    "K01vinv07_u:833": " saśukraprasrāvaḥ kṛtaḥ /",
    "K01vinv07_u:834": " kathaṃ jñāyate kalabhakaṃ prasaviṣyatīti /",
    "K01vinv07_u:835": " bhūyasā dakṣiṇaṃ pādam abhipīḍayantī gatā /",
    "K01vinv07_u:836": " kathaṃ jñāyate tatra strī abhirūḍheti /",
    "K01vinv07_u:837": " avatīrya pādayor madhye prasrāvaḥ kṛtaḥ /",
    "K01vinv07_u:838": " kathaṃ jñāyate sāpi dakṣiṇakāṇeti /",
    "K01vinv07_u:839": " vāmena pārśvena puṣpāṇy ucinvantī gacchati /",
    "K01vinv07_u:840": " kathaṃ jñāyate sāpi gurviṇīti /",
    "K01vinv07_u:841": " bhūyasā pārṣṇiṃ nipīḍayantī gatā /",
    "K01vinv07_u:842": " kathaṃ jñāyate 'dyaiva prasaviṣyatīti /",
    "K01vinv07_u:843": " saśukraprasrāvaḥ kṛtaḥ /",
    "K01vinv07_u:844": " api tu yady upādhyāyasya vimarṣaḥ sa sārtho 'muṣmin pradeśe tatra kañcin māṇavaṃ preṣaya /",
    "K01vinv07_u:845": " tena māṇavaḥ preṣitaḥ /",
    "K01vinv07_u:846": " sarvaṃ tathaiva yathā jīvakena samākhyātam* /",
    "K01vinv07_u:847": " ātreyo māṇavakān āmantrayate /",
    "K01vinv07_u:848": " māṇavakāḥ śrutaṃ vaḥ /",
    "K01vinv07_u:849": " upādhyāya śrutam* /",
    "K01vinv07_u:850": " idṛśo jīvakaḥ prājñaḥ /",
    "K01vinv07_u:851": " jīvakena sarvaṃ śikṣitaṃ sthāpayitvā kapālamocanīṃ vidyām* /",
    "K01vinv07_u:852": " yāvad anyatamaḥ puruṣaḥ kapālavyādhinā spṛṣṭa ātreyasakāśaṃ gataḥ kathayaty ātreya mama cikitsāṃ kuru /",
    "K01vinv07_u:853": " sa kathayati /",
    "K01vinv07_u:854": " bhoḥ puruṣa adya tāvad gartāṃ khānaya gomayaṃ ca samupānaya /",
    "K01vinv07_u:855": " śvo 'haṃ tava cikitsāṃ karomīti /",
    "K01vinv07_u:856": " jīvakena śrutam* /",
    "K01vinv07_u:857": " sa tasya pṛṣṭhataḥ samanubaddhaḥ /",
    "K01vinv07_u:858": " bhoḥ (MSV II 31) puruṣa yat kiṃcid ahaṃ śikṣe sarvaṃ tat satvahitahetoḥ /",
    "K01vinv07_u:859": " mayā kapālamocanī na śikṣitā /",
    "K01vinv07_u:860": " sa tvaṃ samprati gupte sthāpaya yathā tava karma kriyamāṇaṃ paśyāmīti /",
    "K01vinv07_u:861": " sa kathayati /",
    "K01vinv07_u:862": " tathā bhavatv iti /",
    "K01vinv07_u:863": " sa tena pratigupte pradeśe sthāpitaḥ /",
    "K01vinv07_u:864": " tata ātreyeṇāgatya sa puruṣo gartāyāṃ nikhātaḥ /",
    "K01vinv07_u:865": " kapālamocanyā vidyayā kapālaṃ mocitam* /",
    "K01vinv07_u:866": " sa taṃ prāṇakaṃ saṃdaṃśena grahītum ārabdhaḥ /",
    "K01vinv07_u:867": " jīvakaḥ kathayaty upādhyāya mā sāhasaṃ kariṣyasi /",
    "K01vinv07_u:868": " adyaivāyaṃ kulaputraḥ kālaṃ kariṣyatīti /",
    "K01vinv07_u:869": " sa kathayati /",
    "K01vinv07_u:870": " jīvaka āgato 'si /",
    "K01vinv07_u:871": " sa kathayati /",
    "K01vinv07_u:872": " upādhyāyāgato 'ham* /",
    "K01vinv07_u:873": " tat katham ayaṃ prāṇakair grahītavyaḥ /",
    "K01vinv07_u:874": " upādhyāya saṃdaṃśaṃ tāpayitvā pṛṣṭhe spṛśa /",
    "K01vinv07_u:875": " pādau saṃkocayiṣyati /",
    "K01vinv07_u:876": " tato 'panayiṣyasīti /",
    "K01vinv07_u:877": " tena tathā kṛtam* /",
    "K01vinv07_u:878": " svasthībhūtaḥ /",
    "K01vinv07_u:879": " ātreyaḥ kathayati /",
    "K01vinv07_u:880": " jīvaka parituṣṭo 'haṃ snātvāgaccha kapālamocanīṃ vidyāṃ dāsyāmīti /",
    "K01vinv07_u:881": " sa snātvāgataḥ /",
    "K01vinv07_u:882": " tena tasya kapālamocanī vidyā dattā /",
    "K01vinv07_u:883": " uktañ ca /",
    "K01vinv07_u:884": " jīvakāsmākaṃ jīvikaiṣā na tvayeha viṣaye prayoktavyā /",
    "K01vinv07_u:885": " upādhyāya tathā bhavatu /",
    "K01vinv07_u:886": " jīvaka ātreyam upāmaṃtrya puṣkarasāriṇo rājñaḥ sakāśaṃ gatvopāmaṃtrayati /",
    "K01vinv07_u:887": " mayā vaidyakaṃ śikṣitam* /",
    "K01vinv07_u:888": " gacchāmīti /",
    "K01vinv07_u:889": " tena khalu samayena puṣkarasāriṇo rājñaḥ pāṇḍavā nāma khaṣā viruddhāḥ /",
    "K01vinv07_u:890": " (MSV II 32) sa kathayati /",
    "K01vinv07_u:891": " jīvaka mama pāṇḍavā nāma khaṣā viruddhāṃs tāvat saṃnāmaya paścād yāsyasi /",
    "K01vinv07_u:892": " evam asmākaṃ lokayātrā kṛtā bhavati /",
    "K01vinv07_u:893": " yasmāt tvaṃ prājñaḥ śaktaś ceti /",
    "K01vinv07_u:894": " tena tasya pratijñātam* /",
    "K01vinv07_u:895": " tatas tena caturaṃgaṃ balakāyaṃ datvā preṣitaḥ /",
    "K01vinv07_u:896": " tena te pāṇḍavāḥ khaṣāḥ sannāmitāḥ /",
    "K01vinv07_u:897": " vandigograhakarapratyāyāṃś ca gṛhītvā svastitaḥ pratyāgataḥ /",
    "K01vinv07_u:898": " yathānītaṃ ca rājñe upanāmitam* /",
    "K01vinv07_u:899": " tena parituṣṭena tasyaivānumoditam* tenāpi ātreyāya dattam* /",
    "K01vinv07_u:900": " tato jīvako 'nupūrveṇa bhadraṃkaraṃ nagaram anuprāptaḥ /",
    "K01vinv07_u:901": " tatraiva varṣārātram avasthitam* /",
    "K01vinv07_u:902": " tatra tena sarvabhūtarutaṃ nāma śāstraṃ śikṣitam* /",
    "K01vinv07_u:903": " sa bhadraṃkarān nagarāt saṃprasthitaḥ /",
    "K01vinv07_u:904": " (247r1 = GBM 6.806) anyatamaś ca puruṣaḥ kāṣṭhabhāram ādāya nagaraṃ praviśaty asthicarmāvaśeṣaḥ samantād gātreṇādharataḥ /",
    "K01vinv07_u:905": " sa jīvakena dṛṣṭa uktaś ca /",
    "K01vinv07_u:906": " bhoḥ puruṣa kena te īdṛśī samavasthā iti /",
    "K01vinv07_u:907": " sa kathayaty aham api na jāne /",
    "K01vinv07_u:908": " api tu mayā caiṣa cāṣṭhabhārako gṛhīto bhavati /",
    "K01vinv07_u:909": " mama cedṛśī samavasthā iti /",
    "K01vinv07_u:910": " sa dāruparīkṣāyāṃ kṛtāvī /",
    "K01vinv07_u:911": " sa kathayati /",
    "K01vinv07_u:912": " bhoḥ puruṣa kim ayaṃ kāṣṭhabhārako vikrīyate /",
    "K01vinv07_u:913": " vikrīyate /",
    "K01vinv07_u:914": " kiyatā mūlyena /",
    "K01vinv07_u:915": " paṃcabhiḥ kārṣāpaṇaśataiḥ /",
    "K01vinv07_u:916": " tenāsau krītaḥ /",
    "K01vinv07_u:917": " tataḥ pratyavekṣatā sarvabhūtaprasādano nāma maṇir dṛṣṭaḥ /",
    "K01vinv07_u:918": " tasyedṛśaḥ prabhāvo yadā vyādhitasya purastāt sthāpyate tadā vyādhir yathābhūtā ca dṛśyate pradīpeṇeva gṛhagataṃ dravyam* /",
    "K01vinv07_u:919": " (MSV II 33)",
    "K01vinv07_u:920": " so 'nupūrveṇa udumbarikām anuprāptaḥ /",
    "K01vinv07_u:921": " tatrānyatama āḍhakamāpakaḥ puruṣaḥ /",
    "K01vinv07_u:922": " sa droṇaṃ māpayitvāḍhakena śirasi prahāraṃ dadāti /",
    "K01vinv07_u:923": " jīvakena dṛṣṭaḥ uktaś ca bhoḥ puruṣa kimartham eva karoṣi /",
    "K01vinv07_u:924": " śiro me atīva kaṇḍūyate /",
    "K01vinv07_u:925": " āgaccha paśyāmaḥ /",
    "K01vinv07_u:926": " tena tasya niṣadya śiro darśitam* /",
    "K01vinv07_u:927": " tato jīvakena sarvabhūtaprasādako maṇis tasya śirasi sthāpito yāvat paśyati śatapadīm* /",
    "K01vinv07_u:928": " tataḥ kathayati /",
    "K01vinv07_u:929": " bhoḥ puruṣa tava śirasi śatapadī tiṣṭhatīti /",
    "K01vinv07_u:930": " sa pādayor nipatya kathayati cikitsāṃ me kuruṣveti /",
    "K01vinv07_u:931": " tena pratijñātam* /",
    "K01vinv07_u:932": " jīvakaḥ saṃlakṣayati /",
    "K01vinv07_u:933": " upādhyāyasyaivopadeśena cikitsām asya karomīti /",
    "K01vinv07_u:934": " sa tenoktaḥ /",
    "K01vinv07_u:935": " bhoḥ puruṣādya gartaṃ khānaya pāṣiṃ ca samupānaya cikitsāṃ kariṣyāmīti /",
    "K01vinv07_u:936": " sa padayor nipatya prakrāntaḥ /",
    "K01vinv07_u:937": " jīvakenāpy aparasmin divase sa puruṣo garte nikhāte nikhātya kapālamocanyā vidyayā kapālaṃ mocayitvā saptena saṃdaṃśena śatapadī spṛṣṭā /",
    "K01vinv07_u:938": " tayā pādāḥ saṃkocitāḥ /",
    "K01vinv07_u:939": " tatas tena saṃdaṃśena gṛhītvā kṣiptā /",
    "K01vinv07_u:940": " svasthībhūtaḥ /",
    "K01vinv07_u:941": " tena tasya paṃca kārṣāpaṇaśatāni dattāni /",
    "K01vinv07_u:942": " tenātreyāya preṣitāni /",
    "K01vinv07_u:943": " tato jīvako rohītakam anuprāptaḥ /",
    "K01vinv07_u:944": " rohītake 'nyatamasya gṛhapater udyānaṃ puṣpaphalasalilasaṃpannam* /",
    "K01vinv07_u:945": " sa tatrātivādhyavasitaḥ kālaṃ kṛtvā tasminn evāmanuṣyakeṣūpapannaḥ /",
    "K01vinv07_u:946": " tasya putro gṛhasvāmī saṃvṛttaḥ /",
    "K01vinv07_u:947": " tena tasminn udyāne ārakṣakaḥ puruṣaḥ sthāpitaḥ /",
    "K01vinv07_u:948": " sa tenāmanuṣyakeṇa praghātitaḥ /",
    "K01vinv07_u:949": " dvitīyaḥ sthāpitaḥ /",
    "K01vinv07_u:950": " so 'pi praghātitaḥ /",
    "K01vinv07_u:951": " tena gṛhapatiputreṇa (MSV II 34)",
    "K01vinv07_u:952": " tad udyānam utsṛṣṭam* /",
    "K01vinv07_u:953": " yāvad anyatara udarī manuṣyaḥ sarvavaidyapratyākhyātas tad udyānaṃ gatvā rātriṃ vāsam upagataḥ /",
    "K01vinv07_u:954": " aho bata māmanuṣyakaḥ praghātayed iti /",
    "K01vinv07_u:955": " tasminn eva ca jīvako rātriṃ vāsam upagataḥ /",
    "K01vinv07_u:956": " yāvad asāv amanuṣyakas tam udariṇam abhidravitum ārabdhaḥ /",
    "K01vinv07_u:957": " sa jalodaro rogo niṣkramya kathayati /",
    "K01vinv07_u:958": " mayāyaṃ pūrvaṃ gṛhītaḥ /",
    "K01vinv07_u:959": " kimartham enam abhidravasi /",
    "K01vinv07_u:960": " nāsti te kaścit* chāgasaṭāyā dhūpaṃ dātā yena tvaṃ dvādaśa yojanāni niṣpalāyer iti /",
    "K01vinv07_u:961": " so 'pi kathayati /",
    "K01vinv07_u:962": " tavāpi nāsti kaścin mūlakabījam udaśvinā piṣṭā dātā yena tvaṃ khaṇḍaṃ khaṇḍaṃ viśīryethā iti /",
    "K01vinv07_u:963": " jīvakena sarvaṃ śrutam* /",
    "K01vinv07_u:964": " sa kalyam evotthāya tasya gṛhapateḥ sakāśaṃ gataḥ /",
    "K01vinv07_u:965": " kathayati gṛhapate udyānaṃ puṣpaphalasalilasaṃpannaṃ kimartham utsṛṣṭam iti /",
    "K01vinv07_u:966": " gṛhapatināsya yathāvṛttam ārocitam* /",
    "K01vinv07_u:967": " sa kathayati /",
    "K01vinv07_u:968": " gṛhapate chāgalasaṭāyā dhūpaṃ dehi /",
    "K01vinv07_u:969": " (247v1 = GBM 6.807) dvādaśayojanāny amanuṣyako niṣpalāyati /",
    "K01vinv07_u:970": " gṛhapatinā chāgalasaṭāyā dhūpo dattaḥ /",
    "K01vinv07_u:971": " amanuṣyako dvādaśa yojanāni niṣpalāyitaḥ /",
    "K01vinv07_u:972": " tenāpi gṛhapatinā paṃca kārṣāpaṇaśatāni jīvakāya dattāni /",
    "K01vinv07_u:973": " tāny api tenātreyāya preṣitāni /",
    "K01vinv07_u:974": " tato jīvakena udarī pṛṣṭaḥ /",
    "K01vinv07_u:975": " bhoḥ puruṣa kimarthaṃ tvam atrāmanuṣyakādhyuṣite udyāne tiṣṭhasīti /",
    "K01vinv07_u:976": " tenāsya yathāvṛttam ārocitam* /",
    "K01vinv07_u:977": " (MSV II 35) jīvikenābhitam* /",
    "K01vinv07_u:978": " mūlakabījam udaśvinā piṣṭvā piva /",
    "K01vinv07_u:979": " svastho bhaviṣyatīti /",
    "K01vinv07_u:980": " tena pītam* /",
    "K01vinv07_u:981": " svasthībhūtaḥ /",
    "K01vinv07_u:982": " tenāpi puruṣeṇa paṃca kārṣāpaṇaśatāni jīvakāya dattāni /",
    "K01vinv07_u:983": " tāny api tenātreyāya preṣitāni /",
    "K01vinv07_u:984": " tato jīvako 'nupūrveṇa mathurām anuprāptaḥ /",
    "K01vinv07_u:985": " bahir mathurāyā vṛkṣamūle viśrāntaḥ /",
    "K01vinv07_u:986": " yāvan mallena mallo nihataḥ /",
    "K01vinv07_u:987": " tasyāntrāṇi parāvṛttāni /",
    "K01vinv07_u:988": " sa mṛta iti bahir niṣkāsyate /",
    "K01vinv07_u:989": " tasmiṃś ca vṛkṣe vṛdhriṇī sapotakā tiṣṭhati /",
    "K01vinv07_u:990": " sā taiḥ potakair ucyate /",
    "K01vinv07_u:991": " amba māṃsam anuprayaccheti /",
    "K01vinv07_u:992": " sā kathayati /",
    "K01vinv07_u:993": " putra kuto māṃsam* /",
    "K01vinv07_u:994": " te kathayanti /",
    "K01vinv07_u:995": " amba eṣa mallo mallena nihataḥ kālagato nīyate /",
    "K01vinv07_u:996": " putra jīvako 'tra vaidyarāja āgataḥ /",
    "K01vinv07_u:997": " sthānam etad vidyate yad enaṃ svasthīkariṣyati /",
    "K01vinv07_u:998": " amba kenaiṣa svastho bhavati /",
    "K01vinv07_u:999": " yady asya cūrṇair antrāṇi spṛśyante /",
    "K01vinv07_u:1000": " jīvakena tat sarvaṃ śrutam* /",
    "K01vinv07_u:1001": " tato 'sāv utthāya mṛtasakāśaṃ gatvā pṛcchati bhavantaḥ kim etad iti /",
    "K01vinv07_u:1002": " te kathayanti /",
    "K01vinv07_u:1003": " mallena mallo nihataḥ /",
    "K01vinv07_u:1004": " kālagataḥ /",
    "K01vinv07_u:1005": " jīvakaḥ kathayati /",
    "K01vinv07_u:1006": " sthāpayata /",
    "K01vinv07_u:1007": " paśyāmi /",
    "K01vinv07_u:1008": " taiḥ sthāpitam* /",
    "K01vinv07_u:1009": " tato jīvakena ca sarvabhūtaprasādakamaṇiḥ śirasi sthāpayitvā pratyavekṣitaḥ /",
    "K01vinv07_u:1010": " yāvat paśyaty antrāṇi vyākulīkṛtāni /",
    "K01vinv07_u:1011": " tena nāḍikāyāṃ cūrṇaṃ prakṣipya mukhe vāyunā preritam* /",
    "K01vinv07_u:1012": " cūrṇenāntrāṇi spṛṣṭāni /",
    "K01vinv07_u:1013": " svasthībhūtaḥ /",
    "K01vinv07_u:1014": " tenāpi jīvakasya paṃca kārṣāpaṇaśatāni dattāni /",
    "K01vinv07_u:1015": " tenāpy ātreyāya preṣitāni /",
    "K01vinv07_u:1016": " (MSV II 36)",
    "K01vinv07_u:1017": " mathurāyām anyatamo gṛhapatiḥ /",
    "K01vinv07_u:1018": " tasya patnī rūpayauvanasaṃpannā /",
    "K01vinv07_u:1019": " sa tasyām atyartham adhyavasitaḥ kālagataḥ /",
    "K01vinv07_u:1020": " tasyām eva yonau kṛmiḥ prādurbhūtaḥ /",
    "K01vinv07_u:1021": " sā yena sārdhaṃ paricārayati sa kālaṃ karoti /",
    "K01vinv07_u:1022": " tatas tayā sārdhaṃ na kaścit paricārayati /",
    "K01vinv07_u:1023": " tayā śrutaṃ jīvako vaidya ihāgataḥ iti /",
    "K01vinv07_u:1024": " sā tasya sakāśaṃ gatvā kathayati /",
    "K01vinv07_u:1025": " jīvaka mama vyādhir asti /",
    "K01vinv07_u:1026": " cikitsāṃ kuru /",
    "K01vinv07_u:1027": " jīvakas tāṃ dṛṣṭvā kathālāpaṃ ca śrutvā saṃraktaḥ kathayati /",
    "K01vinv07_u:1028": " samayataḥ cikitsāṃ karomi yadi ca mayā sārdhaṃ paricārayasīti /",
    "K01vinv07_u:1029": " sā kathayati /",
    "K01vinv07_u:1030": " jihremi /",
    "K01vinv07_u:1031": " sa kathayati /",
    "K01vinv07_u:1032": " nāsti te 'nyathā cikitsā /",
    "K01vinv07_u:1033": " nāsty ātmasamaṃ prema /",
    "K01vinv07_u:1034": " tayā pratijñātam* /",
    "K01vinv07_u:1035": " tatas tayātmanā nagnībhūtā /",
    "K01vinv07_u:1036": " yonidvāre māṃsapeśī dattā /",
    "K01vinv07_u:1037": " tato 'sau kṛmis tasyāṃ lagnaḥ /",
    "K01vinv07_u:1038": " sa tena gṛhītvā kṣiptaḥ /",
    "K01vinv07_u:1039": " svasthībhūtā /",
    "K01vinv07_u:1040": " sā kāmarāgādhyavasitā nimittam upadarśayati /",
    "K01vinv07_u:1041": " sa karṇau pidhāya kathayati bhaginī tvaṃ mama /",
    "K01vinv07_u:1042": " tavaiṣā cikitseti mayaivaṃ kṛtam iti /",
    "K01vinv07_u:1043": " tayā tasmai paṃca kārṣāpaṇaśatāni dattāni /",
    "K01vinv07_u:1044": " tāny apy tenātreyāya preṣitāni /",
    "K01vinv07_u:1045": " tato jīvako 'nupūrveṇa yamunātaṭam anuprāptaḥ /",
    "K01vinv07_u:1046": " tena tatra mānuṣakuṇapaṃ dṛṣṭam* /",
    "K01vinv07_u:1047": " tasya matsyaiḥ pārṣṇipradeśaṃ snāyujālam ākṛṣyate /",
    "K01vinv07_u:1048": " so 'kṣiṇī unmīlayati nimīlayati ca /",
    "K01vinv07_u:1049": " jīvakena tat sarvam upalakṣitaṃ yathā sandhibandhāyāḥ snāyugulphādayaḥ (248r1 = GBM 6.808)",
    "K01vinv07_u:1050": " evam avasthitā iti /",
    "K01vinv07_u:1051": " (MSV II 37)",
    "K01vinv07_u:1052": " so 'nupūrveṇa vaiśālīṃ gataḥ /",
    "K01vinv07_u:1053": " yāvan mallena mallasya talaprahāreṇākṣipelāṃkolaṃbhitaḥ /",
    "K01vinv07_u:1054": " sa jīvakasya sakāśaṃ gataḥ /",
    "K01vinv07_u:1055": " tena tasyāṃ pārṣṇyāṃ snāyujālam ākṛṣya praveśitam* /",
    "K01vinv07_u:1056": " tena tasya paṃca kārṣāpaṇaśatāni dattāni /",
    "K01vinv07_u:1057": " tenābhayasya mātur dattāni /",
    "K01vinv07_u:1058": " vaiśālyām anyatamaḥ puruṣaḥ /",
    "K01vinv07_u:1059": " tasya śatapadī karṇaṃ praviṣṭā /",
    "K01vinv07_u:1060": " sā tatra prasutā /",
    "K01vinv07_u:1061": " saptaśatāny apatyānāṃ jātāni /",
    "K01vinv07_u:1062": " sa karṇaśūlābhyāhato jīvakasya sakāśaṃ gataḥ /",
    "K01vinv07_u:1063": " cikitsāṃ kuruṣveti /",
    "K01vinv07_u:1064": " jīvakaḥ saṃlakṣayati /",
    "K01vinv07_u:1065": " pūrvaṃ mayā upādhyāyopadeśena karma kṛtam idānīṃ svamatena karma kariṣyāmīti /",
    "K01vinv07_u:1066": " tenāsau puruṣo 'bhihitaḥ /",
    "K01vinv07_u:1067": " gaccha bhoḥ puruṣa patramaṇḍapaṃ kārayata /",
    "K01vinv07_u:1068": " nīlair vastrair veṣṭayitvāsyādhastād bherīṃ sthāpaya /",
    "K01vinv07_u:1069": " bhṛmiṃ ca tāpaya iti /",
    "K01vinv07_u:1070": " tena yathāsaṃdiṣṭaṃ sarvam anuṣṭhitam* /",
    "K01vinv07_u:1071": " tato jīvakena taṃ puruṣaṃ bhūmau nipātayitvā sā bhūmir udakena siktā /",
    "K01vinv07_u:1072": " tato bherī parāhatā /",
    "K01vinv07_u:1073": " śatapadī prāvṛṭkāla iti kṛtvā niṣkrāntā /",
    "K01vinv07_u:1074": " tato jīvakena karṇamūle māṃsapeśī sthāpitā /",
    "K01vinv07_u:1075": " sā punaḥ praviṣyāpatyāni gṛhītvā nirgatā /",
    "K01vinv07_u:1076": " sahāpatyair māṃsapeśyāṃ siktā /",
    "K01vinv07_u:1077": " tato jīvakena sā māṃsapeśīcchoritā /",
    "K01vinv07_u:1078": " sa puruṣa svasthībhūtaḥ /",
    "K01vinv07_u:1079": " tena paṃca kārṣāpaṇaśatāni dattāni /",
    "K01vinv07_u:1080": " tāny api tenābhayasya mātur dattāni /",
    "K01vinv07_u:1081": " (MSV II 38)",
    "K01vinv07_u:1082": " so 'nupūrveṇa rājagṛhaṃ gataḥ /",
    "K01vinv07_u:1083": " rājñā bimbisāreṇa śrutaṃ yathā jīvaka āgata iti /",
    "K01vinv07_u:1084": " tenājātaśatroḥ kumārasyājñā dattā putra bhrātā te āgacchati pratyudgamako gaccheti /",
    "K01vinv07_u:1085": " sa pratyudgataḥ /",
    "K01vinv07_u:1086": " jīvakena śrutaṃ yathā ajātaśatruḥ kumāraḥ pratyudgacchatīti /",
    "K01vinv07_u:1087": " sa saṃlakṣayati /",
    "K01vinv07_u:1088": " yady aham asya pratyudgamanaṃ svīkariṣyāmīti yadā rājā bhaviṣyati tadānarthaṃ me kariṣyatīti /",
    "K01vinv07_u:1089": " sa parāvṛtyānyena dvāreṇa praviṣṭaḥ /",
    "K01vinv07_u:1090": " apareṇa samayena jīvako mahājanakāyaparivṛto vyākṣiptacitto gacchati /",
    "K01vinv07_u:1091": " tāvad anyataro brāhmaṇo 'kṣirogārto jīvakasya sakāśaṃ gataḥ /",
    "K01vinv07_u:1092": " bhaiṣajyaṃ me vyapadiśeti /",
    "K01vinv07_u:1093": " tena saṃjātāmarṣeṇoktaḥ /",
    "K01vinv07_u:1094": " bhasmanā pūraya iti /",
    "K01vinv07_u:1095": " tena ṛjukena bhasmanā pūritam* /",
    "K01vinv07_u:1096": " svasthībhūtaḥ /",
    "K01vinv07_u:1097": " aparasyāpy akṣirogaḥ /",
    "K01vinv07_u:1098": " sa jīvakasakāśaṃ saṃprasthitaḥ /",
    "K01vinv07_u:1099": " tena brāhmaṇena dṛṣṭaḥ pṛṣṭaś ca /",
    "K01vinv07_u:1100": " bhoḥ puruṣa kva gacchasīti /",
    "K01vinv07_u:1101": " tena yathābhūtam ākhyātam* /",
    "K01vinv07_u:1102": " sa kathayati /",
    "K01vinv07_u:1103": " kiṃ te jīvakena /",
    "K01vinv07_u:1104": " yat tena mamopadiṣṭaṃ tat kuruṣveti /",
    "K01vinv07_u:1105": " śraddadhāno 'sau /",
    "K01vinv07_u:1106": " tena bhasmanā pūrite andhībhūtaḥ /",
    "K01vinv07_u:1107": " apareṇa samayena rājño bimbisārasya mūrdhni piṭako jātaḥ /",
    "K01vinv07_u:1108": " tenāmātyānām ājñā dattā /",
    "K01vinv07_u:1109": " bhavanta āhūyatāṃ vaidya iti /",
    "K01vinv07_u:1110": " amātyair āhūtaḥ /",
    "K01vinv07_u:1111": " rājñābhihitaḥ /",
    "K01vinv07_u:1112": " bhavanto mūrdhni piṭako jātaḥ /",
    "K01vinv07_u:1113": " cikitsāṃ kuruṣveti /",
    "K01vinv07_u:1114": " te kathayanti /",
    "K01vinv07_u:1115": " deva jīvike mahāvaidye 'vatiṣṭhamāne kathaṃ vayaṃ kariṣyāmaḥ /",
    "K01vinv07_u:1116": " rājā kathayaty āhūyatāṃ bhavanto jīvakaḥ /",
    "K01vinv07_u:1117": " tair āhūtaḥ /",
    "K01vinv07_u:1118": " rājā kathayati /",
    "K01vinv07_u:1119": " jīvaka cikitsāṃ kuruṣveti /",
    "K01vinv07_u:1120": " jīvakaḥ kathayati /",
    "K01vinv07_u:1121": " deva samayataḥ karomi yady aham eva devaṃ snapayāmi /",
    "K01vinv07_u:1122": " evaṃ kuru /",
    "K01vinv07_u:1123": " tato (MSV II 39) jīvakenāmalakaṃ dadatā pācanīyāni dravyāṇi dattāni /",
    "K01vinv07_u:1124": " paṃca ca ghaṭaśatāni pācanīyair dravyair bhāvitāni /",
    "K01vinv07_u:1125": " yadā pakvaḥ tadā pracchannaṃ kṣureṇa spṛṣṭaḥ sphuṭitaḥ /",
    "K01vinv07_u:1126": " tato rohiṇīyāni dravyāṇi dattāni /",
    "K01vinv07_u:1127": " paṃca ghaṭaśatāni rohiṇīyair dravyair bhāvitāni /",
    "K01vinv07_u:1128": " tad vraṇaṃ rūḍhaṃ samacchavi samaromaṃ saṃvṛttam* /",
    "K01vinv07_u:1129": " rājā snātamātraḥ kathayati /",
    "K01vinv07_u:1130": " jīvaka cikitsāṃ kuruṣveti /",
    "K01vinv07_u:1131": " sa kathayati /",
    "K01vinv07_u:1132": " deva bhuṃkṣva /",
    "K01vinv07_u:1133": " (248v1 = GBM 6.809) tāvad rājñā bhuktam* /",
    "K01vinv07_u:1134": " jīvaka cikitsāṃ kuru /",
    "K01vinv07_u:1135": " deva kṛtā /",
    "K01vinv07_u:1136": " sa tadante pāṇinā parāmārṣṭi /",
    "K01vinv07_u:1137": " na saṃjānīte katarasmin pradeśe vraṇam iti /",
    "K01vinv07_u:1138": " ādarśaṃ gṛhītvā vyavalokayati tathāpi na paśyati /",
    "K01vinv07_u:1139": " devīṃ pṛcchati /",
    "K01vinv07_u:1140": " sāpi na saṃjānīte katarasmin pradeśe vraṇam āsīd iti /",
    "K01vinv07_u:1141": " rājā paraṃ vismayam āpanna amātyānāṃ kathayati /",
    "K01vinv07_u:1142": " bhavato jīvakasya vaidyarājābhiṣekaṃ kuruteti /",
    "K01vinv07_u:1143": " so 'ndhaḥ puruṣaḥ kathayati /",
    "K01vinv07_u:1144": " deva kiṃ putrasnehād asyābhiṣekaḥ kriyate /",
    "K01vinv07_u:1145": " āhosvid vaidyavaicakṣaṇyād iti /",
    "K01vinv07_u:1146": " sa kathayati /",
    "K01vinv07_u:1147": " vaidyacaikṣaṇyāt* /",
    "K01vinv07_u:1148": " yady evam aham evānenāndhīkṛtaḥ /",
    "K01vinv07_u:1149": " jīvakaḥ kathayati /",
    "K01vinv07_u:1150": " bhoḥ puruṣa tavāhaṃ darśanam api na samanupaśyāmi kutaḥ svasthīkariṣyāmi /",
    "K01vinv07_u:1151": " sa kathayati /",
    "K01vinv07_u:1152": " satyam etad api tu yasya tvayopadeśaḥ kṛtas tena mamopadiṣṭam* /",
    "K01vinv07_u:1153": " kim upadiṣṭam* /",
    "K01vinv07_u:1154": " amukam* /",
    "K01vinv07_u:1155": " jīvakaḥ kathayati /",
    "K01vinv07_u:1156": " tasyānyo dhātuḥ /",
    "K01vinv07_u:1157": " tavāpy anyaḥ /",
    "K01vinv07_u:1158": " idānīm idaṃ cedaṃ ca kuru /",
    "K01vinv07_u:1159": " svasthībhaviṣyasīti /",
    "K01vinv07_u:1160": " tena kṛtam* /",
    "K01vinv07_u:1161": " (MSV II 40) svasthībhūtaḥ /",
    "K01vinv07_u:1162": " kathayati /",
    "K01vinv07_u:1163": " deva kriyatām asya vaidyarājābhiṣeka iti /",
    "K01vinv07_u:1164": " sa hastiskandhābhirūḍho mahatā śrīsamudayena vaidyarājye 'bhiṣiktaḥ /",
    "K01vinv07_u:1165": " rājagṛhe 'nyatamo gṛhapatir gulmavyādhinā spṛṣṭaḥ /",
    "K01vinv07_u:1166": " sarvavaidyapratyākhyātaḥ /",
    "K01vinv07_u:1167": " sa saṃlakṣayati /",
    "K01vinv07_u:1168": " jīvakasya sakāśaṃ gacchāmīti /",
    "K01vinv07_u:1169": " yadi cikitsāṃ kariṣyaty atīva kuśalaṃ no ced ātmānaṃ ghātayiṣyāmīti /",
    "K01vinv07_u:1170": " sa jīvakasakāśaṃ gataḥ /",
    "K01vinv07_u:1171": " jīvaka cikitsāṃ me kuru /",
    "K01vinv07_u:1172": " sa kathayati /",
    "K01vinv07_u:1173": " bhoḥ puruṣa durlabhāni tava bhaiṣajyānīti /",
    "K01vinv07_u:1174": " sa saṃlakṣayati /",
    "K01vinv07_u:1175": " jīvakenāpy ahaṃ pratyākhyātaḥ /",
    "K01vinv07_u:1176": " kim atra prāptakāla ātmānaṃ ghātayiṣyāmīti /",
    "K01vinv07_u:1177": " śmaśānaṃ gataḥ /",
    "K01vinv07_u:1178": " tatra citāyāṃ jvalantyāṃ babhrunakulaś candanagodhā ca yudhyamānau patitau /",
    "K01vinv07_u:1179": " tena kṣudhārtena tāv ubhāv api bhakṣitau /",
    "K01vinv07_u:1180": " devaś ca vṛṣṭaḥ /",
    "K01vinv07_u:1181": " śmaśānāt pragharat tac citodakaṃ pītam* /",
    "K01vinv07_u:1182": " śmaśānasya nātidūre gokulam* /",
    "K01vinv07_u:1183": " tatra gatvā kodravodanaṃ mathitaṃ ca pītam* /",
    "K01vinv07_u:1184": " gulmaḥ sphuṭitaḥ /",
    "K01vinv07_u:1185": " ūrdhvam adhaś ca virikto yathā paurāṇaḥ saṃvṛttaḥ /",
    "K01vinv07_u:1186": " apareṇa samayena vaidehyā guhyapradeśe piṭako jātaḥ /",
    "K01vinv07_u:1187": " tayā rājñe niveditam* /",
    "K01vinv07_u:1188": " rājñā jīvako 'bhihitaḥ /",
    "K01vinv07_u:1189": " aparamātuś cikitsāṃ kuruṣveti /",
    "K01vinv07_u:1190": " tena pratijñātam* /",
    "K01vinv07_u:1191": " tataḥ satkūn piṇḍīkṛtya dhātryā dattāḥ /",
    "K01vinv07_u:1192": " asyāntike niṣādayitavyeti /",
    "K01vinv07_u:1193": " tayā sā niṣāditā /",
    "K01vinv07_u:1194": " jīvakena satkupiṇḍaṃ dṛṣṭā saṃlakṣitaḥ /",
    "K01vinv07_u:1195": " amuṣmin pradeśe iti /",
    "K01vinv07_u:1196": " tataḥ pācanīyāni dravyāṇi dattāni /",
    "K01vinv07_u:1197": " pakvaṃ jñātvā satkupiṇḍamadhye śastrakaṃ prakṣipya dhātryābhihitā /",
    "K01vinv07_u:1198": " asyāntike īṣan niṣādayitavyā devī /",
    "K01vinv07_u:1199": " niṣadyākāśe dhārayitavyeti /",
    "K01vinv07_u:1200": " tayā tathākṛtam* /",
    "K01vinv07_u:1201": " śastrasaṃpātasamakālam (MSV II 41)",
    "K01vinv07_u:1202": " eva piṭakaḥ sphuṭitaḥ /",
    "K01vinv07_u:1203": " tato rohaṇīyadravyaparibhāvitena kaṣāyāmbhasā śocitaḥ /",
    "K01vinv07_u:1204": " rohiṇīyāni dravyāṇi dattāni /",
    "K01vinv07_u:1205": " svasthībhūtā /",
    "K01vinv07_u:1206": " jīvako rājñaḥ sakāśaṃ gataḥ /",
    "K01vinv07_u:1207": " rājā kathayati /",
    "K01vinv07_u:1208": " jīvaka kṛtā te 'paramātuś cikitsā /",
    "K01vinv07_u:1209": " deva kṛtā /",
    "K01vinv07_u:1210": " mā te vinagnā dṛṣṭā /",
    "K01vinv07_u:1211": " deva na dṛṣṭā /",
    "K01vinv07_u:1212": " kathaṃ kṛtā /",
    "K01vinv07_u:1213": " tena yathāvṛttam ārocitam* /",
    "K01vinv07_u:1214": " rājā paraṃ vismayam āpannaḥ /",
    "K01vinv07_u:1215": " tenāmātyā uktāḥ /",
    "K01vinv07_u:1216": " dvir api jīvakasya vaidyarājābhiṣekaṃ kurutheti /",
    "K01vinv07_u:1217": " yo 'sau gulmī puruṣo jīvakenābhihito durlabhāni bhaiṣajyānīti sa kathayati /",
    "K01vinv07_u:1218": " deva kiṃ putrasnehād asyābhiṣekaḥ kriyate /",
    "K01vinv07_u:1219": " āhosvid vaidyavaicakṣaṇyāt* /",
    "K01vinv07_u:1220": " vaidyavaicakṣaṇyāt* /",
    "K01vinv07_u:1221": " yady evam aham anena na svasthīkṛtaḥ /",
    "K01vinv07_u:1222": " jīvakaḥ kathayati /",
    "K01vinv07_u:1223": " bhoḥ puruṣa na mayā tava cikitsā kṛtā /",
    "K01vinv07_u:1224": " api (249r1 = GBM 6.810) tu mayoktaṃ durlabhāni te bhaiṣajyānīti /",
    "K01vinv07_u:1225": " sa kathayati /",
    "K01vinv07_u:1226": " kīdṛśāni mama bhaiṣajyānīti /",
    "K01vinv07_u:1227": " jīvakaḥ kathayati /",
    "K01vinv07_u:1228": " yadi kṛṣṇacaturdaśyām ekapiṇḍalaḥ puruṣaḥ kālaṃ karoti /",
    "K01vinv07_u:1229": " tasya śmaśāne dhmāpyamānasya babhrunakulaś candanagodhā ca citāyāṃ patitaḥ /",
    "K01vinv07_u:1230": " tau tvaṃ bhakṣayasi /",
    "K01vinv07_u:1231": " mahendro devo varṣati /",
    "K01vinv07_u:1232": " śmaśānāc ca pragharitaṃ codakaṃ pibasi /",
    "K01vinv07_u:1233": " tataḥ kodravodanaṃ bhuṃkṣe mathitaṃ ca pibasi evaṃ tvaṃ svastho bhavasy etan matvā mayoktaṃ durlabhāni te bhaiṣajyānīti /",
    "K01vinv07_u:1234": " sa kathayati /",
    "K01vinv07_u:1235": " sādhu suṣṭhu parijñātam* /",
    "K01vinv07_u:1236": " etad eva mayopayuktam* /",
    "K01vinv07_u:1237": " tato 'bhiprasannaḥ kathayati /",
    "K01vinv07_u:1238": " deva śakyo 'sya vaidyarājābhiṣekaḥ /",
    "K01vinv07_u:1239": " abhiṣicyatām iti /",
    "K01vinv07_u:1240": " dvir api vaidyarājye 'bhiṣiktam* /",
    "K01vinv07_u:1241": " (MSV II 42)",
    "K01vinv07_u:1242": " yadā ajātaśatruṇā devadattakalyāṇamitravigrāhitena pitā dhārmiko dharmarājo jīvitād vyaparopitaḥ tadāsya gulmarogaḥ prādurbhūtaḥ /",
    "K01vinv07_u:1243": " tena vaidyānām ājñā dattā /",
    "K01vinv07_u:1244": " cikitsāṃ kuruṣveti /",
    "K01vinv07_u:1245": " te kathayanti /",
    "K01vinv07_u:1246": " deva jīvako 'nuttaro vaidyarājo devasya bhrātā /",
    "K01vinv07_u:1247": " tasmin sthite kā śaktir asmākaṃ cikitsāṃ kartum iti /",
    "K01vinv07_u:1248": " tenāmātyānām ājñā dattā /",
    "K01vinv07_u:1249": " āhūyatāṃ bhavanto jīvaka iti /",
    "K01vinv07_u:1250": " tair āhūtaḥ /",
    "K01vinv07_u:1251": " jīvaka gulmarogo me prādurbhūtaḥ /",
    "K01vinv07_u:1252": " cikitsāṃ kuruṣveti /",
    "K01vinv07_u:1253": " deva karomi /",
    "K01vinv07_u:1254": " sa saṃlakṣayati /",
    "K01vinv07_u:1255": " dvābhyāṃ kāraṇābhyāṃ gulmo bhidyate /",
    "K01vinv07_u:1256": " atyantaharṣeṇa vā atyantaroṣeṇa vā /",
    "K01vinv07_u:1257": " tad ayaṃ pāpakārī satvaḥ /",
    "K01vinv07_u:1258": " kuto 'syātyantaharṣaḥ /",
    "K01vinv07_u:1259": " sarvathā roṣayitavya iti viditvā kathayati /",
    "K01vinv07_u:1260": " deva samayena cikitsāṃ karomi /",
    "K01vinv07_u:1261": " yady udāyibhadrasya kumārasya māṃsaṃ paribhuṃkṣveti /",
    "K01vinv07_u:1262": " śrutvā rājā ruṣitaḥ kathayati /",
    "K01vinv07_u:1263": " śobhanam* /",
    "K01vinv07_u:1264": " mayā pitā jīvitād vyaparopitaḥ /",
    "K01vinv07_u:1265": " tvam apy udāyibhadraṃ jīvitād vyaparopaya /",
    "K01vinv07_u:1266": " aham api svayam eva rogeṇa kālaṃ kariṣyāmi /",
    "K01vinv07_u:1267": " tvam api rājā bhaviṣyasīti /",
    "K01vinv07_u:1268": " sa kathayati /",
    "K01vinv07_u:1269": " deva eṣā cikitsā /",
    "K01vinv07_u:1270": " na śakyam anyathā svasthena bhavitum iti /",
    "K01vinv07_u:1271": " nāsty ātmasamaṃ prema /",
    "K01vinv07_u:1272": " tenābhyupagatam* /",
    "K01vinv07_u:1273": " tato jīvakena udāyibhadra kumāraḥ sarvālaṃkāravibhūṣitaḥ kṛtvā rājña upanāmitaḥ /",
    "K01vinv07_u:1274": " deva ayam udāyibhadraḥ kumāraḥ sunirīkṣitam enaṃ kuru /",
    "K01vinv07_u:1275": " na bhūyo drakṣyasīti /",
    "K01vinv07_u:1276": " tatas tenopadarśya gṛhaṃ nītvā sthāpitaḥ /",
    "K01vinv07_u:1277": " tato jīvako māṃsārthī śītavanaṃ śmaśānaṃ gataḥ /",
    "K01vinv07_u:1278": " aśūnyaṃ ca śītavanaṃ śmaśānaṃ mṛtakuṇapena /",
    "K01vinv07_u:1279": " (MSV II 43) tatas tena kuṇapamāṃsaṃ gṛhītvopakaraṇaviśeṣaiḥ sādhayitvā bhojanakāle rājña upanāmitam* /",
    "K01vinv07_u:1280": " tato rājā ajātaśatruḥ māṃsaśarāvaṃ gṛhītvā bhakṣayiṣyāmīti jīvakenācchidya kapole prahāro dattaḥ /",
    "K01vinv07_u:1281": " pāpakārin tvayā pitā dhārmiko dharmarājo jīvitād vyaparopitaḥ /",
    "K01vinv07_u:1282": " idānīṃ putramāṃsam api bhakṣayasīti /",
    "K01vinv07_u:1283": " sa ruṣitaḥ kathayati /",
    "K01vinv07_u:1284": " yady evaṃ kimarthaṃ praghātitaḥ /",
    "K01vinv07_u:1285": " saṃjātāmarṣasya cāsya gulmaḥ sphuṭitaḥ ūrdhvam adhaś ca viriktaḥ /",
    "K01vinv07_u:1286": " sa rudhira eva mukhenāgataḥ /",
    "K01vinv07_u:1287": " yaṃ dṛṣṭvā mūrcchitaḥ pṛthivyāṃ patitaḥ /",
    "K01vinv07_u:1288": " tato jalābhiṣekapratyāgataprāṇaṃ snapayitvā sāṃpreyabhojanaṃ dattam* /",
    "K01vinv07_u:1289": " yathā paurāṇaḥ saṃvṛttaḥ /",
    "K01vinv07_u:1290": " tato jīvaka udāyibhadraṃ kumāraṃ sarvālaṃkāravibhūṣitam ādāya rājñaḥ sakāśam upasaṃkrāntaḥ /",
    "K01vinv07_u:1291": " pādayor nipatya kathayati /",
    "K01vinv07_u:1292": " deva ayam udāyibhadraḥ kumāro na śakyaṃ mayā kuntapipīlakam api prāṇinaṃ jīvitād vyaparopayituṃ (249v1 = GBM 6.811)",
    "K01vinv07_u:1293": " prāg eva kumāram* /",
    "K01vinv07_u:1294": " api tv anenopāyena cikitseti mayopāyasaṃvidhānaṃ kṛtam iti /",
    "K01vinv07_u:1295": " rājā paraṃ vismayam upagataḥ /",
    "K01vinv07_u:1296": " tenāmātyānām ājñā dattā /",
    "K01vinv07_u:1297": " jīvakasya vaidyarājābhiṣekaṃ kuruṣveti /",
    "K01vinv07_u:1298": " amātyair hastaskandhābhirūḍho mahatā śrīsamudayena trir api vaidyarājābhiṣekeṇābhiṣiktaḥ /",
    "K01vinv07_u:1299": " (MSV II 44)",
    "K01vinv07_u:1300": " tato jīvakasya mada utpannaḥ /",
    "K01vinv07_u:1301": " na mayā samaḥ kaścid vaidyo 'sti /",
    "K01vinv07_u:1302": " ahaṃ kāyacikitsakānām agraḥ /",
    "K01vinv07_u:1303": " bhagavān api cittacikitsakānām agra iti /",
    "K01vinv07_u:1304": " so 'pareṇa samayena bhagavatsakāśam upasaṃkrāntaḥ /",
    "K01vinv07_u:1305": " sa madāvalepena satyāni na paśyati /",
    "K01vinv07_u:1306": " bhagavān saṃlakṣayati /",
    "K01vinv07_u:1307": " jīvako vaidyarāja āhṛtakuśalamūlaḥ kimarthaṃ satyāni na paśyati /",
    "K01vinv07_u:1308": " madāvalepanāt* /",
    "K01vinv07_u:1309": " madāpanayo 'sya kartavya iti /",
    "K01vinv07_u:1310": " tatra bhagavān jīvakaṃ vaidyarājam āmantrayate /",
    "K01vinv07_u:1311": " dṛṣṭas te jīvaka himavatparvatarājaḥ /",
    "K01vinv07_u:1312": " no bhadanta /",
    "K01vinv07_u:1313": " gṛhāṇa tathāgatasya cīvarakarṇakaḥ /",
    "K01vinv07_u:1314": " tena gṛhītam* /",
    "K01vinv07_u:1315": " atha bhagavān jīvakaṃ vaidyarājam ādāya yena himavān parvatarājas tenopasaṃkrāntaḥ /",
    "K01vinv07_u:1316": " tatra nānāvidhauṣadhayo dīpavaj jvalanti /",
    "K01vinv07_u:1317": " bhagavāṃ jīvakaṃ vaidyarājam idam avocat* /",
    "K01vinv07_u:1318": " gṛhāṇa jīvaka yathābhipretā oṣadhīḥ /",
    "K01vinv07_u:1319": " bhagavan bibhemi /",
    "K01vinv07_u:1320": " tatra bhagavān yakṣaṃ vajrapāṇim āmantrayate /",
    "K01vinv07_u:1321": " gaccha vajrapāṇe jīvakasyārakṣāṃ kuru /",
    "K01vinv07_u:1322": " sa gatas tena nānāvidhā oṣadhayo gṛhītāḥ /",
    "K01vinv07_u:1323": " bhagavān kathayati /",
    "K01vinv07_u:1324": " jīvaka kiṃ nāmeyam oṣadhiḥ /",
    "K01vinv07_u:1325": " sa kathayati /",
    "K01vinv07_u:1326": " bhagavann amukā /",
    "K01vinv07_u:1327": " anena vidhānenāmukasya vyādher upaśamanīti /",
    "K01vinv07_u:1328": " iyam apy amukā /",
    "K01vinv07_u:1329": " amukasya vyādheḥ praśamanīti /",
    "K01vinv07_u:1330": " aparāsāṃ nāmāni na jānīte /",
    "K01vinv07_u:1331": " yāṃ na jānīte tāṃ bhagavān kathayati /",
    "K01vinv07_u:1332": " jīvaka iyam amukā /",
    "K01vinv07_u:1333": " amukena vidhānenāmukasya vyādheḥ praśamanī /",
    "K01vinv07_u:1334": " iyam apy amukasyeti /",
    "K01vinv07_u:1335": " jīvakaḥ kathayati /",
    "K01vinv07_u:1336": " vaidyakam api bhagavān jānīta iti /",
    "K01vinv07_u:1337": " tatra bhagavān jīvakaṃ vaidyarājam āmantrayate /",
    "K01vinv07_u:1338": " caturbhir jīvakāṅgaiḥ samanvāgato (MSV II 45)",
    "K01vinv07_u:1339": " bhiṣak chalyāhartā rājārhaś ca bhavati rājayogyaś ca rājāṅgatve ca saṃkhyāṃ gacchati /",
    "K01vinv07_u:1340": " katamaiś caturbhir iha bhiṣak chalyāhartā /",
    "K01vinv07_u:1341": " ābādhakuśalo bhavati /",
    "K01vinv07_u:1342": " ābādhasamutthānakuśalaś ca /",
    "K01vinv07_u:1343": " utpannasyābādhasya prahāṇakuśalaḥ /",
    "K01vinv07_u:1344": " prahīṇasyāyatyām anutpādakuśalaḥ /",
    "K01vinv07_u:1345": " katham ābādhakuśalo bhavati /",
    "K01vinv07_u:1346": " iha bhiṣak chalyāhartābādhaṃ jānāty ayam ābādha evaṃrūpaś caivaṃrūpaś cety evam ābādhakuśalo bhavati /",
    "K01vinv07_u:1347": " katham ābādhasamutthānakuśalo bhavati /",
    "K01vinv07_u:1348": " iha bhiṣak chalyāhartābādhaṃ jānāty ayam ābādho vātasamuttho vā vipattisamuttho vā",
    "K01vinv07_u:1349": " śleṣmasamuttho vātmopakramiko vā paropakramiko vā sāṃnipātiko vā ṛtupariṇāmiko vety",
    "K01vinv07_u:1350": " evam ābādhasamutthānakuśalo bhavati /",
    "K01vinv07_u:1351": " katham utpannasyābādhasya prahāṇakuśalo bhavati /",
    "K01vinv07_u:1352": " iha bhiṣak chalyāhartābādhaṃ jānāty ayam ābādho 'ṃjanena vā pratyaṃjanena vā vāmanena",
    "K01vinv07_u:1353": " vā virecanena vordhvavirecanena vādhovirecanena vā nastakarmaṇā vā dhūpadānena vā",
    "K01vinv07_u:1354": " svedaparikarmaṇā vā prahāsyatīty evam utpannasyābādhasya prahāṇakuśalo bhavati /",
    "K01vinv07_u:1355": " kathaṃ prahīṇasyābādhasyāyatyām anutpādakuśalo bhavati /",
    "K01vinv07_u:1356": " iha bhiṣak chalyāhartābādhaṃ jānāty ayam ābādha (250r1 = GBM 6.812)",
    "K01vinv07_u:1357": " evaṃrūpābhiś caivaṃrūpābhiś ca sāṃpreyābhiḥ kriyābhiḥ kriyamāṇābhiḥ prahīṇa āyatyāṃ notpatsyata ity evaṃ prahīṇasyābādhasyāyatyām anutpādakuśalo (MSV II 46) bhavati /",
    "K01vinv07_u:1358": " evaṃ caturbhir aṃgaiḥ samanvāgato bhiṣak chalyāhartā rājārhaś ca bhavati rājayogyaś ca rājāṃgatve ca saṃkhyāṃ gacchati /",
    "K01vinv07_u:1359": " evam eva caturaṃgaiḥ samanvāgatas tathāgato 'rhan samyaksaṃbuddho 'nuttaro bhiṣak chalyāhartā ity ucyate /",
    "K01vinv07_u:1360": " katamaiś caturbhiḥ /",
    "K01vinv07_u:1361": " iha jīvaka tathāgato 'rhan samyaksaṃbuddhaḥ /",
    "K01vinv07_u:1362": " idaṃ duḥkham āryasatyam iti yathābhūtaṃ prajānāti /",
    "K01vinv07_u:1363": " idaṃ duḥkhasamudaya idaṃ duḥkhanirodha idaṃ duḥkhanirodhagāminīpratipad āryasatyam iti yathābhūtaṃ prajānāti /",
    "K01vinv07_u:1364": " na khalu jīvaka bhiṣak chalyāhartā jātimūlakānāṃ duḥkhānāṃ prahāṇāya bhaiṣajyaṃ jānāti /",
    "K01vinv07_u:1365": " nāpi jarāvyādhimaraṇaśokaparidevaduḥkhadaurmanasyopāyāsamūlakānāṃ duḥkhānāṃ prahāṇāya bhaiṣajyaṃ jānāti /",
    "K01vinv07_u:1366": " tathāgatas tu jīvaka jātimūlakānāṃ duḥkhānāṃ prahāṇāya bhaiṣajyaṃ jānāti /",
    "K01vinv07_u:1367": " jarāvyādhimaraṇaśokaparidevaduḥkhadaurmanasyopāyāsamūlakānāṃ duḥkhānāṃ prahāṇāya bhaiṣajyaṃ jānāti /",
    "K01vinv07_u:1368": " tasmāt tathāgato 'rhan samyaksaṃbuddho 'nuttaro bhiṣak chalyāhartety ucyate /",
    "K01vinv07_u:1369": " asmin khalu dharmaparyāye bhāṣyamāṇe jīvakasya kumārabhṛtyasya virajo vigatamalaṃ dharmeṣu dharmacakṣur utpannam* /",
    "K01vinv07_u:1370": " atha jīvakaḥ kumārabhṛto dṛṣṭadharmā prāptadharmā viditadharmā paryavagāḍhadharmā",
    "K01vinv07_u:1371": " tīrṇakāṃkṣas tīrṇavicikitso 'parapratyayo 'nanyaneyaḥ śāstuḥ śāsane dharmeṣu vaiśāradyaprāptaḥ",
    "K01vinv07_u:1372": " utthāyāsanād ekāṃsam uttarāsaṃgaṃ kṛtvā yena bhagavāṃs tenāṃjaliṃ praṇamya bhagavantam idam avocat* /",
    "K01vinv07_u:1373": " abhikrānto 'haṃ bhadantābhikrāntaḥ /",
    "K01vinv07_u:1374": " eṣo 'haṃ bhagavantaṃ śaraṇaṃ gacchāmi dharmaṃ ca bhikṣusaṃghāṃ copāsakaṃ ca /",
    "K01vinv07_u:1375": " māṃ dhārayādyāgreṇa (MSV II 47)",
    "K01vinv07_u:1376": " yāvajjīvaṃ prāṇopetaṃ śaraṇagatam abhiprasannam* /",
    "K01vinv07_u:1377": " atha jīvako vaidyarājo bhagavata pādau śirasā vanditvā bhagavato 'ntikāt prakrāntaḥ /",
    "K01vinv07_u:1378": " himavān parvatarājo himasaṃyogān nityaṃ śītalo bhagavataḥ sābhiṣyandaṃ glānam utpannam* /",
    "K01vinv07_u:1379": " jīvako vaidyarājaḥ saṃlakṣayati /",
    "K01vinv07_u:1380": " svayam evāhaṃ bhagavata upasthānaṃ karomi tadyathā rājñaś cakravartina iti /",
    "K01vinv07_u:1381": " tato jīvakena dvātriṃśad utpalāni sraṃsanīyair dravyair bhāvayitvā bhagavate dattāni /",
    "K01vinv07_u:1382": " jighratu bhagavān etānīti /",
    "K01vinv07_u:1383": " bhagavatā ghrātāni /",
    "K01vinv07_u:1384": " dvātriṃśad evotthānāni labdhāni /",
    "K01vinv07_u:1385": " tato bhagavantaṃ pṛcchati /",
    "K01vinv07_u:1386": " kaścid bhagavān samyagvirikta iti /",
    "K01vinv07_u:1387": " bhagavān āha /",
    "K01vinv07_u:1388": " santi jīvaka te doṣāḥ /",
    "K01vinv07_u:1389": " ye cyutā na srutāḥ santi /",
    "K01vinv07_u:1390": " srutā na cyutāḥ santi /",
    "K01vinv07_u:1391": " srutāś cyutāś ca santi /",
    "K01vinv07_u:1392": " naiva srutā na cyutā iti /",
    "K01vinv07_u:1393": " jīvakaḥ kathayati /",
    "K01vinv07_u:1394": " bhagavan yady evaṃ guḍaharītakīṃ bhakṣaya /",
    "K01vinv07_u:1395": " maṇḍānupūrvīṃ ca kuruṣveti /",
    "K01vinv07_u:1396": " bhagavatā tathākṛtam* svastho jātaḥ /",
    "K01vinv07_u:1397": " ācaritaṃ jīvakasya yasya kasyacid rājño vā rājamātrasya vā cikitsāṃ karoti sa tasmai grāmaṃ vā grāmavaraṃ vā prayacchati /",
    "K01vinv07_u:1398": " yāvad apareṇa samayena jīvakena videharājasya cikitsā kṛtā /",
    "K01vinv07_u:1399": " tena tasmai śatasahasramūlyaṃ bṛhatikāprāvaraṇaṃ dattam* /",
    "K01vinv07_u:1400": " sa tam ādāya (MSV II 48)",
    "K01vinv07_u:1401": " yena bhagavāṃs tenopasaṃkrāntaḥ /",
    "K01vinv07_u:1402": " upasaṃkramya bhagavataḥ pādau śirasā vanditvaikānte niṣaṇṇaḥ /",
    "K01vinv07_u:1403": " ekānte (250v1 = GBM 6.813) niṣaṇṇo jīvakaḥ kumārabhṛto bhagavantam idam avocat* /",
    "K01vinv07_u:1404": " ācaritaṃ bhadanta mama yasya rājño vā rājamātrasya vā cikitsāṃ karomi sa me grāmaṃ vā grāmavaraṃ vānuprayacchati /",
    "K01vinv07_u:1405": " tan mayā videharājasya cikitsā kṛtā /",
    "K01vinv07_u:1406": " tena me śatasahasramūlyaṃ bṛhatikāprāvaraṇaṃ dattam* /",
    "K01vinv07_u:1407": " tad ahaṃ bhagavate 'nuprayacchāmi /",
    "K01vinv07_u:1408": " tad bhagavān pratigṛhṇātv anukampām upādāyeti /",
    "K01vinv07_u:1409": " pratigṛhṇāti bhagavāṃ jīvakasya kumārabhṛtasyāntikāc chatasahasramūlyaṃ bṛhatikāprāvaraṇam* /",
    "K01vinv07_u:1410": " tena khalu samayenāyuṣmān ānando bhagavataḥ pṛṣṭhataḥ sthito 'bhūd vyajanaṃ gṛhītvā bhagavantaṃ vījayan* /",
    "K01vinv07_u:1411": " tatra bhagavān āyuṣmantam ānandam āmantrayate /",
    "K01vinv07_u:1412": " gṛhāṇānanda śatasahasramūlyaṃ bṛhatikāprāvaraṇaṃ mamārthāya śastralūnaṃ kuruṣveti /",
    "K01vinv07_u:1413": " tata āyuṣmān ānando gṛhītvā vistīrṇāvakāśaṃ pṛthivīpradeśaṃ gatvā māpayitum ārabdhaḥ /",
    "K01vinv07_u:1414": " paśyati bahūni cīvarāṇi saṃpadyante /",
    "K01vinv07_u:1415": " tatas tena bhagavatas tricīvaraṃ kṛtam ātmanaḥ sāntarottaram āyuṣmataś ca rāhulasya kusūlakaḥ /",
    "K01vinv07_u:1416": " taṃ khalu varṣāvāsaṃ bhagavataḥ paṃca paṭaśatāni saṃpannāni /",
    "K01vinv07_u:1417": " bhikṣusaṃghasya cānekāni /",
    "K01vinv07_u:1418": " bhikṣavo na jānīte kathaṃ pratipattavyam iti /",
    "K01vinv07_u:1419": " etat prakaraṇaṃ bhikṣavo bhagavata ārocayanti /",
    "K01vinv07_u:1420": " bhagavān āha /",
    "K01vinv07_u:1421": " tasmād anujānāmi /",
    "K01vinv07_u:1422": " bhikṣubhir gṛhapaticīvarakāṇi śastralūnāni durvarṇīkṛtya dhārayitavyāni /",
    "K01vinv07_u:1423": " (MSV II 49)",
    "K01vinv07_u:1424": " ācaritaṃ rajño bimbisārasya bhikṣuṃ vā bhikṣuṇīṃ vā dṛṣṭvā hastiskandhād avatīrya pādābhivandanaṃ karoti /",
    "K01vinv07_u:1425": " so 'pareṇa samayena hastinam abhiruhya bhagavataḥ pādābhivandakaḥ saṃprasthitaḥ /",
    "K01vinv07_u:1426": " yāvat paśyaty antarmārge ājīvakam* /",
    "K01vinv07_u:1427": " sa tasya jātasaṃbhramo hastiskandhād avatīrya pādayor nipatitaḥ /",
    "K01vinv07_u:1428": " tatra ye aśrāddhās te saṃlakṣayanti /",
    "K01vinv07_u:1429": " na kevalaṃ devo bhikṣuṣv evābhiprasannaḥ /",
    "K01vinv07_u:1430": " ājīvakeṣv apy abhiprasanna iti /",
    "K01vinv07_u:1431": " ye tu śrāddhās te saṃlakṣayanti /",
    "K01vinv07_u:1432": " nūnaṃ devo bhikṣur iti kṛtvā sasaṃbhramo 'sya hastiskandhād avatīrya pādayor nipatita iti /",
    "K01vinv07_u:1433": " te sandigdhamanaso rājānam ūcuḥ /",
    "K01vinv07_u:1434": " kasya devena vandanā kṛtā /",
    "K01vinv07_u:1435": " bhagavataḥ śrāvakasya /",
    "K01vinv07_u:1436": " deva ājīvaka eṣa na bhagavataḥ śrāvakaḥ /",
    "K01vinv07_u:1437": " atha rājño bimbisārasyaitad abhavat* /",
    "K01vinv07_u:1438": " etad eva me karaṇīyaṃ bhavatv iti /",
    "K01vinv07_u:1439": " sa yena bhagavāṃs tenopasaṃkrāntaḥ /",
    "K01vinv07_u:1440": " upasaṃkramya bhagavataḥ pādau śirasā vanditvā ekānte niṣaṇṇaḥ /",
    "K01vinv07_u:1441": " ekāntaniṣaṇṇo rājā māgadhaḥ śreṇyo bimbisāraḥ bhagavantam idam avocat* /",
    "K01vinv07_u:1442": " ācaritaṃ mama bhadanta bhikṣuṃ vā bhikṣuṇīṃ vā dṛṣṭvā hastiskandhād avatīrya tasya pādābhivandanāṃ kartum* /",
    "K01vinv07_u:1443": " tad ahaṃ saṃjātasaṃbhramo hastiskandhād avatīrya kṛtvā ājīvakasya pādayor nipatitaḥ /",
    "K01vinv07_u:1444": " aho bata bhagavann āryakāṇāṃ cīvarakeṣu kiṃcic cihna prajñāpayed anukampām upādāyeti /",
    "K01vinv07_u:1445": " adhivāsayati bhagavān rājño bimbisārasya tūṣṇīṃbhāvena /",
    "K01vinv07_u:1446": " atha rājā bimbisāro bhagavatas tūṣṇīṃbhāvenādhivāsanāṃ viditvā bhagavataḥ pādau śirasā vanditvā prakrāntaḥ /",
    "K01vinv07_u:1447": " tatra bhagavān bhikṣūn āmantrayate sma haṃbho (MSV II 50)",
    "K01vinv07_u:1448": " bhikṣavaḥ sa ājīva upahataś ca yena dṛṣṭasatyasyāntikād vandanā svīkṛteti / (251r1 = GBM 6.814)",
    "K01vinv07_u:1449": " tena khalu samayenāyuṣmān ānando bhagavataḥ pṛṣṭhataḥ sthito 'bhūd vyajanaṃ gṛhītvā bhagavantaṃ vījayan* /",
    "K01vinv07_u:1450": " tatra bhagavān āyuṣmantam ānandam āmantrayate /",
    "K01vinv07_u:1451": " dṣṭas te ānanda vaidehakaḥ parvataḥ /",
    "K01vinv07_u:1452": " no bhadanta /",
    "K01vinv07_u:1453": " gṛhāṇa tathāgatasya cīvarakarṇakam* /",
    "K01vinv07_u:1454": " tena gṛhītam* /",
    "K01vinv07_u:1455": " atha bhagavān tata eva riddhyā upari vihāyasā prakrāntaḥ /",
    "K01vinv07_u:1456": " rājagṛhe 'ntarhito vaidehake parvate prātiṣṭhata /",
    "K01vinv07_u:1457": " tena khalu samayena māgadhakānāṃ manuṣyāṇāṃ kṣetrāṇi samāni samopavicārāṇi āvalīvinibaddhāni bhaktiracanāviśeṣavicitrāṇi dṛṣṭvā ca punar āyuṣmantam ānandam āmantrayate /",
    "K01vinv07_u:1458": " dṛṣṭāni te ānanda etāni kṣetrāṇi samāni samopavicārāṇy āvalīvinibaddhāni bhaktiracanāviśeṣavicitrāṇi /",
    "K01vinv07_u:1459": " dṛṣṭāni bhadanta /",
    "K01vinv07_u:1460": " tasmād ānanda anenākāreṇa bhikṣubhiś cīvarāṇi chitvā setavyāni /",
    "K01vinv07_u:1461": " sthavirānandena bhikṣūṇām ārocitam* /",
    "K01vinv07_u:1462": " yuṣmābhir anenākāreṇa cīvarakāni pāṭayitvā setavyānīti /",
    "K01vinv07_u:1463": " bhikṣavaḥ pāṭayitvā cīvarāṇi setum ārabdhāḥ /",
    "K01vinv07_u:1464": " ekena pārśvena patramukhāni pātayanti /",
    "K01vinv07_u:1465": " na śobhante /",
    "K01vinv07_u:1466": " āyuṣmān ānandaḥ saṃlakṣayati /",
    "K01vinv07_u:1467": " kiṃcāpi bhagavatā nānujñātam* /",
    "K01vinv07_u:1468": " (MSV II 51) sthānam etad vidyate yad etad eva pratyayaṃ kṛtvā anujñāsyatīti /",
    "K01vinv07_u:1469": " tenobhayapārśvayoḥ patramukhāni dattāni /",
    "K01vinv07_u:1470": " tathāpy anupātaṃ vinā na śobhate ity anupāto dattaḥ /",
    "K01vinv07_u:1471": " tataḥ kṛtaniścitaṃ bhagavata upanāmitam* /",
    "K01vinv07_u:1472": " bhagavān āha /",
    "K01vinv07_u:1473": " sādhu sādhv ānanda yan mayā nānujñātaṃ tat tvayā vijātam* /",
    "K01vinv07_u:1474": " tasmād anujānāmi bhikṣubhir anenākāreṇa cīvarāṇi chitvā sevitavyāni /",
    "K01vinv07_u:1475": " bhikṣava evaikaṃ cīvaraṃ chitvā syūtvā dhāvayituṃ pravṛttāḥ /",
    "K01vinv07_u:1476": " avaśiṣṭāny acchinnāni /",
    "K01vinv07_u:1477": " tato bhagavān magadheṣu janapadeṣu cārikāṃ carann āṭavikām anuprāptaḥ /",
    "K01vinv07_u:1478": " āṭavikāyāṃ viharaty agrāṭavike dāve /",
    "K01vinv07_u:1479": " āṭavikā nadī samīpasaṃyogāc chītalā pravātā ca /",
    "K01vinv07_u:1480": " bhagavatā prathame yāme antarvāsaḥ prāvṛtaḥ /",
    "K01vinv07_u:1481": " madhyame yāme uttarāsaṅgaḥ /",
    "K01vinv07_u:1482": " paścime yāme āyuṣmantam ānandam āmantrayate /",
    "K01vinv07_u:1483": " anuprayaccha me ānanda saṃghāṭīm iti /",
    "K01vinv07_u:1484": " tata āyuṣmatānandena hastau prakṣālya bhagavata upariṣṭād dattā saṃghāṭī /",
    "K01vinv07_u:1485": " sā rātrir bhagavatā tricīvareṇātināmitā /",
    "K01vinv07_u:1486": " tataḥ prabhātāyāṃ rajanyāṃ saṃlakṣayati /",
    "K01vinv07_u:1487": " ye kecil loke sukumārakāḥ sukhaiṣiṇaḥ /",
    "K01vinv07_u:1488": " ahaṃ teṣām agraḥ /",
    "K01vinv07_u:1489": " tad ahaṃ śaknomi tricīvareṇa yāpayituṃ kiṃ punar me śrāvakā iti viditvā bhikṣūn āmantrayate sma /",
    "K01vinv07_u:1490": " tasmāt tarhi bhikṣavo bhikṣubhiś chinnaṃ tricīvaraṃ dhārayitavyam iti /",
    "K01vinv07_u:1491": " (MSV II 52)",
    "K01vinv07_u:1492": " uktaṃ bhagavatā chinnaṃ tricīvaraṃ dhārayitavyam iti /",
    "K01vinv07_u:1493": " anyatamasya bhikṣos tricīvaraṃ nāsti /",
    "K01vinv07_u:1494": " tasya namataṃ saṃpannam* /",
    "K01vinv07_u:1495": " sa tac chettum ārabdhaḥ /",
    "K01vinv07_u:1496": " bhagavāṇś ca taṃ pradeśam anuprāptaḥ pṛcchati /",
    "K01vinv07_u:1497": " bhikṣo kim idam* /",
    "K01vinv07_u:1498": " uktaṃ bhadanta bhagavatā bhikṣuṇā chinnaṃ tricīvaraṃ dhārayitavyam iti /",
    "K01vinv07_u:1499": " mama (251v1 = GBM 6.815) tṛtīyaṃ cīvaraṃ nāsti /",
    "K01vinv07_u:1500": " paryeṣamāṇasya me idaṃ namataṃ saṃpannam* /",
    "K01vinv07_u:1501": " chitvā cīvaraṃ karomi /",
    "K01vinv07_u:1502": " naitad bhikṣo chedanārham api tv āsīvakārham* /",
    "K01vinv07_u:1503": " sīvakaṃ kṛtvā dhāraya /",
    "K01vinv07_u:1504": " ity uktā prakrāntaḥ /",
    "K01vinv07_u:1505": " bhikṣusaṃghaṃ sannipātya purastād bhikṣusaṃghasya prajñapta evāsane niṣaṇṇaḥ /",
    "K01vinv07_u:1506": " niṣadya bhagavān bhikṣūn āmantrayate sma /",
    "K01vinv07_u:1507": " amukasya bhikṣavo bhikṣoś cīvaraṃ nāstīti namataṃ chedayatīti /",
    "K01vinv07_u:1508": " tasmāt tarhi bhikṣavaḥ paṃcāchedyāni /",
    "K01vinv07_u:1509": " sarvaṃ namataṃ /",
    "K01vinv07_u:1510": " sarvaṃ prāvārakaṃ /",
    "K01vinv07_u:1511": " sarvaṃ kocavaṃ /",
    "K01vinv07_u:1512": " sarvaṃ lelohitaṃ /",
    "K01vinv07_u:1513": " sarvaṃ sthūlakambalañ ceti /",
    "K01vinv07_u:1514": " āsīvakāṃs tu datvā dhārayitavyam* /",
    "K01vinv07_u:1515": " śrāvastyāṃ nidānam* /",
    "K01vinv07_u:1516": " rājñaḥ prasenajitaḥ kosalasya mṛgāro nāma agrāmātyaḥ /",
    "K01vinv07_u:1517": " tena sadṛśāt kulāt kalatram ānītam* /",
    "K01vinv07_u:1518": " sa tayā (MSV II 53) sārdhaṃ krīḍati ramate paricārayati /",
    "K01vinv07_u:1519": " tasya krīḍato ramamāṇasya paricārayataḥ putro jātaḥ /",
    "K01vinv07_u:1520": " evaṃ yāvat sapta putrāḥ jātāḥ /",
    "K01vinv07_u:1521": " tatra ṣaṇṇāṃ yathābhipretavyavastham* /",
    "K01vinv07_u:1522": " tena nāmāni vyavasthāpitāni /",
    "K01vinv07_u:1523": " yas tu kanīyāṃs tasya viśākha iti nāmadheyaṃ vyavasthāpitam* /",
    "K01vinv07_u:1524": " yāvan mṛgārasya patnī kālagatā /",
    "K01vinv07_u:1525": " tena ṣaṇṇāṃ putrāṇāṃ niveśaḥ kṛtaḥ /",
    "K01vinv07_u:1526": " te svakasvakābhiḥ patnībhiḥ sārdhaṃ maṇḍanaparamā vyavasthitāḥ /",
    "K01vinv07_u:1527": " gṛhakāryaṃ na cintayanti /",
    "K01vinv07_u:1528": " mṛgāro gṛhapatiḥ kare kapolaṃ datvā cintāparo vyavasthitaḥ /",
    "K01vinv07_u:1529": " tasya sapremako brāhmaṇa āgataḥ /",
    "K01vinv07_u:1530": " sa tena cintāparo dṛṣṭaḥ /",
    "K01vinv07_u:1531": " sa kathayati /",
    "K01vinv07_u:1532": " gṛhapate kim asi cintāparaḥ /",
    "K01vinv07_u:1533": " mamāmī putrāḥ svakasvakābhiḥ patnībhiḥ sārdhaṃ maṇḍanaparamā vyavasthitāḥ /",
    "K01vinv07_u:1534": " gṛhakāryaṃ na cintayanti /",
    "K01vinv07_u:1535": " gṛham avasādaṃ gamiṣyatīti /",
    "K01vinv07_u:1536": " sa kathayati /",
    "K01vinv07_u:1537": " viśākhasya kasmān niveśo na kriyate /",
    "K01vinv07_u:1538": " ko jānīyāt kadācit so 'pi pāpataro bhavet* /",
    "K01vinv07_u:1539": " etad api na jñāyate kadācic chobhanataro bhavet* /",
    "K01vinv07_u:1540": " yadi te 'numataṃ samanveṣayāmi dārikam* /",
    "K01vinv07_u:1541": " evaṃ kuru /",
    "K01vinv07_u:1542": " sa gaveṣamāṇo 'nupūrveṇa caṇpām anuprāptaḥ /",
    "K01vinv07_u:1543": " caṇpāyāṃ balamitro nāma gṛhapatiḥ /",
    "K01vinv07_u:1544": " tasya viśākhā nāma duhitā rūpayauvanavatī nayavinayasaṃpannā paṇḍitā paṭupracārā /",
    "K01vinv07_u:1545": " sā yathābhipretamanoharābhir dārikābhiḥ sārdham udyānabhūmiṃ saṃprasthitā /",
    "K01vinv07_u:1546": " sa ca brāhmaṇas taṃ pradeśam āgataḥ /",
    "K01vinv07_u:1547": " tena sā dārikā dṛṣṭā /",
    "K01vinv07_u:1548": " sa saṃlakṣayati /",
    "K01vinv07_u:1549": " āsām eva tāvat parīkṣā kartavyeti /",
    "K01vinv07_u:1550": " sa ca āsām avadhānatatparo mandagatipracāratayā pṛṣṭho 'nubaddhaḥ /",
    "K01vinv07_u:1551": " prāyo nāryaś calat svabhāvāḥ /",
    "K01vinv07_u:1552": " (MSV II 54) tāsāṃ kācid dhāvati kācid utpatati kācin nipatati kācid hasati kācid gātravikṣepaṃ karoti kācid gāyati /",
    "K01vinv07_u:1553": " imāni cānyāni ca durvṛttaceṣṭitāni kurvati /",
    "K01vinv07_u:1554": " sā tu vinayasaṃpannā mandagatipracārā tābhiḥ sārdhaṃ gacchati /",
    "K01vinv07_u:1555": " yāvad udyānaṃ saṃprāptās tā dārikāḥ puṣkariṇyās tīre vastrāṇi sthāpayitvā sahasāvatīrya krīḍitum ārabdhāḥ /",
    "K01vinv07_u:1556": " sā tu yathā yathā pānīyam avatarati tathā tathā vastram utkṣipyāvatīrṇā tathaiva śānteneryāpathā yathā yathā vyuttiṣṭhate tathā tathā vastram avatārayati /",
    "K01vinv07_u:1557": " tataḥ snātaprayatā ekasmin sthāne sthitā /",
    "K01vinv07_u:1558": " tā dārikā ātmanā prathamato bhuktvā parijanaṃ pariveṣṭum (252r1 = GBM 6.816) ārabdhāḥ /",
    "K01vinv07_u:1559": " sāpi pūrvaṃ parijanaṃ pariveṣya paścād ātmanā paribhoktum ārabdhā /",
    "K01vinv07_u:1560": " tato bhuktapītā udyānasukham anubhūya saṃprasthitā /",
    "K01vinv07_u:1561": " yāvad antarmārge pānīyam uttartavyaṃ tā dārikā upānahau chorayitvottīrṇāḥ /",
    "K01vinv07_u:1562": " sā tu sopānatkaiva punaḥ saṃprasthitā /",
    "K01vinv07_u:1563": " tāsām ārāmasaṃpraveśo jātaḥ /",
    "K01vinv07_u:1564": " sā chatram ādāya āmravanam atikrāntā /",
    "K01vinv07_u:1565": " anyābhiś chatrāṇi choritāni /",
    "K01vinv07_u:1566": " tato vātavarṣaṃ prādurbhutam* /",
    "K01vinv07_u:1567": " tadā dārikā devakulaṃ praviśyāvasthitā /",
    "K01vinv07_u:1568": " sā tv abhyavakāśa eva /",
    "K01vinv07_u:1569": " sa brāhmaṇas tasyās tādṛśalakṣaṇapracārān dṛṣṭvā tato jātakutūhalas tāṃ dārikāṃ praṣṭum ārabdhaḥ /",
    "K01vinv07_u:1570": " dārike kasya tvam* /",
    "K01vinv07_u:1571": " balamitrasya duhitā /",
    "K01vinv07_u:1572": " putri pṛcchāmi /",
    "K01vinv07_u:1573": " tena kiñcit tvayā kopaḥ karaṇīyaḥ /",
    "K01vinv07_u:1574": " sā smitapūrvaṃgamā kathayati /",
    "K01vinv07_u:1575": " tāta pṛccha /",
    "K01vinv07_u:1576": " ko 'tra kopaḥ /",
    "K01vinv07_u:1577": " putri sarvā eva dārikā dhāvantya utpatantyo nipatantyo gātravikṣepaṃ kurvantya imāni",
    "K01vinv07_u:1578": " cānyāni ca durvṛttaceṣṭitāni kurvantyo gacchanti tvaṃ punar vinayasaṃpannā mandagatipracāratayā ābhiḥ (MSV II 55)",
    "K01vinv07_u:1579": " sārdham udyānaṃ gacchasīti /",
    "K01vinv07_u:1580": " sā kathayati /",
    "K01vinv07_u:1581": " sarvā dārikā mātāpitror vikreyaṃ dravyam* /",
    "K01vinv07_u:1582": " yadi mama utpatantyā nipatantyā vā hastaḥ pādo vā bhidyate ko māṃ prārthayate /",
    "K01vinv07_u:1583": " na tv ahaṃ yāvajjīvam eva mātāpitroḥ poṣyā bhaviṣyāmi /",
    "K01vinv07_u:1584": " putri śobhanaṃ gatam etat* /",
    "K01vinv07_u:1585": " idam aparaṃ pṛcchāmi /",
    "K01vinv07_u:1586": " etā dārikā vastrāṇy ekānte sthāpayitvā dvitīyavastraviyuktāḥ sahasāvatīrya krīḍitum ārabdhāḥ /",
    "K01vinv07_u:1587": " tvaṃ punar yathā pānīyam avatarati tathā tathā vastram anayasi /",
    "K01vinv07_u:1588": " tāta hrīvyapatrāpyasaṃpanno mātṛgrāmaḥ /",
    "K01vinv07_u:1589": " yadi māṃ kaścit paśyaty apāvṛtām ayuktam* /",
    "K01vinv07_u:1590": " putri kas tvāṃ tatra paśyati /",
    "K01vinv07_u:1591": " tāta tvayaiva tāvad ahaṃ dṛṣṭā syām* /",
    "K01vinv07_u:1592": " putri śobhanam etad api gatam* /",
    "K01vinv07_u:1593": " idam aparaṃ pṛcchāmi /",
    "K01vinv07_u:1594": " etā dārikāḥ pūrvam ātmanā bhuktvā paścāt parijanaṃ bhojayanti /",
    "K01vinv07_u:1595": " tvaṃ punaḥ pūrvaṃ parijanaṃ bhojayitvā paścād ātmanā bhuṃkṣe /",
    "K01vinv07_u:1596": " tāta vayaṃ puṇyaphalopajīvinyaḥ satatam evāsmākaṃ parva /",
    "K01vinv07_u:1597": " etā kusthānaphalopajīvinyaḥ kadācit karhicid udārabhojanaṃ labhante /",
    "K01vinv07_u:1598": " putri śobhanam etad api gatam* /",
    "K01vinv07_u:1599": " idam aparaṃ pṛcchāmi /",
    "K01vinv07_u:1600": " sarvalokaḥ śuṣke upānahau dhārayanti /",
    "K01vinv07_u:1601": " tvaṃ punaḥ udake /",
    "K01vinv07_u:1602": " kim etat* /",
    "K01vinv07_u:1603": " tāta mūrkho lokaḥ /",
    "K01vinv07_u:1604": " udaka eva upānahau dhārayitavyau /",
    "K01vinv07_u:1605": " yat kāraṇaṃ sthale sthāṇur dṛśyate kaṇṭakaḥ pāśāṇaśarkaraḥ śuktiśakalikā śaṃkhasūke khaṇḍikā ca /",
    "K01vinv07_u:1606": " (MSV II 56) jale tv ete na dṛśyante /",
    "K01vinv07_u:1607": " ato jala evopānahau dhārayitavyā na sthale /",
    "K01vinv07_u:1608": " putri śobhanam etad api gatam* /",
    "K01vinv07_u:1609": " idam aparaṃ pṛcchāmi /",
    "K01vinv07_u:1610": " etā dārikā ātape chatraṃ dhārayanti tvaṃ punar ārāme vṛkṣacchāyāyām* /",
    "K01vinv07_u:1611": " kātra yuktiḥ /",
    "K01vinv07_u:1612": " tāta mūrkho lokaḥ /",
    "K01vinv07_u:1613": " ārāma eva chatraṃ dhārayitavyam* /",
    "K01vinv07_u:1614": " yat kāraṇaṃ nityam ārāmaḥ śākhāmṛgaiḥ pakṣibhir ākīrṇaḥ /",
    "K01vinv07_u:1615": " pakṣiṇa uccāraprasrāvaṃ kurvanti /",
    "K01vinv07_u:1616": " asthikhaṇḍaṃ pātayanti /",
    "K01vinv07_u:1617": " śākhāmṛgā uccāraprasrāvaṃ kurvanti /",
    "K01vinv07_u:1618": " ardhaparibhuktāni phalāni pātayanti /",
    "K01vinv07_u:1619": " calasvabhāvatvād itaś cāmutaś ca śākhāntare saṃkrāmaṃ kurvanti /",
    "K01vinv07_u:1620": " kāṣṭhakhaṇḍāni pātayanti /",
    "K01vinv07_u:1621": " abhyavakāśe ca tan nāsti /",
    "K01vinv07_u:1622": " kadācit syāt taṃtu laghunipāti /",
    "K01vinv07_u:1623": " ata ārāma eva chatraṃ dhārayitavyaṃ (252v1 = GBM 6.817)",
    "K01vinv07_u:1624": " nābhyavakāśe /",
    "K01vinv07_u:1625": " putri śobhanam etad api gatam* /",
    "K01vinv07_u:1626": " idam aparaṃ pṛcchāmi /",
    "K01vinv07_u:1627": " etā dārikā vātavarṣe devakulaṃ praviṣṭās tvaṃ punar abhyavakāśe sthitā /",
    "K01vinv07_u:1628": " tāta abhyavakāśa eva sthātavyam* /",
    "K01vinv07_u:1629": " na devakulaṃ praveṣṭavyam* /",
    "K01vinv07_u:1630": " putri kātra yuktiḥ /",
    "K01vinv07_u:1631": " tāta etāni śūnyadevakulāni nityam eva viṭavātaputradhūrtakair aśūnyāni /",
    "K01vinv07_u:1632": " yadi mama praviṣṭāyā kaścid aṃgapratyaṃgāni parāmṛśati na tv evaṃ mātāpitror me ayaśasyatā bhavati /",
    "K01vinv07_u:1633": " varam abhyavakāśe prāṇaviyogaḥ /",
    "K01vinv07_u:1634": " na tv eva śūnyadevakulapraveśaḥ /",
    "K01vinv07_u:1635": " (MSV II 57)",
    "K01vinv07_u:1636": " tato 'sau brāhmaṇas tatpracārāvarjitajanitasaumanasyo balamitrasya gṛhapater niveśanaṃ praviśya kanyāpratilambhatṛṣṇāyā sasaṃbhramaḥ svasti svastīty uvāca /",
    "K01vinv07_u:1637": " gṛhaparijanaḥ kathayati /",
    "K01vinv07_u:1638": " brāhmaṇa na tāvad bhikṣāvelā /",
    "K01vinv07_u:1639": " kiṃ prārthayase /",
    "K01vinv07_u:1640": " kanyābhikṣām* /",
    "K01vinv07_u:1641": " kasyārthāya /",
    "K01vinv07_u:1642": " śrāvastyāṃ mṛgāro nāmāgrāmātyaḥ /",
    "K01vinv07_u:1643": " tasya putro viśākho nāma /",
    "K01vinv07_u:1644": " te kathayanti /",
    "K01vinv07_u:1645": " sadṛśam asmākaṃ tat kulam* /",
    "K01vinv07_u:1646": " kiṃ tarhi /",
    "K01vinv07_u:1647": " ativiprakṛṣṭo deśaḥ /",
    "K01vinv07_u:1648": " sa kathayati /",
    "K01vinv07_u:1649": " dūra eva dārikā dātavyā /",
    "K01vinv07_u:1650": " kiṃ kāraṇam* /",
    "K01vinv07_u:1651": " yadi tāvat sukhitā bhavati śrutvā prāmodyam utpādayiṣyati /",
    "K01vinv07_u:1652": " atha duḥkhitā dānamānasatkārakriyayā khedam āpadyate 'rthāpacayaś ca bhavati /",
    "K01vinv07_u:1653": " te kathayanti /",
    "K01vinv07_u:1654": " yady evaṃ dattā bhavatu /",
    "K01vinv07_u:1655": " tato brāhmaṇaḥ svastīty uktvā prakrānto 'nupūrveṇa śrāvastīṃ gataḥ /",
    "K01vinv07_u:1656": " mārgaśramaṃ prativinodya mṛgārāgrāmātyasya sakāśaṃ gataḥ /",
    "K01vinv07_u:1657": " tato dārikāyā āhāravihāratāṃ ceṣṭāṃ rūpayauvanaśobhāṃ vaicakṣaṇyaṃ ca yathāvadākhyāya kathayati /",
    "K01vinv07_u:1658": " mayā mahatā parikhedena nānādigdeśādhiṣṭhānān paryaṭitvā sā kṛcchreṇa pratilabdhā /",
    "K01vinv07_u:1659": " gacchedānīṃ pariṇayeti /",
    "K01vinv07_u:1660": " tato mṛgāreṇāgrāmātyena divasatithimuhūrtanakṣatrapratigrahaṃ kṛtvā caṇpām āgatya mahatā śrīsamudayena viśākhasya pariṇītā /",
    "K01vinv07_u:1661": " sā mātrā gamanadeśakāle śikṣyate /",
    "K01vinv07_u:1662": " putri nityaṃ tvayā sūryācandramasau namasyau /",
    "K01vinv07_u:1663": " agniḥ paricartavyaḥ /",
    "K01vinv07_u:1664": " ādarśo nirmādayitavyaḥ /",
    "K01vinv07_u:1665": " śuklāni vāsāṃsi prāvaritavyāni /",
    "K01vinv07_u:1666": " grahītavyaṃ na dātavyam* /",
    "K01vinv07_u:1667": " vāṇī (MSV II 58) rakṣitavyā /",
    "K01vinv07_u:1668": " na kasyacid utthāyāsanaṃ dātavyam* /",
    "K01vinv07_u:1669": " miṣṭaṃ bhoktavyam* /",
    "K01vinv07_u:1670": " sukhaṃ svaptavyam* /",
    "K01vinv07_u:1671": " niḥśreṇī baddhavyeti /",
    "K01vinv07_u:1672": " tato mṛgāreṇa śrutam* /",
    "K01vinv07_u:1673": " sa saṃlakṣayati /",
    "K01vinv07_u:1674": " iyaṃ dārikā mithyādṛṣṭir grāhyate /",
    "K01vinv07_u:1675": " aham enāṃ mithyādarśane vivecya samyagdarśanaṃ grāhayiṣyāmīti viditvā tām ādāya saṃprasthitaḥ /",
    "K01vinv07_u:1676": " tato 'syā mātā snehavyākulahṛdayā aśruvyākulekṣaṇā kaṇṭhe pariṣvajya sasvaraṃ rudantī kathayati /",
    "K01vinv07_u:1677": " putri idaṃ te paścimaṃ darśanam iti /",
    "K01vinv07_u:1678": " sā tām anusaṃjñāpayantī kathayati /",
    "K01vinv07_u:1679": " amba pṛcchāmi /",
    "K01vinv07_u:1680": " tāvat kiṃ tvam atra jātāhosvij jñātigṛhe /",
    "K01vinv07_u:1681": " putri jñātigṛhe /",
    "K01vinv07_u:1682": " tat tava gṛham āhosvid idam* /",
    "K01vinv07_u:1683": " idam* /",
    "K01vinv07_u:1684": " aham apīha jātā /",
    "K01vinv07_u:1685": " tatra mayā vastavyam* /",
    "K01vinv07_u:1686": " saṃyogo niyataṃ viyogāntaḥ /",
    "K01vinv07_u:1687": " tūṣṇīṃbhava /",
    "K01vinv07_u:1688": " kimarthaṃ rodiṣi /",
    "K01vinv07_u:1689": " tato mṛgāraḥ sthalena saṃprasthitaḥ /",
    "K01vinv07_u:1690": " viśākhā svāminā sārdhaṃ svagṛhalabdhena ca parijanena nauyānena saṃprasthitā /",
    "K01vinv07_u:1691": " tatra vaḍavā aciraprasūtā nāvam adhirohyate /",
    "K01vinv07_u:1692": " kiśorakaḥ sthale khedam (253r1 = GBM 6.818)",
    "K01vinv07_u:1693": " āpatsyatīti /",
    "K01vinv07_u:1694": " sā yatnenāpi nābhirohatīti kolāhalo jātaḥ /",
    "K01vinv07_u:1695": " viśākhayā śrutam* /",
    "K01vinv07_u:1696": " sā kathayati /",
    "K01vinv07_u:1697": " kimartham ayaṃ kolāhala iti /",
    "K01vinv07_u:1698": " tair yathāvṛttam ākhyātam* /",
    "K01vinv07_u:1699": " viśākhā kathayati /",
    "K01vinv07_u:1700": " kiśorakaṃ pūrvam abhirohayata svayam abhirokṣyatīti /",
    "K01vinv07_u:1701": " tais tathā kṛtam* /",
    "K01vinv07_u:1702": " abhirūḍhā /",
    "K01vinv07_u:1703": " tato mṛgāreṇa te pṛṣṭāḥ /",
    "K01vinv07_u:1704": " kimarthaṃ cireṇa yūyam āgatāḥ /",
    "K01vinv07_u:1705": " vaḍavā (MSV II 59) nāvaṃ nābhirohati /",
    "K01vinv07_u:1706": " atha katham abhirūḍhā /",
    "K01vinv07_u:1707": " cāṇpeyikayā upāyasaṃvidhānam ākhyātaṃ kiśorakaṃ pūrvam abhirohayata /",
    "K01vinv07_u:1708": " paṇḍitā cāṇpeyikā /",
    "K01vinv07_u:1709": " yāvad antarmārgo sārthā rātriṃ vāsam upagatāḥ /",
    "K01vinv07_u:1710": " mṛgārasya prāgbhāre śayyā prajñaptā /",
    "K01vinv07_u:1711": " viśākhā dṛṣṭvā pṛcchati /",
    "K01vinv07_u:1712": " kasyaiṣā śayyā /",
    "K01vinv07_u:1713": " mṛgārasya /",
    "K01vinv07_u:1714": " apanayata /",
    "K01vinv07_u:1715": " kiṃ kāraṇam* /",
    "K01vinv07_u:1716": " yadi suptasya prāgbhāra upari nipatati niyatam avaṣṭabdhaḥ kālaṃ karoti /",
    "K01vinv07_u:1717": " mama yāvajjīvam ayaśasyam* /",
    "K01vinv07_u:1718": " īdṛśī dārikā pariṇītā yad antarmārga eva śvaśuraḥ kālagato gṛham api na saṃprāpta iti /",
    "K01vinv07_u:1719": " tac ca śayanāsanam apanītaṃ prāgbhāraś ca patitaḥ /",
    "K01vinv07_u:1720": " samantān mahājanakāyaḥ pradhāvito gṛhapatir avaṣṭabdhaḥ iti /",
    "K01vinv07_u:1721": " gṛhapatiḥ kathayati /",
    "K01vinv07_u:1722": " bhavanto mā bibhīta /",
    "K01vinv07_u:1723": " ihāhaṃ tiṣṭhāmi /",
    "K01vinv07_u:1724": " śayyāṃ pratyavaikṣanta /",
    "K01vinv07_u:1725": " apanītā śayyā /",
    "K01vinv07_u:1726": " kena /",
    "K01vinv07_u:1727": " viśākhayā /",
    "K01vinv07_u:1728": " paṇḍitā cāṇpeyikā /",
    "K01vinv07_u:1729": " punar api jīrṇodyāne vāsam upagatāḥ /",
    "K01vinv07_u:1730": " mṛgārasya śūnyadevakule śayyā prajñaptā /",
    "K01vinv07_u:1731": " viśākhayā dṛṣṭā /",
    "K01vinv07_u:1732": " pṛcchati /",
    "K01vinv07_u:1733": " kasyaiṣā śayyā /",
    "K01vinv07_u:1734": " āryasya /",
    "K01vinv07_u:1735": " apanayata /",
    "K01vinv07_u:1736": " kiṃ kāraṇām* /",
    "K01vinv07_u:1737": " yadi devakulaṃ patati tato 'vaṣṭabdhaḥ kālaṃ karoti /",
    "K01vinv07_u:1738": " nanu me pūrvavad yaśasyam* /",
    "K01vinv07_u:1739": " sā cāpanitā /",
    "K01vinv07_u:1740": " devakulaṃ ca patitam* /",
    "K01vinv07_u:1741": " mahājanakāyo pradhāvitaḥ pūrvavad yāvat paṇḍitā cāṇpeyikā /",
    "K01vinv07_u:1742": " yāvad anupūrveṇa śrāvastīm anuprāptā /",
    "K01vinv07_u:1743": " mārgaśrame prativinodite suhṛtsaṃbandhibāndhavajane ca preṣite viśākhā svakulānurūpaṃ gṛhe (MSV II 60)",
    "K01vinv07_u:1744": " karma kāryate /",
    "K01vinv07_u:1745": " mṛgārasya ṣaṭ snuṣā vāreṇa vāraṃ gṛhajanasya bhaktaṃ saṃpādayanti /",
    "K01vinv07_u:1746": " viśākhāpi tathaiva niyuktā /",
    "K01vinv07_u:1747": " tvayāpi saptame divase vāraḥ kartavya iti /",
    "K01vinv07_u:1748": " tasyā vāra āgamiṣyatīti /",
    "K01vinv07_u:1749": " ye śvaśuraśvaśrūsvāmināṃ gandhā avaśiṣyante carpaṭikāṃ kṛtvā pratidivasaṃ śoṣayati /",
    "K01vinv07_u:1750": " yān saktūn pratidinaṃ labhate tataḥ prasthāni viśākhā apanīya sthāpayati /",
    "K01vinv07_u:1751": " pariśiṣṭaṃ ghṛtena modayati tatpramāṇā eva bhavanti /",
    "K01vinv07_u:1752": " madyapānāgatas tu śvo vāro bhaviṣyatīti /",
    "K01vinv07_u:1753": " yat svāmino nirmālyam ātmanaś ca tacchītale sthāpitam* /",
    "K01vinv07_u:1754": " yāvat prabhātāyāṃ rajanyāṃ karmakarāṇāṃ āmalakaṃ dattaṃ gandhaḥ puṣpāṇi bhojanaṃ madyaṃ ca /",
    "K01vinv07_u:1755": " te parituṣṭāś cireṇa vayaṃ purāṇagṛhapatipatnyā avalokitā iti /",
    "K01vinv07_u:1756": " tais tasmin divase dviguṇaṃ karma kṛtam* /",
    "K01vinv07_u:1757": " yāvan mṛgāraḥ kālavelāyāṃ karmāntān avalokayan paśyati prabhūtaṃ karma kṛtam* /",
    "K01vinv07_u:1758": " sa pṛcchati /",
    "K01vinv07_u:1759": " kiṃ yuṣmābhir apare bhṛtakapuruṣā gṛhītāḥ / na /",
    "K01vinv07_u:1760": " kenacit ko 'tra yogo yenādya dviguṇaṃ karma kṛtam* /",
    "K01vinv07_u:1761": " te kathayanti /",
    "K01vinv07_u:1762": " āryā yādṛśaṃ bhaktaṃ tādṛśaṃ karma /",
    "K01vinv07_u:1763": " kim etat* /",
    "K01vinv07_u:1764": " tair yathāvṛttaṃ vistareṇa samākhyātam* /",
    "K01vinv07_u:1765": " mṛgāraputrais svakasvakānāṃ patnyaḥ (MSV II 61) ārocitāḥ /",
    "K01vinv07_u:1766": " tāḥ kathayanti /",
    "K01vinv07_u:1767": " vayam api gṛhād apahṛtya bhṛtakapuruṣāṇāṃ priyaṃ kuryāma /",
    "K01vinv07_u:1768": " vayam apy āryasya yuṣmākaṃ bhṛtakapuruṣāṇāṃ (253v1 = GBM 6.819)",
    "K01vinv07_u:1769": " ca priyā bhavema yathā viśākhayā kṛtam* /",
    "K01vinv07_u:1770": " tato mṛgāreṇa viśākhā pṛṣṭā /",
    "K01vinv07_u:1771": " putri kathaṃ tvayā bhaktaṃ pratijāgaritam* /",
    "K01vinv07_u:1772": " tayā vistareṇa samākhyātam* /",
    "K01vinv07_u:1773": " mṛgāras tuṣṭaḥ /",
    "K01vinv07_u:1774": " tena saiva gṛhavyāpāre niyuktā /",
    "K01vinv07_u:1775": " antarjanaś ca sarvo 'bhihitaḥ /",
    "K01vinv07_u:1776": " yo yuṣmākaṃ viśākhayā dattena parituṣyati tena sthātavyam ānukūlyena vā caritavyaṃ yāvad asau gṛhasvāminī saṃvṛttā /",
    "K01vinv07_u:1777": " sācāravihāratayā sauratyena ca sarvam antarjanaṃ toṣayati /",
    "K01vinv07_u:1778": " yāvad apareṇa samayena viśākhāyā gṛhasyopariṣṭād haṃsā uttarakurudvīpād akṛṣṭoptaṃ taṇḍulaphalaśālim ādāya saṃprasthitāḥ /",
    "K01vinv07_u:1779": " rājñaś ca gṛhe haṃsas tiṣṭhati /",
    "K01vinv07_u:1780": " tena tān dṛṣṭvā kūjitam* /",
    "K01vinv07_u:1781": " tair api samayoniviśvāsodvegam asahamānaiḥ kūjitam* /",
    "K01vinv07_u:1782": " rājñaś caraṇakoṣṭhe śāliballaryo nipatitāḥ /",
    "K01vinv07_u:1783": " tato rājño 'mātyānām ekaikā dattā /",
    "K01vinv07_u:1784": " mṛgāreṇa svapratyaṃśo viśākhāyā dattaḥ /",
    "K01vinv07_u:1785": " tayā samudgake sthāpayitvā kārṣikāṇāṃ ājñā dattā /",
    "K01vinv07_u:1786": " te 'pi sutarāṃ parituṣṭāḥ /",
    "K01vinv07_u:1787": " taiḥ kṣetrastokaṃ suparikarṣīkṛtya kālaṃ jñātvā uptaḥ /",
    "K01vinv07_u:1788": " devaḥ kālavarṣī saṃvṛttaḥ /",
    "K01vinv07_u:1789": " bījānurūpā saṃpattir jātā /",
    "K01vinv07_u:1790": " aparasmin varṣe prabhūtaṃ saṃpannam aparasminn api varṣe prabhūtataram* /",
    "K01vinv07_u:1791": " (MSV II 62) evaṃ yāvat sarvāṇi koṣṭhāgārāṇi haṃsāhṛtakuśūlaiḥ {MS haṃsāhṛtakaśālaiḥ} paripūrṇāni /",
    "K01vinv07_u:1792": " yāvad rājñaḥ prasenajitaḥ kosalasya glānyam utpannam* /",
    "K01vinv07_u:1793": " tena vaidyā āhūya prṣṭāḥ /",
    "K01vinv07_u:1794": " te kathayanti /",
    "K01vinv07_u:1795": " deva yadi haṃsāhṛtaśāliḥ saṃpadyate tena maṇḍaṃ sādhayitum arhasi /",
    "K01vinv07_u:1796": " pītvā svastho bhaviṣyasīti /",
    "K01vinv07_u:1797": " rājñā amātyā āhūya pṛṣṭāḥ /",
    "K01vinv07_u:1798": " bhavanto mayā yuṣmākaṃ haṃsāhṛtāni śāliśīrṣāṇi dattāni /",
    "K01vinv07_u:1799": " tāni yuṣmābhiḥ kiṃ kṛtāni /",
    "K01vinv07_u:1800": " tatra kecit kathayanti /",
    "K01vinv07_u:1801": " deva asmābhir devakule dattānīti /",
    "K01vinv07_u:1802": " apare kathayanti /",
    "K01vinv07_u:1803": " asmābhir agnau prakṣiptāni iti /",
    "K01vinv07_u:1804": " apare kathayanti /",
    "K01vinv07_u:1805": " asmābhir dvāraśālāyāṃ baddhānīti /",
    "K01vinv07_u:1806": " mṛgāraḥ kathayati /",
    "K01vinv07_u:1807": " deva mayā viśākhāyā dattāni /",
    "K01vinv07_u:1808": " pṛcchāmi tāvat tayā kiṃ kṛtānīti /",
    "K01vinv07_u:1809": " tena viśākhā pṛṣṭā /",
    "K01vinv07_u:1810": " sā kathayati /",
    "K01vinv07_u:1811": " tāta kiṃ haṃsāhṛtaśālinā prayojanam* /",
    "K01vinv07_u:1812": " rājño glānyam utpannam* /",
    "K01vinv07_u:1813": " vaidyair haṃsāhṛtā śālir vyapadiṣṭā /",
    "K01vinv07_u:1814": " tato viśākhayā sauvarṇaṃ bhājanaṃ haṃsāhṛtasya taṇḍulasya maṇḍena pūrayitvā rājñaḥ preṣitam* /",
    "K01vinv07_u:1815": " rājñā paribhuktam* /",
    "K01vinv07_u:1816": " svasthībhūtaḥ /",
    "K01vinv07_u:1817": " apareṇa samayena jānapadaiḥ rājñe baḍavādvayaṃ preṣitam* /",
    "K01vinv07_u:1818": " mātā ca duhitā ca /",
    "K01vinv07_u:1819": " tatra na kaścij jānīte katarā mātā katarā duhitā iti /",
    "K01vinv07_u:1820": " rājñā amātyānām ājñā dattā /",
    "K01vinv07_u:1821": " bhavantaḥ suvicāritaṃ kṛtvā mama nivedayata iti /",
    "K01vinv07_u:1822": " amātyāḥ sakaladivasaṃ vicārayantaḥ khinnāḥ /",
    "K01vinv07_u:1823": " na nirloḍitam* /",
    "K01vinv07_u:1824": " mṛgāraś cirakāle gṛhaṃ gataḥ /",
    "K01vinv07_u:1825": " viśākhā (MSV II 63) pādayor nipatya kathayati /",
    "K01vinv07_u:1826": " tāta kim adya cireṇāgataḥ /",
    "K01vinv07_u:1827": " tena yathāvṛttaṃ vistareṇa samākhyātam* /",
    "K01vinv07_u:1828": " viśākhā kathayati /",
    "K01vinv07_u:1829": " tāta kim atra jñātavyam* /",
    "K01vinv07_u:1830": " tābhyāṃ yogyāśanaṃ samaṃ deyam* /",
    "K01vinv07_u:1831": " yā duhitā sā śīghraṃ bhakṣayitvā mātuḥ pratyaṃśaṃ bhakṣayiṣyati /",
    "K01vinv07_u:1832": " yā mātā aparipanthinī mukhaṃ nikṣipya sthāsyati /",
    "K01vinv07_u:1833": " etac cihnam iti /",
    "K01vinv07_u:1834": " mṛgāreṇa amātyānāṃ niveditam* /",
    "K01vinv07_u:1835": " tair api yathā samādiṣṭā parīkṣā kṛtā /",
    "K01vinv07_u:1836": " tataḥ prabhātāyāṃ rajanyāṃ rājñe niveditam* /",
    "K01vinv07_u:1837": " deva (254r1 = GBM 6.820) iyaṃ mātā iyaṃ duhitā iti /",
    "K01vinv07_u:1838": " rājā kathayati /",
    "K01vinv07_u:1839": " kathaṃ yuṣmābhiḥ parijñātam* /",
    "K01vinv07_u:1840": " deva evaṃ caivaṃ ca /",
    "K01vinv07_u:1841": " hyastanike na parijñātam* /",
    "K01vinv07_u:1842": " deva kā śaktir asmākaṃ parijñātum* /",
    "K01vinv07_u:1843": " viśākhayā evaṃ saṃdiṣṭam* /",
    "K01vinv07_u:1844": " rājā kathayati /",
    "K01vinv07_u:1845": " paṇḍitā cāṇpeyiketi /",
    "K01vinv07_u:1846": " anyatamaḥ puruṣas tīrthe kambalaṃ sthāpayitvā snāti /",
    "K01vinv07_u:1847": " anyatamaś ca puruṣa āgataḥ /",
    "K01vinv07_u:1848": " sa tena kambalena śiro veṣṭayitvā tatraiva snātum ārabdhaḥ /",
    "K01vinv07_u:1849": " sa puruṣaḥ snātvotthito na paśyati kambalam* /",
    "K01vinv07_u:1850": " puruṣaḥ kathayati /",
    "K01vinv07_u:1851": " bhoḥ puruṣa kiṃ samanveṣase /",
    "K01vinv07_u:1852": " kambalam* /",
    "K01vinv07_u:1853": " kutas tava kambalam* /",
    "K01vinv07_u:1854": " syād yathāhaṃ śiro veṣṭayitvāvatīrṇas tathā tvam apy avatīrṇaḥ syā iti /",
    "K01vinv07_u:1855": " sa kathayati /",
    "K01vinv07_u:1856": " eṣa evāsau madīyaḥ kambalaḥ /",
    "K01vinv07_u:1857": " tvadīyo madīya iti tayor vivādo jātaḥ /",
    "K01vinv07_u:1858": " tau rājñaḥ sakāśaṃ gatau /",
    "K01vinv07_u:1859": " rājñā amātyānām ājñā dattā /",
    "K01vinv07_u:1860": " bhavantaḥ parīkṣitvā yasya santakas tasyānuprayacchata (MSV II 64) iti /",
    "K01vinv07_u:1861": " te parīkṣitum ārabdhāḥ /",
    "K01vinv07_u:1862": " ekaḥ pṛṣṭaḥ /",
    "K01vinv07_u:1863": " sa kathayati madīya iti /",
    "K01vinv07_u:1864": " aparaḥ pṛṣṭaḥ /",
    "K01vinv07_u:1865": " sa kathayati madīya iti /",
    "K01vinv07_u:1866": " tvadīyo madīya iti divaso 'tikrāntaḥ /",
    "K01vinv07_u:1867": " amātyāḥ khinnāś cirakāle anirloḍayitvaiva gṛhaṃ gatāḥ /",
    "K01vinv07_u:1868": " viśākhayā mṛgāraḥ pūrvavat pṛṣṭaḥ /",
    "K01vinv07_u:1869": " tena yathāvṛttam ārocitam* /",
    "K01vinv07_u:1870": " viśākhā kathayati /",
    "K01vinv07_u:1871": " tāta kim atra jñātavyam* /",
    "K01vinv07_u:1872": " tau vaktavyau /",
    "K01vinv07_u:1873": " eko 'pi ardhaṃ gṛhṇātv aparo 'py ardham iti /",
    "K01vinv07_u:1874": " yasya santakaḥ sa vakṣyati /",
    "K01vinv07_u:1875": " kimarthaṃ madīyaḥ kambalaś chidyate iti /",
    "K01vinv07_u:1876": " yasya na santakaḥ sa saṃlakṣayiṣyaty ardham api tāvan me bhavatu /",
    "K01vinv07_u:1877": " ko 'tra mama vyaya ity eṣātra parīkṣā iti /",
    "K01vinv07_u:1878": " mṛgāreṇa gatvā amātyānāṃ niveditam* /",
    "K01vinv07_u:1879": " deva pūrvavad yāvad rājā kathayati /",
    "K01vinv07_u:1880": " paṇḍitā cāṇpeyiketi /",
    "K01vinv07_u:1881": " rājño yānapātrakeṇa vaṇijā candanagaṇḍīrakaḥ prāvṛto 'nupreṣitaḥ /",
    "K01vinv07_u:1882": " tasya na vijñāyate katarad agraṃ kataran mūlam iti /",
    "K01vinv07_u:1883": " rājā amātyānām ājñā dattā /",
    "K01vinv07_u:1884": " vicārayatha iti /",
    "K01vinv07_u:1885": " taiḥ kṛtsnaṃ divasaṃ vicāritam* /",
    "K01vinv07_u:1886": " na parijñātam* /",
    "K01vinv07_u:1887": " cirakāle gṛhaṃ gatāḥ /",
    "K01vinv07_u:1888": " viśākhayā pūrvavad yāvan mṛgāraḥ pṛṣṭaḥ /",
    "K01vinv07_u:1889": " tena yathāvṛttaṃ vistareṇa samākyātam* /",
    "K01vinv07_u:1890": " viśākhā kathayati /",
    "K01vinv07_u:1891": " tāta kim atra jñātavyam* /",
    "K01vinv07_u:1892": " udake prakṣeptavyaḥ /",
    "K01vinv07_u:1893": " yan mūlaṃ tad adhastād bhavati /",
    "K01vinv07_u:1894": " yad agraṃ tad upariṣṭād bhavati /",
    "K01vinv07_u:1895": " eṣā tatra parīkṣeti /",
    "K01vinv07_u:1896": " mṛgāreṇa amātyānāṃ niveditam* /",
    "K01vinv07_u:1897": " pūrvavad yāvad rājā kathayati /",
    "K01vinv07_u:1898": " paṇḍitā cāṇpeyiketi /",
    "K01vinv07_u:1899": " (MSV II 65)",
    "K01vinv07_u:1900": " anyatamasmin karvaṭake gṛhapatiḥ /",
    "K01vinv07_u:1901": " tena sadṛśāt kulāt kalatram ānītam* /",
    "K01vinv07_u:1902": " tasya na putro na duhitā /",
    "K01vinv07_u:1903": " tena putrābhinandinā dvitīyā patnī ānītā /",
    "K01vinv07_u:1904": " tasyāḥ prathamapatnyā īryṣāprakṛtyā yonivināśanaprayogo dattaḥ /",
    "K01vinv07_u:1905": " tasyāḥ sutarāṃ yonir viśuddhā āpannasatvā saṃvṛttā /",
    "K01vinv07_u:1906": " yāvan navānāṃ māsānām atyayāt prasūtā /",
    "K01vinv07_u:1907": " dārako jātaḥ /",
    "K01vinv07_u:1908": " sā saṃlakṣayati /",
    "K01vinv07_u:1909": " pratikruṣṭam etad vairāṇāṃ yaduta sāpatnakam* /",
    "K01vinv07_u:1910": " niyatam enam aparā mātā yena vā tena vopāyena ghātayati /",
    "K01vinv07_u:1911": " kiṃ mama svāmī kariṣyati /",
    "K01vinv07_u:1912": " kiṃ vā aham* /",
    "K01vinv07_u:1913": " kiyantaṃ ca kālaṃ rakṣitavyaḥ /",
    "K01vinv07_u:1914": " sarvathā asyā eva dātavya iti tayā svāminā saha saṃpradhārya labdhānujñayā sā prathamapatnī uktā /",
    "K01vinv07_u:1915": " bhagini tavaivaiṣa putro datto mayā /",
    "K01vinv07_u:1916": " saṃvardhaya enam iti /",
    "K01vinv07_u:1917": " sā saṃlakṣayati /",
    "K01vinv07_u:1918": " yasyāḥ putras tasyā gṛham* /",
    "K01vinv07_u:1919": " saṃvardhayāmi /",
    "K01vinv07_u:1920": " gṛhasvāminī bhaviṣyāmīti /",
    "K01vinv07_u:1921": " (254v1 = GBM 6.821) sa tayā saṃvardhitaḥ /",
    "K01vinv07_u:1922": " pitā cāsya kālagataḥ /",
    "K01vinv07_u:1923": " tayor gṛhanimittaṃ vivādo jātaḥ /",
    "K01vinv07_u:1924": " ekā kathayati /",
    "K01vinv07_u:1925": " mamaiva putro dvitīyā kathayati mamaiṣa putra iti /",
    "K01vinv07_u:1926": " te rājñaḥ sakāśaṃ gate /",
    "K01vinv07_u:1927": " rājñā amātyānām ājñā dattā /",
    "K01vinv07_u:1928": " gacchata bhavanto vicārayatheti /",
    "K01vinv07_u:1929": " teṣāṃ vicārayatāṃ divaso 'tikrānto na nirloḍitam* /",
    "K01vinv07_u:1930": " cirakāle gṛhaṃ gatāḥ /",
    "K01vinv07_u:1931": " viśākhā mṛgāraṃ pṛcchati /",
    "K01vinv07_u:1932": " pūrvavad yāvat kim atra jñātavyam* /",
    "K01vinv07_u:1933": " te vaktavye na vayaṃ jānīmaḥ kasya putra iti yā yuvayor balavatī sā gṛhītvā gacchatu /",
    "K01vinv07_u:1934": " te bāhudvayena gṛhītvā ākarkṣyataḥ /",
    "K01vinv07_u:1935": " sa duḥkhyamāno (MSV II 66) rodiṣyati /",
    "K01vinv07_u:1936": " yāsya mātā sā sānunayā pratimokṣyati /",
    "K01vinv07_u:1937": " jīvantam api tāvad enaṃ drakṣāmīti /",
    "K01vinv07_u:1938": " sānyā nirdayā na pratimokṣyati /",
    "K01vinv07_u:1939": " yadā kaṣābhis tāḍitā bhavati tadā yathābhūtaṃ kariṣyati /",
    "K01vinv07_u:1940": " iyam atra parīkṣeti /",
    "K01vinv07_u:1941": " mṛgāreṇāmātyānām evaṃ niveditam* /",
    "K01vinv07_u:1942": " pūrvavad yāvad rājā kathayati /",
    "K01vinv07_u:1943": " paṇḍitā cāṇpeyiketi /",
    "K01vinv07_u:1944": " athāpareṇa samayena mṛgāro glānipatitaḥ /",
    "K01vinv07_u:1945": " tasya vaidya ekaṃ divasaṃ bhaiṣajyaṃ dadāti punar glāno bhavati /",
    "K01vinv07_u:1946": " viśākhā saṃlakṣayati /",
    "K01vinv07_u:1947": " kimarthaṃ tāta ekasmin divase svastho bhavati dvitīye divase punar glāno bhavati /",
    "K01vinv07_u:1948": " yair bhaiṣajyaiḥ svastho bhavati tāni nimittīkṛtāni /",
    "K01vinv07_u:1949": " tatas tayā vaidyānāṃ dvāraṃ dhārayitvā svayam eva cikitsā kṛtā /",
    "K01vinv07_u:1950": " svasthībhūtaḥ /",
    "K01vinv07_u:1951": " mṛgāraḥ saṃlakṣayati /",
    "K01vinv07_u:1952": " ko 'tra yogo yenāham ekasmin divase svastho bhavāmy ekasmin glānaḥ /",
    "K01vinv07_u:1953": " yadā vaidyo na praviśati tadā nityam eva svastha iti /",
    "K01vinv07_u:1954": " tena viśākhā pṛṣṭā /",
    "K01vinv07_u:1955": " pūrvavad yāvat paṇḍitā cāṇpeyikā /",
    "K01vinv07_u:1956": " rājñaḥ prasenajitaḥ kosalasya śrīvardhano nāma hastiviśvāsikaḥ /",
    "K01vinv07_u:1957": " so 'pareṇa samayena rājñā avasāditaḥ /",
    "K01vinv07_u:1958": " viśākhayā śrutam* /",
    "K01vinv07_u:1959": " tayā mṛgāra uktaḥ /",
    "K01vinv07_u:1960": " tāta sarveṣām amātyānām antyam avasādanam* /",
    "K01vinv07_u:1961": " arhasi śrīvardhanasya devaṃ kṣamayitum* /",
    "K01vinv07_u:1962": " sa kathayati /",
    "K01vinv07_u:1963": " putri kṣamayāmi /",
    "K01vinv07_u:1964": " tatas tena rājābhihitaḥ /",
    "K01vinv07_u:1965": " deva śrīvardhano devasya bhaktaḥ /",
    "K01vinv07_u:1966": " kṣamyatām (MSV II 67) asyeti /",
    "K01vinv07_u:1967": " rājā kathayati /",
    "K01vinv07_u:1968": " kṣāntam* /",
    "K01vinv07_u:1969": " deva yadi kṣāntaṃ tāny asya vṛttipadāni dīyantām* /",
    "K01vinv07_u:1970": " evaṃ bhavatu /",
    "K01vinv07_u:1971": " dattāni /",
    "K01vinv07_u:1972": " śrīvardhanena vijñātaṃ yathā viśākhayā mama rājā kṣamāpita iti /",
    "K01vinv07_u:1973": " sa tasyāḥ pratyupakārabuddhyā sthitaḥ /",
    "K01vinv07_u:1974": " apareṇa samayena mṛgārasya puruṣavyādhir utpannaḥ /",
    "K01vinv07_u:1975": " viśākhā asyopasthānaṃ karoti /",
    "K01vinv07_u:1976": " sa jihreti /",
    "K01vinv07_u:1977": " sā kathayati /",
    "K01vinv07_u:1978": " tāta kimarthaṃ jihreṣi /",
    "K01vinv07_u:1979": " kiṃ na duhitā pitur upasthānaṃ karoti /",
    "K01vinv07_u:1980": " tathāpy asau jihreti /",
    "K01vinv07_u:1981": " sā saṃlakṣayati /",
    "K01vinv07_u:1982": " nāyaṃ mamāntikād upasthānaṃ svīkaroti /",
    "K01vinv07_u:1983": " dārasaṃgraham asya karomīti /",
    "K01vinv07_u:1984": " sā śrīvardhanasya gṛhaṃ gatā /",
    "K01vinv07_u:1985": " tena svāgatavādena samudācaritvā āsanaṃ dattam* /",
    "K01vinv07_u:1986": " niṣaṇṇā śrīvardhanasya duhitā /",
    "K01vinv07_u:1987": " sā tenoktā /",
    "K01vinv07_u:1988": " dārike viśākhāpādayoḥ gṛhāṇeti /",
    "K01vinv07_u:1989": " viśākhā kathayati /",
    "K01vinv07_u:1990": " sthānam etad vidyate yan mayaivaiṣā pādayor grahītavyā bhavatīty uktvā kathayati /",
    "K01vinv07_u:1991": " svasti sute iti /",
    "K01vinv07_u:1992": " śrīvardhanaḥ kathayati /",
    "K01vinv07_u:1993": " kiṃ prārthayase /",
    "K01vinv07_u:1994": " kanyābhikṣām* /",
    "K01vinv07_u:1995": " kasyārthāya /",
    "K01vinv07_u:1996": " sā kathayati /",
    "K01vinv07_u:1997": " tātasya /",
    "K01vinv07_u:1998": " sa tūṣṇīm avasthitaḥ /",
    "K01vinv07_u:1999": " śrīvardhanasya patnī kathayati /",
    "K01vinv07_u:2000": " vṛddhaḥ /",
    "K01vinv07_u:2001": " kathaṃ tasya dīyata iti /",
    "K01vinv07_u:2002": " viśākhā kathayati /",
    "K01vinv07_u:2003": " dhanayauvane hi puruṣāḥ /",
    "K01vinv07_u:2004": " kiṃ vicāreṇa dīyatām iti /",
    "K01vinv07_u:2005": " śrīvardhanaḥ kathayati /",
    "K01vinv07_u:2006": " bhadre asmākaṃ viśākhopakāriṇī /",
    "K01vinv07_u:2007": " dīyatām* /",
    "K01vinv07_u:2008": " yady evaṃ dattā bhavatu /",
    "K01vinv07_u:2009": " tato (255r1 = GBM 6.822) mṛgāreṇa mahatā śrīsamudayena pariṇītā /",
    "K01vinv07_u:2010": " sā tasyopasthānaṃ kartuṃ pravṛttā /",
    "K01vinv07_u:2011": " viśākhā na tathā /",
    "K01vinv07_u:2012": " mṛgāraḥ kathayati /",
    "K01vinv07_u:2013": " putri vācam anuprayaccheti /",
    "K01vinv07_u:2014": " sā kathayati /",
    "K01vinv07_u:2015": " sā kathayati /",
    "K01vinv07_u:2016": " tāta mā kiñcit parihīyate /",
    "K01vinv07_u:2017": " putri yas tvaṃ mātrā (MSV II 68)",
    "K01vinv07_u:2018": " śikṣitā tan na kiñcit samādāya vartase /",
    "K01vinv07_u:2019": " tāta sarvaṃ samādāya varte /",
    "K01vinv07_u:2020": " yat kathayati sūryācandramasau namasyāv iti /",
    "K01vinv07_u:2021": " dārikāyāḥ sūryācandramasaḥsthānīyau śvaśrūśvaśurau /",
    "K01vinv07_u:2022": " tān ahaṃ namasyāmi /",
    "K01vinv07_u:2023": " yat kathayati agniḥ paricartavya iti /",
    "K01vinv07_u:2024": " striyā bhartāgnisthānīyaḥ /",
    "K01vinv07_u:2025": " bhartur āsannayā bhavitavyam* /",
    "K01vinv07_u:2026": " nātidūrasthayā /",
    "K01vinv07_u:2027": " sāhaṃ svāminam agnivat paricarāmi /",
    "K01vinv07_u:2028": " yat kathayaty ādarśo nirmādayitavya iti /",
    "K01vinv07_u:2029": " tad gṛham ādarśasthānīyaṃ nityam upaleptavyaṃ saṃmārṣṭavyaṃ ca /",
    "K01vinv07_u:2030": " tad ahaṃ gṛhasaṃskāram anudivasaṃ karomy eva /",
    "K01vinv07_u:2031": " yat kathayati śuklāni vāsāṃsi prāvaritavyānīti /",
    "K01vinv07_u:2032": " anyair vastrair gṛhaparikarma kartavyam* /",
    "K01vinv07_u:2033": " śuklāni vastrāṇi prāvṛtya devaśuśrūṣā kartavyā svābhisaṃskāraṃ copasaṃkramyam iti /",
    "K01vinv07_u:2034": " etad apy ahaṃ karomy eva /",
    "K01vinv07_u:2035": " yat kathayati grahītavyaṃ na dātavyam iti /",
    "K01vinv07_u:2036": " kiṃ grahītavyam* /",
    "K01vinv07_u:2037": " lokasakāśād duruktavacanāni /",
    "K01vinv07_u:2038": " na ca kiñcid duruktaṃ vacanīyam* /",
    "K01vinv07_u:2039": " etad apy ahaṃ samādāya varte /",
    "K01vinv07_u:2040": " yat kathayati vāṇī rakṣitavyeti /",
    "K01vinv07_u:2041": " guhyavacanaṃ na prakaṭīkartavyam* /",
    "K01vinv07_u:2042": " tan me vāksaṃyamo 'sty eva /",
    "K01vinv07_u:2043": " yat kathayati na kasyacid utthāyāsanaṃ dātavyam iti /",
    "K01vinv07_u:2044": " evaṃ kathayati /",
    "K01vinv07_u:2045": " tvaṃ kulavadhū tvayā pratigupte sthāne niṣettavyam* /",
    "K01vinv07_u:2046": " sāhaṃ pratigupta eva niṣīdāmi /",
    "K01vinv07_u:2047": " yat kathayati mṛṣṭaṃ bhoktavyam iti /",
    "K01vinv07_u:2048": " sububhukṣitayā bhoktavyam iti /",
    "K01vinv07_u:2049": " sāhaṃ nityaṃ gṛhajane bhukte bubhukṣitā ca bhuṃje /",
    "K01vinv07_u:2050": " yat kathayati sukhaṃ śayitavyam iti /",
    "K01vinv07_u:2051": " sarvaṃ gṛhakāryaṃ kṛtvā rātrau bhāṇḍaṃ pratiśāmya śayyā te kalpayitavyā yathā (MSV II 69)",
    "K01vinv07_u:2052": " na punar uttiṣṭhasi idaṃ sunihitam idaṃ durnihitam iti /",
    "K01vinv07_u:2053": " tad aham evam eva karomi /",
    "K01vinv07_u:2054": " yat kathayati niḥśreṇī baddhavyeti /",
    "K01vinv07_u:2055": " evaṃ kathayati /",
    "K01vinv07_u:2056": " tvaṃ pūrvakair daśabhiḥ karmapathaiḥ samanvāgatā yena devagatiṃ prāpya iha manuṣyaloke upapannā /",
    "K01vinv07_u:2057": " tad iyaṃ karmabhūmiḥ /",
    "K01vinv07_u:2058": " ihāpi tvayā dānāni dātavyāni puṇyāni kartavyāni pāpaṃ na karaṇīyam* /",
    "K01vinv07_u:2059": " eṣāpi puṇyamayī niḥśreṇī svargasopānabhūteti /",
    "K01vinv07_u:2060": " etad apy ahaṃ śaktyā saṃpādayāmi /",
    "K01vinv07_u:2061": " sādhu sādhu viśākhe /",
    "K01vinv07_u:2062": " paṇḍitā tava mātā /",
    "K01vinv07_u:2063": " tvaṃ tu paṇḍitatarā yayā mātuḥ sandhāya bhāṣitaṃ vijñātam* /",
    "K01vinv07_u:2064": " atha mṛgārasyaitad abhavat* /",
    "K01vinv07_u:2065": " yadi bhagavān anujānīyād ahaṃ viśākhāṃ mātaraṃ ghoṣayeyam iti viditvā yena bhagavāṃs tenopasaṃkrāntaḥ /",
    "K01vinv07_u:2066": " upasaṃkramya bhagavataḥ pādau śirasā vanditvā bhagavantam idam avocat* /",
    "K01vinv07_u:2067": " labhyaṃ bhadanta snuṣāṃ mātaraṃ ghoṣayitum iti /",
    "K01vinv07_u:2068": " bhagavān āha /",
    "K01vinv07_u:2069": " sacet paṃcabhir dharmaiḥ samanvāgato bhavati /",
    "K01vinv07_u:2070": " katamaiḥ paṃcabhiḥ /",
    "K01vinv07_u:2071": " glānam upatiṣṭhati /",
    "K01vinv07_u:2072": " pratirūpeṣu dāreṣu pratiṣṭhāpayati /",
    "K01vinv07_u:2073": " jīvitenācchādayati /",
    "K01vinv07_u:2074": " dhanaṃ rakṣati /",
    "K01vinv07_u:2075": " prajñayā ca saṃvidhānaṃ karoti /",
    "K01vinv07_u:2076": " antaroddānam* /",
    "K01vinv07_u:2077": " glānopasthānaṃ dārā ca jīvitasya dhanasya ca /",
    "K01vinv07_u:2078": " prajñayā upasaṃharṣī pañcaitā mātaraḥ smṛtāḥ //",
    "K01vinv07_u:2079": " atha mṛgāro yena rājā prasenajit kosalas tenopasaṃkrāntaḥ /",
    "K01vinv07_u:2080": " upasaṃkramya rājānaṃ prasenajitaṃ kosalam idam avocat* /",
    "K01vinv07_u:2081": " icchāmy ahaṃ (MSV II 70)",
    "K01vinv07_u:2082": " deva viśākhāṃ mātaram udghoṣayitum* /",
    "K01vinv07_u:2083": " rājā kathayati /",
    "K01vinv07_u:2084": " mamāpi viśākhayopasthānaṃ kṛtam aham apy āryakāṃ pṛṣṭvā tāṃ bhaginīm (255v1 = GBM 6.823)",
    "K01vinv07_u:2085": " udghoṣayāmi /",
    "K01vinv07_u:2086": " tenāryakā pṛṣṭā /",
    "K01vinv07_u:2087": " sā kathayati /",
    "K01vinv07_u:2088": " udghoṣaya mā vā /",
    "K01vinv07_u:2089": " bhaginy evāsau /",
    "K01vinv07_u:2090": " kathaṃ kṛtvā /",
    "K01vinv07_u:2091": " purānu brahmadatto 'sya {Ed. brahmatto 'sya; MS:",
    "K01vinv07_u:2092": " arāḍabrahmadattasya;",
    "K01vinv07_u:2093": " BHSD s.v. purāṇa} preṣyadārikayā sārdhaṃ saṃvāsaṃ gataḥ /",
    "K01vinv07_u:2094": " tasyāḥ putro jātaḥ /",
    "K01vinv07_u:2095": " tasya balamitra iti nāma kṛtam* /",
    "K01vinv07_u:2096": " sa vṛddharājena kasmiṃścid evādhikaraṇe pravāsitaḥ /",
    "K01vinv07_u:2097": " caṇpāṃ gatvāvasthitaḥ /",
    "K01vinv07_u:2098": " tasyāsau duhitā /",
    "K01vinv07_u:2099": " tava bhaginī bhavati /",
    "K01vinv07_u:2100": " tato rājñā hastiskandhe āropya udghoṣitā /",
    "K01vinv07_u:2101": " iyaṃ viśākhā mṛgārasya mātā /",
    "K01vinv07_u:2102": " rājñaḥ prasenajito bhaginīti /",
    "K01vinv07_u:2103": " tayā pūrvārāme vihāraṃ kārayitvā cāturdiśāya bhikṣusaṃghāya niryātitam* /",
    "K01vinv07_u:2104": " tathā sthavirair api sūtrānta upanibaddham* /",
    "K01vinv07_u:2105": " bhagavān śrāvastyāṃ viharati pūrvārāme mṛgāramātuḥ prāsāda iti /",
    "K01vinv07_u:2106": " apareṇa samayena viśākhā dvātriṃśad aṇḍāni prasūtā /",
    "K01vinv07_u:2107": " mṛgāraḥ śrutvā kare kapolaṃ datvā cintāparo vyavasthitaḥ /",
    "K01vinv07_u:2108": " janapadakalyāṇī kīdṛśo 'narthaḥ prādurbhūta iti /",
    "K01vinv07_u:2109": " mṛgāras tāni cchorayitum ārabdhaḥ /",
    "K01vinv07_u:2110": " viśākhā kathayati /",
    "K01vinv07_u:2111": " tāta mā cchoraya /",
    "K01vinv07_u:2112": " bhagavatas tāvad ārocayeti /",
    "K01vinv07_u:2113": " tena bhagavata ārocitam* /",
    "K01vinv07_u:2114": " bhagavān āha /",
    "K01vinv07_u:2115": " mā cchorayeti /",
    "K01vinv07_u:2116": " tad dvātriṃśat puṭaṃ (MSV II 71)",
    "K01vinv07_u:2117": " kacchapuṭaṃ kārayitvā kulasyopari ekaikam aṇḍaṃ pratyekaṃ puṭeṣu sthāpayeti /",
    "K01vinv07_u:2118": " viśākhāṃ ca vada /",
    "K01vinv07_u:2119": " triṣkālaṃ pāṇinā parāmṛṣa /",
    "K01vinv07_u:2120": " saptame divase sphuṭiṣyanti /",
    "K01vinv07_u:2121": " dvātriṃśat kumārā bhaviṣyantīti /",
    "K01vinv07_u:2122": " tena tathā kṛtam* /",
    "K01vinv07_u:2123": " saptame divase sphuṭitāni /",
    "K01vinv07_u:2124": " dvātriṃśat kumārā jātāḥ /",
    "K01vinv07_u:2125": " unnītā vardhitā mahāntaḥ saṃvṛttā vyāḍavikrāntāḥ /",
    "K01vinv07_u:2126": " apareṇa samayena te rathābhirūḍhā bahir nirgatāḥ praviśanti /",
    "K01vinv07_u:2127": " purohitaputraś ca rathābhirūḍho nirgacchati /",
    "K01vinv07_u:2128": " yāvad anyonyadhurātuṇḍo lagnaḥ /",
    "K01vinv07_u:2129": " purohitaputraḥ kathayati /",
    "K01vinv07_u:2130": " apanayateti /",
    "K01vinv07_u:2131": " te 'pi kathayanti /",
    "K01vinv07_u:2132": " tvam evāpanayeti /",
    "K01vinv07_u:2133": " purohitaputro 'ham iti puruṣaṃ vaktum ārabdhaḥ /",
    "K01vinv07_u:2134": " tato viśākhāputraiḥ dhurātuṇḍakena gṛhītvā kṣiptaḥ /",
    "K01vinv07_u:2135": " saṃkārakūṭe patitaḥ /",
    "K01vinv07_u:2136": " sa bhasmāvaguṇṭhitaśirāḥ pituḥ sakāśaṃ gataḥ /",
    "K01vinv07_u:2137": " aśruparyākulekṣaṇaḥ kathayati /",
    "K01vinv07_u:2138": " tāta viśākhāputrair mama īdṛśī samavasthā kṛteti /",
    "K01vinv07_u:2139": " putra kimartham* /",
    "K01vinv07_u:2140": " tena vistareṇa samākhyātam* /",
    "K01vinv07_u:2141": " sa kathayati /",
    "K01vinv07_u:2142": " putra yady evaṃ kramaghātyās te /",
    "K01vinv07_u:2143": " mā śokaṃ kuru /",
    "K01vinv07_u:2144": " upāyasaṃvidhānaṃ kariṣyāmi /",
    "K01vinv07_u:2145": " sa teṣāṃ randhrānveṣaṇatatparo vyavasthitaḥ /",
    "K01vinv07_u:2146": " apareṇa samayena rājñaḥ prasenajitaḥ kosalasya kārvaṭiko viruddhaḥ /",
    "K01vinv07_u:2147": " tasya rājñā ekaṃ daṇḍasthānaṃ preṣitam* /",
    "K01vinv07_u:2148": " hataprahatam āgatam* /",
    "K01vinv07_u:2149": " evaṃ yāvat saptadaṇḍasthānāni hatapratyāhatāni /",
    "K01vinv07_u:2150": " rājā svayam eva caturaṃgeṇa balakāyena nirgacchati /",
    "K01vinv07_u:2151": " (MSV II 72) viśākhāputrāś ca praviśanti /",
    "K01vinv07_u:2152": " tair asau dṛṣṭa uktaś ca /",
    "K01vinv07_u:2153": " devaḥ saṃprasthita kārvaṭikāṃ sannāmayitum iti /",
    "K01vinv07_u:2154": " tiṣṭhatu deva /",
    "K01vinv07_u:2155": " vayaṃ gacchāmaḥ /",
    "K01vinv07_u:2156": " evaṃ kurutheti /",
    "K01vinv07_u:2157": " tena teṣāṃ caturaṅgo balakāyo dattas tair gatvāsau kārvaṭikaḥ sannāmitaḥ /",
    "K01vinv07_u:2158": " vandigrahakaraprātyāyāṃś ca gṛhītvā āgatāḥ /",
    "K01vinv07_u:2159": " purohitaḥ kathayati /",
    "K01vinv07_u:2160": " deva ete atīva vikrāntāḥ /",
    "K01vinv07_u:2161": " yad devasya kṛcchrasādhyaṃ tad eṣām alpasādhyam* /",
    "K01vinv07_u:2162": " devenaitac cintanīyam iti /",
    "K01vinv07_u:2163": " kākaśaṃkino hi rājānaḥ /",
    "K01vinv07_u:2164": " tat* hṛdi kṛtvā vyavasthitaḥ /",
    "K01vinv07_u:2165": " punaḥ (256r1 = GBM 6.824) purohitaṃ pṛcchati /",
    "K01vinv07_u:2166": " katham atra pratipattavyam* /",
    "K01vinv07_u:2167": " sa kathayati /",
    "K01vinv07_u:2168": " deva kim atra pratipattavyam* /",
    "K01vinv07_u:2169": " yady eṣām abhirucitaṃ devaṃ rājyāc cyāvayitvā svayam eva rājyaṃ kārayanti /",
    "K01vinv07_u:2170": " rājā sutarāṃ khinnaḥ saṃlakṣayati /",
    "K01vinv07_u:2171": " syād evam* /",
    "K01vinv07_u:2172": " kathaṃ ghātayitavya ity upāyasaṃvidhānaṃ cintayati /",
    "K01vinv07_u:2173": " na kaṃcit pṛcchati /",
    "K01vinv07_u:2174": " mā mantrasrāvo bhaviṣyatīti svayam evāsya vicārayato buddhir utpannā /",
    "K01vinv07_u:2175": " ihaivopanimantrya ghātayitavyā iti /",
    "K01vinv07_u:2176": " tena viśākhāyā sandiṣṭam* /",
    "K01vinv07_u:2177": " bhāgineyaiś ca iha bhoktavyam iti /",
    "K01vinv07_u:2178": " sā saṃlakṣayati /",
    "K01vinv07_u:2179": " śvo dārakā mātulasya sakāśe bhokṣyante /",
    "K01vinv07_u:2180": " aham api buddhapramukhaṃ bhikṣusaṃghaṃ bhojayāmīti viditvā yena bhagavāṃs tenopasaṃkrāntā /",
    "K01vinv07_u:2181": " upasaṃkramya bhagavataḥ pādau śirasā vanditvaikānte niṣaṇṇā /",
    "K01vinv07_u:2182": " ekāntaniṣaṇṇāṃ viśākhāṃ mṛgāramātaraṃ bhagavān dharmyayā kathayā pūrvavad yāvat saṃpraharṣya tūṣṇīṃbhūtaḥ /",
    "K01vinv07_u:2183": " atha viśākhā mṛgāramātā utthāyāsanād yena bhagavāṃs tenāṃjaliṃ praṇamya bhagavantam (MSV II 73)",
    "K01vinv07_u:2184": " idam avocat* /",
    "K01vinv07_u:2185": " adhivāsayatu me bhagavān pūrvavad yāvat purastād bhikṣusaṃghasya /",
    "K01vinv07_u:2186": " prajñapta evāsane niṣaṇṇā /",
    "K01vinv07_u:2187": " teṣāṃ ca rājñaḥ sakāśād dūta āgataḥ /",
    "K01vinv07_u:2188": " dārakā āgacchantv iti /",
    "K01vinv07_u:2189": " tato rājñā hālāhalena viṣeṇa ca sahayogena vihvalīkṛtāḥ /",
    "K01vinv07_u:2190": " śirāṃsi chinnāni /",
    "K01vinv07_u:2191": " tataḥ peḍāṃ pūrayitvā jyeṣṭhaputrasya śira upari datvā jatumudrayā lakṣayitvā viśākhāyāḥ preṣitāḥ /",
    "K01vinv07_u:2192": " viśākhā saṃlakṣayati /",
    "K01vinv07_u:2193": " nūnaṃ devena bhāgineyānām ācchādanaṃ preṣitam* /",
    "K01vinv07_u:2194": " aham api buddhapramukhaṃ bhikṣusaṃgham ācchādayāmīti /",
    "K01vinv07_u:2195": " tataḥ sukhopaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyabhojanīyena",
    "K01vinv07_u:2196": " pūrvavad yāvad bhagavantaṃ bhuktavantaṃ viditvā dhautahastam apanītapātraṃ peḍām",
    "K01vinv07_u:2197": " uddhāṭayitum ārabdhā /",
    "K01vinv07_u:2198": " bhagavān saṃlakṣayati /",
    "K01vinv07_u:2199": " saced viśākhā adṛṣṭasatyā putrabadhaṃ drakṣyati sthānam etad vidyate yat satyānām abhājanībhaviṣyatīti viditvā viśākhām āha /",
    "K01vinv07_u:2200": " niṣīda tāvad dharmaṃ śṛṇu /",
    "K01vinv07_u:2201": " paścād yathābhipretaṃ kariṣyasīti /",
    "K01vinv07_u:2202": " sā bhagavataḥ pādābhivandanaṃ kṛtvā purastān niṣaṇṇā dharmaśravaṇāya /",
    "K01vinv07_u:2203": " tato bhagavatā tasyā āśayānuśayaṃ dhātuṃ prakṛtiṃ ca jātvā pūrvavad yāvat satyadarśanaṃ kṛtam* /",
    "K01vinv07_u:2204": " tato dṛṣṭasatyā sā peḍām uddhāṭitvā paśyati putraśirāṃsi /",
    "K01vinv07_u:2205": " tataḥ kathayati /",
    "K01vinv07_u:2206": " bhagavan evam anityāḥ sarvasaṃskārā iti /",
    "K01vinv07_u:2207": " tatra bhagavān bhikṣūn āmantrayate sma /",
    "K01vinv07_u:2208": " haṃbho bhikṣavo rājā prasenajit kosalo yena viśākhāyāḥ putrāḥ praghātitāḥ /",
    "K01vinv07_u:2209": " te cen na (MSV II 74) praghātitāḥ syuḥ /",
    "K01vinv07_u:2210": " ebhir eva sahāyaiḥ kṛtsnā tena vasumatī karatale sthāpitā syād iti /",
    "K01vinv07_u:2211": " atha rājā prasenajit kosalo rajasāvacūrṇitagātro yena bhagavāṃs tenopasaṃkrāntaḥ /",
    "K01vinv07_u:2212": " upasaṃkramya bhagavataḥ pādau śirasā vanditvaikānte niṣaṇṇaḥ /",
    "K01vinv07_u:2213": " ekāntaniṣaṇṇaṃ rājānaṃ prasenajitaṃ kosalaṃ bhagavān idam avocat* /",
    "K01vinv07_u:2214": " kutas tvaṃ mahārājaitarhy āgacchasi rajasāvacūrṇitagātraḥ /",
    "K01vinv07_u:2215": " yāni tāni bhadanta rājñāṃ kṣatriyāṇāṃ mūrdhābhiṣiktānāṃ janapadaiśvaryasthāmavīryam anuprāptānāṃ mahāntaṃ pṛthivīmaṇḍalam abhinirjityādhyāvasatāṃ (256v1 = GBM 6.825)",
    "K01vinv07_u:2216": " pṛthagbhavanti rājakṛtyāni rājakaraṇīyāni tāny ahaṃ kṛtvā pariprāpya etarhy āgacchāmi rajasāvacūrṇitagātraḥ /",
    "K01vinv07_u:2217": " tena hi mahārāja tvām eva prakṣyāmi /",
    "K01vinv07_u:2218": " yathā te kṣamate tathainaṃ vyākuru /",
    "K01vinv07_u:2219": " tadyathā mahārāja iha te pūrvasyāṃ diśi puruṣa āgacchec chraddhitaḥ pratyayitaḥ stheya avisaṃvādito lokasya /",
    "K01vinv07_u:2220": " sa evaṃ vadet /",
    "K01vinv07_u:2221": " tato 'haṃ tavaitarhy agacchāmi pūrvasyām diśi /",
    "K01vinv07_u:2222": " so 'haṃ tatrāprākṣam* /",
    "K01vinv07_u:2223": " mahāśailaṃ parvatam akhaṇḍam achidram asuṣiraṃ susaṃvṛttam ekaghanaṃ yāvac ca pṛthivī",
    "K01vinv07_u:2224": " yāvac ca nabho 'trāntare sarvān satvān sarvān prāṇinaḥ sarvāṇi bhūtāni sarvaṃ ca",
    "K01vinv07_u:2225": " tṛṇakāṣṭhaśākhāparṇaśadam (MSV II 75)",
    "K01vinv07_u:2226": " abhiniṣpeṣayann āgacchati {Ms:",
    "K01vinv07_u:2227": " abhiniṣpīṣaṃ nāgacchanti} /",
    "K01vinv07_u:2228": " yat te deva kṛtyaṃ vā karaṇīyaṃ vā tat kuruṣveti /",
    "K01vinv07_u:2229": " evaṃ dakṣiṇasyāṃ paścimāyām uttarasyāṃ diśi puruṣa āgacchet* /",
    "K01vinv07_u:2230": " pūrvavad yat kṛtyaṃ vā karaṇīyaṃ vā tat kuruṣveti /",
    "K01vinv07_u:2231": " evaṃ bhūpate mahārāja mahati mahābhaye pratyupasthite dāruṇe puruṣasaṃkṣaye durlabhe manuṣyapratilaṃbhe kiṃ syāt karaṇīyam* /",
    "K01vinv07_u:2232": " evaṃ rūpe me bhadanta mahati mahābhaye pratyupasthite dāruṇe puruṣasaṃkṣaye durlabhe",
    "K01vinv07_u:2233": " manuṣyapratilaṃbhe kiṃ syāt karaṇīyaṃ nānyatrārthacaryāyāṃ dharmacaryāyāṃ puṇyacaryāyāṃ",
    "K01vinv07_u:2234": " kuśalacaryāyāṃ kalyāṇacaryāyāṃ buddhānāṃ ca śāsane yogam āpattum* /",
    "K01vinv07_u:2235": " kasmāt tvaṃ mahārāja evaṃ vadasi /",
    "K01vinv07_u:2236": " evaṃ rūpe me mahati mahābhaye pūrvavad yāvad buddhānāṃ śāsane yogam āpattum iti /",
    "K01vinv07_u:2237": " yāni tāni bhadanta rājñāṃ kṣatriyāṇāṃ mūrdhābhiṣiktānāṃ janapadaiś caryasthāmavīryam",
    "K01vinv07_u:2238": " anuprāptānāṃ mahāntaṃ pṛthivīmaṇḍalam abhinirjityādhyāvasatāṃ pṛthagbhavanti hastibhir",
    "K01vinv07_u:2239": " hastiyuddhāny aśvair aśvayuddhāni rathai rathayuddhāni pattibhiḥ pattiyuddhāni mantrair",
    "K01vinv07_u:2240": " mantrayuddhāni dhanair dhanayuddhāni /",
    "K01vinv07_u:2241": " tāni teṣāṃ tasmin samaye asthāmāny abalāny aparākramāṇi yuddhāya /",
    "K01vinv07_u:2242": " tasmād aham evaṃ vadāmi /",
    "K01vinv07_u:2243": " evaṃ rūpe me bhadanta mahati mahābhaye pratyupasthite pūrvavad yāvad buddhānāṃ (MSV II 76)",
    "K01vinv07_u:2244": " śāsane yogam āpattum iti /",
    "K01vinv07_u:2245": " evam eva mahārāja satatasamitam abhimardata eva prāṇino jarāmaraṇam* /",
    "K01vinv07_u:2246": " evaṃ jarāmaraṇābhimardanena mahārāja puruṣapudgalena kiñcit syāt karaṇīyaṃ nānyatrārthacaryāyāḥ",
    "K01vinv07_u:2247": " pūrvavad yāvad buddhānāṃ śāsane yogam āpattum iti viditvā tasyāṃ velāyāṃ gāthāṃ bhāṣate /",
    "K01vinv07_u:2248": " yathā mahānto vipulā nabha āsādya parvatāḥ",
    "K01vinv07_u:2249": " mahāntād anusaṃyānti niṣpīṣanto vasundharām* /",
    "K01vinv07_u:2250": " na tatra hastināṃ bhūmir na pattirathavājinām*",
    "K01vinv07_u:2251": " na cāpi mantrayuddhena jayo labhyo dhanena vā //",
    "K01vinv07_u:2252": " evaṃ jarā ca mṛtyuś ca manuṣyān abhimardati /",
    "K01vinv07_u:2253": " kṣatriyān brāhmaṇān vaiśyāñ chūdrāṃś caṇḍālapukvasān* /",
    "K01vinv07_u:2254": " duḥśīlāñ chīlasaṃyuktān gṛhasthān gṛhiṇas tathā /",
    "K01vinv07_u:2255": " daharāṃś caiva vṛddhāṃś ca tathā madhyamapauruṣān* //",
    "K01vinv07_u:2256": " vimardayati sarvān hi na kiñcid anurakṣati /",
    "K01vinv07_u:2257": " tasmād dhi paṇḍitaḥ poṣaḥ saṃpaśyann artham ātmanaḥ /",
    "K01vinv07_u:2258": " buddhe niveśayec chraddhāṃ dharme saṃghe cāpy anuttare //",
    "K01vinv07_u:2259": " sa dharmacārī kāyena vācā vāpy atha cetasā /",
    "K01vinv07_u:2260": " iha cānindito bhavati pretya svargo ca modate //",
    "K01vinv07_u:2261": " (MSV II 77)",
    "K01vinv07_u:2262": " atha rājā prasenajit kosalo bhagavato bhāṣitam abhinandyānumodya bhagavataḥ pādau śirasā vanditvotthāyāsanāt prakrāntaḥ /",
    "K01vinv07_u:2263": " bhikṣavo saṃśayajātāḥ (257r1 = GBM 6.826)",
    "K01vinv07_u:2264": " sarvasaṃśayachettāraṃ buddhaṃ bhagavantaṃ papracchuḥ /",
    "K01vinv07_u:2265": " kiṃ bhadanta viśākhayā mṛgāramātrā karma kṛtam* /",
    "K01vinv07_u:2266": " yasya karmaṇo vipākena dvātriṃśadaṇḍāḥ prasūtāḥ /",
    "K01vinv07_u:2267": " tena dvātriṃśat putrā jātā vyāḍā vikrāntāḥ saṃvṛttā iti /",
    "K01vinv07_u:2268": " bhagavān āha praṇidhānavaśāt* /",
    "K01vinv07_u:2269": " kutra praṇidhānaṃ kṛtam* /",
    "K01vinv07_u:2270": " bhūtapūrvaṃ bhikṣavo vārāṇasyāṃ nagaryām anyatamo gṛhapatiputraḥ kālagataḥ /",
    "K01vinv07_u:2271": " tasya sā patnī nityaṃ putrābhinandinī /",
    "K01vinv07_u:2272": " yadā bhagavān kāśyapaḥ samyaksaṃbuddhaḥ sakalaṃ buddhakāryaṃ kṛtvā indhanakṣayād ivāgnir nirupādhiśeṣe nirvāṇadhātau parinirvṛtaḥ /",
    "K01vinv07_u:2273": " tasmiṃś ca samaye vārāṇasyāṃ kṛkir nāma rājā babhūva /",
    "K01vinv07_u:2274": " tena bhagavataḥ kāśyapasya samyaksaṃbuddhasya catūratnamayastūpaḥ pratiṣṭhāpitaḥ /",
    "K01vinv07_u:2275": " tatra yā sā aputrā yuvatiḥ putrābhinandinī sā vṛddhā saṃvṛttā /",
    "K01vinv07_u:2276": " tasmin stūpe parikarma kṛtvā tiṣṭhati /",
    "K01vinv07_u:2277": " tayā chandakabhikṣaṇaṃ kṛtvā tasmin stūpe pūjā kṛtā praṇidhānaṃ ca /",
    "K01vinv07_u:2278": " yan mayā bhagavataḥ kāśyapasya samyaksaṃbuddhasya satkārāḥ kṛtāḥ /",
    "K01vinv07_u:2279": " anena mama kuśalamūlena bahavaḥ putrā bhaveyur iti kṛtvā prakrāntā nagaraṃ praviṣṭā /",
    "K01vinv07_u:2280": " tatrānyatarā strī prasūyamānā duḥkhavedanābhyāhatā virauti /",
    "K01vinv07_u:2281": " tayā aparā pṛṣṭā /",
    "K01vinv07_u:2282": " kimartham eṣā virauti /",
    "K01vinv07_u:2283": " tayā yathāvṛttam ārocitam* /",
    "K01vinv07_u:2284": " sā saṃlakṣayati /",
    "K01vinv07_u:2285": " (MSV II 78) yady ahaṃ prasūtā bhaveyam aham apy evaṃvidhaṃ duḥkham anubhaveyam* /",
    "K01vinv07_u:2286": " yāvat punar api dvātriṃśatā goṣṭhikais tasmin stūpe pūjā kṛtā /",
    "K01vinv07_u:2287": " sā yuvatis tatra sannihitaiva /",
    "K01vinv07_u:2288": " pūjāṃ kṛtvā praṇidhānaṃ kṛtam* /",
    "K01vinv07_u:2289": " anena vayaṃ kuśalamūlena mahānto 'grabalinaḥ syāma /",
    "K01vinv07_u:2290": " te tayā pṛṣṭāḥ /",
    "K01vinv07_u:2291": " putrāḥ kiṃ yuṣmābhiḥ praṇidhānaṃ kṛtam* /",
    "K01vinv07_u:2292": " te kathayanti amba idaṃ cedaṃ ca /",
    "K01vinv07_u:2293": " sā kathayati /",
    "K01vinv07_u:2294": " putrāḥ yady evam aham eva yuṣmākaṃ mātā bhaveyam* /",
    "K01vinv07_u:2295": " te kathayanti /",
    "K01vinv07_u:2296": " amba evaṃ bhavatv iti /",
    "K01vinv07_u:2297": " ity uktvā te prakrāntāḥ /",
    "K01vinv07_u:2298": " sā saṃlakṣayati /",
    "K01vinv07_u:2299": " sā tāvat strī ekavāraṃ prasūyamānā duḥkhavedanābhyāhatā tathā virauti ahaṃ punar dvātriṃśad vārān prasūyamānā kathaṃ kariṣyāmi iti /",
    "K01vinv07_u:2300": " sā caivaṃ vikalpayati /",
    "K01vinv07_u:2301": " stūpasamīpe kukkuṭī prasūtā /",
    "K01vinv07_u:2302": " sā muhūrtamātreṇa dvātriṃśadaṇḍāni prasutā na ca virauti /",
    "K01vinv07_u:2303": " sā saṃlakṣayati /",
    "K01vinv07_u:2304": " ayaṃ śobhanaprasavanopāya iti viditvā tasmin stūpe tīvreṇa prasādena nipatya praṇidhānaṃ",
    "K01vinv07_u:2305": " kartum ārabdhā yatheyaṃ kukkuṭī muhūrtamātreṇa dvātriṃśadaṇḍāni prasūtā evam eva",
    "K01vinv07_u:2306": " aham api sakṛd dvātriṃśadaṇḍāni prasūyeyeti /",
    "K01vinv07_u:2307": " kiṃ manyadhve bhikṣavaḥ /",
    "K01vinv07_u:2308": " yā sā vṛddhā yuvatir eṣaiva sā viśākhā /",
    "K01vinv07_u:2309": " tena kālena tena samayena ye te dvātriṃśad goṣṭhikā eta eva te dvātriṃśad viśākhāputrāḥ /",
    "K01vinv07_u:2310": " yad anayā tatra praṇidhānaṃ kṛtaṃ tasya karmaṇo vipākena dvātriṃśadaṇḍāni prasūtāni /",
    "K01vinv07_u:2311": " kiṃ bhadanta viśākhāputraiḥ karma kṛtaṃ yasya karmaṇo vipākena adūṣyanapakāriṇo rājñā prasenajitā praghātitāḥ /",
    "K01vinv07_u:2312": " teṣāṃ ca śirāṃsi (MSV II 79)",
    "K01vinv07_u:2313": " peḍāyāṃ prakṣipya viśākhāyā upanāmitāni /",
    "K01vinv07_u:2314": " bhagavān āha /",
    "K01vinv07_u:2315": " ebhir eva bhikṣavaḥ karmāṇi kṛtāny upacitāni pūrvavad yāvat phalanti khalu dehinām* /",
    "K01vinv07_u:2316": " bhūtapūrvaṃ bhikṣavo 'nyatamasmin karvaṭake śauṇḍikaḥ prativasati /",
    "K01vinv07_u:2317": " saṃbahulāś (257v1 = GBM 6.827)",
    "K01vinv07_u:2318": " caurā madyaṃ paryeṣamāṇāḥ tasya sakāśam upasaṃkrāntāḥ /",
    "K01vinv07_u:2319": " asti madyam iti pṛcchanti /",
    "K01vinv07_u:2320": " śauṇḍikapatnyābhihitā astīti /",
    "K01vinv07_u:2321": " teṣāṃ madyaṃ dattam* /",
    "K01vinv07_u:2322": " avadrago nāsti /",
    "K01vinv07_u:2323": " tayā vṛṣo darśitaḥ /",
    "K01vinv07_u:2324": " etaṃ praghātayata /",
    "K01vinv07_u:2325": " te kathayanti /",
    "K01vinv07_u:2326": " śastraṃ nāsti /",
    "K01vinv07_u:2327": " tayā bandhakaṃ gṛhītam* /",
    "K01vinv07_u:2328": " śastraṃ dattam* /",
    "K01vinv07_u:2329": " te taṃ praghātayitum ārabdhāḥ /",
    "K01vinv07_u:2330": " sa hanyamānaś cetanāṃ puṣṇāti /",
    "K01vinv07_u:2331": " yad ahaṃ ghātye tat sarvam anayā śauṇḍikapatnyā /",
    "K01vinv07_u:2332": " tatropapadye 'haṃ yatraiṣāṃ śirāṃsi chitvā peḍāyāṃ pūrayitvā etasyāṃ preṣayeyam iti /",
    "K01vinv07_u:2333": " kiṃ manyadhve bhikṣavaḥ /",
    "K01vinv07_u:2334": " yo 'sau vṛṣa eṣa evāsau rājā prasenajit kosalaḥ tena kālena tena samayena /",
    "K01vinv07_u:2335": " ye te caurā eta eva te viśākhāputrāḥ /",
    "K01vinv07_u:2336": " yā sā śauṇḍikapatnī eṣaiva sā viśākhā tena kālena tena samayena iti vistaraḥ /",
    "K01vinv07_u:2337": " buddho bhagavān rājagṛhe viharati veṇuvane kalandakanivāpe /",
    "K01vinv07_u:2338": " tena khalu samayena pañcābhijñasya ṛṣer āśramapadam* /",
    "K01vinv07_u:2339": " tena tasmin paryaṭatā āśramapadasya nātidūre ciraṃkhale bhūpradeśe prasrāvaḥ kṛtaḥ /",
    "K01vinv07_u:2340": " daivayogāt tṛṣārtā mṛgī taṃ pradeśam anuprāptā /",
    "K01vinv07_u:2341": " tayāsau tṛṣṇārtayā pītaḥ (MSV II 80)",
    "K01vinv07_u:2342": " strīndriyaṃ ca ghrātam* /",
    "K01vinv07_u:2343": " acintyaḥ satvānāṃ karmavipākaḥ /",
    "K01vinv07_u:2344": " āpannasatvā saṃvṛttā /",
    "K01vinv07_u:2345": " yāvad apareṇa samayena tasminn eva pradeśe āgatya prasūtā /",
    "K01vinv07_u:2346": " dārako jātaḥ /",
    "K01vinv07_u:2347": " sā taṃ ghrātvā visabhāgasatva iti chorayitvā prakrāntā /",
    "K01vinv07_u:2348": " yāvat tena ṛṣiṇā tad āśramaṃ paryaṭatā sa dārako dṛṣṭaḥ /",
    "K01vinv07_u:2349": " sa samanvāhartuṃ pravṛttaḥ kasyāyaṃ putra iti /",
    "K01vinv07_u:2350": " yāvat paśyaty ātmānam* /",
    "K01vinv07_u:2351": " tenāsau āśramapadaṃ praveśita āpāyitaḥ poṣitaḥ saṃvardhitaḥ /",
    "K01vinv07_u:2352": " tasya mṛgasya yādṛśaṃ śira iti mṛgaśiro mṛgaśira iti saṃjñā saṃvṛttā /",
    "K01vinv07_u:2353": " apareṇa samayena sa ṛṣiḥ kālagataḥ /",
    "K01vinv07_u:2354": " mṛgaśirasā kapālākoṭanī vidyā śikṣitā /",
    "K01vinv07_u:2355": " sa kapālam ākoṭya sarvaṃ vyākaroti /",
    "K01vinv07_u:2356": " yadi tāvat khaṃkhaṭasvaro bhavati ūrdhvagāmī bhavati devopapattiṃ vyākaroti /",
    "K01vinv07_u:2357": " atha madhyo bhavati ūrdhvagāmī bhavati manuṣyopapattiṃ vyākaroti /",
    "K01vinv07_u:2358": " etat sugatinimittam* /",
    "K01vinv07_u:2359": " atha durgatinimittam* /",
    "K01vinv07_u:2360": " yadi tāvad gadgadasvaro bhavati adhogāmī bhavati narakopapattiṃ vyākaroti /",
    "K01vinv07_u:2361": " atha madhyasvaro bhavati adhogāmī bhavati tiryagupapattiṃ /",
    "K01vinv07_u:2362": " atha mṛdusvaro 'dhogāmī bhavati pretopapattim* /",
    "K01vinv07_u:2363": " tato bhagavatā tasya vinayakālaṃ jñātvā āyuṣmān ānanda uktaḥ /",
    "K01vinv07_u:2364": " gacchānanda catvāri śirāṃsy ādhāya srotaāpannasya sakṛdāgāmino 'nāgāmino 'rhataś ceti /",
    "K01vinv07_u:2365": " evaṃ bhadantety ayuṣmān ānando bhagavataḥ pratiśrutaḥ /",
    "K01vinv07_u:2366": " catvāri śirāṃsy ādhāya tasya ṛṣeḥ sakāśaṃ gataḥ /",
    "K01vinv07_u:2367": " vyākuruṣveti /",
    "K01vinv07_u:2368": " sa srotaāpannasyeti kapālam ākoṭya kathayaty ayaṃ deveṣūpapannaḥ /",
    "K01vinv07_u:2369": " sakṛdāgāmino 'py evam eva /",
    "K01vinv07_u:2370": " anāgāmino 'py evam eva /",
    "K01vinv07_u:2371": " arhataḥ kapālam (MSV II 81)",
    "K01vinv07_u:2372": " ākotya viṣayaṃ na jānāti na vijānāti /",
    "K01vinv07_u:2373": " tasyaitad abhavat* /",
    "K01vinv07_u:2374": " bhraṣṭo 'smi tasmād upadeśataḥ kiṃ athavā na cāryakule prasūtaḥ /",
    "K01vinv07_u:2375": " kiṃ vā nimittāni na tādṛśāni yenāsya na jānāmi taṃ hi pracāram* /",
    "K01vinv07_u:2376": " āyuṣmān ānandaḥ kathayati /",
    "K01vinv07_u:2377": " na sarvavidyāsu kṛtaśramas tvaṃ yenāsya jānāsi taṃ hi pracāram* /",
    "K01vinv07_u:2378": " adhīṣva tāvan nikhilāṃ vidyāṃ lokasya paścād vyapadekṣyasi tvam iti /",
    "K01vinv07_u:2379": " mṛgaśirāḥ (258r1 = GBM 6.828) kathayati /",
    "K01vinv07_u:2380": " asti kaścit tvayā sarvavidyāsu kṛtāvī dṛṣṭaḥ /",
    "K01vinv07_u:2381": " sa kathayati /",
    "K01vinv07_u:2382": " asti /",
    "K01vinv07_u:2383": " tathāgato 'rhat samyaksaṃbuddhaḥ sarvavidyāyāṃ pāraṃgataḥ /",
    "K01vinv07_u:2384": " atha mṛgaśirā yena bahagavāṃs tenopasaṃkrāntaḥ /",
    "K01vinv07_u:2385": " upasaṃkramya bhagavantam idam avocat* /",
    "K01vinv07_u:2386": " tiryak pretamanuṣyadevaniraye jānāsi jantor gatim*",
    "K01vinv07_u:2387": " śiṣṭaṃ nopalabhe ca satvacaritaṃ vidyāparādhe sati /",
    "K01vinv07_u:2388": " ācakṣva tribhavārṇavasya mahato vistīrṇapāraṃ prabho",
    "K01vinv07_u:2389": " kiṃ tat sarvaparapravādivijaya śiṣṭaṃ na vijñāyate // iti //",
    "K01vinv07_u:2390": " bhagavān āha /",
    "K01vinv07_u:2391": " ayoghanahatasyaiva jvalato jātavedasaḥ",
    "K01vinv07_u:2392": " anupūrvopaśāntasya yathā na jñāyate gatiḥ /{cf. Uv 30.35}",
    "K01vinv07_u:2393": " (MSV II 82)",
    "K01vinv07_u:2394": " tathā samyagvimuktānāṃ kāmapaṅkaughatāriṇām*",
    "K01vinv07_u:2395": " prajñaptaṃ vā gatir nāsti prāptānām acalaṃ padam* // iti //",
    "K01vinv07_u:2396": " evam ukte mṛgaśirā bhagavantam idam avocat* /",
    "K01vinv07_u:2397": " labheyāhaṃ bhadanta svākhyāte dharmavinaye pravrajyām upasaṃpadaṃ bhikṣubhāvaṃ careyam ahaṃ bhagavato 'ntike brahmacaryam iti /",
    "K01vinv07_u:2398": " tato bhagavatā pravrājita upasaṃpāditaḥ /",
    "K01vinv07_u:2399": " pravrājyopasaṃpādya yathābhiramyaṃ rājagṛhe vihṛtya yena śrāvastī tena cārikāṃ prakrāntaḥ /",
    "K01vinv07_u:2400": " anupūrveṇa cārikāṃ caran śrāvastīm anuprāptaḥ /",
    "K01vinv07_u:2401": " śrāvastyāṃ viharati pūrvārāme mṛgāramatuḥ prāsāde /",
    "K01vinv07_u:2402": " abhyavakāśe caṃkramyamāṇena nakṣatrāṇi viparītāni dṛṣṭāni /",
    "K01vinv07_u:2403": " dṛṣṭvā ca punar āyuṣmantaṃ mṛgaśirasam āmantrayate /",
    "K01vinv07_u:2404": " samanvāhara mṛgaśiraḥ kiyac cireṇa devo varṣiṣyatīti /",
    "K01vinv07_u:2405": " sa kathayati /",
    "K01vinv07_u:2406": " naṣṭo 'yaṃ bhadanta lokaḥ pranaṣṭo 'yam* /",
    "K01vinv07_u:2407": " yathā nakṣatrāṇi vyavasthitāni dvādaśabhir varṣaiḥ /",
    "K01vinv07_u:2408": " bhagavatā nakṣatrāṇi samāny adhiṣṭhāyoktoḥ /",
    "K01vinv07_u:2409": " punar jānīṣveti /",
    "K01vinv07_u:2410": " sa kathayati /",
    "K01vinv07_u:2411": " ṣaḍbhir varṣair evam* /",
    "K01vinv07_u:2412": " bhagavatā punaḥ paryanuyukto bravīti /",
    "K01vinv07_u:2413": " paṃcabhir varṣaiḥ /",
    "K01vinv07_u:2414": " evaṃ yāvat saptabhir divasair iti /",
    "K01vinv07_u:2415": " tatra bhagavān bhikṣūn āmantrayate sma /",
    "K01vinv07_u:2416": " śayanāsanaṃ bhikṣavaś channe gopayata /",
    "K01vinv07_u:2417": " adyaiva śalabhasaṃnipātena devo varṣiṣyati /",
    "K01vinv07_u:2418": " tatra ye snāsyanti teṣām utpādagaṇḍapiṭakāni na (MSV II 83)",
    "K01vinv07_u:2419": " bhaviṣyantīti /",
    "K01vinv07_u:2420": " iti hi mṛgaśiro nakṣatrāṇi capalāni caṃcalāny anavasthāyīni /",
    "K01vinv07_u:2421": " jīvitam api caṃcalam anavasthitam ity evam uktaḥ /",
    "K01vinv07_u:2422": " mṛgaśirā bhagavato 'bhiprasannaḥ /",
    "K01vinv07_u:2423": " tathābhiprasannena cārhatvaṃ sākṣātkṛtam* /",
    "K01vinv07_u:2424": " tato vimuktiprītisukhasaṃvedī gāthā bhāṣate /",
    "K01vinv07_u:2425": " gatir mṛgāṇāṃ pavanam ākāśaṃ pakṣiṇāṃ gatiḥ /",
    "K01vinv07_u:2426": " gatir virāgiṇāṃ dharmo nirvāṇaṃ gatir arhatām* // iti //",
    "K01vinv07_u:2427": " aśrauṣīd viśākhā mṛgāramātā bhagavān kosaleṣu janpadeṣu cārikāṃ caran śrāvastīm anuprāptaḥ śrāvastyāṃ viharaty asmākam evārāma iti /",
    "K01vinv07_u:2428": " śrutvā ca punar yena bhagavāṃs tenopasaṃkrāntā /",
    "K01vinv07_u:2429": " (258v1 = GBM 6.829) upasaṃkramya bhagavataḥ pādau śirasā vanditvaikānte niṣaṇṇā /",
    "K01vinv07_u:2430": " ekāntaniṣaṇṇāṃ viśākhāṃ mṛgāramātaraṃ bhagavān dharmyayā kathayā saṃdarśayati pūrvavad yāvat saṃpraharṣya tūṣṇīm* /",
    "K01vinv07_u:2431": " atha viśākhā mṛgāramātā utthāyāsanād yena bhagavāṃs tenāṃjaliṃ praṇamya bhagavantam idam avocat* /",
    "K01vinv07_u:2432": " adhivāsayatu me bhagavāṃ śvo 'ntargṛhe bhaktena sārdhaṃ bhikṣusaṃgheneti /",
    "K01vinv07_u:2433": " adhivāsayati bhagavān pūrvavad yāvad udakamaṇiṃ pratiṣṭhāpya /",
    "K01vinv07_u:2434": " bhagavataḥ preṣyadārikayā kālārocikayā kalām ārocayati /",
    "K01vinv07_u:2435": " yāvad asau preṣyadārikā pūrvārāmaṃ gatvā paśyati bhikṣūn kavāṭavivareṇa nagnān snāyinaḥ /",
    "K01vinv07_u:2436": " dṛṣṭvā ca punaḥ saṃlakṣayati /",
    "K01vinv07_u:2437": " nūnam āryakāḥ prakrāntāḥ ebhiḥ putramoṭikāputrair ājīvikair ayaṃ vihāro 'vaṣṭabdha iti /",
    "K01vinv07_u:2438": " sā (MSV II 84) tvaritatvaritam āgatya kathayati /",
    "K01vinv07_u:2439": " yat khalv ārye jānīyā āryāḥ prakrāntāḥ /",
    "K01vinv07_u:2440": " putramoṭikāputrair ājīvakair asau vihāro 'vaṣṭabdha iti /",
    "K01vinv07_u:2441": " viśākhā saṃlakṣayati /",
    "K01vinv07_u:2442": " asthānam anavakāśo yad bhagavān adhivāsyābhuktvā prakramiṣyati /",
    "K01vinv07_u:2443": " nūnam anayā bhikṣavo vinagnā dṛṣṭā iti /",
    "K01vinv07_u:2444": " tayānyaḥ kālārocakaḥ puruṣaḥ preṣitaḥ /",
    "K01vinv07_u:2445": " samayo bhadanta sajjaṃ bhaktaṃ yasyedānīṃ bhagavān kālaṃ manyata iti pūrvavad yāvad bhuktavantaṃ viditvā dhautahastam apanītapātram* /",
    "K01vinv07_u:2446": " vṛddhānte niṣadya bhagavantam idam avocat* /",
    "K01vinv07_u:2447": " icchāmy ahaṃ bhadanta aṣṭau mahādānāni prajñāpayitum* /",
    "K01vinv07_u:2448": " āgantuke dānaṃ gamike dānaṃ glāne dānaṃ glānopasthāyike dānaṃ dhruvaṃ yavāguṃ dhruvaṃ bhaiṣajyaṃ bhikṣūṇāṃ varṣāśāṭīcīvaraṃ bhikṣuṇīnāṃ codakaśāṭikām iti /",
    "K01vinv07_u:2449": " bhagavān āha /",
    "K01vinv07_u:2450": " kiṃ punas tad viśākhe ānuśaṃsaṃ samanupaśyantī āgantuke dānaṃ dadāsi /",
    "K01vinv07_u:2451": " āgantuko bhadanta bhikṣur na gocarakuśalo bhavati na vīthīkuśalaḥ /",
    "K01vinv07_u:2452": " sa madīyaṃ piṇḍapātaṃ paribhujya gocarakuśalo bhaviṣyati /",
    "K01vinv07_u:2453": " vīthīkuśalaś ca /",
    "K01vinv07_u:2454": " sādhu sādhu viśākhe gatam etat* /",
    "K01vinv07_u:2455": " kimarthaṃ samanupaśyantī gamikadānaṃ dadāsi /",
    "K01vinv07_u:2456": " gamiko bhadanta bhikṣuḥ piṇḍapātaṃ paryeṣamāṇaḥ sārthāt paribhṛśyate /",
    "K01vinv07_u:2457": " yūthaparibhṛṣṭo vihanyate /",
    "K01vinv07_u:2458": " sa madīyaṃ piṇḍapātaṃ paribhujya sārthān na paribhṛśyate /",
    "K01vinv07_u:2459": " nāpi yūthaparibhṛṣṭo vihanyate /",
    "K01vinv07_u:2460": " sādhu sādhu viśākhe etad api gatam* /",
    "K01vinv07_u:2461": " kimarthavaśaṃ samanupaśyantī glāne dānaṃ dadāsi /",
    "K01vinv07_u:2462": " glāno bhadanta bhikṣuḥ piṇḍapātaṃ (MSV II 85)",
    "K01vinv07_u:2463": " paryeṣamāṇaḥ klāmed vā kālaṃ vā kuryāt* /",
    "K01vinv07_u:2464": " sa madīyaṃ piṇḍapātaṃ paribhujya glānyād utthāsyati sukhasparśaṃ vihariṣyati /",
    "K01vinv07_u:2465": " sādhu sādhu viśākhe etad api gatam* /",
    "K01vinv07_u:2466": " kimarthavaśaṃ samanupaśyantī (259r1 = GBM 6.830)",
    "K01vinv07_u:2467": " glānopasthāyiko dānaṃ dadāsi /",
    "K01vinv07_u:2468": " glānopasthāyiko bhadanta bhikṣur ātmārthaṃ piṇḍakaṃ paryeṣamāṇo glānasya kṛtyaṃ hāpayati /",
    "K01vinv07_u:2469": " sa madīyaṃ piṇḍapātaṃ paribhujya saṃpādayiṣyati /",
    "K01vinv07_u:2470": " sādhu sādhu viśākhe etad api gatam* /",
    "K01vinv07_u:2471": " kimarthavaśaṃ samanupaśyantī saṃghe dhruvayavāguṃ dadāsi /",
    "K01vinv07_u:2472": " santi bhadanta bhagavataḥ śrāvakā dīptāgnayo mandāgnayaś ca /",
    "K01vinv07_u:2473": " tatra ye mandāgnayas teṣām agnisaṃrakṣaṇaṃ ye tu dīptāgnayas teṣāṃ balopacayaḥ /",
    "K01vinv07_u:2474": " sādhu sādhu viśākhe /",
    "K01vinv07_u:2475": " etad api gatam* /",
    "K01vinv07_u:2476": " kimarthavaśaṃ samanupaśyantī saṃghe dhruvabhaiṣajyaṃ dadāsi /",
    "K01vinv07_u:2477": " santi bhadanta bhagavataḥ śrāvakā bahvābādhāḥ svalpābādhāś ca /",
    "K01vinv07_u:2478": " tatra ye bahvābādhās teṣāṃ kṛtam eva tāvat* /",
    "K01vinv07_u:2479": " ye tv alpābādhās te paribhujya bhūyasyā mātrayā sukhasparśaṃ vihariṣyanti /",
    "K01vinv07_u:2480": " sādhu sādhu viśākhe etad api gatam* /",
    "K01vinv07_u:2481": " kimarthavaśaṃ samanupaśyantī bhikṣūṇāṃ varṣāśāṭīcīvaraṃ dadāsi /",
    "K01vinv07_u:2482": " adyaiva mayā bhadanta preṣyadārikā kālārocikā preṣitā /",
    "K01vinv07_u:2483": " tayā bhikṣavo dṛṣṭā nagnāḥ snātum* /",
    "K01vinv07_u:2484": " sā me āgatya kathayati /",
    "K01vinv07_u:2485": " āryakāḥ prakrāntāḥ putramoṭikāputrair ājīvikair vihāro 'vaṣṭabdha iti /",
    "K01vinv07_u:2486": " te madīyena varṣāśāṭīcīvareṇa guptāḥ snāsyanti /",
    "K01vinv07_u:2487": " sādhu sādhu viśākhe etad api gatam* /",
    "K01vinv07_u:2488": " kimarthavaśaṃ samanupaśyantī bhikṣuṇīnām udakaśāṭikāṃ dadāsi /",
    "K01vinv07_u:2489": " eko 'yaṃ bhadanta samayaḥ saṃbahulāś ca bhikṣuṇyo 'jiravatyāṃ nagnāḥ snānti /",
    "K01vinv07_u:2490": " (MSV II 86) tā gṛhiṇyo vipuṣpya vipuṣpya bhikṣuṇīnām aṅgulyagreṇa guhyasthānāny upadarśayanti /",
    "K01vinv07_u:2491": " tāḥ upadarśyamānāḥ madguvo bhavanti /",
    "K01vinv07_u:2492": " madīyayā tu udakaśāṭikayā tā guptāḥ snāsyanti /",
    "K01vinv07_u:2493": " sādhu sādhu viśākhe yāni tvayā aṣṭau puṇyakriyāvastūni samākhyātāni saṃdṛśyante etāni /",
    "K01vinv07_u:2494": " saptasv aupadhikeṣu puṇyakriyāvastuṣv antargatāny etāni /",
    "K01vinv07_u:2495": " saptasv aupadhikeṣu puṇyakriyāvastuṣu na labhyaṃ puṇyasya pramāṇam udgrahītum etāvat puṇyaṃ vā puṇyaphalaṃ vā puṇyaphalavipāko veti /",
    "K01vinv07_u:2496": " api tu bahutvāt puṇyasya mahāpuṇyaḥ puṇyaskandha iti saṃkhyāṃ gacchati /",
    "K01vinv07_u:2497": " idaṃ cāhaṃ bhadanta śroṣyāmi /",
    "K01vinv07_u:2498": " amuko bhikṣuḥ sa bhagavatā pratipadyeva vyākṛtāḥ /",
    "K01vinv07_u:2499": " eṣo 'pi bhikṣus trayāṇāṃ saṃyojanānāṃ prahāṇāt srotaāpanno bhavaty avinipātadharmo",
    "K01vinv07_u:2500": " niyataṃ saṃbodhiparāyaṇaḥ saptakṛtvo bhavaparamāḥ saptakṛtvo devāṃś ca manuṣyāṃś",
    "K01vinv07_u:2501": " ca saṃdhāyya saṃsṛtya duḥkhasyāntaṃ kariṣyatīti /",
    "K01vinv07_u:2502": " sa kadācit śrāvastīm āgamiṣyati punaś ca gamiṣyati /",
    "K01vinv07_u:2503": " sa madīyam āgantukabhaktaṃ pūrvavad yāvad varṣāśāṭīcīvaraṃ paribhokṣyati /",
    "K01vinv07_u:2504": " bhikṣuṇī ca yāvad udakaśāṭikām iti /",
    "K01vinv07_u:2505": " śrutvā ca punar adhigamiṣyāmi prītiprāmodyam udāraṃ kuśalaṃ naiṣkramyopasaṃhitam* /",
    "K01vinv07_u:2506": " (259v1 = GBM 6.831) amuko bhikṣuḥ (MSV II 87)",
    "K01vinv07_u:2507": " bhagavatā vyākṛtaḥ /",
    "K01vinv07_u:2508": " eṣa bhikṣus trayāṇāṃ saṃyojanānāṃ prahāṇād rāgadveṣamohānāṃ ca tanutvāt sakṛdāgāmī bhaviṣyati /",
    "K01vinv07_u:2509": " sakṛd imaṃ lokam āgatya duḥkhasyāntaṃ kariṣyatīti /",
    "K01vinv07_u:2510": " so 'pi kadācit* śrāvastīm āgamiṣyati /",
    "K01vinv07_u:2511": " sa madīyam āgantukabhaktaṃ pūrvavad yāvat* varṣāśāṭīcīvaraṃ bhikṣuṇī codakaśāṭikām iti /",
    "K01vinv07_u:2512": " śrutvā ca punar adhigamiṣyāmi prītiprāmodyam udāraṃ kuśalaṃ naiṣkramyopasaṃhitam* /",
    "K01vinv07_u:2513": " amuko bhikṣuḥ sa bhagavatā vyākṛtaḥ /",
    "K01vinv07_u:2514": " eṣa bhikṣuḥ paṃcānām avarabhāgīyānāṃ saṃyojanānāṃ prahāṇād anāgāmī /",
    "K01vinv07_u:2515": " bhaviṣyaty anāgantā punar imaṃ lokam iti /",
    "K01vinv07_u:2516": " so 'pi kadācit* śrāvastīm āgamiṣyati punaś ca gamiṣyati /",
    "K01vinv07_u:2517": " sa madīyam āgantukabhaktaṃ pūrvavad yāvad varṣāśāṭīcīvaraṃ bhikṣuṇī codakaśāṭikām iti /",
    "K01vinv07_u:2518": " śrutvā ca punar adhigamiṣyāmi prītiprāmodyam udāraṃ kuśalaṃ naiṣkramyopasaṃhitam* /",
    "K01vinv07_u:2519": " amuko bhikṣuḥ sa bhagavatā vyākṛtaḥ /",
    "K01vinv07_u:2520": " eṣa bhikṣuḥ sarvakleśaprahāṇād arhatvaṃ sākṣātkṛtvā nirupadhiśeṣe nirvāṇadhātau pravekṣyatīti /",
    "K01vinv07_u:2521": " so 'pi kadācit* śrāvastīm āgamiṣyati punaś ca gamiṣyati /",
    "K01vinv07_u:2522": " sa madīyam āgantukabhaktaṃ pūrvavad yāvad varṣāśāṭīcīvaraṃ bhikṣuṇī codakaśāṭikām iti /",
    "K01vinv07_u:2523": " śrutvā ca punar adhigamiṣyāmi prītiprāmodyam udāraṃ kuśalaṃ naiṣkramyopasaṃhitam* /",
    "K01vinv07_u:2524": " atha bhagavān viśākhāṃ mṛgāramātaraṃ dharmyayā kathayā saṃdarśya samādāpya samuttejya saṃpraharṣyotthāyāsanāt prakrāntaḥ /",
    "K01vinv07_u:2525": " atha bhagavān yathābhiramya śrāvastyāṃ viharati /",
    "K01vinv07_u:2526": " yena vaiśālī tena cārikāṃ prakrāntaḥ /",
    "K01vinv07_u:2527": " anupūrveṇa cārikāṃ caran vaiśālīm anuprāptaḥ /",
    "K01vinv07_u:2528": " vaiśālyāṃ viharati markaṭahradatīre kūṭāgāraśālāyām* /",
    "K01vinv07_u:2529": " atha bhagavān pūrvāhṇe nivāsya pātracīvaram ādāya vaiśālīṃ piṇḍāya prāvikṣat* (MSV II 88)",
    "K01vinv07_u:2530": " tena khalu samayena saṃbahulā bhikṣava ārāmadvāre aśucimrakṣitāni śayanāsanāni śocayanty ātāpayanti praviṣajanti /",
    "K01vinv07_u:2531": " adrākṣīd bhagavān saṃbahulān bhikṣūn ārāmadvāre aśucimrakṣitāni śayanāsanāni śocayata ātapayataḥ praviṣajataḥ /",
    "K01vinv07_u:2532": " dṛṣṭvā ca punar asyaitad abhavat* /",
    "K01vinv07_u:2533": " yad api śrāddhā brāhmaṇagṛhapatayaḥ prapīḍya prapīḍya tvaṅmāṃsaśoṇitaṃ dānāni dadati",
    "K01vinv07_u:2534": " puṇyāni kurvanti tad api bhikṣavo mātrayā pratisaṃkhyāya paribhuṃjanta iti viditvā",
    "K01vinv07_u:2535": " vaiśālīṃ piṇḍāya caritvā kṛtabhaktakṛtyaḥ paścādbhaktapiṇḍapātapratikrāntaḥ pātracīvaraṃ",
    "K01vinv07_u:2536": " pratiśāmayya pādau prakṣālya vihāraṃ prāvikṣat pratisaṃlayanāya /",
    "K01vinv07_u:2537": " atha bhagavān sāyāhne pratisaṃlayanād vyutthāya purastād bhikṣusaṃghasya prajñapta evāsane niṣaṇṇaḥ /",
    "K01vinv07_u:2538": " (260r1 = GBM 6.832) niṣadya bhagavān bhikṣūn āmantrayate sma /",
    "K01vinv07_u:2539": " ihāhaṃ bhikṣavaḥ pūrvāhṇe nivāsya pātracīvaram ādāya vaiśālīṃ piṇḍāya prāvikṣam* /",
    "K01vinv07_u:2540": " adrākṣam ahaṃ bhikṣavaḥ saṃbahulān bhikṣūn ārāmadvāre aśucimrakṣitāni śayanāsanāni śocayata ātapayataḥ praviṣajataḥ /",
    "K01vinv07_u:2541": " dṛṣṭvā ca punar me etad abhavat* /",
    "K01vinv07_u:2542": " yad api śrāddhā brāhmaṇagṛhapatayaḥ prapīḍya prapīḍya tvaṅmāṃsaśoṇitaṃ dānāni dadati puṇyāni kurvanti tad api bhikṣavo mātrayā pratisaṃkhyāya paribhuṃjante /",
    "K01vinv07_u:2543": " sādhu bhikṣavaḥ śraddhādeyasya mātrāparibhojitāyāḥ kālaparibhojitāyā vīciparibhojitāyāḥ saṃkhyāparibhojitāyā mitaparibhojitāyāḥ /",
    "K01vinv07_u:2544": " (MSV II 89) atha bhagavāñ chraddhādeyasya mātrādiparibhojitānāṃ varṇaṃ bhāṣitvā bhikṣūn amantrayate sma /",
    "K01vinv07_u:2545": " tasmāt tarhi bhikṣavo na vinā pratyāstaraṇena sāṃghikaṃ śayanāsanaṃ paribhoktavyam aśucimrakṣitaṃ śayanāsanaṃ ca /",
    "K01vinv07_u:2546": " tatkṣaṇād eva śocayitavyam anyathā sātisāraḥ /",
    "K01vinv07_u:2547": " atha bhagavān pūrvāhṇe nivāsya pātracīvaram ādāya vaiśālīṃ piṇḍāya prāvikṣad āyuṣmatānandena paścācchramaṇena /",
    "K01vinv07_u:2548": " adrākṣīd bhagavān anyataraṃ puruṣaṃ kālakapṛṣṭham* /",
    "K01vinv07_u:2549": " dūrād eva dṛṣṭvā ca punar āyuṣmantam ānandam āmantrayate /",
    "K01vinv07_u:2550": " paśyasi tvam ānanda etaṃ puruṣaṃ kālakapṛṣṭham* /",
    "K01vinv07_u:2551": " evaṃ bhadanta /",
    "K01vinv07_u:2552": " eṣa ānanda puruṣaḥ kāśyapasya samyaksaṃbuddhasya pravacane pravrajita āsīt* /",
    "K01vinv07_u:2553": " tatrānena sāṃghikaṃ śayanāsanaṃ kalpapratyāstaraṇena malapratyāstaraṇena paṭṭikāṃ surucikāṃ loḍhakaṃ kṛtvā paribhuktam* /",
    "K01vinv07_u:2554": " tasya karmaṇo vipākena paṃca janmaśatāni kālakaprṣṭho jātaḥ /",
    "K01vinv07_u:2555": " yāvad etarhy api kālakapṛṣṭho jāta iti /",
    "K01vinv07_u:2556": " viditvā vaiśālīṃ piṇḍāya caritvā pūrvavad yāvat pratisaṃlayanād vyūtthāya purastād bhikṣusaṃghasya prajñapta evāsane niṣaṇṇaḥ /",
    "K01vinv07_u:2557": " niṣadya bhagavān bhikṣūn āmantrayate sma /",
    "K01vinv07_u:2558": " adyāhaṃ bhikṣavaḥ pūrvāhṇe nivāsya pātracīvaram ādāya vaiśālīṃ piṇḍāya (MSV II 90) praviṣṭaḥ /",
    "K01vinv07_u:2559": " tatrāham adrākṣaṃ puruṣaṃ kālakapṛṣṭham* /",
    "K01vinv07_u:2560": " sa kāśyapasya samyaksaṃbuddhasya pravacane bhikṣur āsīt* /",
    "K01vinv07_u:2561": " tatrānena sāṃghikaṃ śayanāsanaṃ kalpapratyāstaraṇena pūrvavad yāvat paṃca janmaśatāni kālakapṛṣṭho jātaḥ /",
    "K01vinv07_u:2562": " tasmāt tarhi bhikṣavo 'dyāgreṇa na bhikṣuṇā kalpapratyāstaraṇena sāṃghikaṃ śayanāsanaṃ paribhoktavyam* /",
    "K01vinv07_u:2563": " paribhuṃkte /",
    "K01vinv07_u:2564": " sātisāraḥ /",
    "K01vinv07_u:2565": " api tu dvābhyāṃ pratyāstaraṇābhyāṃ paribhoktavyaṃ ghanena vā ekapuṭena /",
    "K01vinv07_u:2566": " pailottikena vā dvipuṭena /",
    "K01vinv07_u:2567": " bhikṣavaś citropacitrāṇi pratyāstaraṇāni dhārayanti dīrghadaśāni /",
    "K01vinv07_u:2568": " brāhmaṇagṛhapatayo 'vadhyāyanti kṣipanti vivācayanti /",
    "K01vinv07_u:2569": " bhagavān āha /",
    "K01vinv07_u:2570": " nīlaṃ kardamaṃ kaṣāyaṃ vā pratyāstaraṇaṃ śastralūnaṃ kṛtvā dhārayitavyam* /",
    "K01vinv07_u:2571": " anyathā sātisāraḥ /",
    "K01vinv07_u:2572": " bhikṣavaḥ kuṇḍūrogeṇa (260v1 = GBM 6.833) bādhyante /",
    "K01vinv07_u:2573": " tasya cīvarakāṇi pūyaśoṇitopaliptāni durgandhitāni makṣikākīrṇāni /",
    "K01vinv07_u:2574": " sa piṇḍapātaṃ praviṣṭaḥ /",
    "K01vinv07_u:2575": " taṃ dṛṣṭvā brāhmaṇagṛhapatayo 'vadhyāyanti kṣipanti vivācayanti /",
    "K01vinv07_u:2576": " etat prakaraṇaṃ bhikṣavo bhagavata ārocayanti /",
    "K01vinv07_u:2577": " bhagavān āha /",
    "K01vinv07_u:2578": " tasmād anujānāmi kaṇḍūpracchādanaṃ dhārayitavyam* /",
    "K01vinv07_u:2579": " paṃcabhiḥ ṣaḍbhir vā divasaiḥ śocayitavyam* /",
    "K01vinv07_u:2580": " anyathā sātisāraḥ /",
    "K01vinv07_u:2581": " bhikṣavaḥ kuṣṭharogeṇa bādhyante /",
    "K01vinv07_u:2582": " te sāṃghikāni śayanāsanāni paribhuṃjate /",
    "K01vinv07_u:2583": " prāsādeṣu puṣkariṇyāṃ dvārakoṣṭhake pariṣaṇḍāyāṃ caṃkrameṣu saṃsthānavṛkṣeṣu tiṣṭhanti /",
    "K01vinv07_u:2584": " durgandhān makṣikābhir ākīrṇān* /",
    "K01vinv07_u:2585": " (MSV II 91) tān dṛṣṭvā brāhmaṇagṛhapatayo 'vadhyāyanti kṣipanti vivācayanti /",
    "K01vinv07_u:2586": " etat prakaraṇaṃ bhikṣavo bhagavata ārocayanti /",
    "K01vinv07_u:2587": " bhagavān āha /",
    "K01vinv07_u:2588": " kuṣṭharogābhibhūtasyāhaṃ bhikṣavo bhikṣor āsamudācārikān dharmān prajñāpayiṣyāmi /",
    "K01vinv07_u:2589": " kuṣṭharogābhibhūtena bhikṣuṇā sāṃghikam śayanāsanaṃ layanaṃ ca na paribhoktavyam* /",
    "K01vinv07_u:2590": " prāsādādiṣu yathāparikīrtiteṣu sthāneṣu sthātavyam* /",
    "K01vinv07_u:2591": " sāmghikī prasrāvakuṭī varcaḥkuṭī ca na praveṣṭavyā /",
    "K01vinv07_u:2592": " pratigupte sthāne saṃghena tasya vāso deyaḥ /",
    "K01vinv07_u:2593": " upasthānaṃ ca kartavyam* /",
    "K01vinv07_u:2594": " kuṣṭharogābhibhūto bhikṣur yathāprajñaptān āsamudācārikān dharmān na samādāya vartate saṃgho vā sātisāro bhavati /",
    "K01vinv07_u:2595": " āyuṣmān upālī buddhaṃ bhagavantaṃ pṛcchati /",
    "K01vinv07_u:2596": " labhyaṃ bhadanta sugatacīvaram atirekacīvarakalpena dhārayitum* /",
    "K01vinv07_u:2597": " na labhyam upālin* /",
    "K01vinv07_u:2598": " labhyaṃ bhadanta kauśeyaṃ cīvaraṃ tricīvarādhiṣṭhānena atirekacīvarādhiṣṭhānena dhārayitum* /",
    "K01vinv07_u:2599": " labhyam upālin yatheṣṭhataḥ /",
    "K01vinv07_u:2600": " evaṃ pūrṇakaṃ śāṇakaṃ labhyam /",
    "K01vinv07_u:2601": " uddānam* /",
    "K01vinv07_u:2602": " bhāṅgeyaṃ keśacīvaraṃ nāgnyaṃ keśalucanaṃ parṇaśāṭīm* /",
    "K01vinv07_u:2603": " ajinaṃ sāntarottaraṃ tirīṭim aṅganīlakam* /",
    "K01vinv07_u:2604": " śrāvastyāṃ nidānam* /",
    "K01vinv07_u:2605": " athānyatamo bhikṣur yena bhagavāṃs tenopasaṃkrāntaḥ /",
    "K01vinv07_u:2606": " upasaṃkramya bhagavataḥ pādau śirasā vanditvaikānte (MSV II 92) asthāt* /",
    "K01vinv07_u:2607": " ekāntasthitaḥ sa bhikṣur bhagavantam idam avocat* /",
    "K01vinv07_u:2608": " icchāmy ahaṃ bhadanta bhāṅgeyaṃ cīvaraṃ dhārayitum* /",
    "K01vinv07_u:2609": " bhagavān āha /",
    "K01vinv07_u:2610": " tīrthikadhvaja eṣa mohapuruṣaḥ yaduta bhāṅgeyaṃ cīvaram* /",
    "K01vinv07_u:2611": " tasmān na bhikṣuṇā bhāṅgeyaṃ cīvaraṃ dhārayitavyam* /",
    "K01vinv07_u:2612": " dhārayati sātisāro bhavati /",
    "K01vinv07_u:2613": " aparo bhikṣur gatvā bhagavantam idam avocat* /",
    "K01vinv07_u:2614": " icchāmy ahaṃ bhadanta keśacīvaraṃ dhārayitum* /",
    "K01vinv07_u:2615": " bhagavān āha /",
    "K01vinv07_u:2616": " tīrthikadhvaja eṣa mohapuruṣaḥ /",
    "K01vinv07_u:2617": " pūrvavad yāvat sātisāro bhavati /",
    "K01vinv07_u:2618": " aparo bhikṣur bhagavantam idam avocat* /",
    "K01vinv07_u:2619": " icchāmy ahaṃ bhadanta nāgnyaṃ samādātum* /",
    "K01vinv07_u:2620": " bhagavān āha /",
    "K01vinv07_u:2621": " tīrthikadhvaja eṣa mohapuruṣaḥ yaduta nāgnyam* /",
    "K01vinv07_u:2622": " api tu tricīvaraṃ mayānujñātaṃ kimarthaṃ nāgnyaṃ samādadāsi /",
    "K01vinv07_u:2623": " tasmān na bhikṣuṇā nāgnyaṃ samādātavyam* /",
    "K01vinv07_u:2624": " samādadāti /",
    "K01vinv07_u:2625": " āpadyate sthūlātyayaḥ /",
    "K01vinv07_u:2626": " atha sa (261r1 = GBM 6.834) bhikṣur nāgnyam alabhamānaḥ śikṣāṃ pratyākhyāya hānāyāvṛttaḥ /",
    "K01vinv07_u:2627": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv07_u:2628": " paśya bhadantāsau bhikṣur nāgnyam alabhamānaḥ śikṣāṃ pratyākhyāya hānāyāvṛttam* /",
    "K01vinv07_u:2629": " bhagavān āha /",
    "K01vinv07_u:2630": " na bhikṣava etarhi yathā atīte 'py adhvani ahrīkyadoṣād dārikāṃ na labdhavāṃs tac chrūyatām* /",
    "K01vinv07_u:2631": " bhūtapūrvaṃ bhikṣavo dhṛtarāṣṭro nāma haṃsarājo babhūva /",
    "K01vinv07_u:2632": " tasya duhitā svayaṃvarāvatīrṇā /",
    "K01vinv07_u:2633": " śrutvā nānādigdeśanivāsinaḥ pakṣiṇaḥ sannipatitāḥ /",
    "K01vinv07_u:2634": " ekaikaḥ saṃlakṣayati māṃ varayiṣyatīti /",
    "K01vinv07_u:2635": " tayā (MSV II 93) dārikayā mayūro dṛṣṭaḥ /",
    "K01vinv07_u:2636": " sā kathayati /",
    "K01vinv07_u:2637": " eṣa mama bharteti /",
    "K01vinv07_u:2638": " tasyāparaiḥ samākhyātam* /",
    "K01vinv07_u:2639": " tvam anayā vṛta iti /",
    "K01vinv07_u:2640": " sa kalāpaṃ pūrvīkṛtya nartitum ārabdhaḥ /",
    "K01vinv07_u:2641": " sa dhṛtarāṣṭreṇa dṛṣṭaḥ /",
    "K01vinv07_u:2642": " kathayati /",
    "K01vinv07_u:2643": " kimartham ayam nṛtyatīti /",
    "K01vinv07_u:2644": " aparaiḥ samākhyātam* /",
    "K01vinv07_u:2645": " tava duhitā vṛtā iti /",
    "K01vinv07_u:2646": " sa kathayati /",
    "K01vinv07_u:2647": " hrīvyapatrāpyaviyukto 'yaṃ nāham asmai duhitaraṃ dadāmīti /",
    "K01vinv07_u:2648": " sa śrutvā mayūro dhṛtarāṣṭrasakāśaṃ gatvā gāthāṃ bhāṣate /",
    "K01vinv07_u:2649": " svaro manojño rucitaraś ca varṇo vyāmapramāṇāni ca varhakāṇi /",
    "K01vinv07_u:2650": " grīvā ca vaidūryamaṇeḥ samānā dadāsi kasmān na bhavān sutāṃ me //",
    "K01vinv07_u:2651": " dhṛtarāṣṭraḥ prāha /",
    "K01vinv07_u:2652": " svaro manojño rucitaraś ca varṇo vyāmapramāṇāni ca varhakāṇi /",
    "K01vinv07_u:2653": " grīvā ca vaidūryamaṇeḥ samānāhrīkyadoṣāt tu na te dadāmi // iti //",
    "K01vinv07_u:2654": " kiṃ manyadhve bhikṣavaḥ /",
    "K01vinv07_u:2655": " yo 'sau mayūraḥ eṣa evāsau bhikṣus tena kālena tena samayena /",
    "K01vinv07_u:2656": " tadāpy eṣa ahrīkyadoṣād dārikām alabhamāno duḥkhī durmanā pakṣiṇamadhyād avakrāntaḥ /",
    "K01vinv07_u:2657": " etarhy apy asau nāgnyam albhamāno duḥkhī durmanā bhikṣusaṃghamadhyāt prakrāntaḥ /",
    "K01vinv07_u:2658": " aparo 'pi bhikṣur bhagavantam idam avocat* /",
    "K01vinv07_u:2659": " icchāmy ahaṃ bhadanta keśān luṃcitum* /",
    "K01vinv07_u:2660": " bhagavān āha /",
    "K01vinv07_u:2661": " muṇḍanaṃ mayā samanujñātam* /",
    "K01vinv07_u:2662": " kasmāt tvaṃ keśān luṃcasi /",
    "K01vinv07_u:2663": " tīrthikadhṛta eṣa mohapuruṣaḥ yaduta keśaluṃcanam* /",
    "K01vinv07_u:2664": " tasmān na hi bhikṣuṇā keśā luṃcitavyāḥ /",
    "K01vinv07_u:2665": " luṃcati /",
    "K01vinv07_u:2666": " sātisāro bhavati / (MSV II 94)",
    "K01vinv07_u:2667": " aparo 'pi bhikṣur bhagavantam idam avocat* /",
    "K01vinv07_u:2668": " icchāmy ahaṃ bhadanta parṇaśāṭikāṃ dhārayitum* /",
    "K01vinv07_u:2669": " bhagavān āha /",
    "K01vinv07_u:2670": " tīrthikadhṛtam etan mohapuruṣaḥ /",
    "K01vinv07_u:2671": " pūrvavad yāvat sātisāro bhavati /",
    "K01vinv07_u:2672": " aparo 'pi bhikṣur bhagavantam idam avocat* /",
    "K01vinv07_u:2673": " icchāmy ahaṃ bhadanta ajinaṃ dhārayitum* /",
    "K01vinv07_u:2674": " bhagavān āha /",
    "K01vinv07_u:2675": " tīrthikadhvajam etan mohapuruṣaḥ /",
    "K01vinv07_u:2676": " yaduta ajinam* /",
    "K01vinv07_u:2677": " dhārayati pūrvavad yāvat sātisāro bhavati /",
    "K01vinv07_u:2678": " aparo 'pi bhikṣur bhagavantam idam avocat* /",
    "K01vinv07_u:2679": " icchāmy ahaṃ bhadanta sāntarottareṇa cīvareṇa yāpayitum* /",
    "K01vinv07_u:2680": " tricīvaraṃ mayā mohapuruṣa samanujñātam* /",
    "K01vinv07_u:2681": " kasmāt tvaṃ sāntarottareṇa yāpayasi /",
    "K01vinv07_u:2682": " tasmān na bhikṣuṇā sāntarottareṇa cīvareṇa yāpayitavyam* /",
    "K01vinv07_u:2683": " yāpayati /",
    "K01vinv07_u:2684": " sātisāro bhavati /",
    "K01vinv07_u:2685": " aparo 'pi bhikṣur bhagavantam idam avocat* /",
    "K01vinv07_u:2686": " icchāmy ahaṃ (261v1 = GBM 6.835)",
    "K01vinv07_u:2687": " bhadanta tirīṭiṃ dhārayitum* /",
    "K01vinv07_u:2688": " tirīṭi iti valkalaḥ /",
    "K01vinv07_u:2689": " bhagavān āha /",
    "K01vinv07_u:2690": " tīrthikadhvaja eṣa pūrvavad yāvat sātisāro bhavati /",
    "K01vinv07_u:2691": " aparo 'pi bhikṣur bhagavantam idam avocat* /",
    "K01vinv07_u:2692": " icchāmy ahaṃ bhadanta aṃganāḍikāṃ dhārayitum* /",
    "K01vinv07_u:2693": " bhagavān āha /",
    "K01vinv07_u:2694": " āgārikadharmas tarhy eṣāho mohapuruṣā yadutāṃganāḍikā /",
    "K01vinv07_u:2695": " pūrvavad yāvat sātisāro bhavati /",
    "K01vinv07_u:2696": " (MSV II 95)",
    "K01vinv07_u:2697": " aparo 'pi bhikṣur bhagavantam idam avocat* /",
    "K01vinv07_u:2698": " icchāmy ahaṃ bhadanta sarvanīlaṃ cīvaraṃ dhārayitum* /",
    "K01vinv07_u:2699": " bhagavān āha /",
    "K01vinv07_u:2700": " āgārikā hy enaṃ dhārayanti /",
    "K01vinv07_u:2701": " tasmān na bhikṣuṇā sarvanīlaṃ cīvaraṃ dhārayitavyam* /",
    "K01vinv07_u:2702": " pūrvavad yāvat sātisāro bhavati /",
    "K01vinv07_u:2703": " evaṃ sarvapītaṃ sarvalohitam avadātaṃ na kalpayaty eva /",
    "K01vinv07_u:2704": " uddānam* /",
    "K01vinv07_u:2705": " dīrghadaśaṃ channadaśaṃ {MS phaṇadaśaṃ} kambukoṣṇīṣaveṣṭanam* /",
    "K01vinv07_u:2706": " kutapam uṣṭrakambalaṃ plīhakānandaḥ sāntarottaram* //",
    "K01vinv07_u:2707": " aparo 'pi bhikṣur bhagavantam idam avocat* /",
    "K01vinv07_u:2708": " icchāmy ahaṃ bhadanta dīrghadaśaṃ cīvaraṃ dhārayitum* /",
    "K01vinv07_u:2709": " bhagavān āha /",
    "K01vinv07_u:2710": " tīrthikadhvajaḥ pūrvavad yāvat sātisāro bhavati /",
    "K01vinv07_u:2711": " aparo 'pi bhikṣur bhagavantam idam avocat* /",
    "K01vinv07_u:2712": " icchāmy ahaṃ bhadanta channadaśaṃ {MS phaṇadaśaṃ} cīvaraṃ dhārayitum* /",
    "K01vinv07_u:2713": " bhagavān āha /",
    "K01vinv07_u:2714": " tīrthikadhvaja eṣa mohapuruṣa pūrvavad yāvat sātisāro bhavati /",
    "K01vinv07_u:2715": " aparo 'pi bhikṣur bhagavantam idam avocat* /",
    "K01vinv07_u:2716": " icchāmy ahaṃ bhadanta kambukaṃ dhārayitum* /",
    "K01vinv07_u:2717": " bhagavān āha /",
    "K01vinv07_u:2718": " āgārikadhvaja eṣa mohapuruṣa pūrvavad yāvat sātisāro bhavati /",
    "K01vinv07_u:2719": " aparo 'pi bhikṣur bhagavantam idam avocat* /",
    "K01vinv07_u:2720": " icchāmy ahaṃ bhadanta uṣṇīṣaṃ dhārayitum* /",
    "K01vinv07_u:2721": " bhagavān āha /",
    "K01vinv07_u:2722": " āgārikadhvaja eṣa mohapuruṣa pūrvavad yāvat sātisāro bhavati / (MSV II 96)",
    "K01vinv07_u:2723": " aparo 'pi bhikṣur bhagavantam idam avocat* /",
    "K01vinv07_u:2724": " icchāmy ahaṃ bhadanta śiroveṣṭanaṃ dhārayitum* /",
    "K01vinv07_u:2725": " bhagavān āha /",
    "K01vinv07_u:2726": " āgārikadhvaja eṣa mohapuruṣa pūrvavad yāvat sātisāro bhavati /",
    "K01vinv07_u:2727": " aparo 'pi bhikṣur bhagavantam idam avocat* /",
    "K01vinv07_u:2728": " icchāmy ahaṃ bhadanta kutapaṃ dhārayitum* /",
    "K01vinv07_u:2729": " bhagavān āha /",
    "K01vinv07_u:2730": " āgārikadhvaja eṣa pūrvavad yāvat sātisāro bhavati /",
    "K01vinv07_u:2731": " aparo 'pi bhikṣur bhagavantam idam avocat* /",
    "K01vinv07_u:2732": " icchāmy ahaṃ bhadanta uṣṭrakambalaṃ dhārayitum* /",
    "K01vinv07_u:2733": " bhagavān āha /",
    "K01vinv07_u:2734": " āgārikadhvaja eṣa pūrvavad yāvat sātisāro bhavati /",
    "K01vinv07_u:2735": " āyuṣmān plīhakānandaḥ anyatamasminn abhikṣuke āvāse akavāṭake varṣā upagataḥ /",
    "K01vinv07_u:2736": " tasya bahir nigatasya saṃghāṭy upahṛtā /",
    "K01vinv07_u:2737": " etad yāvad bhagavān āha /",
    "K01vinv07_u:2738": " na bhikṣuṇā abhikṣuke āvāse akavāṭake varṣā upagantavyam* /",
    "K01vinv07_u:2739": " na ca vinā saṃghāṭyā kvacid gantavyam* /",
    "K01vinv07_u:2740": " gacchati /",
    "K01vinv07_u:2741": " sātisāro bhavati /",
    "K01vinv07_u:2742": " āyuṣmān plīhakānando glānaḥ /",
    "K01vinv07_u:2743": " tasyāyuṣmān ānando glānopasthāyakaḥ /",
    "K01vinv07_u:2744": " devaś ca varṣitum ārabdhaḥ /",
    "K01vinv07_u:2745": " sa notsahate saṃghāṭīṃ prāvṛtya gantum* /",
    "K01vinv07_u:2746": " (262r1 = GBM 6.836) bhagavān āha /",
    "K01vinv07_u:2747": " sāntarottareṇa gantavyam* /",
    "K01vinv07_u:2748": " api tu saṃghāṭyā paṃcopanikṣepaṇakalpā /",
    "K01vinv07_u:2749": " sabhikṣuka āvāsaḥ sakavāṭaḥ /",
    "K01vinv07_u:2750": " devo varṣati /",
    "K01vinv07_u:2751": " varṣāśaṅke ca /",
    "K01vinv07_u:2752": " nadīpāraṃ vā gantukāmo (MSV II 97) bhavati /",
    "K01vinv07_u:2753": " āstīrṇaḥ kaṭhina āvāso bhavati /",
    "K01vinv07_u:2754": " saṃghena saṃmatir dattā bhavati /",
    "K01vinv07_u:2755": " antaroddānam* /",
    "K01vinv07_u:2756": " vārṣikaśramaṇoddeśā utpādenāpi ca dvayam* /",
    "K01vinv07_u:2757": " kulopakāś ca kaukṛtyaṃ saṃghalābhena tasya tat* //",
    "K01vinv07_u:2758": " uktaṃ bhagavatā bhikṣūṇāṃ cīvarapāto deya iti /",
    "K01vinv07_u:2759": " bhikṣavaḥ saṃghapravārita eva janapade cārikāṃ prakrāmanti /",
    "K01vinv07_u:2760": " teṣāṃ na kaścil lābhaṃ gṛhṇāti /",
    "K01vinv07_u:2761": " bhagavān āha /",
    "K01vinv07_u:2762": " bhikṣum avalokayitvā gantavyaṃ yo 'sya lābhaṃ gṛhṇāti /",
    "K01vinv07_u:2763": " apare 'pi bhikṣava anavalokitā evaṃ gṛhṇanti /",
    "K01vinv07_u:2764": " bhikṣūṇāṃ parasparaṃ virodho bhavati /",
    "K01vinv07_u:2765": " bhagavān āha /",
    "K01vinv07_u:2766": " na bhikṣuṇā anavalokitena lābho grahītavyaḥ /",
    "K01vinv07_u:2767": " gṛhṇāti /",
    "K01vinv07_u:2768": " sātisāro bhavati /",
    "K01vinv07_u:2769": " apare 'pi bhikṣavaḥ avalokitā api pratijñāya na gṛhṇanti /",
    "K01vinv07_u:2770": " bhagavān āha /",
    "K01vinv07_u:2771": " te sarvaṃ dāpyāḥ /",
    "K01vinv07_u:2772": " śramaṇerāṇāṃ prakrāntānāṃ na kaścil lābhaṃ gṛhṇāti /",
    "K01vinv07_u:2773": " bhagavān āha /",
    "K01vinv07_u:2774": " teṣām ācāryopādhyāyair grahītavyam* /",
    "K01vinv07_u:2775": " bhikṣavaḥ kulābhaṃ (MSV II 98)",
    "K01vinv07_u:2776": " bhājayanti /",
    "K01vinv07_u:2777": " viprakrāntānāṃ nānuprayacchanti kulābha iti kṛtvā /",
    "K01vinv07_u:2778": " bhagavān āha /",
    "K01vinv07_u:2779": " ye 'valokitās tair grahītavyam* /",
    "K01vinv07_u:2780": " apare 'navalokyaiva gatāḥ /",
    "K01vinv07_u:2781": " teṣāṃ na kaścid gṛhṇāti /",
    "K01vinv07_u:2782": " bhikṣavaḥ kaukṛtyena na gṛhṇanti /",
    "K01vinv07_u:2783": " bhagavān āha /",
    "K01vinv07_u:2784": " grahītavyam* /",
    "K01vinv07_u:2785": " nātra kaukṛtyaṃ karaṇīyam* /",
    "K01vinv07_u:2786": " aparaṃ naiva śakyate bhājayitum alpaṃ kṛtvā /",
    "K01vinv07_u:2787": " bhagavān āha /",
    "K01vinv07_u:2788": " anyena miśrīkṛtya vihārasthair bhājayitavyam* /",
    "K01vinv07_u:2789": " nātra kaukṛtyaṃ karaṇīyam* /",
    "K01vinv07_u:2790": " kulābham avalokito na gṛhṇāti /",
    "K01vinv07_u:2791": " paṃca paṇān upādāya sphuṭaṃ dāpayitavyam* /",
    "K01vinv07_u:2792": " anyatamasmin karvaṭake gṛhapatiḥ /",
    "K01vinv07_u:2793": " tena vihāraḥ kāritaḥ /",
    "K01vinv07_u:2794": " tatra yadi bhikṣuśataṃ prativasati paṭakaśataṃ dadāti /",
    "K01vinv07_u:2795": " evaṃ yāvad eko 'pi bhikṣuḥ prativasati paṭakaśatam eva dadāti /",
    "K01vinv07_u:2796": " yāvad apareṇa samayena tasminn eva vihāre dvau mahallau varṣoṣitau /",
    "K01vinv07_u:2797": " tena gṛhapatinā paṭakaśataṃ preṣitam* /",
    "K01vinv07_u:2798": " tau gṛhītvā parasparaṃ vicārayataḥ /",
    "K01vinv07_u:2799": " ekaḥ kathayati saṃghasyāyaṃ lābhaḥ pratipadyata iti /",
    "K01vinv07_u:2800": " dvitīyaḥ kathayati /",
    "K01vinv07_u:2801": " asmākam eva prāpadya iti /",
    "K01vinv07_u:2802": " yady evaṃ gṛhāṇa /",
    "K01vinv07_u:2803": " sa kathayati /",
    "K01vinv07_u:2804": " mā parasparavirodhaḥ syāt* /",
    "K01vinv07_u:2805": " yāvad ekenāpi na gṛhītam* /",
    "K01vinv07_u:2806": " tau punar vicārayataḥ /",
    "K01vinv07_u:2807": " katham atra pratipattavyam* /",
    "K01vinv07_u:2808": " ekaḥ kathayati /",
    "K01vinv07_u:2809": " bhikṣava āhūyantām* /",
    "K01vinv07_u:2810": " taiḥ saha bhājayiṣyāmaḥ /",
    "K01vinv07_u:2811": " dvitīyaḥ kathayati /",
    "K01vinv07_u:2812": " evaṃ bhavatu /",
    "K01vinv07_u:2813": " ko gacchatu /",
    "K01vinv07_u:2814": " yo navakaḥ /",
    "K01vinv07_u:2815": " ko vastrāṇi gopāyati /",
    "K01vinv07_u:2816": " yo navakaḥ /",
    "K01vinv07_u:2817": " na śakyam evam* (MSV II 99)",
    "K01vinv07_u:2818": " yo navakaḥ sa gacchatu yo vṛddhaḥ sa vastrāṇi gopāyatu /",
    "K01vinv07_u:2819": " evaṃ bhavatu /",
    "K01vinv07_u:2820": " navakaḥ śrāvastīṃ gato bhikṣūṇām ānayanāya /",
    "K01vinv07_u:2821": " (262v1 = GBM 6.837) ācaritaṃ ṣaḍvargikāṇām* /",
    "K01vinv07_u:2822": " aśūnyaṃ jetavanadvāram anyatamānyatamena ṣaḍvargikeṇa /",
    "K01vinv07_u:2823": " upanando jetavanadvāre tiṣṭhati /",
    "K01vinv07_u:2824": " tenāsau dūrata eva dṛṣṭo bakākāraśirāḥ pralambabhrūḥ /",
    "K01vinv07_u:2825": " sa saṃlakṣayati /",
    "K01vinv07_u:2826": " ko 'py ayaṃ sthaviro bhikṣur āgacchati /",
    "K01vinv07_u:2827": " pratyudgacchāmīti /",
    "K01vinv07_u:2828": " sa pratyudgataḥ /",
    "K01vinv07_u:2829": " svāgataṃ svāgataṃ sthavira /",
    "K01vinv07_u:2830": " vande ācārya /",
    "K01vinv07_u:2831": " sa saṃlakṣayati /",
    "K01vinv07_u:2832": " nāyam ācāryaṃ jānīte nāpy upādhyāyam* /",
    "K01vinv07_u:2833": " mahallo 'yam iti viditvā kathayati /",
    "K01vinv07_u:2834": " sālohita kutas tvam āgacchasi /",
    "K01vinv07_u:2835": " amukasmāt karvaṭakāt* /",
    "K01vinv07_u:2836": " kiṃ tatra vihāraḥ /",
    "K01vinv07_u:2837": " vihāraḥ /",
    "K01vinv07_u:2838": " kim asau vihāra āhosvid vighātaḥ /",
    "K01vinv07_u:2839": " tena yathāvṛttaṃ vistareṇa samākhyātam* /",
    "K01vinv07_u:2840": " tvaṃ kimartham āgataḥ /",
    "K01vinv07_u:2841": " bhojanāya bhikṣūn nayāmi /",
    "K01vinv07_u:2842": " yady evam aham eva yuṣmākam anukampārthaṃ gacchāmi /",
    "K01vinv07_u:2843": " ācārya śobhanam* /",
    "K01vinv07_u:2844": " upanandaḥ saṃlakṣayati /",
    "K01vinv07_u:2845": " yady ayaṃ matsakāśād anyatra gamiṣyati mahājanapratisaṃviditaṃ kariṣyati /",
    "K01vinv07_u:2846": " surakṣitaḥ kartavya iti /",
    "K01vinv07_u:2847": " sa tena pratiśāmitaḥ /",
    "K01vinv07_u:2848": " akālapānako dattaḥ /",
    "K01vinv07_u:2849": " kathāsaṃlāpena tāvād vidhārito yāvad vikālībhūtam* /",
    "K01vinv07_u:2850": " śayyā śobhanā prajñaptā /",
    "K01vinv07_u:2851": " pādaśaucaṃ pādamrakṣaṇaṃ ca dattam* /",
    "K01vinv07_u:2852": " tāvac cāvasthito yāvan middham avakrāntam* /",
    "K01vinv07_u:2853": " tata upanandena sā rātriḥ kṛcchreṇātināmitā /",
    "K01vinv07_u:2854": " mā mantrasrāvaḥ syād iti /",
    "K01vinv07_u:2855": " tataḥ sa rātram evotthāya sālohitam ādāya tvaritatvaritaṃ (MSV II 100)",
    "K01vinv07_u:2856": " saṃprasthitaḥ /",
    "K01vinv07_u:2857": " anupūrveṇa karvaṭakam anuprāptaḥ /",
    "K01vinv07_u:2858": " tatas tena dvitīyena sālohitena vihārasthena svāgatavādasamudācāreṇa samudācarya viśrāmitaḥ /",
    "K01vinv07_u:2859": " atha trayo 'pi janā ekasmin sthāne niṣaṇṇāḥ /",
    "K01vinv07_u:2860": " upanandaḥ kathayati /",
    "K01vinv07_u:2861": " bhājayāmo lābhaṃ sthavirāḥ /",
    "K01vinv07_u:2862": " bhājayāmaḥ /",
    "K01vinv07_u:2863": " upanandenaiko mahalla uktaḥ /",
    "K01vinv07_u:2864": " sālohita tvaṃ bhājaya /",
    "K01vinv07_u:2865": " sthavira nāhaṃ bhājayāmi /",
    "K01vinv07_u:2866": " kimartham* /",
    "K01vinv07_u:2867": " mā me pratyavāyaḥ syāt* /",
    "K01vinv07_u:2868": " dvitīyo 'py uktaḥ /",
    "K01vinv07_u:2869": " sālohita tvaṃ bhājaya /",
    "K01vinv07_u:2870": " so 'py evam eva kathayati /",
    "K01vinv07_u:2871": " upanandaḥ kathayati /",
    "K01vinv07_u:2872": " yuvāṃ pratyavāyabhīrukau kim icchathaḥ /",
    "K01vinv07_u:2873": " upananda ūrdhvapādovāṅmukho narakaṃ gamiṣyatīti /",
    "K01vinv07_u:2874": " upananda saṃlakṣayati /",
    "K01vinv07_u:2875": " sālohitāv etau mahallau bhettavyāv iti /",
    "K01vinv07_u:2876": " tatas tayor dhruvapracāraṃ kalpakāraṃ pṛṣṭvā ekasya sakāśam upasaṃkramya pṛcchati /",
    "K01vinv07_u:2877": " sālohita tvayātra kiṃ kṛtam* /",
    "K01vinv07_u:2878": " sthavira nityaṃ mayā vihāraḥ siktaḥ saṃmṛṣṭaḥ sukumārī gomayakārṣī datteti /",
    "K01vinv07_u:2879": " sālohita yadi secanena saṃmārjanena vā lābho labhyeta upanandaḥ sarvavihārān siñcet saṃmārjayec ca /",
    "K01vinv07_u:2880": " api tu yo 'tra lābhaḥ saṃpannaḥ sa tasyānyasya sālohitasyānubhāvāt* /",
    "K01vinv07_u:2881": " so 'smin vihāre kālānukālaṃ dharmaśravaṇaṃ dadāti /",
    "K01vinv07_u:2882": " dharmaśravaṇārthinyo devatā autsukyam āpannāḥ /",
    "K01vinv07_u:2883": " (263r1 = GBM 6.838) ye 'tra lābhasaṃpannāḥ /",
    "K01vinv07_u:2884": " tatas tasyānubhāvād ayaṃ lābhaḥ saṃpannaḥ /",
    "K01vinv07_u:2885": " yam asau dadāti saḥ grahītavyo no tu vicārayitavyaḥ /",
    "K01vinv07_u:2886": " sa tenābhyāhata iti pratibhinnas (MSV II 101)",
    "K01vinv07_u:2887": " tūṣṇīm avasthitaḥ /",
    "K01vinv07_u:2888": " tato dvitīyasya sakāśam upasaṃkramya kathayati /",
    "K01vinv07_u:2889": " sālohita tvayātra kiṃ kṛtam* /",
    "K01vinv07_u:2890": " sthavira mayātra kālānukālaṃ dharmaśravaṇaṃ dattam* /",
    "K01vinv07_u:2891": " sālohita yadi dharmaśravaṇena lābho labhyeta upanandas tiṣṭhan gacchan niṣaṇṇo niṣaṇṇaḥ sarvakālaṃ dharmaṃ deśayet* /",
    "K01vinv07_u:2892": " yaḥ kaścid ayaṃ lābhaḥ saṃpannaḥ sarvo 'sau tasyānyasya sālohitasyānubhāvāt* /",
    "K01vinv07_u:2893": " tenāyaṃ vihāro nityakālaṃ siktaḥ saṃmṛṣṭaḥ sukumārī gomayakārṣī tu pradattā /",
    "K01vinv07_u:2894": " uktaṃ bhadanta bhagavatā paṃcānuśaṃsāḥ saṃmārjane /",
    "K01vinv07_u:2895": " katame paṃca /",
    "K01vinv07_u:2896": " ātmanaś cittaṃ prasīdati /",
    "K01vinv07_u:2897": " parasya cittaṃ prasīdati /",
    "K01vinv07_u:2898": " devatā āttamanaso bhavanti /",
    "K01vinv07_u:2899": " prāsādikasaṃvartanīyaṃ kuśalamūlam upacinoti /",
    "K01vinv07_u:2900": " kāyasya bhedāt sugatau svargaloke deveṣūpapadyata iti /",
    "K01vinv07_u:2901": " tad atra vihāre saṃmārjanena dānapatayo 'bhiprasannāḥ /",
    "K01vinv07_u:2902": " devatā cāttamanasaḥ saṃvṛttāḥ /",
    "K01vinv07_u:2903": " tenātra lābhasaṃpannāḥ /",
    "K01vinv07_u:2904": " atas tasyānubhāvād ayaṃ lābhaḥ saṃpannaḥ /",
    "K01vinv07_u:2905": " yam asau dadāti sa grahītavyo no tu vicārayitavya iti /",
    "K01vinv07_u:2906": " so 'py abhyāhataḥ pratibhinnas tūṣṇīm avasthitaḥ /",
    "K01vinv07_u:2907": " tau niṣpratibhātau kṛtvā kathayati /",
    "K01vinv07_u:2908": " sālohitāv asty anya upāyaḥ /",
    "K01vinv07_u:2909": " jñaptiṃ kṛtvā bhājayāmaḥ /",
    "K01vinv07_u:2910": " jñaptikarmākopyam uktaṃ bhagavateti /",
    "K01vinv07_u:2911": " tau pūrvam evābhyāhatau kathayataḥ /",
    "K01vinv07_u:2912": " sthavira yathecchasi tathā kuruṣveti /",
    "K01vinv07_u:2913": " tata upanandena trayo bhāgāḥ kṛtāḥ /",
    "K01vinv07_u:2914": " dvayor bhāgayor madhye svayaṃ niṣaṇṇaḥ /",
    "K01vinv07_u:2915": " tayor dvayor madhye ekaṃ bhāgaṃ sthāpayitvā jñaptiṃ kartum ārabdhaḥ /",
    "K01vinv07_u:2916": " śṛṇutaṃ yuvāṃ sālohitau dvau /",
    "K01vinv07_u:2917": " ayam ekaḥ /",
    "K01vinv07_u:2918": " imau dvau /",
    "K01vinv07_u:2919": " aham eka eva /",
    "K01vinv07_u:2920": " tat trayam (MSV II 102) ity eṣā jñaptiḥ /",
    "K01vinv07_u:2921": " tato dvau bhāgāv ātmanā gṛhītvā tayor eko dattaḥ /",
    "K01vinv07_u:2922": " tau kathayataḥ sthavira sa evāsmākaṃ kaliḥ saṃvṛttaḥ /",
    "K01vinv07_u:2923": " tvam evāsmākaṃ bhājaya /",
    "K01vinv07_u:2924": " sa bhājayitum ārabdhaḥ /",
    "K01vinv07_u:2925": " tatrāpy ekaḥ paṭako 'tiriktaḥ /",
    "K01vinv07_u:2926": " tam apy ādāya paṭakānāṃ bhāraṃ baddhvā saṃprasthitaḥ /",
    "K01vinv07_u:2927": " tato 'nupūrveṇa śrāvastīm anuprāptaḥ /",
    "K01vinv07_u:2928": " bhikṣubhir dṛṣṭa uktaś ca /",
    "K01vinv07_u:2929": " bhadantopananda kas tvayā paścācchirāśayano dṛṣṭaḥ /",
    "K01vinv07_u:2930": " tena yathāvṛttaṃ vistareṇa samākhyātam* /",
    "K01vinv07_u:2931": " te kathayanti /",
    "K01vinv07_u:2932": " kalpate tavaivaṃ kartum* /",
    "K01vinv07_u:2933": " amitrāṇāṃ pādaṃ gale datvā /",
    "K01vinv07_u:2934": " etat prakaraṇaṃ bhikṣavo bhagavata ārocayanti /",
    "K01vinv07_u:2935": " bhagavān saṃlakṣayati /",
    "K01vinv07_u:2936": " yaḥ kaścid ādīnavo bhikṣavaḥ parakīye lābhe sannipatanti /",
    "K01vinv07_u:2937": " tasmān na bhikṣuṇā parakīye lābhe sannipatitavyam* /",
    "K01vinv07_u:2938": " sannipatati /",
    "K01vinv07_u:2939": " sātisāro bhavati /",
    "K01vinv07_u:2940": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchati /",
    "K01vinv07_u:2941": " paśya bhadanta āyuṣmatā upanandena (263v1 = GBM 6.839)",
    "K01vinv07_u:2942": " tan mahalladvayaṃ dharmamukhikayā vyaṃsitam* /",
    "K01vinv07_u:2943": " bhagavān āha /",
    "K01vinv07_u:2944": " na bhikṣava etarhi yathā atīte 'py adhvany anena mahalladvayaṃ vyaṃsitam* /",
    "K01vinv07_u:2945": " tac chrūyatām* /",
    "K01vinv07_u:2946": " bhūtapūrvaṃ bhikṣavo 'nyatamasmin nadītīre udradvayaṃ prativasati /",
    "K01vinv07_u:2947": " tad yadā jalena gacchati tadā matsyāḥ sthalam abhiruhanti /",
    "K01vinv07_u:2948": " yadā (MSV II 103) tu sthalena gacchati tadā matsyā jale nipatanti /",
    "K01vinv07_u:2949": " na kiñcid aghaṃ sādhayanti /",
    "K01vinv07_u:2950": " tatas taiḥ sāmīciḥ kṛtā /",
    "K01vinv07_u:2951": " eko 'smākaṃ jalena gacchatu dvitīyaḥ sthalena /",
    "K01vinv07_u:2952": " yat saṃpadyate tad asmāt sāmānyam iti /",
    "K01vinv07_u:2953": " tatraiko jalena saṃprasthito dvitīyaḥ sthalena /",
    "K01vinv07_u:2954": " tatra ye jalasthena matsyāḥ saṃtrāsitāḥ sthalam abhirohanti /",
    "K01vinv07_u:2955": " tān sthalasthā praghātayati jalasthāñ jalastha eva /",
    "K01vinv07_u:2956": " yāvan matsyānāṃ mahānurāśiḥ saṃvṛttaḥ /",
    "K01vinv07_u:2957": " ekaḥ kathayati /",
    "K01vinv07_u:2958": " tvaṃ bhājaya /",
    "K01vinv07_u:2959": " dvitīyaḥ kathayati /",
    "K01vinv07_u:2960": " nāhaṃ bhājayāmi /",
    "K01vinv07_u:2961": " kimartham* /",
    "K01vinv07_u:2962": " mā me pratyavāyaḥ syāt* /",
    "K01vinv07_u:2963": " so 'pi kathayati /",
    "K01vinv07_u:2964": " yady apy evaṃ mamāpy eva eṣa doṣaḥ /",
    "K01vinv07_u:2965": " tau cintāparau vyavasthitau /",
    "K01vinv07_u:2966": " yāvat pūrṇamukho nāma śṛgālas tayoḥ sakāśam upasaṃkrāntaḥ /",
    "K01vinv07_u:2967": " sa kathayati /",
    "K01vinv07_u:2968": " bhāgineyau kiṃ cintāparas tiṣṭhataḥ /",
    "K01vinv07_u:2969": " mātula asmākaṃ matsyāḥ saṃpannāḥ /",
    "K01vinv07_u:2970": " kiṃ na bhājayathaḥ /",
    "K01vinv07_u:2971": " mātula pratyavāyabhayāt* /",
    "K01vinv07_u:2972": " yuvāṃ pratyavāyabhīrūkau kim icchathaḥ /",
    "K01vinv07_u:2973": " pūrṇamukha ūrdhvapādo 'vāṅmukho narakaṃ patiṣyatīti /",
    "K01vinv07_u:2974": " pūrṇamukhaḥ saṃlakṣayati /",
    "K01vinv07_u:2975": " sahitāv etau bhettavyāv iti /",
    "K01vinv07_u:2976": " tatas tayor dhruvapracāra kalpakāraṃ dṛṣṭvā ekasya sakāśam upasaṃkramya pṛcchati /",
    "K01vinv07_u:2977": " bhāgineya tvayātra kiṃ kṛtam* /",
    "K01vinv07_u:2978": " mātulaṃ ahaṃ jalena gataḥ /",
    "K01vinv07_u:2979": " ye mayā jalena gacchatā matsyāḥ saṃtrāsitāḥ sthalam abhirūḍhāḥ te anena praghātitāḥ /",
    "K01vinv07_u:2980": " bhāgineya yadi jalagamanena kiñcit saṃpadyeta pūrṇamukho nityaṃ jalena yāyāt* /",
    "K01vinv07_u:2981": " tasya jalena gacchatā sthāṇubhayaṃ kaṇṭabhayaṃ (MSV II 104)",
    "K01vinv07_u:2982": " śvāpadabhayaṃ kūlapātabhayam* /",
    "K01vinv07_u:2983": " api tu yady asau na pratighātayati kiṃ tvaṃ trāsayitvā karoṣi /",
    "K01vinv07_u:2984": " sarvathā ye 'tra matsyāḥ saṃpannās te tasyānubhāvān na tava /",
    "K01vinv07_u:2985": " yad asau dadāti na grahītavyo no tu vicārayitavyaḥ /",
    "K01vinv07_u:2986": " sa tenābhyāhataḥ pratibhinnas tūṣṇīm avasthitaḥ /",
    "K01vinv07_u:2987": " tato dvitīyasya sakāśam upasaṃkramya kathayati /",
    "K01vinv07_u:2988": " bhāgineya tvayātra kiṃ kṛtam* /",
    "K01vinv07_u:2989": " mātulo 'haṃ sthalena gato mayā sthalam abhirūḍhā matsyāḥ pratighātitāḥ /",
    "K01vinv07_u:2990": " bhāgineya yadi sthalagamanena kiñcil labhyeta pūrṇamukho nityam eva sthalena yāyāt* /",
    "K01vinv07_u:2991": " tasya jalena gacchatā ūrmibhayaṃ kūrmabhayaṃ śiśumārabhayaṃ kumbhīrabhayaṃ jālabhayam* /",
    "K01vinv07_u:2992": " api tu yady asau na saṃtrāsayati kathaṃ tvaṃ praghātayasi /",
    "K01vinv07_u:2993": " sarvathā ye tu matsyāḥ saṃpannās te tasyānubhāvāt* /",
    "K01vinv07_u:2994": " yad asau dadāti (264r1 = GBM 6.840)",
    "K01vinv07_u:2995": " sa grahītavyo no tu vicārayitavyaḥ /",
    "K01vinv07_u:2996": " sa tenābhyāhataḥ pratibhinnas tūṣṇīm avasthitaḥ /",
    "K01vinv07_u:2997": " pūrṇamukho kathayati /",
    "K01vinv07_u:2998": " bhāgineya asty anya upāyaḥ /",
    "K01vinv07_u:2999": " gāthābhigītena tān bhājayāmaḥ /",
    "K01vinv07_u:3000": " akopyaṃ bhaviṣyati /",
    "K01vinv07_u:3001": " tau pūrvam evābhyāhatau kathayataḥ /",
    "K01vinv07_u:3002": " mātula yathecchasi tathā kuru /",
    "K01vinv07_u:3003": " pūrṇamukhena trayo bhāgāḥ kṛtāḥ /",
    "K01vinv07_u:3004": " pucchānām eko matsyarāśiḥ śirasāṃ dvitīyo madhyamakhaṇḍānāṃ tṛtīya iti /",
    "K01vinv07_u:3005": " gāthāṃ ca bhāṣate /",
    "K01vinv07_u:3006": " sthalacāriṇo hi lāṅgūlaṃ śiro gaṃbhīracāriṇaḥ /",
    "K01vinv07_u:3007": " yas tu madhyamako gaṇḍaḥ dharmasthas taṃ hariṣyati // iti //",
    "K01vinv07_u:3008": " (MSV II 105)",
    "K01vinv07_u:3009": " pūrṇamukhaḥ saṃlakṣayati /",
    "K01vinv07_u:3010": " vyaṃsitāv etau /",
    "K01vinv07_u:3011": " saṃpanno me lābhaḥ /",
    "K01vinv07_u:3012": " sa mahato rohitasya matsyasya madhyagaṇḍam ādāya pituḥ sakāśam upasaṃkrāntaḥ /",
    "K01vinv07_u:3013": " tato 'sya mātā parituṣṭā gāthābhigītena paripṛcchati /",
    "K01vinv07_u:3014": " kutas tvaṃ pūrṇika eṣi kuta eṣi supūrṇika /",
    "K01vinv07_u:3015": " aśiraskam alāṅgūlaṃ matsyam ādāya rohitam* // iti",
    "K01vinv07_u:3016": " sa kathayati /",
    "K01vinv07_u:3017": " vivadante yena mūḍhā dharmādharmeṣv akovidāḥ /",
    "K01vinv07_u:3018": " alpecchās tena jīvanti rājakoṣaś ca vardhate // iti //",
    "K01vinv07_u:3019": " sāpi punar gāthāṃ bhāṣate /",
    "K01vinv07_u:3020": " sādhu te suparākrāntaṃ pūrṇika priyadarśana /",
    "K01vinv07_u:3021": " tvaṃ ca lābhena saṃyuktas tau cāpi paritoṣitau // iti //",
    "K01vinv07_u:3022": " kiṃ manyadhve bhikṣavaḥ /",
    "K01vinv07_u:3023": " yo 'sau pūrṇamukhaḥ śṛgāla eṣa evāsau upanandaḥ /",
    "K01vinv07_u:3024": " tena kālena tena samayena yau tāv udrāv etau tau mahallau /",
    "K01vinv07_u:3025": " tadāpy anena tau vyaṃsitāv etarhy apīti /",
    "K01vinv07_u:3026": " śrāvastyāṃ nidānam* /",
    "K01vinv07_u:3027": " anyatamasmin karvaṭake gṛhapatiḥ /",
    "K01vinv07_u:3028": " tena vihāraḥ kāritaḥ /",
    "K01vinv07_u:3029": " tatra bhikṣuśataṃ vārṣā upagatam* /",
    "K01vinv07_u:3030": " tasya gṛhapater buddhir utpannā paṭakaśataṃ samudānayāmi /",
    "K01vinv07_u:3031": " bhikṣusaṃghaṃ bhojayitvā pratyekam ekaikaṃ bhikṣuṃ paṭenācchādayiṣyāmīti /",
    "K01vinv07_u:3032": " yāvad upanandena śrutam* /",
    "K01vinv07_u:3033": " amuko gṛhapatir bhikṣusaṃghaṃ bhojayitvā pratyekam ekaikaṃ bhikṣuṃ paṭenācchādayiṣyatīti /",
    "K01vinv07_u:3034": " śrutvā ca punaḥ saṃlakṣayati /",
    "K01vinv07_u:3035": " na bhavāmy upanando yadi (MSV II 106)",
    "K01vinv07_u:3036": " tasmāt paṭakaṃ na niṣpādayāmīti /",
    "K01vinv07_u:3037": " so 'nimantrita eṣa gataḥ /",
    "K01vinv07_u:3038": " gṛhapatir bhikṣusaṃghaṃ bhojayitvā cārayati /",
    "K01vinv07_u:3039": " upanandaḥ paṭakaṃ gṛhītvā laghulaghv eva prakrāntaḥ /",
    "K01vinv07_u:3040": " yāvad ekasya bhikṣoḥ paṭako nāsti /",
    "K01vinv07_u:3041": " gṛhapatiḥ kathayaty ārya paṭakaśataṃ mayā sugaṇitam ānītam* /",
    "K01vinv07_u:3042": " mā kenacid āryeṇa paṭadvayaṃ gṛhītaṃ bhaved iti /",
    "K01vinv07_u:3043": " bhikṣavaḥ kathayanti /",
    "K01vinv07_u:3044": " gṛhapate ko 'sāv evaṃ kariṣyati /",
    "K01vinv07_u:3045": " api tu bhadantopanandas tvayopanimantritaḥ /",
    "K01vinv07_u:3046": " ārya nāham upanimantrayāmi /",
    "K01vinv07_u:3047": " sa taṃ paṭakam ādāya prakrāntaḥ /",
    "K01vinv07_u:3048": " tato 'sau gṛhapatir avadhyāyitum ārabdhaḥ /",
    "K01vinv07_u:3049": " etat prakaraṇaṃ bhikṣavo bhagavata ārocayanti /",
    "K01vinv07_u:3050": " bhagavān āha /",
    "K01vinv07_u:3051": " yaḥ kaścid ādīnavo bhikṣavo 'nimantritāḥ parakīye (264v1 = GBM 6.841)",
    "K01vinv07_u:3052": " lābhe saṃnipatanti /",
    "K01vinv07_u:3053": " tasmān na bhikṣuṇānimantritena parakīye lābhe saṃnipatitavyam* /",
    "K01vinv07_u:3054": " saṃnipatati /",
    "K01vinv07_u:3055": " sātisāro bhavati /",
    "K01vinv07_u:3056": " bhikṣavaḥ saṃśayajātāḥ /",
    "K01vinv07_u:3057": " sarvasaṃśayacchetāraṃ buddhaṃ bhagavantaṃ papracchuḥ /",
    "K01vinv07_u:3058": " paśya bhadanta āyuṣmān upanando 'nimantrita eva parakīye lābhe saṃnipatita iti /",
    "K01vinv07_u:3059": " bhagavān āha /",
    "K01vinv07_u:3060": " na bhikṣava etarhi /",
    "K01vinv07_u:3061": " yathā atīte 'py adhvany upanando 'nimantritaḥ parakīye lābhe saṃnipatitaḥ /",
    "K01vinv07_u:3062": " tac chrūyatām* /",
    "K01vinv07_u:3063": " bhūtapūrvaṃ bhikṣavo 'nyatamasmin karvaṭake brāhmaṇaḥ parṣanmahattaraḥ /",
    "K01vinv07_u:3064": " tena māṇavaśataṃ traimāsīm upanimantrya māṇavaśataṃ bhojitām* /",
    "K01vinv07_u:3065": " tasya buddhir utpannā pratyekam ekaikaṃ māṇavakaṃ paṭenācchādayiṣyāmīti /",
    "K01vinv07_u:3066": " (MSV II 107) tasya nātidūre vṛddho brāhmaṇaḥ prativasati /",
    "K01vinv07_u:3067": " tena śrutam* /",
    "K01vinv07_u:3068": " sa prathamataraṃ vṛddhānte bhuktvā paṭam ādāya prakrāntaḥ /",
    "K01vinv07_u:3069": " gṛhapatinā paṭakāc choritāḥ /",
    "K01vinv07_u:3070": " yāvad ekasya māṇavakasya paṭo nāsti /",
    "K01vinv07_u:3071": " sa pṛcchati /",
    "K01vinv07_u:3072": " bhavanto mayā paṭakaśataṃ sugaṇitam ānītam* /",
    "K01vinv07_u:3073": " mā kenacin māṇavakena paṭakadvayaṃ gṛhītaṃ bhaved iti /",
    "K01vinv07_u:3074": " te kathayanti /",
    "K01vinv07_u:3075": " ka evaṃ kariṣyati /",
    "K01vinv07_u:3076": " api tu tvayā vṛddho brāhmaṇa upanimantritaḥ /",
    "K01vinv07_u:3077": " nāham upanimantrayāmi /",
    "K01vinv07_u:3078": " sa taṃ paṭakam ādāya prathamataraṃ prakrāntaḥ /",
    "K01vinv07_u:3079": " sa brāhmaṇo 'vadhyāyitum ārabdhaḥ /",
    "K01vinv07_u:3080": " kiṃ manyadhve bhikṣavaḥ /",
    "K01vinv07_u:3081": " yo 'sau brāhmaṇo vṛddhaḥ eṣa evāsāv upanandas tena kālena tena samayena /",
    "K01vinv07_u:3082": " tadāpy eṣo 'nimantritaḥ parakīye lābhe saṃnipatita etarhy apīti /",
    "K01vinv07_u:3083": " śrāvastyāṃ nidānam* /",
    "K01vinv07_u:3084": " anyatamasmin karvaṭake gṛhapatiḥ /",
    "K01vinv07_u:3085": " tena vihāraḥ kāritaḥ /",
    "K01vinv07_u:3086": " tatraiko bhikṣur varṣā upagataḥ /",
    "K01vinv07_u:3087": " sa utthānasaṃpannaḥ /",
    "K01vinv07_u:3088": " tenāsau vihāraḥ pratidinam upaliptasaṃmṛṣṭaḥ kriyate /",
    "K01vinv07_u:3089": " pratipatty evāsau vihāraḥ śobhane viviktāvakāśe ca bhūbhāge pratiṣṭhāpitaḥ nānāvṛkṣopaśobhite haṃsakrauṃcamayūraśukaśārikākokilābhinikūjite vividhapuṣpaphalopaśobhite /",
    "K01vinv07_u:3090": " yāvad vistīrṇavibhavaḥ sārthavāhas tasmin vihāre rātrivāsam upagataḥ /",
    "K01vinv07_u:3091": " tena tāṃ vihāraśobhām upavanaśobhāṃ ca dṛṣṭvābhiprasannenādṛṣṭvaiva bhikṣusaṃgham uddiśya prabhūto lābhaḥ preṣitaḥ /",
    "K01vinv07_u:3092": " sa rātram evotthāya prakrāntaḥ /",
    "K01vinv07_u:3093": " sa bhikṣuḥ kaukṛtikaḥ saṃghasyāyaṃ lābha iti kaukṛtyā na gṛhṇāti /",
    "K01vinv07_u:3094": " bhikṣūn eva samanveṣate bhājayitum* /",
    "K01vinv07_u:3095": " etat prakaraṇaṃ bhikṣavo bhagavata ārocayanti bhagavān (MSV II 108) āha /",
    "K01vinv07_u:3096": " gomayagṛham api ced bhikṣur niśṛtya varṣā upagato bhavati tatra ced brāhmaṇagṛhapatayaḥ",
    "K01vinv07_u:3097": " saṃgham uddiśya lābham anuprayacchanty alpaṃ vā prabhūtaṃ vā yas tatra vasati eko",
    "K01vinv07_u:3098": " vā dvau vā saṃbahulā vā teṣām eva saḥ /",
    "K01vinv07_u:3099": " nātra kaukṛtyaṃ karaṇīyam* /",
    "K01vinv07_u:3100": " uddānam* / (265r1 = GBM 6.842)",
    "K01vinv07_u:3101": " bhinnānāṃ deyapratyaṃśaṃ ṛṣilasya ca cārikām* /",
    "K01vinv07_u:3102": " saṃghasya cīvaraṃ caiva aṣṭau lābhena kārayet* //",
    "K01vinv07_u:3103": " śrāvastyāṃ nidānam* /",
    "K01vinv07_u:3104": " āyuṣmān upālī buddhaṃ bhagavantaṃ pṛcchati /",
    "K01vinv07_u:3105": " antarvarṣe bhadanta saṃgho bhidyeta /",
    "K01vinv07_u:3106": " deyo lābho na deyaḥ /",
    "K01vinv07_u:3107": " bhagavān āha /",
    "K01vinv07_u:3108": " kasyacid upālin deyaḥ kasyacin na deyaḥ /",
    "K01vinv07_u:3109": " kasya deyaḥ /",
    "K01vinv07_u:3110": " dharmapākṣikasya // 1 //",
    "K01vinv07_u:3111": " antarvarṣe bhadanta bhikṣuḥ śikṣāṃ pratyākhyāya hānāyāvartate /",
    "K01vinv07_u:3112": " deyo lābho na deyaḥ /",
    "K01vinv07_u:3113": " kasyacid upālin deyaḥ kasyacin na deyaḥ /",
    "K01vinv07_u:3114": " kasya deyaḥ /",
    "K01vinv07_u:3115": " yadbhūyo 'pi tasya // 2 //",
    "K01vinv07_u:3116": " antarvarṣe bhadanta bhikṣuḥ kālaṃ kuryāt* /",
    "K01vinv07_u:3117": " deyo lābho na deyaḥ /",
    "K01vinv07_u:3118": " kasyacid upālin deyaḥ kayacin na deyaḥ /",
    "K01vinv07_u:3119": " kasya deyaḥ /",
    "K01vinv07_u:3120": " yadbhūyo 'pi tasya // 3 //",
    "K01vinv07_u:3121": " anyatamasmin karvaṭake gṛhapatiḥ /",
    "K01vinv07_u:3122": " tena vihāraḥ kāritaḥ sarvopakaraṇasaṃpannaḥ /",
    "K01vinv07_u:3123": " āyuṣmāṃś ca śāriputro janapadacārikāṃ caran taṃ vihāram anuprāptaḥ /",
    "K01vinv07_u:3124": " tena gṛhapatinā bhojayitvā paṃcabhiḥ paṭakaśatair ācchāditaḥ /",
    "K01vinv07_u:3125": " sa tāni paṃca paṭakaśatāni tasminn eva vihāre datvā prakrāntaḥ /",
    "K01vinv07_u:3126": " yāvat tasya dvau sārdhaṃvihāriṇau ṛṣila ṛṣidattaś ca janapadacārikāṃ carantau tam eva karvaṭakam anuprāptau /",
    "K01vinv07_u:3127": " tāv api tena (MSV II 109)",
    "K01vinv07_u:3128": " gṛhapatinā bhojayitvā paṃcabhiḥ paṭaśatair ācchāditau /",
    "K01vinv07_u:3129": " tau bhikṣubhir ucyete /",
    "K01vinv07_u:3130": " āyuṣmantau yuvayor upādhyāyena tasya gṛhapateḥ sakāśāt paṃca paṭaśatāni labdhāni /",
    "K01vinv07_u:3131": " tāny asmābhir eva bhājitāni /",
    "K01vinv07_u:3132": " adhunāpy eṣa lābho 'smākam eva prāpadyate /",
    "K01vinv07_u:3133": " tau kathayataḥ /",
    "K01vinv07_u:3134": " upādhyāyo jñāto mahāpuṇyaḥ /",
    "K01vinv07_u:3135": " tena kadācid yuṣmākam evānumoditaḥ syāt* /",
    "K01vinv07_u:3136": " te pratiboḍhum ārabdhāḥ /",
    "K01vinv07_u:3137": " etat prakaraṇaṃ bhikṣavo bhagavata ārocayanti /",
    "K01vinv07_u:3138": " bhagavān āha /",
    "K01vinv07_u:3139": " aṣṭāv ime bhikṣavo lābhāḥ /",
    "K01vinv07_u:3140": " katame 'ṣṭau /",
    "K01vinv07_u:3141": " sīmāhṛto lābhaḥ /",
    "K01vinv07_u:3142": " kriyāhṛtaḥ /",
    "K01vinv07_u:3143": " niśrayāhṛtaḥ /",
    "K01vinv07_u:3144": " saṃghaprajñaptaḥ /",
    "K01vinv07_u:3145": " bhikṣuprajñaptaḥ /",
    "K01vinv07_u:3146": " vārṣikaḥ /",
    "K01vinv07_u:3147": " saṃmukhaḥ /",
    "K01vinv07_u:3148": " pratyādeśaś ca /",
    "K01vinv07_u:3149": " sīmāhṛto lābhaḥ katamaḥ /",
    "K01vinv07_u:3150": " yathāpi tad evāvasatha ekaḥ poṣadhaḥ /",
    "K01vinv07_u:3151": " tayor vihārayor yo lābhaḥ sa ubhayavihāraprativāsināṃ bhikṣūṇām* /",
    "K01vinv07_u:3152": " tan nivāsino bhikṣavaḥ kadācid dhi ekapoṣadhena varṣā upagacchanti /",
    "K01vinv07_u:3153": " tatra yo lābhaḥ saṃpadyate yam asminn eva vihāre dattas tasmin nivāsibhir eva bhikṣubhiḥ paribhoktavyaṃ hi /",
    "K01vinv07_u:3154": " ekapoṣadhatvāt* ayam ucyate sīmāhṛto lābhaḥ /",
    "K01vinv07_u:3155": " kriyāhṛto lābhaḥ katamaḥ /",
    "K01vinv07_u:3156": " yathāpi tad bhikṣava idam evaṃrūpaṃ kriyākāraṃ kṛtvā varṣā upagacchanti /",
    "K01vinv07_u:3157": " amukaṃ kulaṃ yuṣmākam* /",
    "K01vinv07_u:3158": " (MSV II 110) amukaṃ kulam asmākam* /",
    "K01vinv07_u:3159": " rathyāvīthīcatvaraśṛṅgāṭakā madhyam iti /",
    "K01vinv07_u:3160": " te ced brāhmaṇagṛhapatayaḥ (265v1 = GBM 6.843)",
    "K01vinv07_u:3161": " upagatakānām āvāsī upagatakānupagatakān bhikṣūn bhojayitvā upagatakānāṃ lābham anuprayacchanti /",
    "K01vinv07_u:3162": " upagatakānām eva pānīyam* /",
    "K01vinv07_u:3163": " lābhaḥ kasya prāpadyate /",
    "K01vinv07_u:3164": " upagatakānām eva // 1 //",
    "K01vinv07_u:3165": " upagatakānām āvāsī upagatakānupagatakān bhikṣūn bhojayitvā upagatakānāṃ lābham anuprayacchanti /",
    "K01vinv07_u:3166": " anupagatakānāṃ pānīyam* /",
    "K01vinv07_u:3167": " lābhaḥ kasya prāpadyate /",
    "K01vinv07_u:3168": " upagatakānām eva // 2 //",
    "K01vinv07_u:3169": " upagatakānām āvāsī upagatakānupagatakān bhikṣūn bhojayitvā upagatakānāṃ pānīyam anuprayacchanti /",
    "K01vinv07_u:3170": " anupagatakānāṃ lābham* /",
    "K01vinv07_u:3171": " lābhaḥ kasya prāpadyate /",
    "K01vinv07_u:3172": " upagatakānām eva // 3 //",
    "K01vinv07_u:3173": " upagatakānām āvāsī upagatakānupagatakān bhikṣūn bhojayitvānupagatakānāṃ lābham anuprayacchanti /",
    "K01vinv07_u:3174": " anupagatakānāṃ pānīyam* /",
    "K01vinv07_u:3175": " lābhaḥ kasya prāpadyate //",
    "K01vinv07_u:3176": " upagatakānām eva // 4 //",
    "K01vinv07_u:3177": " upagatakānām āvāsī upagatakānupagatakān bhikṣūn bhojayitvā vṛddhānte lābham anuprayacchanti /",
    "K01vinv07_u:3178": " upagatakānāṃ pānīyam* /",
    "K01vinv07_u:3179": " lābhaḥ kasya prāpadyate /",
    "K01vinv07_u:3180": " upagatakānām eva // 5 //",
    "K01vinv07_u:3181": " upagatakānām āvāsī upagatakānupagatakān bhikṣūn bhojayitvā upagatakānāṃ lābham anuprayacchanti /",
    "K01vinv07_u:3182": " vṛddhānte pānīyam* /",
    "K01vinv07_u:3183": " lābhaḥ kasya prāpadyate /",
    "K01vinv07_u:3184": " upagatakānām eva // 6 //",
    "K01vinv07_u:3185": " upagatakānām āvāsī upagatakānupagatakān bhikṣūn bhojayitvā vṛddhānte lābham anuprayacchanti /",
    "K01vinv07_u:3186": " anupagatakānāṃ pānīyam* /",
    "K01vinv07_u:3187": " lābhaḥ kasya (MSV II 111)",
    "K01vinv07_u:3188": " prāpadyate /",
    "K01vinv07_u:3189": " upagatakānām eva // 7 //",
    "K01vinv07_u:3190": " upagatakānām āvāsī upagatakānupagatakān bhikṣūn bhojayitvā anupagatakānāṃ lābham anuprayacchanti /",
    "K01vinv07_u:3191": " vṛddhānte pānīyam* /",
    "K01vinv07_u:3192": " lābhaḥ kasya prāpadyate /",
    "K01vinv07_u:3193": " upagatakānām eva // 8 //",
    "K01vinv07_u:3194": " upagatakānām āvāsī upagatakānupagatakān bhikṣūn bhojayitvā upagatakānupagatakānāṃ lābham anuprayacchanti /",
    "K01vinv07_u:3195": " vṛddhānte ca pānīyam* /",
    "K01vinv07_u:3196": " lābhaḥ kasya prāpadyate /",
    "K01vinv07_u:3197": " upagatakānām eva // 9 //",
    "K01vinv07_u:3198": " yathā upagatakānām āvāsī upagatakānupagatakān bhikṣūn bhojayitveti nava paryāyāḥ /",
    "K01vinv07_u:3199": " evam anupagatakānām āvāsī upagatakān bhikṣūn bhojayitveti nava paryāyāḥ /",
    "K01vinv07_u:3200": " sacet te brāhmaṇagṛhapatayaḥ rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā upagatakānāṃ lābham anuprayacchanti /",
    "K01vinv07_u:3201": " upagatakānām eva pānīyam* /",
    "K01vinv07_u:3202": " lābhaḥ kasya prāpadyate /",
    "K01vinv07_u:3203": " ubhayor api // 1 //",
    "K01vinv07_u:3204": " rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā upagatakānāṃ lābham anuprayacchanti /",
    "K01vinv07_u:3205": " anupagatakānāṃ pānīyam* /",
    "K01vinv07_u:3206": " lābhaḥ kasya prāpadyate /",
    "K01vinv07_u:3207": " (266r1 = GBM 6.844) ubhayor api // 2 //",
    "K01vinv07_u:3208": " rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā anupagatakānāṃ lābham anuprayacchanti /",
    "K01vinv07_u:3209": " upagatakānāṃ pānīyam* /",
    "K01vinv07_u:3210": " lābhaḥ kasya prāpadyate /",
    "K01vinv07_u:3211": " ubhayor api // 3 //",
    "K01vinv07_u:3212": " rathyāvīthīcatvaraśṛṅgāṭakeṣu upagatakān bhikṣūn bhojayitvā anupagatakānāṃ lābham anuprayacchanti /",
    "K01vinv07_u:3213": " anupagatakānāṃ pānīyam* /",
    "K01vinv07_u:3214": " (MSV II 112) lābhaḥ kasya prāpadyate /",
    "K01vinv07_u:3215": " ubhayor api // 4 //",
    "K01vinv07_u:3216": " rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā vṛddhānte lābham anuprayacchanti /",
    "K01vinv07_u:3217": " upagatakānāṃ pānīyam* /",
    "K01vinv07_u:3218": " lābhaḥ kasya prāpadyate /",
    "K01vinv07_u:3219": " ubhayor api // 5 //",
    "K01vinv07_u:3220": " rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā upagatakānāṃ lābham anuprayacchanti /",
    "K01vinv07_u:3221": " vṛddhānte pānīyam* /",
    "K01vinv07_u:3222": " lābhaḥ kasya prāpadyate /",
    "K01vinv07_u:3223": " ubhayor api // 6 //",
    "K01vinv07_u:3224": " rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā vṛddhānte lābham anuprayacchanti /",
    "K01vinv07_u:3225": " anupagatakānāṃ pānīyam* /",
    "K01vinv07_u:3226": " lābhaḥ kasya prāpadyate /",
    "K01vinv07_u:3227": " ubhayor api // 7 //",
    "K01vinv07_u:3228": " rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā anupagatakānāṃ lābham anuprayacchanti /",
    "K01vinv07_u:3229": " vṛddhānte pānīyam* /",
    "K01vinv07_u:3230": " lābhaḥ kasya prāpadyate /",
    "K01vinv07_u:3231": " ubhayor api // 8 //",
    "K01vinv07_u:3232": " rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā vṛddhānte upagatakānupagatakānāṃ lābham anuprayacchanti /",
    "K01vinv07_u:3233": " vṛddhānte ca pānīyam* /",
    "K01vinv07_u:3234": " lābhaḥ kasya prāpadyate /",
    "K01vinv07_u:3235": " ubhayor api // 9 //",
    "K01vinv07_u:3236": " ayam ucyate kriyāhṛto labhabḥ /",
    "K01vinv07_u:3237": " niśrayāhṛto lābhaḥ katamaḥ /",
    "K01vinv07_u:3238": " bhikṣur yaṃ strīpuruṣapaṇḍakam upaniśritya varṣā upagacchati sa yaṃ lābhaṃ dadāti tasyaiva saḥ /",
    "K01vinv07_u:3239": " ayam ucyate niśrayāhṛto lābhaḥ /",
    "K01vinv07_u:3240": " saṃghaprajñapto lābhaḥ katamaḥ /",
    "K01vinv07_u:3241": " yo lābho niyato 'vipaṃcitaḥ /",
    "K01vinv07_u:3242": " ayam ucyate saṃghaprajñapto lābhaḥ /",
    "K01vinv07_u:3243": " (MSV II 113)",
    "K01vinv07_u:3244": " bhikṣuprajñapto lābhaḥ katamaḥ /",
    "K01vinv07_u:3245": " yo lābho niyato 'vipaṃcitaḥ /",
    "K01vinv07_u:3246": " layane maṭhe vā kūṭāgāre vā prajñaptaḥ /",
    "K01vinv07_u:3247": " tatra yo bhikṣuḥ prativasati tasyaiva saḥ /",
    "K01vinv07_u:3248": " ayam ucyate bhikṣuprajñapto lābhaḥ /",
    "K01vinv07_u:3249": " vārṣiko lābhaḥ katamaḥ /",
    "K01vinv07_u:3250": " yo lābho varṣoṣitasya bhikṣusaṃghasya dāyikaiḥ prajñaptaḥ /",
    "K01vinv07_u:3251": " ayam ucyate vārṣiko lābhaḥ /",
    "K01vinv07_u:3252": " saṃmukhalābhaḥ katamaḥ /",
    "K01vinv07_u:3253": " yo lābho 'niyato 'vipaṃcitaḥ /",
    "K01vinv07_u:3254": " ayam ucyate saṃmukhalābhaḥ /",
    "K01vinv07_u:3255": " pratyādeśalābhaḥ katamaḥ /",
    "K01vinv07_u:3256": " yo lābho jātau bodhau dharmacakre parinirvāṇe niryātitaḥ /",
    "K01vinv07_u:3257": " sacen na śakyate caturmahācaityeṣu ekasminn eva mahācaitye deyo nānayatra /",
    "K01vinv07_u:3258": " ayam ucyate pratyādeśalābhaḥ /",
    "K01vinv07_u:3259": " uddānam* /",
    "K01vinv07_u:3260": " kālaṃ kurvanty utkṣiptakā miśrakāṇāṃ ca bhājanam* /",
    "K01vinv07_u:3261": " utkṣiptaśramaṇoddeśā (266v1 = GBM 6.845)",
    "K01vinv07_u:3262": " usārayanti mriyante ca //",
    "K01vinv07_u:3263": " śrāvastyāṃ nidānam* /",
    "K01vinv07_u:3264": " āyuṣmān upālī buddhaṃ bhagavantaṃ pṛcchati /",
    "K01vinv07_u:3265": " yathāpi tad bhadanta ekasminn āvāse saṃbahulā utkṣiptakāḥ saṃbahulāś ca prakṛtisthakāḥ prativasanti /",
    "K01vinv07_u:3266": " teṣām utkṣiptakaḥ kālaṃ karoti /",
    "K01vinv07_u:3267": " tatsantako mṛtapariṣkāro lābhaḥ kasya prāpadyate /",
    "K01vinv07_u:3268": " prakṛtisthakānām (MSV II 114) upālin // 1 //",
    "K01vinv07_u:3269": " dvau bhadanta utkṣipakau saṃbahulāḥ prakṛtisthakāḥ /",
    "K01vinv07_u:3270": " utkṣiptakaḥ kālaṃ karoti /",
    "K01vinv07_u:3271": " tatsantako mṛtapariṣkāro lābhaḥ kasya prāpadyate /",
    "K01vinv07_u:3272": " prakṛtisthakānām eva // 2 //",
    "K01vinv07_u:3273": " utkṣipakāḥ saṃbahulāḥ prakṛtisthakā alpāḥ /",
    "K01vinv07_u:3274": " utkṣiptakaḥ kālaṃ karoti /",
    "K01vinv07_u:3275": " tatsantako mṛtapariṣkāro lābhaḥ kasya prāpadyate /",
    "K01vinv07_u:3276": " prakṛtisthakānām eva // 3 //",
    "K01vinv07_u:3277": " yathāpi tad bhadanta ekasminn āvāse saṃbahulā utkṣiptakāḥ saṃbahulāś ca prakṛtisthakāḥ prativasanti /",
    "K01vinv07_u:3278": " teṣāṃ prakṛtisthakaḥ kālaṃ karoti /",
    "K01vinv07_u:3279": " tatsantako mṛtapariṣkāro lābhaḥ kasya prāpadyate /",
    "K01vinv07_u:3280": " prakṛtisthakānām* // 1 //",
    "K01vinv07_u:3281": " saṃbahulā utkṣiptakā dvau prakṛtisthakau /",
    "K01vinv07_u:3282": " prakṛtisthakaḥ kālaṃ karoti /",
    "K01vinv07_u:3283": " tatsantako mṛtapariṣkāro lābhaḥ kasya prāpadyate /",
    "K01vinv07_u:3284": " tasyaikasya prakṛtisthakasya // 2 //",
    "K01vinv07_u:3285": " saṃbahulā utkṣiptakā ekaḥ prakṛtisthakaḥ /",
    "K01vinv07_u:3286": " prakṛtisthakaḥ kālaṃ karoti /",
    "K01vinv07_u:3287": " lābhaḥ kasya prāpadyate /",
    "K01vinv07_u:3288": " utkṣiptakānāṃ yaḥ prathamaṃ pāpakaṃ dṛṣṭigataṃ pratinisṛjati // 3 //",
    "K01vinv07_u:3289": " upagatakānām āvāse anupagatakaḥ śrāmaṇeraka āgatya kālaṃ karoti /",
    "K01vinv07_u:3290": " upagatakair anupagatakānāṃ dūto 'nupreṣayitavyaḥ /",
    "K01vinv07_u:3291": " śrāmaṇero vaḥ kālagataḥ /",
    "K01vinv07_u:3292": " harata tasya pātracīvaram iti /",
    "K01vinv07_u:3293": " upagatakā bhājayanti /",
    "K01vinv07_u:3294": " abhājitaṃ durbhājitam* /",
    "K01vinv07_u:3295": " anupagatakā bhājayanti /",
    "K01vinv07_u:3296": " bhājitaṃ subhājitam* /",
    "K01vinv07_u:3297": " miśrakā bhājayanti /",
    "K01vinv07_u:3298": " abhājitaṃ durbhājitam* /",
    "K01vinv07_u:3299": " cāturdiśāya bhikṣusaṃghāya pariṇāmayanti /",
    "K01vinv07_u:3300": " supariṇāmitam* // 1 //",
    "K01vinv07_u:3301": " (MSV II 115) upagatakānām āvāse anupagatakaḥ śrāmaṇeraka āgatya evaṃ vaded osārayantu mām āyuṣmantaḥ /",
    "K01vinv07_u:3302": " upagatako bhaviṣyāmīti /",
    "K01vinv07_u:3303": " sa cānosāritaḥ kālaṃ kuryāt* /",
    "K01vinv07_u:3304": " upagatakair anupagatakānāṃ dūto 'nupreṣayitavyaḥ /",
    "K01vinv07_u:3305": " śrāmaṇero vaḥ kālagataḥ /",
    "K01vinv07_u:3306": " haratāsya pātracīvaram iti /",
    "K01vinv07_u:3307": " upagatakā bhājayanti /",
    "K01vinv07_u:3308": " abhājitaṃ durbhājitam* /",
    "K01vinv07_u:3309": " anupagatakā bhājayanti /",
    "K01vinv07_u:3310": " bhājitaṃ subhājitam* /",
    "K01vinv07_u:3311": " miśrakā bhājayanti /",
    "K01vinv07_u:3312": " abhājitaṃ durbhājitam* /",
    "K01vinv07_u:3313": " cāturdiśāya bhikṣusaṃghāya pariṇāmayanti /",
    "K01vinv07_u:3314": " supariṇāmitam* // 2 //",
    "K01vinv07_u:3315": " upagatakānām āvāse anupagatako bhikṣur āgatya kālaṃ kuryāt* /",
    "K01vinv07_u:3316": " upagatakair anupagatakānāṃ dūto 'nupreṣayitavyaḥ /",
    "K01vinv07_u:3317": " sabrahmacārī vaḥ kālagataḥ /",
    "K01vinv07_u:3318": " haratāsya pātracīvaram iti /",
    "K01vinv07_u:3319": " upagatakā bhājayanti /",
    "K01vinv07_u:3320": " abhājitaṃ durbhājitam* /",
    "K01vinv07_u:3321": " anupagatakā bhājayanti /",
    "K01vinv07_u:3322": " bhājitaṃ subhājitam* /",
    "K01vinv07_u:3323": " miśrakā bhājayanti /",
    "K01vinv07_u:3324": " abhājitaṃ durbhājitam* /",
    "K01vinv07_u:3325": " cāturdiśāya (267r1 = GBM 6.846)",
    "K01vinv07_u:3326": " bhikṣusaṃghāya pariṇāmayanti /",
    "K01vinv07_u:3327": " supariṇāmitam* // 3 //",
    "K01vinv07_u:3328": " upagatakānām āvāse anupagatako bhikṣur āgatyaivaṃ vaded osārayantu mām āyuṣmantaḥ /",
    "K01vinv07_u:3329": " upagatako bhaviṣyāmīti /",
    "K01vinv07_u:3330": " sa cānosārita eva kālaṃ kuryāt* /",
    "K01vinv07_u:3331": " upagatakair anupagatakānāṃ dūto 'nupreṣayitavyaḥ /",
    "K01vinv07_u:3332": " sabrāhmacārī vaḥ kālagataḥ /",
    "K01vinv07_u:3333": " haratāsya pātracīvaram iti /",
    "K01vinv07_u:3334": " upagatakā bhājayanti /",
    "K01vinv07_u:3335": " abhājitaṃ durbhājitam* /",
    "K01vinv07_u:3336": " anupagatakā bhājayanti /",
    "K01vinv07_u:3337": " bhājitaṃ subhājitam* /",
    "K01vinv07_u:3338": " miśrakā bhājayanti /",
    "K01vinv07_u:3339": " abhājitaṃ durbhājitam* /",
    "K01vinv07_u:3340": " cāturdiśāya bhikṣusaṃghāya pariṇāmayanti /",
    "K01vinv07_u:3341": " supariṇāmitam* // 4 //",
    "K01vinv07_u:3342": " (MSV II 116)",
    "K01vinv07_u:3343": " anupagatakānām āvāse upagatakaḥ śrāmaṇeraka āgatya kālaṃ kuryāt* /",
    "K01vinv07_u:3344": " anupagatakair upagatakānāṃ dūto 'nupreṣayitavyaḥ /",
    "K01vinv07_u:3345": " śrāmaṇero vaḥ kālagataḥ /",
    "K01vinv07_u:3346": " haratāsya pātracīvaram iti /",
    "K01vinv07_u:3347": " anupagatakā bhājayanti /",
    "K01vinv07_u:3348": " abhājitaṃ durbhājitam* /",
    "K01vinv07_u:3349": " upagatakā bhājayanti /",
    "K01vinv07_u:3350": " bhājitaṃ subhājitam* /",
    "K01vinv07_u:3351": " miśrakā bhājayanti /",
    "K01vinv07_u:3352": " abhājitaṃ durbhājitam* /",
    "K01vinv07_u:3353": " cāturdiśāya bhikṣusaṃghāya pariṇāmayanti /",
    "K01vinv07_u:3354": " supariṇāmitam* // 1 //",
    "K01vinv07_u:3355": " anupagatakānām āvāse upagatakaḥ śrāmaṇera āgatyaivaṃ vaded osārayantu mām āyuṣmantaḥ /",
    "K01vinv07_u:3356": " anupagatako bhaviṣyāmīti /",
    "K01vinv07_u:3357": " sa cānosāritaḥ kālaṃ kuryāt* /",
    "K01vinv07_u:3358": " anupagatakair upagatakānāṃ dūto 'nupreṣayitavyaḥ /",
    "K01vinv07_u:3359": " śrāmaṇero vaḥ kālagataḥ /",
    "K01vinv07_u:3360": " haratāsya pātracīvaram iti /",
    "K01vinv07_u:3361": " anupagatakā bhājayanti /",
    "K01vinv07_u:3362": " abhājitaṃ durbhājitam* /",
    "K01vinv07_u:3363": " upagatakā bhājayanti /",
    "K01vinv07_u:3364": " bhājitaṃ subhājitam* /",
    "K01vinv07_u:3365": " miśrakā bhājayanti /",
    "K01vinv07_u:3366": " abhājitaṃ durbhājitam* /",
    "K01vinv07_u:3367": " cāturdiśāya bhikṣusaṃghāya pariṇāmayanti /",
    "K01vinv07_u:3368": " supariṇāmitam* // 2 //",
    "K01vinv07_u:3369": " anupagatakānām āvāse upagatako bhikṣur āgatya kālaṃ kuryāt* /",
    "K01vinv07_u:3370": " anupagatakair upagatakānāṃ dūto 'nupreṣayitavyaḥ /",
    "K01vinv07_u:3371": " sabrahmacārī vaḥ kālagataḥ /",
    "K01vinv07_u:3372": " haratāsya pātracīvaram iti /",
    "K01vinv07_u:3373": " anupagatakā bhājayanti /",
    "K01vinv07_u:3374": " abhājitaṃ durbhājitam* /",
    "K01vinv07_u:3375": " upagatakā bhājayanti /",
    "K01vinv07_u:3376": " bhājitaṃ subhājitam* /",
    "K01vinv07_u:3377": " miśrakā bhājayanti /",
    "K01vinv07_u:3378": " abhājitaṃ durbhājitam* /",
    "K01vinv07_u:3379": " cāturdiśāya bhikṣusaṃghāya pariṇāmayanti /",
    "K01vinv07_u:3380": " supariṇāmitam* // 3 //",
    "K01vinv07_u:3381": " anupagatakānām āvāse upagatako bhikṣur āgatyaivaṃ vaded osārayantu mām āyuṣmantaḥ /",
    "K01vinv07_u:3382": " anupagatako bhaviṣyāmīti /",
    "K01vinv07_u:3383": " sa cānosāritaḥ kālaṃ kuryāt* /",
    "K01vinv07_u:3384": " anupagatakair upagatakānāṃ dūto 'nupreṣayitavyaḥ /",
    "K01vinv07_u:3385": " sabrāhmacārī vaḥ kālagataḥ /",
    "K01vinv07_u:3386": " haratāsya pātracīvaram (MSV II 117) iti /",
    "K01vinv07_u:3387": " anupagatakā bhājayanti /",
    "K01vinv07_u:3388": " abhājitaṃ durbhājitam* /",
    "K01vinv07_u:3389": " upagatakā bhājayanti /",
    "K01vinv07_u:3390": " bhājitaṃ subhājitam* /",
    "K01vinv07_u:3391": " miśrakā bhājayanti (267v1 = GBM 6.847) /",
    "K01vinv07_u:3392": " abhājitaṃ durbhājitam* /",
    "K01vinv07_u:3393": " cāturdiśāya bhikṣusaṃghāya pariṇāmayanti /",
    "K01vinv07_u:3394": " supariṇāmitam* // 4 //",
    "K01vinv07_u:3395": " uddānam* //",
    "K01vinv07_u:3396": " upanandasyādhiṣṭānaṃ ghātavyaṃ madhyavikṣepaḥ /",
    "K01vinv07_u:3397": " nāsti mamātyayād dānaṃ visṛjyo manuṣyās trayaḥ //",
    "K01vinv07_u:3398": " śrāvastyām nidānam* /",
    "K01vinv07_u:3399": " upanandasya mūrdhni piṭako jātaḥ /",
    "K01vinv07_u:3400": " sa vaidyasakāśaṃ gataḥ /",
    "K01vinv07_u:3401": " bhadramukha bhaiṣajyaṃ me vyapadiśeti /",
    "K01vinv07_u:3402": " sa kathayati ārya ghṛtasya pānaṃ piba /",
    "K01vinv07_u:3403": " svāsthyaṃ te bhaviṣyatīti /",
    "K01vinv07_u:3404": " upanandaḥ saṃlakṣayati /",
    "K01vinv07_u:3405": " saced adyaiva pāsyāmi adyaiva svastho bhaviṣyāmi /",
    "K01vinv07_u:3406": " śvaḥ katareṇa kalpena ghṛtaṃ samādhāpayiṣyāmi vastrāṇi vā /",
    "K01vinv07_u:3407": " yāvad iṣṭaṃ kalpaṃ samādhāpayiṣyāmi tāvat paścāt pāsyāmīti /",
    "K01vinv07_u:3408": " jñātamahāpuṇyo 'sau /",
    "K01vinv07_u:3409": " tena sārdhaṃvihāryantevāsikāḥ samantāt preṣitāḥ /",
    "K01vinv07_u:3410": " taiḥ prabhūtā ghṛtaghaṭakā vastrāṇi ca vraṇabandhanāya samādhāpitāni /",
    "K01vinv07_u:3411": " dvitīye divase vaidya āgatya pṛcchati /",
    "K01vinv07_u:3412": " ārya svasthaḥ /",
    "K01vinv07_u:3413": " pītaṃ te ghṛtam* /",
    "K01vinv07_u:3414": " bhadramukha na pītam* /",
    "K01vinv07_u:3415": " ārya na śobhanaṃ kṛtam* /",
    "K01vinv07_u:3416": " adya dviguṇaṃ pibeti /",
    "K01vinv07_u:3417": " sārdhaṃvihāryantevāsina uktā /",
    "K01vinv07_u:3418": " śrutaṃ vo yad vaidyenābhihitam* upādhyāya (MSV II 118) śrutam* /",
    "K01vinv07_u:3419": " mamāyaṃ rogo 'bhivṛddhaḥ /",
    "K01vinv07_u:3420": " prabhūtaṃ ghṛtaṃ vastrāṇi ca vraṇabandhanāni smādhāpayateti /",
    "K01vinv07_u:3421": " taiḥ prabhūtataraṃ ghṛtaṃ vastrāṇi ca samādhāpitāni /",
    "K01vinv07_u:3422": " tenātilobhāt* śvaḥ kalpo bhaviṣyatīti tad api divase na pītam* /",
    "K01vinv07_u:3423": " rogo 'sya prabalo jātaḥ /",
    "K01vinv07_u:3424": " yāvat punar api vaidya āgatya pṛcchati /",
    "K01vinv07_u:3425": " ārya pītaṃ ghṛtam* /",
    "K01vinv07_u:3426": " bhadramukha na pītam* /",
    "K01vinv07_u:3427": " ārya na śobhanaṃ kṛtam* /",
    "K01vinv07_u:3428": " sa kathayati /",
    "K01vinv07_u:3429": " bhadramukha adya triguṇaṃ pibāmi /",
    "K01vinv07_u:3430": " vaidyaḥ kathayati /",
    "K01vinv07_u:3431": " ārya yadi ghṛtamañjūṣāyām api nimagnas tiṣṭhasi tathāpi te nāsti jīvitam iti /",
    "K01vinv07_u:3432": " sa kathayati /",
    "K01vinv07_u:3433": " yamadaṇḍika yādṛśas tvam* /",
    "K01vinv07_u:3434": " gale te pādaṃ datvā ghṛtaṃ ca pibāmi /",
    "K01vinv07_u:3435": " jīvāmi ceti /",
    "K01vinv07_u:3436": " sa vaidyo hum iti kṛtvā sāmarṣaḥ prakrāntaḥ /",
    "K01vinv07_u:3437": " tata upanandena ghṛtasya pātraṃ pūrayitvā pītam* /",
    "K01vinv07_u:3438": " viṣūcitaḥ kālagataḥ /",
    "K01vinv07_u:3439": " tasya prabhūtaṃ suvarṇaṃ tisraḥ suvarṇalakṣāḥ /",
    "K01vinv07_u:3440": " ekā pātracīvarāt* /",
    "K01vinv07_u:3441": " dvitīyā glānabhaiṣajyāt* /",
    "K01vinv07_u:3442": " tṛtīyā kṛtākṛtāt* /",
    "K01vinv07_u:3443": " amātyaiḥ śrutam* /",
    "K01vinv07_u:3444": " rājñe niveditam* /",
    "K01vinv07_u:3445": " deva āryopanandaḥ kālagataḥ /",
    "K01vinv07_u:3446": " tasya prabhūtaṃ suvarṇam asti /",
    "K01vinv07_u:3447": " tisraḥ suvarṇalakṣāḥ /",
    "K01vinv07_u:3448": " tad arhasyājñāṃ dātum iti /",
    "K01vinv07_u:3449": " rājā kathayati /",
    "K01vinv07_u:3450": " yady evaṃ gacchata /",
    "K01vinv07_u:3451": " asya layanaṃ mudrayateti /",
    "K01vinv07_u:3452": " bhikṣavas tam ādāya dahanaṃ gatāḥ /",
    "K01vinv07_u:3453": " tair āgatya layanaṃ mudritam* /",
    "K01vinv07_u:3454": " bhikṣavas tam ādahane saṃskārya vihāram āgatāḥ /",
    "K01vinv07_u:3455": " paśyanti layanaṃ rājamudrāmudritam* /",
    "K01vinv07_u:3456": " etat prakaraṇaṃ bhikṣavo bhagavata ārocayanti /",
    "K01vinv07_u:3457": " tatra bhagavān āyuṣmantam ānandam āmantrayate /",
    "K01vinv07_u:3458": " gacchānanda madvacanād rājānaṃ (268r1 = GBM 6.848)",
    "K01vinv07_u:3459": " prasenajitam ārogyaṃ (MSV II 119) pṛccha /",
    "K01vinv07_u:3460": " evaṃ ca vada /",
    "K01vinv07_u:3461": " yasmin mahārāja samaye tava rājakaraṇīyaṃ bhavati /",
    "K01vinv07_u:3462": " avalokayasi tvaṃ tasmin samaye upanandaṃ bhikṣum* /",
    "K01vinv07_u:3463": " yasmin vā te samaye āvāho vā vivāho va avalokayasi tasmin samaye upanandam* /",
    "K01vinv07_u:3464": " kadācid vā te upanando yāvajjīvaṃ pravāritaḥ cīvarapiṇḍapātaśayanāsanaglānapratyayabhaiṣajyapariṣkāraiḥ /",
    "K01vinv07_u:3465": " glānasya vā upasthānaṃ kṛtam iti /",
    "K01vinv07_u:3466": " yadi brūyān neti /",
    "K01vinv07_u:3467": " sa vaktavyaḥ /",
    "K01vinv07_u:3468": " pṛthaṅ mahārāja gṛhiṇāṃ gṛhakāryāṇi /",
    "K01vinv07_u:3469": " pṛthak pravrajitānām* /",
    "K01vinv07_u:3470": " alpotsukas tvaṃ tiṣṭha /",
    "K01vinv07_u:3471": " sabrahmacāriṇām eṣa lābhaḥ prāpadyate /",
    "K01vinv07_u:3472": " nirastavyāpāro bhaveti /",
    "K01vinv07_u:3473": " evaṃ bhadanta ity āyuṣmān ānando bhagavataḥ pratiśrutya yena rājā prasenajit kosalas tenopasaṃkrāntaḥ /",
    "K01vinv07_u:3474": " upasaṃkramya yathāsandiṣṭaṃ niveditavān* /",
    "K01vinv07_u:3475": " rājā kathayati /",
    "K01vinv07_u:3476": " bhadantānanda yathā bhagavān ājñāpayati tathā bhavatu /",
    "K01vinv07_u:3477": " nirastavyāpāro 'ham iti /",
    "K01vinv07_u:3478": " tata āyuṣmatānandena rājñaḥ pratisandeśo bhagavate niveditaḥ /",
    "K01vinv07_u:3479": " tatra bhagavān bhikṣūn āmantrayate sma /",
    "K01vinv07_u:3480": " bhājayata yūyaṃ bhikṣava upanandasya bhikṣor mṛtapariṣkāram iti /",
    "K01vinv07_u:3481": " bhikṣubhiḥ saṃghamadhye avatārya vikrīya bhājitam* /",
    "K01vinv07_u:3482": " sāketakair bhikṣubhiḥ śrutam* /",
    "K01vinv07_u:3483": " upanandaḥ kālagataḥ /",
    "K01vinv07_u:3484": " tasya prabhūtaṃ suvarṇaṃ tisraḥ suvarṇalakṣā bhikśubhir bhājitā iti /",
    "K01vinv07_u:3485": " te tvaramāṇāḥ śrāvastīm āgatāḥ kathayanti /",
    "K01vinv07_u:3486": " asmākam api bhadantopanandaḥ sabrahmacārī /",
    "K01vinv07_u:3487": " asmākam api tatsantako lābhaḥ prāpadyata iti /",
    "K01vinv07_u:3488": " bhikṣubhiḥ pātayitvā taiḥ sārdhaṃ punar api bhājitaḥ /",
    "K01vinv07_u:3489": " evaṃ ṣaṇ (MSV II 120) mahānagaranivāsino bhikṣavaḥ sannipatitāḥ /",
    "K01vinv07_u:3490": " vaiśālakāḥ vārāṇasīyāḥ rājagṛheyakāḥ cāṃpeyikāś ca /",
    "K01vinv07_u:3491": " bhikṣubhiḥ punaḥ punaḥ pātayitvā bhājitaḥ /",
    "K01vinv07_u:3492": " bhikṣavaḥ pātayanto bhājayantaś ca riñcanty uddeśaṃ pāṭhaṃ svādhyāyaṃ yogaṃ manasikāram* /",
    "K01vinv07_u:3493": " etat prakaraṇaṃ bhagavata ārocayanti /",
    "K01vinv07_u:3494": " bhagavān āha /",
    "K01vinv07_u:3495": " pañca karaṇāni lābhavibhāge /",
    "K01vinv07_u:3496": " katame pañca /",
    "K01vinv07_u:3497": " gaṇḍī tridaṇḍakaṃ caityaṃ śīlākā jñaptiḥ pañcakam* /",
    "K01vinv07_u:3498": " yo mṛtagaṇḍyām ākoṭyamānāyām āgacchati tasya lābho deyaḥ /",
    "K01vinv07_u:3499": " evaṃ tridaṇḍake bhāṣyamāne caityavandanāyāṃ kriyamāṇāyāṃ śīlākāyām ācaryamāṇāyām* /",
    "K01vinv07_u:3500": " tasmāt tarhi bhikṣavaḥ sarvaṃ mṛtapariṣkāraṃ jñaptiṃ kṛtvā bhājayitavyam* /",
    "K01vinv07_u:3501": " akopyaṃ bhaviṣyati /",
    "K01vinv07_u:3502": " evaṃ ca punaḥ kartavyam* /",
    "K01vinv07_u:3503": " śayanāsanaprajñaptiṃ kṛtvā pūrvavad yāvat sarvasaṃghe sanniṣaṇṇe sannipatite mṛtapariṣkāraṃ vṛddhānte sthāpayitvā ekena bhikṣuṇā vṛddhānte niṣaṇṇena jñaptiḥ kartavyā /",
    "K01vinv07_u:3504": " śṛṇvantu bhadantāḥ saṃghāḥ /",
    "K01vinv07_u:3505": " (268v1 = GBM 6.849) asminn āvāse upanando bhikṣuḥ kālagataḥ /",
    "K01vinv07_u:3506": " tasyedaṃ mṛtapariṣkāraṃ dṛśyam adṛśyaṃ cāvatiṣṭhate /",
    "K01vinv07_u:3507": " sacet saṃghasya prāptakālaṃ kṣametānujānīyāt saṃgho yat saṃgha upanandasya bhikṣor mṛtadravyaṃ dṛśyam adṛśyaṃ ca mṛtapariṣkārikam adhitiṣṭhed ity eṣātra jñaptiḥ /",
    "K01vinv07_u:3508": " eṣā bhikṣavo mṛtapariṣkāravibhāganiṣṭhā yaduta jñaptiḥ /",
    "K01vinv07_u:3509": " jñaptau kṛtāyāṃ yo bhikṣur āgacchati lābho na deya iti /",
    "K01vinv07_u:3510": " āyuṣmān upālī buddhaṃ bhagavantaṃ pṛcchati /",
    "K01vinv07_u:3511": " yatra yatra bhadanta saṃghavṛttaḥ jñaptikārako nāsti tatra mṛtapariṣkārikaṃ bhājayitavyam* /",
    "K01vinv07_u:3512": " na bhājayitavyam* /",
    "K01vinv07_u:3513": " upālin (MSV II 121) pūrvācaramaṃ kṛtvā bhājayitavyam* /",
    "K01vinv07_u:3514": " pūrvācaramam api bhikṣavo na jānanti /",
    "K01vinv07_u:3515": " bhagavān āha /",
    "K01vinv07_u:3516": " ekaṃ pariṣkāraṃ vikrīya tataḥ stokaṃ saṃghavṛddhāya saṃghanavakāya ca datvā yatheṣṭaṃ bhājayitavyam* /",
    "K01vinv07_u:3517": " nātra kaukṛtyaṃ karaṇīyam* /",
    "K01vinv07_u:3518": " jñaptau ca kṛtāyāṃ pūrvācarame vā mṛtapariṣkāriko lābhaḥ sarvabuddhaśiṣyebhyaḥ prāpadyata iti /",
    "K01vinv07_u:3519": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv07_u:3520": " paśya bhadantāyumān upanandaḥ atilobhena vipannaḥ /",
    "K01vinv07_u:3521": " bhagavān āha /",
    "K01vinv07_u:3522": " na bhikṣava etarhi yathā atīte 'py adhvani atilobhena vipannaḥ /",
    "K01vinv07_u:3523": " tac chrūyatām* /",
    "K01vinv07_u:3524": " bhūtapūrvaṃ bhikṣavo 'nyatamena lubdhena hastī saviṣeṇa śareṇa marmaṇi tāḍitaḥ /",
    "K01vinv07_u:3525": " tatas tena marmavedanābhyāhatena śarānusāreṇa gatvā sa lubdho jīvitād vyaparopitaḥ /",
    "K01vinv07_u:3526": " yāvad daivayogāt* pañcamātrāṇi cauraśatāny anyatamaṃ karvaṭakaṃ muṣitvā taṃ pradeśam anuprāptāni /",
    "K01vinv07_u:3527": " tair asau hastī dṛṣṭaḥ /",
    "K01vinv07_u:3528": " sa kṛcchrakālo vartate /",
    "K01vinv07_u:3529": " te kathayanti /",
    "K01vinv07_u:3530": " bhavantaḥ saṃpannam idaṃ māṃsam* /",
    "K01vinv07_u:3531": " ardhatṛtīyāni śatāni hastinaṃ viśasya māṃsaṃ pacantu /",
    "K01vinv07_u:3532": " ardhatṛtīyāni śatāni pānīyam ānayantv iti /",
    "K01vinv07_u:3533": " tatra ye viśasanti pacanti ca teṣām (MSV II 122)",
    "K01vinv07_u:3534": " etad abhavat* /",
    "K01vinv07_u:3535": " bhavanto 'smābhir īdṛśaṃ karma kṛtam* /",
    "K01vinv07_u:3536": " idaṃ ca loptraṃ prabhūtaṃ saṃpannakam* /",
    "K01vinv07_u:3537": " yāvadāptaṃ māṃsaṃ bhakṣayitvā avaśiṣṭaṃ viṣeṇa dūṣayiṣyāmaḥ /",
    "K01vinv07_u:3538": " kimarthaṃ teṣām anuprayacchāmaḥ /",
    "K01vinv07_u:3539": " loptram asmākaṃ bhaviṣyati /",
    "K01vinv07_u:3540": " te viṣadūṣitaṃ māṃsaṃ bhakṣayitvā prāṇair viyokṣyantīti /",
    "K01vinv07_u:3541": " tair yāvadāptaṃ māṃsaṃ bhakṣayitvāvaśiṣṭaṃ viṣeṇa dūṣitam* /",
    "K01vinv07_u:3542": " ye 'pi pānīyasya gātās tair apy evam eva vicārya yāvadāptaṃ pānīyaṃ pītvāvaśiṣṭaṃ viṣeṇa dūṣitam adāyāgatāḥ /",
    "K01vinv07_u:3543": " yair māṃsaṃ bhakṣitaṃ taiḥ pānīyaṃ pītam* /",
    "K01vinv07_u:3544": " yair api pānīyaṃ pītaṃ tair api māṃsaṃ bhakṣitam* /",
    "K01vinv07_u:3545": " sarve te kālagātāḥ /",
    "K01vinv07_u:3546": " yāvad anyatamaḥ śṛgālaḥ kālapāśapāśitas taṃ pradeśam anuprāptam* /",
    "K01vinv07_u:3547": " tena te sarve mṛtā dṛṣṭāḥ /",
    "K01vinv07_u:3548": " tato lobhasaumanasyaḥ saṃlakṣayati /",
    "K01vinv07_u:3549": " saṃpanno me prabhūto lābhaḥ /",
    "K01vinv07_u:3550": " ānupūrvī kartavyā iti /",
    "K01vinv07_u:3551": " sa dhanuṣo (269r1 = GBM 6.850)",
    "K01vinv07_u:3552": " 'ṭaniṃ mukhe prakṣipya snāyuṃ bhakṣayitum ārabdhaḥ /",
    "K01vinv07_u:3553": " tataḥ snāyuś chinnā /",
    "K01vinv07_u:3554": " aṭanyā tālu cchidritam* / kālagataḥ /",
    "K01vinv07_u:3555": " devatā gāthāṃ bhāṣante /",
    "K01vinv07_u:3556": " saṃcayaḥ khalu kartavyo na kāryas tv atisaṃcayaḥ /",
    "K01vinv07_u:3557": " paśya saṃcayalobhāndho hataś ca yena jambukaḥ /",
    "K01vinv07_u:3558": " kiṃ manyadhve bhikṣavo yo 'sau jambuka eṣa evāsāv upanandas tena kālena tena samayena /",
    "K01vinv07_u:3559": " tadāpy eṣo 'tilobhena vipannaḥ /",
    "K01vinv07_u:3560": " etarhy api eṣo 'tilobhena vipanna iti /",
    "K01vinv07_u:3561": " śrāvastyāṃ nidānam* /",
    "K01vinv07_u:3562": " tena khalu samayenānyatamo bhikṣur ābādhiko duḥkhito bāḍhaglānaḥ tasya bhikṣuṇā upasthānam kṛtam* /",
    "K01vinv07_u:3563": " (MSV II 123) tathāpi kālagataḥ /",
    "K01vinv07_u:3564": " tasya pātracīvaraṃ vṛddhānte nītam* /",
    "K01vinv07_u:3565": " tatraikaṃ cīvaraṃ kenāpi nāśitam* /",
    "K01vinv07_u:3566": " makṣikābhir ākīrṇam* /",
    "K01vinv07_u:3567": " tataś cīvarabhājakenāsāv upasthāyiko 'bhihitaḥ /",
    "K01vinv07_u:3568": " āyuṣmann alasas tvam* /",
    "K01vinv07_u:3569": " na tvayaitac cīvaraṃ śocitam* /",
    "K01vinv07_u:3570": " śocaya /",
    "K01vinv07_u:3571": " sa kathayati /",
    "K01vinv07_u:3572": " tvaṃ pariṣkāraṃ bhājayiṣyasi /",
    "K01vinv07_u:3573": " ahaṃ śocayiṣyāmi /",
    "K01vinv07_u:3574": " tvam eva śocaya /",
    "K01vinv07_u:3575": " etat prakaraṇaṃ bhikṣavo bhagavata ārocayanti /",
    "K01vinv07_u:3576": " glānopasthāyikasya ṣaṭ pariṣkārā dātavyāḥ /",
    "K01vinv07_u:3577": " avaśiṣṭaṃ bhikṣubhir bhājayitavyam* /",
    "K01vinv07_u:3578": " upasthāyikāś ced bahavo bhavanti sarvaiḥ ṣaṭ pariṣkārāḥ sāmānyaṃ bhājayitavyāḥ /",
    "K01vinv07_u:3579": " apare bhikṣavo jñātamahāpuṇyāḥ kālaṃ kurvanti /",
    "K01vinv07_u:3580": " teṣāṃ bahavaḥ pariṣkārāḥ śrāmaṇyapariṣkārā jīvitapariṣkārāś ca /",
    "K01vinv07_u:3581": " vṛddhānte 'bhirohitāḥ /",
    "K01vinv07_u:3582": " uktaṃ bhagavatā /",
    "K01vinv07_u:3583": " upasthāyakena ṣaṭ pariṣkārā grahītavyā iti /",
    "K01vinv07_u:3584": " sa vicārya vicārya praṇītāni gṛhṇāti /",
    "K01vinv07_u:3585": " bhagavān āha /",
    "K01vinv07_u:3586": " na praṇītāni dātavyāni /",
    "K01vinv07_u:3587": " bhikṣavo lūhāni dadati /",
    "K01vinv07_u:3588": " bhagavān āha /",
    "K01vinv07_u:3589": " na lūhāni dātavyāni /",
    "K01vinv07_u:3590": " api tu madhyāni dātavyāniti /",
    "K01vinv07_u:3591": " glānāḥ asaṃviditā eva sāṃghike śayanāsane kālaṃ kurvanti /",
    "K01vinv07_u:3592": " bhagavān āha /",
    "K01vinv07_u:3593": " glānopasthāyakena glānasya nimittaṃ kuśalena bhavitavyaṃ muhur muhuḥ pratyavekṣitavyaḥ kṛtyasya na hāpayitavyam* /",
    "K01vinv07_u:3594": " śarīrāvasthāṃ jñātvā paudgalike śayanāsane vyājenāvatārya śāyitavya iti /",
    "K01vinv07_u:3595": " (MSV II 124)",
    "K01vinv07_u:3596": " śrāvastyāṃ nidānam* /",
    "K01vinv07_u:3597": " anyatamo bhikṣur glānas tena śarīrāvasthāṃ paricchidya bhikṣur abhihitaḥ /",
    "K01vinv07_u:3598": " yāvad ahaṃ jīvāmi tāvad upasthānaṃ kuru /",
    "K01vinv07_u:3599": " madīyaṃ pātracīvaraṃ mṛte mayi tava yathāsukham iti /",
    "K01vinv07_u:3600": " sa tasyopasthānaṃ kartum ārabdhaḥ /",
    "K01vinv07_u:3601": " yāvad asau bhikṣuḥ kālagataḥ /",
    "K01vinv07_u:3602": " tataś cīvarabhājakenāsau uktaḥ /",
    "K01vinv07_u:3603": " ānaya tasya bhikṣoḥ pātracīvaram* /",
    "K01vinv07_u:3604": " bhājayāmi /",
    "K01vinv07_u:3605": " sa kathayati /",
    "K01vinv07_u:3606": " mamaiva tena yathāsukhaṃ kṛtam iti /",
    "K01vinv07_u:3607": " etat prakaraṇaṃ bhikṣavo bhagavata ārocayanti /",
    "K01vinv07_u:3608": " bhagavān āha /",
    "K01vinv07_u:3609": " jīvann evāsau bhikṣavo na dadāti /",
    "K01vinv07_u:3610": " kutaḥ punar mṛto dāsyati /",
    "K01vinv07_u:3611": " (269v1 = GBM 6.851) nāstīdaṃ dānaṃ mamātyayād asya bhaviṣyati /",
    "K01vinv07_u:3612": " gṛhītvā bhājayitavyam* /",
    "K01vinv07_u:3613": " tasyātra bhikṣavo supratyaṃśo deya iti /",
    "K01vinv07_u:3614": " tena khalu samayenānyatamo bhikṣur ābādhiko duḥkhito bāḍhaglānaḥ /",
    "K01vinv07_u:3615": " sa cālpajñātaḥ /",
    "K01vinv07_u:3616": " tasya bhaiṣajyaṃ nāsti /",
    "K01vinv07_u:3617": " tena śarīrāvasthāṃ paricchidya upasthāyiko 'bhihitaḥ /",
    "K01vinv07_u:3618": " mama nāsti kiṃcit* /",
    "K01vinv07_u:3619": " mām uddiśya pūjāṃ kuruṣveti /",
    "K01vinv07_u:3620": " tena pratijñātam* /",
    "K01vinv07_u:3621": " sa kālagataḥ /",
    "K01vinv07_u:3622": " apāyeṣūpapannaḥ /",
    "K01vinv07_u:3623": " atha bhagavān bhikṣūn āmantrayate sma /",
    "K01vinv07_u:3624": " yo 'sau bhikṣavo bhikṣuḥ kālagataḥ kiṃ tenopasthāyiko 'bhihitaḥ /",
    "K01vinv07_u:3625": " tair yathāvṛttam ākhyātam* /",
    "K01vinv07_u:3626": " vinipatito 'sau bhikṣavo bhikṣuḥ /",
    "K01vinv07_u:3627": " yadi tasya sabrahmacāribhiḥ ratnatrayapūjā kṛtābhaviṣyat* cittam asyābhiprasannam abhaviṣyat* /",
    "K01vinv07_u:3628": " tasmān na bhikṣuṇā glānasabrahmacārī adhyupekṣitavyaḥ /",
    "K01vinv07_u:3629": " glānopasthāyiko dīyate /",
    "K01vinv07_u:3630": " tad yady asya bhaiṣajyaṃ nāsti taṃ pṛṣṭvā (MSV II 125)",
    "K01vinv07_u:3631": " dānapatayaḥ samādāpayitavyāḥ /",
    "K01vinv07_u:3632": " sacet saṃpadyata ity evaṃ kuśalam* /",
    "K01vinv07_u:3633": " nocet saṃpadyate sāṃghikaṃ deyam* /",
    "K01vinv07_u:3634": " sacet saṃpadyata ity evaṃ kuśalam* /",
    "K01vinv07_u:3635": " nocet saṃpadyate buddhākṣayanīvisantikaṃ deyam* /",
    "K01vinv07_u:3636": " sacet api na saṃpadyate yat tathāgatacaitye vā gandhakuṭyāṃ vā chatraṃ vā dhvajaṃ vā patākā vā ābharaṇakaṃ vā saṃghena dānīyaṃ dātavyam iti",
    "K01vinv07_u:3637": " upasthāyikena vikrīyopasthānaṃ kartavyaṃ śāstuś ca pūjā /",
    "K01vinv07_u:3638": " svasthībhūtasyārocayitavyaṃ yad buddhasantakaṃ tavopayuktam iti /",
    "K01vinv07_u:3639": " yady asya vibhavo 'sti /",
    "K01vinv07_u:3640": " tena yatnam āsthāya dātavyam* /",
    "K01vinv07_u:3641": " sacen nāsti yad asyopayuktam* /",
    "K01vinv07_u:3642": " arhati putraḥ paitṛkasya /",
    "K01vinv07_u:3643": " nātra kaukṛtyaṃ karaṇīyam iti /",
    "K01vinv07_u:3644": " śrāvastyāṃ nidānam* /",
    "K01vinv07_u:3645": " anyatamo bhikṣur ābādhiko duḥkhito bāḍhaglāno vedanābhibhūtaḥ /",
    "K01vinv07_u:3646": " tasya pātraṃ śobhanam* /",
    "K01vinv07_u:3647": " sa tasmin atīvādhyavasitaḥ /",
    "K01vinv07_u:3648": " upasthāyakam āha /",
    "K01vinv07_u:3649": " ānaya me pātram iti /",
    "K01vinv07_u:3650": " tena na dattam* /",
    "K01vinv07_u:3651": " sa tasyāntike cittaṃ pradūṣya pātre 'dhyavasitaḥ kālagataḥ /",
    "K01vinv07_u:3652": " sa tasminn eva pātre āśīviṣo bhūtvā utpannaḥ /",
    "K01vinv07_u:3653": " bhikṣavas tam ādahanaṃ nītvā saṃskārya vihāram āgatāḥ /",
    "K01vinv07_u:3654": " bhikṣuḥ saṃnipatitaḥ /",
    "K01vinv07_u:3655": " cīvarabhājakena mṛtapariṣkārikaṃ vṛddhānte 'bhirohitam* /",
    "K01vinv07_u:3656": " tatra bhagavān āyuṣmantam (MSV II 126)",
    "K01vinv07_u:3657": " ānandam āmantrayate sma /",
    "K01vinv07_u:3658": " gacchānanda /",
    "K01vinv07_u:3659": " bhikṣūṇām ārocaya /",
    "K01vinv07_u:3660": " na kenacit tasya bhikṣoḥ pātrasthavikā mocayitavyā /",
    "K01vinv07_u:3661": " tathāgata eva mocayiṣyati /",
    "K01vinv07_u:3662": " āyuṣmatānandena bhikṣūṇām ārocitam* /",
    "K01vinv07_u:3663": " tato bhagavatā svayam eva mocitaḥ /",
    "K01vinv07_u:3664": " āśīviṣo mahāntaṃ phaṇaṃ kṛtvāvasthitaḥ /",
    "K01vinv07_u:3665": " tato bhagavatā ṛcchaṭāśabdena prabodhyābhihitaḥ /",
    "K01vinv07_u:3666": " gaccha mohapuruṣa /",
    "K01vinv07_u:3667": " tyajainaṃ pātram* /",
    "K01vinv07_u:3668": " bhikṣavo bhājayantu iti /",
    "K01vinv07_u:3669": " sa kupito yatheṣṭagatipracāratayā vanagahanaṃ (270r1 = GBM 6.852) praviṣṭaḥ /",
    "K01vinv07_u:3670": " sa tasmin krodhāgninā prajvalitaḥ /",
    "K01vinv07_u:3671": " tad vanagahanaṃ pradīptam* /",
    "K01vinv07_u:3672": " tatraiva dagdho bhikṣūṇām antike cittam abhipradūṣya narakeṣūpapannaḥ /",
    "K01vinv07_u:3673": " tatra bhagavān bhikṣūn āmantrayate sma /",
    "K01vinv07_u:3674": " nirvidyatāṃ bhikṣavaḥ sarvabhavebhyo nirvidyatāṃ sarvabhavopapattikaraṇebhyaḥ /",
    "K01vinv07_u:3675": " yatra nāmaikasya satvasya triṣu sthāneṣu kāyo dahyate /",
    "K01vinv07_u:3676": " vanagahane krodhāgninā /",
    "K01vinv07_u:3677": " narake nārakeṇa /",
    "K01vinv07_u:3678": " śmaśāne prākṛtena /",
    "K01vinv07_u:3679": " tasmān na bhikṣūṇā pariṣkāre 'tyartham adhyavasānam utpādayitavyam* /",
    "K01vinv07_u:3680": " yasminn utpadyate tat parityaktavyam* /",
    "K01vinv07_u:3681": " na parityajati /",
    "K01vinv07_u:3682": " sātisāro bhavati /",
    "K01vinv07_u:3683": " api tu yadi glānaḥ svaṃ pariṣkāraṃ yācate /",
    "K01vinv07_u:3684": " upasthāyakena laghulaghv eva dātavyam* /",
    "K01vinv07_u:3685": " na dadāti /",
    "K01vinv07_u:3686": " sātisāro bhavati /",
    "K01vinv07_u:3687": " śrāvastyāṃ nidānam* /",
    "K01vinv07_u:3688": " tena khalu samayenānyatamo bhikṣur glāno layane kālagataḥ /",
    "K01vinv07_u:3689": " amanuṣyakeṣūpapannaḥ /",
    "K01vinv07_u:3690": " cīvarabhājako bhikṣus taṃ layanaṃ praveṣṭum ārabdhaḥ /",
    "K01vinv07_u:3691": " pātracīvaraṃ bhājayāmīti /",
    "K01vinv07_u:3692": " sa tīvreṇa paryavasthānena laguḍam ādāyotthitaḥ kathayati /",
    "K01vinv07_u:3693": " yāvan mām abhinirharatha (MSV II 127)",
    "K01vinv07_u:3694": " tāvat pātracīvaraṃ bhājayatheti /",
    "K01vinv07_u:3695": " sa saṃtrasto niṣpalāyitaḥ /",
    "K01vinv07_u:3696": " etat prakaraṇaṃ bhikṣavo bhagavata ārocayanti /",
    "K01vinv07_u:3697": " bhagavān āha /",
    "K01vinv07_u:3698": " pūrvaṃ tāvan mṛto bhikṣur abhinirhartavyaḥ paścāt tasya pātracīvaraṃ bhājayitavyam iti /",
    "K01vinv07_u:3699": " śrāvastyāṃ nidānam* /",
    "K01vinv07_u:3700": " tena khalu samayenānyatamo bhikṣur kālagataḥ /",
    "K01vinv07_u:3701": " bhikṣavas tam abhinirhṛtya evam eva śmaśāne chorayitvā vihāram āgataḥ /",
    "K01vinv07_u:3702": " cīvarabhājakas tasya layanaṃ praviṣṭaḥ /",
    "K01vinv07_u:3703": " pātracīvaraṃ bhājayāmīti /",
    "K01vinv07_u:3704": " so 'manuṣyakeṣūpapannaḥ /",
    "K01vinv07_u:3705": " laguḍam ādāyotthitaḥ /",
    "K01vinv07_u:3706": " sa kathayati /",
    "K01vinv07_u:3707": " yāvan mama śarīrapūjāṃ kurutha tāvat pātracīvaraṃ bhājayatheti /",
    "K01vinv07_u:3708": " etat prakaraṇaṃ bhikṣavo bhagavata ārocayanti /",
    "K01vinv07_u:3709": " bhagavān āha /",
    "K01vinv07_u:3710": " bhikṣubhis tasya pūrvaṃ śarīrapūjā kartavyeti /",
    "K01vinv07_u:3711": " tataḥ paścāt pātracīvaraṃ bhājayitavyam* /",
    "K01vinv07_u:3712": " eṣa ādīnavo na bhaviṣyatīti /",
    "K01vinv07_u:3713": " śrāvastyāṃ nidānam* /",
    "K01vinv07_u:3714": " tena khalu samayenānyatamo bhikṣur glāno layane kālagataḥ /",
    "K01vinv07_u:3715": " sa bhikṣur ādahanaṃ nītvā śarīrapūjāṃ kṛtvā dagdhaḥ /",
    "K01vinv07_u:3716": " tato vihāram āgataḥ /",
    "K01vinv07_u:3717": " cīvarabhājakas tasya layanaṃ praviṣṭaḥ /",
    "K01vinv07_u:3718": " sa laguḍam ādāyotthitaḥ /",
    "K01vinv07_u:3719": " tat tāvan mām uddiśya dharmaśravaṇam anuprayacchatha tāvac cīvarakāṇi bhājayatheti /",
    "K01vinv07_u:3720": " etat prakaraṇaṃ bhikṣavo bhagavata ārocayanti /",
    "K01vinv07_u:3721": " bhagavān āha /",
    "K01vinv07_u:3722": " tam uddiśya dharmaśravaṇaṃ datvā dakṣiṇām uddiśya paścāc cīvarakāṇi bhājayitavyānīti /",
    "K01vinv07_u:3723": " uddānam* /",
    "K01vinv07_u:3724": " glānakaś cātha śreṣṭhī ca prativastu navakarmikaḥ /",
    "K01vinv07_u:3725": " sīmā catuṣkikāṃ kṛtvā aṣṭau dūtena kārayet* /",
    "K01vinv07_u:3726": " (MSV II 128)",
    "K01vinv07_u:3727": " śrāvastyāṃ nidānam* /",
    "K01vinv07_u:3728": " tena khalu samayenānyatamena (270v1 = GBM 6.853)",
    "K01vinv07_u:3729": " gṛhapatinā buddhapramukho bhikṣusaṃgho 'ntargṛhe bhaktenopanimantritaḥ /",
    "K01vinv07_u:3730": " bhikṣusaṃghaḥ praviṣṭaḥ /",
    "K01vinv07_u:3731": " bhagavān aupadhike 'sthād abhinirhṛtapiṇḍapātaḥ /",
    "K01vinv07_u:3732": " paṃcabhiḥ kāraṇair buddhā bhagavantaḥ aupadhike tiṣṭhanty abhinirhṛtapiṇḍapātāḥ /",
    "K01vinv07_u:3733": " katamaiḥ paṃcabhiḥ /",
    "K01vinv07_u:3734": " pratisaṃlātukāmā bhavanti /",
    "K01vinv07_u:3735": " devatānāṃ dharmaṃ deśayitukāmā bhavanti /",
    "K01vinv07_u:3736": " śayanāsanaṃ pratyavekṣitukāmā bhavanti /",
    "K01vinv07_u:3737": " glānam avalokayitukāmā bhavanti /",
    "K01vinv07_u:3738": " śrāvakāṇāṃ vinayaśikṣāpadaṃ prajñapayitukāmā bhavanti /",
    "K01vinv07_u:3739": " asmiṃs tv arthe dvābhyāṃ kāraṇābhyāṃ buddho bhagavān aupadhike 'sthād abhinirhṛtapiṇḍapātaḥ /",
    "K01vinv07_u:3740": " atha bhagavān aciraprakrāntaṃ bhikṣusaṃghaṃ viditvā apāvaraṇīṃ gṛhītvā ārāmeṇārāmaṃ vihāreṇa vihāraṃ parigaṇena parigaṇaṃ caṃkrameṇa caṃkramam anucaṃkramyamāṇo 'nuvicarati /",
    "K01vinv07_u:3741": " anenānyatamo mahallako vihāras tenopasaṃkrāntaḥ /",
    "K01vinv07_u:3742": " tatra bhikṣur bāḍhaglānaḥ alpajñātaḥ sve mūtrapurīṣe nimagno bhagavantaṃ dṛṣṭvāparasvaram akārṣīt* /",
    "K01vinv07_u:3743": " anātho 'smi bhagavan* /",
    "K01vinv07_u:3744": " anātho 'smi sugata iti /",
    "K01vinv07_u:3745": " bhagavān āha /",
    "K01vinv07_u:3746": " kasmāt tvaṃ bhikṣo māṃ trailokyanātham uddiśya pravrajita evaṃ virauṣi /",
    "K01vinv07_u:3747": " anātho 'smi bhagavan* /",
    "K01vinv07_u:3748": " anātho 'smi sugata iti /",
    "K01vinv07_u:3749": " na me bhadanta kaścit sabrahmacārī upasthānaṃ karoty avalokayati vā /",
    "K01vinv07_u:3750": " asti tvayā bhikṣo kasyacit (MSV II 129)",
    "K01vinv07_u:3751": " sabrahmacāriṇa upasthānaṃ kṛtam avalokitaṃ vā /",
    "K01vinv07_u:3752": " no bhadanta /",
    "K01vinv07_u:3753": " ata eva te iyaṃ samavasthā /",
    "K01vinv07_u:3754": " bhagavāṃ laukikacittam utpādayati /",
    "K01vinv07_u:3755": " aho bata śakro devendro 'navataptān mahāsaraḥ pānīyam ādāya gandhamādanāc ca parvatān mṛttikām ānayed iti /",
    "K01vinv07_u:3756": " dharmatā khalu yasmin samaye bhagavāṃ laukikaṃ cittam utpādayati tasmin samaye śakrabrahmādayo 'pi devā bhagavataś cittam ājānanti /",
    "K01vinv07_u:3757": " tataḥ śakro devendraḥ anavataptān mahāsarasaḥ aṣṭāṃgopetasya pānīyasya sauvarṇaṃ bhṛṅgāram ādāya gandhamādanāc ca parvatān mṛttikāṃ laghulaghv eva bhagavataḥ purastād asthāt* /",
    "K01vinv07_u:3758": " evaṃ cāha /",
    "K01vinv07_u:3759": " tiṣṭhatu bhagavān aham asyopasthānaṃ karomi /",
    "K01vinv07_u:3760": " bhagavān āha /",
    "K01vinv07_u:3761": " naiṣa kauśikam uddiśya pravrajitaḥ kiṃ tu mām* /",
    "K01vinv07_u:3762": " api tu kiṃ tvayaiṣa pūrvaṃ na dṛṣṭaḥ /",
    "K01vinv07_u:3763": " tiṣṭha tvam* /",
    "K01vinv07_u:3764": " śucikāmā devāḥ /",
    "K01vinv07_u:3765": " aham evāsyopasthānaṃ karomi /",
    "K01vinv07_u:3766": " tato bhagavatā cīvaraṃ baddhvā cakrasvastikanandyāvartenānekapuṇyaśatanirjātena bhītānām āśvāsanakaraṇakareṇāsau bhikṣur gṛhītvā mūtrapurīṣād uddhṛtya ekānte sthāpitaḥ /",
    "K01vinv07_u:3767": " vaṃśavidalikayā nirlikhitaḥ /",
    "K01vinv07_u:3768": " pāṇḍumṛttikayā udvartitaḥ snāpitaḥ /",
    "K01vinv07_u:3769": " tataḥ sthāpitaḥ /",
    "K01vinv07_u:3770": " (271r1 = GBM 6.854) cīvarakāṇy asya prakṣālitāni /",
    "K01vinv07_u:3771": " tasmin pradeśe sukumārī gomayakārṣī dattā /",
    "K01vinv07_u:3772": " tato hastapādau saṃpraśodhya śakraṃ devendraṃ glānopasthānapūrvikayā (MSV II 130)",
    "K01vinv07_u:3773": " dharmadeśanayā sandeśya samādāpya vihāraṃ praviṣṭaḥ /",
    "K01vinv07_u:3774": " āyuṣmān ānandaḥ piṇḍapātanirhārakaḥ piṇḍapātam ādāya bhagavatsakāśam upasaṃkrāntaḥ /",
    "K01vinv07_u:3775": " dharmatā khalu buddhā bhagavantaḥ piṇḍapātanirhārakaṃ bhikṣum anayā pratisaṃmodanayā pratisaṃmodante /",
    "K01vinv07_u:3776": " kaccid bhikṣo praṇītaṃ bhaktaṃ saṃtarpito bhikṣusaṃgha iti /",
    "K01vinv07_u:3777": " pratisaṃmodate bhagavān āyuṣmantam ānandam* /",
    "K01vinv07_u:3778": " kaccid ānanda praṇītaṃ bhaktaṃ saṃtarpito bhikṣusaṃgha iti /",
    "K01vinv07_u:3779": " tathyaṃ bhadanta /",
    "K01vinv07_u:3780": " praṇītaṃ bhaktaṃ saṃtarpito bhikṣusaṃghaḥ /",
    "K01vinv07_u:3781": " tato bhagavān upārdhapiṇḍapātam ādāyāyuṣmantam ānandam āmantrayate /",
    "K01vinv07_u:3782": " gaccha ānanda amuṣmin vihāre bāḍhaglāno bhikṣuḥ /",
    "K01vinv07_u:3783": " tasmai deyam upārdhapiṇḍapātam* /",
    "K01vinv07_u:3784": " yad bhūṃkte cainaṃ vaktavyaḥ /",
    "K01vinv07_u:3785": " śāstrā te āyuṣman svayam evopasthānaṃ kṛtam* /",
    "K01vinv07_u:3786": " upārdhapiṇḍapātena ca saṃvibhāgaḥ kṛta iti /",
    "K01vinv07_u:3787": " evaṃ bhadanta ity āyuṣmān ānando bhagavataḥ pratiśrutyopārdhapiṇḍapātam ādāya tasmai datvā yathāsandiṣṭam ārocitavān* /",
    "K01vinv07_u:3788": " atha tasya bhikṣor etad abhavat* /",
    "K01vinv07_u:3789": " mama trailokyaguruṇā svayam upasthānaṃ kṛtam upārdhapiṇḍapātaś ca dattaḥ /",
    "K01vinv07_u:3790": " na mama pratirūpaṃ syād yad ahaṃ śraddhādeyaṃ paribhujya kausīdyenātināmayeyam* /",
    "K01vinv07_u:3791": " yanv ahaṃ pūrvarātrāpararātraṃ jāgarikāyogam anuyukto vihareyam iti /",
    "K01vinv07_u:3792": " tena pūrvarātrāpararātraṃ jāgarikāyogam anuyuktena viharatā idam eva ca pañcagaṇḍakaṃ",
    "K01vinv07_u:3793": " saṃsāracakraṃ calācalaṃ viditvā sarvasaṃskāragatiṃ śatanapatanavikiraṇavidhvaṃsanadharmatayā (MSV II 131)",
    "K01vinv07_u:3794": " parāhatya sarvakleśaprahāṇād arhatvaṃ sākṣātkṛtam iti /",
    "K01vinv07_u:3795": " arhan saṃvṛttaḥ /",
    "K01vinv07_u:3796": " traidhātuke vītarāgaḥ samaloṣṭrakāṃcanaḥ ākāśapāṇitalasamacitto vāsīcandanakalpo",
    "K01vinv07_u:3797": " 'vidyāvidāritāṇḍakośo vidyābhijñaḥ pratisaṃvitprāpto bhavalābhalobhasatkāraparāṃmukhaḥ",
    "K01vinv07_u:3798": " sendropendrāṇāṃ devānāṃ pūjyo mānyo 'bhivādyaś ca saṃvṛttaḥ /",
    "K01vinv07_u:3799": " tatra bhagavān bhikṣūn āmantrayate /",
    "K01vinv07_u:3800": " eṣāṃ bhikṣavo glānānāṃ na mātā na pitā na cānyo bandhuḥ nānyatra yūyam eva sabrahmacāriṇaḥ /",
    "K01vinv07_u:3801": " tasmāt sabrahmacāribhiḥ pasrasparam upasthānaṃ karaṇīyam* /",
    "K01vinv07_u:3802": " upādhyāyena sārdhaṃvihāriṇaḥ /",
    "K01vinv07_u:3803": " sārdhaṃvihāriṇā upādhyāyasya /",
    "K01vinv07_u:3804": " ācāryeṇāntevāsinaḥ /",
    "K01vinv07_u:3805": " antevāsinā ācāryasya /",
    "K01vinv07_u:3806": " samānopādhyāyena samānopādhyāyasya /",
    "K01vinv07_u:3807": " samānācāryeṇa samānācāryasya /",
    "K01vinv07_u:3808": " ālaptakenālaptakasya /",
    "K01vinv07_u:3809": " saṃlaptakena saṃlaptakasya /",
    "K01vinv07_u:3810": " (271v1 = GBM 6.855) saṃstukena saṃstukasya /",
    "K01vinv07_u:3811": " sapremakena sapremakasya /",
    "K01vinv07_u:3812": " yaḥ parṣadvinirmukto 'lpajñātaś ca tasya saṃghenopasthāyiko deyaḥ /",
    "K01vinv07_u:3813": " glānāvasthāṃ paricchidya eko vā dvau vā saṃbahulā vā /",
    "K01vinv07_u:3814": " antataḥ sarvasaṃghenopasthānaṃ karaṇīyam* /",
    "K01vinv07_u:3815": " bhikṣavaḥ saṃśayajātāḥ sarvasaṃśayacchetāraṃ buddhaṃ bhagavantaṃ papracchuḥ /",
    "K01vinv07_u:3816": " paśya bhadanta bhagavatā tasya bhikṣoḥ svayam evam upasthānaṃ kṛtam* /",
    "K01vinv07_u:3817": " tena cārhatvaṃ sākṣātkṛtam iti /",
    "K01vinv07_u:3818": " bhagavān āha /",
    "K01vinv07_u:3819": " na bhikṣava etarhi (MSV II 132)",
    "K01vinv07_u:3820": " yathā atīte 'py adhvani tasya mayā upasthānaṃ kṛtam* /",
    "K01vinv07_u:3821": " tena ca pañcābhijñāḥ sākṣātkṛtāḥ /",
    "K01vinv07_u:3822": " bhūtapūrvaṃ bhikṣavo 'nyatamasminn āśramapade puṣpaphalasalilasaṃpanne nānāvṛkṣopaśobhite ṛṣiḥ prativasati pañcābhijñaḥ /",
    "K01vinv07_u:3823": " tena śiṣyasyopasthānaṃ kṛtam* /",
    "K01vinv07_u:3824": " svasthībhūtaḥ /",
    "K01vinv07_u:3825": " tatas tena pañcābhijñāḥ sākṣātkṛtāḥ /",
    "K01vinv07_u:3826": " kiṃ manyadhve bhikṣavaḥ /",
    "K01vinv07_u:3827": " yo 'sau tena kālena tena samayena ṛṣir āsīd ahaṃ saḥ /",
    "K01vinv07_u:3828": " yo 'sau tasya ṛṣeḥ śiṣya eṣa evāsau bhikṣuḥ /",
    "K01vinv07_u:3829": " tadāpy asya mayā upasthānaṃ kṛtam etarhy apy asya mayā upasthānaṃ kṛtam* /",
    "K01vinv07_u:3830": " punar api bhikṣavo buddhaṃ bhagavantaṃ papracchuḥ /",
    "K01vinv07_u:3831": " paśya bhadantātīva bhagavato glānakaḥ priya iti /",
    "K01vinv07_u:3832": " bhagavān āha /",
    "K01vinv07_u:3833": " na bhikṣava etarhi yathā atīte 'dhvani mamātiva glānakāḥ priyāḥ /",
    "K01vinv07_u:3834": " tac chrūyatām* /",
    "K01vinv07_u:3835": " bhūtapūrvaṃ bhikṣavaḥ śivaghoṣāyāṃ rājadhānyāṃ sivir nāma rājā rājyaṃ kārayati /",
    "K01vinv07_u:3836": " ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca /",
    "K01vinv07_u:3837": " tasya nāsti kiṃcid aparityājyaṃ yācanakebhyo viśeṣatas tu glānebhyaḥ /",
    "K01vinv07_u:3838": " yāvad anyatamo gṛhapatir glānaḥ sarvavaidyapratyākhyāto rājñaḥ sakāśaṃ gataḥ /",
    "K01vinv07_u:3839": " deva cikitsāṃ me kāraya iti /",
    "K01vinv07_u:3840": " tato rājñā vaidyānām ājñā dattā /",
    "K01vinv07_u:3841": " bhavato 'sya cikitsāṃ kuruteti /",
    "K01vinv07_u:3842": " te kathayanti /",
    "K01vinv07_u:3843": " deva durlabhāny asya bhaiṣajyānīti /",
    "K01vinv07_u:3844": " rājā kathayati /",
    "K01vinv07_u:3845": " kīdṛśāni punas tāni bhaiṣajyāni /",
    "K01vinv07_u:3846": " deva yaḥ kadācij janmanaḥ prabhṛti na kasyacid ruṣitapūrvas tasya rudhireṇa yavāgūḥ ṣaṇmāsān dātavyā /",
    "K01vinv07_u:3847": " evam asya svāsthyaṃ bhavati /",
    "K01vinv07_u:3848": " nānyatheti /",
    "K01vinv07_u:3849": " rājā kathayati /",
    "K01vinv07_u:3850": " satyaṃ durlabham asya bhaiṣajyam* /",
    "K01vinv07_u:3851": " sa ātmanaḥ (MSV II 133) pracāraṃ paricchettum ārabdhaḥ /",
    "K01vinv07_u:3852": " duḥkham ātmanaḥ pracāraḥ paricchidyate /",
    "K01vinv07_u:3853": " sa dhātrīṃ praṣṭum ārabdhaḥ /",
    "K01vinv07_u:3854": " amba asty aham iyatā kālena kasyacid ruṣitapūrvaḥ /",
    "K01vinv07_u:3855": " kumāra yadā tvaṃ mamāṃsagatas tadāham api na kasyacid ruṣitapūrvā prāg eva tvam iti /",
    "K01vinv07_u:3856": " tato jananyāḥ sakāśam upasaṃkrāntaḥ /",
    "K01vinv07_u:3857": " kathayati /",
    "K01vinv07_u:3858": " amba asty ahaṃ kasyacid ruṣitapūrvaḥ /",
    "K01vinv07_u:3859": " kumāra yadā tvaṃ mama kukṣigatas tadāham api na kasyacid ruṣitapūrvā prāg eva tvam iti /",
    "K01vinv07_u:3860": " sa saṃlakṣayati (272r1 = GBM 6.856) /",
    "K01vinv07_u:3861": " labdhaṃ bhaiṣajyam iti viditvā tena vaidyānām ājñā dattā /",
    "K01vinv07_u:3862": " bhavanto mayātmā parīkṣitaḥ /",
    "K01vinv07_u:3863": " ahaṃ na kadācit kasyacid ruṣitapūrvaḥ /",
    "K01vinv07_u:3864": " mama paṃceṅkhikaśirāvedhaṃ kuruta /",
    "K01vinv07_u:3865": " deva vayaṃ prākṛtapuruṣasyārthāya devasya kāye śastraṃ na nipātayāmaḥ /",
    "K01vinv07_u:3866": " kuśalā bhavanti bodhisatvās teṣu teṣu śilpasthānakarmasthāneṣu /",
    "K01vinv07_u:3867": " rājñā svayam eva śirāvedhaḥ kṛtaḥ /",
    "K01vinv07_u:3868": " tena ca rudhireṇa ṣaṇ māsān pratidinaṃ tasmai yavāgūr dattā /",
    "K01vinv07_u:3869": " svastho jātaḥ /",
    "K01vinv07_u:3870": " kiṃ manyadhve bhikṣavaḥ /",
    "K01vinv07_u:3871": " yo 'sau rājā ahaṃ sa tena kālena tena samayena /",
    "K01vinv07_u:3872": " tadāpi me glānakāḥ priyāḥ prāg evedānīm* /",
    "K01vinv07_u:3873": " punar api śive rājñaḥ putrasya pārśvaśoṣo jātaḥ /",
    "K01vinv07_u:3874": " rājñā vaidyānām ājñā dattā /",
    "K01vinv07_u:3875": " bhavanto 'sya kumārasya cikitsāṃ kuruteti /",
    "K01vinv07_u:3876": " te kathayanti /",
    "K01vinv07_u:3877": " deva sarvasāraṃ ghṛtaṃ pacyatām* /",
    "K01vinv07_u:3878": " iti viditvā dvādaśabhir varṣaiḥ sarvadravyāṇi samupānītāni /",
    "K01vinv07_u:3879": " adyāpi jīvajīvakamāṃsaṃ na labhyate /",
    "K01vinv07_u:3880": " vaidyaiḥ śākuntikānām ājñā dattā /",
    "K01vinv07_u:3881": " āgacchata /",
    "K01vinv07_u:3882": " ādarśakaṃ (MSV II 134) kukkuṭakaṃ ca gṛhītvā samudrataṭaṃ gacchata /",
    "K01vinv07_u:3883": " tatra pāśān pātayitvā kukkuṭakasya purastād ādarśaṃ sthāpayata /",
    "K01vinv07_u:3884": " kukkuṭaḥ svaṃ pratibimbaṃ dṛṣṭvā kukkuṭo 'yam iti raviṣyati /",
    "K01vinv07_u:3885": " kautūhalī jīvajīvakaḥ kukkuṭaśabdaṃ śrutvā kukkuṭasamīpam āgamiṣyati /",
    "K01vinv07_u:3886": " ayaṃ tasya bandhanopāya iti /",
    "K01vinv07_u:3887": " tais tathā kṛtam* /",
    "K01vinv07_u:3888": " yāvat karmapāśito jīvajīvakaḥ prāṇī baddhaḥ /",
    "K01vinv07_u:3889": " te tam ādāya saṃprasthitāḥ /",
    "K01vinv07_u:3890": " dharmatā hy eṣā aciravyativṛte lokasanniveśe tiryañco 'pi vākpravyāharaṇasamarthā bhavanti /",
    "K01vinv07_u:3891": " jīvajīvakaḥ prāṇī kathayati /",
    "K01vinv07_u:3892": " bhavantaḥ kutra māṃ nayatha /",
    "K01vinv07_u:3893": " tair yathāvṛttaṃ samākhyātam* /",
    "K01vinv07_u:3894": " sa kathayati /",
    "K01vinv07_u:3895": " muṃcata muṃcata mām* /",
    "K01vinv07_u:3896": " māṃsabalo nāma auṣadhī kathayasi ratnāni veti /",
    "K01vinv07_u:3897": " te kathayanti /",
    "K01vinv07_u:3898": " upadarśaya tāvat paśyāmaḥ kīdṛśās tā oṣadhaya iti /",
    "K01vinv07_u:3899": " tena samākhyātam* /",
    "K01vinv07_u:3900": " madīyasnānodakaṃ māṃsabalam* /",
    "K01vinv07_u:3901": " tadādāya gaccha /",
    "K01vinv07_u:3902": " imāni ca ratnānīti /",
    "K01vinv07_u:3903": " te rājñaḥ śaṃkitāḥ /",
    "K01vinv07_u:3904": " ratnāny apāsya tam eva jīvajīvakam ādāya saṃprasthitāḥ /",
    "K01vinv07_u:3905": " anupūrveṇa śivaghoṣāṃ rājadhānīm anuprāptāḥ /",
    "K01vinv07_u:3906": " tair jīvajīvakaprāṇī rājña upanāmitaḥ /",
    "K01vinv07_u:3907": " yac ca tenauṣadham ādiṣṭaṃ tac ca kathitam* /",
    "K01vinv07_u:3908": " tato rājñā jīvajīvakaḥ pṛṣṭaḥ /",
    "K01vinv07_u:3909": " kathayati /",
    "K01vinv07_u:3910": " deva mama snānodakaṃ māṃsabalam iti /",
    "K01vinv07_u:3911": " rājñā sapta udakamaṇayaḥ śobhanāmbhasaḥ pūrṇāḥ sthāpitāḥ /",
    "K01vinv07_u:3912": " sa teṣu yāvat snāto yāvat suviśrānto jātaḥ /",
    "K01vinv07_u:3913": " tataḥ kāyasya balaṃ jñātvā sahasā utphlutya śaraṇapṛṣṭham abhirūḍho vigatabhayabhairavo gāthāṃ bhāṣate /",
    "K01vinv07_u:3914": " (MSV II 135)",
    "K01vinv07_u:3915": " pūrvaṃ tāvad ahaṃ mūrkhaḥ paścāc (272v1 = GBM 6.857)",
    "K01vinv07_u:3916": " chākuntikā ime /",
    "K01vinv07_u:3917": " tato rājā ca vaidyāś ca saṃpūrṇaṃ mūrkhamaṇḍalam* //",
    "K01vinv07_u:3918": " ity uktvā prakrāntaḥ /",
    "K01vinv07_u:3919": " tato rājñā vaidyā āhūya pṛṣṭāḥ /",
    "K01vinv07_u:3920": " bhavantaḥ satyam* /",
    "K01vinv07_u:3921": " bhavantaḥ jīvajīvakasya snānodakaṃ tanmāṃsena samabalam iti /",
    "K01vinv07_u:3922": " te kathayanti /",
    "K01vinv07_u:3923": " deva satyam* /",
    "K01vinv07_u:3924": " pacata ghṛtam* /",
    "K01vinv07_u:3925": " taiḥ sarvasāraṃ ghṛtaṃ pakvam* /",
    "K01vinv07_u:3926": " rājaputra upayoktuṃ pravṛttaḥ /",
    "K01vinv07_u:3927": " yāvad anyatamasmin himavatkandare paṃca pratyekabuddhaśatāni prativasanti tatraikasya pārśvaśoṣo jātaḥ /",
    "K01vinv07_u:3928": " sa taiḥ pratyekabuddhair abhihitaḥ /",
    "K01vinv07_u:3929": " āyuṣman janapadān gatvā vaidyaṃ pṛṣṭvā bhaiṣajyaṃ sevasva /",
    "K01vinv07_u:3930": " svastho bhaviṣyasīti /",
    "K01vinv07_u:3931": " kathayati /",
    "K01vinv07_u:3932": " āyuṣmanta āgamiṣyanti /",
    "K01vinv07_u:3933": " sa dharmo bahujanāniṣṭo bahujanākānto bahujanāpriyo bahujanāmanāpaḥ sarvasatvādhāraṇaḥ yaduta maraṇaṃ nāma yo māṃ sa vyādhinā neṣyati /",
    "K01vinv07_u:3934": " kasyārthāya grāmāntam avasarāmīti /",
    "K01vinv07_u:3935": " te kathayanti /",
    "K01vinv07_u:3936": " āyuṣman yady apy evaṃ yathāpi yāvac chīlavān puruṣapudgalaś ciraṃ jīvati tāvad bahupuṇyaṃ prasūyate /",
    "K01vinv07_u:3937": " yāvad bahupuṇyaṃ prasūyate tāvac ciraṃ svargeṣu modate /",
    "K01vinv07_u:3938": " sa tair uparudhyamāno janapadād avatīrṇaḥ /",
    "K01vinv07_u:3939": " anupūrveṇa śivaghoṣāṃ rājadhānīm anuprāptaḥ /",
    "K01vinv07_u:3940": " tato mārgaśramaṃ prativinodya vaidyasakāśaṃ gataḥ /",
    "K01vinv07_u:3941": " bhadramukha mamedṛśo rogaḥ /",
    "K01vinv07_u:3942": " bhaiṣajyaṃ vyapadiśa iti /",
    "K01vinv07_u:3943": " sa kathayati /",
    "K01vinv07_u:3944": " ārya yādṛśa evāyaṃ tava rogas tādṛśa eva rājña putrasya /",
    "K01vinv07_u:3945": " dvādaśabhir varṣaiḥ sarvasāraṃ ghṛtaṃ pakvam* /",
    "K01vinv07_u:3946": " gatvā prārthaya /",
    "K01vinv07_u:3947": " yady apy etat te maṇḍam api (MSV II 136)",
    "K01vinv07_u:3948": " bhāgyaviśeṣāt pratilabhyase tena te yāpyaṃ bhaviṣyatīti /",
    "K01vinv07_u:3949": " sa rājakuladvāraṃ gatvāvasthitaḥ /",
    "K01vinv07_u:3950": " ācaritaṃ tasya rājñaḥ /",
    "K01vinv07_u:3951": " ghaṇṭā dvāre nityaṃ pralambitā /",
    "K01vinv07_u:3952": " yācanakajananivedī /",
    "K01vinv07_u:3953": " yadā yācanako dvāre tiṣṭhati tadāsau rauti /",
    "K01vinv07_u:3954": " yāvad asau ghaṇṭā pratyekabuddham āgataṃ nivedayantī raṭitum ārabdhā /",
    "K01vinv07_u:3955": " tato rājaputraḥ kathayati /",
    "K01vinv07_u:3956": " amba tāta yāvanako 'bhyāgataḥ /",
    "K01vinv07_u:3957": " vicāryatāṃ kiṃ prārthayatīti /",
    "K01vinv07_u:3958": " tau kathayataḥ /",
    "K01vinv07_u:3959": " putra asmābhir dvādaśabhir varṣair dravyasaṃhāraṃ kṛtvā idaṃ ghṛtaṃ pakvam* /",
    "K01vinv07_u:3960": " piba tāvat paścād yācanakaṃ praveśayāmaḥ /",
    "K01vinv07_u:3961": " vicārayiṣyāmaḥ kiṃ prārthayatīti /",
    "K01vinv07_u:3962": " tasya kṛtakutūhalasvastyayanasya ghṛtaṃ pātukāmasya yācanakabhājanāśāmarmasaṃghaṭṭitaśarīrasya tad vṛttaṃ na rocate /",
    "K01vinv07_u:3963": " kathayati ca /",
    "K01vinv07_u:3964": " amba tāta na tāvaparibhokṣye yāvad yācanakaḥ praviśata iti /",
    "K01vinv07_u:3965": " rājñā dauvārikasyājñā dattā /",
    "K01vinv07_u:3966": " yācanakaṃ praveśaya iti /",
    "K01vinv07_u:3967": " sa praveśitaḥ /",
    "K01vinv07_u:3968": " rājaputreṇa dṛṣṭaḥ /",
    "K01vinv07_u:3969": " kāyaprāsādikaś cittaprāsādikaś ca śānteneryāpathenāvatīrṇaḥ /",
    "K01vinv07_u:3970": " sa kathayati /",
    "K01vinv07_u:3971": " āryakeṇa kiṃ prayojanam* /",
    "K01vinv07_u:3972": " tena vistareṇa samākhyātam* /",
    "K01vinv07_u:3973": " sa kathayati /",
    "K01vinv07_u:3974": " ārya tvam eva maṇḍārho nāham* /",
    "K01vinv07_u:3975": " gṛhāṇa /",
    "K01vinv07_u:3976": " dadāmīti /",
    "K01vinv07_u:3977": " tena pātraṃ prasāritam* /",
    "K01vinv07_u:3978": " rājaputreṇa tīvreṇāśayena (273r1 = GBM 6.858)",
    "K01vinv07_u:3979": " tasmai tanmaṇḍo dattaḥ /",
    "K01vinv07_u:3980": " tenāpi mahātmanā sarvasatvahitānugataṃ rājaputreṇa cittam utpāditam* /",
    "K01vinv07_u:3981": " ṛdhyati śīlavataś cetaḥpraṇidhānam* /",
    "K01vinv07_u:3982": " tac ca viśuddhatvāc chīlasyeti /",
    "K01vinv07_u:3983": " ubhāv api svasthau saṃvṛttau /",
    "K01vinv07_u:3984": " kiṃ manyadhve bhikṣavo yo 'sau rājakumāraḥ (MSV II 137)",
    "K01vinv07_u:3985": " aham eva sa tena kālena tena samayena /",
    "K01vinv07_u:3986": " tadāpi me glānakāḥ priyāḥ prāg evedānīm* /",
    "K01vinv07_u:3987": " kiṃ bhadanta tena rājaputreṇa tena ca pratyekabuddhena karma kṛtaṃ yena tayor yugapad vyādhir utpanno yugapac ca vyupaśāntir iti /",
    "K01vinv07_u:3988": " bhagavān āha /",
    "K01vinv07_u:3989": " tasyām eva bhikṣavaḥ pūrvam anyāsu jātiṣu karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāni avaśyaṃbhāvīni",
    "K01vinv07_u:3990": " na bhikṣavaḥ karmāṇi kṛtāny upacitāni bāhye pṛthivīdhātau vipacyante /",
    "K01vinv07_u:3991": " nābdhātau /",
    "K01vinv07_u:3992": " na tejodhātau /",
    "K01vinv07_u:3993": " na vāyudhātav api /",
    "K01vinv07_u:3994": " bhūdhātuṣv eva skandhadhātv āyataneṣu karmāṇi kṛtāni vipacyante śubhāny aśubhāni ca /",
    "K01vinv07_u:3995": " na praṇaśyanti karmāṇi api kalpaśatair api /",
    "K01vinv07_u:3996": " sāmagrīṃ prāpya kālaṃ ca phalanti khalu dehinām* //",
    "K01vinv07_u:3997": " bhūtapūrvaṃ bhikṣavo vārāṇasyāṃ nagaryāṃ brahmadatto nāma rājā babhūva /",
    "K01vinv07_u:3998": " tasya dvau putrau /",
    "K01vinv07_u:3999": " tayor yaḥ kanīyān sa rājyābhinandī /",
    "K01vinv07_u:4000": " purohitasyāpi dvau putrau /",
    "K01vinv07_u:4001": " tayor api kanīyān sa paurohityaṃ prārthayate /",
    "K01vinv07_u:4002": " dhātuśaḥ satvāḥ saṃsyandanta iti tayoḥ parasparaṃ sakhyam utpannam* /",
    "K01vinv07_u:4003": " rājaputraḥ kathayati /",
    "K01vinv07_u:4004": " ka upāyaḥ syād yenāhaṃ rājā bhaveyam* /",
    "K01vinv07_u:4005": " sa kathayati /",
    "K01vinv07_u:4006": " asty upāyaḥ /",
    "K01vinv07_u:4007": " yadi tvaṃ māṃ paurohitye sthāpayasi (MSV II 138)",
    "K01vinv07_u:4008": " kathayāmīti /",
    "K01vinv07_u:4009": " sa kathayati /",
    "K01vinv07_u:4010": " evaṃ bhavatu /",
    "K01vinv07_u:4011": " kathaya /",
    "K01vinv07_u:4012": " sthāpayāmīti /",
    "K01vinv07_u:4013": " sa kathayati /",
    "K01vinv07_u:4014": " ahaṃ tava bhrātaraṃ vyaṃgaṃ karomi /",
    "K01vinv07_u:4015": " tvaṃ rājā bhavasīti /",
    "K01vinv07_u:4016": " tenānumoditam* /",
    "K01vinv07_u:4017": " tatas tena tasya jyeṣṭhasya rājaputrasya bhaiṣajyaṃ dattam* /",
    "K01vinv07_u:4018": " vyaṃgībhūtam* /",
    "K01vinv07_u:4019": " apareṇa samayena rājā kālagataḥ /",
    "K01vinv07_u:4020": " amātyaiḥ sa vyaṃga iti kṛtvā kanīyān rājye 'bhiṣiktaḥ /",
    "K01vinv07_u:4021": " tenāpy asau kanīyān purohitaputraḥ paurohitye pratiṣṭhāpitaḥ /",
    "K01vinv07_u:4022": " yāvad apareṇa samayena rājā purohitena sārdhaṃ saṃlāpena tiṣṭhati /",
    "K01vinv07_u:4023": " rājñāsau bhrātā vyaṃgo dṛṣṭaḥ /",
    "K01vinv07_u:4024": " tasya taṃ dṛṣṭvā vipratisāra utpannaḥ /",
    "K01vinv07_u:4025": " na śobhanaṃ mayā kṛtaṃ yad rājyahetor bhrātā vyaṃgīkṛta iti /",
    "K01vinv07_u:4026": " purohitaḥ kathayati /",
    "K01vinv07_u:4027": " deva mamāpi vipratiāra utpannaḥ /",
    "K01vinv07_u:4028": " yadi devasyābhimataṃ punar apy evaṃ yathāpaurāṇaṃ karomīti /",
    "K01vinv07_u:4029": " sa kathayati /",
    "K01vinv07_u:4030": " kuruṣvānujāne /",
    "K01vinv07_u:4031": " tena tasya bhaiṣajyaṃ dattam* /",
    "K01vinv07_u:4032": " svasthībhūtaḥ /",
    "K01vinv07_u:4033": " tatas tau pratyekabuddhe kārān kṛtvā praṇidhānaṃ kartum ārabdhau /",
    "K01vinv07_u:4034": " yadāvābhyām evaṃvidhe sadbhūtadakṣiṇīye kārāḥ kṛtā asya karmaṇo vipākena āḍhye mahādhane mahābhoge kule jāyeyahi /",
    "K01vinv07_u:4035": " asya ca pāpasya vyaṃgīkaraṇasya karmaṇo vipākam anubhaveyam iti (273v1 = GBM 6.859) /",
    "K01vinv07_u:4036": " kiṃ manyadhve bhikṣavaḥ /",
    "K01vinv07_u:4037": " yo 'sau rājaputraḥ aham eva sa tena kālena tena samayena /",
    "K01vinv07_u:4038": " yo 'sau purohitaputraḥ eṣa evāsau pratyekabuddhaḥ /",
    "K01vinv07_u:4039": " yat tābhyāṃ saṃjalpaṃ kṛtvā rājakumārasya bhaiṣajyaṃ dattaṃ tena yugapad vyaṃgau saṃvṛttau /",
    "K01vinv07_u:4040": " yat tu vipratisārābhyāṃ vicārya punar bhaiṣajyaṃ dattaṃ tena yugapat svasthībhūtau /",
    "K01vinv07_u:4041": " iti hi (MSV II 139) bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ /",
    "K01vinv07_u:4042": " ekāntaśuklānām ekāntaśuklaḥ /",
    "K01vinv07_u:4043": " vyatimiśrāṇāṃ vyatimiśraḥ /",
    "K01vinv07_u:4044": " tasmāt tarhi bhikṣavaḥ ekāntakṛṣṇāni karmāṇy apāsya vyatimiśrāṇi ca ekāntaśukleṣv eva karmasvābhogāḥ karaṇīyaḥ /",
    "K01vinv07_u:4045": " ity evaṃ vo bhikṣavaḥ śikṣitavyam* /",
    "K01vinv07_u:4046": " śrāvastyāṃ nidānam* /",
    "K01vinv07_u:4047": " tena khalu samayena śrāvastyāṃ śreṣṭhināmā gṛhapatir āḍhyo mahādhane mahābhoge vistīrṇaviśālaparigraho vaiśravaṇadhanasamudito vaiśravaṇadhanapratispardhī",
    "K01vinv07_u:4048": " tena sadṛśāt kulāt kalatram ānītam* /",
    "K01vinv07_u:4049": " so 'putraḥ putrābhinandī śivavaruṇakuberaśakrabrahmādīn anyāṃś ca devatāviśeṣān āyācate /",
    "K01vinv07_u:4050": " tadyathā ārāmadevatā vanadevatāś catvaradevatāḥ śṛṃgāṭakadevatā balipratigrāhikā devatāḥ sahajāḥ sahadharmikā nityānubaddhā api devatā āyācate",
    "K01vinv07_u:4051": " asti caiṣa lokapravādaḥ /",
    "K01vinv07_u:4052": " yadāyācanahetoḥ putrā jāyante duhitaraś ceti /",
    "K01vinv07_u:4053": " tac ca naivam* /",
    "K01vinv07_u:4054": " yady evam abhaviṣyad ekaikasya putrasahasram abhaviṣyat tadyathā rājñaś cakaravartinaḥ /",
    "K01vinv07_u:4055": " api tu trayāṇāṃ sthānānāṃ saṃmukhībhāvāt putrā jāyante duhitaraś ca /",
    "K01vinv07_u:4056": " katame trayāṇām* /",
    "K01vinv07_u:4057": " mātāpitarāu raktau bhavataḥ /",
    "K01vinv07_u:4058": " sannipatitau /",
    "K01vinv07_u:4059": " mātā kalyā bhavati ṛtumatī /",
    "K01vinv07_u:4060": " gandharvaś ca pratyupasthito bhavati /",
    "K01vinv07_u:4061": " eṣāṃ trayāṇāṃ sthānānāṃ saṃmukhībhāvāt putrā jāyante duhitaraś ca /",
    "K01vinv07_u:4062": " yadāsya devatārādhanenāpi na putro na duhitā tadā sarvadevatāḥ pratyākhyāya bhagavaty abhiprasannaḥ /",
    "K01vinv07_u:4063": " yāvad anyatamasya bhikṣoḥ sakāśam upasaṃkrāntaḥ /",
    "K01vinv07_u:4064": " ārya icchāmi (MSV II 140)",
    "K01vinv07_u:4065": " svākhyāte dharmavinaye pravrajitum* /",
    "K01vinv07_u:4066": " bhadramukha evaṃ kuru /",
    "K01vinv07_u:4067": " sa tasyānupūrvyā keśāvataraṇaṃ kṛtvā śikṣāpadāni grāhayitum ārabdhaḥ /",
    "K01vinv07_u:4068": " pravrajyāntarāyakareṇa ca mahatā jvareṇābhibhūtaḥ /",
    "K01vinv07_u:4069": " etat prakaraṇaṃ bhikṣavo bhagavata ārocayanti /",
    "K01vinv07_u:4070": " bhagavān āha /",
    "K01vinv07_u:4071": " upasthānam asya karaṇīyam* /",
    "K01vinv07_u:4072": " na tāvac chikṣāpadāni deyāni yāvat svasthaḥ saṃvṛttaḥ /",
    "K01vinv07_u:4073": " ity uktaṃ bhagavatā /",
    "K01vinv07_u:4074": " tasyopasthānaṃ kartavyam iti hi bhikṣavo na jānante kena kartavyam iti /",
    "K01vinv07_u:4075": " bhagavān āha /",
    "K01vinv07_u:4076": " bhikṣubhiḥ /",
    "K01vinv07_u:4077": " vaidyās tasya divā bhaiṣajyaṃ kurvanti /",
    "K01vinv07_u:4078": " rātrau (274r1 = GBM 6.860) glānyaṃ vardhate /",
    "K01vinv07_u:4079": " te kathayanti /",
    "K01vinv07_u:4080": " ārya vayam asya divā cikitsikāṃ kurmaḥ rātrau glānyaṃ vardhate /",
    "K01vinv07_u:4081": " yady eṣa gṛhaṃ nīyate vayam asya rātrau cikitsāṃ kuryāma iti /",
    "K01vinv07_u:4082": " etat prakaraṇaṃ bhikṣavo bhagavata ārocayanti /",
    "K01vinv07_u:4083": " bhagavān āha /",
    "K01vinv07_u:4084": " gṛhaṃ nīyatāṃ tatrāpy asyopasthāyikān anuprayacchata /",
    "K01vinv07_u:4085": " tasya tad glānyaṃ dīrghakālīnaṃ samvṛttam* /",
    "K01vinv07_u:4086": " keśās tasya dīrghadīrghā jātāḥ /",
    "K01vinv07_u:4087": " tasya muṇḍo gṛhapatir iti saṃjñā saṃvṛttā /",
    "K01vinv07_u:4088": " sa yadā mūlagaṇḍapatrapuṣpaphalabhaiṣajyair upasthīyamāno na svasthībhavati tadā tenātmā paricchinno mṛto 'ham iti /",
    "K01vinv07_u:4089": " tatas tena maraṇakālasamaye sarvaṃ santakasvāpateyaṃ patrābhilekhyaṃ kṛtvā jetavane preṣitam* /",
    "K01vinv07_u:4090": " sa ca kālagataḥ /",
    "K01vinv07_u:4091": " amātyaiḥ rājñaḥ prasenajitaḥ kosalasyārocitam* /",
    "K01vinv07_u:4092": " deva muṇḍo gṛhapatir aputraḥ kālagataḥ /",
    "K01vinv07_u:4093": " prabhūtaṃ cāsya hiraṇyasuvarṇam asti hastino 'śvā gāvo mahiṣyaḥ sannāhāni ca /",
    "K01vinv07_u:4094": " etac ca sarvaṃ patrābhilikhitaṃ kṛtvā jetanavanam āryasaṃghāya preṣitam* /",
    "K01vinv07_u:4095": " rājā kathayati /",
    "K01vinv07_u:4096": " āryopanandasantakam eva mayā apatrābhilikhitaṃ (MSV II 141)",
    "K01vinv07_u:4097": " na pratilabdhaṃ prāg eva patrābhilikhitaṃ pratilapsye /",
    "K01vinv07_u:4098": " api tu yad bhagavān anujñāsyati tad grahīṣye /",
    "K01vinv07_u:4099": " etat prakaraṇaṃ bhagavata ārocayanti /",
    "K01vinv07_u:4100": " bhagavān āha /",
    "K01vinv07_u:4101": " kiṃ tatra bhikṣavaḥ saṃvidyante /",
    "K01vinv07_u:4102": " antaroddānam* /",
    "K01vinv07_u:4103": " vastuśayanāsanaprāvaraṇam ayolohaṃ ca candanam* /",
    "K01vinv07_u:4104": " kumbhāni pītabhakṣādi raṃjanaṃ yaṣṭijambukam* //",
    "K01vinv07_u:4105": " dvipadā catuṣpadā yāvat* annapānaṃ ca bhaiṣajyam* /",
    "K01vinv07_u:4106": " dāso vā prastaraṃ lekhyaṃ yathāyogena bhājayet* //",
    "K01vinv07_u:4107": " hiraṇyaṃ ca suvarṇaṃ ca yac cāpy anyat kṛtākṛtam* /",
    "K01vinv07_u:4108": " samagraḥ saṃgho bhājayed iti proktaṃ maharṣiṇā //",
    "K01vinv07_u:4109": " bhikṣubhiḥ samākhyātam* /",
    "K01vinv07_u:4110": " bhagavān āha /",
    "K01vinv07_u:4111": " yathāyogena bhājayitavyam* /",
    "K01vinv07_u:4112": " tatra kṣetravastu gṛhavastv āpaṇavastu /",
    "K01vinv07_u:4113": " śayanāsanam ayaskārabhāṇḍaṃ lohakārabhāṇḍaṃ kumbhakārabhāṇḍam* /",
    "K01vinv07_u:4114": " kuṇḍikākaraṇḍakavivarjitaṃ takṣabhāṇḍaṃ varuṭabhāṇḍam* /",
    "K01vinv07_u:4115": " dāsīdāsakarmakārapauruṣeyānām annapānaṃ vrīhayaś cāvibhājyāḥ /",
    "K01vinv07_u:4116": " cāturdiśāya bhikṣusaṃghāya sādhāraṇāḥ sthāpayitavyāḥ /",
    "K01vinv07_u:4117": " śāṭakāḥ paṭakā carmabhāṇḍam upānahas tailakutupāḥ kuṇḍikākarakāś (MSV II 142)",
    "K01vinv07_u:4118": " ca samagreṇa saṃghena bhājayitavyāḥ /",
    "K01vinv07_u:4119": " yaṣṭayo yā āyatās tā jambūcchāyikāḥ pratimāyā dhvajavaṃśāḥ kārayitavyāḥ /",
    "K01vinv07_u:4120": " yāḥ svalpās tāḥ khaṃkharakāḥ kṛtvā bhikṣūṇāṃ dātavyāḥ /",
    "K01vinv07_u:4121": " putradārakaṃ saṃghena yathāsukham avikrīya yathābhiprasādalabdhena moktavyāḥ /",
    "K01vinv07_u:4122": " catuṣpadānāṃ hastino 'śvā uṣṭrāḥ kharā vesarāś ca rājña upayogāḥ /",
    "K01vinv07_u:4123": " mahiṣyaḥ ajā eḍakāś cāturdiśāya bhikṣusaṃghāya (274v1 = GBM 6.861)",
    "K01vinv07_u:4124": " sādhāraṇā avibhājyāḥ /",
    "K01vinv07_u:4125": " yaś ca sannāho yac cānyatra rājopayojyaṃ tat sarvaṃ rājña upanāmayitavyam* /",
    "K01vinv07_u:4126": " sthāpayitvāyudhāni taiḥ śastrakaiḥ sūcyaḥ khaṃkharakāś ca kārayitvā saṃghe cārayitavyāḥ /",
    "K01vinv07_u:4127": " raṃgāṇāṃ mahāraṃgaḥ kaṃkuṣṭahiṃgulukarājapaṭyādayas te gandhakuṭyāṃ prakṣeptavyāḥ pratimopayogikāḥ /",
    "K01vinv07_u:4128": " khaṃkhaṭikaṃ gaurikaṃ nīliś ca saṃghena bhājayitvyā /",
    "K01vinv07_u:4129": " madyaṃ mṛṣṭayavān prakṣipya bhūmau nikhātavyam* /",
    "K01vinv07_u:4130": " śuktatve pariṇataṃ paribhoktavyam* /",
    "K01vinv07_u:4131": " śuktatvānupayojyaṃ tu chorayitavyam* /",
    "K01vinv07_u:4132": " māṃ bhikṣavaḥ śāstāram uddiśadbhir madyam adeyam apeyam antataḥ kuśāgreṇāpi /",
    "K01vinv07_u:4133": " bhaiṣajyāni glānakalpikaśālāyāṃ (MSV II 143)",
    "K01vinv07_u:4134": " prakṣeptavyāni /",
    "K01vinv07_u:4135": " tato glānakair bhikṣubhiḥ paribhoktavyāni /",
    "K01vinv07_u:4136": " ratnānāṃ muktā varjayitvā maṇivaiḍūryadakṣiṇāvartaparyantāni tu dvau bhāgau kartavyānīti /",
    "K01vinv07_u:4137": " eko dharmasya /",
    "K01vinv07_u:4138": " dvitīyaḥ saṃghasya /",
    "K01vinv07_u:4139": " yo dharmasya tena buddhavacanaṃ lekhayitavyam* /",
    "K01vinv07_u:4140": " siṃhāsane copayoktavyam* /",
    "K01vinv07_u:4141": " yaḥ saṃghasya sa bhikṣubhir bhājayitavyaḥ /",
    "K01vinv07_u:4142": " pustakānāṃ buddhavacanapustakā avibhajya cāturdiśāya bhikṣusaṃghāya dhāraṇakoṣṭhikāyāṃ prakṣeptavyāḥ /",
    "K01vinv07_u:4143": " bahiḥśāstrapustakā bhikṣubhir vikrīya bhājayitavyāḥ /",
    "K01vinv07_u:4144": " patralekhyaṃ yac chīghraṃ śakyate sādhayituṃ tasya dravyavibhāge tad bhikṣubhir bhājayitavyam* /",
    "K01vinv07_u:4145": " na śakyate tac cāturdiśāya bhikṣusaṃghāya dhāraṇa /",
    "K01vinv07_u:4146": " koṣṭhikāyāṃ prakṣeptavyam* /",
    "K01vinv07_u:4147": " suvarṇaṃ ca hiraṇyaṃ cānyac ca kṛtākṛtaṃ trayo bhāgāḥ kartavyāḥ /",
    "K01vinv07_u:4148": " eko buddhasya /",
    "K01vinv07_u:4149": " dvitīyo dharmasya /",
    "K01vinv07_u:4150": " tṛtīyaḥ saṃghasya /",
    "K01vinv07_u:4151": " yo buddhasya tena gandhakuṭyāṃ keśanakhastūpeṣu ca khaṇḍachuṭṭaṃ pratisaṃskartavyam* /",
    "K01vinv07_u:4152": " yo dharmasya tena buddhavacanaṃ lekhayitavyaṃ siṃhāsanena vā upayoktavyam* /",
    "K01vinv07_u:4153": " yaḥ saṃghasya sa bhikṣubhir bhājayitavyaḥ /",
    "K01vinv07_u:4154": " śrāvastyāṃ nidānam* /",
    "K01vinv07_u:4155": " yadā rājñā prasenajitā kosalenā toyikāmahaḥ prasthāpitas tadā tatra bhikṣubhikṣuṇyupāsakopāsikānāṃ mahāsannipāto bhavati /",
    "K01vinv07_u:4156": " tena khalu samayena mūlaphalguno bhikṣur bhikṣuṇībhāvanīyaḥ /",
    "K01vinv07_u:4157": " toyikāmahe pratyupasthite saṃbahulābhir bhikṣuṇībhir uktaḥ /",
    "K01vinv07_u:4158": " ārya upanimantrito bhava /",
    "K01vinv07_u:4159": " toyikāmahaṃ gamiṣyāma iti /",
    "K01vinv07_u:4160": " sa kathayati /",
    "K01vinv07_u:4161": " ko 'tra mama pātracīvaraṃ sthāpayatīti /",
    "K01vinv07_u:4162": " (MSV II 144) dvādaśavargikābhir bhikṣuṇībhir uktaḥ /",
    "K01vinv07_u:4163": " ārya alpotsuko bhava /",
    "K01vinv07_u:4164": " vayaṃ sthāpayāmaḥ /",
    "K01vinv07_u:4165": " tena tāsāṃ samarpitam* /",
    "K01vinv07_u:4166": " tat tābhir api mahāprajāpatye saṃnyastam* /",
    "K01vinv07_u:4167": " mahāprajāpatyāpi āyuṣmata ānandasya /",
    "K01vinv07_u:4168": " āyuṣmatāpy ānandenānyatamasmin vihāre sthāpitam* /",
    "K01vinv07_u:4169": " tata āyuṣmān mūlaphalgunas toyikāmahaṃ gataḥ /",
    "K01vinv07_u:4170": " sa tatra bhikṣuṇībhir upanimantritaḥ /",
    "K01vinv07_u:4171": " ekā kathayati /",
    "K01vinv07_u:4172": " āryeṇa mamādya pūrvāhṇikā kartavyā /",
    "K01vinv07_u:4173": " aparayā pūrvāhṇikayā upanimantritaḥ /",
    "K01vinv07_u:4174": " aparāpi /",
    "K01vinv07_u:4175": " aparā kathayati /",
    "K01vinv07_u:4176": " āryeṇa mamāntikād bhoktavyam iti /",
    "K01vinv07_u:4177": " aparāpi /",
    "K01vinv07_u:4178": " evam eva kathayaty aparāpi /",
    "K01vinv07_u:4179": " aparā kathayati /",
    "K01vinv07_u:4180": " āryeṇa mamāntike kālapānakaṃ pāyayitavyam iti /",
    "K01vinv07_u:4181": " aparāpi /",
    "K01vinv07_u:4182": " evam eva kathayaty aparāpi /",
    "K01vinv07_u:4183": " tena tāsām anurakṣayā stokastokaṃ gṛhītvā pūrvāhṇikā kṛtā /",
    "K01vinv07_u:4184": " tataiva velāyāṃ bhuktam akāle pānakaṃ ca pītam* /",
    "K01vinv07_u:4185": " tataḥ stokastokena (275r1 = GBM 6.862)",
    "K01vinv07_u:4186": " prabhūtaṃ saṃpannam* /",
    "K01vinv07_u:4187": " sa cādhvapariśrāntaḥ /",
    "K01vinv07_u:4188": " tena prabhūtaṃ bhuktam* /",
    "K01vinv07_u:4189": " saḥ ajīrṇo jātaḥ /",
    "K01vinv07_u:4190": " viṣūcitaḥ kālagataḥ /",
    "K01vinv07_u:4191": " sa bhikṣubhiḥ śmaśānaṃ nītvā dagdhaḥ /",
    "K01vinv07_u:4192": " dharmaśravaṇaṃ dattam* /",
    "K01vinv07_u:4193": " anupūrveṇa vihāraḥ praviṣṭaḥ /",
    "K01vinv07_u:4194": " cīvaragopakena glānopasthāyikaḥ abhihitaḥ /",
    "K01vinv07_u:4195": " ānaya tasya pātracīvaram iti /",
    "K01vinv07_u:4196": " sa kathayati /",
    "K01vinv07_u:4197": " dvādaśavargikānāṃ haste sthāpitam* /",
    "K01vinv07_u:4198": " tāḥ prṣṭāḥ /",
    "K01vinv07_u:4199": " kathayanti /",
    "K01vinv07_u:4200": " asmābhir mahāprajāpatyā haste sthāpitam* /",
    "K01vinv07_u:4201": " mahāprajāpatiḥ kathayati /",
    "K01vinv07_u:4202": " mayā ānandasya saṃnyastam iti /",
    "K01vinv07_u:4203": " āyuṣmān ānandaḥ kathayati /",
    "K01vinv07_u:4204": " mayā amuṣmin vihāre sthāpitam* /",
    "K01vinv07_u:4205": " ity etat prakaraṇaṃ bhikṣavo bhagavata ārocayanti /",
    "K01vinv07_u:4206": " (MSV II 145) bhagavān āha /",
    "K01vinv07_u:4207": " ānandena sthāpitaṃ bhikṣuṇā prativastu mṛtapariṣkārikam adhiṣṭhātavyam* /",
    "K01vinv07_u:4208": " evaṃ ca punar adhiṣṭhātavyam* /",
    "K01vinv07_u:4209": " śayanāsanaprajñaptiṃ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṃghe saṃniṣaṇṇe saṃnipatite ekena bhikṣuṇā jñaptiṃ kṛtvā karma kartavyam* /",
    "K01vinv07_u:4210": " śṛṇotu bhadantaḥ saṃghaḥ /",
    "K01vinv07_u:4211": " asminn āvāse mūlaphalguno bhikṣuḥ kālagataḥ /",
    "K01vinv07_u:4212": " tasya pātracīvaraṃ sacīvaracīvarikam ānandasya haste tiṣṭhati /",
    "K01vinv07_u:4213": " sacet saṃghasya prāptakālaṃ kṣametānujānīyāt saṃghaḥ /",
    "K01vinv07_u:4214": " yat saṃgho mūlaphalgunasya bhikṣoḥ pātracīvaraṃ sacīvaracīvarikam ānandena bhikṣuṇā prativastu mṛtapariṣkārikam adhitiṣṭhed ity eṣā jñaptiḥ",
    "K01vinv07_u:4215": " āyuṣmān upālī buddhaṃ bhagavantaṃ pṛcchati /",
    "K01vinv07_u:4216": " anyatra bhadanta bhikṣuḥ kālaṃ kuryād anyatrāsya pātracīvaram anyatra prativastukaḥ /",
    "K01vinv07_u:4217": " tat pātracīvaraṃ kasya prāpadyate /",
    "K01vinv07_u:4218": " yo 'tra upālin prativastuko bhikṣur gṛhī vā /",
    "K01vinv07_u:4219": " srāvastyāṃ nidānam* /",
    "K01vinv07_u:4220": " tena khalu samayena navakarmiko bhikṣuḥ kālagataḥ /",
    "K01vinv07_u:4221": " bhikṣavas tasya pātracīvaraṃ kaukṛtyān na bhājayanti /",
    "K01vinv07_u:4222": " etat prakaraṇaṃ bhagavata ārocayanti /",
    "K01vinv07_u:4223": " bhagavān āha /",
    "K01vinv07_u:4224": " sarvasaṃghaṃ sannipātyāsau lakṣitavyaḥ /",
    "K01vinv07_u:4225": " kiṃ sambhinnakārī na vā iti /",
    "K01vinv07_u:4226": " yadi saṃbhinnakārī /",
    "K01vinv07_u:4227": " sāṃghikaṃ staupikaṃ karoti /",
    "K01vinv07_u:4228": " staupikaṃ vā sāṃghikam* /",
    "K01vinv07_u:4229": " (MSV II 146) evam adhārmikam* /",
    "K01vinv07_u:4230": " tasya pātracīvaraṃ sacīvaracīvarikaṃ trīn bhāgān kartavyam* /",
    "K01vinv07_u:4231": " buddhasya /",
    "K01vinv07_u:4232": " dharmasya /",
    "K01vinv07_u:4233": " saṃghasya /",
    "K01vinv07_u:4234": " sāṃghiko bhikṣubhir bhājayitavyaḥ /",
    "K01vinv07_u:4235": " buddhasantakena buddhapūjā vā gandhakūṭyāṃ stūpe vā navakarma kartavyam* /",
    "K01vinv07_u:4236": " dharmasantakena buddhavacanaṃ vā lekhayitavyam* /",
    "K01vinv07_u:4237": " siṃhāsane vā upayoktavyam* /",
    "K01vinv07_u:4238": " na cet sambhinnakārī sarvam eva bhikṣubhir bhājayitavyam* /",
    "K01vinv07_u:4239": " nātra kaukṛtyaṃ karaṇīyam* /",
    "K01vinv07_u:4240": " śrāvastyāṃ nidānam* /",
    "K01vinv07_u:4241": " tena khalu samayena saṃbahulā bhikṣavo janapadacārikāṃ caranto 'nupūrveṇa srāvastyām upanagaram anuprāptāḥ* /",
    "K01vinv07_u:4242": " tanmadhyād eko bhikṣuḥ kālagataḥ /",
    "K01vinv07_u:4243": " te saṃlakṣayanti /",
    "K01vinv07_u:4244": " bahir vihārasya bhājayāmaḥ /",
    "K01vinv07_u:4245": " vihāraṃ praviṣṭānāṃ sabrahmacāriṇo 'pi bhāgaṃ prārthayiṣyantīti /",
    "K01vinv07_u:4246": " śrāvastī tannivāsibhir gopālakaiḥ paśupālakais tṛṇahārakaiḥ kāṣṭhahārakaiḥ pathājīvair utpathājīvaiś ca manuṣyaiḥ samantād ākīrṇā /",
    "K01vinv07_u:4247": " te yatra yatra niṣīdanti bhājayāma iti tatra tatra mahājanena parivāryante /",
    "K01vinv07_u:4248": " te saṃlakṣayanti /",
    "K01vinv07_u:4249": " vihārasamīpe bhājayāma iti /",
    "K01vinv07_u:4250": " te vihārasamīpe bhājayitum ārabdhāḥ (275v1 = GBM 6.863) /",
    "K01vinv07_u:4251": " upadhivārikeṇa dṛṣṭā uktāś ca /",
    "K01vinv07_u:4252": " āyuṣmantaḥ kiṃ kurutha /",
    "K01vinv07_u:4253": " tair yathāvṛttaṃ samākhyātam* /",
    "K01vinv07_u:4254": " sa kathayati /",
    "K01vinv07_u:4255": " aham api sīmāprāpta iti /",
    "K01vinv07_u:4256": " tais tasya vivācayato na dattam* /",
    "K01vinv07_u:4257": " etat prakaraṇaṃ bhikṣavo bhagavata ārocayanti /",
    "K01vinv07_u:4258": " (MSV II 147) bhagavān āha /",
    "K01vinv07_u:4259": " antaḥsīmāyām antaḥsīmāsaṃjñino mṛtapariṣkāraṃ bhājayanti /",
    "K01vinv07_u:4260": " abhājitaṃ durbhājitam* /",
    "K01vinv07_u:4261": " punar api sīmāprāptaiḥ saha bhājayitavyam* /",
    "K01vinv07_u:4262": " anyathā sātisārāḥ /",
    "K01vinv07_u:4263": " evam antaḥsīmāyāṃ vaimatikā bhājayanti /",
    "K01vinv07_u:4264": " abhājitaṃ durbhājitam* /",
    "K01vinv07_u:4265": " punar api sīmāprāptaiḥ saha bhājayitavyam* /",
    "K01vinv07_u:4266": " anyathā sātisārāḥ /",
    "K01vinv07_u:4267": " bahiḥsīmāyām antaḥsīmāsaṃjñino mṛtapariṣkāraṃ bhājayanti /",
    "K01vinv07_u:4268": " abhājitaṃ durbhājitam* /",
    "K01vinv07_u:4269": " punar api sīmāprāptaiḥ saha bhājayitavyam* /",
    "K01vinv07_u:4270": " anyathā sātisārāḥ /",
    "K01vinv07_u:4271": " bahiḥsīmāyāṃ vaimatikā bhājayanti /",
    "K01vinv07_u:4272": " abhājitaṃ durbhājitam* /",
    "K01vinv07_u:4273": " punar api sīmāprāptaiḥ saha bhājayitavyam* /",
    "K01vinv07_u:4274": " anyathā sātisārāḥ bhavanti /",
    "K01vinv07_u:4275": " śrāvastyāṃ nidānam* /",
    "K01vinv07_u:4276": " tena khalu samayena bhikṣuṇā bhikṣor haste bhikṣoś cīvarāṇi preṣitāni /",
    "K01vinv07_u:4277": " tena bhikṣuṇā yena preṣitāni tasya niśvāsena paribhuktāni /",
    "K01vinv07_u:4278": " etat prakaraṇaṃ bhikṣavo bhagavata ārocayanti /",
    "K01vinv07_u:4279": " bhagavān āha /",
    "K01vinv07_u:4280": " aviśvāse bhikṣavas tena bhikṣuṇā viśvāsam utpāditam* /",
    "K01vinv07_u:4281": " yasya yena bhikṣuṇā preṣitāni tasya tena viśvāsena paribhuktāni /",
    "K01vinv07_u:4282": " api tu bhikṣur bhikṣor haste bhikṣoś cīvarakāṇi preṣayati /",
    "K01vinv07_u:4283": " yasya preṣitāni tasya viśvāsena paribhuṃkte /",
    "K01vinv07_u:4284": " suparibhuktāni /",
    "K01vinv07_u:4285": " yena preṣitāni tasya niśvāsena paribhuṃkte /",
    "K01vinv07_u:4286": " duṣparibhuktāni // 1 //",
    "K01vinv07_u:4287": " bhikṣur bhikṣoś cīvarāṇi preṣayati /",
    "K01vinv07_u:4288": " yasya preṣitāni sa kālagataḥ /",
    "K01vinv07_u:4289": " yena preṣitāni (MSV II 148)",
    "K01vinv07_u:4290": " tāni tasya viśvāsena paribhuṃkte /",
    "K01vinv07_u:4291": " duṣparibhuktāni /",
    "K01vinv07_u:4292": " yasya preṣitāni tasya kalpena tasya mṛtapariṣkārikam adhitiṣṭhati /",
    "K01vinv07_u:4293": " svadhiṣṭhitāni // 2 //",
    "K01vinv07_u:4294": " bhikṣur bhikṣoś cīvarāṇi preṣayati /",
    "K01vinv07_u:4295": " yena preṣitāni sa kālagataḥ /",
    "K01vinv07_u:4296": " yena preṣitāni tasya kalpena mṛtapariṣkārikam adhitiṣṭhati /",
    "K01vinv07_u:4297": " duradhiṣṭhitāni // 3 //",
    "K01vinv07_u:4298": " bhikṣur bhikṣoś cīvarakāṇi preṣayati /",
    "K01vinv07_u:4299": " yasya preṣitāni tena pratikṣiptāni /",
    "K01vinv07_u:4300": " yena preṣitāni tasya viśvāsena paribhuṃkte /",
    "K01vinv07_u:4301": " suparibhuktāni /",
    "K01vinv07_u:4302": " yasya preṣitāni tasya viśvāsena paribhuṃkte /",
    "K01vinv07_u:4303": " duṣparibhuktāni // 4 //",
    "K01vinv07_u:4304": " bhikṣur bhikṣoś cīvarakāṇi preṣayati /",
    "K01vinv07_u:4305": " yasya preṣitāni sa kālagataḥ /",
    "K01vinv07_u:4306": " yasya preṣitāni tasya kalpena mṛtapariṣkārikam adhitiṣṭhati /",
    "K01vinv07_u:4307": " svadhiṣṭhitāni /",
    "K01vinv07_u:4308": " yena preṣitāni tasya kalpena mṛtapariṣkārikam adhitiṣṭhati /",
    "K01vinv07_u:4309": " duradhiṣṭhitāni // 5 //",
    "K01vinv07_u:4310": " bhikṣur bhikṣoś cīvarakāṇi preṣayati /",
    "K01vinv07_u:4311": " yasya preṣitāni tena pratikṣiptāni /",
    "K01vinv07_u:4312": " yena preṣitāni sa ca kālagataḥ /",
    "K01vinv07_u:4313": " yasya preṣitāni tasya viśvāsena paribhuṃkte /",
    "K01vinv07_u:4314": " duṣparibhuktāni /",
    "K01vinv07_u:4315": " yena preṣitāni tasya kalpena mṛtapariṣkārikam adhitiṣṭhati /",
    "K01vinv07_u:4316": " svadhiṣṭhitāni // 6 //",
    "K01vinv07_u:4317": " bhikṣur bhikṣoś cīvarakāṇi preṣayati /",
    "K01vinv07_u:4318": " yasya preṣitāni tena pratikṣiptāni /",
    "K01vinv07_u:4319": " sa kālagataḥ /",
    "K01vinv07_u:4320": " yenāpi preṣitāni sa kālagataḥ /",
    "K01vinv07_u:4321": " yasya preṣitāni tasya kalpena mṛtapariṣkāram adhitiṣṭhati /",
    "K01vinv07_u:4322": " duradhiṣṭhitāni /",
    "K01vinv07_u:4323": " yena preṣitāni tasya kalpena mṛtapariṣkārikam adhitiṣṭhati /",
    "K01vinv07_u:4324": " svadhiṣṭhitāni // 7 //",
    "K01vinv07_u:4325": " // cīvaravastu samāptam* //"
}