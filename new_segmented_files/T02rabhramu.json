{
    "T02rabhramu:0": " Ratnākaraśānti:",
    "T02rabhramu:1": " Bhramaharanāma Hevajrasādhana",
    "T02rabhramu:2": " (BhrHe 157)",
    "T02rabhramu:3": " padabharanamitorvīvegavikṣiptasindhu",
    "T02rabhramu:4": " pralayaghanasamānair ānanair muktanādam /",
    "T02rabhramu:5": " bhujavanapavanāstaprasthabandhaṃ girīṇāṃ",
    "T02rabhramu:6": " bhavatu bhayaharaṃ vas tāṇḍavaṃ herukasya //",
    "T02rabhramu:7": " aṣṭānanasya racayāmi sādhanaṃ pratimukhaṃ trinayanasya /",
    "T02rabhramu:8": " hevajrasya catuścaraṇacāriṇaḥ ṣoḍaśabhujasya //",
    "T02rabhramu:9": " iha bhāvanādhikṛto mantrī prātar utthāya hṛdayārkanyastanijabījaḥ kṛtamukhaśaucādiḥ",
    "T02rabhramu:10": " oṃ rakṣa rakṣa hūṃ hūṃ hūṃ phaṭ svāhā",
    "T02rabhramu:11": " iti sthānātmayogarakṣāṃ kṛtvā gandhapuṣpādisurabhitāṃ dhyānabhūmiṃ praviśya,",
    "T02rabhramu:12": " sukhāsane paryaṅkam ābhujya,",
    "T02rabhramu:13": " arghaṃ parijapya,",
    "T02rabhramu:14": " hṛnmantrakiraṇākṛṣṭam abhimukham ākāśe saparivāraṃ bhagavantam avalokya,",
    "T02rabhramu:15": " hṛdbījanirgatābhir gauryādidevībhir aṣṭābhiḥ pūjayet. tatra gaurī śaśinaṃ bibharti,",
    "T02rabhramu:16": " caurī raviṃ,",
    "T02rabhramu:17": " vettālī jalam,",
    "T02rabhramu:18": " ghasmarī palalam,",
    "T02rabhramu:19": " pukkasī candanam,",
    "T02rabhramu:20": " śabarī madhu,",
    "T02rabhramu:21": " caṇḍālī ḍamarukaṃ vādayati,",
    "T02rabhramu:22": " ḍombī kaṇṭhalagnā puruṣāyate. tatas tasyaiva bhagavato 'grataḥ pāpadeśanādikam iti kuryāt -",
    "T02rabhramu:23": " (BhrHe 158)",
    "T02rabhramu:24": " sarvam ātmanaḥ pāpaṃ bhagavataḥ purataḥ pratideśayāmi,",
    "T02rabhramu:25": " sarvabuddhabodhisattvāryapṛthagjanānāṃ sarvakuśalam anumode,",
    "T02rabhramu:26": " sarvaṃ cātmanaḥ kuśalam anuttarāyāṃ samyaksaṃbodhau pariṇāmayāmi. eṣo 'ham ā bodher",
    "T02rabhramu:27": " buddhaṃ bhagavantaṃ śaraṇaṃ gacchāmi dvipadānām agryam. dharmaṃ śaraṇaṃ gacchāmi",
    "T02rabhramu:28": " samagraṃ mahāyānam. saṃghaṃ śaraṇaṃ gacchāmy avaivartikabodhisattvagaṇam. aho batāham",
    "T02rabhramu:29": " anuttarāṃ samyaksaṃbodhiṃ abhisaṃbudheya sarvasattvānām arthāya hitāya sukhāya yāvad",
    "T02rabhramu:30": " atyantaniṣṭhe nirvāṇe buddhabodhau pratiṣṭhāpanāya. eṣo 'ham anuttaraṃ bodhimārgam",
    "T02rabhramu:31": " āśrayāmi yad uta vajrayānam.",
    "T02rabhramu:32": " tataḥ sarvasattveṣu divyasukhopasaṃhārākārāṃ maitrīm,",
    "T02rabhramu:33": " sarvaduḥkhāpanayanākārāṃ karuṇām,",
    "T02rabhramu:34": " divyasukhāviyoganiyamākārāṃ muditām,",
    "T02rabhramu:35": " kleśapratipakṣamārgopasaṃhārākārām upekṣāṃ ca bhāvayet. tataḥ sarvadharmān manasālambya vicārayet ḥ cittam evaitat tena tenākāreṇa bhrāntaṃ pratibhāsate yathāsvapne.",
    "T02rabhramu:36": " (BhrHe 159)",
    "T02rabhramu:37": " nāsti cittād bāhyaṃ cittagrāhyam. grāhyābhāvāc cittam api grāhakaṃ na bhavati. tasmāc cittaśarīrāḥ sarvadharmāḥ,",
    "T02rabhramu:38": " teṣāṃ grāhyagrāhakaśūnyatā paramārtha iti. evam ekāntena niścitya bhrāntisamāropitaṃ",
    "T02rabhramu:39": " bhrānticihnaṃ sarvadharmāṇām ākāraṃ vihāya teṣāṃ prakṛtim eva kevalām advayavijñaptilakṣaṇāṃ",
    "T02rabhramu:40": " śuddhasphaṭikasaṃkāśāṃ śaradamalamadhyāhnagaganopamām anantāṃ paśyet. idam ucyate",
    "T02rabhramu:41": " pāramārthikaṃ bodhicittaṃ lokottaraṃ śūnyatājñānaṃ niṣprapañcaṃ nirvikalpam. tatas",
    "T02rabhramu:42": " tan mantreṇādhitiṣṭhet",
    "T02rabhramu:43": " oṃ śūnyatājñānavajrasvabhāvātmako 'ham.",
    "T02rabhramu:44": " saiva bhagavatī prajñāpāramitā,",
    "T02rabhramu:45": " saiva paramā rakṣā.",
    "T02rabhramu:46": " tatas tanniṣyandabhūtām ākāravatīṃ rakṣāṃ śuddhalaukikajñānasvabhāvāṃ bhāvayet.",
    "T02rabhramu:47": " repheṇa sūryaṃ purato vibhāvya tasmin ravau hūṃbhavaviśvavajram /",
    "T02rabhramu:48": " tenaiva vajreṇa vibhāvayec ca prākārakaṃ pañjarabandhanaṃ ca //",
    "T02rabhramu:49": " viśvavajrakiraṇaiḥ pralayānaladuḥsahaiḥ sarvataḥ spharitvā (BhrHe 160)",
    "T02rabhramu:50": " ghanībhūya racitaṃ tiryak caturasraṃjvaladvajraprākāram,",
    "T02rabhramu:51": " upariṣṭād vajrapañjaram,",
    "T02rabhramu:52": " adhastād vajramayīṃ bhūmim ārasātalaviracitāṃ paśyet. tato raviviśvavajrābhyāṃ raśmībhūya diśi diśi spharitvā ghanībhūya bahir dūre sīmābandhaḥ karaṇīya iti ślokārthaḥ.",
    "T02rabhramu:53": " tatas tanniṣyandatayaiva viśuddhāni pañca mahābhūtāni cintayet. tatrākāśamahābhūtaṃ",
    "T02rabhramu:54": " dharmodayākhyaṃ mahāvajradharasvabhāvaṃ śaracchaśadharadhavalam adhaḥ sūkṣmam upari",
    "T02rabhramu:55": " viśālaṃ trikoṇam antar gaganasvarūpaṃ abhyantarodgataviśvadaIakamalakarṇikāvasthitavipulaviśvavajram.",
    "T02rabhramu:56": " tadvedikāyāṃ catvāri mahābhūtāni caturmaṇḍalākārāṇi caturdevīsvabhāvāny upary upari",
    "T02rabhramu:57": " paśyet. ādau laṃkāreṇa māhendramaṇḍalaṃ caturasraṃ pītaṃ koṇeṣu triśūkavajrāṅkam.",
    "T02rabhramu:58": " tato vaṃkāreṇa vāruṇaṃ vartulaṃ sitaṃ ghaṭāṅkam. tato raṃkāreṇāgneyaṃ trikoṇaṃ raktaṃ",
    "T02rabhramu:59": " koṇeṣu rephāṅkam. tato yaṃkāreṇa vāyavyaṃ dhanurākāraṃ kṛṣṇaṃ koṭidvaye calatpatākāṅkam.",
    "T02rabhramu:60": " bhāvakas tu tadānīṃ tad eva lokottarajñānaṃ (BhrHe 161)",
    "T02rabhramu:61": " vyāpakatvena sthitam. tato viśvavajravedikāmadhye caturmahābhūtapariṇāmajaṃ pariśuddhabuddhakṣetrasaṃkṣeparūpaṃ",
    "T02rabhramu:62": " mahāmokṣapuraṃ vairocanasvabhāvaṃ nānāratnamayaṃ kūṭāgāram aṣṭābhiḥ śmaśānaiḥ sarvalokadhātunairātmyasūcakaiḥ parivṛtaṃ dhyāyāt.",
    "T02rabhramu:63": " caturasraṃ caturdvāram aṣṭastambhopaśobhitam /",
    "T02rabhramu:64": " caturvedīparikṣiptaṃ catustoraṇamaṇḍitam //",
    "T02rabhramu:65": " hārārdhahārapaṭṭasragvitānādarśacāmaraiḥ /",
    "T02rabhramu:66": " ruciraṃ vajrasūtraiś ca spharadbuddhaughaṃ aṃśubhiḥ //",
    "T02rabhramu:67": " calaccitrapatākāgraghaṇṭāmukharadiṅmukham /",
    "T02rabhramu:68": " paramaiḥ pañcabhiḥ kāmair upahāraiś ca harṣaṇam //",
    "T02rabhramu:69": " tasya garbhapuṭe padmam aṣṭapatraṃ sakeśaram /",
    "T02rabhramu:70": " caturdvāracatuṣkoṇakarṇikāsv āsanāni tu //",
    "T02rabhramu:71": " brahmendropendrarudrāś ca yamo yakṣādhipas tathā /",
    "T02rabhramu:72": " naiṛtir vemacitrī ca madhye māracatuṣṭayam //",
    "T02rabhramu:73": " uttarottaram uttānaṃ bhītaṃ māracatuṣṭayam /",
    "T02rabhramu:74": " bhānunākrāntahṛdayaṃ śaśinānye tu kātarāḥ //",
    "T02rabhramu:75": " tatra madhyāsanasyopari pañcadaśabhiḥ svaraiś candramaṇḍalam ādarśajñānasvabhāvam,",
    "T02rabhramu:76": " tadupari catustriṃśadvyañjanaiḥ sūryamaṇḍalaṃ samatājñānasvabhāvam,",
    "T02rabhramu:77": " tanmadhye aṃkārahūṃkārapariṇatau (BhrHe 162)",
    "T02rabhramu:78": " karttikapālau saṃyuktau svabījamadhyagatau pratyavekṣaṇājñānātmakau cintayet. tato bījadvayād yoginīcakrākāreṇa sarvatathāgatān saṃsphārya,",
    "T02rabhramu:79": " tān saṃhṛtya,",
    "T02rabhramu:80": " taiḥ sahaikīkṛtaṃ bījaṃ kṛtyānuṣṭhānajñānam,",
    "T02rabhramu:81": " tataś candrasūryacihnabījapariṇāmajaṃ bhagavantaṃ vajrasattvaṃ vakṣyamāṇavarṇākṛticihnādinā",
    "T02rabhramu:82": " śrīherukarūpeṇāvirbhūtaṃ tathaiva nairātmyāśliṣṭakandharaṃ suviśuddhadharmadhātujñānātmakaṃ",
    "T02rabhramu:83": " paśyet. iti pañcākārābhisaṃbodhiḥ.",
    "T02rabhramu:84": " tasyānandina āsyena dvihoḥkāravidarbhitam /",
    "T02rabhramu:85": " jvalad bījadvayaṃ rāgāt padmāntaḥ praviśad dravet //",
    "T02rabhramu:86": " tato vajrī mahārāgād vilīya saha vidyayā /",
    "T02rabhramu:87": " śaraccandradravanibhāṃ tiṣṭhen maṇḍalatāṃ gataḥ //",
    "T02rabhramu:88": " athotthānāya taṃ devyaḥ sthitvā koṇāsanenduṣu /",
    "T02rabhramu:89": " codayeyuś catasṛbhiś catasro vajragītibhiḥ //",
    "T02rabhramu:90": " uṭṭha bharāḍo karuṇamaṇu pukkasi mahuṃ paritāhi /",
    "T02rabhramu:91": " (BhrHe 163)",
    "T02rabhramu:92": " mahasuhajoeṃ kāma mahuṃ cchaḍḍahi suṇṇasamāhi //",
    "T02rabhramu:93": " tojjha vihuṇṇe marami haüṃ uṭṭhahi tuhuṃ hevajja /",
    "T02rabhramu:94": " cchaḍḍahi suṇṇasahāvaḍā savariha sijjhaü kajja /",
    "T02rabhramu:95": " loa nimantia suraapahu suṇṇe acchasi kīsa /",
    "T02rabhramu:96": " haüṃ caṇḍālī viṇṇamami taï viṇu uhami na dīsa //",
    "T02rabhramu:97": " indīālī uṭṭha tuhuṃ haüṃ jāṇami tuhu citta /",
    "T02rabhramu:98": " aṃhe ḍombī cchea maṇu mā karu karuṇavicchitta //",
    "T02rabhramu:99": " atha gītikānurodhāc candradravasaṃhārajābhyāṃ tatkālajaravimaṇḍalasthitābhyām aṃkārahūṃkārābhyāṃ devatānāṃ cihnadehādikam ākāśopamaṃ māyopamaṃ ca niścitya,",
    "T02rabhramu:100": " tatpariṇāmayoḥ karttikapālayoḥ saṃyuktayor dṛḍhasamādhirūpayor garbhe tad eva",
    "T02rabhramu:101": " (BhrHe 164) bījadvayaṃ yathābhūtaparijñānasvabhāvaṃ paśyet. tata eva spharaṇayogena",
    "T02rabhramu:102": " yoginīcakrākārānantatathāgatamayaṃ cittādhīnaṃ ca viśvaṃ nirūpya saṃharaṇayogena",
    "T02rabhramu:103": " sarvaṃ tan māyopamaṃ gaganopamaṃ ca parijñāya dvitīyaravicihnabījapariṇāmajaṃ śrīherukam ātmānaṃ paśyet.",
    "T02rabhramu:104": " āsphālayantaṃ caraṇāṃs tarjayantaṃ surāsurān /",
    "T02rabhramu:105": " kruddhaṃ vartularaktākṣaṃ lalitaṃ navayauvanam //",
    "T02rabhramu:106": " catuścaraṇam aṣṭāsyaṃ dviraṣṭabhujabhūṣitam /",
    "T02rabhramu:107": " caturmārasamākrāntam ardhaparyaṅkatāṇḍavam //",
    "T02rabhramu:108": " muṇḍamālāmahāhāraṃ ravisthaṃ bhīmabhīṣaṇam /",
    "T02rabhramu:109": " viśvavajradharaṃ mūrdhni kṛṣṇaṃ sūryajvalatprabham //",
    "T02rabhramu:110": " hūṃkārasphārivadanaṃ bhasmoddhūlitavigraham /",
    "T02rabhramu:111": " mūlānanaṃ mahākṛṣṇaṃ dakṣiṇaṃ kundasannibham //",
    "T02rabhramu:112": " vāmaṃ raktaṃ mahāghoraṃ mūrdhāsyaṃ vikarālinam /",
    "T02rabhramu:113": " bhrṅgasannibhaśeṣāsyaṃ prativaktraṃ trilocanam //",
    "T02rabhramu:114": " (BhrHe 165)",
    "T02rabhramu:115": " śṛṅgāravīrabībhatsaraudrahāsyabhayānakaiḥ /",
    "T02rabhramu:116": " karuṇādbhutaśāntaiś ca navanāṭyarasair yutam //",
    "T02rabhramu:117": " piṅgordhvakeśavartmānaṃ pañcamudrair alaṃkṛtam /",
    "T02rabhramu:118": " cakrī kuṇḍala kaṇṭhā ca haste rucaka mekhalam //",
    "T02rabhramu:119": " hastyaśvakharagāvoṣṭramanujaśarabhotukas tathā /",
    "T02rabhramu:120": " dakṣiṇāṣṭakapāleṣu kramair jñeyā dvipādayaḥ //",
    "T02rabhramu:121": " pṛthivī varuṇa vāyuś ca tejaś candrārka eva ca /",
    "T02rabhramu:122": " antako dhanadaś caiva tadvāmāṣṭakapālake //",
    "T02rabhramu:123": " nairātmyayā samāpannaḥ svābhayā pañcamudrayā /",
    "T02rabhramu:124": " dvibhujaikamukhī dvyaṅghriḥ sā tu karttikapālabhṛt //",
    "T02rabhramu:125": " atha bhagavato hṛtsūryasthitakapālasūrye hūṃkāram,",
    "T02rabhramu:126": " bhagavatyās tu hṛccandrasthitakarttimuṣṭicandre aṃkāraṃ cintayet. tato 'sya śrotre nairātmyām,",
    "T02rabhramu:127": " cakṣuṣi vajrām,",
    "T02rabhramu:128": " ghrāṇe guhyagaurīm, (BhrHe 167)",
    "T02rabhramu:129": " jihvāyāṃ vāriyoginīm,",
    "T02rabhramu:130": " kāyendriye vajraḍākīm,",
    "T02rabhramu:131": " manasi nairātmyām adhimuñcet. etad eva vajrādipañcakaṃ yathākramaṃ rūpavedanāsaṃjñāsaṃskāravijñānaskandheṣu,",
    "T02rabhramu:132": " tathā mohamātsaryarāgerṣyādveṣeṣu. rūpaśabdagandharasaspraṣṭavyadharmāyataneṣu bāhyagaurī caurī vettālī ghasmarī bhūcarī khecarī,",
    "T02rabhramu:133": " pṛthivyaptejovāyudhātuṣu pukkasī śabarī caṇḍālī ḍombī,",
    "T02rabhramu:134": " kāyavākcitteṣu bhūcarīkhecarīnairātmyāḥ,",
    "T02rabhramu:135": " māṃse pukkasī,",
    "T02rabhramu:136": " rudhire śabarī,",
    "T02rabhramu:137": " śukre caṇḍālī,",
    "T02rabhramu:138": " majjamedayor ḍombī,",
    "T02rabhramu:139": " carmaṇi sapta bodhyaṅgāni,",
    "T02rabhramu:140": " asthiṣu satyacatuṣṭayam. evaṃ devatābhiḥ sakalīkṛtya tadaparāḥ śuddhīr adhimuñcet.",
    "T02rabhramu:141": " kṛpayā locane rakte kṛṣṇāṅgo maitracittataḥ /",
    "T02rabhramu:142": " pādāḥ saṃgrahavastūni bhujāḥ ṣoḍaśa śūnyatāḥ //",
    "T02rabhramu:143": " mukhāny aṣṭau vimokṣās tu tribhis tattvais trilocanaḥ /",
    "T02rabhramu:144": " pañca mudrā jināḥ pañca kruddho duṣṭānuśāsanam //",
    "T02rabhramu:145": " kaṇṭhahṛdbhagamasteṣu catuścakraṃ yathākramam /",
    "T02rabhramu:146": " (BhrHe 167)",
    "T02rabhramu:147": " saṃbhogadharmanirmāṇamahāsukham iti smṛtam //",
    "T02rabhramu:148": " ṣoḍaśāṣṭacatuḥṣaṣṭidvātriṃśaddalaṃ ambujam /",
    "T02rabhramu:149": " madhye maṇḍitaṃ oṃkārahūṃkārākārahaṃkṛtaiḥ //",
    "T02rabhramu:150": " tadanu svahṛdbījaraśmispharaṇāṅkuśair daśadiggatāṃs tathāgatān ākṛṣya nabhasi saṃsthāpya tān aṣṭamātṛbhiḥ saṃpūjya",
    "T02rabhramu:151": " abhiṣiñcantu māṃ sarvatathāgatāḥ",
    "T02rabhramu:152": " iti prārthayet. taiḥ śrīherukarūpāpannaiḥ pañcāmṛtabhṛtapañcatathāgatātmakaiḥ kalaśair abhiṣicyate. abhiṣicyamānasya śirasi bhagavān akṣobhya",
    "T02rabhramu:153": " puṣpavṛṣṭiḥ kuṅkumavṛṣṭiś ca bhavati,",
    "T02rabhramu:154": " dundubhiśabdaś ca śrūyate,",
    "T02rabhramu:155": " rūpavajrādibhiḥ saṃpūjyate,",
    "T02rabhramu:156": " vajragītyā locanādibhiḥ stūyate.",
    "T02rabhramu:157": " ity ādiyogo nāma samādhiḥ,",
    "T02rabhramu:158": " svābhāvikaś ca kāyaḥ.",
    "T02rabhramu:159": " atha padmādhiṣṭhānam.",
    "T02rabhramu:160": " oṃ padma sukhādhāra mahārāga sukhaṃdada /",
    "T02rabhramu:161": " caturānandabhāg viśva hūṃ hūṃ kāryaṃ kuruṣva me //",
    "T02rabhramu:162": " (BhrHe 168)",
    "T02rabhramu:163": " atha vajrādhiṣṭhānam.",
    "T02rabhramu:164": " oṃ vajra mahādveṣa caturānandadāyaka /",
    "T02rabhramu:165": " khagamukhaikaraso nātha hūṃ hūṃ kāryaṃ kuruṣva me //",
    "T02rabhramu:166": " tataḥ",
    "T02rabhramu:167": " oṃ śī 3 ha 3 svāhā",
    "T02rabhramu:168": " iti ratim ārabhet. tataḥ kamalodarapatitacandradravabindupariṇāmena gaṃkāreṇa niṣpannāṃ",
    "T02rabhramu:169": " gaurīṃ kṛṣṇavarṇāṃ karttirohitadharāṃ pūrvadvārāsanacandre cintayet. tathā caṃkāreṇa",
    "T02rabhramu:170": " caurīṃ māñjiṣṭhavarṇāṃ kṛpīṭaśūkaradharāṃ dakṣiṇadvārāsanacandre,",
    "T02rabhramu:171": " tathā vaṃkāreṇa vettālīṃ kanakavarṇāṃ kūrmakapāladharāṃ paścimadvārāsanacandre,",
    "T02rabhramu:172": " tathā ghaṃkāreṇa ghasmarīṃ maraktābhām. bhujagayogapātrīdharām uttaradvārāsanacandre,",
    "T02rabhramu:173": " tathā paṃkāreṇa pukkasīm indranīlanibhāṃ keśariparśudharāṃ aiśānakoṇāsanacandre,",
    "T02rabhramu:174": " tathā śaṃkāreṇa śabarīṃ candrakāntanibhāṃ bhikṣukhikkhirikādharām āgneyakoṇāsanacandre, (BhrHe 169)",
    "T02rabhramu:175": " tathā laṃkāreṇa caṇḍālīṃ nabhaḥśyāmāṃ cakralāṅgaladharāṃ naiṛtikoṇāsanacandre,",
    "T02rabhramu:176": " tathā ḍaṃkāreṇa ḍombīṃ karburavarṇāṃ vajratarjanikādharāṃ vāyavyakoṇāsanacandre dhyāyāt.",
    "T02rabhramu:177": " ardhaparyaṅkanāṭyasthā vṛttaraktatrilocanāḥ /",
    "T02rabhramu:178": " piṅgordhvakeśā dvibhujāḥ pañcamudrādharāś ca tāḥ //",
    "T02rabhramu:179": " atha parito niṣpannaṃ maṇḍalam avalokya hṛdbījakiraṇāṅkuśair jñānamaṇḍalam ākṛṣya,",
    "T02rabhramu:180": " pūrvadvārābhimukham antarīkṣe 'vasthāpya,",
    "T02rabhramu:181": " aṣṭānanahūṃkārair vighnān utsārya,",
    "T02rabhramu:182": " arghapādyaṃ dattvā,",
    "T02rabhramu:183": " jaḥ hūṃ vaṃ hoḥ",
    "T02rabhramu:184": " ity ebhir yathākramam ākarṣaṇapraveśanabandhanavaśīkaraṇāni kṛtvā,",
    "T02rabhramu:185": " samayajñānamaṇḍalayor ekalolībhāvaṃ vibhāvya,",
    "T02rabhramu:186": " hṛnmantrakiraṇaiḥ sarvatathāgatān ākṛṣya saṃpūjya prārthya tayor abhiṣekaṃ dāpayet. abhiṣicyamānānām abhiṣekajinaḥ śirasi jāyate. atra ślokau:",
    "T02rabhramu:187": " pukkasyādyāś catasras tu gauryādyāś ca yathākramam /",
    "T02rabhramu:188": " akṣobhyabuddharatneśavāgīśair iha mudrayet //",
    "T02rabhramu:189": " kuleśaiḥ kāyavākcittair bhavanirvāṇaherukān /",
    "T02rabhramu:190": " (BhrHe 170)",
    "T02rabhramu:191": " vajrādyāḥ svakuleśais tu jinair akṣobhyapañcakaiḥ //",
    "T02rabhramu:192": " tato devatātattvaṃ manasikuryāt. iha sarvadharmāḥ kāyavākcittajñānaiḥ saṃgṛhītāḥ.",
    "T02rabhramu:193": " teṣāṃ kāyādīnāṃ yā dharmatā vijñaptimātratā dvayaśūnyatā tasyāḥ pratyavekṣaṇaṃ yathāyogaṃ",
    "T02rabhramu:194": " dvārapālīnāṃ tattvam. tasyā eva śūnyatāyāḥ samyagjñānaṃ niṣprapañcam anāsravā prajñā",
    "T02rabhramu:195": " vajrayānam anuttaraṃ yathāyogaṃ pukkasyādīnāṃ catasṛṇāṃ tattvam. tasyaiva vajrayānasya",
    "T02rabhramu:196": " phalaṃ mahāvajradharapadaṃ niruttarā bodhir maṇḍalādhipates tattvam.",
    "T02rabhramu:197": " tataḥ svahṛdbījād aṣṭau pūjādevīḥ saṃsphārya tāsāṃ spharaṇameghair gaganam āpūrya sanāyakaṃ maṇḍalaṃ pūjayet. tato māyopamān sarvadharmān adhimucya gītidvayena bhagavantaṃ stūyāt.",
    "T02rabhramu:198": " vividhavicitravibhramālokitaiḥ pramodya",
    "T02rabhramu:199": " vividhavicitracumbanāliṅganaiḥ pramodya /",
    "T02rabhramu:200": " (BhrHe 171)",
    "T02rabhramu:201": " vividhavicitrasukhabhojanaiḥ prabhakṣya",
    "T02rabhramu:202": " vividhavicitrasaṃvaram aho pradarśayasva //",
    "T02rabhramu:203": " païsaü samaü savvāāsu jou /",
    "T02rabhramu:204": " bhakkhaü saala savvāāsu lou //",
    "T02rabhramu:205": " athāntarīkṣe hūṃkāreṇa vajraṃ vicintya,",
    "T02rabhramu:206": " tasyādhastād āḥkāreṇa padmam,",
    "T02rabhramu:207": " tanmadhye praṇavāṅkitāni dravyāṇi,",
    "T02rabhramu:208": " vajrapadmasamāyogād agnijvālanam,",
    "T02rabhramu:209": " tena teṣāṃ tāpanam,",
    "T02rabhramu:210": " pākād dravīkṛtya jñānasūryīkaraṇād dyotanam,",
    "T02rabhramu:211": " tatkiraṇair daśadiksarvatathāgatānāṃ rūpadarśanam,",
    "T02rabhramu:212": " tajjñānabījebhyas tair eva kiraṇair ākṛṣya jñānāmṛtaṃ teṣu saṃpātya samarasīkuryāt. evaṃ tāny amṛtīkṛtya tryakṣareṇādhiṣṭhāya hūṃkāreṇa jihvāyāṃ",
    "T02rabhramu:213": " hṛtsūrye ca maṇḍalam adhimucya,",
    "T02rabhramu:214": " tair amṛtair ātmānaṃ maṇḍalaṃ ca saṃtarpayet.",
    "T02rabhramu:215": " mātṛcakre pure ramye bhāvayed īdṛśaṃ prabhum /",
    "T02rabhramu:216": " nistaraṅgasukhāvāptaṃ nistaraṅgasvarūpiṇam //",
    "T02rabhramu:217": " (BhrHe 172)",
    "T02rabhramu:218": " iti maṇḍalarājāgrī nāma dvitīyaḥ samādhiḥ,",
    "T02rabhramu:219": " sāṃbhogikaś ca kāyaḥ.",
    "T02rabhramu:220": " tato gaurīṃ caurīṃ yāvan maṇḍalādhipatiṃ pratyekam anupūrvyā daśasu dikṣu nirantaraṃ saṃsphārya,",
    "T02rabhramu:221": " sattvānām arthaṃ kṛtvā,",
    "T02rabhramu:222": " teṣv eva saṃhṛtya,",
    "T02rabhramu:223": " kṛtakṛtyaṃ maṇḍalaṃ maṇḍalādhipatiṃ ca niṣprapañcasukhasamarpitaṃ paśyet. tatra gaurī kāyasya bhūtapratyavekṣāyāṃ sattvān vyavasthāpayati,",
    "T02rabhramu:224": " caurī cittasya,",
    "T02rabhramu:225": " vettālī vācaḥ,",
    "T02rabhramu:226": " ghasmarī jñānasya,",
    "T02rabhramu:227": " pukkasī kāyasya samyagjñāne,",
    "T02rabhramu:228": " śabarī cittasya,",
    "T02rabhramu:229": " caṇḍālī vācaḥ,",
    "T02rabhramu:230": " ḍombī jñānasya. maṇḍaleśvaras tu mahāvajradharapade sattvān avasthāpayati.",
    "T02rabhramu:231": " tadanantaraṃ ṣaḍaṅgayogena samatāṃ bhāvayet.",
    "T02rabhramu:232": " kṛṣṇaṃ raktaṃ tataḥ pītaṃ harin nīlaṃ sitaṃ kramāt /",
    "T02rabhramu:233": " sahajānandamātraṃ ca dhyāyāc cakraṃ sanāyakam //",
    "T02rabhramu:234": " iti karmarājāgrī nāma tṛtīyaḥ samādhiḥ,",
    "T02rabhramu:235": " nairmāṇikaś (BhrHe 173)",
    "T02rabhramu:236": " ca kāyaḥ. bhāvanākhinno mantraṃ japet. samaṇḍalam ātmānaṃ devatārūpeṇāvirbhūtaṃ vicintya",
    "T02rabhramu:237": " oṃ deva picuvajra hūṃ 3 phaṭ svāhā",
    "T02rabhramu:238": " iti hṛtsūrye trayodaśa mantrākṣarāṇy ūrdhvaśiraskāni pradīpavaj jvalanti maṇḍalībhūtāni manasābhilikhya,",
    "T02rabhramu:239": " tāny eva vācayan vajravācā krodhavācā vā japet. sarvamukhebhyaḥ sarvadevīmukhebhyaś",
    "T02rabhramu:240": " ca mantram uccarantam adhimuñcet. iyataiva svadevatāyā aṣṭaguṇo jāpaḥ sarvadevīnāṃ",
    "T02rabhramu:241": " ca mantrajāpaḥ kṛto bhavati.",
    "T02rabhramu:242": " tataḥ praṇidhānaṃ kuryāt.",
    "T02rabhramu:243": " sarvasvaṃ sarvabuddhānāṃ mahāvajrabhṛtaḥ padam /",
    "T02rabhramu:244": " ebhir labheya kuśalair lambhayeyaṃ ca taj jagat //",
    "T02rabhramu:245": " caryā saṃbodhaye yā ca saṃbuddhānāṃ ca yā punaḥ /",
    "T02rabhramu:246": " varṇitā bodhivajreṇa sā caryāstu dvayī mama //",
    "T02rabhramu:247": " tataḥ sanāyakaṃ maṇḍalaṃ pūrvavat saṃpūjya,",
    "T02rabhramu:248": " svahṛnmantre devīr antarbhāvya,",
    "T02rabhramu:249": " ādhāramaṇḍalam ativistīrṇam adhimucya, (BhrHe 174)",
    "T02rabhramu:250": " catvāri mahābhūtāni pukkasyādisvabhāvāni niścitya,",
    "T02rabhramu:251": " hevajrāhaṃkareṇotthāya tathaiva viharet. madhyāhnapradoṣasandhyayor dhyānagṛhaṃ praviśya pūrvavad ādhāramaṇḍalaṃ tanmadhyāsane cātmānaṃ samāpannāṣṭānanahevajrarūpaṃ jhaṭiti dṛṣṭvā,",
    "T02rabhramu:252": " hṛdbījaniścāritāś ca devīr yathāsthānaṃ niveśya,",
    "T02rabhramu:253": " sarvamaṇḍalam ānandamayaṃ dhyātvā,",
    "T02rabhramu:254": " pūjāstutyamṛtāsvādaṃ jāpādikaṃ ca kuryāt. nidrākāle ṣaḍaṅgayogaṃ sahajānandayogaṃ",
    "T02rabhramu:255": " vābhimukhīkṛtya supyāt. caturdevīgītisaṃcoditaś ca nidrāta uttiṣṭhet. utthāya sarvaṃ",
    "T02rabhramu:256": " pūrvavat kuryāt. evaṃ pratyahaṃ yāvat siddhinimittāni paśyati. tāni dṛṣṭvā yathātantram",
    "T02rabhramu:257": " abhimatasiddher upāyam anutiṣṭhed iti.",
    "T02rabhramu:258": " guruguṇadhanadhāmnaḥ sādhanaṃ herukasya",
    "T02rabhramu:259": " bhramaharam abhidhāya spaṣṭam aṣṭānanasya /",
    "T02rabhramu:260": " (BhrHe 175)",
    "T02rabhramu:261": " kuśalam idam avāptaṃ yan mayā janmabhājāṃ niravadhihitahetus tena vajrī jinaḥ syām //"
}