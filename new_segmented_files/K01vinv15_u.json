{
    "K01vinv15_u:0": " Śayanāsanavastu",
    "K01vinv15_u:1": " (Śay-v 3) (A 314a5) (MSV III 121)",
    "K01vinv15_u:2": " uddānam",
    "K01vinv15_u:3": " śākyā paṃcanakādhaś ca sāṅghikaṃ paudgalikaṃ ca vastubhaṅgena /",
    "K01vinv15_u:4": " kārayet pratisaṃstaraṇaṃ bhūmir araṇyaṃ ca tricīvaram /",
    "K01vinv15_u:5": " ucchedyam araṇyaṃ bhikṣusthaviro lābhaṣaṭkair bhavati paścimam //",
    "K01vinv15_u:6": " Old monks are entitled to veneration",
    "K01vinv15_u:7": " buddho bhagavān śrāvastyāṃ viharati jetavane anāthapiṇḍadasyārāme;",
    "K01vinv15_u:8": " tena khalu samayena saṃbahulānāṃ upasthānaśālāyāṃ saṃniṣaṇṇānāṃ saṃnipatitānām ayam evaṃrūpo 'bhūd antarākathāsamudāhāraḥ;",
    "K01vinv15_u:9": " ko 'smābhir āyuṣmantaḥ satkartavyo gurukartavyo mānayaitavyaḥ pūjayitavyaḥ?",
    "K01vinv15_u:10": " kasya cāsmābhir abhivādanavandanapratyutthānāṃjalisāmīcīkarma kartavyam?",
    "K01vinv15_u:11": " ko 'smākam arhati agrāsanam agrodakam agrapiṇḍapātaṃ paribhoktum iti?",
    "K01vinv15_u:12": " tatraike evam āhuḥ śākyaḥ pravrajita iti;",
    "K01vinv15_u:13": " anye tv evam āhuḥ yo brāhmaṇaḥ pravrajita iti;",
    "K01vinv15_u:14": " apare yaḥ kṣatriyaḥ pravrajitaḥ;",
    "K01vinv15_u:15": " apare yo vaiśyaḥ pravrajitaḥ;",
    "K01vinv15_u:16": " apare yaḥ śūdraḥ pravrajitaḥ; (MSV III 122)",
    "K01vinv15_u:17": " apare uccāt kulāt pravrajito 'nyūnāt;",
    "K01vinv15_u:18": " āḍhyāt kulāt pravrajito 'dīnāt;",
    "K01vinv15_u:19": " apare yo 'bhirūpo darśanīyaḥ prāsādikaḥ kalyāṇavākyo vākkaraṇenopeto jñāto mahāpuṇyaḥ",
    "K01vinv15_u:20": " sūtradharo vinayadharo mātṛkādharo bahuśruto dhārmakathikaḥ sthaviro rājanyaḥ āraṇyakaḥ",
    "K01vinv15_u:21": " traicīvariko nāmatikaḥ pāṃsukulikaḥ piṇḍapātikaḥ ekāsanikaḥ khalupaścādbhaktiko vṛkṣamūlikaḥ",
    "K01vinv15_u:22": " śmāśāniko 'bhyavakāśikaḥ naiṣadiko yathāsaṃstariko yo lābhī anityasaṃjñāyāḥ pūrvavad",
    "K01vinv15_u:23": " yāvad yo 'rhann aṣṭavimokṣadhyāyīti;",
    "K01vinv15_u:24": " apare evam āhuḥ sarveṣām asmākam āyuṣmanto na sameti yaduta nānāprajñaptyā; (A 314b)",
    "K01vinv15_u:25": " ete vayaṃ yena bhagavāṃs tenopasaṃkramāmaḥ;",
    "K01vinv15_u:26": " upasaṃkramya bhagavantam etam arthaṃ paripṛcchāmaḥ;",
    "K01vinv15_u:27": " yathāsmākaṃ sa bhagavān vyākariṣyati tathainaṃ dhārayiṣyāma iti",
    "K01vinv15_u:28": " atha saṃbahulā bhikṣavo yena bhagavāṃs tenopasaṃkrāntāḥ;",
    "K01vinv15_u:29": " upasaṃkramya bhagavataḥ pādau śirasā vanditvā ekānte niṣaṇṇāḥ;",
    "K01vinv15_u:30": " ekāntaniṣaṇṇāḥ saṃbahulā bhikṣavo bhagavantam idam avocan;",
    "K01vinv15_u:31": " ihāsmakaṃ (Śay-v 4)",
    "K01vinv15_u:32": " bhadanta saṃbahulānāṃ bhikṣūṇām upasthānaśālāyaṃ saṃniṣaṇṇānāṃ saṃnipatitānām ayam evaṃrūpo 'bhūd antarākathāsamudāhāraḥ;",
    "K01vinv15_u:33": " pūrvavad yāvad yathāsmākaṃ bhagavān vyākariṣyati tathainaṃ dhārayiṣyāma iti;",
    "K01vinv15_u:34": " te vayaṃ bhadanta bhagavantam etam evārthaṃ patipṛcchāmaḥ; ko 'smābhiḥ (MSV III 123)",
    "K01vinv15_u:35": " satkartavyo gurukartavyo mānayitavyaḥ pūjayitavyaḥ?",
    "K01vinv15_u:36": " pūrvavad yāvad agrapiṇḍapātam paribhoktum iti;",
    "K01vinv15_u:37": " bhagavān āha:",
    "K01vinv15_u:38": " vṛddhatarako yuṣmābhir bhikṣavaḥ satkartavyo gurukartavyo mānayitavyaḥ pūjayitavyaḥ;",
    "K01vinv15_u:39": " abhivādanavandanapratyutthānāṃjalisāmīcīkarma kartavyam;",
    "K01vinv15_u:40": " sa ca yuṣmākam arhaty agrāsanam agrodakam agrapiṇḍapātam paribhkotum iti",
    "K01vinv15_u:41": " uktaṃ bhagavatā:",
    "K01vinv15_u:42": " vṛddhatarako bhikṣur yuṣmābhiḥ satkartavyah;",
    "K01vinv15_u:43": " pūrvavad yāvad agrāsanaṃ paribhoktum iti",
    "K01vinv15_u:44": " Old house-holders,",
    "K01vinv15_u:45": " etc.,",
    "K01vinv15_u:46": " are not entitled to veneration",
    "K01vinv15_u:47": " bhikṣavaḥ āgārikān vṛddhān satkurvanti gurukurvanti mānayanti pūjayanti;",
    "K01vinv15_u:48": " śrutvā brāhmaṇagṛhapatayo 'vadhyāyanti kṣipanti vivācayanti;",
    "K01vinv15_u:49": " āryā vayaṃ kāmabhoginaḥ kāmapaṃkanimagnāḥ;",
    "K01vinv15_u:50": " kathaṃ yūyam asmākaṃ satkurvatha?",
    "K01vinv15_u:51": " etat prakaraṇaṃ bhikṣavo bhagavata ārocayanti;",
    "K01vinv15_u:52": " bhagvān āha:",
    "K01vinv15_u:53": " pravrajitān bhikṣavo mayā sandhāyoktaṃ no tv āgarikān iti",
    "K01vinv15_u:54": " bhikṣavaḥ anyatīrthikān vṛddhān dṛṣṭvā satkurvanti gurukurvanti mānayanti pūjayanti;",
    "K01vinv15_u:55": " bhagavān āha;",
    "K01vinv15_u:56": " iha dhārmikān mayā sandhāyoktaṃ no tu bāhyakān iti",
    "K01vinv15_u:57": " te śrāmaṇerakān vṛddhapravrajitān dṛṣṭvā satkurvanti gurukurvanti mānayanti pūjayanti;",
    "K01vinv15_u:58": " bhagavān āha:",
    "K01vinv15_u:59": " upasaṃpannān bhikṣavo mayā sandhāyoktaṃ no tu śrāmaṇerakān iti",
    "K01vinv15_u:60": " te navopasaṃpannān vṛddhān satkurvani gurukurvanti mānayanti pūjayanti;",
    "K01vinv15_u:61": " bhagavān āha:",
    "K01vinv15_u:62": " anyonyaṃ varṣāgraṃ pṛṣṭvā vanditavyaṃ;",
    "K01vinv15_u:63": " te pṛṣṭāḥ santo janmavarṣāṇi kathayanti;",
    "K01vinv15_u:64": " bhagavān āha;",
    "K01vinv15_u:65": " upasaṃpadvarṣāgraṃ praṣṭavyam iti;",
    "K01vinv15_u:66": " bhikṣavo na jānate ḥkati varṣāgrāṇītiḥ; (MSV III 124)",
    "K01vinv15_u:67": " bhagavān āha;",
    "K01vinv15_u:68": " sāmayikam ārocayitavyam;",
    "K01vinv15_u:69": " bhikṣavo na jānate kati sāmayikānīti;",
    "K01vinv15_u:70": " bhagabān āha:",
    "K01vinv15_u:71": " paṃceme bhikṣavaḥ samayāḥ,",
    "K01vinv15_u:72": " haimantikaṃ graiṣmikaṃ vārṣikaṃ mṛtavārṣikaṃ dīrghavārṣikam iti;",
    "K01vinv15_u:73": " tatra haimantikaṃ catvāro māsāḥ;",
    "K01vinv15_u:74": " graiṣmikaṃ catvāro māsāḥ;",
    "K01vinv15_u:75": " ḥvārṣikam eko māsaḥḥ;",
    "K01vinv15_u:76": " mṛtavārṣikam ekaṃ rātrindivasam;",
    "K01vinv15_u:77": " dīrghavārṣikaṃ rātryūnās trayo māsāḥ;",
    "K01vinv15_u:78": " ity evaṃ sāmayikam ārocayitvā yaḥ pūrvopasaṃpannaḥ sa vanditavyaḥ",
    "K01vinv15_u:79": " apare bhikṣavaś catvāro vandyāḥ;",
    "K01vinv15_u:80": " katame catvāro vandyāḥ?",
    "K01vinv15_u:81": " sadevakasya (Śay-v 5)",
    "K01vinv15_u:82": " tāval lokasya samārakasya sabrahmakasya saśramaṇabrāhmaṇikāyā prajāyāḥ sadevamānuṣāyās tathāgatārhatsamyaksaṃbuddho vandyaḥ;",
    "K01vinv15_u:83": " sarveṣāṃ gṛhiṇaḥ pravrajitā vandyāḥ;",
    "K01vinv15_u:84": " sarveṣām upasaṃpannānāṃ pūrvopasaṃpannā vandyāḥ (A 315a)",
    "K01vinv15_u:85": " sthāpayitvā bhikṣuṇīm;",
    "K01vinv15_u:86": " tasyā varṣaśatopasaṃpannāyā api tadahaḥ upasaṃpanno bhikṣur vandyaḥ;",
    "K01vinv15_u:87": " sarvasyānupasaṃpannakasyopasaṃpannako vandyaḥ",
    "K01vinv15_u:88": " daśāvandyāḥ;",
    "K01vinv15_u:89": " katame ḥdaśa?",
    "K01vinv15_u:90": " ḥ pārivāsiko mūlapārivāsikaḥ paryuṣitaparivāsaḥ mānāpyacārikaś caritamānāpyo 'darśanāyotkṣiptakaḥ",
    "K01vinv15_u:91": " apratikarmāyotkṣiptakaḥ apratinisṛṣṭe pāpake dṛṣṭigate utkṣiptakaḥ sarvo gṛhī ḥsarvāśḥ cānupasaṃpannaḥ",
    "K01vinv15_u:92": " yadā bhagavatā yathāvṛddhikayā prajñaptās tadā bhikṣavo 'nyonyaṃ satkurvanti gurukurvanti mānayanti pūjayanti;",
    "K01vinv15_u:93": " te 'nyonyaṃ satkurvvanto ḥgurukurvantoḥ mānayantaḥ pūjayanto vardhante kuśalair dharmair utpalaṃ vā (MSV III 125) yathodake",
    "K01vinv15_u:94": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv15_u:95": " paśya bhadanta yadā bhagavatā yathāvṛddhikayā prajñaptās tadā bhikṣavo 'nyonyaṃ satkurvanti gurukurvanti mānayanti pūjayanti;",
    "K01vinv15_u:96": " te 'nyonyaṃ satkurvanto gurukurvanto mānayantaḥ pūjayanto vardhante kuśalair dharmair utpalaṃ vā yathodake iti;",
    "K01vinv15_u:97": " bhagavān āha:",
    "K01vinv15_u:98": " kim atra bhikṣavaḥ āścaryaṃ yad idānīm mayā vigatarāgeṇa vigatadveṣeṇa vigatamohena",
    "K01vinv15_u:99": " parimuktena jātijarāvyādhimaraṇaśokaparidevaduḥkhadaurmanasyopāyāsaiḥ sarvajñena",
    "K01vinv15_u:100": " sarvākārajñena sarvajñānajñeyavaśiprāptena yathāvṛddhikāyāṃ prajñaptāyāṃ yathāvṛddhikām",
    "K01vinv15_u:101": " āgamya bhikṣavo 'nyonyaṃ satkurvanti gurukurvanti pūrvavad yāvad utpalaṃ vā yathodake iti;",
    "K01vinv15_u:102": " yat tu mayā sarāgeṇa sadveṣeṇa samohenāparimuktena jātijarāvyādhimaraṇaśokaparidevaduḥkhadaurmanasyopāyāsair",
    "K01vinv15_u:103": " vinipatitaśarīreṇa yathāvṛddhikāyāṃ prajñaptāyāṃ yathāvṛddhikām āgamya sakalo jambūdvīpanivāsī",
    "K01vinv15_u:104": " janakāyo yadbhūyasā praṇīte trayastriṃśe devanikāye upapannas tac chrūyatām",
    "K01vinv15_u:105": " The story of the francoline,",
    "K01vinv15_u:106": " the hare,",
    "K01vinv15_u:107": " the monkey and the elephant",
    "K01vinv15_u:108": " bhūtapūrvaṃ bhikṣavaḥ kāśīṣu janapade anyatamasmin vanagahane catvāraḥ prāṇinaḥ prativasanti kapiñjalaḥ śaśo markaṭo gajaś (Śay-v 6)",
    "K01vinv15_u:109": " ca; te ca parasparaṃ sakhyenāvasthitāḥ sahitāḥ samagrāḥ saṃmodamānā avivadamānā aśaṃkino yatheṣṭavihāratayā kālam atināmayanti;",
    "K01vinv15_u:110": " yāvad apareṇa samayena teṣāṃ buddhir utpannā; (MSV III 126)",
    "K01vinv15_u:111": " asti vayaṃ bhavantaḥ parasparaṃ sakhyenāvasthitāḥ sahitāḥ samagrāḥ saṃmodamānā avivadamānāḥ;",
    "K01vinv15_u:112": " kin tu na jānīmaḥ ko 'smābhiḥ satkartavyo gurukartavyo mānayitavyaḥ pūjayitavyaḥ iti;",
    "K01vinv15_u:113": " yan nu vayaṃ yathāvṛddhikāṃ prajñapayema iti;",
    "K01vinv15_u:114": " te parasparaṃ saṃjalpaṃ kartum ārabdhā iti;",
    "K01vinv15_u:115": " ko 'smākaṃ vṛddha iti;",
    "K01vinv15_u:116": " tataḥ kapiṃjalena vaṭavṛkṣo darśitaḥ;",
    "K01vinv15_u:117": " bhavantaḥ eṣa vaṭavṛkṣaḥ kena kiyatpramāṇo dṛṣṭa iti;",
    "K01vinv15_u:118": " hastī kathayati;",
    "K01vinv15_u:119": " mayā yūthena sahānena pathā gacchatā ayaṃ dṛṣṭo matpramāṇa eva uccatveneti;",
    "K01vinv15_u:120": " markaṭaḥ kathayati;",
    "K01vinv15_u:121": " mayā yūthena sahānena pathā gacchatā ayaṃ dṛṣṭo mama tulya evoccatveneti;",
    "K01vinv15_u:122": " te kathayanti;",
    "K01vinv15_u:123": " tvam asya vṛddha iti;",
    "K01vinv15_u:124": " śaśaḥ kathayati;",
    "K01vinv15_u:125": " mayāpy asya dvipatrakasya patreṣv evāvaśyayanbindavo jihvayā nirlīḍhā iti;",
    "K01vinv15_u:126": " te kathayanti:",
    "K01vinv15_u:127": " tvam apy anayor vṛddha iti;",
    "K01vinv15_u:128": " kapiñjalaḥ kathayati;",
    "K01vinv15_u:129": " paśyata yūyam enaṃ vaṭavṛkṣaṃ mahatpramāṇākāram;",
    "K01vinv15_u:130": " te kathayanti:",
    "K01vinv15_u:131": " paśyāmaḥ; etasmān mayā phalāni bhakṣayitvāsmin pradeśe uccāraḥ kṛtas tasmād ayaṃ jāta iti; (A 315b)",
    "K01vinv15_u:132": " te kathayanti:",
    "K01vinv15_u:133": " yady evaṃ tvam asmākaṃ sarveṣāṃ vṛddha iti;",
    "K01vinv15_u:134": " tato hastī sarveṣāṃ satkartuṃ ārabdhaḥ;",
    "K01vinv15_u:135": " markaṭaḥ śaśaṃ kapiṃjalaṃ ca;",
    "K01vinv15_u:136": " śāśaḥ kapiṃjalam eva;",
    "K01vinv15_u:137": " te evaṃ yathāvṛddhikayā satkurvantas tasmin vanagahane itaś cāmutaś ca paribhramanti;",
    "K01vinv15_u:138": " yadā viṣamanimnāḥ pradeśā gantavyā bhavanti tadā hastinaṃ markaṭo 'bhirohati markaṭam śaśaḥ śaśam api kapiṃjalaḥ",
    "K01vinv15_u:139": " teṣām evaṃ pravṛddhasnehānāṃ sagauravāṇāṃ ca buddhir utpannā;",
    "K01vinv15_u:140": " asti vayaṃ bhavantaḥ pravṛddhasnehāḥ sagauravāś ca; anyad api (MSV III 127)",
    "K01vinv15_u:141": " tāvat kiṃcit kuśalaṃ samādāya vartema iti;",
    "K01vinv15_u:142": " kiṃ kurmaḥ;",
    "K01vinv15_u:143": " kapiṃjalaḥ kathayati;",
    "K01vinv15_u:144": " prāṇātipātāt prativiramāmaḥ;",
    "K01vinv15_u:145": " kīdṛṣo 'smākaṃ prāṇātipātaḥ?",
    "K01vinv15_u:146": " kapiṃjalaḥ kathayati:",
    "K01vinv15_u:147": " santi tṛṇapuṣpaphalāni sapṛāṇakāni santi niṣprāṇakāni;",
    "K01vinv15_u:148": " tad asmābhir adyāgreṇa saprāṇakāni parityajya niṣprāṇakāni;",
    "K01vinv15_u:149": " paribhoktavyāni;",
    "K01vinv15_u:150": " te saprāṇakāni parityajya niṣprāṇakāni paribhoktum ārabdhāḥ",
    "K01vinv15_u:151": " teṣām etad abhavat;",
    "K01vinv15_u:152": " asti vayaṃ prāṇātipātāt prativiratā no tv adattādānāt prativiramāmaḥ;",
    "K01vinv15_u:153": " kīdṛśo 'smākam adattādānam?",
    "K01vinv15_u:154": " kapiṃjalaḥ kathayati:",
    "K01vinv15_u:155": " santi saparigrahāṇi tṛṇapatrapuṣpaphalāni santi niṣparigrahāṇi;",
    "K01vinv15_u:156": " tad asmābhir adyāgreṇa saparigrahāṇi parityajya niṣparigrahāṇi (Śay-v 7)",
    "K01vinv15_u:157": " paribhoktavyāni;",
    "K01vinv15_u:158": " te saparigrahāṇi parityajya niṣparigrahāṇi paribhoktum ārabdhāḥ",
    "K01vinv15_u:159": " teṣām etad abhavat;",
    "K01vinv15_u:160": " asti vayam adattādānāt prativiratāḥ no tu kāmamithyācārāt;",
    "K01vinv15_u:161": " yan nu vayaṃ kāmamithyācārāt prativiramāmaḥ;",
    "K01vinv15_u:162": " kīdṛśo 'smākaṃ kāmamithyācāraḥ?",
    "K01vinv15_u:163": " kapiṃjalaḥ katyayati:",
    "K01vinv15_u:164": " vayam gamyā api gacchāmaḥ;",
    "K01vinv15_u:165": " agamyā api gacchāmaḥ;",
    "K01vinv15_u:166": " tad asmābhir adyāgreṇa gamyaiva gantavyā nāgamyā te gamyāṃ gacchanti nāgamyām.",
    "K01vinv15_u:167": " teṣām etad abhavat:",
    "K01vinv15_u:168": " asti vayaṃ kāmamithyācārāt prativiratāḥ;",
    "K01vinv15_u:169": " no tu mṛṣāvādāt;",
    "K01vinv15_u:170": " yan nu vayaṃ mṛṣāvādāt prativiramāmaḥ;",
    "K01vinv15_u:171": " kīdṛśo 'smākaṃ mṛṣāvādaḥ?",
    "K01vinv15_u:172": " kapiṃjalaḥ kathayati:",
    "K01vinv15_u:173": " vayaṃ yadvā tadvā vipralapāmaḥ;",
    "K01vinv15_u:174": " tad asmābhir adyāgreṇa na yadvā tadvā vipralapitavyam; (MSV III 128)",
    "K01vinv15_u:175": " vicārya vicārya kāle vāg udīrayitavyā;",
    "K01vinv15_u:176": " te na yadvā tadvā vipralapanti kiṃ tu vicārya vicārya kālena vācam udīrayanti",
    "K01vinv15_u:177": " teṣām etad abhavat;",
    "K01vinv15_u:178": " asti vayaṃ mṛṣāvādāt prativiratāḥ;",
    "K01vinv15_u:179": " no tu surāmaireyamadyapramādasthānāt prativiratāḥ;",
    "K01vinv15_u:180": " yan nu vayaṃ surāmaireyamadyapramādasthānāt prativiramāmaḥ;",
    "K01vinv15_u:181": " kidṛśam asmākaṃ surāmaireyamadyapramādasthānam?",
    "K01vinv15_u:182": " kapiṃjalaḥ kathayati:",
    "K01vinv15_u:183": " santi mādanīyāni phalāni santy amādanīyāni;",
    "K01vinv15_u:184": " tad asmābhir adyāgreṇa mādanīyāni phalāni parityajyamādanīyāni phalāni paribhoktavyāni;",
    "K01vinv15_u:185": " te mādanīyāni phalāni parityajyamādanīyāni phalāni paribhoktum ārabdhāḥ",
    "K01vinv15_u:186": " yadā te pañcasu vratapadeṣu pratiṣṭhāpitās tadā kapiṃjalaḥ kathayati:",
    "K01vinv15_u:187": " asti vayaṃ bhavantaḥ paṃcasu vratapadeṣu pratiṣṭhitāḥ;",
    "K01vinv15_u:188": " yan nu vayam anyān api paṃcasu vratapadeṣu pratiṣṭhāpayāmaḥ;",
    "K01vinv15_u:189": " te kathayanti:",
    "K01vinv15_u:190": " evaṃ kurmaḥ;",
    "K01vinv15_u:191": " ko yuṣmākaṃ pratiṣṭhāpayati?",
    "K01vinv15_u:192": " markaṭaḥ kathayati:",
    "K01vinv15_u:193": " ahaṃ sarvān śākhāmṛgān pratiṣṭhāpayāmi;",
    "K01vinv15_u:194": " tataḥ śaśaḥ kathayati:",
    "K01vinv15_u:195": " ahaṃ sarvān śaśān lomaśān mṛgāṃś ca pratiṣṭhāpayāmi; (A 316a)",
    "K01vinv15_u:196": " hastī kathayati:",
    "K01vinv15_u:197": " ahaṃ sarvān hastinaḥ siṃhān vyāghradvīpinaś ca pratiṣṭhāpayāmi;",
    "K01vinv15_u:198": " kapiṃjalaḥ kathayati:",
    "K01vinv15_u:199": " yady evam etat saṃkṣepād yuṣmākam avinayā apadā dvipadāś catuṣpadāḥ pakṣiṇaś ca tān ahaṃ sarvān paṃcasu vratapadeṣu pratiṣṭhāpayāmīti (Śay-v",
    "K01vinv15_u:200": " tatas te kāśīviṣaye (MSV III 129)",
    "K01vinv15_u:201": " yāvattiryagyonigatāḥ prāṇinas te sarve paṃcasu vratapadeṣu pratiṣṭhāpitāḥ;",
    "K01vinv15_u:202": " te anyonyam avyābādhamānās tasmin vanaṣaṇḍe saṃprajānadvihāriṇo yatheṣṭaṃ viharanti;",
    "K01vinv15_u:203": " teṣām anubhāvād devaḥ kālavarṣī saṃvṛttaḥ;",
    "K01vinv15_u:204": " sadā puṣpaphalā vṛkṣāḥ,",
    "K01vinv15_u:205": " śasyavatī vasumatī;",
    "K01vinv15_u:206": " te manuṣyair dṛṣṭā anyonyam avyābādhamānā viharantaḥ,",
    "K01vinv15_u:207": " sadā puṣpaphalā vṛkṣāḥ,",
    "K01vinv15_u:208": " śasyavatī vasumatī;",
    "K01vinv15_u:209": " rājā kathayati:",
    "K01vinv15_u:210": " ahaṃ dharmeṇa rājyaṃ kārayāmi mamaiṣo 'nubhāva iti;",
    "K01vinv15_u:211": " antaḥpuraṃ kumārāmātyā bhaṭabalāgraṃ naigamajānapadāś ca ḥkathayanti;",
    "K01vinv15_u:212": " asmākam eṣo 'nubhāvaḥḥ;",
    "K01vinv15_u:213": " rājā saṃlakṣayati;",
    "K01vinv15_u:214": " sarva ete kathayanti mamānubhāvo mamānubhāva iti;",
    "K01vinv15_u:215": " tan na jñāyate kasyānubhāva iti;",
    "K01vinv15_u:216": " sa kutūhalajāto naimittikān āhūya pṛṣṭavān;",
    "K01vinv15_u:217": " tair api na jñātam;",
    "K01vinv15_u:218": " yāvad vārāṇasyāṃ nātidūre udyānam;",
    "K01vinv15_u:219": " tatra pañcābhijña riṣiḥ prativasati sakalasya vārāṇasīnivāsino janakāyasya pūjyo mānyo 'bhivādyaś ca;",
    "K01vinv15_u:220": " tato rājā tasya ṛṣeḥ sakāśam upasaṃkrāntaḥ pādayor nipatya kathayati:",
    "K01vinv15_u:221": " maharṣe mama vijite yāvattityagyonigatāḥ prāṇinas te sarve anyonyam avyābādhamānāḥ saṃprajānadvihāriṇo yatheṣṭaṃ viharanti;",
    "K01vinv15_u:222": " devaḥ kālavarṣī sadā puṣpaphalā vṛkṣāḥ śasyavatī ca vasumatī;",
    "K01vinv15_u:223": " tasmān mamaitad abhavat:",
    "K01vinv15_u:224": " ahaṃ dharmeṇa rājyaṃ kārayāmi;",
    "K01vinv15_u:225": " mamaiso 'nubhāva iti;",
    "K01vinv15_u:226": " antaḥpuraṃ kumārāmātyā bhaṭabalāgraṃ naigamajānapadāś ca saṃlakṣayanti:",
    "K01vinv15_u:227": " asmākam eṣo 'nuhāva iti;",
    "K01vinv15_u:228": " tan na jñāyate kasyāyam anubhāva iti;",
    "K01vinv15_u:229": " kautukaś ca me mahān;",
    "K01vinv15_u:230": " tvam arhasi saṃśayaṃ chettum;",
    "K01vinv15_u:231": " kasyāyam anubhāva iti;",
    "K01vinv15_u:232": " sa kathayati:",
    "K01vinv15_u:233": " mahārāja ma tavaiṣo 'nubhāvo nāntaḥpurasya na kumārāṇāṃ nāmātyānāṃ na bhaṭabalāgrasya na (MSV IV 130)",
    "K01vinv15_u:234": " naigamajānapadānaṃ;",
    "K01vinv15_u:235": " api tu tava vijite catvāraḥ prāniṇaḥ prativasanti;",
    "K01vinv15_u:236": " teṣām ayam anubhāva tit;",
    "K01vinv15_u:237": " rājā kathayati:",
    "K01vinv15_u:238": " gacchāmi tān paśyamīti;",
    "K01vinv15_u:239": " ṛṣiḥ kathayati:",
    "K01vinv15_u:240": " mahārāja kiṃ tava tair dṛṣṭair api tu yat te samādāya vartante tat samādāya vartasveti; kiṃ",
    "K01vinv15_u:241": " te samādāya vartante?",
    "K01vinv15_u:242": " pañca vratapadāni;",
    "K01vinv15_u:243": " maharṣe kidṛśāni pañca vratapadāni?",
    "K01vinv15_u:244": " mahārāja te prāṇinaṃ jīvitān na vyavaropayanti;",
    "K01vinv15_u:245": " parasvaṃ nāpaharanti;",
    "K01vinv15_u:246": " agamyāgamanaṃ na kurvanti;",
    "K01vinv15_u:247": " mṛṣāvādaṃ na bhāṣante;",
    "K01vinv15_u:248": " madyapānaṃ ca nādhyācaranti;",
    "K01vinv15_u:249": " rājā kathayati:",
    "K01vinv15_u:250": " maharṣe yady evaṃ aham apy etāni pañca vratapadāni samādāya vartema;",
    "K01vinv15_u:251": " atha sa rājā pañca vratapadāni samādāya vartitum ārabdhaḥ;",
    "K01vinv15_u:252": " rājā pañca vratapadāni samādāya vartata iti devyo 'pi pañaca vratapadāni samādāya vartitum ārabdhāḥ;",
    "K01vinv15_u:253": " kumārā amātyā bhaṭabalāgraṃ naigamajānapadā api pañca vratapadāni samādaya vartitum ārabdhāni;",
    "K01vinv15_u:254": " pṛtisīmaiḥ (Śay-v 9)",
    "K01vinv15_u:255": " koṭṭarājabhiḥ śrutam;",
    "K01vinv15_u:256": " rājā brahmadattaḥ pañca vratapadāni samādāya vartate sārdham antaḥpureṇa kumārair amātyair bhaṭabalāgrair naigamajānapadair iti;",
    "K01vinv15_u:257": " śrutvā ca punas te 'pi pañcavratapadāni (A 316b)",
    "K01vinv15_u:258": " samādaya vartitum ārabdhāḥ sārdham antaḥpureṇa kumārair amātyair bhaṭabalāgrair naigamajānapadair iti;",
    "K01vinv15_u:259": " bhūyasā sarva eva janakāyaḥ pañca vratapadāni samādāya vartitum ārabdhaḥ",
    "K01vinv15_u:260": " tena khalu samayena jambūdvīpe yaḥ kālaṃ karoti sa kāyasya bhedāt praṇīteṣu deveṣū trayastriṃśeṣūpapadyate;",
    "K01vinv15_u:261": " tataḥ śakro devendraḥ āpūryamāṇaṃ devaparṣadaṃ dṛṣṭvā ca punar gāthāṃ bhāṣate; (MSV III 131)",
    "K01vinv15_u:262": " sagauravāḥ sapratīśā viharanti tapovane /",
    "K01vinv15_u:263": " kapiṃjalabrahmacaryaṃ pṛthaglokaprakāśitam // iti /",
    "K01vinv15_u:264": " bhagavān āha:",
    "K01vinv15_u:265": " kiṃ manyadhve bhikṣavo yo 'sau kapiṃjalaḥ aham eva saḥ tena kālena tena samayena;",
    "K01vinv15_u:266": " śaśaḥ śāriputro bhikṣur markaṭo maudgalyāyano bhikṣur gaja ānandaḥ;",
    "K01vinv15_u:267": " tadāpi mayā yathāvṛddhikāyāṃ prajñaptāyāṃ yathāvṛddhikām āgamya sakalo jambūdvīpanivāsī janakāyo bhūyasā trayastriṃśe devanikāye upapannaḥ;",
    "K01vinv15_u:268": " etarhy api mayā yathāvṛddhikāyāṃ prajñaptāyāṃ yathāvṛddhikām āgamya bhikṣavo 'nyonyaṃ satkurvanto gurukurvanto mānayantaḥ pūyayanto vardhante kuśalair dharmair utpalaṃ vā yathodake",
    "K01vinv15_u:269": " The Buddha eulogises the order by age",
    "K01vinv15_u:270": " tasmāt tarhi bhikṣavaḥ sagauravā viharata sapratīṣāḥ sabhayavaśavartinaḥ sabrahmacāriṣu sthavireṣu madhyeṣu navakeṣu;",
    "K01vinv15_u:271": " tat kasya hetoḥ?",
    "K01vinv15_u:272": " sa tāvad bhikṣavo bhikṣur agauravo viharann apratīśaḥ abhayavaśavartī sthavireṣu madhyeṣu navakeṣu āsamudācārikān dharmān paripūrayiṣyati nedaṃ sthānaṃ vidyate;",
    "K01vinv15_u:273": " āsamudācārikān dharmān aparipūrya śaikṣān dharmān paripūrayiṣyati nedaṃ sthānaṃ vidyate;",
    "K01vinv15_u:274": " śaikṣān dharmān aparipūrya śīlaskandhaṃ samādhiskandhaṃ prajñāskandhaṃ vimuktiskandhaṃ vimuktijñānadarśanaskandhaṃ paripūrayiṣyati nedaṃ sthānaṃ",
    "K01vinv15_u:275": " vimuktijñānadarśanaskandham aparipūryānupādāya (Śay-v 10)",
    "K01vinv15_u:276": " parinirvāsyati nedaṃ sthānaṃ vidyate;",
    "K01vinv15_u:277": " sa tāvad bhikṣavo bhikṣuḥ sagauravo viharan sapratīśaḥ sabhayavaśavartī brahmacāriṣu sthavireṣu madhyeṣu navakeṣu āsamudācārikān dharmān pūrayiṣyati (MSV III 132)",
    "K01vinv15_u:278": " sthānam etad vidyate;",
    "K01vinv15_u:279": " āsamudācārikān dharmān paripūrya śaikṣān dharmān paripūrayiṣyati sthānam etad vidyate;",
    "K01vinv15_u:280": " śaikṣān dharmān paripūrya śīlaskandhaṃ samādhiskandhaṃ prajñāskandhaṃ vimuktiskandhaṃ vimuktijñānadarśanaskandhaṃ paripūrayiṣyati sthānam etad",
    "K01vinv15_u:281": " vimuktijñānadarśanaskandhaṃ paripūryānupādāya parinirvāsyati sthānam etad vidyate;",
    "K01vinv15_u:282": " tasmāt tahi bhikṣava evaṃ śikṣitavyam;",
    "K01vinv15_u:283": " yat sagauravā vihariṣyāmaḥ sapratīśāḥ sabhayavaśavartinaḥ ḥsabrahmacāriṣūḥ sthavireṣu madhyeṣu navakeṣu:",
    "K01vinv15_u:284": " ity evaṃ vo bhikṣavaḥ śikṣitavyam",
    "K01vinv15_u:285": " The institution of vihāras",
    "K01vinv15_u:286": " yadā bhagavatā pañcakā vinītās te araṇye prativasanti;",
    "K01vinv15_u:287": " te araṇye prativasanto āgamyā bhavanti siṃhānāṃ vyāghrāṇāṃ dvīpināṃ tarakṣūṇām",
    "K01vinv15_u:288": " bhagavān saṃlakṣayati:",
    "K01vinv15_u:289": " kutra pūrvakāṇāṃ samyaksaṃbuddhānāṃ śrāvakā āvāsaṃ kalpitavantaḥ?",
    "K01vinv15_u:290": " paśyati vihāre;",
    "K01vinv15_u:291": " devatābhir apy evaṃ bhagavata ārocitam",
    "K01vinv15_u:292": " tena khalu samayena vārāṇasyāṃ kalayāṇabhadro nāma gṛhapatiḥ prativasati;",
    "K01vinv15_u:293": " tasya kuśalamūlapratibodhitasantater etad abhavat;",
    "K01vinv15_u:294": " aho batāhaṃ bhagavataḥ śrāvakāṇaṃ vihāraṃ kārayeyam iti;",
    "K01vinv15_u:295": " sa kālyam evotthāya yena bhagavāṃs tenopasaṃkrāntaḥ;",
    "K01vinv15_u:296": " upasaṃkramya bhagavataḥ pādau (A 317a)",
    "K01vinv15_u:297": " śirasā vanditvaikānte niṣaṇṇaḥ;",
    "K01vinv15_u:298": " ekāntaniṣaṇṇaṃ kalyāṇabhadrikaṃ gṛhapatiṃ bhagavān dharmyayā kathayā saṃdarśayati samādāpayati samuttejayati saṃpraharṣayati;",
    "K01vinv15_u:299": " anekaparyāyeṇa dharmyayā kathayā saṃdarṣya (MSV III 133)",
    "K01vinv15_u:300": " samādāpya samuttejya saṃpraharṣya tūṣṇīm;",
    "K01vinv15_u:301": " atha kalyāṇabhadriko gṛhapatir utthāyāsanād ekāṃsam uttarāsaṃgaṃ kṛtvā yena bhagavāṃs tenāṃjaliṃ praṇamya bhagavantam ieam avocat:",
    "K01vinv15_u:302": " yadi bhagavān anujānīyād ahaṃ bhagavataḥ śrāvakāṇāṃ vihāraṃ karayeyam iti;",
    "K01vinv15_u:303": " bhagavān āha;",
    "K01vinv15_u:304": " tasmād gṛhapate anujānāmi kāraya iti;",
    "K01vinv15_u:305": " sa na jānīte kīdṛśaḥ kārayitavya iti;",
    "K01vinv15_u:306": " bhagavān āha:",
    "K01vinv15_u:307": " yadi trilayanaṃ kārayasi madhye gandhakuṭiḥ kārayitavyā dvayoḥ pārśvayor dve layane;",
    "K01vinv15_u:308": " evaṃ triṣāle nava layanāni;",
    "K01vinv15_u:309": " catuḥśāle madhye dvārakoṣṭhakābhimukhaṃ (Śay-v 11)",
    "K01vinv15_u:310": " gandhakuṭiḥ;",
    "K01vinv15_u:311": " dvārakoṣṭhakapārśvayor dve layane;",
    "K01vinv15_u:312": " sa na jānīte kati purāḥ kartavyā iti;",
    "K01vinv15_u:313": " bhagavān āha:",
    "K01vinv15_u:314": " bhikṣūṇāṃ pañcapurā vihārāḥ kartavyāḥ saptapurā gandhakuṭiḥ;",
    "K01vinv15_u:315": " saptapūrā bālāgrapotikāḥ;",
    "K01vinv15_u:316": " bhikṣūṇīnāṃ tu tripurā vihārāḥ kartavyāḥ;",
    "K01vinv15_u:317": " paṃcapurā gandhakuṭiḥ;",
    "K01vinv15_u:318": " paṃcapurā bālāgrapotikā iti",
    "K01vinv15_u:319": " The story of Anāthapiṇḍada:",
    "K01vinv15_u:320": " his birth and wonders",
    "K01vinv15_u:321": " tena khalu samayena śrāvastyāṃ datto nāma gṛhapatiḥ prativasati āḍhyo mahādhano mahābhoga vistīrṇaviśālaparigraho vaiśravaṇadhanasamudito vaiśravaṇadhanapratispardhī;",
    "K01vinv15_u:322": " tena sadṛśāt kulāt kalatram ānītam;",
    "K01vinv15_u:323": " sa tayā sārdhaṃ krīḍati ramate paricārayati;",
    "K01vinv15_u:324": " tasya krīḍato ramamāṇasya (MSV III 134)",
    "K01vinv15_u:325": " paricārayataḥ kālāntareṇa patnī āpannasatvā saṃvṛttā;",
    "K01vinv15_u:326": " sā cāṣṭānāṃ vā navānāṃ vā māsānām atyayāt prasūtā;",
    "K01vinv15_u:327": " dārako jātaḥ;",
    "K01vinv15_u:328": " tasya trīṇi saptakāny ekaviṃśatidivasān vistareṇa jātasya jātimahaṃ kṛtvā nāmadheyaṃ vyavasthāpyate;",
    "K01vinv15_u:329": " kiṃ bhavatu dārakasya nāmeti;",
    "K01vinv15_u:330": " jñātaya ūcuḥ:",
    "K01vinv15_u:331": " ayaṃ dārako dattasya gṛhapateḥ putras tasmād bhavatu dārakasya sudatta iti nāmeti;",
    "K01vinv15_u:332": " tasya sudatta iti nāmadheyaṃ vyavasthāpitam;",
    "K01vinv15_u:333": " sudatto dārako 'ṣṭābhyo dhātrībhyo dattaḥ;",
    "K01vinv15_u:334": " dvābhyām aṃsadhātrībhyām;",
    "K01vinv15_u:335": " dvābhyāṃ kṣīradhātrībhyām;",
    "K01vinv15_u:336": " dvābhyāṃ maladhātrībhyām;",
    "K01vinv15_u:337": " dvābhyāṃ krīḍanakābhyām;",
    "K01vinv15_u:338": " so 'ṣṭābhir dhātrībhir unnīyate vardhate kṣīreṇa dadhnā navanītena sarpiṣā sarpirmaṇḍenānyaiś cottaptottaptair upakaraṇaviśeṣair āśu vardhate hradastham iva paṃkajam;",
    "K01vinv15_u:339": " so 'pareṇa samayena sarvālaṃkāravibhūṣito dhātryaṃsagato niṣaṇṇo bahirnirgataḥ;",
    "K01vinv15_u:340": " yācanakenālaṃkāraṃ prārthitaḥ:",
    "K01vinv15_u:341": " kumārāham alaṃkāreṇārthī;",
    "K01vinv15_u:342": " prayaccha me alaṃkāram iti;",
    "K01vinv15_u:343": " tena pramuditamanasā asāv alaṃkāro dattaḥ;",
    "K01vinv15_u:344": " sa gṛhaṃ praviṣṭaḥ;",
    "K01vinv15_u:345": " pitrā cāsya dhātrī pṛṣṭā;",
    "K01vinv15_u:346": " kutra kumārasyālaṃkāra iti;",
    "K01vinv15_u:347": " sā kathayati:",
    "K01vinv15_u:348": " dattaḥ kumāreṇa (Śay-v 12)",
    "K01vinv15_u:349": " yācanakāyeti;",
    "K01vinv15_u:350": " so 'nyenālaṃkāreṇa vibhūṣitaḥ;",
    "K01vinv15_u:351": " so 'pi dattaḥ;",
    "K01vinv15_u:352": " bhūyo 'py alaṃkṛtaḥ;",
    "K01vinv15_u:353": " so 'pi tena dattaḥ;",
    "K01vinv15_u:354": " sa gṛhapatiḥ patnīm āmantrayate:",
    "K01vinv15_u:355": " bhadre sobhano 'smākaṃ putro jātaḥ;",
    "K01vinv15_u:356": " nityaṃ dānābhirata iti;",
    "K01vinv15_u:357": " sā kathayati:",
    "K01vinv15_u:358": " āryaputra yady evaṃ nainaṃ bhūyo 'py alaṃkariṣyāmi;",
    "K01vinv15_u:359": " sa kathayati:",
    "K01vinv15_u:360": " bhadre asty asmākaṃ suvarṇam aprameyaṃ ratnāni ca;",
    "K01vinv15_u:361": " kin tu alaṃkāraghaṭakā na santi;",
    "K01vinv15_u:362": " sarvathā nāyaṃ bahir (A 317b)",
    "K01vinv15_u:363": " niṣkāsayitavya iti;",
    "K01vinv15_u:364": " so 'bhyantara eva lāḍyate;",
    "K01vinv15_u:365": " yāvad apareṇa samayena datto gṛhapatir bhṛtyajanaparivṛto (MSV III 135)",
    "K01vinv15_u:366": " nadīm ajīravatīṃ snātuṃ saṃprasthitaḥ;",
    "K01vinv15_u:367": " sudatto dārakaḥ kathayati:",
    "K01vinv15_u:368": " tāta aham api gacchāmīti;",
    "K01vinv15_u:369": " sa taṃ vipralambhayitum ārabdhaḥ;",
    "K01vinv15_u:370": " putra ihaiva śobhanaṃ salilam;",
    "K01vinv15_u:371": " nadī grāhākulā;",
    "K01vinv15_u:372": " iyaṃ te dhātrī snāpayiṣyatīti;",
    "K01vinv15_u:373": " sa rodituṃ pravṛttaḥ;",
    "K01vinv15_u:374": " mātāsya kathayati:",
    "K01vinv15_u:375": " āryaputra kimartham ayaṃ dārako rautīti;",
    "K01vinv15_u:376": " tena yathāvṛttaṃ samākhyātam;",
    "K01vinv15_u:377": " sā kathayati:",
    "K01vinv15_u:378": " āryaputra tvayā sārdhaṃ gacchatu;",
    "K01vinv15_u:379": " ko 'tra virodhaḥ;",
    "K01vinv15_u:380": " sutarāṃ gupto bhaviṣyatīti;",
    "K01vinv15_u:381": " sa tam ādāya nadīṃ gataḥ;",
    "K01vinv15_u:382": " snāpayitvā kule sthāpitaḥ kathayati:",
    "K01vinv15_u:383": " tāta kimarthaṃ mama rakṣā kriyate?",
    "K01vinv15_u:384": " putra tava doṣo 'sti; katham?",
    "K01vinv15_u:385": " dattam alaṃkāraṃ yācanakebhyo 'nuprayacchasi;",
    "K01vinv15_u:386": " kiṃ tāto dravyeṇārthī?",
    "K01vinv15_u:387": " putra ko 'nārthī?",
    "K01vinv15_u:388": " tāta yady evam avatāraya mām;",
    "K01vinv15_u:389": " sa tenāvatāritaḥ;",
    "K01vinv15_u:390": " tatas tenobhau pāṇī nadyām āplāvya suvarṇapūrṇās catvāro lohasaṃghāṭā uddhṛtāḥ; kathayati:",
    "K01vinv15_u:391": " tāta atas tnaṃ yāvadāptaḥṃḥ dhanena dhanakāryaṃ kṛtvāvaśiṣṭam atraiva plāvaya;",
    "K01vinv15_u:392": " putra kiṃ tvaṃ jalagatān nidhīn paśyasi?",
    "K01vinv15_u:393": " tāta na kevalaṃ jalagatān sthalagatān api sasvāmikān asvāmikān api ye 'pi dūre ye 'py antike;",
    "K01vinv15_u:394": " datto gṛhapatir vismayotphullalocanaḥ saṃlakṣayati:",
    "K01vinv15_u:395": " śakyam evaṃvidhena dānaptinā dānaṃ dātum iti viditvā kathayati:",
    "K01vinv15_u:396": " putra yady evaṃ dehi dānaṃ yatheṣṭam iti;",
    "K01vinv15_u:397": " dharmatā hy eṣā:",
    "K01vinv15_u:398": " na tāvat putro yaśasvī bhavati yāvad asya pitā jīvatīti",
    "K01vinv15_u:399": " yāvad apareṇa samayena datto gṛhapatiḥ kālagataḥ;",
    "K01vinv15_u:400": " sudatto gṛhasvāmī saṃvṛttaḥ;",
    "K01vinv15_u:401": " satatam anāthebhyaḥ piṇḍakam anuprayacchatīti samantāc chadbo visṛtaḥ:",
    "K01vinv15_u:402": " dattasya gṛhapateḥ putraḥ sudatto gṛhasvāmī saṃvrṭtaḥ; (Śay-v 13)",
    "K01vinv15_u:403": " so 'nāthebhyaḥ piṇḍakam anuprayacchatīti;",
    "K01vinv15_u:404": " tasyānāthapiṇḍado (MSV III 136)",
    "K01vinv15_u:405": " gṛhapatir iti saṃjñā saṃvṛttā;",
    "K01vinv15_u:406": " tatas tena sadṛśāt kulāt kalatram ānitaṃ;",
    "K01vinv15_u:407": " sa tayā sārdham krīḍati ramate paricārayati;",
    "K01vinv15_u:408": " tasya krīḍato ramamāṇasya paricārayataḥ putro jātaḥ;",
    "K01vinv15_u:409": " evaṃ yāvat sapta putrā jātāḥ;",
    "K01vinv15_u:410": " tena ṣaṇṇāṃ niveśaḥ kṛtaḥ;",
    "K01vinv15_u:411": " saptamaḥ sujāto nāmnā;",
    "K01vinv15_u:412": " tasya sadṛśaṃ kulaṃ samanveṣate;",
    "K01vinv15_u:413": " na ārāgayati;",
    "K01vinv15_u:414": " sa kare kapolaṃ datvā cintāpro vyavasthitaḥ;",
    "K01vinv15_u:415": " tasya madhuskandho nāma mānavo vayasyaḥ;",
    "K01vinv15_u:416": " tenāsau dṛṣṭas tathā cintāparaḥ;",
    "K01vinv15_u:417": " sa kathayati:",
    "K01vinv15_u:418": " kasmāt tvaṃ gṛhapate kare kapolaṃ datvā cintāparas tiṣṭhasīti;",
    "K01vinv15_u:419": " sa kathayati:",
    "K01vinv15_u:420": " mayā ṣaṇṇāṃ putrāṇāṃ niveśaḥ kṛtaḥ;",
    "K01vinv15_u:421": " saptamasya sujātasya sadṛśakulaṃ cintayāmi katarat tat kulaṃ yato 'sya niveṣaṃ kariṣyāmīti;",
    "K01vinv15_u:422": " sa kathayati:",
    "K01vinv15_u:423": " alpotsukas tiṣṭha aham asya sadṛśaṃ kulaṃ gaveṣayāmi;",
    "K01vinv15_u:424": " katarasmin deśe?",
    "K01vinv15_u:425": " sa kathayati;",
    "K01vinv15_u:426": " magadhaviṣayaṃ tāvad gacchami;",
    "K01vinv15_u:427": " evaṃ kuru;",
    "K01vinv15_u:428": " sa rājagṛhaṃ gataḥ;",
    "K01vinv15_u:429": " rājagṛhe anyatamo gṛhapatir āḍhyo mahādhano mahābhogo 'nāthapiṇḍadasya pratirūpaḥ;",
    "K01vinv15_u:430": " sa tasya gṛhaṃ praviṣṭo dvāraśālāyāṃ sthitvā kathayati:",
    "K01vinv15_u:431": " svasti svastīti;",
    "K01vinv15_u:432": " tasya gṛhajanāḥ kathayanti:",
    "K01vinv15_u:433": " brāhmaṇa kiṃ prārthayasi?",
    "K01vinv15_u:434": " kanyābhikṣām;",
    "K01vinv15_u:435": " kasyārthāya?",
    "K01vinv15_u:436": " śrāvastyām anāthapiṇḍado gṛhapatis tasya putraḥ sujāto nāmnā;",
    "K01vinv15_u:437": " te kathayanti sādṛṣo 'smākaṃ kulena;",
    "K01vinv15_u:438": " api tu prabhūtam asmākaṃ kulaśulkam; (A 318a)",
    "K01vinv15_u:439": " kiyatprabhūtam?",
    "K01vinv15_u:440": " śatam aśvānāṃ śataṃ niṣkāṇāṃ śatam aśvatarīrathānāṃ śataṃ kāmbojikānāṃ kanyānām iti;",
    "K01vinv15_u:441": " madhuskandhena (MSV III 137)",
    "K01vinv15_u:442": " mānavenānāthapiṇḍadasya gṛhapater anenārthena lekho dattaḥ:",
    "K01vinv15_u:443": " tenāpi vācayitvā pratīccha sarvaṃ mayā deyam iti;",
    "K01vinv15_u:444": " tena divasamuhūrtayogena pratīṣṭam",
    "K01vinv15_u:445": " tatas taiḥ śucinā praṇītena prabhūtenāhāreṇa saṃtarpito mānavakaḥ śālāṃ gatvā vāsam upagato viṣūcitaḥ;",
    "K01vinv15_u:446": " aparicitā brāhmaṇāḥ;",
    "K01vinv15_u:447": " sa tair aśucibhayād bahir niṣkāsayitvā cchoritaḥ;",
    "K01vinv15_u:448": " daivād āyuṣmantau śāriputramaudgalyāyanau taṃ pradeśam āgatau;",
    "K01vinv15_u:449": " sa tābhyāṃ dṛṣṭaḥ;",
    "K01vinv15_u:450": " tatas tābhyāṃ vaṃśavidalikayā nirlikhya pāṇḍumṛttikayā udvartya snāpitaḥ;",
    "K01vinv15_u:451": " tasyaiva dharmaṃ deśayitvā prakrāntau;",
    "K01vinv15_u:452": " tasya pravāhikā nāvatiṣṭhate;",
    "K01vinv15_u:453": " sa tayor antike cittam abhiprasādya kālagataḥ;",
    "K01vinv15_u:454": " cāturmahārājikeṣu deveṣūpapannaḥ;",
    "K01vinv15_u:455": " sa vaiśravaṇasya mahārājasya sakāśaṃ gatvā bhavanaṃ prārthayate;",
    "K01vinv15_u:456": " sa kathayati:",
    "K01vinv15_u:457": " gaccha tad eva te śivikādvāraṃ bhavanam iti;",
    "K01vinv15_u:458": " sa tatra gatvā naivāsikaḥ saṃvṛttaḥ (Śay-v 14)",
    "K01vinv15_u:459": " videharājena rājño biṃbisārasya haimavatānāṃ nāgānāṃ sātam anupreṣitam;",
    "K01vinv15_u:460": " tena rājñā prasenajitaḥ kosalasya sandiṣṭam:",
    "K01vinv15_u:461": " mama videharājena haimavatānāṃ nāgānāṃ śatam anupreṣitam;",
    "K01vinv15_u:462": " yady arthī bhavasi preṣya iti",
    "K01vinv15_u:463": " anāthapiṇḍado gṛhapatir yena rājā prasenajit kosalas tenopasaṃkrāntaḥ;",
    "K01vinv15_u:464": " upasaṃkramya rājānaṃ prasenajitaṃ kosalam idam avocat:",
    "K01vinv15_u:465": " deva mama rājagṛhe kiṃcit prayojanam;",
    "K01vinv15_u:466": " tatra gatvā āgamiṣyāmīti;",
    "K01vinv15_u:467": " rājā kathayati:",
    "K01vinv15_u:468": " śobhanaṃ gaccha mamāpi tasmāt hastiśatam āneyaṃ (MSV III 138)",
    "K01vinv15_u:469": " tad aneṣyasīti;",
    "K01vinv15_u:470": " sa kathayati:",
    "K01vinv15_u:471": " deva yadi mama tatra prayojanaṃ ḥnaḥ bhavati grahīṣyāmīti;",
    "K01vinv15_u:472": " ihāgamya devasya cttagrāhaṃ kariṣyāmīti;",
    "K01vinv15_u:473": " rājā kathayati:",
    "K01vinv15_u:474": " śobhanam evaṃ bhavatv iti",
    "K01vinv15_u:475": " Anāthapiṇḍada meets the Buddha",
    "K01vinv15_u:476": " tato 'nāthapiṇḍado gṛhapatiḥ prabhūtaṃ kulaśulkam ādāya rājagṛhaṃ gataḥ;",
    "K01vinv15_u:477": " sa yasya gṛhapater gṛhe vāsam upagataḥ sa gṛhapatiḥ sarātram evotthāyāntarjanam āmaṃtrayate:",
    "K01vinv15_u:478": " uttiṣṭhāryā uttiṣṭha;",
    "K01vinv15_u:479": " bhadramukhāḥ kāṣṭhāni pāṭayata samitiṃ prajvālayata;",
    "K01vinv15_u:480": " bhaktaṃ pacata;",
    "K01vinv15_u:481": " sūpikaṃ pacata;",
    "K01vinv15_u:482": " khādyakāny ullāḍayata;",
    "K01vinv15_u:483": " pratijāgṛta maṇḍalavāṭam iti;",
    "K01vinv15_u:484": " athānāthapiṇḍasya gṛhapater etad abhavat:",
    "K01vinv15_u:485": " kiṃ punar asya gṛhapater āvāho vā vivāho vā bhaviṣyati;",
    "K01vinv15_u:486": " rāṣṭraṃ vānena bhaktenopanimantritam?",
    "K01vinv15_u:487": " śreṇī vā, pūgo vā parṣado vā?",
    "K01vinv15_u:488": " rājā vānena māgadhaḥ śreṇyo bimbisāraḥ bhaktenopanimantritaḥ;",
    "K01vinv15_u:489": " iti viditvā taṃ gṛhapatim idam avocat:",
    "K01vinv15_u:490": " kiṃ punas te gṛhapate āvāho vā bhaviṣyati,",
    "K01vinv15_u:491": " vivāho vā rāṣṭraṃ vā tvayā bhaktenopanimantritaṃ śreṇī vā pūgo vā parṣado vā rājā vā te māgadhaḥ śreṇyo bimbisāro bhaktenopanimantrita iti;",
    "K01vinv15_u:492": " sa kathayati:",
    "K01vinv15_u:493": " gṛhapate na me āvāho bhaviṣyati na vivāho vā nāpi mayā rāṣṭraṃ bhaktenopanimantritaṃ,",
    "K01vinv15_u:494": " na śreṇī na pūgo na parṣado nāpi rājā māgadhaḥ śreṇyo bimbisāro bhaktenopanimantritaḥ api tu buddhapramukho bhikṣusaṃgho bhaktenopanimantrita;",
    "K01vinv15_u:495": " iti anāthapaiṇḍadasya gṛhapater buddha ity aśrutapūrvaṃ ghoṣaṃ śrutvā sarvaromakūpāny (A 318b)",
    "K01vinv15_u:496": " āhṛṣṭāni; sa āhṛṣṭaromakūpas taṃ gṛhapatim idam avocat:",
    "K01vinv15_u:497": " ka eṣa gṛhapate buddho nāma?",
    "K01vinv15_u:498": " asti gṛhapate śramaṇo (Śay-v 15)",
    "K01vinv15_u:499": " gautamaḥ śākyaputraḥ (MSV III 139)",
    "K01vinv15_u:500": " śākyakulāt keśaśmaśrū avatārya kāṣāyāṇi vastrāṇy ācchādya samyag eva śraddhayā agārād anagārikāṃ pravrajitaḥ;",
    "K01vinv15_u:501": " so 'nuttarāṃ samyaksaṃbodhim abhisaṃbuddhaḥ;",
    "K01vinv15_u:502": " sa eṣa gṛhapate buddho nāma;",
    "K01vinv15_u:503": " ka eṣa gṛhapate saṅgho nāma?",
    "K01vinv15_u:504": " santi gṛhapate kṣatriyakulād api kulaputrāḥ keśaśmaśrū avatārya kāṣāyāṇy vastrāṇy ācchādya samyag eva śraddhayā agārād anāgārikāṃ tam eva bhagavantaṃ pravrajitam anupravrajitāḥ;",
    "K01vinv15_u:505": " brāhmaṇakulād api vaiśyakulād api śūdrakulād api kulaputrāḥ keāśaśmaśrū avatārya",
    "K01vinv15_u:506": " kāṣāyāṇi vastrāṇi ācchādya samyag eva śraddhayā anāgārād anāgārikāṃ tam eva bhagavantaṃ",
    "K01vinv15_u:507": " pravrajitam anupravrajitāḥ;",
    "K01vinv15_u:508": " sa eṣa gṛhapate saṅgho nāma;",
    "K01vinv15_u:509": " ḥśvaḥḥ sa mayā buddhapramukho bhikṣusaṅgho 'ntargṛhe bhaktenopanimantritaḥ;",
    "K01vinv15_u:510": " kutra gṛhapate sa bhagavān etarhi viharati?",
    "K01vinv15_u:511": " asminn eva rājagṛhe śītavane śmaśāne;",
    "K01vinv15_u:512": " labhyaṃ gṛhapate so 'smābhir bhagavān draṣṭum?",
    "K01vinv15_u:513": " tena hi gṛhapate āgamaya tāvat tvam;",
    "K01vinv15_u:514": " sthānam etad vidyate yad ihāgataṃ śvo drakṣyasi;",
    "K01vinv15_u:515": " anāthapiṇḍado gṛhapatis tāṃ rātriṃ buddhālambanayā smṛtyā middham avakrāntaḥ;",
    "K01vinv15_u:516": " so 'prabhāte prabhātasaṃjñī yena śivakadvāraṃ tenopsaṅkrāntaḥ;",
    "K01vinv15_u:517": " tena khalu samayena śivakadvāraṃ rātryā dvau yāmau vivṛtaṃ tiṣṭhati;",
    "K01vinv15_u:518": " pūrvakaṃ paścimakaṃ ca,",
    "K01vinv15_u:519": " māhaiva āgantukānāṃ gamikānāṃ ca dūtānāṃ vighno bhaviṣyatīti;",
    "K01vinv15_u:520": " yāvat paśyati śivakadvāraṃ vivṛtam ālokena ca sphuṭam;",
    "K01vinv15_u:521": " tasyaitad adhavat:",
    "K01vinv15_u:522": " nūnaṃ prabhātā rajanī:",
    "K01vinv15_u:523": " tathā hi śivakadvāraṃ vivṛtaṃ tiṣṭhati;",
    "K01vinv15_u:524": " iti viditvā tenaiva ālokena nagarān niṣkrāntaḥ;",
    "K01vinv15_u:525": " samanantaraniṣkrāntasya cāsya ya ālokaḥ (MSV III 140)",
    "K01vinv15_u:526": " so 'ntarhitaḥ;",
    "K01vinv15_u:527": " andhakāraṃ prādurbhūtam;",
    "K01vinv15_u:528": " tasyābhūd bhayam;",
    "K01vinv15_u:529": " abhūc chambhitatvaṃ;",
    "K01vinv15_u:530": " abhūd romaharṣah;",
    "K01vinv15_u:531": " māhaiva kaścid viheṭayen manuṣyo vāmanuṣyo vā dhūrtako vā asaṃprāptam vā syāt prabhūtaṃ kulaśulkam iti;",
    "K01vinv15_u:532": " viditvā pratinivartitukāmo madhuskandhasya devaputrasya sthaṇḍilaṃ pradakṣiṇīkaroti,",
    "K01vinv15_u:533": " namaskaroti ca;",
    "K01vinv15_u:534": " atha madhuskandhasya devaputrasya etad abhavat:",
    "K01vinv15_u:535": " adyaivānāthapiṇḍadena gṛhapatinā satyadarśanaṃ kartavyam;",
    "K01vinv15_u:536": " adyaivāyaṃ buddhaṃ bhagavantam apāsya anyadevatānamaskāraṃ kariṣyati;",
    "K01vinv15_u:537": " iti viditvā yāvacca śivakadvāraṃ yavac ca śītavanaṃ śmaśānam atrāntarād udāreṇāvabhāsenāvabhāsya anāthapiṇḍadaṃ gṛhapatim idam avocat:",
    "K01vinv15_u:538": " abhikrama gṛhapate,",
    "K01vinv15_u:539": " mā pratikrama;",
    "K01vinv15_u:540": " abhikramatas te śreyo bhaviṣyati;",
    "K01vinv15_u:541": " na pratikramataḥ;",
    "K01vinv15_u:542": " tat kasya hetoḥ? (Śay-v 16)",
    "K01vinv15_u:543": " śatam aśvā śataṃ niṣkāḥ śatam aśvatarīrathāḥ /",
    "K01vinv15_u:544": " nānāvittasya saṃpūrṇāḥ śataṃ ca vaḍavārathāḥ /",
    "K01vinv15_u:545": " padāvihārasyaikasya kalāṃ nārhanti ṣoḍaśīm //",
    "K01vinv15_u:546": " abhikrāma gṛhapate,",
    "K01vinv15_u:547": " mā pratikrāma;",
    "K01vinv15_u:548": " abhikramatas te śreyo bhavati,",
    "K01vinv15_u:549": " na pratikramataḥ;",
    "K01vinv15_u:550": " tat kasya hetoḥ?",
    "K01vinv15_u:551": " śataṃ haimavatā nāgāḥ suvarṇamaṇikalpitāḥ /",
    "K01vinv15_u:552": " īṣādantā mahākāyā vyūḍhavanto mataṅgajāḥ /",
    "K01vinv15_u:553": " padāvihārasyaikasya kalāṃ nārhanti ṣoḍaśīm //",
    "K01vinv15_u:554": " abhikrāma gṛhapate,",
    "K01vinv15_u:555": " mā pratikrama;",
    "K01vinv15_u:556": " abhikramatas (MSV III 141)",
    "K01vinv15_u:557": " te śreyo bhavati;",
    "K01vinv15_u:558": " na pratikramataḥ;",
    "K01vinv15_u:559": " tat kasya hetoḥ?",
    "K01vinv15_u:560": " śataṃ kāmbojikā kanyāḥ āmuktamaṇikuṇḍalāḥ /",
    "K01vinv15_u:561": " suvarṇakeyūradharāḥ niṣkagrīvāḥ svalaṅkṛtāḥ /",
    "K01vinv15_u:562": " padāvihārasyaikasya kalāṃ nārhanti ṣoḍaśīm //",
    "K01vinv15_u:563": " abhikrāma gṛhapate,",
    "K01vinv15_u:564": " mā pratikrāma;",
    "K01vinv15_u:565": " abhikrāmatas te śreyo bhavati;",
    "K01vinv15_u:566": " na pratikrāmataḥ; (A 319a)",
    "K01vinv15_u:567": " athānāthapiṇḍado gṛhapatis taṃ devaputram idam avocat:",
    "K01vinv15_u:568": " kas tvam bhadrmukha?",
    "K01vinv15_u:569": " aham asmi gṛhapate madhuskandho nāma māṇavaḥ;",
    "K01vinv15_u:570": " tavaiva purāṇo gṛhasakhā;",
    "K01vinv15_u:571": " so 'haṃ śāriputramaudgalyāyanayor bhikṣvor antike cittam abhiprasādya kālagataś cāturmahārājikeṣu deveṣūpapannaḥ,",
    "K01vinv15_u:572": " asminn eva śivikādvāre naivāsikaḥ;",
    "K01vinv15_u:573": " tasmād aham evaṃ vadāmi:",
    "K01vinv15_u:574": " abhikrāma gṛhapate mā pratikrāma;",
    "K01vinv15_u:575": " abhikrāmatas te śreyo bhavati,",
    "K01vinv15_u:576": " na pratikrāmata iti;",
    "K01vinv15_u:577": " athānāthapiṇḍādasya gṛhapater etad abhavat:",
    "K01vinv15_u:578": " nāvaro buddho bhaviṣyati,",
    "K01vinv15_u:579": " nāvaraṃ dharmākhyānaṃ,",
    "K01vinv15_u:580": " yatredānīṃ devatā api autsukyam āpadyante tasya bhagavato darśanāya;",
    "K01vinv15_u:581": " iti viditvā yena śītavanaṃ śmaśānaṃ tenopasaṅkrāntaḥ;",
    "K01vinv15_u:582": " tena khalu samayena bahir vihārasyābhyavakāśe bhagavān caṅkrameṇa caṅkramyate,",
    "K01vinv15_u:583": " yadbhūyasā anāthapiṇḍadaṃ gṛhapatim āgamayamānaḥ;",
    "K01vinv15_u:584": " adrākṣīd anāthapiṇḍado gṛhapatir bhagavantam durād eva;",
    "K01vinv15_u:585": " dṛṣṭvā ca punar yena bhagavāṃs tenopasaṅkrāntaḥ;",
    "K01vinv15_u:586": " upasaṅkramya bhagavantam gṛhapatiḥ pratisaṃmodanayā pratisammodate: (MSV III 142)",
    "K01vinv15_u:587": " kaccid bhagavān sukhaṃ śāyita iti;",
    "K01vinv15_u:588": " atha bhagavāṃs tasyāṃ velāyāṃ gāthā bhāṣate;",
    "K01vinv15_u:589": " sarvathā vai sukhaṃ śete brāhmaṇaḥ parinirvṛtaḥ / (Śay-v 17)",
    "K01vinv15_u:590": " lipyate yo na kāmair hi vipramukto nirupadhiḥ //",
    "K01vinv15_u:591": " chitveha sarvam āśaktin vinīya hṛdayajvaram /",
    "K01vinv15_u:592": " upaśāntaḥ sukhaṃ śete śāntiprāptena cetasā //",
    "K01vinv15_u:593": " atha bhagavān anāthapiṇḍadaṃ gṛhapatim ādāya vihāraṃ praviśya prajñapta evāsane niṣaṇṇaḥ;",
    "K01vinv15_u:594": " anāthapiṇḍado gṛhpatir bhagavataḥ pādau śirasā vanditvā ekānte niṣaṇṇaḥ;",
    "K01vinv15_u:595": " ekānte niṣaṇṇam anāthapiṇḍadaṃ gṛhapatiṃ bhagavān dharmyayā kathayā sandarśayati samādāpayati samuttejayati,",
    "K01vinv15_u:596": " saṃpraharṣayati;",
    "K01vinv15_u:597": " yāsau buddhānāṃ bhagavatāṃ pūrvakālakaraṇīyā dharmyā kathā,",
    "K01vinv15_u:598": " tadyathā dānakathā śīlakathā svargakathā kāmānām āsvādādīnavasaṃkleśavyavadānanaiṣkramyapraviveka anuśaṃsavyavadānapakṣyān dharmān vistareṇa",
    "K01vinv15_u:599": " yadā cainaṃ bhagavān adrākṣīt hṛṣṭacittaṃ kalyacittaṃ muditacittaṃ vinivaraṇacittaṃ bhavyaṃ pratibalaṃ sāmutkarṣikīṃ dharmadeśanām ājñātum,",
    "K01vinv15_u:600": " tadā yāsau buddhānāṃ bhagavatāṃ sāmutkarṣikī dharmadeśanā tadyathā duḥkhaṃ samudayo nirodho mārgaś catvāry āryasatyāni vistareṇa saṃprakāśayati;",
    "K01vinv15_u:601": " athānāthapiṇḍado gḥapatis tasminn evāsane niṣaṇṇaś catvaṛy āryasatyāny abhisameti;",
    "K01vinv15_u:602": " tadyathā duḥkhaṃ samudayo nirodho mārgaḥ;",
    "K01vinv15_u:603": " tasyathā śuddhaṃ vastram apagatakālakaṃ rañjanopagaṃ raṅge prakṣiptaṃ samyag eva raṅgaṃ pratigṛhṇāti,",
    "K01vinv15_u:604": " evam evānāthapiṇḍado gṛhapatis tasminn eva āsane niṣaṇṇaś catvāry āryasatyāny abhisameti;",
    "K01vinv15_u:605": " tadyathā duḥkhaṃ samudayo nirodho mārga iti;",
    "K01vinv15_u:606": " athānāthapiṇḍado gṛhapatir dṛṣṭadharmā prāptadharmā viditadharmā (MSV III 143)",
    "K01vinv15_u:607": " paryavagāḍhadharmā tīrṇakāṅkṣo tīrṇavicikitsaḥ aparapratyayo 'nanyaneyaḥ śāstuś śāsane dharmeṣu vaiśāradyaprāptaḥ utthāyāsanād ekāṃsam uttarāsaṅgaṃ",
    "K01vinv15_u:608": " yena bhagavāṃs tenāñjalim praṇamya bhagavantam idam (A 319b)",
    "K01vinv15_u:609": " avocat; abhikrānto 'haṃ bhadantābhikrāntaḥ;",
    "K01vinv15_u:610": " eso 'haṃ bhagavantaṃ śaraṇaṃ gacchāmi;",
    "K01vinv15_u:611": " dharmaṃ ca bhikṣusaṅghaṃ ca;",
    "K01vinv15_u:612": " upāsakam māṃ ca dhāraya adyāgreṇa yāvajjīvaṃ prāṇopetaṃ śaraṇāgatam abhiprasannam;",
    "K01vinv15_u:613": " atha bhagavān anāthapiṇḍadaṃ gṛhapatim idam āvocat:",
    "K01vinv15_u:614": " kinnāmā tvaṃ gṛhapate?",
    "K01vinv15_u:615": " aham asmi bhadanta sudatto nāmnā;",
    "K01vinv15_u:616": " api tv anāthebhyaḥ piṇḍakam anuprayacchāmi;",
    "K01vinv15_u:617": " tato mām anāthapiṇṣado gṛhapatir anāthapiṇḍado gṛhapatir iti janaḥ sañjānīte;",
    "K01vinv15_u:618": " kutobhūmakas tvaṃ gṛhapate? (Śay-v 18)",
    "K01vinv15_u:619": " asti bhadanta prācīneṣu janapadeṣu śrāvastī nāma kosalānāṃ nigamaḥ;",
    "K01vinv15_u:620": " tatrāhaṃ prativasāmi",
    "K01vinv15_u:621": " Anāthapiṇḍada invites the Buddha to Śrāvastī",
    "K01vinv15_u:622": " āgacchatu bhagavān śrāvastīm;",
    "K01vinv15_u:623": " ahaṃ bhagavantam upasthāsyāmi yāvajjīvaṃ cīvarapiṇḍapātaglānapratyayabhaiṣaiyapariṣkāraiḥ sārdhaṃ bhikṣusaṅghena;",
    "K01vinv15_u:624": " santi gṛhapate vihārāḥ śrāvastyām?",
    "K01vinv15_u:625": " no bhadanta:",
    "K01vinv15_u:626": " yatra gṛhapate vihārāḥ santi tatra bhikṣava āgantavyaṃ gantavyaṃ vastavyaṃ manyante;",
    "K01vinv15_u:627": " āgacchatu bhagavān;",
    "K01vinv15_u:628": " ahaṃ tathā kariṣyāmi yathā śrāvastyāṃ vihārā bhaviṣyanti;",
    "K01vinv15_u:629": " bhikṣavaś ca āgantavyaṃ gantavyaṃ vastavyaṃ maṃsyanta iti;",
    "K01vinv15_u:630": " adhivāsayati bhagavān anāthapiṇḍadasya gṛhapates tūṣṇīṃbhāvena;",
    "K01vinv15_u:631": " anāthapiṇḍado gṛhapatir bhagavatas tūṣṇīṃbhāvenādhivāsanāṃ viditvā bhagavataḥ pādau śirasā vanditvā bhagavato 'ntikāt prakrāntaḥ;",
    "K01vinv15_u:632": " tato 'sya yad rājagṛhe kṛtyaṃ vā karaṇīyaṃ vā tat sarvaṃ kṛtvā pariprāpya (MSV III 144)",
    "K01vinv15_u:633": " punar yena bhagavāṃs tenopasaṅkrāntaḥ;",
    "K01vinv15_u:634": " upasaṅkramya bhagavataḥ pādau śirasā vanditvā ekānte niṣaṇṇaḥ;",
    "K01vinv15_u:635": " ekāntaninṣaṇṇo 'nāthapiṇḍado gṛhapatir bhagavantam idam avocat:",
    "K01vinv15_u:636": " anuprayaccha me bhagavan bhikṣuṃ sahāyakan yena sahāyakena śrāvastyāṃ bhagavato 'rthāya vihāraṃ kārayāmīti;",
    "K01vinv15_u:637": " bhagavān saṃlakṣayati;",
    "K01vinv15_u:638": " katarasya bhikṣor anāthapiṇḍado gṛhapatiḥ saparivāro śrāvastīnivāsī ca janakāyo vidheyaḥ?",
    "K01vinv15_u:639": " paśyati śāriputrasya bhikṣoḥ;",
    "K01vinv15_u:640": " tatra bhagavān āyuṣmantam śāriputram āmantrayate:",
    "K01vinv15_u:641": " samanvāhara śāriputra anāthapiṇḍadaṃ gṛhapatiṃ saparivāraṃ śrāvastīnivāsinaṃ ca janakāyam iti;",
    "K01vinv15_u:642": " adhivāsayaty āyuṣmāṃś chāriputro bhagavatas tūṣṇīṃbhāvena;",
    "K01vinv15_u:643": " athāyuṣmāṃś chāriputro bhagavataḥ pādau śirasā vanditvā bhagavato 'ntikāt ptakrāntaḥ",
    "K01vinv15_u:644": " Śāriputra leaves for Śrāvastī",
    "K01vinv15_u:645": " athāyuṣmāṃś chāriputras tasyā eva rātrer atyayāt pūrvāhṇe nivāsya,",
    "K01vinv15_u:646": " pātracīvaram ādāya rājagṛhaṃ piṇḍāya prāvikṣat;",
    "K01vinv15_u:647": " rājagṛhaṃ piṇḍāya caritvā kṛtabhaktakṛtyaḥ paścādbhaktapiṇḍapātapratikrānto yathāparibhuktaṃ śayanāsanaṃ pratiśamayya,",
    "K01vinv15_u:648": " samādāya pātracīvaraṃ,",
    "K01vinv15_u:649": " yena śrāvastī tena cārikāṃ prakrāntaḥ;",
    "K01vinv15_u:650": " athānāthapiṇḍado gṛhapatiḥ prabhūtaṃ śambalam ādāya ekaikarātrinivāsena śrāvastīm anuprāptaḥ;",
    "K01vinv15_u:651": " sa praviśann eva śrāvastīm ārāmeṇārāmam udyānenodyānam upavanenopavanaṃ caṅkramam anucaṅkramyamāṇo suvicarann evam āha:",
    "K01vinv15_u:652": " kataraḥ sa pṛthivīpradeśo bhaviṣyati śrāvastyā nātidūre (Śay-v 19)",
    "K01vinv15_u:653": " nātyāsanne divā alpākīrṇo 'lpavilāpo rātrāv alpaśabdo 'lpanirghoṣaḥ alpadaṃśamaśakavātātapasarīsṛpasaṃsparśaḥ,",
    "K01vinv15_u:654": " yatrāhaṃ bhagavato 'rthāya vihāraṃ māpayiṣyāmīti;",
    "K01vinv15_u:655": " adrākṣīd anāthapiṇḍado gṛhapatiḥ,",
    "K01vinv15_u:656": " jetasya kumarasyārāmam śrāvastyā nātidūre nātyāsanne divā alpākīṇam alpavilāpaṃ rātrāv alpaśabdṃ alpanirghoṣaṃ alpadaṃśamaśakavātātapasarīsṛpasparśam;",
    "K01vinv15_u:657": " dṛṣṭvā ca punar asyaitad abhavat:",
    "K01vinv15_u:658": " atrāhaṃ bhagavato 'rthāya vihāraṃ māpayiṣyāmīti;",
    "K01vinv15_u:659": " sa praviśann eva svaṃ niveśanaṃ yena jetaḥ kumāras tenopasaṅkrāntaḥ;",
    "K01vinv15_u:660": " upasaṅkramya jetaṃ kumāram idam avocat;",
    "K01vinv15_u:661": " anuprayaccha me kumāra ārāmam;",
    "K01vinv15_u:662": " ahaṃ tatra bhagavato 'rthāya vihāraṃ kārayāmi iti;",
    "K01vinv15_u:663": " sa kathayati;",
    "K01vinv15_u:664": " na me gṛhapate sa ārāmaḥ;",
    "K01vinv15_u:665": " kin tu udyānaṃ tan mameti;",
    "K01vinv15_u:666": " dvir api trir apy anāthapiṇḍado gṛhapatir jetaṃ kumāram idam avocat:",
    "K01vinv15_u:667": " anuprayaccha me kumāra ārāmam;",
    "K01vinv15_u:668": " ahaṃ tatra bhagavato 'rthāya vihāraṃ māpayāmīti;",
    "K01vinv15_u:669": " aparityakto ḥgṛhapateḥ me ārāmāḥ koṭisaṃstareṇāpi;",
    "K01vinv15_u:670": " punar apy anāthapiṇḍado gṛhaptir jetaṃ kumaram idam avocat:",
    "K01vinv15_u:671": " kṛtārgho 'si kumāra ārāmasya;",
    "K01vinv15_u:672": " pratīccha hiraṇyasuvarṇam;",
    "K01vinv15_u:673": " mamārāmaḥ;",
    "K01vinv15_u:674": " kaḥ kṛtārghaḥ?",
    "K01vinv15_u:675": " tvaṃ kṛtārghaḥ;",
    "K01vinv15_u:676": " tau kṛtārgho na kṛtargha iti vivādam āpannau,",
    "K01vinv15_u:677": " yena vyāvahārikapuruṣās tena saṃprasthitāḥ;",
    "K01vinv15_u:678": " atrāntare caturṇāṃ lokapālānām etad abhavat;",
    "K01vinv15_u:679": " ayam anāthapiṇḍado gṛhapatir udyukto bhagavato 'rthāya vihāraṃ vihāraṃ māpayitum;",
    "K01vinv15_u:680": " sāhāyyam asyānuṣṭheyam iti;",
    "K01vinv15_u:681": " tato vyāvahārikapuruṣam ātmānam abhinirmāya",
    "K01vinv15_u:682": " arthādhikaraṇe niṣaṇṇāḥ;",
    "K01vinv15_u:683": " anāthapiṇḍado gṛhapatir jetaś ca kumāro vyāvahārikasakāśam upasaṅkrāntau;",
    "K01vinv15_u:684": " athānāthapiṇḍako gṛhapatir vyāvahārikapuruṣāṇām etam arthaṃ vistareṇa nivedayati;",
    "K01vinv15_u:685": " te kathayanti;",
    "K01vinv15_u:686": " kṛtārgho 'si kumāra ārāmasya;",
    "K01vinv15_u:687": " pratīccha suvarṇam:",
    "K01vinv15_u:688": " gṛhapatre ārāma iti;",
    "K01vinv15_u:689": " sa tūṣṇīm avasthitaḥ;",
    "K01vinv15_u:690": " anāthapiṇḍado gṛhapatiḥ śakaṭair bhāraiḥ mūṭaiḥ piṭakair uṣṭrair gobhir gardabhaiḥ prabhūtaṃ suvarṇam abhinirhṛtya,",
    "K01vinv15_u:691": " sarvaṃ jetavanaṃ saṃstartum ārabdhaḥ;",
    "K01vinv15_u:692": " na parisamāpyate;",
    "K01vinv15_u:693": " tiṣṭhate evānāstīrṇaḥ kaścit pṛthivīpradeśaḥ;",
    "K01vinv15_u:694": " tataḥ anāthapiṇḍado gṛhapatir etam arthaṃ cintayan muhūrtaṃ tūṣṇīm asthāt;",
    "K01vinv15_u:695": " katarat tan nidhānaṃ bhaviṣyati?",
    "K01vinv15_u:696": " nātistokaṃ,",
    "K01vinv15_u:697": " nātiprabhūtaṃ yena ayam anāstīrṇaḥ pṛthivīpradeśaḥ āstariṣyati;",
    "K01vinv15_u:698": " na ca punar gopayitavyo bhaviṣyatīti;",
    "K01vinv15_u:699": " jetaḥ kumāraḥ saṃlakṣayati;",
    "K01vinv15_u:700": " nūnam anāthapiṇḍadasya gṛhapater vipratisāraḥ;",
    "K01vinv15_u:701": " kasmād ārāmakāraṇād iyantaṃ mahāntaṃ dhanaskandhaṃ parityajāmi;",
    "K01vinv15_u:702": " iti viditvā anāthapiṇḍadaṃ gṛhapatim idam (Śay-v 20)",
    "K01vinv15_u:703": " avocat; sacet te ha gṛhapate vipratisāraḥ pratīccha suvarṇam;",
    "K01vinv15_u:704": " mamaivārāmaḥ;",
    "K01vinv15_u:705": " na me kumāra vipratisāraḥ;",
    "K01vinv15_u:706": " api tv aham etam evārtham anucintayan muhūrtaṃ tūṣṇīm avasthitaḥ;",
    "K01vinv15_u:707": " katarat tan nidhānaṃ bhaviṣyati?",
    "K01vinv15_u:708": " nātistokaṃ nātiprabhūtaṃ,",
    "K01vinv15_u:709": " yenāyam anāstīrṇaḥ pṛthivīpradeśaḥ āstariṣyati;",
    "K01vinv15_u:710": " na ca punar gopayitavyo bhaviṣyatīti;",
    "K01vinv15_u:711": " atha jetasya kumārasya etad abhavat:",
    "K01vinv15_u:712": " na batāvaro buddho bhaviṣyati;",
    "K01vinv15_u:713": " nāvaraṃ dharmākhyānam;",
    "K01vinv15_u:714": " yatredānīm ayaṃ gṛhapatir ārāmakāraṇād iyantaṃ mahāntaṃ dhanaskandhaṃ parityajati;",
    "K01vinv15_u:715": " iti viditvā anāthapiṇḍadaṃ gṛhapatim idam avocat:",
    "K01vinv15_u:716": " anuprayaccha me gṛhapate anāstīrṇaṃ pṛthivīpradeśam;",
    "K01vinv15_u:717": " atrāhaṃ bhagavato 'rthāya dvārakoṣṭhakaṃ māpayāmi;",
    "K01vinv15_u:718": " anāthapiṇḍado gṛhapatir jetasya kumārasya anāstīrṇaṃ pṛthivīpradeśam anuprayacchati;",
    "K01vinv15_u:719": " yatra jetaḥ kumāro bhagavato 'rthāya dvārakoṣṭhakaṃ māpayati",
    "K01vinv15_u:720": " Obstruction by Tīrthyas",
    "K01vinv15_u:721": " athānāthapiṇḍado gṛhapatir bhagavato 'rthāya vihāraṃ māpayitum ārabdha iti tīvradveṣaparyākulīkṛtamanasas tīrthyās te saṃbhūya yenānāthapiṇḍado gṛhapatis tenopasaṃkrāntāḥ;",
    "K01vinv15_u:722": " upasaṃkramya kathayanti:",
    "K01vinv15_u:723": " mā tvaṃ gṛhapate śramaṇasya gautamasya arthāyātra vihāraṃ kāraya;",
    "K01vinv15_u:724": " kiṃ kāraṇam?",
    "K01vinv15_u:725": " asmābhir nagarāṇi bhājitāni;",
    "K01vinv15_u:726": " śramaṇasya gautamasya rājagṛham;",
    "K01vinv15_u:727": " asmākaṃ śrāvastī;",
    "K01vinv15_u:728": " sa kathayati:",
    "K01vinv15_u:729": " bhājitāni yuṣmābhir nagarāṇi,",
    "K01vinv15_u:730": " na tu madīyam svāpateyam;",
    "K01vinv15_u:731": " yasyābhipretaṃ tasya dharmaskandhaṃ kārayāmīti;",
    "K01vinv15_u:732": " te rājñaḥ sakāśaṃ gataḥ;",
    "K01vinv15_u:733": " tatrāpy anāthapiṇḍadena parājitāḥ;",
    "K01vinv15_u:734": " dhvāṅkṣās tīrthyā avikṛtavadanāḥ kathayanti;",
    "K01vinv15_u:735": " gṛhapate na te kāmakāram anuprayacchāmaḥ;",
    "K01vinv15_u:736": " śramaṇasya gautamasyāgraśrāvakaḥ āgataḥ;",
    "K01vinv15_u:737": " sa yady asmān vādena parājayate,",
    "K01vinv15_u:738": " kāraya vihāram iti;",
    "K01vinv15_u:739": " sa kathayati:",
    "K01vinv15_u:740": " śobhanam; āryaśāriputraṃ tāvad avalokayāmīti;",
    "K01vinv15_u:741": " athānāthapiṇḍado gṛhapatir yenāyuṣmān śāriputraḥ tenopasaṅkrāntaḥ;",
    "K01vinv15_u:742": " upasaṅkramyāyuṣmataḥ śāriputrasya pādau śirasā vanditvā ekānte niṣaṇṇaḥ;",
    "K01vinv15_u:743": " ekantaniṣaṇṇo 'nāthapiṇḍado gṛhapatir āyuṣmantaṃ śāriputram idam avocat;",
    "K01vinv15_u:744": " tīrthyā bhadanta śāriputra evam āhuḥ;",
    "K01vinv15_u:745": " gṛhapate na te kāmakāram anuprayacchāmaḥ;",
    "K01vinv15_u:746": " śramaṇasya gautamasya agraśrāvaka āgataḥ;",
    "K01vinv15_u:747": " sa yady asmān vādena parājayate,",
    "K01vinv15_u:748": " kāraya vihāram iti;",
    "K01vinv15_u:749": " katham atra pratipattavyam iti;",
    "K01vinv15_u:750": " āyuṣmān śāriputraḥ saṃlakṣayati;",
    "K01vinv15_u:751": " kim eṣāṃ santi kānicit kuśalamūlāni uta na santīti; paśyati,",
    "K01vinv15_u:752": " santi; kasyāntike pratibaddhāni;",
    "K01vinv15_u:753": " mamaiva;",
    "K01vinv15_u:754": " punaḥ saṃlakṣayati;",
    "K01vinv15_u:755": " kim etāvanta eva mama pratibaddhā vineyā āhosvid anye 'pi vādena vineyāḥ santīti; paśyati,",
    "K01vinv15_u:756": " santi; kiyaccireṇa sannipatiṣyanti; (Śay-v 24)",
    "K01vinv15_u:757": " paśyati, saptāhasyātyayād iti;",
    "K01vinv15_u:758": " samanvāhṛtya kathayati:",
    "K01vinv15_u:759": " gṛhapate enaṃ bhavatu; kiṃ",
    "K01vinv15_u:760": " tu saptame divase;",
    "K01vinv15_u:761": " tato 'nāthapiṇḍado gṛhapatiḥ prītiprāmodyajāto yena tīrthyās tena upasaṅkrāntaḥ;",
    "K01vinv15_u:762": " upasaṅkramya tīrthyān idam avocat;",
    "K01vinv15_u:763": " bhadanta āryaśāriputraḥ kathatyati: śobhanam,",
    "K01vinv15_u:764": " evaṃ bhavatu;",
    "K01vinv15_u:765": " kiṃ tu saptame divase iti;",
    "K01vinv15_u:766": " te saṃlakṣayanti;",
    "K01vinv15_u:767": " dvābhyām atra kāraṇābhyām bhavitavyam;",
    "K01vinv15_u:768": " athavāsau niṣpalāyitukāmaḥ;",
    "K01vinv15_u:769": " athavā pakṣaṃ samanveṣṭukāmaḥ;",
    "K01vinv15_u:770": " kim atra prāptakālam;",
    "K01vinv15_u:771": " vayam api pakṣaṃ samanveṣāmaha iti;",
    "K01vinv15_u:772": " te pakṣaṃ samanveṣṭum ārabdhāḥ;",
    "K01vinv15_u:773": " taiḥ pakṣam samanveṣamānai raktākṣo nāma parivrājako dṛṣṭaḥ;",
    "K01vinv15_u:774": " sa tair uktaḥ;",
    "K01vinv15_u:775": " tvam asmākaṃ sabrahmacāri;",
    "K01vinv15_u:776": " śramaṇasya gautamasyāgraśrāvako 'smābhir vādenāhūtaḥ;",
    "K01vinv15_u:777": " sa pakṣaṃ samanveṣate;",
    "K01vinv15_u:778": " tvam asmākaṃ sāhāyyaṃ kalpaya;",
    "K01vinv15_u:779": " kiyatā kālena?",
    "K01vinv15_u:780": " itaḥ saptame divase; śobhanam,",
    "K01vinv15_u:781": " evaṃ bhavatu;",
    "K01vinv15_u:782": " yadā yuṣmākaṃ sannipato bhavati tadā mamārocayitavyam;",
    "K01vinv15_u:783": " tīrthyāḥ śaṅkitodvignamanaso divasānudivasaṃ pakṣaṃ samanveṣayante;",
    "K01vinv15_u:784": " divasāṃś ca gaṇayanti",
    "K01vinv15_u:785": " Tīrthyas and Śāriputra contest",
    "K01vinv15_u:786": " yāvat saptame divase anāthapiṇḍadena gṛhapatinā vistīrṇāvakāśe pṛthivīpradeśe āsanaprajñaptiḥ kāritā;",
    "K01vinv15_u:787": " āyuṣmataś ca śāriputrasyārthāya siṃhāsanaṃ prajñaptam;",
    "K01vinv15_u:788": " nānādeśanvāsinas tīrthyāḥ sannipatitāḥ;",
    "K01vinv15_u:789": " śrāvastīnivāsī janakāyaḥ anekāni ca tatsāmatanivāsīni prāṇiśatasahasrāṇi,",
    "K01vinv15_u:790": " kānicit kutūhalajātāni,",
    "K01vinv15_u:791": " kānicit pūrvakaiḥ kūśalamūlaiḥ saṃcodyamānāni;",
    "K01vinv15_u:792": " tata āyuṣmān śāriputro 'nāthapiṇḍadena gṛhapatinā saparivāreṇa saṃpuraskṛto vādimaṇḍalaṃ",
    "K01vinv15_u:793": " praviśya vineyajanam abhisaṃīkṣya smitapūrvaṃ samaśānteneryāpathena siṃhāsanam abhiruhya niṣaṇṇaḥ;",
    "K01vinv15_u:794": " sarvaiva sā parṣad avahitacetaskā āyuṣmantam śāriputraṃ abhisamīkṣamāṇā niṣaṇṇnā",
    "K01vinv15_u:795": " Defeat of the Tīrthyas",
    "K01vinv15_u:796": " tata āyuṣmān śāriputras tīrthyān āmantrayāmāsa:",
    "K01vinv15_u:797": " bhavantaḥ kiṃ tāvat kariṣyatha?",
    "K01vinv15_u:798": " āhosvid vikariṣyatha?",
    "K01vinv15_u:799": " te kathayanti:",
    "K01vinv15_u:800": " vayaṃ kurmaḥ:",
    "K01vinv15_u:801": " tvāṃ vikuru;",
    "K01vinv15_u:802": " āyuṣmān śāriputraḥ saṃlakṣayati:",
    "K01vinv15_u:803": " yady ahaṃ kariṣyāmi;",
    "K01vinv15_u:804": " sadevako 'pi loko na śakṣyati vikartum;",
    "K01vinv15_u:805": " prāg eva raktākṣaḥ parivrājakaḥ;",
    "K01vinv15_u:806": " iti viditvā raktākṣaṃ parivrājakam idam avocat: tvaṃ kuru,",
    "K01vinv15_u:807": " ahaṃ vikariṣyāmīti;",
    "K01vinv15_u:808": " sa indrajāle kṛtāvī;",
    "K01vinv15_u:809": " tena supuṣpitaḥ sahakārapādapo nirmitaḥ;",
    "K01vinv15_u:810": " āyuṣmatā śāriputreṇa tumulo vātavarṣa (Śay-v 22)",
    "K01vinv15_u:811": " utsṛṣṭaḥ; yenāsau samūla utpāṭya itaś cāmutaś ca vikīrṇo yogijanānām apy aviṣayībhūtaḥ;",
    "K01vinv15_u:812": " tatad tena padminī nirmitā;",
    "K01vinv15_u:813": " āyuṣmatā śāriputreṇa kalabhahastī nirmitaḥ;",
    "K01vinv15_u:814": " tena sā samantān marditā;",
    "K01vinv15_u:815": " tena saptaśīrṣo nāgo nirmitaḥ;",
    "K01vinv15_u:816": " āyuṣmatā śāriputreṇa garuḍo nirmitaḥ;",
    "K01vinv15_u:817": " yenāsāv apahṛtaḥ;",
    "K01vinv15_u:818": " tena vetāḍo nirmitaḥ;",
    "K01vinv15_u:819": " āyuṣmatā śāriputreṇa mantraiḥ kīlitaḥ;",
    "K01vinv15_u:820": " kuprayukto vetāḍa ātmavadhāya cetayate;",
    "K01vinv15_u:821": " sa tasyaivopari pradhāvitaḥ;",
    "K01vinv15_u:822": " tato 'sau bhītas trastaḥ saṃvigna āhṛṣṭaromakūpaḥ āyuṣmataḥ śāriputrasya pādayor nipatitaḥ;",
    "K01vinv15_u:823": " ārya śāriputra trāyasva śaraṇāgato 'smīti;",
    "K01vinv15_u:824": " tata āyuṣmatā śāriputreṇa mantrā utkīlitāḥ;",
    "K01vinv15_u:825": " sa vetāḍo vyupaśāntaḥ;",
    "K01vinv15_u:826": " tasyāyuṣmatā śāriputreṇa dharmo deśitaḥ;",
    "K01vinv15_u:827": " sa prasādajātaḥ kathayati:",
    "K01vinv15_u:828": " labheyāham āryaśāriputra svākhyāte dharmavinaye pravrajyām upasaṃpadaṃ bhikṣubhāvam;",
    "K01vinv15_u:829": " careyam aham āryaśāriputrasyāntike brahmacaryam iti;",
    "K01vinv15_u:830": " āyuṣmatā śāriputreṇa sa pravrājitaḥ upasaṃpāditaḥ avavādo dattaḥ,",
    "K01vinv15_u:831": " tenodyacchamānena ghaṭamānena vyāyacchamānena sarvakleśaprahāṇād arhatvaṃ sākṣātkṛtam;",
    "K01vinv15_u:832": " arhan saṃvṛttaḥ;",
    "K01vinv15_u:833": " traidhātukavītarāgaḥ samaloṣṭakāñcana ākāśapāṇitalasamacitto vāsīcandanakalpo vidyāvidāritāṇḍakośo vidyābhijñapratisaṃvitprāpto bhavalābhalobhaparāṅmukhaḥ;",
    "K01vinv15_u:834": " sendropendrāṇāṃ devānāṃ pūjyo mānyo 'bhivādyaś ca saṃvṛttaḥ;",
    "K01vinv15_u:835": " tataḥ sā parṣat vismayotphullalocanā saṃvṛttā;",
    "K01vinv15_u:836": " āyuṣmati śāriputre 'bhiprasannā kathayati:",
    "K01vinv15_u:837": " mahān āryaśāriputreṇa vādivṛṣabho nigṛhītaḥ;",
    "K01vinv15_u:838": " iti viditvā āyuṣmataḥ śāriputrasya mukhe 'valokikāḥ saṃvṛttāḥ;",
    "K01vinv15_u:839": " tata āyuṣmatā śāriputreṇa tasyāḥ parṣadaḥ āśayānuśayaṃ dhātuṃ prakṛtiṃ ca jñātvā",
    "K01vinv15_u:840": " tādṛśī caturāryasatyasaṃprativedhikī dharmadeśanā kṛtā yāṃ śrutvā anekaiḥ satvasahasraiḥ",
    "K01vinv15_u:841": " mahān viśeṣa āgataḥ;",
    "K01vinv15_u:842": " kaiścic chrāvakabodhau cittāny utpāditāni;",
    "K01vinv15_u:843": " kaiścit pratyekāyāṃ bodhau;",
    "K01vinv15_u:844": " kaiścid anuttarāyāṃ samyaksaṃbodhau;",
    "K01vinv15_u:845": " kaiścic charaṇagamanaśikṣāpadāni gṛhītāni;",
    "K01vinv15_u:846": " kaiścit srotaāpattiphalaṃ sākṣātkṛtam;",
    "K01vinv15_u:847": " kaiścit sakṛdāgāmiphalam;",
    "K01vinv15_u:848": " kāiścid anāgāmiphalam;",
    "K01vinv15_u:849": " kaiścit pravrajya sarvakleśasaṃprahāṇāḍ arhatvaṃ sākṣātkṛtam;",
    "K01vinv15_u:850": " yadbhūyasā sā parṣat buddhanimnā,",
    "K01vinv15_u:851": " dharmapravaṇā,",
    "K01vinv15_u:852": " saṅghaprāgbhārā,",
    "K01vinv15_u:853": " vyavasthāpitā;",
    "K01vinv15_u:854": " tīrthyāḥ saṃlakṣayanti;",
    "K01vinv15_u:855": " na śakyam asmābhir ayaṃ vāde nigrahītum;",
    "K01vinv15_u:856": " upāyasaṃvidhānaṃ kartavyam;",
    "K01vinv15_u:857": " atraiva bhṛtikayā karma kurmaḥ;",
    "K01vinv15_u:858": " tataś chidraṃ labdhvā baiṣkeṇainaṃ praghātayāma iti;",
    "K01vinv15_u:859": " te sarve saṃbhūya anāthapiṇḍadasya gṛhapateḥ sakāśaṃ gatvā kathayanti;",
    "K01vinv15_u:860": " gṛhapate tvayāsmākaṃ sarvāṇi vṛttipadāni samucchinnāni;",
    "K01vinv15_u:861": " tad anukampāṃ kuru;",
    "K01vinv15_u:862": " tvadīyavihāre bhṛtikayā karma kurmaḥ;",
    "K01vinv15_u:863": " ciraṃ vayam atra avasthitāḥ;",
    "K01vinv15_u:864": " mā deśaparityāgaṃ kūrma iti;",
    "K01vinv15_u:865": " anāthapiṇḍadaḥ kathayati:",
    "K01vinv15_u:866": " āryaśāriputraṃ tāvad avalokayāmi;",
    "K01vinv15_u:867": " sa yenāyuṣmān śāriputras tenopasaṅkrāntaḥ;",
    "K01vinv15_u:868": " upasaṅkramyāyuṣmantaṃ (Śay-v 23)",
    "K01vinv15_u:869": " śāriputram idam avocat: ḥāryaḥ,",
    "K01vinv15_u:870": " tīrthyāḥ kathayanti,",
    "K01vinv15_u:871": " kathayanti,",
    "K01vinv15_u:872": " asmākaṃ tvayā sarvāṇi vṛttipadāni samucchinnāni;",
    "K01vinv15_u:873": " tad anukampāṃ kuru;",
    "K01vinv15_u:874": " tvadīye vihāre bhṛtikayā karma kurmaḥ;",
    "K01vinv15_u:875": " ciraṃ vayam atrāvasthitāḥ;",
    "K01vinv15_u:876": " ma deśaparityāgaṃ kurma iti;",
    "K01vinv15_u:877": " āyuṣmāṃś chāriputraḥ samanvāhartuṃ pravṛttaḥ;",
    "K01vinv15_u:878": " kiṃ teṣāṃ santi kānicit kuśalamūlāni āhosvin na santi iti paśyati,",
    "K01vinv15_u:879": " santi; kasyāntike pratibaddhāni;",
    "K01vinv15_u:880": " mamaiveti;",
    "K01vinv15_u:881": " samanvāhṛtya kathayati:",
    "K01vinv15_u:882": " gṛhapate evaṃ bhavatu,",
    "K01vinv15_u:883": " ko 'tra virodha iti;",
    "K01vinv15_u:884": " te tasmin vihāre bhṛtikayā karma kartum ārabdhāḥ;",
    "K01vinv15_u:885": " āyuṣmatā śāriputreṇa latāvārikaḥ puruṣo raudro nirmitaḥ;",
    "K01vinv15_u:886": " sa tat karma kārayitum ārabdhaḥ;",
    "K01vinv15_u:887": " āyuṣmān śāripuptraḥ teṣāṃ vinayakālaṃ jñātvā tatsamīpe vṛkṣamūlasyādhastāc caṅkramyamāṇas tiṣṭhati;",
    "K01vinv15_u:888": " sa tair dṛṣṭaḥ;",
    "K01vinv15_u:889": " te saṃlakṣayanti, (A 322a)",
    "K01vinv15_u:890": " ayam asya kālaḥ praghātayituṃ pravivikte tiṣṭhatīti;",
    "K01vinv15_u:891": " te tasya sakāśam upasaṅkramya parivārya avasthitāḥ;",
    "K01vinv15_u:892": " āyuṣmān śāriputraḥ saṃlakṣayati:",
    "K01vinv15_u:893": " kīdṛśena cittena ete matsakāśam upasaṅkrāntā iti;",
    "K01vinv15_u:894": " yāvat paśyati vadhakacittena;",
    "K01vinv15_u:895": " tenāsau latāvāriko nirmita utsṛṣṭaḥ;",
    "K01vinv15_u:896": " tena te 'bhidrutā gacchata karma kuruteti;",
    "K01vinv15_u:897": " te kathayanti:",
    "K01vinv15_u:898": " ārya śāriputra paritrāyasva;",
    "K01vinv15_u:899": " sa kathayati:",
    "K01vinv15_u:900": " āyuśman gaccha;",
    "K01vinv15_u:901": " viśrāmyantu tāvad iti;",
    "K01vinv15_u:902": " te saṃlakṣayanti;",
    "K01vinv15_u:903": " īdṛśo 'sty ayaṃ mahātmā;",
    "K01vinv15_u:904": " vayam asya vadhakacittāḥ;",
    "K01vinv15_u:905": " eṣo 'smākaṃ maitracittaḥ iti viditvā abhiprasannāḥ;",
    "K01vinv15_u:906": " tata āyuṣmatā śāriputreṇa teṣām āśayānuśayaṃ dhātuṃ prakṛtiṃ ca jñātvā tādṛśī caturāryasatyasaṃprativedhikī",
    "K01vinv15_u:907": " dharmadeśanā kṛtā yāṃ śrutvā viṃśatiśikharasamudgataṃ satkāyadṛṣṭiśailaṃ jñānavajreṇa",
    "K01vinv15_u:908": " bhitvā srotaāpattiphalaṃ sākṣātkṛtam",
    "K01vinv15_u:909": " Conversion of the Tīrthyas",
    "K01vinv15_u:910": " te dṛṣṭasatyāḥ:",
    "K01vinv15_u:911": " labhemahi vayaṃ śāriputra svākhyāte dharmavinaye pravrajyām upasaṃpadaṃ bhikṣubhāvam;",
    "K01vinv15_u:912": " carema vayaṃ bhadantaśāriputrasyāntike brahmacaryam iti;",
    "K01vinv15_u:913": " te āyuṣmatā śāriputreṇa pravrājitā upasaṃpāditāḥ;",
    "K01vinv15_u:914": " avavādo dattaḥ;",
    "K01vinv15_u:915": " tair yujyamānair,",
    "K01vinv15_u:916": " ghaṭamānair,",
    "K01vinv15_u:917": " vyāyacchamānair idam eva pañcagaṇḍakaṃ saṃsāracakraṃ calācalaṃ viditvā sarvasaṃskāragatīḥ",
    "K01vinv15_u:918": " śatanapatanavikiraṇavidhvaṃsanadharmatayā parāhatya sarvakleśaprahāṇād arhatvaṃ sākṣātkṛtam",
    "K01vinv15_u:919": " ity arhantaḥ saṃvṛttāḥ;",
    "K01vinv15_u:920": " traidhātukavītarāgāḥ samaloṣṭakāñcanā ākāśapāṇitalasamacittā vāsīcandanakalpā vidyāvidāritāṇḍakośā",
    "K01vinv15_u:921": " vidyābhijñāpratisaṃvitprāptā bhavalābhalobhasatkāraparāṅmukhāḥ sendropendrāṇāṃ devānāṃ",
    "K01vinv15_u:922": " pūjyā mānyā abhivādyāś ca saṃvṛttāḥ (Śay-v 24)",
    "K01vinv15_u:923": " Construction of Vihāras",
    "K01vinv15_u:924": " tatra āyuṣmatā śariputreṇa vihārasūtram ekānte gṛhītam;",
    "K01vinv15_u:925": " anāthapiṇḍadenāpi gṛhapatinā ekānte gṛhītam;",
    "K01vinv15_u:926": " āyuṣmān śāriputraḥ smitaṃ prāviṣkartum ārabdhaḥ;",
    "K01vinv15_u:927": " anātapiṇḍado gṛhapatiḥ kathayati:",
    "K01vinv15_u:928": " nāhetvapratyayam āryśāriputra tathāgatā vā tathāgataśrāvakā vā smitaṃ prāviṣkurvanti;",
    "K01vinv15_u:929": " kaḥ āryaśāriputra hetuḥ?",
    "K01vinv15_u:930": " kaḥ pratyayaḥ smitasya prāviṣkaraṇāya?",
    "K01vinv15_u:931": " enam etad gṛhapate,",
    "K01vinv15_u:932": " evam etat; nāhetvapraytyayaṃ tathāgatā vā tathāgataśrāvakā vā smitaṃ prāviṣkurvanti;",
    "K01vinv15_u:933": " tvayā ceha sūtraṃ gṛhītam;",
    "K01vinv15_u:934": " tuṣite devanikāye sauvarṇam bhavanam abhinirvṛttam;",
    "K01vinv15_u:935": " tato 'nāthapiṇḍado gṛhapatir vismayotphullalocanaḥ kathayati:",
    "K01vinv15_u:936": " āryaśāriputra yady evaṃ,",
    "K01vinv15_u:937": " tena hi punaḥ sūtraṃ prasāraya bhūyasyā mātrayā;",
    "K01vinv15_u:938": " cittam abhiprasādayāmīti;",
    "K01vinv15_u:939": " āyuṣmatā śāriputreṇa tat sūtram gṛhītam;",
    "K01vinv15_u:940": " anāthapiṇḍadena gṛhapatinā bhuyasyā mātrayā tīvreṇa prasādavegena cittam abhiprasāditam;",
    "K01vinv15_u:941": " yena prasādajātena samanantaram eva tat sauvarṇaṃ bhavanaṃ catūratnamayaṃ saṃvṛttam;",
    "K01vinv15_u:942": " āyuṣmatā cāsya śāriputreṇa niveditam;",
    "K01vinv15_u:943": " tato 'nāthapiṇḍadena gṛhapatinā uttarottarapravṛddhapuṇyasantatinā ṣoḍaśamahallikā vihārā māpitāḥ; ṣaṣṭiś (A 322b)",
    "K01vinv15_u:944": " ca kuṭikāvastūni;",
    "K01vinv15_u:945": " ṣoḍaśamahallikān vihārān māpayitvā ṣaṣṭiṃ ca kuṭikāvastūni sarvopakaraṇaiḥ pūrayitvā yenāyuṣmān śāriputras tenopasaṅkrāntaḥ;",
    "K01vinv15_u:946": " upasaṅkramyāyuṣmantaṃ śāriputram idam avocat:",
    "K01vinv15_u:947": " kiyatpramāṇair āryaśāriputra prayāṇakair bhagavān adhvānaṃ gacchati?",
    "K01vinv15_u:948": " tadyathā gṛhapate rājā cakravartī;",
    "K01vinv15_u:949": " kiyatpramāṇai rājā cakravartī?",
    "K01vinv15_u:950": " daśakrośakair gṛhapate rājā cakravartī prayāṇakair adhvānaṃ gacchati;",
    "K01vinv15_u:951": " tato 'nāthapiṇḍadena gṛhapatinā yāvac ca śrāvastī yāvac ca rājagṛham atrāntarād vāsakān parisaṅkhyāya parikramaṇakā māpitāḥ;",
    "K01vinv15_u:952": " dānaśalā kāritā;",
    "K01vinv15_u:953": " kālārocakaḥ puruṣaḥ sthāpitaḥ;",
    "K01vinv15_u:954": " chatradhvajapatākāśobhitāś candanavāripariṣiktāḥ surabhidhūpaghaṭikopanibaddhās toraṇāḥ kāritāḥ;",
    "K01vinv15_u:955": " kālikāni yāmikāni",
    "K01vinv15_u:956": " ca bhaiṣajyāny upasthāpitāni",
    "K01vinv15_u:957": " Messenger to Buddha",
    "K01vinv15_u:958": " tataḥ saṃbhṛtasaṃbhāro 'nyatamaṃ puruṣam āmantrayate:",
    "K01vinv15_u:959": " ehi tvaṃ bhoḥ puruṣa;",
    "K01vinv15_u:960": " yena bhagavāṃs tenopasaṅkrāma;",
    "K01vinv15_u:961": " upasaṅkramyāsmākaṃ vacanena bhagavataḥ pādau vanditvā alpābādhatāṃ ca pṛccha alpātaṅkatāṃ ca laghūtthānatāṃ ca yātrāṃ ca balaṃ ca sukhaṃ ca anavadyatāṃ ca spārśavihāratāṃ ca;",
    "K01vinv15_u:962": " evaṃ ca vada;",
    "K01vinv15_u:963": " āgacchatu bhagavān śravastīm;",
    "K01vinv15_u:964": " ahaṃ bhagavantam upasthāsyāmi yāvajjīvaṃ (Śay-v 25)",
    "K01vinv15_u:965": " cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṅghena ḥitiḥ;",
    "K01vinv15_u:966": " evam ārya iti sa puruṣo 'nāthapiṇḍadasya gṛhapateḥ pratiśrutya yena rājagṛhaṃ tena saṃprasthitaḥ;",
    "K01vinv15_u:967": " anupūrveṇa rājagṛham anuprāptaḥ;",
    "K01vinv15_u:968": " tato mārgaśramaṃ prativinodya yena bhagavāṃs tenopasaṅkrāntaḥ;",
    "K01vinv15_u:969": " upasaṅkramya bhagavataḥ pādau śirasā vanditvā ekānte 'sthāt;",
    "K01vinv15_u:970": " ekāntasthitaḥ sa puruṣo bhagavantam idam avocat:",
    "K01vinv15_u:971": " anāthapiṇḍado bhadanta gṛhapatir bhagavataḥ pādau śirasā vandate;",
    "K01vinv15_u:972": " pūrvavad yāvat sparśavihāratāṃ ca;",
    "K01vinv15_u:973": " sukhī bhavatu bhoḥ puruṣa anāthapiṇḍado gṛhapatis tvaṃ ca;",
    "K01vinv15_u:974": " anāthapiṇḍado bhadanta gṛhapatir evam āha:",
    "K01vinv15_u:975": " āgacchatu bhagavān śravastīm;",
    "K01vinv15_u:976": " ahaṃ bhagavantam upasthāsyāmi yāvajjīvaṃ cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṅgheneti;",
    "K01vinv15_u:977": " adhivāsayati bhagavāṃs tasya puruṣasya tūṣṇīṃbhāvena;",
    "K01vinv15_u:978": " atha sa puruṣo bhagavatas tūṣṇīṃbhāvenādhivāsanāṃ viditvā bhagavataḥ pādau śirasā vanditvā bhagavato 'ntikāt prakrāntaḥ",
    "K01vinv15_u:979": " Buddha arrives at Śrāvastī",
    "K01vinv15_u:980": " tato bhagavān dānto dāntaparivāraḥ,",
    "K01vinv15_u:981": " śānto śāntaparivāraḥ,",
    "K01vinv15_u:982": " mukto muktaparivāraḥ,",
    "K01vinv15_u:983": " āśvasta āśvastaparivāraḥ,",
    "K01vinv15_u:984": " vinīto vinītaparivāraḥ,",
    "K01vinv15_u:985": " arhann arhatparivāraḥ,",
    "K01vinv15_u:986": " vītarāgo vītarāgaparivāraḥ,",
    "K01vinv15_u:987": " prāsādikaḥ prāsādikaparivāraḥ;",
    "K01vinv15_u:988": " ṛṣabha iva gogaṇaparivṛtaḥ,",
    "K01vinv15_u:989": " gaja iva kalabhaparivṛtaḥ,",
    "K01vinv15_u:990": " siṃha iva daṃṣṭrigaṇaparivṛtaḥ,",
    "K01vinv15_u:991": " haṃsa iva haṃsagaṇaparivtaḥ,",
    "K01vinv15_u:992": " suparṇīva pakṣigaṇaparivṛto,",
    "K01vinv15_u:993": " vipra iva śiṣyagaṇaparivṛtaḥ suvaidya (A 323a)",
    "K01vinv15_u:994": " ivāturagaṇaparivṛtaḥ śūra iva yodhagaṇaparivṛtaḥ deśika ivādhvagagaṇaparivṛtaḥ sārthavāha",
    "K01vinv15_u:995": " iva vaṇiggaṇaparivṛtaḥ śreṣṭhīva parijanaparivṛtaḥ koṭṭarāja iva mantrigaṇaparivṛtaḥ",
    "K01vinv15_u:996": " cakravartīva putrasahasraparivṛtaḥ candra iva nakṣatragaṇaparivṛtaḥ sūrya iva rāśmisahasraparivṛtaḥ",
    "K01vinv15_u:997": " dhṛtarāṣṭra iva gandharvagaṇaparivṛtaḥ virūḍhaka iva kumbhāṇḍagaṇaparivṛtaḥ virūpākṣa",
    "K01vinv15_u:998": " iva nāgagaṇaparivṛto dhanada iva yakṣagaṇaparivṛto vemacitrīvāsuragaṇaparivṛtaḥ,",
    "K01vinv15_u:999": " śakra iva tṛdaśagaṇaparivṛto brahmeva brahmakāyaparivṛtaḥ stimita iva jalanidhiḥ",
    "K01vinv15_u:1000": " sajala iva jaladharo vimada iva gajapatiḥ sudāntair indriyair asaṃkṣobhiteryāpathapracāro",
    "K01vinv15_u:1001": " dvātriṃśatā mahāpuruṣalakṣaṇaih,",
    "K01vinv15_u:1002": " samalaṃkṛto 'śītyanuvyañjanair virājitagātro vyāmaprabhālaṃkṛtamūrtiḥ sūryasahasarātirekaprabho jaṅgama iva ratnaparvata samantatobhadrako (Śay-v",
    "K01vinv15_u:1003": " daśabhir balaiś caturbhir vaiśāradyais tribhir āveṇikaiḥ smṛtyupasthānair mahākaruṇayā",
    "K01vinv15_u:1004": " ca samanvāgato bhikṣusaṃghena anāthapiṇḍadena ca gṛhapatinā ca saparivāreṇa śrāvastīnivāsinā",
    "K01vinv15_u:1005": " ca janakāyena anekaiś ca devatāśatasahasrair anugamyamānaḥ śrāvastīṃ nagarīṃ anuprāptaḥ;",
    "K01vinv15_u:1006": " yadā ḥcaḥ bhagavatā śrāvastīṃ nagarīṃ praviṣatā sābhisaṃskāraṃ nagarendrakīle dakṣiṇapādo nyastaḥ tadā ṣaḍvikāraṃ pṛthivīkampo",
    "K01vinv15_u:1007": " jātaḥ; iyaṃ mahāpṛthivī calati saṃcalati saṃpracalati;",
    "K01vinv15_u:1008": " vyathate pravyathate saṃpravyathate;",
    "K01vinv15_u:1009": " pūrvo digbhāga unnamati pāścimo 'vanamati;",
    "K01vinv15_u:1010": " paścima unnamati pūrvo 'vanamati;",
    "K01vinv15_u:1011": " dakṣiṇa unnamati uttaro 'vanamati;",
    "K01vinv15_u:1012": " uttara unnamati dakṣiṇo 'vanamati;",
    "K01vinv15_u:1013": " anta unnamati;",
    "K01vinv15_u:1014": " madhyo 'vanamati;",
    "K01vinv15_u:1015": " madhya unnamati anto 'vanamati;",
    "K01vinv15_u:1016": " sarvaś cāyaṃ loka udāreṇāvabhāsena sphuṭaḥ saṃvṛttaḥ sārdhaṃ lokāntarikābhir antarīkṣe",
    "K01vinv15_u:1017": " ca devadundubhayas tāḍitā gaganatalasthā devatā bhagavata upariṣṭād divyāny utpalāni",
    "K01vinv15_u:1018": " kṣeptum ārabdhāḥ padmāni kumudāni puṇḍarikāny agarucūrṇāni kuṅkumacūrṇāni tamālapatrāṇi",
    "K01vinv15_u:1019": " divyāni māndarakāṇi puṣpāṇi kṣipanti cailavikṣepāṃś cākārṣuḥ",
    "K01vinv15_u:1020": " Effects felt following Buddha's arrival",
    "K01vinv15_u:1021": " bhagavataḥ purapraveśe imāny evaṃvidhāny āścaryāṇy abhuvan aparāṇi ca;",
    "K01vinv15_u:1022": " saṃkṣiptāni viśālībhavanti nīcāny uccāni bhavanti uccāni ca samāni bhavanti hastinaḥ krośanti aśvā hreṣante ṛṣabhā nardante gṛhagatāni vividhāni vāditrabāṇḍāni svayaṃ nadanti;",
    "K01vinv15_u:1023": " andhāś cakṣūṃṣi pratilabhante badhirāḥ śrotraṃ mūkāḥ pravyāharaṇasamarthā bhavanti;",
    "K01vinv15_u:1024": " pariśiṣṭendriyavikalā indriyāṇi pratilabhante;",
    "K01vinv15_u:1025": " madyamadākṣiptā vimadībhavanti;",
    "K01vinv15_u:1026": " viṣapāyitā nirviṣībhavanti;",
    "K01vinv15_u:1027": " anyonyavairiṇo maitrīṃ pratilabhante;",
    "K01vinv15_u:1028": " gurviṇyaḥ svastinā prasūyante;",
    "K01vinv15_u:1029": " bandhanabaddhā mucyante;",
    "K01vinv15_u:1030": " adhanā dhanāni pratilabhante:",
    "K01vinv15_u:1031": " imāni cānyani ḥcaḥ bhagavataḥ purapraveśe adbhutaśatasahasrāṇi prādurbhavanti",
    "K01vinv15_u:1032": " The Jetavana",
    "K01vinv15_u:1033": " tato bhagavān evaṃvidhena mahatā satkāreṇa śrāvastīṃ praviṣṭaḥ;",
    "K01vinv15_u:1034": " praviśya purastād bhikṣusaṃghasya (A 323b)",
    "K01vinv15_u:1035": " prajñapta evāsane niṣannaḥ;",
    "K01vinv15_u:1036": " athānāthapiṇḍado gṛhapatiḥ suhṛtsambandhibāndhavajanaparivṛtaḥ sauvarṇaṃ (Śay-v 27)",
    "K01vinv15_u:1037": " bhṛṃgāram ādāya vāridhārāṃ pātayitum ārabdhaḥ;",
    "K01vinv15_u:1038": " sā na prapatati;",
    "K01vinv15_u:1039": " athānāthapiṇḍado gāhapatir durmanāḥ saṃlakṣayati;",
    "K01vinv15_u:1040": " mā mayā kānicit sāpakṣālāni karmāṇi kṛtāni syuḥ iti;",
    "K01vinv15_u:1041": " bhagavān āha:",
    "K01vinv15_u:1042": " na tvayā gṛhapate kānicit sāpakṣālāni karmāṇi kṛtāny api tv etasmin pradeśe sthitena tvayā pūrvakānāṃ samyaksaṃbuddhānām ayaṃ pradeśo niryātitaḥ;",
    "K01vinv15_u:1043": " anyasmin pradeśe sthitvā pātaya;",
    "K01vinv15_u:1044": " tena ḥanyasmin pradeśe sthitvāḥ pātitā;",
    "K01vinv15_u:1045": " bhagavān pañcāṅgopetena svareṇa svayam eva jetavanam udghoṣayati;",
    "K01vinv15_u:1046": " udghoṣyamāṇe jetavane jetaḥ kumāraḥ saṃlakṣayati;",
    "K01vinv15_u:1047": " aho bata bhagavān mamāpi tatprathamataraṃ nāmodgrahaṇaṃ kuryād iti;",
    "K01vinv15_u:1048": " bhagavatā jetasya kumārasya cetasā cittam ājñāya tatprathamata udgrahaṇaṃ kṛtam;",
    "K01vinv15_u:1049": " idaṃ bhikṣavo jetavanam anāthapiṇḍadasyārāmaḥ iti;",
    "K01vinv15_u:1050": " śrutvā jetaḥ kumāro 'tivābhiprasannaḥ mama bhagavatā tatprathamato nāmodgrahaṇaṃ kṛtam iti;",
    "K01vinv15_u:1051": " tena prītiprāmodyajātena sarveṇaiva tena dravyajātena bhagavato 'rthāya catūratnamayaṃ dvārakoṣṭhakaṃ kāritam;",
    "K01vinv15_u:1052": " tathā saṃgītakārair api sthaviraiḥ sūtra upanibaddham bhagavān śrāvastyāṃ viharati jetavane 'nāthapiṇḍadasyārāme iti",
    "K01vinv15_u:1053": " Previous births of Anāthapiṇḍada at the time of the seven Buddhas",
    "K01vinv15_u:1054": " bhikṣavaḥ saṃśayajātaḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv15_u:1055": " kutra bhadantānāthapiṇḍadena gṛhapatināyaṃ pṛthivīpradeśaḥ pūrvakāṇāṃ samyaksaṃbuddhānāṃ niryātitapūrvaḥ?",
    "K01vinv15_u:1056": " iti; bhagavān āha;",
    "K01vinv15_u:1057": " bhūtapūrvaṃ bhikṣava ekanavate kalpe vipāśyī nāma samyaksaṃbuddho loka udapādi vidyācaraṇasaṃpannaḥ",
    "K01vinv15_u:1058": " sugato lokavid anuttaraḥ puruṣadamyasārathiḥ śāstā devamanuṣyāṇāṃ buddho bhagavān;",
    "K01vinv15_u:1059": " ḥsaḥ dvāṣaṣṭibhikṣuasahasraparivṛtaḥ imaṃ pradeśam anuprāptaḥ;",
    "K01vinv15_u:1060": " tena khalu samayenāsyāṃ śrāvastyāṃ tiṣyo nāma gṛhapatir abhūt;",
    "K01vinv15_u:1061": " tenāyaṃ pradeśaḥ ṣaṭkrośahiraṇyasuvarṇenāstīrya rājakumārasyāntikāt krītvā vipaśyinaḥ samyaksaṃbuddhasya niryātitaḥ;",
    "K01vinv15_u:1062": " tasyaivāntike pravrajya sarvakleśaprahāṇād arhatvaṃ sāksātkṛtam;",
    "K01vinv15_u:1063": " tiṣyasya gṛhapater bhāgineyaḥ tatsaṃparkād vipaśyini tathāgate 'tyartham abhiprasannaḥ;",
    "K01vinv15_u:1064": " tena vipaśyinaḥ samyaksaṃbuddhasya (Śay-v 28)",
    "K01vinv15_u:1065": " keśanakhastūpaḥ kāritah;",
    "K01vinv15_u:1066": " sa saṃlakṣayati:",
    "K01vinv15_u:1067": " ko 'sāv upāyaḥ syād yenāham etaṃ rātrau divā cānāvṛtaṃ pāśyeyam iti tasyāntevasinā samudratīrasthenāvabhāsātmakaṃ maṇiratnaṃ prāvṛtam anupreṣitam;",
    "K01vinv15_u:1068": " tenāsau tasmin caitye samāropitaṃ;",
    "K01vinv15_u:1069": " tadanubhāvād asau taṃ keśanakhastūpaṃ divā rātrau cānāvṛtaṃ paśyati;",
    "K01vinv15_u:1070": " tataḥ prasādajātena praṇidhānaṃ kṛtaṃ:",
    "K01vinv15_u:1071": " yathāyaṃ pṛthivīpradeśo mama mātulena kumārasyāntikāt krītvā hiraṇyasuvarṇenāstīrya vipaśyinaḥ samyaksaṃbuddhasya niryātitaḥ;",
    "K01vinv15_u:1072": " evam aham imam pṛthivīpradeśaṃ hiraṇyasuvarṇenāstīrya saptānāṃ samyaksaṃbuddhānāṃ niryātayeyam;",
    "K01vinv15_u:1073": " yaś ca teṣām apaścimaka tasyāham antike pravrajya sarvakleśaprahāṇād arhatvaṃ sākṣātkuryām iti",
    "K01vinv15_u:1074": " kiṃ manyadhve bhikṣavaḥ?",
    "K01vinv15_u:1075": " yo 'sau tasya gṛhapater (A 324a)",
    "K01vinv15_u:1076": " bhāgineya eṣa evāsāv anāthapiṇḍado gṛhaptis tena kālena tena samayena",
    "K01vinv15_u:1077": " tato 'rvāg ekatriṃśatime kalpe śikhī nāma sāstā loka utpannaḥ pūrvavad yāvad huddho bhagavān;",
    "K01vinv15_u:1078": " ḥsaḥ ṣaṣṭibhikṣusahasraparivāra imaṃ pradeśam anuprāptaḥ;",
    "K01vinv15_u:1079": " tena kyalu punaḥ samayena puṣyo nāma gṛhaptir abhūt;",
    "K01vinv15_u:1080": " tenāyaṃ pṛthivīpradeśo ardhatṛtīyān kośān maṇibhir āstīrya kumārasyāntikān niṣkrīya śikhinaḥ samyaksaṃbuddhasya saśrāvakasaṃghasya niryātitaḥ;",
    "K01vinv15_u:1081": " syāt khalu yuṣmākaṃ bhikṣavo 'nyatamaḥ sa tena kālena tena samayena puṣyo nāma grhapatir abhūd iti?",
    "K01vinv15_u:1082": " na khalv evaṃ draṣṭavyam,",
    "K01vinv15_u:1083": " api tv eṣa evāsāv anāthapiṇḍado gṛhaptis tena kālena tena samayena",
    "K01vinv15_u:1084": " tato 'rvak tasminn evaikatriṃśatime kalpe viśvabhuṅ nāma śāstā loka utpannaḥ pūrvavad yāvad buddho bhagavān;",
    "K01vinv15_u:1085": " sa ṣāṣṭibhikṣusahasraparivāraḥ imaṃ pradeśam anuprāptaḥ;",
    "K01vinv15_u:1086": " tena khalu samayena māghur nāma gṛhapatir abhūt;",
    "K01vinv15_u:1087": " tenāyaṃ pradeśo dvau krośau muktikābhir āstīrya kumārasyāntikān niṣkrīya viśvabhujaḥ samyaksaṃbuddhasya saśrāvakasaṃghasya niryātitaḥ;",
    "K01vinv15_u:1088": " syāt khalu yuṣmākan bhikṣavo 'nyatamaḥ (Śay-v 29)",
    "K01vinv15_u:1089": " sa tena kālena tena samayena māghur māghur nāma gṛhapatir abhūd iti?",
    "K01vinv15_u:1090": " na khalv evaṃ draṣṭavyam api tv eṣa evāsāv anāthapiṇḍado gṛhapatis tena kālena tena samayena",
    "K01vinv15_u:1091": " tato 'rvāg asmin bhadrake kalpe krakutsundo nāma śāstā loka utpannaḥ pūrvavad yāvad buddho bhagavān;",
    "K01vinv15_u:1092": " sa catvāriṃśadbhikṣusahasraparivāra imam pradeśam anuprāptaḥ;",
    "K01vinv15_u:1093": " tena khalu samayena bhavadatto nāma gṛhapatir abhūt;",
    "K01vinv15_u:1094": " tenāpy ayaṃ prādeśo gobhiḥ pūrayitvā kumārasyāntikān niṣkrīya krakutsundasya samyaksaṃbuddhasya saśravakasaṃghasya niryātitaḥ;",
    "K01vinv15_u:1095": " syāt khalu yuṣmākaṃ bhikṣavo 'nyatamaḥ sa tena kālena tena samayena bhavadatto nāma gṛthapatir abhūd iti?",
    "K01vinv15_u:1096": " na khalv evaṃ draṣṭavyam,",
    "K01vinv15_u:1097": " api tv eṣa evāsāv anāthapiṇḍado gṛhapatis tena kālena tena samayena",
    "K01vinv15_u:1098": " tato 'rvāg asminn eva bhadrake kalpe triṃṣadvarṣasahasrāyuṣi prajāyāṃ kanakamunir nāma śāstā loka udapādi pūrvavad yāvad buddho bhagavān;",
    "K01vinv15_u:1099": " sa triṃśadbhikṣusahasraparivāraḥ imaṃ pradeśam anuprāptaḥ;",
    "K01vinv15_u:1100": " tena khalu samayena bṛhaspatir nāma gṛhapatir abhūt;",
    "K01vinv15_u:1101": " tenāpy ayaṃ pradeśaḥ paṭṭair āstīrya kumārasyāntikān niṣkrīya niṣkrīya kanakamuneḥ samyaksaṃbuddhasya saśrāvakasaṃghasya niryātitāḥ;",
    "K01vinv15_u:1102": " syāt khalu ḥyuṣmākaṃḥ bhikṣavo 'nyatamaḥ sa tena kālena tena samayena bṛhaspatir nāma gṛhapatir abhūd iti?",
    "K01vinv15_u:1103": " na khalv evaṃ draṣṭavyam;",
    "K01vinv15_u:1104": " api tv esa evāsāv anāthapiṇḍado gṛhapatis tena kālena tena samayena",
    "K01vinv15_u:1105": " tato 'rvāg asminn eva bhadrake kalpe viṃśativarṣasahasrāyuṣi prajāyāṃ kāśyapo nāma samyaksaṃbuddho loka udapādi pūrvavad yāvad buddho bhagavān:",
    "K01vinv15_u:1106": " sa viṃśatisahasraparivāraḥ imaṃ pradeśam anuprāptaḥ;",
    "K01vinv15_u:1107": " tena khalu samayena āṣāḍho nāma gṛhapatir abhūt;",
    "K01vinv15_u:1108": " tenāpy ayaṃ pṛthivīpradeśo ardhakroṣaṃ sauvarṇair yāvair āstīrya (A 324b)",
    "K01vinv15_u:1109": " kumārasyāntikān niṣkrīya kāśyapasya samyaksaṃbuddhasya saśrāvakasaṃghasya niryātitaḥ ;",
    "K01vinv15_u:1110": " syāt khalu yuṣmākaṃ bhikṣavo anyatamaḥ sa tena kālena tena samayena āṣāḍho nāma gṛhapatir ahbūd iti:",
    "K01vinv15_u:1111": " na khalv evaṃ draṣṭavyam,",
    "K01vinv15_u:1112": " api tv eṣa evāsāv anāthapiṇḍado gṛhapatis tena kālena tena samayena (Śay-v 30)",
    "K01vinv15_u:1113": " etarhy apy ahaṃ bhikṣavaḥ śāstā loka utpannas tathāgato 'rhan samyaksaṃbuddhaḥ vidyācaraṇasaṃpannaḥ",
    "K01vinv15_u:1114": " sugato lokavid anuttaraḥ puruṣadamyaśarathiḥ śāstā devamanuṣyāṇāṃ buddho bhagavān;",
    "K01vinv15_u:1115": " aham apy ardhatrayodaśaśataprivāra imaṃ pradeśam anuprāptaḥ;",
    "K01vinv15_u:1116": " etarhy apy anāthapiṇḍadena gṛhapatinā ṣoḍaśalāṅgalāvaktākoṭai saṃstareṇa saṃstīrya jetasya kumārasyāntikān niṣkrīya mama saśrāvakasaṃghasya",
    "K01vinv15_u:1117": " bhaviṣyati bhikṣavo 'nāgate 'py aśītivarṣasahasrāyuṣi prajāyāṃ maitreyo nāma śāstā ṣaṇṇavatyarhatkoṭīsahasraparivāra imaṃ pradeśam āgamiṣyati;",
    "K01vinv15_u:1118": " tena khalu samayena sudhano nāma gṛhapatir udbhaviṣyati;",
    "K01vinv15_u:1119": " so 'pīmaṃ pradeśaṃ trīṇi yojanāni hiraṇyasuvarṇenāstīrya kumārasyāntikān niṣkrīya maitreyasya saśrāvakasaṃghasya niryātayiṣyati;",
    "K01vinv15_u:1120": " tasyaiva śāsane pravrajya sarvakleśaprahāṇād arhatvaṃ sākṣātkariṣyati;",
    "K01vinv15_u:1121": " syāt khalu yuṣmākaṃ bhikṣavo 'nyatamaḥ sa tena kālena tena samayena sudhano nāma gṛhaptir abhūd iti?",
    "K01vinv15_u:1122": " na khalv evaṃ draṣṭavyam,",
    "K01vinv15_u:1123": " api tv eṣa evāsāv anāthapiṇḍado gṛhapatiḥ sudhano nāma grhapatir udbhaviṣyati",
    "K01vinv15_u:1124": " Anāthapiṇḍada has the power to see absconded treasures,",
    "K01vinv15_u:1125": " no matter whether close or far away",
    "K01vinv15_u:1126": " athānāthapiṇḍado gṛhapatir nidhīn paśyati svāmikān apy asvāmikān api sthalagatān api jalagatān api ye 'pi dūre ye 'py antike;",
    "K01vinv15_u:1127": " sāmantakena śabdo nisṛta anāthapiṇḍado gṛhaptir nidhīn paśyati sasvāmikān ḥapiḥ asvāmikān api sthalagatān api jalagatān api ye 'pi dūre ye 'py antike iti;",
    "K01vinv15_u:1128": " tena khalu samayena saṃbahulānāṃ nānātīrthikaśramaṇabrāhmaṇacarakaparivrājakānāṃ kutūhalaśālāyāṃ saṃniṣaṇṇānāṃ saṃnipatitānām ayam evaṃrūpo 'bhūd antarākathāsamudāhāraḥ;",
    "K01vinv15_u:1129": " katamena bhavanto lakṣaṇena samanvāgato 'nāthapiṇḍado gṛhapatir nidhīn paśyati sasvāmikān apy asvāmikān api sthalagatān api jalagatān api ye 'pi dūre ye 'py (Śay-v 31)",
    "K01vinv15_u:1130": " antike? tena khalu samayena upagur nāma māṇava tasyām eva parṣadi saṃnisaṇṇo 'bhūt saṃnipatitaḥ;",
    "K01vinv15_u:1131": " sa kathayati:",
    "K01vinv15_u:1132": " alpotsukā yūyaṃ bhavanto bhavantu;",
    "K01vinv15_u:1133": " ahaṃ vicārya bhavatām kathayiṣyāmi yena lakṣaṇena samanvāgato 'nāthapiṇḍado gṛhapatir",
    "K01vinv15_u:1134": " nidhīn paśyati sasvāmikān apy asvamikān api sthalagatān api jalagatān api ye 'pi",
    "K01vinv15_u:1135": " dūre ye 'py antike iti;",
    "K01vinv15_u:1136": " so 'nāthapiṇḍadasya gṛhapateś cāravihārānveṣatatparaḥ pṛṣṭhataḥ pṛṣṭhataḥ samanubaddho yāvad apareṇa samayenānāthapiṇḍado gṛhapatir nadyām ajiravatyāṃ snātvā uttīrṇaḥ;",
    "K01vinv15_u:1137": " tasya tena pṛṣṭhena talaprahāro dattaḥ;",
    "K01vinv15_u:1138": " anāthapiṇḍado gṛhapatiḥ paśyann eva tūṣṇīm avasthitaḥ;",
    "K01vinv15_u:1139": " sa kathayati: (A 325a)",
    "K01vinv15_u:1140": " vijñāto 'si gṛhapate kṣāntisauratyasamanvāgataḥ tvam yena nidhīn paśyasi sasvāmikān apy asvāmikān api sthalagatān api jalagatān api ye 'pi dūre ye 'py antike iti;",
    "K01vinv15_u:1141": " tena tīrthyānām ārocitam;",
    "K01vinv15_u:1142": " tīrtyair api vikatthamānaiḥ samantād ārocitam;",
    "K01vinv15_u:1143": " sāmantena śabdo visṛtaḥ;",
    "K01vinv15_u:1144": " athānāthapiṇḍado gṛhapatiḥ kṣāntisauratyasamanvāgataḥ yena nidhīn paśyati",
    "K01vinv15_u:1145": " sasvāmikān apy asvāmikān api sthalagatān api jalagatān api ye 'pi dūre ye 'py antike iti;",
    "K01vinv15_u:1146": " etat prakaraṇaṃ bhikṣavo bhagavata ārocayanti;",
    "K01vinv15_u:1147": " bhagavān āha;",
    "K01vinv15_u:1148": " tīrthyakoṭiśatasahasreṇāpi bhikṣavo na sukaram ājñātuṃ yena lakṣaṇena samanvāgato",
    "K01vinv15_u:1149": " 'nāthapiṇḍado gṛhapatir nidhīn paśyati api tu ratnacitrāntakośo 'nāthapiṇḍado gṛhaptir",
    "K01vinv15_u:1150": " hiraṇyeśvaraś ca yena nidhīn paśyati sasvāmikān apy asvāmikān api sthalagatān api",
    "K01vinv15_u:1151": " jalagatān api ye 'pi dūre ye 'py antike",
    "K01vinv15_u:1152": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K01vinv15_u:1153": " kiṃ bhadānta anāthapiṇḍadena gṛhapatinā karma kṛtaṃ yasya karmaṇo vipākena ratnacitrāntakośo hiranyeśvaraś ca saṃvṛttaḥ?",
    "K01vinv15_u:1154": " bhagavān āha:",
    "K01vinv15_u:1155": " anāthapiṇḍadenaiva bhikṣavo gṛhapatinā karmāṇi kṛtyāny upacitāni labdhasaṃbhārāṇi pariṇatapratyayāny oghavat pratyupasthitāny avaśyabhāvīni;",
    "K01vinv15_u:1156": " anāthapiṇḍadena gṛhapatinā karmāṇi kṛtāny upacitāni ko 'nyaḥ pratyanubhaviṣyati;",
    "K01vinv15_u:1157": " na bhikṣavaḥ karmāṇi kṛtany upacitāni bāhye pṛthivīdhātau ḥvipacyanteḥ nābdhātau",
    "K01vinv15_u:1158": " na tejodhātau na vāyudhātāv api tūpātteṣv eva skandhadhātvāyataneṣu karmāṇi kṛtāni",
    "K01vinv15_u:1159": " vipacyante śubhāny aśubhāni ca:",
    "K01vinv15_u:1160": " na praṇaśyanti karmāṇy api kalpaśatair api /",
    "K01vinv15_u:1161": " sāmagrīṃ prāpya kālaṃ ca phalanti khalu dehinām // (Śay-v 32)",
    "K01vinv15_u:1162": " The story of the Pratyekabuddha (concerning a previous life of Anāthapiṇḍada)",
    "K01vinv15_u:1163": " bhūtapūrvaṃ bhikṣavo anyatarasmin karvaṭake gṛhapatiḥ prativasty āḍhyo mahādhano mahābhogo vistīrṇaviśālapratigraho vaiśravaṇadhanasamudito",
    "K01vinv15_u:1164": " sa saṃprāpte vasantakālasamaye saṃpuṣpiteṣu haṃsakrauñcamayūraśukasārikākokilajīvajīvakanirghoṣite vanaṣaṇḍe sāntarjanena udyānabhūmiṃ nirgataḥ;",
    "K01vinv15_u:1165": " asati buddhānām utpāde pratyekabuddhā loka utpadyante hīnadīnānukampakāḥ prāntaśayanāsanabhaktā ekadakṣiṇīyā lokasya;",
    "K01vinv15_u:1166": " yāvad anyataro pratyekabuddho janapadacārikāṃ caraṃs taṃ karvaṭakam anuprāptaḥ;",
    "K01vinv15_u:1167": " sa tasmin udyāne 'nyatarasmin pradeśe sthitaḥ;",
    "K01vinv15_u:1168": " udyānapālena puruṣeṇa tasya gṛhapater niveditam;",
    "K01vinv15_u:1169": " athāmuṣmin pradeśe śāntātmā pravrajito 'vatiṣṭhate iti;",
    "K01vinv15_u:1170": " tasya śrutvā saumanasyam utpannam;",
    "K01vinv15_u:1171": " bhāgy ahaṃ yasya me udyāne tādṛśaḥ pravrajito 'vasthitaḥ iti prasādajātas taddarśanāya saṃprasthitaḥ;",
    "K01vinv15_u:1172": " sa mahātmā nirupadhiśeṣam nirvāṇadhātuṃ praviśya parinirvṛtaḥ;",
    "K01vinv15_u:1173": " tatas tena gṛhapatinā suhṛtsaṃbandhibāndhavāntarjanasahīyena mahatā satkāreṇa dhyāpitaḥ; sā (A 325a)",
    "K01vinv15_u:1174": " citā kṣīreṇa nirvāpitā;",
    "K01vinv15_u:1175": " tāny asthīni sphaṭikamaye kumbhe ratnair vyāmiśrya prakṣiptāni;",
    "K01vinv15_u:1176": " tāny antaḥsthāny avabhāsante śabdaṃ ca kurvanti;",
    "K01vinv15_u:1177": " tatas tena pādayor nipatya praṇidhānaṃ kṛtam;",
    "K01vinv15_u:1178": " yathā tasyāsthīni ratnamiśrāṇy atyarthaṃ bhāsante śabdaṃ ca kurvanti evam evāham anena kuśalamūlena ratnacitrāntakośaḥ syāṃ hiraṇyeśvaraś ca",
    "K01vinv15_u:1179": " kiṃ manyadhve bhikṣavaḥ?",
    "K01vinv15_u:1180": " yo 'sau gṛhapatiḥ tena kālena tena samayena eṣa evāsāv anāthapiṇḍado gṛhapatiḥ;",
    "K01vinv15_u:1181": " yad anena pratyekabuddhe kārāṃ kṛtvā praṇidhānaṃ kṛtaṃ yac ca tiṣyasya gṛhapates",
    "K01vinv15_u:1182": " bhāgineyena satā vipaśyinaḥ samyaksaṃbuddhasya keśanakhastūpe avabhāsātmake maṇir",
    "K01vinv15_u:1183": " āropitaḥ tasya karmaṇo vipākena ratnacitrāntrakośo hiraṇyeśvaraś ca saṃvṛttaḥ;",
    "K01vinv15_u:1184": " iti hi bhikṣava ekāntakṛṣṇānāṃ karmaṇāṃ ekāntakṛṣṇo vipākaḥ ekāntaśuklānām ekāntaśuklo vyatimiśrāṇām vyatimiśraḥ;",
    "K01vinv15_u:1185": " tasmāt tarhi bhikṣavaḥ evaṃ śikṣitavyam yat (Śay-v 33)",
    "K01vinv15_u:1186": " kṛṣṇāṇi karmāṇy apāsya vyatimiśrāṇi ca ekāntaśukleṣv eva karmasv ābhogaḥ karaṇīyaḥ ity evaṃ vo bhikṣavaḥ śikṣitāvyam",
    "K01vinv15_u:1187": " antaroddānam",
    "K01vinv15_u:1188": " tiṣyaḥ puṣyaś ca māghuś ca bhavadatto bṛhaspatiḥ /",
    "K01vinv15_u:1189": " āṣāḍhaś ca sudattaś ca sudhano bhavati paścimam //",
    "K01vinv15_u:1190": " hiraṇyaṃ ca suvarṇaṃ ca maṇimuktā tṛtīyakam /",
    "K01vinv15_u:1191": " gobhiḥ paṭair yavaiḥ koṭir hiraṇyena samucchritā //",
    "K01vinv15_u:1192": " Disciplinary prescriptions",
    "K01vinv15_u:1193": " yadānāthapiṇḍadena gṛhapatinā koṭīsaṃstareṇa saṃstīrya jetasya kumārasya sakāśān",
    "K01vinv15_u:1194": " niṣkrīya buddhapramukhāya bhikṣusaṃghāya niryātitaṃ tadā nānādeśanivāsinaḥ śrāddhāś",
    "K01vinv15_u:1195": " caityābhivandakā śrāvastīṃ gacchanti;",
    "K01vinv15_u:1196": " teṣāṃ kecid abhiprasannāḥ kathayanti:",
    "K01vinv15_u:1197": " ārya vayam apy āryasaṃghāya jetavane kiṃcid vastu kārayema –für kārayāma?",
    "K01vinv15_u:1198": " – iti; bhikṣavaḥ kathayanti:",
    "K01vinv15_u:1199": " mūlyena bhūmiṃ krītvā kārayata;",
    "K01vinv15_u:1200": " ārya kiyatā mūlyena dīyate iti;",
    "K01vinv15_u:1201": " iyatā hiraṇyena;",
    "K01vinv15_u:1202": " ārya kuto 'smākam etāvad bhavati;",
    "K01vinv15_u:1203": " tathāpi tu yady etasmin pradeśe labhāmahe kārayāma iti",
    "K01vinv15_u:1204": " etat prakaraṇaṃ bhikṣavo bhagavata ārocayanti;",
    "K01vinv15_u:1205": " bhagavān āha:",
    "K01vinv15_u:1206": " gṛhapatir avalokayitavyaḥ;",
    "K01vinv15_u:1207": " yady anujānīte kārayitavyam iti;",
    "K01vinv15_u:1208": " bhikṣubhir anāthapiṇḍado gṛhapatir avalokitaḥ;",
    "K01vinv15_u:1209": " sa kathayati;",
    "K01vinv15_u:1210": " māmāgamya śrāddhā brāhmaṇagṛhapatayaḥ saṃghasyārthāya puṇyakriyāvastu kurvanti anujānāmi;",
    "K01vinv15_u:1211": " pudgalasya kurvanti nānujānāmi iti",
    "K01vinv15_u:1212": " etat prakaraṇaṃ bhikṣavo bhagavata ārocayanti;",
    "K01vinv15_u:1213": " bhagavān āha;",
    "K01vinv15_u:1214": " tasmād anujānāmi saṃghasyārthāya kārayitavyam;",
    "K01vinv15_u:1215": " pudgalasyārthāya dānapatir avalokayitavyaḥ;",
    "K01vinv15_u:1216": " yady anujānīte kārayitavyam;",
    "K01vinv15_u:1217": " nānujānīte,",
    "K01vinv15_u:1218": " na kārayitavyam iti",
    "K01vinv15_u:1219": " āgantukā bhikṣavaḥ caityavandakā śrāvastīm āgatāḥ;",
    "K01vinv15_u:1220": " te yathāsaṃstutikayā bhikṣūṇāṃ sakāśe 'vatīrṇāḥ;",
    "K01vinv15_u:1221": " anyeṣāṃ saṃstutikā (Śay-v 34)",
    "K01vinv15_u:1222": " na santi te vihanyante;",
    "K01vinv15_u:1223": " asyām utpattau bhagavān āha:",
    "K01vinv15_u:1224": " āgantukānām arthāya anuddiṣṭaṃ vastu sthāpayitavyam iti;",
    "K01vinv15_u:1225": " anyatamasmin karvaṭake vihāraḥ;",
    "K01vinv15_u:1226": " tatra bhikṣavo (A 326a)",
    "K01vinv15_u:1227": " varṣā upagataḥ;",
    "K01vinv15_u:1228": " yāvat tasmin karvaṭake 'ntarvarṣe bhayam utpannam;",
    "K01vinv15_u:1229": " tannivāsino bhikṣavaḥ saṃtrastā apravāritāḥ santaḥ śrāvastīm āgatāḥ;",
    "K01vinv15_u:1230": " te bhikṣubhiḥ pratiśrāmitāḥ mārgaśrame prativinodite kathayanti:",
    "K01vinv15_u:1231": " āyuṣmantaḥ śayanāsanam uddiśatha iti;",
    "K01vinv15_u:1232": " te 'ntarvarṣam iti kṛtvā noddiśanti;",
    "K01vinv15_u:1233": " āgantukā bhikṣava avadhyāyanti kṣipanti vivācayanti;",
    "K01vinv15_u:1234": " katham idānīṃ yūyam āyuṣmantaḥ sthitasya eva śāstuḥ śāsanam antardhāpayatha;",
    "K01vinv15_u:1235": " yady asti vo kaukṛtyaṃ yathāvṛddhikayā prayacchata śayanāsanam iti;",
    "K01vinv15_u:1236": " tathāpi te noddiśanti;",
    "K01vinv15_u:1237": " etat prakaraṇaṃ bhikṣavo bhagavata ārocayanti;",
    "K01vinv15_u:1238": " asyām utpattau bhagavān āha:",
    "K01vinv15_u:1239": " tasmād anujānāmi bhaṅgikabhagnakānāṃ bhikṣūṇām arthāya dvitīyā varṣopanāyikā kartavyā iti;",
    "K01vinv15_u:1240": " bhikṣavo na jānate:",
    "K01vinv15_u:1241": " kathaṃ kartavyā iti;",
    "K01vinv15_u:1242": " bhagavān āha:",
    "K01vinv15_u:1243": " traimāsikī pravāraṇā kartavyā śrāvaṇamāse tu dvitīyā varṣopanāyikā kartavyā iti;",
    "K01vinv15_u:1244": " uktaṃ bhagavatā:",
    "K01vinv15_u:1245": " bhaṅgibhagnakānāṃ bhikṣūṇām arthāya dvitīyā varṣopanāyikā kartavyā iti",
    "K01vinv15_u:1246": " yāvad apare 'pi bhaṅgibhagnakā bhikṣavaḥ śrāvastīm āgatāḥ;",
    "K01vinv15_u:1247": " etat prakaraṇaṃ bhikṣavo bhagavata ārocayanti;",
    "K01vinv15_u:1248": " bhagavān āha:",
    "K01vinv15_u:1249": " bhaṅgibhagnakān mayā bhikṣavo bhikṣūn āgamya dvitīyā varṣopanāyikā prajñaptā,",
    "K01vinv15_u:1250": " na tṛtīyā; bhaṅgibhagnakās tu bhikṣavaḥ yathāsaṃstutikayā viśrāmayitavyāḥ;",
    "K01vinv15_u:1251": " bhikṣavaḥ tān karmādānaṃ kārayanti;",
    "K01vinv15_u:1252": " bhagavān āha:",
    "K01vinv15_u:1253": " na te karmādānaṃ kārayitavyāḥ iti;",
    "K01vinv15_u:1254": " bhikṣavas teṣāṃ lābham anuprayacchanti;",
    "K01vinv15_u:1255": " bhagavān āha:",
    "K01vinv15_u:1256": " na teṣāṃ lābho deyah;",
    "K01vinv15_u:1257": " bhikṣava āmiṣalābham api nānuprayacchanti;",
    "K01vinv15_u:1258": " bhagavān āha:",
    "K01vinv15_u:1259": " āmiṣalābhas teṣāṃ no tu vastralābha iti (Śay-v 35)",
    "K01vinv15_u:1260": " ṣrāddhaiḥ prabhūtā vihārāḥ kāritāḥ;",
    "K01vinv15_u:1261": " śrāvastyām alpā bhikṣava varṣā upagatāḥ;",
    "K01vinv15_u:1262": " te śūnyakās tiṣṭhanti;",
    "K01vinv15_u:1263": " dānapatīnāṃ paribhogānvayaṃ puṇyaṃ na bhavati;",
    "K01vinv15_u:1264": " vātaputraiś cāvāsyante;",
    "K01vinv15_u:1265": " bhagavāṇ āha:",
    "K01vinv15_u:1266": " sarve uddeṣṭavyāḥ pratyekam ekaikasya dvau trayaś catvāro vā yathāpramāṇataḥ sarve paribhoktavyāḥ,",
    "K01vinv15_u:1267": " kvacit pūrvāhṇe sthātavyam,",
    "K01vinv15_u:1268": " kvacin madhyāhne,",
    "K01vinv15_u:1269": " kvacid aparāhṇe,",
    "K01vinv15_u:1270": " kvacid rātrau vastavyam iti;",
    "K01vinv15_u:1271": " bhikṣavas te punaḥ karma na kurvanti pralubhyante;",
    "K01vinv15_u:1272": " bhagavān āha:",
    "K01vinv15_u:1273": " dānapatir utsāhayitavyaḥ;",
    "K01vinv15_u:1274": " sa vai saṃpadyata ity evaṃ kuśalam,",
    "K01vinv15_u:1275": " no cet saṃpadyate sāṃghikena pratisaṃstartavyāḥ;",
    "K01vinv15_u:1276": " na cet śakyate yāvatāṃ śakyate tāvatāṃ saṃskāraḥ kartavyaḥ,",
    "K01vinv15_u:1277": " anye vyupekṣitavyāḥ iti",
    "K01vinv15_u:1278": " yadā bhagavataḥ vaistārikaṃ saṃvṛttaṃ tadā bahavo bhikṣavaḥ śrāvastīm āgatāḥ;",
    "K01vinv15_u:1279": " te layane nirvihanyante;",
    "K01vinv15_u:1280": " bhagavān āha:",
    "K01vinv15_u:1281": " dvayos trayāṇām coddeṣṭavyam antataḥ sarveṣāṃ sāmānyena niṣadanaprāmāṇikam uddeṣṭavyam udakasthālakasthānapānīyabhaiṣajyadantakāṣṭhapātrasthānaṃ",
    "K01vinv15_u:1282": " sāmīcī ca parasparam upacāras tu sāmānya eva noddeṣṭavya iti",
    "K01vinv15_u:1283": " uktaṃ bhagavatā;",
    "K01vinv15_u:1284": " ekāny araṇyāni vṛkṣamūlāni śūnyāgārāṇi parvatakandaragiriguhapalālapuñjābhyavakāśaśmaśānavanaprasthāni (Śay-v 36)",
    "K01vinv15_u:1285": " prāntāni śayanāsanāni dhyāyata,",
    "K01vinv15_u:1286": " bhikṣavaḥ,",
    "K01vinv15_u:1287": " mā pramādyata,",
    "K01vinv15_u:1288": " mā paścād vipratisāriṇo (A 326b)",
    "K01vinv15_u:1289": " bhūta iti; āraṇyakatvasya ca bahudhā varṇo bhāṣitaḥ",
    "K01vinv15_u:1290": " tadā kecid bhikṣava āraṇyakatvaṃ samādāya araṇye 'dhyavasthitāḥ;",
    "K01vinv15_u:1291": " te tatra coraiḥ muṣyante;",
    "K01vinv15_u:1292": " muṣitāḥ santaḥ brāhmaṇagṛhapatikulebhyaś cīvarārthaṃ paryeṣṭim āpadyamānāḥ riṃcanty uddeśaṃ pāṭham svādhyāyaṃ yogaṃ manasikāram;",
    "K01vinv15_u:1293": " etat prakaraṇam bhikṣavo bhagavata ārocayanti;",
    "K01vinv15_u:1294": " asyām utpattau bhagavān āha:",
    "K01vinv15_u:1295": " āraṇyakānāṃ bhikṣūṇām arthāya vastu sthāpayitavyam iti;",
    "K01vinv15_u:1296": " uktaṃ bhagavatā:",
    "K01vinv15_u:1297": " āraṇyakānāṃ bhikṣūṇām arthāya vastu sthāpayitavyam iti;",
    "K01vinv15_u:1298": " bhikṣava aprakāśe sthāpayanti;",
    "K01vinv15_u:1299": " āraṇyako bhikṣuḥ pātracīvaraṃ sthāpayitvā dvāraṃ baddhvā tāḍakam ādāya prakrāntaḥ;",
    "K01vinv15_u:1300": " anayeṣām āraṇyakānāṃ bhikṣūṇām vighāto jātaḥ;",
    "K01vinv15_u:1301": " bhagavān āha:",
    "K01vinv15_u:1302": " prakāśe sthāne āraṇyakānāṃ bhikṣūṇāṃ vastu sthāpayitavyam iti;",
    "K01vinv15_u:1303": " upanandasyānyatamena gṛhapatinā vihāraḥ kāritaḥ;",
    "K01vinv15_u:1304": " sa tatra na prativasati;",
    "K01vinv15_u:1305": " yo bhikṣur āgantuka āgacchati tasmai vastu dadāti lābhaṃ tv ātmanā gṛhṇāti;",
    "K01vinv15_u:1306": " yāvad anyatamas traicīvariko bhikṣur āgataḥ;",
    "K01vinv15_u:1307": " tenāsau vihāro dṛṣṭaḥ śūnyaḥ;",
    "K01vinv15_u:1308": " sa pṛcchati,",
    "K01vinv15_u:1309": " kasyāyaṃ vihāraḥ iti;",
    "K01vinv15_u:1310": " bhikṣavaḥ kathayanti:",
    "K01vinv15_u:1311": " upanandasya bhikṣoḥ;",
    "K01vinv15_u:1312": " sa tena gatvā yācitaḥ;",
    "K01vinv15_u:1313": " sa kathayati:",
    "K01vinv15_u:1314": " ayaṃ vihāraḥ,",
    "K01vinv15_u:1315": " prativasa; yo 'tra lābhaḥ sa mama iti;",
    "K01vinv15_u:1316": " tatrāvasthitaḥ;",
    "K01vinv15_u:1317": " tenāsau vihāro na kadācit saṃmṛṣṭaḥ,",
    "K01vinv15_u:1318": " na sukumārī gomayakārṣī na dattā;",
    "K01vinv15_u:1319": " yāvad asau tasmād vihārād apakrāntaḥ;",
    "K01vinv15_u:1320": " anyo bhikṣur āgataḥ;",
    "K01vinv15_u:1321": " so 'py upanandasya sakāśād yācitvā tasmin vihāre 'vasthitaḥ;",
    "K01vinv15_u:1322": " paśyati taṃ vihāraṃ saṃkāraparipūrṇam;",
    "K01vinv15_u:1323": " tenāsau saṃmṛṣṭaḥ saṃkāraṃ chorayitvā saṃmārjanīṃ gṛhītvaiva saṃkārakuṭasamīpe 'vasthitaḥ,",
    "K01vinv15_u:1324": " yāvad anyatamena bhikṣuṇā dṛṣṭaḥ;",
    "K01vinv15_u:1325": " sa kathayati:",
    "K01vinv15_u:1326": " āyuṣman kiṃ tvaṃ saṃmārjanīvyagrahasta evāvatiṣṭhase,",
    "K01vinv15_u:1327": " neyaṃ saṃmārjanī sthāpyata?",
    "K01vinv15_u:1328": " iti; sa kathayati:",
    "K01vinv15_u:1329": " ko 'py atra hastarakṣāsthitaḥ,",
    "K01vinv15_u:1330": " tena na kadācit saṃmārjanīpadam api dattam iti;",
    "K01vinv15_u:1331": " sa kathayati:",
    "K01vinv15_u:1332": " amuko 'tra traicīvariko (Śay-v 37)",
    "K01vinv15_u:1333": " bhikṣur avasthitaḥ iti;",
    "K01vinv15_u:1334": " yāvat tenāsau piṇḍapātam aṭatā dṛṣṭa upālabdhaś ca;",
    "K01vinv15_u:1335": " sa kathayati:",
    "K01vinv15_u:1336": " upanando lābhaṃ gṛhṇāti ahaṃ tasya vihāraṃ śodhayāmi?",
    "K01vinv15_u:1337": " iti; etat prakaraṇaṃ bhikṣavo bhagavata ārocayanti;",
    "K01vinv15_u:1338": " asyām utpattau bhagavān āha:",
    "K01vinv15_u:1339": " yo lābhaṃ gṛhṇāti tena vihāraḥ saṃmārṣṭavyaḥ iti",
    "K01vinv15_u:1340": " uktaṃ bhagavatā:",
    "K01vinv15_u:1341": " abhyatītakālagatānāṃ dānapatīnām nāmnā dakṣiṇā ādeṣṭavyā iti;",
    "K01vinv15_u:1342": " saṃghasthaviro 'bhyatītakālagatānāṃ dānapatīnām arthāya gāthāṃ bhāṣate;",
    "K01vinv15_u:1343": " anyatamaś ca gṛhapatir vihāram āgataḥ;",
    "K01vinv15_u:1344": " tenāsau śrutaḥ;",
    "K01vinv15_u:1345": " dakṣiṇām ādiśat;",
    "K01vinv15_u:1346": " sa tasya sakāśam upasaṃkrāntaḥ kathayati:",
    "K01vinv15_u:1347": " ārya yady ahaṃ vihāraṃ kārayāmi mamāpi nāmnā dakṣiṇām uddiśasi iti;",
    "K01vinv15_u:1348": " sa kathayati:",
    "K01vinv15_u:1349": " kāraya suṣṭv ādiśāmi iti;",
    "K01vinv15_u:1350": " yāvat tena gṛhapatinā vihāraḥ kāritaḥ;",
    "K01vinv15_u:1351": " tatrānena na kiṃcid dattaṃ;",
    "K01vinv15_u:1352": " sa śūnya evāvasthitaḥ;",
    "K01vinv15_u:1353": " yāvat tena gṛhapatinā dṛṣṭaḥ;",
    "K01vinv15_u:1354": " sa vihāram āgamya kathayati:",
    "K01vinv15_u:1355": " ārya madīyo vihāraḥ śūnya avasthitaḥ,",
    "K01vinv15_u:1356": " na tatra kaścid bhikṣuḥ prativasati iti;",
    "K01vinv15_u:1357": " saṃghasthaviraḥ kathayati:",
    "K01vinv15_u:1358": " bhadramukha utsvedyaḥ;",
    "K01vinv15_u:1359": " sa gṛhapatiḥ kathayati:",
    "K01vinv15_u:1360": " ārya ūṣare jaṃgale kāritaḥ,",
    "K01vinv15_u:1361": " kathaṃ utsvedyo bhavati? gṛhapate (A 327a)",
    "K01vinv15_u:1362": " nāham etat saṃdhāya kathayāmi api tu tatra lābho nāsti iti;",
    "K01vinv15_u:1363": " sa kathayati:",
    "K01vinv15_u:1364": " ārya idānīṃ yo madīye vihāre prativasati tam ahaṃ paṭenācchādayāmi;",
    "K01vinv15_u:1365": " iti lābho labhyate iti upanandena anupūrveṇa svabhāga iva udgṛhītaḥ;",
    "K01vinv15_u:1366": " so 'nyatraiva prativasati;",
    "K01vinv15_u:1367": " sa śūnyas tiṣṭhati,",
    "K01vinv15_u:1368": " yāvad anyatamaḥ piṇḍapātiko caityābhivandakaḥ śrāvastīm āgataḥ;",
    "K01vinv15_u:1369": " tenāsau vihāraḥ śūnyo dṛṣṭaḥ;",
    "K01vinv15_u:1370": " sa bhikṣūn pṛcchati;",
    "K01vinv15_u:1371": " kasyāyaṃ vihāraḥ iti;",
    "K01vinv15_u:1372": " taiḥ samākhyātam:",
    "K01vinv15_u:1373": " sāṃghiko 'yaṃ vihāraḥ kiṃ tūpanandasya bhikṣor uddiṣṭa iti;",
    "K01vinv15_u:1374": " sa upanandasya sakāśam upasaṃkrāntaḥ:",
    "K01vinv15_u:1375": " tavoddiṣṭo 'yaṃ vihāro 'tra tiṣṭhāmi iti;",
    "K01vinv15_u:1376": " sa kathayati:",
    "K01vinv15_u:1377": " evaṃ kuruṣva iti;",
    "K01vinv15_u:1378": " sa tatrāvasthitaḥ;",
    "K01vinv15_u:1379": " sa piṇḍapātiko",
    "K01vinv15_u:1380": " dakṣo 'nalasaḥ;",
    "K01vinv15_u:1381": " tenāsau pratidinam upaliptasaṃmṛṣṭaṃ kriyate;",
    "K01vinv15_u:1382": " pañcānuśaṃsā saṃmarjane;",
    "K01vinv15_u:1383": " ātmanaś cittaṃ prasīdati;",
    "K01vinv15_u:1384": " parasya cittaṃ (Śay-v 38)",
    "K01vinv15_u:1385": " prasīdati; devatā āttamanaso bhavanti;",
    "K01vinv15_u:1386": " prāsādikasaṃvartanīyaṃ kuśalamūlam upacinoti;",
    "K01vinv15_u:1387": " kāyasya bhedāt sugato svargaloke deveṣūpapadyata iti;",
    "K01vinv15_u:1388": " ye taṃ vihāram upaliptasaṃmṛṣṭaṃ paśyanti te tasya gṛhapater gatvā ārocayanti;",
    "K01vinv15_u:1389": " sa śrutvā prāmodyam utpādayati;",
    "K01vinv15_u:1390": " yāvad apareṇa samayena svayam evāgataḥ paśyati tathaiva taṃ vihāram upaliptasaṃmṛṣṭam;",
    "K01vinv15_u:1391": " so 'bhiprasannaḥ;",
    "K01vinv15_u:1392": " tenāsau piṇḍapātikaḥ paṭenācchāditaḥ;",
    "K01vinv15_u:1393": " upanandena śrutam;",
    "K01vinv15_u:1394": " sa tvaritatvaritaṃ gataḥ kathayati;",
    "K01vinv15_u:1395": " piṇḍapātika mamāyaṃ vihāra uddiṣṭaḥ,",
    "K01vinv15_u:1396": " prayaccha me paṭakam iti;",
    "K01vinv15_u:1397": " piṇḍapātika saṃlakṣayati:",
    "K01vinv15_u:1398": " lābhātmako 'yaṃ yadi na dāsyāmi tathāpy ayaṃ balād grahīṣyati māṃ ca vihārān niṣkāsayiṣyati iti;",
    "K01vinv15_u:1399": " tena tasya samarpitaḥ iti;",
    "K01vinv15_u:1400": " etat prakaraṇaṃ bhikṣavo bhagavata ārocayanti;",
    "K01vinv15_u:1401": " asyām utpattau bhagavān āha:",
    "K01vinv15_u:1402": " yasya prasannaḥ prasannādhikāraṃ karoti tasyaiva sa;",
    "K01vinv15_u:1403": " upanandasya tu vārṣiko lābhaḥ iti",
    "K01vinv15_u:1404": " guṇapriyo lokaḥ prapīḍya prapīḍyātmānaṃ sa putradāraṃ ca;",
    "K01vinv15_u:1405": " guṇavadbhyo dānam anuprayacchanti śrāddhā brāhmaṇagṛhapatayaḥ;",
    "K01vinv15_u:1406": " āraṇyakān bhikṣūn upanimantrya bhojayanti;",
    "K01vinv15_u:1407": " āraṇyakānāṃ bhikṣūṇām antargṛhe bhoktuṃ gatānām adattādāyikair vihārā muṣyante;",
    "K01vinv15_u:1408": " bhagavān āha:",
    "K01vinv15_u:1409": " dvāraṃ baddhvā kuñcikām ādāya prakramitavyam iti;",
    "K01vinv15_u:1410": " corā adattādāyikā pratikuñcikayā muṣanti;",
    "K01vinv15_u:1411": " bhaganān āha:",
    "K01vinv15_u:1412": " ārakṣakaṃ bhikṣuṃ sthāpayitvā gantavyam;",
    "K01vinv15_u:1413": " tasya piṇḍakenāvighātaḥ kartavyaḥ iti;",
    "K01vinv15_u:1414": " adattādāyikā anyaṃ bhikṣuṃ gṛhītvā gacchanti;",
    "K01vinv15_u:1415": " sa kathayati:",
    "K01vinv15_u:1416": " muñca dvāram iti;",
    "K01vinv15_u:1417": " bhagavān āha;",
    "K01vinv15_u:1418": " saṃjñā kartavyā sajvaro nirjvara iti;",
    "K01vinv15_u:1419": " yadi kathayati sajvara iti na moktavyam;",
    "K01vinv15_u:1420": " atha kathayati nirjvara iti moktavyam;",
    "K01vinv15_u:1421": " api tv āraṇyakena bhikṣuṇā ardhaśākhā upasthāpayitavyā iti;",
    "K01vinv15_u:1422": " uktaṃ bhagavatā:",
    "K01vinv15_u:1423": " āraṇyakena bhikṣuṇā ardhaśākhā upasthāpayitavyā iti;",
    "K01vinv15_u:1424": " bhikṣavo na jānīte kedṛśī ardhaśākhā iti;",
    "K01vinv15_u:1425": " bhagavān āha:",
    "K01vinv15_u:1426": " kukkuro bhikṣavo ardhaśākhā tasya pātraśeṣaṃ dātavyam;",
    "K01vinv15_u:1427": " āraṇyakair bhikṣubhir kukkurā upasthāpitā;",
    "K01vinv15_u:1428": " te stūpāṅgaṇaṃ vihāraṃ ca nakharikābhir upalikhanti uccāraprasrāveṇa nāśayanti;",
    "K01vinv15_u:1429": " bhagavān āha:",
    "K01vinv15_u:1430": " kukkurapoṣakasyāhaṃ bhikṣavo (Śay-v 39)",
    "K01vinv15_u:1431": " bhikṣor āsamudācārikān dharmān prajñāpayāmi, (A 327b)",
    "K01vinv15_u:1432": " kukkurapoṣakena bhikṣuṇā kālyam evotthāya stūpāṅgaṇaṃ vihāraś ca pratyavekṣitavyaḥ yan nakharikābhir upalikhitaṃ tat samaṃ kartavyam;",
    "K01vinv15_u:1433": " uccāraprasrāvaś chorayitavyaḥ,",
    "K01vinv15_u:1434": " kukkurapoṣako bhikṣur yathāprajñaptān āsamudācārikān dharmān asamādāya vartate,",
    "K01vinv15_u:1435": " sātisāro vartate",
    "K01vinv15_u:1436": " Upananda's misdemeanours",
    "K01vinv15_u:1437": " āyuṣmān upanando 'nyatamasmin vihāre saṃghasthaviraḥ,",
    "K01vinv15_u:1438": " yāvat tatrānyatamaḥ saṃghasthaviraḥ āgataḥ;",
    "K01vinv15_u:1439": " upanandaḥ saṃlakṣayati:",
    "K01vinv15_u:1440": " mayā nāmeha vihāre saṃghasthavireṇa bhūtvā dvitīyasthavireṇa bhavitavyam;",
    "K01vinv15_u:1441": " gacchāmy anyaṃ vihāram iti;",
    "K01vinv15_u:1442": " so 'nyaṃ vihāraṃ gataḥ;",
    "K01vinv15_u:1443": " tato vihārād asau gataḥ;",
    "K01vinv15_u:1444": " tasmin yo dvitīyasthavirasya lābha sa saṃghasthavirasya;",
    "K01vinv15_u:1445": " sa saṃlakṣayati:",
    "K01vinv15_u:1446": " ihāpi me eva lābha iti;",
    "K01vinv15_u:1447": " tatrāpi me sa eva lābhaḥ,",
    "K01vinv15_u:1448": " kiṃ vinā prayojanena saṃghasthaviratvaṃ karomi iti;",
    "K01vinv15_u:1449": " sa punas tvaritatvaritam eva vihāraṃ saṃprasthitaḥ;",
    "K01vinv15_u:1450": " ardhoddiṣṭaśayanāsane vihāraṃ praviṣṭaḥ;",
    "K01vinv15_u:1451": " sa kathayati:",
    "K01vinv15_u:1452": " yathāvṛddhikayā vihāram uddiśa iti;",
    "K01vinv15_u:1453": " bhikṣavo 'tikrānta iti kṛtvā noddiśanti;",
    "K01vinv15_u:1454": " upanandaḥ kathayati:",
    "K01vinv15_u:1455": " āyuṣmanta kiṃ tiṣṭhata eva śāstuḥ śāsanam antardhāpayata,",
    "K01vinv15_u:1456": " yathāvṛddhikayā uddiśata vihāraṃ iti;",
    "K01vinv15_u:1457": " etat prakaraṇaṃ bhikṣavo bhagavata ārocayanti;",
    "K01vinv15_u:1458": " bhagavān āha:",
    "K01vinv15_u:1459": " yaḥ saṃghikena vā staupikena ḥvāḥ karaṇīyena gato bhavati tasya śayanāsanaṃ yathāvṛddhikayā uddeṣṭavyam,",
    "K01vinv15_u:1460": " anyatra yathāgatyā iti (Śay-v 40)",
    "K01vinv15_u:1461": " upananda atilobhena dvayor vihārayor varṣā upagataḥ ubhayavaihārikaṃ lābhaṃ lapsayata iti sa vṛttāsu varṣāsu lābhaṃ prārthayate naitasmin labhyate nāpy aparasmin;",
    "K01vinv15_u:1462": " śayanāsanodddeśakān bhikṣūn paribhāṣata;",
    "K01vinv15_u:1463": " etat prakaraṇam bhikṣavo bhagavata ārocayanti;",
    "K01vinv15_u:1464": " bhagavān āha:",
    "K01vinv15_u:1465": " varṣoṣito 'sau deyo 'sya lābhaḥ iti;",
    "K01vinv15_u:1466": " bhikṣava ubhayavihārābhyām api prayacchanti;",
    "K01vinv15_u:1467": " bhagavān āha:",
    "K01vinv15_u:1468": " na tatrobhayavihārābhyāṃ dātavyam;",
    "K01vinv15_u:1469": " ekasmāt prayacchanti;",
    "K01vinv15_u:1470": " anye bhikṣavo 'vadhyāyanti kṣipanti vivācayanti:",
    "K01vinv15_u:1471": " uhayavihārayor varṣoṣitaḥ kimartham ekasamād dīyate iti;",
    "K01vinv15_u:1472": " ḥetat prakaraṇaṃ bhikṣavo bhagavata ārocayanti;",
    "K01vinv15_u:1473": " bhagavān āha:",
    "K01vinv15_u:1474": " ḥ ubhayavihārābhyām apy ardhārdhaṃ deyam,",
    "K01vinv15_u:1475": " na ca punar bhikṣuṇā dvayor vihārayor upagantavyaṃ;",
    "K01vinv15_u:1476": " upagacchati,",
    "K01vinv15_u:1477": " sātisāro bhavati",
    "K01vinv15_u:1478": " anyatamena gṛhapatinā dvau vihārau kāritau,",
    "K01vinv15_u:1479": " eka āraṇyakānāṃ,",
    "K01vinv15_u:1480": " divtīyo grāmāntikānām;",
    "K01vinv15_u:1481": " ācaritam tasya gṛhapter varṣoṣitasya bhikṣusaṃghasya ekaikaṃ bhikṣuṃ paṭenācchādayitum;",
    "K01vinv15_u:1482": " sa paṭakān ādāya āraṇyakānāṃ vihāraṃ saṃprasthitaḥ;",
    "K01vinv15_u:1483": " upanandena śrutam;",
    "K01vinv15_u:1484": " āraṇyake vihāre lābho dīyate iti;",
    "K01vinv15_u:1485": " tena nandasya saṃdiṣṭam;",
    "K01vinv15_u:1486": " yady atra lābho dīyate tad grahīṣyasi ity uktvā sa tvaramāṇaḥ āraṇyakaṃ vihāraṃ saṃprasthitaḥ;",
    "K01vinv15_u:1487": " tena gṛhapatinā dṛṣṭaḥ;",
    "K01vinv15_u:1488": " sa saṃlakṣayati:",
    "K01vinv15_u:1489": " yādṛśo 'sya padoddhātaḥ;",
    "K01vinv15_u:1490": " gato 'yam āraṇyakaṃ vihāram,",
    "K01vinv15_u:1491": " kim atra prāptakālam,",
    "K01vinv15_u:1492": " ihaiva tāvat grāmāntikavihāre dadāmi;",
    "K01vinv15_u:1493": " paścāt tatra dāsyāmi iti;",
    "K01vinv15_u:1494": " sa pratinivartya paṭakāṃś cārayitum ārabdhaḥ;",
    "K01vinv15_u:1495": " nandena hastaḥ prasāritaḥ;",
    "K01vinv15_u:1496": " gṛhapatinā paṭako dattaḥ;",
    "K01vinv15_u:1497": " bhūyaḥ prasārayati;",
    "K01vinv15_u:1498": " gṛhapatiḥ kathayati:",
    "K01vinv15_u:1499": " ārya dattas te paṭakaḥ,",
    "K01vinv15_u:1500": " kiṃ bhūyaḥ prasārayasi iti;",
    "K01vinv15_u:1501": " sa kathayati: (A 328a)",
    "K01vinv15_u:1502": " gṛhapate upanandas tava vihāre varṣoṣitaḥ tasya santakaṃ prārthayāmi iti;",
    "K01vinv15_u:1503": " gṛhaptiḥ kathayati:",
    "K01vinv15_u:1504": " ḥāryaḥ svahastena bhagavata dānaṃ praśastam,",
    "K01vinv15_u:1505": " svahastenaiva dāsyāmi iti;",
    "K01vinv15_u:1506": " sa lajjitas tūṣṇīm avasthitaḥ;",
    "K01vinv15_u:1507": " upanandaḥ saṃlakṣayati:",
    "K01vinv15_u:1508": " cirayaty asau gṛhapatiḥ,",
    "K01vinv15_u:1509": " grāmāntikaṃ gamiṣyāmi iti viditvā grāmāntikavihāraṃ (Śay-v 41)",
    "K01vinv15_u:1510": " gataḥ nandaṃ pṛcchati;",
    "K01vinv15_u:1511": " ārya gṛhīto madīyaḥ paṭakaḥ?",
    "K01vinv15_u:1512": " tena yathāvṛttaṃ samākhyātam;",
    "K01vinv15_u:1513": " gṛhapatir apy anyena pathā āraṇyakaṃ vihāram gatvā patākāṃś cārayitvā prakṛāntaḥ;",
    "K01vinv15_u:1514": " ḥupanandaḥḥ punar āraṇyakaṃ vihāraṃ pradhāvitaḥ,",
    "K01vinv15_u:1515": " yāvat paṭakāś cāritāḥ;",
    "K01vinv15_u:1516": " sa ubhayavihārayor apy atilobhena lābhāt paribhraṣṭaḥ;",
    "K01vinv15_u:1517": " sa śocati klāmyati paridevate",
    "K01vinv15_u:1518": " bhikṣavaḥ saṃśayajātāḥ sarvaśaṃṣayacchettāraṃ buddhaṃ bhagavantaṃ papracchuḥ:",
    "K01vinv15_u:1519": " paśya bhadanta upananda atilobhena paṭakāt paribhraṣṭah;",
    "K01vinv15_u:1520": " bhagavān āha:",
    "K01vinv15_u:1521": " na bhikṣava etarhi yathātīte 'py adhvany anena atilobhāt bhaktacchedaḥ kṛtaḥ;",
    "K01vinv15_u:1522": " tac chrūyatām",
    "K01vinv15_u:1523": " The story of the dog vhich was too greedy (being a previous birth of Upananda)",
    "K01vinv15_u:1524": " bhūtapūrvaṃ bhikṣavo nadyā ubhayakūle dvau vihārau,",
    "K01vinv15_u:1525": " ekaḥ saṃghalābhikānām,",
    "K01vinv15_u:1526": " dvitīyo piṇḍapātikānām;",
    "K01vinv15_u:1527": " yāvad anyatamaḥ kukkuraḥ gaṇḍīśabdapratisaṃvedī;",
    "K01vinv15_u:1528": " sa gaṇḍīśabdaṃ śrutvā saṃghalābhikānāṃ vihāraṃ gacchati;",
    "K01vinv15_u:1529": " tasya te bhikṣavaḥ pātraśeṣaṃ prayacchanti;",
    "K01vinv15_u:1530": " sa taṃ paribhujya piṇḍapātikānāṃ vihāraṃ gacchati,",
    "K01vinv15_u:1531": " tatrāpi pātraśeṣaṃ bhuktvā yatheṣṭaṃ gacchati;",
    "K01vinv15_u:1532": " yāvad apareṇa samayena piṇḍapātikānām aupapādukānāṃ lābhaḥ saṃpannaḥ;",
    "K01vinv15_u:1533": " tais sānukālaṃ gaṇḍī dattā;",
    "K01vinv15_u:1534": " sa gaṇḍīkukkuraḥ gaṇḍīśabdaṃ śrutvā nadīm uttartum ārabdhaḥ;",
    "K01vinv15_u:1535": " madhyaṃ gatasyāsya saṃghalābhikānāṃ vihāre gaṇḍī dattā;",
    "K01vinv15_u:1536": " sa bhagnotsāho pratinivartitum ārabdhaḥ;",
    "K01vinv15_u:1537": " srotasā dūram ūḍha ubhayaparibhraṣṭaḥ",
    "K01vinv15_u:1538": " kiṃ manyadhve bhikṣavaḥ?",
    "K01vinv15_u:1539": " yo 'sau gaṇḍīkukkuraḥ tena kālena tena samayena eṣa evāsāv upanandaḥ;",
    "K01vinv15_u:1540": " tadāpy ayam atilobhena ubhayaparibhraṣṭah;",
    "K01vinv15_u:1541": " etarhy apy atilobhena ubhayaparibhraṣṭaḥ;",
    "K01vinv15_u:1542": " tasmāt tarhi bhikṣavo na bhikṣuṇā atilobhaḥ kartavyaḥ; karoti,",
    "K01vinv15_u:1543": " sātisāro bhavati (Śay-v 42)",
    "K01vinv15_u:1544": " uddānam",
    "K01vinv15_u:1545": " kalaho glānaparyāpti rātrikālaś ca kāśiṣu /",
    "K01vinv15_u:1546": " vṛkṣasthaṇḍilaśādvalaṃ bhājakānāṃ ca saṃvṛtiḥ //",
    "K01vinv15_u:1547": " Precautions to take against quarrelsome monks",
    "K01vinv15_u:1548": " āyuṣmān upālir buddhaṃ bhagavantaṃ pṛcchati;",
    "K01vinv15_u:1549": " yathāpitad bhikṣavaḥ śṛṇvanti bhikṣavaḥ āgacchanti kalahakārakā ḥbhaṇḍanakārakā vigrahakārakāḥ",
    "K01vinv15_u:1550": " vivādakārakā ādhikaraṇikā te 'smāṃś codayiṣyanti smārayiṣyanti alajjitena vā vaitarikeṇa vā iti;",
    "K01vinv15_u:1551": " taiḥ teṣāṃ kathaṃ pratipattavyam?",
    "K01vinv15_u:1552": " naivāsikair upāli bhikṣubhiḥ kalahakārikān bhikṣūn āgacchataḥ śrutvā trayaḥ śayanāsanoddeśakāḥ kartavyāḥ,",
    "K01vinv15_u:1553": " ṣaṭ śayanāsanagrāhakāḥ;",
    "K01vinv15_u:1554": " trayaḥ śayanāsanoddeśakāḥ katame?",
    "K01vinv15_u:1555": " haimantiko graiṣmiko vārṣakaś ca;",
    "K01vinv15_u:1556": " ṣaṭ śayanāsanagrāhakāḥ katame?",
    "K01vinv15_u:1557": " sarvo vihāra uddeṣṭavyaḥ sarvo vihārasāmantakaḥ ḥsarvaḥ parigaṇaḥḥ sarvaḥ parigaṇasāmantakaḥ sarva ārāma sarva ārāmasāmantakaḥ:",
    "K01vinv15_u:1558": " yadi kathayati vihāram uddiśata iti vaktavyam uddiṣṭo 'yam,",
    "K01vinv15_u:1559": " vihārasāmantakam uddiśata eṣo 'py udddiṣṭaḥ,",
    "K01vinv15_u:1560": " parigaṇam uddiśata eṣo (A 328b)",
    "K01vinv15_u:1561": " 'py uddiṣṭaḥ parigaṇasāmantakam uddiśata eṣo 'py uddiṣṭaḥ,",
    "K01vinv15_u:1562": " ārāmam uddiśata eṣo 'py uddiṣṭaḥ,",
    "K01vinv15_u:1563": " ārāmasāmantakam uddiśata eṣo 'py uddiṣṭaḥ;",
    "K01vinv15_u:1564": " te alayanā apratiṣṭhitāḥ kaṃcid doṣaṃ janayiṣyanti;",
    "K01vinv15_u:1565": " tataḥ paścād gatavegaiḥ gatapratyarthikaiḥ gatapratyamitraiḥ yathāvṛddhikayā (Śay-v 43)",
    "K01vinv15_u:1566": " śayanāsanam uddeṣṭavyam;",
    "K01vinv15_u:1567": " uktaṃ bhagavatā:",
    "K01vinv15_u:1568": " yathāvṛddhikayā śayanāsanam uddeṣṭavyam iti",
    "K01vinv15_u:1569": " The care of the sick monks and Upananda's mischief again",
    "K01vinv15_u:1570": " yāvad eko bhikṣur glānaḥ;",
    "K01vinv15_u:1571": " tasya vṛddhataraka bhikṣur agataḥ;",
    "K01vinv15_u:1572": " yathāvṛddhikayā tatsantakaṃ layanam uddiṣṭam;",
    "K01vinv15_u:1573": " sa sarvanavakiaḥ;",
    "K01vinv15_u:1574": " tasyānyalayanaṃ na prāpadyate;",
    "K01vinv15_u:1575": " sa tena bhikṣuṇābhihitaḥ;",
    "K01vinv15_u:1576": " āyuṣman mamaital layanam uddiṣṭam,",
    "K01vinv15_u:1577": " nirgaccha iti;",
    "K01vinv15_u:1578": " sa kathayati: glāno 'ham,",
    "K01vinv15_u:1579": " yāvat svastībhavāmi;",
    "K01vinv15_u:1580": " niṣṭhur asau bhikṣuḥ;",
    "K01vinv15_u:1581": " sa tena puṣkariṇyāṃ niṣkāsya sthāpitaḥ;",
    "K01vinv15_u:1582": " yāvad brāhmaṇagṛhapatayo vihāram āgatāḥ;",
    "K01vinv15_u:1583": " draṣṭukāmais tair asau bhikṣur dṛṣṭaḥ;",
    "K01vinv15_u:1584": " te kathayanti:",
    "K01vinv15_u:1585": " āryā kim ayaṃ bhikṣuḥ kālagataḥ?",
    "K01vinv15_u:1586": " bhadramukhā,",
    "K01vinv15_u:1587": " nāyam kālagataḥ;",
    "K01vinv15_u:1588": " atha kasmād atra sthāpitaḥ?",
    "K01vinv15_u:1589": " asya vṛddhatarako bhjikṣur āgataḥ,",
    "K01vinv15_u:1590": " etatsantakaṃ layanaṃ tasyoddiṣṭam;",
    "K01vinv15_u:1591": " tenāyaṃ niṣkāsyeha sthāpitaḥ;",
    "K01vinv15_u:1592": " āryā vayam āgārikāḥ santo 'nurakṣaṇayā glānagṛhān ḥnaḥ niṣkāsayāmaḥ,",
    "K01vinv15_u:1593": " yūyaṃ pravrajitāḥ,",
    "K01vinv15_u:1594": " kāruṇikaś ca yuṣmākaṃ śāstā,",
    "K01vinv15_u:1595": " tat kathaṃ glānaṃ niṣkāsayatha?",
    "K01vinv15_u:1596": " te 'vadhyāyanti kṣipanti vivācayanti;",
    "K01vinv15_u:1597": " etat prakaraṇaṃ bhikṣavo bhagavata ārocayanti;",
    "K01vinv15_u:1598": " asyām utpattau bhagavān āha:",
    "K01vinv15_u:1599": " tasmāt tarhi bhikṣavo glānasya bhikṣor vastuparihāro dātavyaḥ iti;",
    "K01vinv15_u:1600": " uktaṃ bhagavatā:",
    "K01vinv15_u:1601": " glānasya bhikṣor vastuparihāro deyaḥ iti",
    "K01vinv15_u:1602": " āyuṣman upananda hum iti kṛtvā tūṣṇīm avasthitaḥ;",
    "K01vinv15_u:1603": " yāvad ṣaḍbhir saptabhir vā divasaiḥ śayanāsanam uddekṣyati iti pāde vraṇapaṭṭakaṃ baddhvāvasthitaḥ;",
    "K01vinv15_u:1604": " śayanāsanoddeśakair bhikṣubhir glāna iti kṛtvā tatsantakaṃ layanaṃ uddiṣṭam;",
    "K01vinv15_u:1605": " sa uddiṣṭeṣu śayanāsaneṣu vraṇapaṭṭakaṃ muktvāvasthitaḥ;",
    "K01vinv15_u:1606": " tatas sa glānāvalokakair bhikṣubhir pṛṣṭaḥ kiṃ sthavirasya pādaḥ svasthībhūtaḥ iti;",
    "K01vinv15_u:1607": " sa kathayati:",
    "K01vinv15_u:1608": " nānūktaṃ bhagavatā sarvasaṃskārā anityā iti;",
    "K01vinv15_u:1609": " tat kiṃ mama (Śay-v 44)",
    "K01vinv15_u:1610": " vyādhir nityo bhaviṣyati?",
    "K01vinv15_u:1611": " te kathayanti:",
    "K01vinv15_u:1612": " śīghraṃ sthavira svasthībhūtaḥ,",
    "K01vinv15_u:1613": " ha kalpaglānaḥ iti;",
    "K01vinv15_u:1614": " sa kathayati:",
    "K01vinv15_u:1615": " kim icchatha māṃ jīrṇalayane prakṣeptum iti;",
    "K01vinv15_u:1616": " alpāthā bhikṣavo 'vadhyāyanti kṣipanti vivācayanti:",
    "K01vinv15_u:1617": " katham idānīṃ bhikṣava aglānā eva vastuparihāraṃ svīkurvanti?",
    "K01vinv15_u:1618": " etat prakaraṇam bhikṣavo bhagavata ārocayanti;",
    "K01vinv15_u:1619": " asyām utpattau bhagavān āha:",
    "K01vinv15_u:1620": " tasmāt tarhi bhikṣavo kalpaglānasya vastuparihāro 'deyaḥ,",
    "K01vinv15_u:1621": " nāpi tena svīkartavyaḥ,",
    "K01vinv15_u:1622": " karoti,",
    "K01vinv15_u:1623": " sātisāro bhavati",
    "K01vinv15_u:1624": " The various blessings of the men who master the vinaya:",
    "K01vinv15_u:1625": " the six pentads",
    "K01vinv15_u:1626": " pañcikānāṃ piṇḍoddānam",
    "K01vinv15_u:1627": " puraḥkṛtaś ca svaṃ śīlam asaṃsaktam athāpica /",
    "K01vinv15_u:1628": " ālokajātā utpattir āntarāyikam eva ca //",
    "K01vinv15_u:1629": " āpattiḥ paścimaṃ kṛtvā piṇḍoddānasamuddhṛtam /",
    "K01vinv15_u:1630": " antaroddānam",
    "K01vinv15_u:1631": " puraḥkṛtyam aparaṃ ca cābhyantaraṃ ca pareṣām /",
    "K01vinv15_u:1632": " bahujanahitāya kṛtvā prathamā bhavati pañcikā //",
    "K01vinv15_u:1633": " bhagavatā sūtraṃ (A 329a)",
    "K01vinv15_u:1634": " mātṛkā ca devamanuṣyeṣu pratiṣṭhāpite,",
    "K01vinv15_u:1635": " sūtraṃ nāgeṣu;",
    "K01vinv15_u:1636": " vinayas tu ḥgambhīroḥ gambhīrāvabhāso durdṛśo duravabodho bahusaṃdhir lokākṣarapratisaṃyuktaḥ;",
    "K01vinv15_u:1637": " bhikṣavo vinayaṃ gambhīratvāt bahusaṃdhikatvāt lokākṣarapratisaṃyuktatvāc ca notsahante paṭhitum;",
    "K01vinv15_u:1638": " dharmatā caiṣā yenāṅgena śāsanaṃ parihīyate tasya buddhā bhagavanto 'tyarthaṃ varṇam bhāṣante;",
    "K01vinv15_u:1639": " tatra bhagavān bhikṣūn āmantrayate sma;",
    "K01vinv15_u:1640": " pañca me bhikṣavo ānuśaṃsā vinayadharapudgale;",
    "K01vinv15_u:1641": " katame pañca?",
    "K01vinv15_u:1642": " puraskṛto bhavati catasṛṇāṃ parṣadām: (Śay-v 45)",
    "K01vinv15_u:1643": " aparāpratibaddhāsya bhavaty avavādānuśāsanī;",
    "K01vinv15_u:1644": " atītānāgatapratyutpannānāṃ samyaksaṃbuddhānām abhyantarakośadharo bhavati;",
    "K01vinv15_u:1645": " pareṣāṃ śramaṇabrāhmaṇānām mūrdhānaṃ āsādya tiṣṭhati;",
    "K01vinv15_u:1646": " bahujanahitāya bahujanasukhāya ca pratipanno bhavati saddharmasthitaye",
    "K01vinv15_u:1647": " antaroddānam",
    "K01vinv15_u:1648": " svaśīlam abhigamanaṃ kaukṛtyaṃ viśāradaś ca /",
    "K01vinv15_u:1649": " saha dharmeṇa kṛtvā dvitīyā bhavati pañcikā //",
    "K01vinv15_u:1650": " apre pañcānuśaṃsā vinayadhare pudgale;",
    "K01vinv15_u:1651": " ḥkatame pañca?",
    "K01vinv15_u:1652": " ḥ svo 'sya śīlaskandhaḥ sugupto bhavati sugopitaḥ;",
    "K01vinv15_u:1653": " abhigamanīyo bhavati catasṛṇāṃ parṣadām;",
    "K01vinv15_u:1654": " kaukṛtyaprasṛtānāṃ pudgalānāṃ pratiśaraṇabhūto bhavati;",
    "K01vinv15_u:1655": " viśāradḥ saṃghamadhye viharati;",
    "K01vinv15_u:1656": " pratyarthinaḥ svasaddharme gṛhṇāti",
    "K01vinv15_u:1657": " antaroddānam",
    "K01vinv15_u:1658": " asaṃsaktam arthaniścayaḥ śikṣāpadāny athāpi /",
    "K01vinv15_u:1659": " cāstv ālokadvayaṃ caiva tṛtīyā bhavati pañcikā //",
    "K01vinv15_u:1660": " apare pañcānuśaṃsā vinayadhare pudgale;",
    "K01vinv15_u:1661": " katame pañca?",
    "K01vinv15_u:1662": " asaṃsaktam artham uddharati;",
    "K01vinv15_u:1663": " suviniścito bhavati arthaviniścaye;",
    "K01vinv15_u:1664": " śikṣāpadāny asya sugṛhītāni bhavanti;",
    "K01vinv15_u:1665": " ālokajātena cetasā bahulaṃ viharati;",
    "K01vinv15_u:1666": " paścimāyā janatāyā ālokaṃ karoti",
    "K01vinv15_u:1667": " uddānam",
    "K01vinv15_u:1668": " ālokābhāsaprabhāsaś ca alpotsuko 'śūnyakena ca /",
    "K01vinv15_u:1669": " apare pañcānuśaṃsā vinayadhare pudgale;",
    "K01vinv15_u:1670": " katame pañca?",
    "K01vinv15_u:1671": " ālokajātā (Śay-v 46)",
    "K01vinv15_u:1672": " me dik khyāti avabhāsajātā prabhāsajātā,",
    "K01vinv15_u:1673": " alpotsuko 'haṃ tasyāṃ diśi viharāmi,",
    "K01vinv15_u:1674": " aśūnyā ca me dik khyāti yasyāṃ diśi vinayadharaḥ pudgalaḥ prativasati",
    "K01vinv15_u:1675": " ḥuddānam",
    "K01vinv15_u:1676": " utpattir atha prajñaptir anuprajñaptir eva ca /",
    "K01vinv15_u:1677": " pratikṣepo 'bhyanujñā ca saiva pañcamā pañcikā //ḥ",
    "K01vinv15_u:1678": " apare pañcānuśaṃsā vinayadhare pudgale;",
    "K01vinv15_u:1679": " kathame pañca?",
    "K01vinv15_u:1680": " uptattiṃ jānāti,",
    "K01vinv15_u:1681": " prajñaptim ḥjānātiḥ,",
    "K01vinv15_u:1682": " anuprajñaptiṃ jānāti,",
    "K01vinv15_u:1683": " pratikṣepaṃ jānāti,",
    "K01vinv15_u:1684": " abhyanujñāṃ jānāti",
    "K01vinv15_u:1685": " ḥuddānamḥ ................................... ...................................",
    "K01vinv15_u:1686": " apare pañcānuśaṃsā vinayadhare pudgale;",
    "K01vinv15_u:1687": " katame pañca?",
    "K01vinv15_u:1688": " antarāyikaṃ jānāti,",
    "K01vinv15_u:1689": " anantarāyikāṃ jānāti,",
    "K01vinv15_u:1690": " avavadati,",
    "K01vinv15_u:1691": " anuśāsti; pratibalo bhavati sārdhaṃvihāryantevāsikānāṃ niśrayaṃ grāhayitum",
    "K01vinv15_u:1692": " ḥuddānamḥ .................................. ..................................",
    "K01vinv15_u:1693": " apare pañcānuśaṃsā vianayadhare pudgale;",
    "K01vinv15_u:1694": " katame pañca?",
    "K01vinv15_u:1695": " āpattiṃ jānāti,",
    "K01vinv15_u:1696": " anāpattiṃ jānāti,",
    "K01vinv15_u:1697": " gurvīṃ jānāti,",
    "K01vinv15_u:1698": " prātimokṣasūtroddeśo 'sya vistareṇoddiṣṭo bhavati (Śay-v 47)",
    "K01vinv15_u:1699": " Upālin is the foremost amidst them who master and know the Vinaya. The teaching of the Vinaya",
    "K01vinv15_u:1700": " bhagavatā vinayasya varṇo bhāṣita iti sthavirasthavirā bhikṣavaḥ sotsāhā vinayaṃ paṭhitum ārahdhāḥ;",
    "K01vinv15_u:1701": " tena khalu samayenāyuṣmān upālī agro 'bhūd vinayanidānasamutpattikuśalānām;",
    "K01vinv15_u:1702": " sthavirasthavirā bhikṣavo vinayaṃ paryavāpnuvanti iti satkṛtyoddeṣṭum ārabdhaḥ;",
    "K01vinv15_u:1703": " sa utpāṇḍuko jātaḥ kṛśālako durbalako mlāno prāptakāyaḥ;",
    "K01vinv15_u:1704": " jānakā pṛcchakā (A 329b)",
    "K01vinv15_u:1705": " buddhā bhagavantaḥ,",
    "K01vinv15_u:1706": " jānantaḥ pṛcchanti,",
    "K01vinv15_u:1707": " ajānanto na pṛcchanti,",
    "K01vinv15_u:1708": " kāle pṛcchanti,",
    "K01vinv15_u:1709": " kālātikrāntaṃ na pṛcchanti,",
    "K01vinv15_u:1710": " arthopasaṃhitaṃ pṛcchanti,",
    "K01vinv15_u:1711": " anarthopasaṃhitaṃ na pṛcchanti;",
    "K01vinv15_u:1712": " setusamudghāto buddhānām bhagavatām anarthopasaṃhitāyāṃ pṛcchāyām;",
    "K01vinv15_u:1713": " tatra kālajñā buddhā bhagavanta arthopasaṃhitāyāṃ pṛccchāyām;",
    "K01vinv15_u:1714": " pṛcchati buddho bhagavān āyuṣmantam ānandaṃ:",
    "K01vinv15_u:1715": " kasmād ānanda upālī bhikṣur utpāṇḍūtpāṇḍukaḥ kṛśālako durbalako mlāno prāptakāya iti;",
    "K01vinv15_u:1716": " sa kathayati:",
    "K01vinv15_u:1717": " bhagavatā vinayasya varṇo bhāṣitaḥ yat kṛtvā sthavirasthavirā bhikṣavaḥ sotsāhā vinayaṃ paṭhitum ārabdhāḥ;",
    "K01vinv15_u:1718": " āyuṣmān upālī sthavirasthavirā bhikṣavaḥ sagauravā vinayam paryavāpnuvanti iti satkṛtyoddeṣṭum ārabdhaḥ;",
    "K01vinv15_u:1719": " tenāsāv utpāṇḍūtpāṇḍukaḥ kṛśālako ḥdurbalakoḥ mlāno prāptakāya iti;",
    "K01vinv15_u:1720": " asyām utpattau bhagavān āha:",
    "K01vinv15_u:1721": " uddeśadāyakasyāhaṃ ḥbhikṣavoḥ bhikṣor āsamudācārikān dharmān prajñāpayāmi;",
    "K01vinv15_u:1722": " uddeśadāyakenā bhikṣuṇā caturbhir āryapathair uddeśo dātavyaḥ;",
    "K01vinv15_u:1723": " caṅkramyamāṇena tiṣṭhatā niṣannena nipannena ca;",
    "K01vinv15_u:1724": " uddeśagrāhakena bhikṣuṇā tṛbhir āryapathair uddeśo grahītavyaḥ;",
    "K01vinv15_u:1725": " uddeśagrāhako bhikṣur uddeśadāyakasya bhikṣoḥ sacet cāṅkramyamāṇasyāgacchati navakaś (Śay-v 48)",
    "K01vinv15_u:1726": " ca bhavati tena sāmīcīṃ kṛtvā dhātusāmyaṃ pṛṣṭvā kāyam avanāmya ṛjukacittena sagauraveṇa padaparihāṇikayā uddeśo grahītavyaḥ;",
    "K01vinv15_u:1727": " atha vṛddhatarako bhavati,",
    "K01vinv15_u:1728": " tena dhātusāmyaṃ pṛṣṭvā kāyam avanāmya ṛjukacittena sagauraveṇa padaparihāṇikagā uddeśo grahītavyaḥ;",
    "K01vinv15_u:1729": " sacet tiṣṭhata āgacchati navakaś ca bhavati tena sāmīcīṃ kṛtvā dhātusāmyaṃ pṛṣṭvā utkuṭukena kṛtvā nīcatarake vā āsane niṣadya ṛjukacittena sagauraveṇoddeśo grahītavyaḥ;",
    "K01vinv15_u:1730": " atha vṛddho bhavati tena dhātusāmyaṃ pṛṣṭvā utkuṭukena sthitvā nīcatarake vā āsane niṣadya ṛjukacittena sagauraveṇa uddeśo grahītavyaḥ;",
    "K01vinv15_u:1731": " yathā tiṣṭhata evaṃ niṣaṇṇasya nipannasya ca yojayitavyam:",
    "K01vinv15_u:1732": " uddeśadāyakena bhikṣuṇā svabhyastaṃ suparicitaṃ niḥsaṃdhigdhaṃ ca kṛtvā uddeśo dātavyaḥ;",
    "K01vinv15_u:1733": " uddeśagrāhakenāpi suparipṛṣṭam sūdgṛhītaṃ niḥsaṃdigdhaṃ ca kṛtvā uddeśo grahītavyaḥ;",
    "K01vinv15_u:1734": " uddeśadāyako bhikṣur uddeśagrāhakaś ca yathāprajñaptān āsamudācārikān dharmān na samādāya vartate,",
    "K01vinv15_u:1735": " sātisāro bhavati",
    "K01vinv15_u:1736": " The mischief of the Six Monks",
    "K01vinv15_u:1737": " ṣaḍvargikā bhikṣavo janapadacārikāṃ caranto rātrau vihāraṃ saṃprāptā yathasaṃstutikayā bhikṣubhiḥ pratiśāmitāḥ;",
    "K01vinv15_u:1738": " te kathayanti:",
    "K01vinv15_u:1739": " āyuṣmantaḥ kiṃ tiṣṭhatha śayanāsanoddeśakaṃ śabdayata;",
    "K01vinv15_u:1740": " te kathayanti: kimartham?",
    "K01vinv15_u:1741": " śayanāsanam uddeṣṭum;",
    "K01vinv15_u:1742": " te kathayanti:",
    "K01vinv15_u:1743": " śayanāsanaṃ sukhaṃ svaptāḥ prabhātāyāṃ rajanyām uddiṣyayiṣyatha iti;",
    "K01vinv15_u:1744": " te paryavasthitā kathayanti:",
    "K01vinv15_u:1745": " yūyaṃ tiṣṭhata eva śāstuḥ śāsanam antardhāpayata;",
    "K01vinv15_u:1746": " yady asti kaukṛtyam uddiṣata yathāvṛddihikayā (Śay-v 49)",
    "K01vinv15_u:1747": " śayanāsanam;",
    "K01vinv15_u:1748": " vāgbalinas te;",
    "K01vinv15_u:1749": " śayanāsanoddeśakena saṃtrastenoddiṣṭam;",
    "K01vinv15_u:1750": " ṣaḍvargikā vṛddhānte śayanāsanaṃ gṛhītvā śayitāḥ;",
    "K01vinv15_u:1751": " yāvan navakā uddiśyante tāvat prabhātā rajanī;",
    "K01vinv15_u:1752": " ṣaḍvargikā laghv laghv evotthāya kathayanti:",
    "K01vinv15_u:1753": " āyuṣmanto gṛhṇīta śayanāsanam (A 330a)",
    "K01vinv15_u:1754": " , gacchāma iti;",
    "K01vinv15_u:1755": " te bhikṣubhir ucyante:",
    "K01vinv15_u:1756": " āyuṣmanto yuṣmābhir ekarātrasyārthāya kṛtsnāṃ rātriṃ bhikṣusaṃgho viheṭhitaḥ aho bata yūyam ihaiva tiṣṭhata;",
    "K01vinv15_u:1757": " te kathayanti:",
    "K01vinv15_u:1758": " nandopananda śrāvastīm gacchāmaḥ savātalā eta iti kṛtvā prakrāntāḥ;",
    "K01vinv15_u:1759": " etat prakaraṇaṃ bhikṣavo bhagavata ārocayanti;",
    "K01vinv15_u:1760": " asyām utpattau bhagavān āha:",
    "K01vinv15_u:1761": " tasmāt tarhi bhikṣavo na rātrau śayanāsanam uddeṣṭavyam;",
    "K01vinv15_u:1762": " yadi rātrāv āgacchanti yathāsaṃstutikayā pratiśrāmayitavyā",
    "K01vinv15_u:1763": " Disciplinary prescriptions",
    "K01vinv15_u:1764": " janapadād bhikṣuś caityavandakaḥ śrāvastīm āgataḥ;",
    "K01vinv15_u:1765": " sa tatrāgocarakuśalaḥ kālyam evotthāya bhagavatsakāśam upasaṃkrāntaḥ bhagavataḥ pādābhivandanaṃ kṛtvā sthavirasthavirāṇāṃ ca bhikṣūṇāṃ śrāvastīṃ piṇḍāya prāvikṣat;",
    "K01vinv15_u:1766": " tasya piṇḍāya carataḥ prāptavelā;",
    "K01vinv15_u:1767": " tatraiva kuḍyamūlam niśritya bhaktakṛtyaṃ kartum ārabdhaḥ;",
    "K01vinv15_u:1768": " anāthapiṇḍadaś ca tena pathā caityābhivandakaḥ saṃprasthitaḥ;",
    "K01vinv15_u:1769": " sa tena dṛṣṭa uktaś ca:",
    "K01vinv15_u:1770": " ārya samantaprāsādike śāsane pravrajya kim ārāṭikāṃ karoṣi iti;",
    "K01vinv15_u:1771": " sa kathayati:",
    "K01vinv15_u:1772": " āyuṣman kātrārāṭikā,",
    "K01vinv15_u:1773": " na paśyasi velām āsannām iti;",
    "K01vinv15_u:1774": " sa kathayati:",
    "K01vinv15_u:1775": " madīyaṃ gṛhaṃ kasmān na gataḥ iti;",
    "K01vinv15_u:1776": " kiṃ nāma tvam;",
    "K01vinv15_u:1777": " anāthapiṇḍadaḥ;",
    "K01vinv15_u:1778": " asti mayā śrutaṃ teṣu (Śay-v 50)",
    "K01vinv15_u:1779": " teṣu sūtreṣv anāthapiṇḍado gṛhapatir anāthapiṇḍado gṛhapatir iti,",
    "K01vinv15_u:1780": " nāham tvā jāne nāpi gṛham;",
    "K01vinv15_u:1781": " anāthapiṇḍado gṛhapatiḥ saṃlakṣayati:",
    "K01vinv15_u:1782": " aprakṛtijño 'yaṃ bhikṣur dūrāgataḥ,",
    "K01vinv15_u:1783": " dhruvaṃ na māṃ vetti ḥnāpi mama gṛhamḥ;",
    "K01vinv15_u:1784": " kim atra prāptakālaṃ bhagavantam ālokayāmi yāvac ca śrāvastī yāvac ca jetavanam atrāntarāt parikramaṇakāṃ kārayāmi iti viditvā yena bhagavāṃs",
    "K01vinv15_u:1785": " upasaṃkramya bhagavataḥ pādau śirasā vanditvā ekānte niṣaṇṇaḥ;",
    "K01vinv15_u:1786": " ekāntaniṣaṇṇo 'nāthapiṇḍado gṛhapatir bvhagavantam idam avocat:",
    "K01vinv15_u:1787": " āgantukā bhadanta bhikṣava agocarakuśalā piṇḍapātam aṭantaḥ kālātikramatayā kuḍyamūlaṃ niśritya bhaktakṛtyaṃ kurvanti;",
    "K01vinv15_u:1788": " aśraddhā anenāṅgenāryakān dhvaṃsayisyanti;",
    "K01vinv15_u:1789": " tad yadi bhagavān anujānīyād ahaṃ yāvac ca śrāvastī yāvac ca jetavanaṃ atrāntarāt parikramaṇakāṃ kārayeyam iti;",
    "K01vinv15_u:1790": " yasya yatra velā bhaviṣyati sa tatra piṇḍapātaṃ paribhokṣyate iti;",
    "K01vinv15_u:1791": " bhagavān āha:",
    "K01vinv15_u:1792": " tasmād gṛhapate 'nujānāmi kāraya iti;",
    "K01vinv15_u:1793": " tena yāvac ca śrāvastī yāvac ca jetavanam atrāntarāt parikramaṇakā kāritā;",
    "K01vinv15_u:1794": " yasya bhikṣor",
    "K01vinv15_u:1795": " yatra velā bhavati sa tatra bhaktakṛtyaṃ karoti",
    "K01vinv15_u:1796": " apareṣāṃ bhikṣūṇāṃ pānīyavighāto bhavati;",
    "K01vinv15_u:1797": " anāthapiṇḍadena gṛhapatinā tatra kūpaḥ kāritaḥ trikaṭukasya triphalāyāś ca śakaṭabhāra utkṣiptaḥ;",
    "K01vinv15_u:1798": " tat pānīyaṃ svādu saṃpannaṃ sarvalokaprakhyātam;",
    "K01vinv15_u:1799": " janakāyaḥ śrutvā āgataḥ;",
    "K01vinv15_u:1800": " bhikṣavo vārayanti;",
    "K01vinv15_u:1801": " śrāvastīnivāsinaḥ:",
    "K01vinv15_u:1802": " āryā vayaṃ yuṣmākaṃ sarvopakaraṇaiḥ pratyupasthitaḥ,",
    "K01vinv15_u:1803": " yūyaṃ sarvalokasādhāraṇam pānīyaṃ vārayatha iti;",
    "K01vinv15_u:1804": " etat prakaraṇaṃ bhikṣavo bhagavata ārocayanti;",
    "K01vinv15_u:1805": " bhagavān āha:",
    "K01vinv15_u:1806": " na nivārayitavyā iti;",
    "K01vinv15_u:1807": " mātṛgrāmo bhikṣūṇāṃ pānīyaṃ yācate;",
    "K01vinv15_u:1808": " bhikṣavo nānuprayacchanti; (A 330b)",
    "K01vinv15_u:1809": " bhagavān āha:",
    "K01vinv15_u:1810": " dātavyam; uktaṃ bhagavatā:",
    "K01vinv15_u:1811": " mātṛgrāmaṃ samantapāśaṃ mārabandhanam iti;",
    "K01vinv15_u:1812": " bhikṣavaḥ pānīyam anuprayacchanto mātṛgrāme saṃrajyante;",
    "K01vinv15_u:1813": " yāvad anyatarā strī rūpayauvanasaṃpannā taruṇakasya bhikṣor antike 'tyartham avekṣāvatī (Śay-v 50)",
    "K01vinv15_u:1814": " tat pānīyaṃ yācate;",
    "K01vinv15_u:1815": " yo 'pi tasyām avekṣāvān pratibandhacittaḥ;",
    "K01vinv15_u:1816": " nivāryamāṇo 'py acchinnadhārayā dadāti evaṃ sāpi nirīkṣate,",
    "K01vinv15_u:1817": " pibati,",
    "K01vinv15_u:1818": " bata pānīyaṃ viṣamam gatam,",
    "K01vinv15_u:1819": " kālagatā; akpārthā bhikṣavo 'vadhyāyanti kṣipanti vivācayanti;",
    "K01vinv15_u:1820": " etat prakaraṇaṃ bhikṣavo bhagavata ārocayanti;",
    "K01vinv15_u:1821": " asyām utpattau bhagavān āha:",
    "K01vinv15_u:1822": " yā strīr bhikṣor antike avekṣāvatī bhavati pratibaddhacittā bhavati tasyā svayaṃ na dātavyam;",
    "K01vinv15_u:1823": " na ca mātṛgrāmasya acchinnayā dhārayā pānīyaṃ dātavyam;",
    "K01vinv15_u:1824": " antarāntarā vāridhārā cchettavyā vaktavyā vā añjaliṃ pūrayitvā piba iti,",
    "K01vinv15_u:1825": " anyathā sātisāraḥ",
    "K01vinv15_u:1826": " tena khalu samayena ye 'grapiṇḍapātaṃ jetavane pratipādayanti te tatraiva dātum ārabdhāḥ;",
    "K01vinv15_u:1827": " ṣaḍvargikaiḥ śrutam;",
    "K01vinv15_u:1828": " te parikramaṇikāṃ gatvāvasthitāḥ;",
    "K01vinv15_u:1829": " yena ānīyate agarapiṇḍapātas taṃ pṛcchanti;",
    "K01vinv15_u:1830": " yadi pāyaso bhavati pātram upanāmayanti;",
    "K01vinv15_u:1831": " atha pānīyapeyā bhavati,",
    "K01vinv15_u:1832": " kathayanti:",
    "K01vinv15_u:1833": " mahardhikaḥ saṃghaḥ,",
    "K01vinv15_u:1834": " saṃghaḥ sa mahānubhāvaḥ,",
    "K01vinv15_u:1835": " saṃghāyānuprayacchata,",
    "K01vinv15_u:1836": " evaṃ khaṇḍakhādyakādi yojayitavyam;",
    "K01vinv15_u:1837": " alpārthā bhikṣavo 'vadhyāyanti kṣipanti vivācayanti;",
    "K01vinv15_u:1838": " etat prakaraṇam bhikṣavo bhagavata ārocayanti;",
    "K01vinv15_u:1839": " asyām utpattau bhagavān āha:",
    "K01vinv15_u:1840": " na bhikṣuṇā parakīye lābhe saṃnipatitavyam:",
    "K01vinv15_u:1841": " saṃnipatati,",
    "K01vinv15_u:1842": " sātisāro bhavati;",
    "K01vinv15_u:1843": " uktaṃ bhagavatā:",
    "K01vinv15_u:1844": " na bhikṣuṇā parakīye lābhe saṃnipatitavyam iti",
    "K01vinv15_u:1845": " bhikṣavaḥ kenacit karaṇīyena vihārāntaraṃ gacchanti;",
    "K01vinv15_u:1846": " teṣāṃ tatra gatānāṃ velā āsannā bhavati;",
    "K01vinv15_u:1847": " kaukṛtyān na paribhuñjate;",
    "K01vinv15_u:1848": " etat prakaraṇam bhikṣavo bhagavata ārocayanti;",
    "K01vinv15_u:1849": " asyām utpattau bhagavān āha:",
    "K01vinv15_u:1850": " saṃcintya na gantavyam anyathā gatānāṃ yadi velā bhavati bhoktavyam,",
    "K01vinv15_u:1851": " nātra kaukṭrtyaṃ karaṇīyam iti (Śay-v 52)",
    "K01vinv15_u:1852": " sakṛcchraḥ kālo vartate;",
    "K01vinv15_u:1853": " bhikṣavo vihārāntaraṃ gatāḥ;",
    "K01vinv15_u:1854": " te tatra bhikṣūn bhuñjānāṃ dṛṣṭvā punar ākāṃkṣante bhoktum;",
    "K01vinv15_u:1855": " ḥkaukṛtyānḥ na paribhuñjante;",
    "K01vinv15_u:1856": " etat prakaraṇaṃ bhikṣavo bhagavata ārocayanti;",
    "K01vinv15_u:1857": " asyām utpattau bhagavān āha;",
    "K01vinv15_u:1858": " yan na gṛhītaṃ pūrvavihāre tac ced aparimitaṃ cāryate grahītavyam;",
    "K01vinv15_u:1859": " atha bhikṣuprāmāṇyaṃ kṛtaṃ bhavati na grahītavyam; gṛhṇāti,",
    "K01vinv15_u:1860": " sātisāro bhavati",
    "K01vinv15_u:1861": " Nefarious doings of the monks Aśvaka and Punarvasuka",
    "K01vinv15_u:1862": " atha bhagavān kāśiṣu janapadeṣu cārikān caran kiṭāgirim anuprāptaḥ;",
    "K01vinv15_u:1863": " tena khalu samayena kiṭāgirāv aśvakapunarvasukau bhikṣū prativasataḥ;",
    "K01vinv15_u:1864": " tābhyāṃ śrutaṃ:",
    "K01vinv15_u:1865": " bhagavān kāśiṣu janapadeṣu cārikāṃ caritvā ihāgamiṣyati sārdhaṃ bhikṣusaṃghena iti;",
    "K01vinv15_u:1866": " śrutvā ca punaḥ saṃlakṣayataḥ:",
    "K01vinv15_u:1867": " bhikṣavo 'smān śāstuḥ saṃnidhau codayiṣyanti ḥsmārayiṣyantiḥ alajjitena vā vaitarikeṇa vā;",
    "K01vinv15_u:1868": " yan nu vayaṃ bhagavato 'rthāya mahallakaṃ vihāraṃ sthāpayitvā bhikṣūn ārabhya trīn śayanāsanoddeśakān kārayema,",
    "K01vinv15_u:1869": " ṣaṭ śayanāsanagrāhakān;",
    "K01vinv15_u:1870": " trayaḥ śayanāsanoddeśalāḥ katame?",
    "K01vinv15_u:1871": " haimantiko graiṣmiko (A 331a)",
    "K01vinv15_u:1872": " varṣikaś ca;",
    "K01vinv15_u:1873": " ṣaṭ śayanāsanagrahakāḥ katame?",
    "K01vinv15_u:1874": " sarvo vihāra uddeṣṭavyaḥ,",
    "K01vinv15_u:1875": " sarvo vihārasāmantakaḥ,",
    "K01vinv15_u:1876": " sarvaḥ parigaṇaḥ,",
    "K01vinv15_u:1877": " sarvaḥ parigaṇasāmantakaḥ,",
    "K01vinv15_u:1878": " sarva ārāmaḥ sarvaḥ ārāmasāmantakaḥ;",
    "K01vinv15_u:1879": " yadi kathayanti vihāram uddiśateti vaktavyā uddiṣṭo 'yam;",
    "K01vinv15_u:1880": " parigaṇam uddiśata eṣoddiṣṭaḥ;",
    "K01vinv15_u:1881": " vihārasāmantakam uddiśata eṣo 'py uddiṣṭa;",
    "K01vinv15_u:1882": " ārāmam uddiśata eṣo 'py uddiṣṭaḥ;",
    "K01vinv15_u:1883": " ārāmasāmantakam uddiśata eṣo 'py uddiṣṭaḥ;",
    "K01vinv15_u:1884": " te alayanā apratiṣṭhitā nāsmān codayiṣyanti smārayiṣyanti alajjitena vā vaitarikeṇa vā;",
    "K01vinv15_u:1885": " tābhyāṃ trayaḥ śayanāsanoddeśakā kāritāḥ,",
    "K01vinv15_u:1886": " ṣāṭ śayanāsanagrāhakāḥ; (Śay-v 53)",
    "K01vinv15_u:1887": " yāvad bhagavān kiṭāgirim anuprāptaḥ;",
    "K01vinv15_u:1888": " tābhyāṃ bhagavataḥ pūrvakalpita eva vihāraḥ;",
    "K01vinv15_u:1889": " bhikṣavaḥ kathayanti:",
    "K01vinv15_u:1890": " āyuṣmantau śayanāsanam uddiśatāṃ vihāraṃ ca;",
    "K01vinv15_u:1891": " kathayataḥ:",
    "K01vinv15_u:1892": " pūrvoddiṣṭako vihāraḥ;",
    "K01vinv15_u:1893": " parigaṇam uddiṣata;",
    "K01vinv15_u:1894": " so 'py uddiṣṭaḥ;",
    "K01vinv15_u:1895": " vihārasāmantakam uddiśata;",
    "K01vinv15_u:1896": " so 'py uddiṣṭaḥ;",
    "K01vinv15_u:1897": " parigaṇasāmantakam uddiśata;",
    "K01vinv15_u:1898": " so 'py uddiṣṭakaḥ;",
    "K01vinv15_u:1899": " ārāmam uddiśata;",
    "K01vinv15_u:1900": " so 'py uddiṣṭakaḥ;",
    "K01vinv15_u:1901": " ārāmasāmantakam uddiśata;",
    "K01vinv15_u:1902": " so 'py uddiṣṭakaḥ;",
    "K01vinv15_u:1903": " yatas tau sarvāvasthau noddiśataḥ tato 'nte ārāmasyoccaśabdo mahāśabdo jātaḥ;",
    "K01vinv15_u:1904": " jānakā pṛcchakā buddhā bhagavanto jānantaḥ pṛcchanti,",
    "K01vinv15_u:1905": " ajānanto na pṛcchanti;",
    "K01vinv15_u:1906": " kāle pṛcchanti;",
    "K01vinv15_u:1907": " kālātikrāntaṃ na pṛcchanti,",
    "K01vinv15_u:1908": " arthopasaṃhitaṃ pṛcchanti,",
    "K01vinv15_u:1909": " anarthopasaṃhitaṃ na pṛcchanti,",
    "K01vinv15_u:1910": " setusamudghāto buddhānāṃ bhagavatām anarthopasaṃhitāyāṃ pṛcchāyāṃ;",
    "K01vinv15_u:1911": " tatra kālajñā buddhā bhagavantaḥ arthopasaṃhitāyāṃ pṛcchāyām;",
    "K01vinv15_u:1912": " pṛcchati buddho bhagavān āyuṣmantan ānandam;",
    "K01vinv15_u:1913": " kim eṣa ānanda ante ārāmasya uccaśabdo mahāśabdo jātaḥ mahājanakāyasya ca nirghoṣaḥ?",
    "K01vinv15_u:1914": " sa kathayati:",
    "K01vinv15_u:1915": " aśvakapunarvasukābhyām ḥbhikṣūbhyāṃḥ bhikṣūn ārabhyā trayaḥ śayanāsanoddeśakāḥ kṛtāḥ,",
    "K01vinv15_u:1916": " ṣaṭ śayanāsanagrāhakāḥ;",
    "K01vinv15_u:1917": " bhikṣavaḥ śayanāsanaṃ na labhante;",
    "K01vinv15_u:1918": " tenāyam ante ārāmasya uccaśabdo mahāśabdo mahājanakāyasya ca nirghoṣaḥ;",
    "K01vinv15_u:1919": " bhagavān āha:",
    "K01vinv15_u:1920": " kalahakārakān ānanda mayā bhikṣūn saṃdhāya trayaḥ śayanāsanoddeśakāḥ ṣaṭ śayanāsanagrāhakāḥ kṛtāḥ,",
    "K01vinv15_u:1921": " no 'tra prakṛtisthakānām;",
    "K01vinv15_u:1922": " tasmān na bhikṣubhiḥ prakṛtisthakān bhikṣūn ārabhya trayaḥ śayanāsanoddeśakāḥ kartavyāḥ ṣaṭ śayanāsanagrāhakāḥ; kurvanti,",
    "K01vinv15_u:1923": " sātisārā bhavanti",
    "K01vinv15_u:1924": " The mischief of the Six Monks again",
    "K01vinv15_u:1925": " bhagavān kośaleṣu janapadeṣu cārikān caran anyatarasmin agrāmake 'raṇyāyatane rātrivāsam upagataḥ sārdhaṃ bhikṣusaṃghena;",
    "K01vinv15_u:1926": " ṣaḍvargikair bhagavato 'rthāya ekaṃ śobhanavṛkṣaṃ sthāpayitvā (Śay-v 54)",
    "K01vinv15_u:1927": " anye śobhanavṛkṣā ātmanā gṛhītāḥ;",
    "K01vinv15_u:1928": " sthavirasthavirāṇāṃ bhikṣūṇāṃ koṭaravṛkṣā prāptāḥ;",
    "K01vinv15_u:1929": " rājñā prasenajitā kośalena śrutam;",
    "K01vinv15_u:1930": " sa caturaṅgena balakāyena pratyudgataḥ;",
    "K01vinv15_u:1931": " sa bhagavataḥ pādābhivandanaṃ kṛtvā sthavirasthavirān paryeṣate;",
    "K01vinv15_u:1932": " yāvat paśyati ṣaḍvargikān śobhaneṣu vṛkṣesv avasthāpitān;",
    "K01vinv15_u:1933": " sthavirasthavirān koṭaravṛkṣeṣu;",
    "K01vinv15_u:1934": " sa hum iti kṛtvā yena bhagavāṃs tenopasaṃkrāntaḥ;",
    "K01vinv15_u:1935": " upasaṃkramya bhagavataḥ pādau śirasā vanditvaikānte niṣaṇṇaḥ;",
    "K01vinv15_u:1936": " ekāntaniṣaṇṇo rājā prasenajit kośalo (A 331b)",
    "K01vinv15_u:1937": " bhagavantam idam avocat:",
    "K01vinv15_u:1938": " aham asmi bhadanta rājā kṣatriyo mūrdhābhiṣiktaḥ prabhuḥ sarvaviṣayodbhavānāṃ ratnānām;",
    "K01vinv15_u:1939": " sarvaṃ praṇītavastu tan mama;",
    "K01vinv15_u:1940": " ḥyadḥ avaśiṣṭam yathārhaṃ tad devīnāṃ kumārāṇām amātyānām baṭabalāgrasya;",
    "K01vinv15_u:1941": " bhagavān apy uttaro dharmarājā,",
    "K01vinv15_u:1942": " āryakauṇḍinyaśāriputramaudgalyāyanakāśyaparevataprabhṛtayo mahāśrāvakā koṭaravṛkṣeṣv avasthitāḥ;",
    "K01vinv15_u:1943": " ṣaḍvargikās tu śobhanavṛkṣeṣu;",
    "K01vinv15_u:1944": " aho bata bhagavān vṛkṣān api yathāvṛddhikayā prajñapayed anukampām ādāya iti;",
    "K01vinv15_u:1945": " adhivāsayati bhagavān rājñaḥ prasenajitaḥ kośalasya tūṣṇīṃbhāvena;",
    "K01vinv15_u:1946": " atha rājā prasenajit kośalo bhagavatas tūṣṇīṃbhāvenādhivāsanāṃ viditvā bhagavataḥ pādau śirasā vanditvā utthāyāsnāt prakrāntaḥ;",
    "K01vinv15_u:1947": " asyām utpattau bhagavān āha:",
    "K01vinv15_u:1948": " tasmāt tarhi bhikṣavo vṛkṣā api yathāvṛddhikayā uddeṣṭavyā sthaṇḍilāny api śādvalāny api iti;",
    "K01vinv15_u:1949": " uktaṃ bhagavatā:",
    "K01vinv15_u:1950": " vṛkṣā api yathāvṛddhikayā uddeṣṭavyā sthaṇḍilāni śādvalāny api iti",
    "K01vinv15_u:1951": " bhikṣavaḥ svayam evoddiśanti;",
    "K01vinv15_u:1952": " bhagavān āha:",
    "K01vinv15_u:1953": " vihāroddeśako bhikṣuḥ saṃmantavyaḥ;",
    "K01vinv15_u:1954": " bhikṣavo 'viśeṣeṇa saṃmanyante;",
    "K01vinv15_u:1955": " bhagavān āha:",
    "K01vinv15_u:1956": " pañcabhir dharmaiḥ samanvāgato vihāroddeśako bhikṣur asaṃmato na saṃmantavyaḥ,",
    "K01vinv15_u:1957": " saṃmataś cāvakāśayitavyaḥ;",
    "K01vinv15_u:1958": " katamaiḥ pañcabhiḥ?",
    "K01vinv15_u:1959": " chandād gacchati dveṣān mohād bhayād gacchati uddiṣṭānuddiṣṭavihāraṃ na jānāti;",
    "K01vinv15_u:1960": " ebhiḥ pañcabhir dharmaiḥ samanvāgataḥ vihāroddeśako 'saṃmato na saṃmantavyaḥ,",
    "K01vinv15_u:1961": " saṃmataś cāvakāśayitavyaḥ; (Śay-v 54)",
    "K01vinv15_u:1962": " pañcabhis tu dharmaiḥ samanvāgato vihāroddeśakaḥ asaṃmataḥ saṃmantavyaḥ,",
    "K01vinv15_u:1963": " saṃmataś ca nāvakāśayitavyaḥ;",
    "K01vinv15_u:1964": " katamaiḥ pañcabhiḥ?",
    "K01vinv15_u:1965": " na chandād gacchati na dveṣān na bhayān na mohād gacchati uddiṣṭānudhiṣṭaṃ ca jānāti;",
    "K01vinv15_u:1966": " ebhiḥ pañcabhir dharmaiḥ samanvāgato vihāroddeśakaḥ asaṃmataś ca saṃmantavyaḥ,",
    "K01vinv15_u:1967": " saṃmataś ca nāvakāśayitavyaḥ",
    "K01vinv15_u:1968": " evaṃ ca punaḥ saṃmantavyaḥ:",
    "K01vinv15_u:1969": " śayanāsanaprajñaptiṃ kṛtvā gaṇḍīm ākoṭya pṛṣṭhavācikayā bhikṣūn samanuyujya sarvasaṃghe saṃniṣaṇṇe saṃnipatite pūrvavad yāvad utsāhayitavyaḥ;",
    "K01vinv15_u:1970": " utsahase tvam evaṃnāmā saṃghasya vihārān uddeṣṭum iti;",
    "K01vinv15_u:1971": " saced utsahate ḥtena vaktavyam utsahe iti;",
    "K01vinv15_u:1972": " tataḥ paścādḥ ekena bhikṣuṇā jñaptiṃ kṛtvā karma kartavyam;",
    "K01vinv15_u:1973": " śṛṇotu bhadantāḥ saṃghaḥ,",
    "K01vinv15_u:1974": " ayaṃ evaṃnāmā vihāroddeśako bhikṣur utsahate saṃghasya vihārān uddeṣṭum;",
    "K01vinv15_u:1975": " sacet saṃghasya prāptakālaṃ kṣameta,",
    "K01vinv15_u:1976": " anujānīyaṭ saṃgho yat saṃgha evaṃnāmānaṃ vihāroddeśakam saṃmanyeta ity eṣā jñāptiḥ;",
    "K01vinv15_u:1977": " karma kartavyam;",
    "K01vinv15_u:1978": " śṛṇotu bhadantāḥ saṃghaḥ,",
    "K01vinv15_u:1979": " ayam evaṃnāmā vihāroddeśako bhikṣuḥ utsahate saṃghasya vihārān uddeṣṭum tat saṃgha evaṃnāmānaṃ vihāroddeśakaṃ bhikṣuṃ saṃmanyate;",
    "K01vinv15_u:1980": " yeṣām āyuṣmatām kṣamate evaṃnāmānaṃ vihāroddeśakaṃ bhikṣuṃ saṃmantum tet tūṣṇīm; na kṣamate,",
    "K01vinv15_u:1981": " bhāṣantā; saṃmataḥ saṃghena evaṃnāmā vihāroddeśako bhikṣuḥ;",
    "K01vinv15_u:1982": " kṣāntam anujñātaṃ saṃghena yasmāt tūṣṇīm;",
    "K01vinv15_u:1983": " evam etad dhārayāmi;",
    "K01vinv15_u:1984": " yathā vihāroddeśakaḥ evaṃ bhaktoddeśakaḥ yavāgūcāradaḥ khādyakabhājakaḥ yatkiṃciccārakaḥ bhāṇḍagopakaḥ cīvaragopakaḥ ḥcīvarabhājakaḥḥ varṣāśāṭigopakaḥ varṣāśāṭībhājakaḥ preṣakaḥ;",
    "K01vinv15_u:1985": " pañcabhir (Śay-v 56)",
    "K01vinv15_u:1986": " dharmaiḥ samanvāgataḥ prāsādavāriko bhikṣur asaṃmato na saṃmantavyaḥ,",
    "K01vinv15_u:1987": " ḥsaṃmntaś cāvakāśayitavyaḥḥ;",
    "K01vinv15_u:1988": " katamaiḥ pañcabhiḥ?",
    "K01vinv15_u:1989": " chandād gacchati dveṣān mohād bhayād gacchati,",
    "K01vinv15_u:1990": " prāsādikāprāsādikaṃ ca na jānātī;",
    "K01vinv15_u:1991": " pañcabhis tu dharmaiḥ samanvāgataḥ prāsādavāriko bhikṣur asaṃmata saṃmantavyaḥ,",
    "K01vinv15_u:1992": " saṃmataś cānavakāśayitavyaḥ;",
    "K01vinv15_u:1993": " katamaiḥ pañcabhiḥ?",
    "K01vinv15_u:1994": " na chandād gacchati,",
    "K01vinv15_u:1995": " na dveṣān na mohān na bhayād gacchati prāsādikāprāsādikaṃ ca jānāti",
    "K01vinv15_u:1996": " uddānam",
    "K01vinv15_u:1997": " vihārabhaktoddeśako yavāgūkhādyakena ca /",
    "K01vinv15_u:1998": " yatkiṃcid bhaṇḍagopakaś cīvaradvayam eva ca //",
    "K01vinv15_u:1999": " varṣāśāṭī ca gopaś ca bhājakaḥ preṣakas tathā /",
    "K01vinv15_u:2000": " prāsādavārikaś caiva pudgalā dvādśa smṛtāḥ //",
    "K01vinv15_u:2001": " śayanāsanavastu samāptam *******************************************************************************",
    "K01vinv15_u:2002": " Index of the English titles in the Śayanāsanavastu:",
    "K01vinv15_u:2003": " Old monks are entitled to veneration",
    "K01vinv15_u:2004": " Old house-holders,",
    "K01vinv15_u:2005": " etc.,",
    "K01vinv15_u:2006": " are not entitled to veneration4",
    "K01vinv15_u:2007": " The story of the francoline,",
    "K01vinv15_u:2008": " the hare,",
    "K01vinv15_u:2009": " the monkey and the elephant",
    "K01vinv15_u:2010": " The Buddha eulogises the order by age",
    "K01vinv15_u:2011": " The institution of vihāras",
    "K01vinv15_u:2012": " The story of Anāthapiṇḍada:",
    "K01vinv15_u:2013": " his birth and wonders",
    "K01vinv15_u:2014": " Anāthapiṇḍada invites the Buddha",
    "K01vinv15_u:2015": " Anāthapiṇḍada invites the Buddha to śrāvastī",
    "K01vinv15_u:2016": " Śāriputra leaves for śrāvasti",
    "K01vinv15_u:2017": " Obstruction by Tīrthyas",
    "K01vinv15_u:2018": " Tīthyas and śāriputra contest",
    "K01vinv15_u:2019": " Defeat of the Tīthyas",
    "K01vinv15_u:2020": " Conversion of the Tīthyas",
    "K01vinv15_u:2021": " Construction of the Vihāras",
    "K01vinv15_u:2022": " Messenger to Buddha",
    "K01vinv15_u:2023": " Buddha arrives to śrāvastī",
    "K01vinv15_u:2024": " Effects felt following Buddha's arrival",
    "K01vinv15_u:2025": " The Jetavana",
    "K01vinv15_u:2026": " Previous births of Anāthapiṇḍada at the time of the seven Buddhas",
    "K01vinv15_u:2027": " Anāthapiṇḍada has the power to see absconded treasures,",
    "K01vinv15_u:2028": " no matter whether close or far away",
    "K01vinv15_u:2029": " The story of the Pratyekabuddha (concerning a previous life of Anāthapiṇḍada)",
    "K01vinv15_u:2030": " Disciplinary presciptions",
    "K01vinv15_u:2031": " Upananda's misdemeanours",
    "K01vinv15_u:2032": " The story of the dog which was too greedy (being a previous birth of Upananda)",
    "K01vinv15_u:2033": " Precautions to take against quarrelsome monks",
    "K01vinv15_u:2034": " The care fo the sick monks and Upananda's mischief again",
    "K01vinv15_u:2035": " The various blessings of the men who master the Vinaya:",
    "K01vinv15_u:2036": " the six pentads",
    "K01vinv15_u:2037": " Upāli is the foremost amidst them who master and know the Vinaya. The teaching of the Vinaya. The teaching of the Vinaya",
    "K01vinv15_u:2038": " The mischief of the Six Monks",
    "K01vinv15_u:2039": " Disciplinary presciptions",
    "K01vinv15_u:2040": " Nefarious doings of the monks Aśvaka and Punarvasuka",
    "K01vinv15_u:2041": " The mischief of the Six Monks again"
}