{
    "GSP28jsbh1-1u:0": " Adhyāya 1, Adhikaraṇa 1:",
    "GSP28jsbh1-1u:1": " (B1) śrīḥ /",
    "GSP28jsbh1-1u:2": " śrīmatkhaṇḍadevaviracitā bhāṭṭadīpikā /",
    "GSP28jsbh1-1u:3": " --- // / --- śrīkhaṇḍadevāntevāsikavimaṇḍanaśaṃbhubhaṭṭaviracitaprabhāvalīvyākhyāsaṃvalitā /",
    "GSP28jsbh1-1u:4": " tatra prathamādhyāyasya dvitīyaḥ pādaḥ /",
    "GSP28jsbh1-1u:5": " (1 adhikaraṇam /",
    "GSP28jsbh1-1u:6": " ) viśveśvaraṃ namaskṛtya khaṇḍadevaḥ satāṃ mude /",
    "GSP28jsbh1-1u:7": " tanute tatprasādena saṃkṣiptāṃbhāṭṭadīpikām // 1 /",
    "GSP28jsbh1-1u:8": " (B2) prabhāvalī /",
    "GSP28jsbh1-1u:9": " (maṅgalācaraṇam)",
    "GSP28jsbh1-1u:10": " ajñānatimiradhvaṃsi satyajñānaprakāśakam /",
    "GSP28jsbh1-1u:11": " sarvābhīṣṭapradaṃ naumi śrīrūpaṃ sundaraṃ mahaḥ // 1 //",
    "GSP28jsbh1-1u:12": " yo vedaśāstrārṇavapāradṛśrvā yajñādikarmācaraṇe 'tidakṣaḥ /",
    "GSP28jsbh1-1u:13": " sadāśivārādhanaśuddhacittastaṃ pitaraṃ namāmi // 2 //",
    "GSP28jsbh1-1u:14": " śrīkhaṇḍadevaṃ praṇipatya sadguruṃ mīmāṃsakasvāntasarojabhāskaram /",
    "GSP28jsbh1-1u:15": " atyantasaṃkṣiptapadārthatatkṛtau prabhāvalīṭippaṇamātanomyaham // 3 //",
    "GSP28jsbh1-1u:16": " yadyapyatra guroḥ kṛtāvapi mayāpyudbhāvyate kācanā - saṃbhūtistadapi pracāracaturo naiṣā purobhāgitā /",
    "GSP28jsbh1-1u:17": " kintu kṣmātilakāḥ kuśāgradhiṣaṇāḥ siddhāntabaddhādarā madvākyaṃ parihṛtya tatkṛtimalaṅkurvantviyaṃ me matiḥ // 4 //",
    "GSP28jsbh1-1u:18": " (ṭippaṇārambhjñapratijñā)",
    "GSP28jsbh1-1u:19": " atraca1 yadyapi balābalādhikaraṇasamāptiparyantaṃ svakṛtena kaustubhagranthena vyākhyātārthā",
    "GSP28jsbh1-1u:20": " bhāṭṭadīpikā bhavatītyatastadantaṃ vihāya ṭippaṇaṃ kartavyamiti ājñā pūjyapādānāmāsīditi",
    "GSP28jsbh1-1u:21": " tadantagranthaṭippaṇaṃ kartuṃ na yuktam;",
    "GSP28jsbh1-1u:22": " tathāpi tatsaṃgṛhītārthānāṃ mūlākṣarārūḍhatvajñāpanāya lokopakārāya ca kaustubhadarśitamārgeṇaiva āditaḥ ṭippaṇamārabhyate /",
    "GSP28jsbh1-1u:23": " (upoddhātavicārapratijñā)",
    "GSP28jsbh1-1u:24": " tatra vyākhyāsyamānārthavādādhikaraṇe yadupoddhātatvenāvaśapekṣitaṃ tat kiñcidādau nirūpyate /",
    "GSP28jsbh1-1u:25": " tatra tāvat pūrvacaraṇe",
    "GSP28jsbh1-1u:26": " athāto dharmajijñāsā / Jaim_1,1.1 /",
    "GSP28jsbh1-1u:27": " iti śāstrārambhasūtreṇa pramāṇasvarūpasādhanaphalaiḥ sābhāsairvicarayiṣyamāṇaḥ sakalo dharmādharmaprameyarūpaḥ śāstrārthaḥ pratijñāto maharṣiṇā jaimininā /",
    "GSP28jsbh1-1u:28": " (vivāre vaidhatvopapādanam)",
    "GSP28jsbh1-1u:29": " śāstrārambhamūlaṃ ca “svādhyāyo 'dhyetavyaḥ” (tai.ā.16)",
    "GSP28jsbh1-1u:30": " ityadhyayanavidhiḥ ;",
    "GSP28jsbh1-1u:31": " tatrādhyayanarūpakaraṇavidhānādvicāramantareṇa arthajñānānutpatteḥ vicārarūpetikartavyatānuṣṭhānākṣepeṇa",
    "GSP28jsbh1-1u:32": " tatkartavyatābodhanāt tasyāśrca tatpratipādakaśāstrābhāve '- saṃbhavāt śāstrārambhatadadhyayanakartavyatābodhanarūpaphalasyāpyarthato vidhānāt",
    "GSP28jsbh1-1u:33": " taduktam -",
    "GSP28jsbh1-1u:34": " “dharme pramīyamāṇe hi vedena karaṇātmanā /",
    "GSP28jsbh1-1u:35": " itikartavyatābhāgo mīmāṃsā pūrayiṣyate” iti //",
    "GSP28jsbh1-1u:36": " (B3) (1) F.N. - atrāvataraṇagranthe “athāto dharmajijñāse“",
    "GSP28jsbh1-1u:37": " tyādisūtrārthanirūpaṇapūrvakaṃ svatantrameva prathamapādārthaṃ saṃgṛhṇantaḥ āditaḥ",
    "GSP28jsbh1-1u:38": " ṭippaṇamārabhyata iti pratijñāyāpi arthavādapādamārabhyaiva ṭippaṇamāracayantaśca",
    "GSP28jsbh1-1u:39": " śaṃbhubhaṭṭāḥ prathamapādavyākhyeyaṃ bhāṭṭadīpikāgranthaṃ khaṇḍadevācāryakṛtaṃ avidyamānamabhiprayanti /",
    "GSP28jsbh1-1u:40": " tadatra maisūranagaramudrāpitabhāṭṭadīpikāpustake prathamapādabhāṭṭadīpikāpi prakāśitā yaddarīdṛśyate,",
    "GSP28jsbh1-1u:41": " yacca tadanusārīdānīntanānāṃ mānyamānyānāṃ mahāmahopādhyāyānāṃ śrīmatāṃ rāmasubrahmaṇyaśāstriṇāṃ bhāṭṭakalpatarunāmakaṃ ekaṃ prathamapādabhāṭṭadīpikāvyākhyānamapyupalabhyate,",
    "GSP28jsbh1-1u:42": " tatra svatantraṃ kenacanānyena kalpitā bhāṭṭadīpikaiva sā na khaṇḍadevācāryakṛtā seti bahavo manyante /",
    "GSP28jsbh1-1u:43": " kalkattānagaramudrāpitabhāṭṭadīpikāpustake dvitīyapādata evārambho 'pi teṣāṃ matamupodbalayati /",
    "GSP28jsbh1-1u:44": " mantrādhikaraṇaṃ niyamaparisaṃkhyādividhilakṣaṇādigranthoḥyaḥ kalkattānagaramudrāpitabhāṭṭadīpikāpustake upalabhyate,",
    "GSP28jsbh1-1u:45": " sa mākiṃ ekapuṭaparimitaḥ prācīnatālapatramayeṣvapi asmābhirupalabdheṣu mantrādhikaraṇa evopalabhyamānaḥ prathamapāde samuddhṛtya kenāpi prakāśita iti te varṇayanti /",
    "GSP28jsbh1-1u:46": " tatra kiṃ prathamapādātsamuddhṛtya mantrādhikaraṇe ghaṭanaṃ,",
    "GSP28jsbh1-1u:47": " uta mantrādhikaraṇāt prathame pāde iti śaṅkā tu mantrādhikaraṇa eva pūrvatanānāṃ khaṇḍadevācāryapriyāntevāsināṃ śaṃbhubhaṭṭānāṃ teṣāṃ vivaraṇaṃ dṛśyate iti nātrāvasaraṃ labhate /",
    "GSP28jsbh1-1u:48": " anyāni ca yāni dvitīyapādata ārabhyaiva khaṇḍadevācāryaiḥ bhāṭṭadīpikā viracitā,",
    "GSP28jsbh1-1u:49": " prathamapādasya tu tatastataḥ khaṇḍadevācāryavākyagrahaṇena svatantrameva kasyakasyāpi",
    "GSP28jsbh1-1u:50": " vākyasya racanayā ca kenāpyadhunātanena pūrvatanena vā kalpitānyaiveyaṃ maisūranagaramudrāpitā",
    "GSP28jsbh1-1u:51": " prathamapādabhāṭṭadīpiketyatra nimittāni teṣāmabhimatāni,",
    "GSP28jsbh1-1u:52": " tāni asyaiva pustakasya prakāśayiṣyamāṇasya bhūmikāyāṃ sūcayiṣyāma iti vistarabhayāduparamyate /",
    "GSP28jsbh1-1u:53": " (B2) (adhyayanānantaryavivakṣāyā gurukulanivṛttimātrabādhaphalakatvam)",
    "GSP28jsbh1-1u:54": " tataśrca sāṅgavedādhyanena vicāraśāstrādhyayanapūrvakānuṣṭhānopayogidharmādharmaparicchedarūpapadārthajñānaphalaṃ",
    "GSP28jsbh1-1u:55": " sādhyedityarthakādhyayanavidheḥ kḷptadṛṣṭārthatvanirvāhāya adhdhnāvyavadhānarūpānarntayamapi",
    "GSP28jsbh1-1u:56": " vicārasya siddhyati /",
    "GSP28jsbh1-1u:57": " etatparyantamapi tātparyakalpanāyāḥ “adhītya snāyādi” ti smṛtibādhaḥ phalam,",
    "GSP28jsbh1-1u:58": " itarathā adhyayanānantaraṃ samāvartanamātrānuṣṭhāne 'dhyayanavidhibodhitādhyayanasyādṛṣṭārthatvāpatteḥ /",
    "GSP28jsbh1-1u:59": " yadyapi vā snānaniyatanivṛttirūpasnānopalakṣitasakabrahmacāridharmanivṛtteradhyayanānantarye smṛtyā pratipādyate ;",
    "GSP28jsbh1-1u:60": " tathāpi gurukulanivṛttyaṃśa eva tadbādhaḥ,",
    "GSP28jsbh1-1u:61": " tasyaiva vicāravirodhitvāt /",
    "GSP28jsbh1-1u:62": " taduktaṃ vārtike - “snānopalakṣitā chātranivṛttirguruveśmanaḥ /",
    "GSP28jsbh1-1u:63": " virodhitvena bādhyeta natu madhvādibhakṣaṇam //",
    "GSP28jsbh1-1u:64": " tasmādgurukul.e tiṣṭhenmadhumāṃsādyavarjayan /",
    "GSP28jsbh1-1u:65": " jijñāsetāviruddhatvāddharmamityavagamyate” iti //",
    "GSP28jsbh1-1u:66": " (adhyayanānantaraṃ samāvartanopapādanam tatra prayogakārāṇāṃ vicārānantarameva samāvartanamiti siddhāntakhaṇḍanaṃ ca)",
    "GSP28jsbh1-1u:67": " tathāca sāṅgavedādhyayanānantaramapi gurukulaṃ vasataivetarabrahmacāridharmanivṛttirūpasamāvartane kṛte 'pi dharmādharmarūpavicāraśāstrādhyayanaṃ",
    "GSP28jsbh1-1u:68": " natu gurukulavāsasyāpi nivṛttyādhyayanānantaraṃ sarvatyāga ityarthe 'viruddhe sati",
    "GSP28jsbh1-1u:69": " yatprayogakārakṛtā- “adhītya snāyādi” ti smṛtiradhyayanavidheḥ dṛṣṭārthāvabodhaphalakatve",
    "GSP28jsbh1-1u:70": " saṃbhavati svargakalpanānupapatteḥ samāvartane adhyayananānantaryakramasya vidhātumaśakyatvādadhyayane",
    "GSP28jsbh1-1u:71": " snānnapūrvakālamātreṇopapannā ;",
    "GSP28jsbh1-1u:72": " itarathā “vedamanūcyācāryo 'ntevāsinamanuśāsti” ityādinā 'tathā teṣu vartethāḥ' ityantena granthena taittirīye vedādhyayanānte vedārthetikartavyatopadeśānupapatteḥ",
    "GSP28jsbh1-1u:73": " ato 'dhyayanānantaraṃ dharmajijñāsaivocitā na snānam - ityuktam,",
    "GSP28jsbh1-1u:74": " tadapāstam ;",
    "GSP28jsbh1-1u:75": " samāvartanānantarameva kriyamāṇasya śāstravicārasya adyāvadhi śiṣṭasaṃpradāyasiddhasyāpalāpaprasaṅgāt,",
    "GSP28jsbh1-1u:76": " upanayanādhyayanabrahmacaryādiniyamavidhibalādevādhyayanasya snānapūrvakālatvasiddhau",
    "GSP28jsbh1-1u:77": " sarvabrahmacāridharmāṇāṃ madhye adhyayanarūpakarmānantaryasya samāvartane kathamapyaprāptasya",
    "GSP28jsbh1-1u:78": " vidhānābhāvena 'adhītya snāyāditi' smṛtivaiyarthyaprasaṅgācca,",
    "GSP28jsbh1-1u:79": " adhyayanavidhidṛṣṭārthatvānurodhena kalpyamānasyādhyayanadharmavicārayoḥ parasparānantaryasya",
    "GSP28jsbh1-1u:80": " vedādhyayanasamāptidina eva samāvartanānantaraṃ śāstrārambhe 'pi dṛṣṭārthatvāhanirupapannatvenādhyayanasnānayoḥ",
    "GSP28jsbh1-1u:81": " kramabādhe pramāṇābhāvācca,",
    "GSP28jsbh1-1u:82": " tavāpi vedādhyayanasamāptyanantaraṃ viśiṣṭagurvādyalābhe vyavadhānasaṃbhavādāvaśyakagaṇapatyādipūjanenāvyavadhāne",
    "GSP28jsbh1-1u:83": " bādhasyāvaśyakatvenāvyavahitatvā- aṃśatyāgenānantaryamātrabodhasyaiva viruddhavyāpārāntaranivṛttitātparyakatayā",
    "GSP28jsbh1-1u:84": " varṇanīyatvenāviruddhasamāvartanānuṣṭhāne tadbādhābhāvāt,",
    "GSP28jsbh1-1u:85": " pratyuta bhikṣācaryādervicāravirodhitvena tannivṛttestadupakārakatvācca /",
    "GSP28jsbh1-1u:86": " ataeva bādhakasatve 'vyavahitatvāṃśatyāgenādhyayanahetutvāsaṃbhavamabhipretyāthaśabdabalādeva snānavidhibādhaḥ prakāśakāraiḥ śrutipadādyadhikaraṇe sādhitaḥ /",
    "GSP28jsbh1-1u:87": " tasmāt yena vinādhyayanavidhervicāretikartavyatākārthajñānarūpadṛṣṭaphalahānistāvanmātrameva snānavidhyuktaṃ bādhanīyam /",
    "GSP28jsbh1-1u:88": " tacca gurukulavāsanivṛttirūpaṃ vicāravirodhīti tadevādhyayanānantarye vidadhatā vidhinā bādhyate,",
    "GSP28jsbh1-1u:89": " natu tadatiriktaṃ vidhinā vihitaṃ padārthatayā'camanādivat prabalaṃ snānamātramapītyeva kalpanaṃ nirastadoṣaṃ sādhu /",
    "GSP28jsbh1-1u:90": " tamimamadhyayanavidhinā śrutyarthābhyāṃ siddhamarthe mūlīkṛtyaiva maharṣiṇā 'athāto dharmajijñāsā' iti sūtreṇārabdhaṃ śāstram //",
    "GSP28jsbh1-1u:91": " (jijñāsāsūtrārthavarṇanam)",
    "GSP28jsbh1-1u:92": " sūtrārthastu - atha sāṅgavedādhyayanānantaram /",
    "GSP28jsbh1-1u:93": " yatastanmātreṇa vicāramantarā tatphalamanuṣṭhānopayogiparicchedarūpaṃ dharmādharmarūpārthajñānaṃ na jāyate,",
    "GSP28jsbh1-1u:94": " ataḥ adhyayanasyārthajñānarūpadṛṣṭaprayojanakatvāddhetoḥ tādṛśadharmādharmajñānecchajña kartavyā,",
    "GSP28jsbh1-1u:95": " icchāviṣayastādṛśajñānaṃ kartavyamiti yāvat /",
    "GSP28jsbh1-1u:96": " vicāraṃ cāntareṇa tatkartavyatānupapatteḥ pramāṇasvarūpasādhanaphalaiḥ tadvicāraḥ kartavya ityartha iti //",
    "GSP28jsbh1-1u:97": " (dharmāya jijñāseti tādarthyavivakṣāprayojananirūpaṇena dharmajijñāsetyatra ṣaṣṭhīsamāsapratiṣṭhāpanam)",
    "GSP28jsbh1-1u:98": " atraca dharmajijñāseti pade dharmāya jijñāseti tādarthyākhyasaṃbandhaviśeṣaparatayā ṣaṣṭhī vyākhyātā bhāṣyakārādibhiḥ /",
    "GSP28jsbh1-1u:99": " tatra viṣayitvārthakaṣaṣṭhīparatāṃ vihāya tādarthyaparatvavyākhyāne prayojanaṃ vicārasya dharmānuṣṭhānopayogitvajñāpanameva /",
    "GSP28jsbh1-1u:100": " tathāca dharmānuṣṭhānāyāyaṃ vicāraḥ kartavya iti cārthikam,",
    "GSP28jsbh1-1u:101": " natu tādarthyacaturthīsamāsapradarśanaparam ;",
    "GSP28jsbh1-1u:102": " vārtikakāramate kadācidaśrvaghāsādipade iva tatsaṃbhave 'pi mahābhāṣyakāreṇa tanmatapratyākhyāne aśrvaghāsādiśabde 'pi ṣaṣṭhīsamāsāśrayaṇātṛ tadvadevehāpi tadaucityāt /",
    "GSP28jsbh1-1u:103": " ataeva - bhaṭṭapādaiḥ dharmāya jijñāseti bhāṣyakāravacanaṃ ṣaṣṭhīsamāsalabdhārthikārthapradarśanaparam,",
    "GSP28jsbh1-1u:104": " natu vigrahapradarśanaparam ;",
    "GSP28jsbh1-1u:105": " tasya jñātumicchediti nigamavākye ṣaṣṭhīsamāsavibhāvanāt iti - vyākhyātam /",
    "GSP28jsbh1-1u:106": " ataḥ ṣaṣṭhīsamāsa eva yukta iti dhyeyam //",
    "GSP28jsbh1-1u:107": " (jijñāsāpadārtha.ḥ)",
    "GSP28jsbh1-1u:108": " jijñāsāpade ca vicāralakṣaṇā /",
    "GSP28jsbh1-1u:109": " athavā - vicārakartavyatāyā arthādeva siddheḥ śrutipadādyadhikaraṇe vārtikoktarītyā naiva lakṣaṇā,",
    "GSP28jsbh1-1u:110": " kintu yathāśrutaparameveti dhyeyam //",
    "GSP28jsbh1-1u:111": " (athaśabdaprayojanam)",
    "GSP28jsbh1-1u:112": " idaṃ ca sūtraṃ adhyayanavidhyarthasiddhādhyayanānantarye vicāre athaśabdena bodhyat tasya śrautakramasidyartham ;",
    "GSP28jsbh1-1u:113": " yatra hi pāṭhādeva hṛdayādyavadānānāmānantaryakramasiddhiḥ,",
    "GSP28jsbh1-1u:114": " tatrāthaśabdasyānuvādyatve 'pi pramāṇāntarāvadhṛtayoḥ padārthayorvidhinā vidhānābhāve",
    "GSP28jsbh1-1u:115": " 'thaśabdasyānantaryarūpakramavidhāyatavena prakṛte 'pi svādhyāyavidhinādhyayanasya",
    "GSP28jsbh1-1u:116": " vicārasya ca karmānuṣṭhānopayogitvena prāptatvāt sūtrasthāthaśabdena kramamātravidhiparatvapratīteḥ /",
    "GSP28jsbh1-1u:117": " sūcitaṃ cedaṃ pañcame vārtikatantraratrayoḥ //",
    "GSP28jsbh1-1u:118": " (keṣāñcinmatena vedārtho dharmapadārtha iti vivecanena smṛtyādivicārasyāpi pratijñāviṣayatvopapādanam)",
    "GSP28jsbh1-1u:119": " atra ca - vedārthajñānārthameva vedādhyayanānantaraṃ vicārakartavyatokteḥ vedārthatvenaiva vedārtho jijñāsyaḥ,",
    "GSP28jsbh1-1u:120": " natu dharmatvena,",
    "GSP28jsbh1-1u:121": " sūtrasthaṃ dharmapadaṃ vedārthamātraparamiti - kecidāhuḥ //",
    "GSP28jsbh1-1u:122": " naca - asmin mate vedādhyayanasya vedārthavicārahetutve 'pi na smṛtyādyarthavicārahetutvaṃ yathā,",
    "GSP28jsbh1-1u:123": " tathā svādhyāyapadopāttaikaśākhadhyayanasyāpi na śākhāntarārthavicārahetutvaṃ saṃbhavatīti kathamadhyayanasya kṛtsnavedārthavicārahetutvam ?",
    "GSP28jsbh1-1u:124": " iti - vācyam ; adhyayanavidhervicārākṣepakatvavadekaśākhāprayogavidhyarthanirṇayasya",
    "GSP28jsbh1-1u:125": " śākhāntarīyāṅgatvabodhakavākyavicāradhīnatvena tadvicārākṣepaparyantaphalakatavāṅgīkāreṇa taddhetutvopatteḥ /",
    "GSP28jsbh1-1u:126": " ata eva śrautānāmiva smārtācāraprāptāṅgānāmapyācaraṇaṃ kurvatāṃ prayogavidhīnāmarthajñānanirṇayāya",
    "GSP28jsbh1-1u:127": " adhyayanavidhinā smṛtyādivicāro 'pyanuṣṭhāpyata iti tasyāpi pratijñāviṣayatvaṃ yuktameva /",
    "GSP28jsbh1-1u:128": " ato yuktaiva vedārthatvena tasya vicāraviṣayatā - iti //",
    "GSP28jsbh1-1u:129": " (svasiddhāntena dharmapadārthavivecanādikam)",
    "GSP28jsbh1-1u:130": " vastutastu - vedārthavicārasya pravṛttinivṛttyupayogābhāve niṣprayojanatvālloke ca",
    "GSP28jsbh1-1u:131": " prekṣāvatāṃ sukhaprāptiduḥkhanivṛttyarthināṃ tajjanakadharmādharmāṇāṃ ca kṣaṇānācaraṇādarśanāt",
    "GSP28jsbh1-1u:132": " tatvena tadvicāra eva kartavyatavenopadiśyate iti yuktam ;",
    "GSP28jsbh1-1u:133": " ataeva smārtācāraprāptadharmavicāro 'pi agre kariṣyamāṇo nāsaṅgato bhavati /",
    "GSP28jsbh1-1u:134": " naca - athaśabdena vedādhyayanānantaryokteḥ sa eva mukhyaḥ,",
    "GSP28jsbh1-1u:135": " anyastu prasaṅgata iti - yuktam ;",
    "GSP28jsbh1-1u:136": " athaśabdasya pūrvavṛttāpekṣaṇe 'pi smṛtyadhyayanāpekṣayāpyupapatteḥ vedādhyayanānantaryavācitve mānābhāvāt /",
    "GSP28jsbh1-1u:137": " ataeva sūtre dharmajijñāsetyeva pratijñātam /",
    "GSP28jsbh1-1u:138": " yadyapi ca na kṛtsnavedādhyayanasya dharmādharmavicārahetutvam,",
    "GSP28jsbh1-1u:139": " upaniṣadadhyayanasya taddhetutvābhāvāt ;",
    "GSP28jsbh1-1u:140": " tathāpi cikīrṣitavicāraikadeśe hetutvenāpyānantarye upapadyate eveti na bādhakam //",
    "GSP28jsbh1-1u:141": " (dharmapadasyādharmādyupalakṣaṇatvam)",
    "GSP28jsbh1-1u:142": " setreca yadyapi dharmajijñāsetyevoktam ;",
    "GSP28jsbh1-1u:143": " tathāpi dharmapatipādakavedādhyayanasya dharmavicāraprayojanaṃ vinā niṣphalatavāpattyā",
    "GSP28jsbh1-1u:144": " dharmavicārahetutvāt kṛtsnavedāntargataniṣedhādhyayanarūpakāraṇopalakṣaṇatve dharmapadamadharmādīnāmapyupalakṣaṇaṃ draṣṭavyam /",
    "GSP28jsbh1-1u:145": " itarathā dharmamātrasyaiva vicāraviṣayatve vidhisannihitārthavādādīnāṃ vidhyekavākyatayā",
    "GSP28jsbh1-1u:146": " dharmavicāropayogitvasaṃbhavena tadadhyayanasya dṛṣṭārthatvasyeva niṣedhābhyanujñādyabhāve",
    "GSP28jsbh1-1u:147": " tadadhyayanasyādṛṣṭārthatvasyevāpatteḥ /",
    "GSP28jsbh1-1u:148": " upalakṣakadharmaśabdasyeva sādhāraṇyena prayoge prayojanaṃ tu bahuviṣayasaṃkṣepatayā āvaśyakatvaṃ dharmavicārasyeti jñāpanameva /",
    "GSP28jsbh1-1u:149": " abhyanujñāvidhiviṣayaḥ kvaciddharmādharmavyatirekapradarśanārthe vicāraryemāṇo 'pi nāsaṅgata ityeva yuktam /",
    "GSP28jsbh1-1u:150": " ataeva jijñāsā sūtre pratijñā,",
    "GSP28jsbh1-1u:151": " tatra pramāṇamātranirūpaṇasya prathamādhyāyārthatvaṃ,",
    "GSP28jsbh1-1u:152": " dvādaśādhyāyānāṃ ca jijñāsāsūtraparikaratvaṃ cābhipretya 'so 'rodī' ditayādiniṣedhārthavādānāṃ prathamādhyāye 'dharmaprāmāṇyavicāraḥ,",
    "GSP28jsbh1-1u:153": " ṣaṣṭhādhyāyādau ca 'na kalañjaṃ bhakṣayet' ityādivākyārthādharmavicāro 'pi kṛto nāsaṃgataḥ /",
    "GSP28jsbh1-1u:154": " etadabhiprāyeṇaiva tatra dvādaśalakṣaṇyāṃ dharmādharmau jaimininā vicāritau ityuktam - pūjyapādairbhāṭṭarahasye //",
    "GSP28jsbh1-1u:155": " (adharmajijñāsetyakārapraśrleṣakhaṇḍanamaṇḍane)",
    "GSP28jsbh1-1u:156": " yattu - adharmavicārasyāthasūtrapratijñāviṣayatvopapattaye adharmajijñāsetyakārapraśrleṣaḥ śāstradīpīkāyāmetatsūtravyākhyāne kṛtaḥ,",
    "GSP28jsbh1-1u:157": " sa vākyāvṛttidoṣāpatterayuktaḥ ;",
    "GSP28jsbh1-1u:158": " vākyāvṛttirūpavākyadoṣāpekṣayā padagatalakṣaṇāṅgīkārasya 'jātaputraḥ kṛṣṇakeśa' ityādyādhānavākye sarvairapyuktatvācca //",
    "GSP28jsbh1-1u:159": " astu vā sūtre vākyāvṛtteralaṅkārarūpatvenāduṣṭatvādakārapraśrleṣeṇādharmasyāpi tadviṣayatvam /",
    "GSP28jsbh1-1u:160": " (dharmapratispardhitayādharmasya vicāryatvamitibhāṭṭālaṅkāramatakhaṇḍanam)",
    "GSP28jsbh1-1u:161": " yadapi - bhāṭṭālaṅkārakṛtā adharmasya kvaciddharmapratispardhitayā nirūpaṇīyatve 'pi śāstraviṣayatvaṃ dharmasyaiva - ityuktam,",
    "GSP28jsbh1-1u:162": " tadvidhisannihitapaṭhitānāṃ 'vāyurvai kṣepiṣṭhe' tyarthavādānāṃ yathā dharmapramāṇyavicāraḥ,",
    "GSP28jsbh1-1u:163": " tathaiva niṣedhasannidhipaṭhitānāṃ so 'rodīdityādīnāmadharmapramāṇyavicārasyāpi bhāṣyakārādibhi;",
    "GSP28jsbh1-1u:164": " pradarśitatvāt pratispardhitvasya durvacatvāccāyuktam /",
    "GSP28jsbh1-1u:165": " nahyabhede bhedābhāvarūpatayā bhedapratispardhitatvasyevādharme dharmābhāvarūpatayā tadyujyate ;",
    "GSP28jsbh1-1u:166": " tathātve bhojanādau dharmatvābhāvena adharmatvāpatteḥ,",
    "GSP28jsbh1-1u:167": " tasmāddharmādharmau tulyatayaiva prathamasūtre pratijñātau svarūpapramāṇaphalaiḥ sābhāsairuttaratra śāstre vicāryete ityeva samyak //",
    "GSP28jsbh1-1u:168": " (dharmo yāgādiriti nirūpaṇam)",
    "GSP28jsbh1-1u:169": " dharmādharmapadasya kāṇādamate yadyapyapūrvābhidhāyitvam ;",
    "GSP28jsbh1-1u:170": " 'dharmaḥ kṣarati kīrtanāt' ityādāvapi tathaiva vyavahāradarśanāt,",
    "GSP28jsbh1-1u:171": " tathāca yadyapi apūrvasya pratyadhyāyaṃ vicārābhāvena na śāstrapratijñāviṣayatvaṃ tadvicārasya yujyate;",
    "GSP28jsbh1-1u:172": " tathāpi yāgādikarma kurvati tatrāpūrvajñānaśūnyairapi dhārmikapadaprayogāt ' dharme cara' iti śrutau bhagavatādiṣu ca 'dharmastvanuṣṭhitaḥ puṃsāṃ viṣvaksenakathāsu yaḥ /",
    "GSP28jsbh1-1u:173": " notpādayedyadi ratiṃ śrama eva hi kevalam' ityādau 'ijyācāradayāhiṃsādānasvādhyāyakarmaṇām /",
    "GSP28jsbh1-1u:174": " ayaṃ tu paramo dharmo yadyogenātmadarśanam' iti smṛtau 'eṣāṃ madhye 'yaṃ paramo brāhmaṇa'",
    "GSP28jsbh1-1u:175": " ityatra ṣaṣṭhyantapadanirdiṣṭānāṃ brāhmaṇatvavadijyādīnāṃ dharmatvapratīteradṛṣṭe",
    "GSP28jsbh1-1u:176": " cavihitaniṣiddharmādharmarūpapadārthajanyatvasaṃbandhena lakṣaṇayāpi prayogopapatternādṛṣṭavāci dharmādharmapadam,",
    "GSP28jsbh1-1u:177": " apitu tajjanakavihitāniṣiddhakriyāguṇadravyādiṣveva śaktamiti kriyādirūpameva vicārapratijñāviṣayaḥ prādhānyena /",
    "GSP28jsbh1-1u:178": " yuktameva tat /",
    "GSP28jsbh1-1u:179": " svarūpabhedapramāṇe ca prathamādhyāyadvayena tṛtīyādibhiśrca tatsādhanādīni nirūpyante iti sarvamapi śāstraṃ jijñāsāparikara eva //",
    "GSP28jsbh1-1u:180": " dharmādharmasvarūpaṃ ca pramāṇaniveśamantarā lakṣaṇakaraṇenāśakyamiti ekanālyevānyayogāyogavyāvṛttibhyāṃ pramāṇasvarūpe jñātuṃ dvitīyasūtram",
    "GSP28jsbh1-1u:181": " codanālakṣaṇo 'rtho dharmaḥ / Jaim_1,1.2 /",
    "GSP28jsbh1-1u:182": " iti //",
    "GSP28jsbh1-1u:183": " (codanāpadasya vedaparatvena mantrādikalpyavidhividheyasyāpi dharmatvalābhaḥ)",
    "GSP28jsbh1-1u:184": " arthyate phalajanakatvena prārthyateḥ yaḥ sa codanāpramāṇako dharmaḥ,",
    "GSP28jsbh1-1u:185": " codanāpramāṇakeṣṭasādhanatāka iti yāvat /",
    "GSP28jsbh1-1u:186": " tatra ye- jijñāsāsūtre dharmapramāṇamātrasya pratijñānāt 'vedo 'khilo dharmamūlam'",
    "GSP28jsbh1-1u:187": " ityādismṛtyā ca vedasyaiva tatpramāṇatvāvagateśrcodanāsūtre 'pi codanāpadasya pravartakatvaparyāptyādhikaraṇamantrārthavādanāmadheyopetavidhivākyavācitvena",
    "GSP28jsbh1-1u:188": " sarvavedaviṣayatvāt arthavādādīnāmapi cāgre dharmādharmapramāṇatvena nirūpaṇāt vedādhyayanasyānantaryapratiyogitayānvayāt vedaparatvameva /",
    "GSP28jsbh1-1u:189": " ataeva codanānirdiṣṭo yaḥ pramāṇaparigrahaḥ saprakāraḥ sa ādyena lakṣaṇena prapañcita iti bṛhaṭṭīkāyām /",
    "GSP28jsbh1-1u:190": " 'siddhapramāṇabhāvasya dharme vedasya sarvaśaḥ /",
    "GSP28jsbh1-1u:191": " vidhyarthavādamantrāṇāmupayogo 'dhunocyate' iti vārtike 'pi tathaiva dṛśyate /",
    "GSP28jsbh1-1u:192": " tena codanaiva pramāṇamiti niyame 'pi arthavādapramāṇanirūpaṇamagre nāsaṃgatamiti - manyante,",
    "GSP28jsbh1-1u:193": " teṣāṃ matarītyā dharmādharmalakṣaṇe vedasyaiva pramāṇatvena niveśaḥ susthira eva /",
    "GSP28jsbh1-1u:194": " ato mantrārthavādādikalpyavidhividheye vedapramāṇakatvāddharmatvalābhaḥ //",
    "GSP28jsbh1-1u:195": " (codanāyāḥ sādhyasādhanetikartavyatābodhakapadasamudāyaparatvamiti pārthasārathimiśramatanirūpaṇam)",
    "GSP28jsbh1-1u:196": " yeṣāṃ tu mate - jijñāsāsūtre dharmādharmaviṣayapramāṇamātre pratijñāte 'pi 'codanāsūtre",
    "GSP28jsbh1-1u:197": " codanā copadeśaśrca vidhiśrcaikārthavācinaḥ' iti pramāṇatvamiha prasiddhamuktevaha",
    "GSP28jsbh1-1u:198": " dharme prati codanāyā ityādyanekabhāṣyavārtikasvārasyāt avayavavyutpattivaśācca vidhyuddeśāparaparyāyasādhyādiviśiṣṭakriyāpratipādakapadasamūhātmakavākyaparatvameva,",
    "GSP28jsbh1-1u:199": " saiva pramāṇamityeva ca niyamaḥ,",
    "GSP28jsbh1-1u:200": " pravartakatvaparyāptyadhikaraṇamantrārthavādanāmadheyopetavidhivākyavācitve kathañcidarthavādanirūpaṇasyādyalakṣaṇasaṃgatatve 'pi tadbahirbhūtasmṛtyādivicārasyāsaṅgatatvāpatteḥ",
    "GSP28jsbh1-1u:201": " naca tavāpi codanātiriktasyāpi pramāṇasya nirūpaṇena codanaiveti niyamavyākopaḥ ;",
    "GSP28jsbh1-1u:202": " niyamānāṃ tulyakakṣyavyudāsaphalatvaprasiddherarthavādasmṛtyādīnāṃ ca taccheṣatvena tanmūlatvena ca pramāṇasya codanātulyakatvābhāvāt /",
    "GSP28jsbh1-1u:203": " ataeva iti kartavyatāsthānīyasyārthavādasmṛtyādeḥ codanaprāmāṇyapratijñayaiva prāmāṇyasya",
    "GSP28jsbh1-1u:204": " pratijñātatvātsamastasyādyalakṣaṇasya codanāsūtraparikaratvamācāryairuktam 'codanāsūtranirdiṣṭo ya' ityādinā /",
    "GSP28jsbh1-1u:205": " tacca praśastatvādemantropakṛtenānena kamraṇā svargādi sādhayedityevaṃrūpāyāṃ dharmapramāyāṃ",
    "GSP28jsbh1-1u:206": " codanayā janyamānāyāṃ padārthasmārakatayā nāmadheyānāṃ karaṇaviśeṣanirdhārakatayā",
    "GSP28jsbh1-1u:207": " sahakāribhūtānāṃ smṛtyādīnāṃ copasthāpakatayā codanāprāmāṇyapratijñāviṣayatvaṃ parigrahaśabdopādānātpratīyateṃ",
    "GSP28jsbh1-1u:208": " nahyetāvatā codanāprāmāṇyapratipādanameva ;",
    "GSP28jsbh1-1u:209": " anupapatteḥ /",
    "GSP28jsbh1-1u:210": " saṃbhāvitamātrasya tu tathātve sarvasmin adhyāye tasyaiva karaṇāt prabhṛttinivṛttisadbhāvāt sa upapadyate /",
    "GSP28jsbh1-1u:211": " tasmāt jijñāsāsūtre yāvaddharmādharmapramāṇajātamupakṣiptaṃ,",
    "GSP28jsbh1-1u:212": " tatra tryaṃśabhāvanāviṣayapravartanāpratipādakapadasamudāyamātravacanaṃ codanāśabdamaṅgīkṛtya tasyaiva pradhānabhūtasya dharmādharmaprāmāṇyaṃ codanāsūtre pratijñātaṃ,",
    "GSP28jsbh1-1u:213": " tadeva prathamapāde kātsnaryena nirūpitam /",
    "GSP28jsbh1-1u:214": " codanātiriktānāmarthavādīnāṃ vedabhāgādīnāṃ smṛtyādīnāṃ cāpradhānabhūtānāmapauruṣeyavedatulyatvātparigrahadāḍhyārcca",
    "GSP28jsbh1-1u:215": " saṃbhāvitatvāt jijñāsitaṃ prathamasūtrapratijñātaṃ prāmāṇyaṃ nirūpyate prasaṃgeneti",
    "GSP28jsbh1-1u:216": " pārthasārathimiśrābhipretameva yuktam - iti //",
    "GSP28jsbh1-1u:217": " (uktamatakhaṇḍanena pūrvoktamatavyavasthāpanam)",
    "GSP28jsbh1-1u:218": " teṣāṃ mate vidhyuddeśāparaparyāyarūpeva codanā tallakṣaṇaghaṭikā /",
    "GSP28jsbh1-1u:219": " ataeva vidhitātparyaviṣayībhūteṣṭasādhanātākatvamityādyeva tallakṣaṇaṃ sādhanikaiḥ kriyate /",
    "GSP28jsbh1-1u:220": " tathāpi laukikacodanāviṣayībhūteṣṭasādhanatāke 'tivyāptivāraṇāya avaśyopādīyamāne vaidikapade lāghavādvidhipadaṃ vihāya vedapadameva kevalaṃ dātumucitam /",
    "GSP28jsbh1-1u:221": " yadyapi vā laukikaliṅādiprayoge 'jñātajñāpakatavābhāvāt na vidhitvamiti vidhipadenaiva tadvāraṇam ;",
    "GSP28jsbh1-1u:222": " tathāpi mantrārthavādamūlakeṣṭasādhanatābodhaviṣaye arthavādānāmeva pramāṇatvāt tatsādhāraṇyalābhāya",
    "GSP28jsbh1-1u:223": " vedapadameva praveśanīyamityabhipretya vedaghaṭitameva lakṣaṇaṃ pūjyapādairbhāṭṭarahasye",
    "GSP28jsbh1-1u:224": " uktam - vedabodhitaśreyaḥ sādhanatākatvaṃ dharmatvam - vedabodhitāniṣṭasādhanatākatvamadharmatvam - iti //",
    "GSP28jsbh1-1u:225": " (dalaprayojananirūpaṇapūrvakaṃ bhāṭṭarahasyoktadharmalakṣaṇasya lakṣyeṣu samanvayaḥ)",
    "GSP28jsbh1-1u:226": " asti cedaṃ jyotiṣṭomakalañjalabhakṣaṇādau ;",
    "GSP28jsbh1-1u:227": " tayoriṣṭāniṣṭasādhanatvasya vedabodhitatvāt /",
    "GSP28jsbh1-1u:228": " vedabodhitatvaṃ brahmasvarganarakādāvapi ityuttaradalam ;",
    "GSP28jsbh1-1u:229": " teṣāmiṣṭaniṣṭarūpatavena tatsādhanatvābhāvāt /",
    "GSP28jsbh1-1u:230": " annaviṣabhakṣaṇādau tṛptimaraṇarūpeṣāniṣṭasādhanatavasatavāttadvāraṇāyādyam;",
    "GSP28jsbh1-1u:231": " tatsādhanatvasya lokata evāvagatatvāt /",
    "GSP28jsbh1-1u:232": " vedabodhitatvaṃ ca vedajanyājñātajñānarūpabādhipratītiviṣayatvaṃ,",
    "GSP28jsbh1-1u:233": " tenā 'gnirhimasya bheṣajam' 'tarati śokamātmavit' ityādivākyajanyaśokaśabdavācyāvidyānivṛttisādhane ātmajñāne himanivṛttijanake cāgnau nātivyāptiḥ",
    "GSP28jsbh1-1u:234": " tatsādhanatvasya pramāṇāntarajñātatvāt /",
    "GSP28jsbh1-1u:235": " etādṛśājñātajñāpanatvalābhārthameva vedabodhitatvaṃ vedātiriktapramāṇena svātantreṇābodhyatve sati vedabodhyatvamityādinā tatraiva vivṛtaṃ pujyapādeḥ",
    "GSP28jsbh1-1u:236": " ataeva ajñātatvamapi svānupajīvimānāntarakṛtaṃ draṣṭavyam /",
    "GSP28jsbh1-1u:237": " tena pratyakṣadṛṣṭaśrutimūlakasmṛtyādibodhyeṣṭasādhanatāke nāvyāptiḥ,",
    "GSP28jsbh1-1u:238": " āpātapratipanneṣṭāniṣṭasādhanatvasyāpi vedabodhitatvāt tatrātivyāptivāraṇāyābādhiteti /",
    "GSP28jsbh1-1u:239": " vedapadaṃ ca na pārāyaṇavidhāviva mantrabrāhmaṇagranthaparam ;",
    "GSP28jsbh1-1u:240": " asaṃbhavāpatteḥ,",
    "GSP28jsbh1-1u:241": " nāpi tadantargatavākyābhiprāyam ;",
    "GSP28jsbh1-1u:242": " liṅgādikalyāśrutavākayapratipādye tadanāpatteḥ ,",
    "GSP28jsbh1-1u:243": " apitvapauruṣeyavākyaparam /",
    "GSP28jsbh1-1u:244": " naca - brāhmaṇo 'pi jagatkāraṇatvena śreyaḥ sādhanatvāt tasya ca 'yatove' tyādivedaikagamyatavena tatrāpūrvalakṣaṇasyātivyāptiriti - vācyam",
    "GSP28jsbh1-1u:245": " lakṣaṇe tacchreyastavāvacchinnakāryatānirūpitakāraṇatāśālitvasya vivakṣitatvāt /",
    "GSP28jsbh1-1u:246": " śreyaḥ padaṃ cātra svayaṃprathitaphalaparam,",
    "GSP28jsbh1-1u:247": " ato na krūtūpakāraphalamādāya prayājādyaṅgeṣu homādinivṛttiphalamādāya dravyadevatādau cātivyāptiḥ /",
    "GSP28jsbh1-1u:248": " 'nānṛtaṃ vadet' iti kratuprakaraṇagataniṣedhena narakarūpāniṣṭajanakatvābodhe 'pi kratuvaiguṇyajanakatvabodhamātreṇāpi anṛtavadanādāvadharmatvamupapadyata iti na tatrāvyāptiḥ /",
    "GSP28jsbh1-1u:249": " aṅgeṣu dharmatvābhāvavyavahāraśrca bhāṣye ko dharmaḥ ?",
    "GSP28jsbh1-1u:250": " kāni sādhanāni ?",
    "GSP28jsbh1-1u:251": " iti svarūpajijñāsataḥ pṛthaksādhanajijñāsayā spaṣṭaṃ pratīyate /",
    "GSP28jsbh1-1u:252": " vājapeyānuṣṭhānaṃ jānatāṃ tadanuṣṭhātari dhārmiko 'yamiti vyavahārastu pradhānabhūtavājapeyadharmatvasya sādhane upacārāt,",
    "GSP28jsbh1-1u:253": " vājapeyānuṣṭhānamajānatāṃ tadekadeśānuṣṭhātari tadyavahārastu vihitakriyātvasādṛśyāllākṣaṇikaeva;",
    "GSP28jsbh1-1u:254": " avayavini prayujyamānasya śabdasyāvayave 'pi loke bahuśaḥ prayogadarśanāt /",
    "GSP28jsbh1-1u:255": " vivāhārthānṛtavadanavidhinā ca niṣedhātikramanimittidoṣājanakatvamātrameva bodhyate,",
    "GSP28jsbh1-1u:256": " natviṣṭajanakatvamiti dharmalakṣaṇābhāvānna tatrātiprasaṅgaḥ /",
    "GSP28jsbh1-1u:257": " 'nātirātre ṣoḍaśinaṃ gṛhṇāti' iti niṣedhena ca grahaṇavidhyavirodhāyāniṣṭasādhanatavānākṣepādetada",
    "GSP28jsbh1-1u:258": " bhāve 'pītarāṅgaiḥ ṛtūpakārasiddherevākṣepānna ṣoḍaśigrahaṇasya niṣedhyatve 'pyadharmatvam //",
    "GSP28jsbh1-1u:259": " (ātmajñānadharmatvasamarthanam)",
    "GSP28jsbh1-1u:260": " yadvā - 'ityācāradayāhiṃsādānasvādhyāyakarmaṇāt /",
    "GSP28jsbh1-1u:261": " ayaṃ tu paramo dharmo yadyogenātmadarśanam' ityevamādāvātmajñāne 'pi dharmaśabdaprayogāt",
    "GSP28jsbh1-1u:262": " śravaṇamananididhyāsanādisahakṛtātmadarśanasyānādyanirvacanīyabhāvarūpājñānanivṛttijanakatvasya",
    "GSP28jsbh1-1u:263": " kenāpi pramāṇenājñātatvātyogajanyātmajñānasyaiva viśiṣṭaveṣeṇa paramadharmatvokteḥ",
    "GSP28jsbh1-1u:264": " jñāne 'pi dharmatvameveti yuktam //",
    "GSP28jsbh1-1u:265": " naca - 'tarati śokamātmavit' ityādyupaniṣadvākyānāṃ arthavādarūpatve 'pi tatkalpyādātmajñānaṃ sādhayedityādyātmajñānavidherutpattipratīteḥ kathamabādhitatvam?",
    "GSP28jsbh1-1u:266": " iti - vācyam ; tathāvidhavāvākyānāmarthavādarūpatave 'pi tatkalpyādātmajñānaṃ sādhayedityādyātmajñānavidherutpattipratīterabādhitatvāt /",
    "GSP28jsbh1-1u:267": " tadvidhiviṣayasyātmajñānasya phalajijñāsāyāṃ 'tarati śokamātmavi' dityārthavādikaśokāparaparyāyānādyavidyānivṛttirūpaphalapratīterapyabādhitatvāt",
    "GSP28jsbh1-1u:268": " lakṣaṇasaṃbhavena dharmatvopapatteḥ /",
    "GSP28jsbh1-1u:269": " asti ca śravaṇādividhiprāyapāṭhe 'ātmā vā are draṣṭavyaḥ' iti spaṣṭo vidhiriti na tatkalpanākleśo 'pi /",
    "GSP28jsbh1-1u:270": " naca jñāne pramāṇavastuparatantratvena vidhyanupapattiḥ ;",
    "GSP28jsbh1-1u:271": " jñānasya svato 'vidheyatve 'pi kālākāśādīnāṃ āśrayāviṣṭatveneva tadalukūlamanaḥ praṇidhānādivyāpārāviṣṭatvena vidheyatavopapatteḥ /",
    "GSP28jsbh1-1u:272": " itarathā śravaṇādīnāmapyantato jñānarūpatvena tatrāpi śrotavya ityādividhyanupapatteḥ /",
    "GSP28jsbh1-1u:273": " etena - jñāne vidhyanupapatteḥ draṣṭavya iti tavyapratyayasyārhārthatvamaṅgīkṛtya vihitaniṣiddhatvābhāvenātmajñānasya dharmādharmabahirbhūtatvameva",
    "GSP28jsbh1-1u:274": " ataeva karmopāsanākāṇḍadvayāt jñānakāṇḍaṃ bhinnam /",
    "GSP28jsbh1-1u:275": " 'ayaṃ tu paramo dharma' ityatra darśanaśabdaḥ karaṇalyuḍantaḥ /",
    "GSP28jsbh1-1u:276": " tathāca savikalpasamādhyantena yogenātmajñānasādhanabhūto nirvikalpasamādhirevātmadarśanapadenocrūte iti tasyaiva dharmatvam,",
    "GSP28jsbh1-1u:277": " nātmajñānasya /",
    "GSP28jsbh1-1u:278": " bhāvalyuḍantatvā'grahe tu sarvakarmaphalānāṃ jñānaphale antarbhāvāt jñānasya paramardhatvoktiḥ praśaṃsārūpaiveti kasyaciduktaṃ - apāstam ;",
    "GSP28jsbh1-1u:279": " anādyavidyāvāsitāntaḥ karaṇānāṃ saṃsāranimagnānāṃ kathamapyātmajñānavārtāmapyakurvatāṃ",
    "GSP28jsbh1-1u:280": " narāṇāmātmajñānavidhāyakaparatayopadeśaparatve saṃbhavati nirarthakaprāyārhārthakatvakalpanāyā anyāyyatavāt,",
    "GSP28jsbh1-1u:281": " upāsanānāṃ dharmatve 'pi vicāryatāvacchedakakiñcidrūpabhedamādāya karmakāṇḍādbhedasyeva jñānasya dharmatve 'pi karmopāsanākāṇḍadvayādbhedasyopapatteśrca,",
    "GSP28jsbh1-1u:282": " svarasataḥ pratīyamānātmajñajñanarūpaphalaparatvamapahāya darśanapadasya karaṇalyuḍantatvakalpanayā sādhanaparatvakalpane nimittābhāvācca,",
    "GSP28jsbh1-1u:283": " nirvikalpasamādhyantayogasya yogaśabdārthatvāttadekadeśe pramāṇabhāvācca /",
    "GSP28jsbh1-1u:284": " nahi hāsyādivyaṅgyārthajñāpanābhāve 'eṣāmayaṃ paramo brāhmaṇaḥ' itivākyamabrāhmaṇe śūdrādau prayujyate /",
    "GSP28jsbh1-1u:285": " prakṛteṣīṇāṃ vyaṅgyārthajñāpane tātparyābhāvāt,",
    "GSP28jsbh1-1u:286": " pratyuta paramo brāhmaṇaḥ ityanena itarasya brāhmaṇatvoktaya ṣaṣṭhyantanirdiṣṭānāṃ",
    "GSP28jsbh1-1u:287": " brāhmaṇatvapratītivat asminvākye 'pi jñānasya dharmatvoktyā ijyādīnāṃ dharmatvapratītereva",
    "GSP28jsbh1-1u:288": " hetoryāgādikriyāṇāṃ dharmatvasya bhāṭṭālaṅkāraiḥ prasādhanācca /",
    "GSP28jsbh1-1u:289": " ato yuktamevātmajñānasya dharmatvam //",
    "GSP28jsbh1-1u:290": " (nityanaimittikānāmapi pāpakṣayasādhanatvena dharmatvasamanvayaḥ /",
    "GSP28jsbh1-1u:291": " tatra nyāyasudhākṛnmatopapādanaṃ ca)",
    "GSP28jsbh1-1u:292": " naca - nitayanaimittikakarmavidhiṣu phalāśravaṇāt kathameteṣāṃ pūrvoktalakṣaṇaviṣayatvena dharmatvam ?",
    "GSP28jsbh1-1u:293": " iti - vācyam; tatrāpi sarvāśaktyadhikaraṇe miśrādyupapāditarītyā 'pūrvo sandhyāṃ japaṃstiṣṭhanaiśameno vyapohati' ityādismṛtibhyo,",
    "GSP28jsbh1-1u:294": " 'yadrātryā pāpamakārṣam' ityādimantreśrcapāpakṣayarūpaphalakalpanāvaśyaṃbhāvena pūrvoktalakṣaṇasatvena dharmatvopapatteḥ /",
    "GSP28jsbh1-1u:295": " yadyapi nyāyasudhākṛto naitanmatam,",
    "GSP28jsbh1-1u:296": " yathoktaṃ yāvajjīvādhikaraṇe tena - 'saṃdhyopāsanamātrāddhi sarvapāpakṣaye sati /",
    "GSP28jsbh1-1u:297": " agnihotrādyanuṣṭhāne kaḥ pravarteta buddhimān ? /",
    "GSP28jsbh1-1u:298": " ekasya tu kṣaye kasyetyavagantuṃ na śakyate ' iti ;",
    "GSP28jsbh1-1u:299": " tathāpi tena svakāle kriyamāṇānāṃ nityādīnāmakaraṇajanyadoṣābhāvaphalakatavasya tatkāle",
    "GSP28jsbh1-1u:300": " 'nyakaraṇasya vā pāpajanakatvena tatkṣayasya phalatvenābhyupagamāt uktasmṛtimantrebhyaśrcātikrānte",
    "GSP28jsbh1-1u:301": " 'pi kāle vihitākaraṇotpannadoṣanāśāya kartavyatavābhyupagamāt saṃbhavatyeva tanmate",
    "GSP28jsbh1-1u:302": " 'pi teṣāṃ uktavidhaṃ dharmatvam //",
    "GSP28jsbh1-1u:303": " (dadhyādidravyāṇāṃ dharmatvamiva rajatādīnāmadharmatvamiti vyavasthāpanam)",
    "GSP28jsbh1-1u:304": " evañca yathaiva 'dadhnendriyakāmasya' 'yadi varṣukaḥ parjanyaḥ syānnīcaiḥ sado minuyāt'",
    "GSP28jsbh1-1u:305": " 'ṣaṣṭhe annādyakāmasye' tyādividhibodhitatattacchreyaḥ sādhanatākeṣu dravyaguṇakālādiṣu",
    "GSP28jsbh1-1u:306": " pūrvoktalakṣaṇasattvāddharmatvam,",
    "GSP28jsbh1-1u:307": " tathaiva 'barhiṣi rajataṃ na deyaṃ' ityādiniṣedhabodhitāniṣṭasādhanatākarajatādidravyeṣu adharmatvamapi yuktameva //",
    "GSP28jsbh1-1u:308": " nacātra niṣedhavākyena dakṣiṇādānāsādhanatvamātrameva budhyate,",
    "GSP28jsbh1-1u:309": " natvaniṣṭasādhanatvamapi,",
    "GSP28jsbh1-1u:310": " tathātve 'bhyupetyāniṣṭaṃ rajatadātuḥ ṛtuvaiguṇyānāpatteriti kasrūcidbhāntasyoktaṃ yuktam ;",
    "GSP28jsbh1-1u:311": " pratyakṣato dakṣiṇādānasādhanatvenāvagate rajate prastare yajamānābhedasyeva vidhiśatairapi tadasādhanatābodhasya kartumaśakyatvāt /",
    "GSP28jsbh1-1u:312": " nahyatra puruṣārthaniṣedhavat narakasādhanatvaṃ niṣedhavaiyarthyaparihārāyākṣipyate ;",
    "GSP28jsbh1-1u:313": " barhiḥ padopādānavaiyarthyāpatteḥ,",
    "GSP28jsbh1-1u:314": " kintu ṛtuprakaraṇe 'nānṛtaṃ vadet' iti niṣedhavat ṛtuvaiguṇyajanakatvameva,",
    "GSP28jsbh1-1u:315": " tadyadi dakṣiṇādānakriyāmātre bodhyate,",
    "GSP28jsbh1-1u:316": " tadā suvarṇādidānasyāpi vaiguṇyajanakatavāpattiḥ /",
    "GSP28jsbh1-1u:317": " tathāca yathāśraddhaṃ dakṣiṇāṃ dadātīti vidhiprāpte yajñasaṃbandhidāne dakṣiṇātvena",
    "GSP28jsbh1-1u:318": " prāptarajatakaraṇatvameva ṛtuvaiguṇyajanakamityevamākṣipyate home dadhikaraṇatvasyendriyaphalajanakatvavat /",
    "GSP28jsbh1-1u:319": " etāvataiva ca dadhyādau dharmatvavrūvahāre sarvasaṃpratipanne sati kena vā viśeṣeṇa rajatādidravye nādharmatvaṃ vadatīti viśeṣamālocayantu sudhiyaḥ",
    "GSP28jsbh1-1u:320": " tasmādetadabhiprāyeṇaiva 'nahi phalārthaguṇānuṣṭhātṝṇāṃ yajñe rajatādyanuṭhātṝṇāṃ ca dhārmiko 'dhārmika iti vyavahārabhāva' ityuktaṃ bhāṭṭarahasye pūjyapādaiḥ /",
    "GSP28jsbh1-1u:321": " ataeva niṣedhāvagatāniṣṭasādhanatākasya rajatasya 'so 'rodīt' ityarthavādenāprāśastyaṃ bodhyate /",
    "GSP28jsbh1-1u:322": " etādṛśajñāpakābhave ca viśiṣṭakriyāyā eva niṣedhādaniṣṭajanakatvaṃ yathā kaljabhakṣaṇādāvityuktam //",
    "GSP28jsbh1-1u:323": " (adharmalakṣaṇasyāvidyādvaitavāsanādāvativyāptinirasanam)",
    "GSP28jsbh1-1u:324": " yadyapi adharmalakṣaṇaṃ 'asūryā nāma te lokā andhena tamasā vṛtāḥ /",
    "GSP28jsbh1-1u:325": " tāṃste pretyābhigacchanti ye kecātmahano janāḥ' ityādyupaniṣadvākyabodhitāniṣṭasādhanatāke avidyādvaitavāsanādāvativyāptam ;",
    "GSP28jsbh1-1u:326": " tathāpi tasyātmajñajñanapraśaṃsāparasya lakṣaṇayā ātmajñānaprāśastyaparatvena āpātapratītaśakyārthajñānasya",
    "GSP28jsbh1-1u:327": " lakṣaṇottarabādhādabādhitapratītiviṣayāniṣṭasādhanatākatvā bhāvānnātivyāptiḥ /",
    "GSP28jsbh1-1u:328": " yadi tvetādṛśanindayā dvaitavāsanāṃ tyajet taddoṣaparihārārthamiti vidhiḥ kalpyeta,",
    "GSP28jsbh1-1u:329": " yatadā tatra tyāgasya vihitatvāddharmatvameveti nānupapattiḥ /",
    "GSP28jsbh1-1u:330": " ato yuktameva vedabodhitaśreyassādhanatākatvaṃ dharmatvaṃ,",
    "GSP28jsbh1-1u:331": " tadbodhitāniṣṭasādhanatākatvamadharmatvamityevaṃ lakṣaṇadvayam //",
    "GSP28jsbh1-1u:332": " (dharmalakṣaṇe vedabodhitatvapariṣkāraḥ)",
    "GSP28jsbh1-1u:333": " atredamavadheyam - yadi vedabodhitatvaṃ vedajanyābādhitapratītiviṣayatvaṃ,",
    "GSP28jsbh1-1u:334": " tadyadi śābdabodharūpapratītimādāya,",
    "GSP28jsbh1-1u:335": " tadā vidheyasya svargādipadasamabhivyāhārādyāgasvargasādhyasādhanabhāvasya śābdabodhaviṣatve",
    "GSP28jsbh1-1u:336": " 'pi niṣedhasthale bhavanmate aniṣṭādivācakāpadasamabhivyāhārābhāve aniṣṭasādhanatvasya",
    "GSP28jsbh1-1u:337": " ākṣepādeva bodhasvīkārāt niṣedhyagatāniṣṭasādhanatvasya kathaṃ vedajanyaśābdabodharūpapratītiviṣayatvam ?",
    "GSP28jsbh1-1u:338": " yadi vedaprayojyapratītiviṣayatvam,",
    "GSP28jsbh1-1u:339": " tadā kathaṃ tadbrahmasvarganarakādāvapītyuktaṃ yenottaradalaṃ kṛtamiti bhāṭṭarahasye pūjyapādoktaṃ ghaṭate /",
    "GSP28jsbh1-1u:340": " ato dharmalakṣaṇāvairūpyādadharmalakṣaṇamapi vedaprayojyānumitiviṣayāniṣṭasādhanatākatvamityeva kartu yuktam /",
    "GSP28jsbh1-1u:341": " ātmajñāne 'pi yadi 'ātmā vā are draṣṭavyaḥ śrotavyaḥ' iti vidhiḥ,",
    "GSP28jsbh1-1u:342": " tadā tadvidhiprayojyānumitiviṣayājñānanivṛttirūpeṣṭasādhanātvāvidhātānnāvyāptiḥ /",
    "GSP28jsbh1-1u:343": " yadā tu na tasya vidhitvamiti,",
    "GSP28jsbh1-1u:344": " tadā ātmajñānasya māstu dharmatvam /",
    "GSP28jsbh1-1u:345": " 'ayaṃ tu paramo dharma' ityatra kriyārūpāyāgasyeva dharmatvaṃ vivakṣitam,",
    "GSP28jsbh1-1u:346": " natvātmajñānasyetyapi śakyaṃ vaktumiti na doṣaḥ //",
    "GSP28jsbh1-1u:347": " (śyenadharmatvapakṣaḥ)",
    "GSP28jsbh1-1u:348": " ubhayavidhalakṣaṇasyāpi ca śyene sattvāddharmatvameva /",
    "GSP28jsbh1-1u:349": " adharmatvaṃ tu śyenaphalasya hiṃsātmakābhicārasyaiveti caturthe vyaktīkariṣyate //",
    "GSP28jsbh1-1u:350": " (aniṣedhyatvena śyenadharmatvasya balavadaniṣṭānubandhitvena tadadharmatvasya copapādanam)",
    "GSP28jsbh1-1u:351": " yattu bhāṭṭālaṅkārakṛtā - balavadaniṣṭānanubandhitvamapi dharmatvalakṣaṇe praveśya",
    "GSP28jsbh1-1u:352": " śyenasya vihitatvāt kathaṃ na hiṃsyāditiniṣedhaviṣayatvābhāve balavadaniṣṭānubandhitvamityāśaṅkya",
    "GSP28jsbh1-1u:353": " vairimaraṇaṃ mayā kartavyamiti saṃkalpasya rāgataḥ prāptasya vidhyaṃsuspṛṣṭasya niṣedhyatvāt,",
    "GSP28jsbh1-1u:354": " athavā - śyenaphalasya vairimaraṇānukūlavyāpārasya dṛṣṭopāyeneva śyenādinānuṣṭhātṛjanasya niṣedhātikramasattvāt tadupapatterityuktvā nacāsyādharmapadavācyatāpattiḥ",
    "GSP28jsbh1-1u:355": " aniṣṭānubandhitve 'pi svarūpeṇa niṣedhyatvābhavāt,",
    "GSP28jsbh1-1u:356": " niṣedhyasyaivādharmatvāt,",
    "GSP28jsbh1-1u:357": " yaditu svayamaniṣedhye 'pi paramparayāniṣṭānubandhinyadharmapadaṃ prayujyate loke,",
    "GSP28jsbh1-1u:358": " tadā bhavatu śyenāderadharmatvam - ityuktam //",
    "GSP28jsbh1-1u:359": " (abhicāraniṣedhyatavopapādanaṃ śyenādharmatvapakṣakhaṇḍanaṃ ca)",
    "GSP28jsbh1-1u:360": " tatra vairimaraṇaṃ mayā kartavyamiti saṃkalpasya vidhyasaṃspṛṣṭatvamuktam,",
    "GSP28jsbh1-1u:361": " saṃkalpasya śyenācaraṇapūrvabhāvitvena karmaṇo vihitatve tatpūrvabhāvinaḥ tasyāpi karmavidhāyakaśastreṇa śāstrāntareṇa vā vidherāvaśyakatvāt,",
    "GSP28jsbh1-1u:362": " vidheyatvābhāve 'pivā karmāvinābhūtatvenāvarjanīyatvācca,",
    "GSP28jsbh1-1u:363": " itarathā agnīṣomīyādipaśuhiṃsāyāmapi paśumāraṇaṃ mayā kartavyamitiya saṃkalpasya niṣedhyatvena balavadaniṣṭānubandhitvāpatteḥ /",
    "GSP28jsbh1-1u:364": " saṃkalpasya niṣedhaviṣayatvena śyene vihite balavadaniṣṭānubandhitvasya saṃbhavadvṛttikatvācca /",
    "GSP28jsbh1-1u:365": " dṛṣṭopāye niṣedhaviṣayatve 'pi vihite śyene niṣedhātikramasya vaktumaśakyatavācca /",
    "GSP28jsbh1-1u:366": " svarūpeṇa niṣedhyatvābhāvenādharmatvābhāve svarūpeṇa vihitatvena dharmatvāṅgīkāre bādhakābhāvādbalavadaniṣṭānanubandhitvapraveśe prayojanābhāvācca",
    "GSP28jsbh1-1u:367": " naca - paraṃparayāniṣṭānubandhitvādadharmatvamevāstu iti - vācyam ;",
    "GSP28jsbh1-1u:368": " kāsyakarmaṇāṃ kāmanāparityāgena vividiṣādyarthamupayogasyeva śyenasyāpyabhicārūpaphalāṃśaparityāgena vividiṣādyarthopayogasya dharmatvaphalasya",
    "GSP28jsbh1-1u:369": " śyenādau sarvathā balavadaniṣṭānanubandhitvābhāve kimapi pravṛttikāraṇābhāvāttadviṣayapravṛtteranupapatteśrca //",
    "GSP28jsbh1-1u:370": " ata.ḥ śyenasya dharmasya sata eva paraṃparayāniṣānubandhitvenādharmatvaṃ vācyam /",
    "GSP28jsbh1-1u:371": " tasmātparaṃparayaniṣṭānubandhitvenādharmatvasyāyuktatvāddharmalakṣaṇe cabalavadaniṣānanubadhitvapraveśe prayojanābhāvācca śyenādau dharmatvameva",
    "GSP28jsbh1-1u:372": " adharmatvaṃ tu śyenaphalasya hiṃsātmakābhicārasyaivetyeva yuktam /",
    "GSP28jsbh1-1u:373": " samarthitaṃ caitadeva codanāsūtre śāstradīpikāyām //",
    "GSP28jsbh1-1u:374": " (vacanāntarānusāreṇa śyenādharmatvasyāpi upapādanam)",
    "GSP28jsbh1-1u:375": " kathaṃ tarhi ' vrātyānāṃ yājanaṃ kṛtvā pareṣāmantyakarma ca /",
    "GSP28jsbh1-1u:376": " abhicāramahīnaṃ ca tribhiḥ kṛcchrairviśudyati' iti prāyaśrcittāmnānaṃ śiṣṭānāṃ vigarhaṇaṃ copapadyate ?",
    "GSP28jsbh1-1u:377": " 'parasyotsādanārthe yattāmasaṃ tadudāhṛtaṃ' ityādivacanālocanena tāmasatavanindonnītaniṣedhabalena sākṣādeva narakasādhanatvāvagamenādharmatvasyāpi sattvāttadupapatteḥ //",
    "GSP28jsbh1-1u:378": " (śyenanindāyā nahinindānyāyaviṣayatvābhāvaḥ)",
    "GSP28jsbh1-1u:379": " naca - uditānuditahomaviṣayapratyakṣavidhivirodhāpatteriva sannidhipaṭhitānāmapi nindonnītaniṣedhakalpanameva na saṃbhavati iti - vācyam ;",
    "GSP28jsbh1-1u:380": " tatra nahinindānyāyena vidheyastutyarthatayā virodhaparihārasaṃbhave 'pi prakṛte",
    "GSP28jsbh1-1u:381": " trividhakarmopadeśaprastāvāt parasparastutyabhāvena nindāvaiyarthyāpattorniṣedhakalpanasyāvaśyakatvāt /",
    "GSP28jsbh1-1u:382": " tathā yajñādīnāmapi sattvādiguṇabhedena trividhatvapratipādanaṃ iha rājasatāmasatābudyā kathaṃ tu nāma parityajet ?",
    "GSP28jsbh1-1u:383": " sāttvikānevānutiṣṭhet ityevamarthamāheti bhāṣyakāraiḥ 'parihārastvapi sarvasye' ti śrlokāvataraṇikāyāṃ niṣedhavidhikalpanasya anumoditatvācca,",
    "GSP28jsbh1-1u:384": " ānarthakyapratihatānāṃ viparītaṃ balābalam iti nyāyena smārtasyāpi prābalyācca,",
    "GSP28jsbh1-1u:385": " nindonnītatiṣedhakalpane tāmasyāpi karmaṇo vihitatvāt sarvadā śiṣṭānāmanuṣṭheyatvāpatteśrca /",
    "GSP28jsbh1-1u:386": " itarathā tāmasayajñādīnāmapi niṣedhaviṣayatvānāpatteḥ,",
    "GSP28jsbh1-1u:387": " vihitasyeva kamraṇaḥ trividhatvokeḥ,",
    "GSP28jsbh1-1u:388": " tāmasatvakathanasya śyenādiviṣayatvasyaivākāmena vaktavyatavācchayenādau tadapravṛttervaktumaśakyatvācca //",
    "GSP28jsbh1-1u:389": " naca - idaṃ bhagavadvacastrīvidhatayā traividhyakathanaparameva pūrvaprastavāt dṛśyate,",
    "GSP28jsbh1-1u:390": " 'vidhihīnamasṛṣṭhānnaṃ mantrahīnamadakṣiṇam /",
    "GSP28jsbh1-1u:391": " śraddhāvirahitaṃ yajñaṃ tāmasaṃ paricakṣate' ityādinā pākayajñādīnāṃ tāmasatve kāraṇāntarābhidhānāt kathaṃ tadvacanasya śyenādiyāgaviṣayatvaṃ yuktam ?",
    "GSP28jsbh1-1u:392": " iti - vācyam ; kathañcitsāttvikāditrividhavihitakramopadeśamātre bhagavattātparye 'pi parasparāsaṃkīrṇalakṣaṇakaraṇe tātparyābhāvena tamomātrasya",
    "GSP28jsbh1-1u:393": " anyathā vidhihīnāmantrakajapatapodānahomānāmatāmasatvāpatteḥ,",
    "GSP28jsbh1-1u:394": " yajñagatatāmasatvakāraṇaṃ vinānuṣṭhitābhicārārthayajñasya tāmasatvānāpatteśrca /",
    "GSP28jsbh1-1u:395": " tapasastāmasatvakāraṇasya parapīḍājanakatvasya tapasīva tathāvidhayajñadānādāvapi sattve bhagavatāpi tāmasatvābhāvasya durupapādyatvācca,",
    "GSP28jsbh1-1u:396": " 'yaḥ svargye lokavidviṣṭaṃ dharmamapyācarennatu' ityādispaṣṭaniṣedhairapi svargātiriktādṛṣṭamātraphalakalokavidviṣadharmasādhanasya",
    "GSP28jsbh1-1u:397": " yāgadānahomatapaādirūpasya narakasādhanatvāvagamāt /",
    "GSP28jsbh1-1u:398": " etenābhicārajanakaśyenādāviva yatrāpi sākṣā 'dvairimaraṇakāmo yajete' tyevamabhicārarūpayāgasyaiva",
    "GSP28jsbh1-1u:399": " vidhistatra vihitatvena hiṃsāniṣedhāpravṛtteḥ paraṃparayāpi cāniṣṭānutpādakasya dharmasyāpi",
    "GSP28jsbh1-1u:400": " yāgasyādharmatvamupapādanīyam //",
    "GSP28jsbh1-1u:401": " naca - parasyotasādanārthamiti vākaye karaṇalyuḍantotsādanaśabdena parotsādanānukūlapvyāpārokteḥ tadarthakarmaṇaḥ śyenādereva tāmasatvaṃ pratīyate,",
    "GSP28jsbh1-1u:402": " natu sākṣādabhicārarūpasya yāgasyeti kathaṃ tāmasatvena nindāviṣayatvam ?",
    "GSP28jsbh1-1u:403": " iti - vācyam, abhicārajanakaśyenādestāmasatvakathane arthāreva sākṣādabhicārarūpasya karmaṇastāmasatvasya kaimutikanyāyasiddhatvāt /",
    "GSP28jsbh1-1u:404": " ataeva tulyayogakṣematayā ninditayorubhayorabhicāratajjanakakarmaṇorabhicāramahīnañcetyatrābhicārapadena saṃgrahaḥ kriyate //",
    "GSP28jsbh1-1u:405": " nac.ātrābhicārapadaṃ laukikābhicāraparam ;",
    "GSP28jsbh1-1u:406": " vihitayajñadānāhīnāntyakarmasamabhivyāhāreṇa vihitābhicāraparatvasyaivāvagateḥ /",
    "GSP28jsbh1-1u:407": " astu vā ubhayavidhābhicāraparaṃ,",
    "GSP28jsbh1-1u:408": " tāvatāpi nakṣatiḥ /",
    "GSP28jsbh1-1u:409": " ata upādhirūpayordharmatvādharmatvayoḥ mahābhāratīyayuddhe ivaikaśyenādāvaṅgīkāre",
    "GSP28jsbh1-1u:410": " bādhakābhāvāt vidhisārthakyāya narakanyūnatvasya ca kalpanādyuktameva pūrvoktadharmādharmalakṣaṇānusāri",
    "GSP28jsbh1-1u:411": " dharmatvamadharmatvaṃ ca śyenādāviti dik //",
    "GSP28jsbh1-1u:412": " (vedāprāmāṇyanirāsaḥ)",
    "GSP28jsbh1-1u:413": " etādṛśapūrvoktalakṣaṇābhyāṃ dharmādharmasvarūpe siddhe tatpramāṇaṃ tāvat 'vedo 'khilo dharmamūlam' iti vacanādveda eveti pūrvoktalakṣaṇayorna vedabodhitatvāsaṃbhavaḥ /",
    "GSP28jsbh1-1u:414": " vedasya ca svato 'pauruṣeyatvena nirdeṣatvādabādhitārthapratījijanakatvamapi nāsaṃbhavati /",
    "GSP28jsbh1-1u:415": " bādhitārthapratītijanakatvamaprāmāṇyam /",
    "GSP28jsbh1-1u:416": " tacca dvedhā /",
    "GSP28jsbh1-1u:417": " sākṣāt kāraṇadoṣajñānādvā /",
    "GSP28jsbh1-1u:418": " vedajanyajñāne sākhādanyathātvaṃ jñāne tāvannastyeva /",
    "GSP28jsbh1-1u:419": " taddhi abodhakatvādadhigatabodhakatvāt bodhyasya tathābhūtvāvādvā /",
    "GSP28jsbh1-1u:420": " tatra na tāvadabodhakatvaṃ vede vaktuṃ śakyam ;",
    "GSP28jsbh1-1u:421": " ākāṅkṣādiyuktebhyo gṛhītasaṃgatikebhyo vaidikapadebhyo vākyārthabodhasyānubhavasiddhatvāt /",
    "GSP28jsbh1-1u:422": " nāpyadhigatārthabodhakatvam ;",
    "GSP28jsbh1-1u:423": " yāgādisvargasādhyasādhanabhāve pratyakṣādiviṣayatvābhāvasya pratyakṣasūtra eva nirākaraṇāt /",
    "GSP28jsbh1-1u:424": " bodhasya tathābhūtatvābhāvo hi dveghā syāt artha kriyākārakatvādiguṇajanyajñānaviṣayatvādisādhakābhāvādbādhakamānādvā,",
    "GSP28jsbh1-1u:425": " tatra na tāvadādyaḥ,",
    "GSP28jsbh1-1u:426": " viṣayāthārthyenotpannasya jñānasyārthakriyākāritvādiguṇāpekṣayāṃ prayojanābhāvāt,",
    "GSP28jsbh1-1u:427": " atathābhūtasyāpi svapnārthasyārthakriyājanakatvadarśanena tathābhūtasyātathābhūtatvaprayojakatve vyabhicārācca /",
    "GSP28jsbh1-1u:428": " bādhakaṃ mānamapi mithyā taditi jñānaṃ,",
    "GSP28jsbh1-1u:429": " duṣṭakaraṇajñāpitatvaṃ vā /",
    "GSP28jsbh1-1u:430": " naca vedārthamithyātvapratyayaḥ saṃbhavati,",
    "GSP28jsbh1-1u:431": " svargaphalavidhiṣu kṣaṇikakarmaṇaḥ ākamuṣmikaphalakatvānupapattepūrvāvāntaravyāpārāṅgīkāreṇa nirastatvāt,",
    "GSP28jsbh1-1u:432": " citrādiṣu cānantaraphalānupalambhasya tadarthasatyatve 'pi cāturthikanyāyena aihikāmuṣmikatvena bādhakābhāvāt,",
    "GSP28jsbh1-1u:433": " kārīrīphalasya tu aihikasvabhāvasyāpi vaiguṇyādanantaramanupalambhasaṃbhave tatrāpi bādhakābhāvāt //",
    "GSP28jsbh1-1u:434": " (vedāpauruṣeyatvasya tatpauruṣeyatvānumāne pramāṇāntaramūlatvādinā sopādhitvānirūpaṇapūrvakaṃ vyavasthāpanam)",
    "GSP28jsbh1-1u:435": " duṣṭakaraṇajñāpitatvamapi na saṃbhavati ;",
    "GSP28jsbh1-1u:436": " yataḥ śabde svataḥ kasyāpi doṣasyāsaṃbhavāt puruṣadoṣa eva bhramādistaddheturvācyaḥ,",
    "GSP28jsbh1-1u:437": " saca padatadarthasaṃbandhasya puruṣakṛtatve tadāśritasya bhramādeḥ tadbodhādhīnapadārthajñānahetukavākyārthapramāṇe 'pi saṃkrāntitaḥ syāt,",
    "GSP28jsbh1-1u:438": " vedasyaiva vā pauruṣeyatave /",
    "GSP28jsbh1-1u:439": " tatra padapadārthasaṃbandhasya tāvatpratipādyapratipādakabhāvarūpasyābhidhānakriyāgabhrasyāpi padārthasaṃbandhaḥ sarvo 'nyasmātpratipadyate,",
    "GSP28jsbh1-1u:440": " mahyavahāravaditi nyāyena svarūpato jñāpitatvāt pravāhānāditvānna pauruṣeyatvam /",
    "GSP28jsbh1-1u:441": " tathā vedasyāpi vedārthasyālaukikatvena tadviṣayasya vākyasya samūlasya kartṛjñānasyāsaṃbhavānna pauruṣeyatvam /",
    "GSP28jsbh1-1u:442": " yadi vedasyāpi pauruṣeyatvaṃ tadā yogamahimnā sarvajñānāṃ svabhāvataḥ sarvajñasyeśrvarasya",
    "GSP28jsbh1-1u:443": " ca jñānaprāmāṇyāviśeṣeṇa tadubhayavacaso viśeṣasya vaktumaśakyatavena manvādismṛtitulyatavameva syāt //",
    "GSP28jsbh1-1u:444": " nanu - vedaḥ pauruṣeyaḥ,",
    "GSP28jsbh1-1u:445": " vākyatavāt,",
    "GSP28jsbh1-1u:446": " kālidāsādivākyavat,",
    "GSP28jsbh1-1u:447": " ityanumānāt kāṭhakādisamākhyādarśanāt 'trayo vedā ajāyante' ti śruteśrca vedasya kathaṃ na pauruṣeyatvam ?",
    "GSP28jsbh1-1u:448": " yuktañcaitat ;",
    "GSP28jsbh1-1u:449": " anyathā mantrārthavādasiddhapralayasya satvena tadānīmadhyetṝṇāṃ vedasyāpi nāśāt mantrārthavādādhigamāsaṃbhavenetarapadārthavat jñānāsaṃbhāvāpatteḥ,",
    "GSP28jsbh1-1u:450": " ata itarasṛṣṭivadvedasyāpi puruṣakartṛkatvameva /",
    "GSP28jsbh1-1u:451": " ataeva vaktrā yatpratītimuddiśya yadvākyamuccaritaṃ,",
    "GSP28jsbh1-1u:452": " tasya tatparatvamiti lokasiddhatātparyasyāpi pauruṣevākye saṃbhavena upakramopasaṃhārādervedavākyagatatātparyanirṇāyakakalpanamapi nāpadyate,",
    "GSP28jsbh1-1u:453": " saturāṃ ca śabdajñānapramāṇyasyāptavākyādhīnatvena śabdotthajñānasyāprāmāṇyānāpattiśrca /",
    "GSP28jsbh1-1u:454": " samākhyānasya ca siddhāntyabhimatapravacananimittatvenopādane tasya kupuruṣasādhāraṇyena asādhāraṇavyapadeśānupapattistadavasthaipava /",
    "GSP28jsbh1-1u:455": " ataḥ pauruṣeya eva vedaḥ,",
    "GSP28jsbh1-1u:456": " tathātve 'pi 'tadvidāṃ ca smṛtiśīle' ityuktatvādvedavitpraṇītavaiṣamyamātreṇaiva smṛtitulyatvānāpattiḥ iti - cet,",
    "GSP28jsbh1-1u:457": " na; pauruṣeyatve pauruṣeyavākyaprāmāṇya tatkartṛpratyayādhīnasiddhikatvādavaśyasmartavyarūpakarturniyamenāsmaraṇāttadabhāvapratīteḥ /",
    "GSP28jsbh1-1u:458": " naca chandogaprasiddhasya yonigranthasya kartṛsmareṇa pauruṣeyatvāpattiḥ ;",
    "GSP28jsbh1-1u:459": " tasya pauruṣeyatave sāmna uttaramūhagranthasrū pāṭhenaiva prāptyā 'yadyonyāṃ' taduttarayorgāyatī' tivacanaveyarthyāpattyaivāpauruṣeyatavasiddheḥ",
    "GSP28jsbh1-1u:460": " vākyatvahetukānumānamapi pramāṇāntaramūlatvena sopādhikamityaprayojakam ;",
    "GSP28jsbh1-1u:461": " pauruṣeyavākye tathaiva sattvāt,",
    "GSP28jsbh1-1u:462": " vedārthasya pratyakṣāgrāhyatvāt /",
    "GSP28jsbh1-1u:463": " 'trayo vedā ajāyante' tyādi tu 'uccaircā kriyate upāṃśu yajuṣā uccaiḥ sāmne' ti vidhiśeṣatvenārthavādarūpatvanna svārthe pramām /",
    "GSP28jsbh1-1u:464": " yadi caite vidhayaḥ kartrapekṣāḥ syuḥkh tataḥ svargakāmavidhyapekṣitasvargasvarūpabodhakārthavādavadidamapi svārthe pramāṇaṃ bhavet vidhyapekṣitakartṛpratipādakatvena,",
    "GSP28jsbh1-1u:465": " natvetadasti /",
    "GSP28jsbh1-1u:466": " etena mantrārthavādebhyaḥ sṛṣṭipralayasiddhirnirastā;",
    "GSP28jsbh1-1u:467": " teṣāmapi vidhyantaraśeṣatvena svārthe prāmāṇyābhāvāt,",
    "GSP28jsbh1-1u:468": " kāṭhakādisamākhyāyā api kaṭhādiṣu viśeṣavṛttipravacanātiśayena kenāpyupapatteḥ,",
    "GSP28jsbh1-1u:469": " kaṭhaiḥ paramparayādhīyamānatvena vā tatsaṃbhavācca /",
    "GSP28jsbh1-1u:470": " naca mānavādisamākhyānāmapi pravacananimittatvāpattyā smṛtyāderapi tathātvāpattiḥ,",
    "GSP28jsbh1-1u:471": " ādyantanāmāvalismaraṇarūpadṛḍhakartṛsmaraṇena tāsāṃ kartṛparatvāt /",
    "GSP28jsbh1-1u:472": " ataeva 'vāsiṣṭhasrū ārṣa viśrvāmitrasyār''ṣe' iti prativākyaṃ kartṛsmaraṇamapi ṛṣidarśanādismaraṇāt",
    "GSP28jsbh1-1u:473": " sṛṣṭyādau tatra vauyadarśanamātreṇaivopapannamiti na vasiṣṭhādikartṛkatvavādinā etādṛśayogeneva",
    "GSP28jsbh1-1u:474": " kāṭhakādisamākhyānāpamupapādanīyatavācca,",
    "GSP28jsbh1-1u:475": " kartrajanyatave 'pi yatpratītyartha yadvākyaṃ tatparaṃ taditi tādarthyarūpatātpaṣasya vede'pyupapannatvena tadanupapattyāpādanasyāyuktatavācca,",
    "GSP28jsbh1-1u:476": " prāmāṇyaghaṭitayāvatpadārthānāṃ arthāvabodhakatvānadhigatārthabodhakatvādirūpāṇāṃ vede 'pi saṃbhavenā'ptavākyajanyatvābhāve 'pi tadupapatteśca",
    "GSP28jsbh1-1u:477": " astuvā arthavādādipramāṇakam sṛṣṭipralayādikaṃ vedādināśaśrca ;",
    "GSP28jsbh1-1u:478": " tathāpi saṃsārasyānāditvenaikakalpasamutthitaṃ vedaṃ kalpāntarer iśrvaraḥ sarvajñatvādupadiśatītyeva",
    "GSP28jsbh1-1u:479": " kalpanālaghavenopapattau pratikalpaṃ racanākalpanāgauravasyānnayāyyatavena neśrvarakartṛkatvakalpanaṃ yuktam /",
    "GSP28jsbh1-1u:480": " saṃsārasya sāditve hi abhinavānupūrvīviracanamavaśyaṃ yuktam /",
    "GSP28jsbh1-1u:481": " saṃsārasya sāditve hi abhinavānupūrvīviracanamavaśyaṃ abhyupeyaṃ syāt /",
    "GSP28jsbh1-1u:482": " naca tatsaṃbhavati ;",
    "GSP28jsbh1-1u:483": " sṛṣṭeḥ pūrva vedābhāvāt vedaikasamadhigamyadharmādharmābhāve tadanuṣṭhānābhāvāt kalpāntarotpannaprāṇināṃ sukhaduḥkhotpattyanupapatteḥ,",
    "GSP28jsbh1-1u:484": " vākyaracanasya janyajñānapūrvakatvadarśanena riśrvare janyajñānakalpanāprasaṃgāpatteśrca,",
    "GSP28jsbh1-1u:485": " nityajñānasya vedaprāmāṇyādhīnasiddhitvenetaretarāśrayāt,",
    "GSP28jsbh1-1u:486": " 'sati vedaprāmāṇye tadbodhitanityajñānavattvena riśrvarasya tatkartṛtvaṃ,",
    "GSP28jsbh1-1u:487": " tatkartṛtvena ca vedaprāmāṇyamiti /",
    "GSP28jsbh1-1u:488": " etena - kṣityādikaṃ sakartṛkaṃ,",
    "GSP28jsbh1-1u:489": " kāryatvāt,",
    "GSP28jsbh1-1u:490": " ityanumānena nityajñānavadīśrvarasiddhau tadīyajñānamūlakatvena vedasya prāmāṇyam iti - parāstam ;",
    "GSP28jsbh1-1u:491": " tāvatāpyanityajñānavata eva kṣityādikartṛsiddhau tadīyajñānasyāpi mūlapramāṇaṃ vinā prāmāṇyāsiddheḥ /",
    "GSP28jsbh1-1u:492": " ataeva ' yasya niḥśrvasitaṃ vadā' iti śrutirapi niḥśrvāsavadaprayatnasiddhatvaṃ vadati;",
    "GSP28jsbh1-1u:493": " vedasya cāsmaryamāṇakartṛkatvenājanyatvasyeva pratīteḥ /",
    "GSP28jsbh1-1u:494": " ānupūrvīviśeṣaviśiṣṭavarṇātmakasya vedasya varṇasvarūpeṇa nityatve 'pi ānupūrvīviśeṣasyoccāraṇasāmagrī janyatvenānityatvam /",
    "GSP28jsbh1-1u:495": " sagakāle ca tajjātīyānupūrvī kācidastīti kāryarūpeṇānāditvenaiva nityatvaṃ,",
    "GSP28jsbh1-1u:496": " na gaganādivat svarūpeṇānāditvenetyarthe siddhe kathamapyaprāmāṇyakāraṇābhāve svata eva nirdeṣādabādhitapratītyutpattisaṃbhavādyuktameva pūrvoktaṃ dharmādharmalakṣaṇadvayam //"
}