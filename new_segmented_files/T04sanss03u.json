{
    "T04sanss03u:0": " dharmabhāṇakâdirakṣā tṛtīyaḥ paricchedaḥ //",
    "T04sanss03u:1": " uktas trayāṇām api sāmānyena rakṣâdyupāyaḥ /",
    "T04sanss03u:2": " rakṣâdayas tu vācyāḥ /",
    "T04sanss03u:3": " tatrâtmabhāve kā rakṣā yad anarthavivarjanaṃ //",
    "T04sanss03u:4": " tatrêti saddharmaparigrahe varttamānasyâtmabhāvarakṣā",
    "T04sanss03u:5": " cintyate yathā parān na nāśayet /",
    "T04sanss03u:6": " idaṃ cânarthavivarjanam āryagaganagañjasūtre",
    "T04sanss03u:7": " saddharmadhāraṇôdyatair bodhisatvair bhāṣitaṃ //",
    "T04sanss03u:8": " [ Bendall ed p45 ---> ]",
    "T04sanss03u:9": " vayam utsahāmo bhagavan nirvṛte dvipadôttame /",
    "T04sanss03u:10": " saddharmaṃ dhārayiṣyāmaḥ tyaktvā kāyaṃ svajīvitam //",
    "T04sanss03u:11": " lābhasatkāram utsṛṣṭvā sarvaṃ côtsṛjya saṃstavaṃ /",
    "T04sanss03u:12": " anutsṛṣṭvêmaṃ dharmaṃ buddhajñānanidarśakam //",
    "T04sanss03u:13": " ākrośaparibhāṣāṃś ca duruktavacanāni ca /",
    "T04sanss03u:14": " kṣāntyā tān marṣayiṣyāmaḥ saddharmapratisaṃgrahāt //",
    "T04sanss03u:15": " uccagghanāṃ tarjanāṃ câvarṇam ayaśāṃsi ca /",
    "T04sanss03u:16": " sarvāṃs tān marṣayiṣyāmo dhārayantêmaṃ nayam //",
    "T04sanss03u:17": " pe //",
    "T04sanss03u:18": " evaṃvidhe mahāghore bhikṣurājānakṣobhaṇe /",
    "T04sanss03u:19": " vilopakāle satvānāṃ saddharmaṃ dhārayāmahe //",
    "T04sanss03u:20": " gambhīrā ye ca sūtrântā vimuktiphalasaṃhitāḥ /",
    "T04sanss03u:21": " pratīcchakā na bhesyanti /",
    "T04sanss03u:22": " citrā mṛkṣyanti te kathās //",
    "T04sanss03u:23": " pe //",
    "T04sanss03u:24": " maitrīṃ teṣu kariṣyāmo ye dharmeṣv apratiṣṭhitāḥ /",
    "T04sanss03u:25": " kāruṇyaṃ ca kariṣyāmo dhārayantêmaṃ nayam //",
    "T04sanss03u:26": " dṛṣṭvā duḥśīlasatvāṃś cêcchālobhapratiṣṭhitān /",
    "T04sanss03u:27": " aśrupātaṃ kariṣyāmo gatiḥ kāndhasya bhāvitā //",
    "T04sanss03u:28": " [ Bendall ed p46 ---> ]",
    "T04sanss03u:29": " [ Cambridge MS f28b ---> ]",
    "T04sanss03u:30": " sahasâiva ca taṃ dṛṣṭvā saddharmapratibādhakaṃ /",
    "T04sanss03u:31": " dūrato maitram eṣyāmo mā no ruṣyetâiva hi //",
    "T04sanss03u:32": " rakṣiṣyāmo yathāśaktyā vācākarmasu saṃvṛtāḥ /",
    "T04sanss03u:33": " sahasâinān na vakṣyāmaḥ svapāpe 'smin pratiṣṭhitān //",
    "T04sanss03u:34": " dānais tathâpi satkāraiḥ paripācyêha tān narān /",
    "T04sanss03u:35": " paścâināṃś codayiṣyāmo bhūtam āpāyagocarān //",
    "T04sanss03u:36": " gṛhisaṃbhavasaṃtyaktāḥ prāntâraṇyasugocarāḥ /",
    "T04sanss03u:37": " mṛgabhūtā bhaviṣyāmo 'lpârthâlpakṛtyakāḥ //",
    "T04sanss03u:38": " pe //",
    "T04sanss03u:39": " dāntāḥ śāntāś ca muktāś ca grāme 'sminn avatīrya ca /",
    "T04sanss03u:40": " deśayiṣyāmahe dharmaṃ satvā ye dharmatârthikā //",
    "T04sanss03u:41": " sudūram api yāsyāmo dharmakāmān niśamya ca /",
    "T04sanss03u:42": " dharmârāmaratiprāptârthaṃ karttâsma dehinām //",
    "T04sanss03u:43": " saṃmukhaṃ tatra saṃdṛśya satvānāṃ skhalitaṃ pṛthu /",
    "T04sanss03u:44": " ātmaprekṣā bhaviṣyāmo dharmasauratyasaṃsthitāḥ //",
    "T04sanss03u:45": " asatkṛtāḥ satkṛtā vā merukalpāḥ prabhūya ca /",
    "T04sanss03u:46": " anupaliptā lokena bhesyāmo lokanāyakāḥ //",
    "T04sanss03u:47": " bhikṣūṇāṃ bhinnavṛttānāṃ parivādaṃ niśamya ca /",
    "T04sanss03u:48": " karmasvakā bhavisyāmo mâiṣāṃ karma vipacyatām //",
    "T04sanss03u:49": " [ Bendall ed p47 ---> ]",
    "T04sanss03u:50": " badhakān yojayiṣyanti dharmeṣv eṣu hi vartatāṃ /",
    "T04sanss03u:51": " ete dharmā na câsmākaṃ saṃvidyante kathañcana //",
    "T04sanss03u:52": " asmākaṃ śramaṇānāṃ hi na ca śrāmaṇakā guṇāḥ /",
    "T04sanss03u:53": " bhūtāṃ codana saṃśrutyêdaṃ sūtraṃ pratikṣipan //",
    "T04sanss03u:54": " saṃchinnakarṇanāsānām ādarśâiṣāṃ kutaḥ priyaḥ /",
    "T04sanss03u:55": " codanāṃ bhūtataḥ śrutvā saddharmaṃ te kṣipanti tam //",
    "T04sanss03u:56": " ye bhikṣavo bhaviṣyanti saddharmapratigrāhakāḥ /",
    "T04sanss03u:57": " ceṣṭiṣyante tathā teṣāṃ kaścid dharmam imaṃ śṛṇot //",
    "T04sanss03u:58": " rājāno grāhayiṣyanti bhesyanti ca mahājanaḥ /",
    "T04sanss03u:59": " buddhâdhiṣṭhānataḥ satvā dharmaṃ śroṣyantîmaṃ [[DOUBT]]",
    "T04sanss03u:60": " tadā //",
    "T04sanss03u:61": " tasmin kāle vayaṃ-",
    "T04sanss03u:62": " [ Cambridge MS f29a ---> ]",
    "T04sanss03u:63": " kaṣṭe tyaktvā kāyaṃ sajīvitaṃ /",
    "T04sanss03u:64": " saddharmaṃ dhārayiṣyāmaḥ satvānāṃ hitakāraṇād /",
    "T04sanss03u:65": " iti //",
    "T04sanss03u:66": " āryasaddharmapuṇḍarīke 'py uktaṃ //",
    "T04sanss03u:67": " ācāragocararakṣī asaṃsṛṣṭaḥ śucir bhavet /",
    "T04sanss03u:68": " varjayet saṃstavaṃ nityaṃ rājaputrebhi rājabhiḥ //",
    "T04sanss03u:69": " [ Bendall ed p48 ---> ]",
    "T04sanss03u:70": " ye câpi rājñāṃ puruṣāḥ kuryāt te hi na saṃstavaṃ /",
    "T04sanss03u:71": " caṇḍālamuṣṭikaiḥ śauṇḍais tīrthikaiś câpi sarvaśaḥ //",
    "T04sanss03u:72": " adhimānīn na seveta [[DOUBT]] vinayec câgame sthitān /",
    "T04sanss03u:73": " arhantasaṃmatān bhikṣūn duḥśīlāṃś câiva varjayet //",
    "T04sanss03u:74": " bhikṣuṇīṃ varjayen nityaṃ hāsyasaṃlāpagocarāṃ /",
    "T04sanss03u:75": " upāsikāś ca varjeyā prakaṭam anavasthitāḥ //",
    "T04sanss03u:76": " strīpaṇḍakāś ca ye satvāḥ saṃstavaṃ tair vivarjayet /",
    "T04sanss03u:77": " kuleṣu câpi vadhukāḥ kumāryaś ca vivarjayet //",
    "T04sanss03u:78": " na tāḥ saṃmodayej jātu kauśalyaṃ sādhu pṛcchitṛṃ [[DOUBT]] /",
    "T04sanss03u:79": " saṃstavaṃ ca vivarjeyā saukarâurabhrikaiḥ saha //",
    "T04sanss03u:80": " strīpoṣakāś ca ye satvā varjayet tehi saṃstavaṃ /",
    "T04sanss03u:81": " naṭair jhallakamallebhir ye cânye tādṛśā janāḥ //",
    "T04sanss03u:82": " [ Bendall ed p49 ---> ]",
    "T04sanss03u:83": " vāramukhyān na seveta ye cânye bhogavṛttinaḥ /",
    "T04sanss03u:84": " pratisaṃmodanaṃ tebhiḥ sarvaśaḥ parivarjayet //",
    "T04sanss03u:85": " yadā ca dharmaṃ deśeyā mātṛgrāmasya paṇḍito /",
    "T04sanss03u:86": " na câikaḥ praviśet tatra nâpi hāsyasthito bhaved iti //",
    "T04sanss03u:87": " ayaṃ câparo 'nartho bhaved yad idaṃ mārakarmôktaṃ prajñāpāramitāyāṃ /",
    "T04sanss03u:88": " māraḥ pāpīyāṃs tasya bodhisatvasyâciraṃ yānasaṃprasthitasyântike balavattaram udyogam āpatsyate /",
    "T04sanss03u:89": " atrâivâha /",
    "T04sanss03u:90": " punar aparam ānanda yasmin samaye bodhisatvo mahāsatvaḥ",
    "T04sanss03u:91": " prajñāpāramitāyāṃ yogam āpadyate tasmin samaye mārāḥ",
    "T04sanss03u:92": " pāpīyāṃso bodhisatvasya viheṭhanam upasaṃharanti bhayaṃ saṃjanayanti /",
    "T04sanss03u:93": " ulkāpātān diśi digva-",
    "T04sanss03u:94": " [ Cambridge MS f29b ---> ]",
    "T04sanss03u:95": " hān utsṛjanti saṃdarśayanti /",
    "T04sanss03u:96": " apy eva nāmâyaṃ bodhisatvo mahāsatvo 'vanīyeta vā",
    "T04sanss03u:97": " romaharṣo- vâsya bhaved iti /",
    "T04sanss03u:98": " yenâsyâikacittôtpādo 'pi kṣīyetânuttarāyāḥ",
    "T04sanss03u:99": " samyaksaṃbodher iti /",
    "T04sanss03u:100": " punar aparam anyavijñānasaṃjñino likhiṣyanti yāvat",
    "T04sanss03u:101": " paryavāpsyanti /",
    "T04sanss03u:102": " na vayam atrâsvādaṃ labhāmahe ity utthāyâsanāt",
    "T04sanss03u:103": " prakramiṣyanti /",
    "T04sanss03u:104": " evaṃ vijṛmbhamāṇôccagghanto yāvat paryavāpsyantîti",
    "T04sanss03u:105": " mārakarma /",
    "T04sanss03u:106": " evam utpatsyante janapadagrāmâdivitarkāḥ /",
    "T04sanss03u:107": " evam ācāryôpādhyāyamātāpitṛmitrâmātyajñātisālohitamanasikārāḥ /",
    "T04sanss03u:108": " evaṃ coramanasikārāḥ /",
    "T04sanss03u:109": " evaṃ cīvarâdimanasikārāḥ /",
    "T04sanss03u:110": " punar aparaṃ dharmabhāṇakaś chandiko bhaviṣyatîmāṃ gambhīrāṃ prajñāpāramitāṃ lekhayituṃ yāvad vācayitu.ṃ dharmaśravaṇikaś ca kilāsī bhaviṣyati",
    "T04sanss03u:111": " evaṃ viparyayāt /",
    "T04sanss03u:112": " dharmabhāṇakaś ca deśântaraṃ gantukāmo bhaviṣyati",
    "T04sanss03u:113": " dhārmaśravaṇikāś*ca nêti neyaṃ /",
    "T04sanss03u:114": " evaṃ dharmabhāṇako mahêccho bhaviṣyati dhārmaśravaṇiko 'lpêcchêti neyaṃ /",
    "T04sanss03u:115": " saṃkṣepād dharmabhāṇakadhārmaśravaṇikayor yā kācid vidhuratā sarvaṃ tan mārakarmêty uktaṃ //",
    "T04sanss03u:116": " [ Bendall ed p50 ---> ]",
    "T04sanss03u:117": " āryagaganagañjasūtre 'py uktaṃ /",
    "T04sanss03u:118": " iti hi yāvad akuśaladharmânuvarttanatā /",
    "T04sanss03u:119": " kuśaladharmôtsargaś ca sarvaṃ tan mārakarmêti //",
    "T04sanss03u:120": " āryasāgaramatisūtre 'py āha /",
    "T04sanss03u:121": " punar aparaṃ bhagavan bodhisatvâraṇyako bhavati",
    "T04sanss03u:122": " prāntaśayyâsanâbhirato 'lpêcchuḥ saṃtuṣṭaḥ pravivikto 'saṃsṛṣṭo gṛhasthapravrajitaiḥ /",
    "T04sanss03u:123": " so 'lpârthatayâlpakṛtyatayā ca sukhaṃ viharati na ca",
    "T04sanss03u:124": " bāhaśrutyaparyeṣṭāv abhiyukto bhavati na satvaparipākāya na ca",
    "T04sanss03u:125": " dharmaśravaṇe vā dharmasāṃ-",
    "T04sanss03u:126": " [ Cambridge MS f30a ---> ]",
    "T04sanss03u:127": " kathhye vârthaviniścayakathāyāṃ vā vartamānāyāṃ saṃkramitavyaṃ manyate /",
    "T04sanss03u:128": " na paripṛcchanajātīyo bhavati /",
    "T04sanss03u:129": " na kiṃkuśalâbhiyukto bhavati /",
    "T04sanss03u:130": " tasyâraṇyavāsena câikârāmaratitayā ca kleśā na",
    "T04sanss03u:131": " samudācaranti /",
    "T04sanss03u:132": " sa paryutthānaviṣkambhaṇamātreṇa tuṣṭiṃ vindati /",
    "T04sanss03u:133": " na cânuśayasamudyātāya mārgaṃ bhāvayati /",
    "T04sanss03u:134": " sa tatra nâtmârthāya pratipanno bhavati na parârthāya /",
    "T04sanss03u:135": " ayaṃ bhagavan bodhisatvasyâraṇyavāsapratisaṃyuktaḥ saptamo mārâṅkuśêti //",
    "T04sanss03u:136": " pe //",
    "T04sanss03u:137": " punar aparaṃ bhagavan bodhisatvaḥ kalyāṇamitrapratirūpakāṇi",
    "T04sanss03u:138": " pāpamitrāṇi sevate bhajate paryupāste /",
    "T04sanss03u:139": " ye hy enaṃ saṃgrahavastubhyo vicchandya puṇyasaṃbhārāt",
    "T04sanss03u:140": " saddharmaparigrahād vicchandya praviveke niyojayanti /",
    "T04sanss03u:141": " alpârthāyâlpakṛtyatāyāṃ niyojayanti /",
    "T04sanss03u:142": " śrāvakapratyekabuddhapratisaṃyuktāś câsmai kathā",
    "T04sanss03u:143": " abhīkṣṇaṃ deśayanti //",
    "T04sanss03u:144": " yasmiṃś ca samaye bodhisatvo vivekavāsena mahāyāne 'bhyudgacchet",
    "T04sanss03u:145": " tasmin samaye taṃ bodhisatvaṃ vaiyāvṛtyapalibodhe niyojayanti",
    "T04sanss03u:146": " vaiyāvṛtyaṃ bodhisatvenâvaśyaṃ karaṇīyaṃ //",
    "T04sanss03u:147": " yasmiṃś ca samaye bodhisatvo vaiyāvṛtye saṃniyojayitavyas tasmin",
    "T04sanss03u:148": " samaye viveke niyojayanti /",
    "T04sanss03u:149": " evaṃ câinaṃ vadanti /",
    "T04sanss03u:150": " ārabdhavīryasya bodhisatvasya bodhir na kusīdasya /",
    "T04sanss03u:151": " sacet tvam aṣṭābhir navabhir vā kalpair anuttarāṃ sa-",
    "T04sanss03u:152": " [ Bendall ed p51 ---> ]",
    "T04sanss03u:153": " myaksaṃbodhiṃ nâbhisaṃbhotsyase /",
    "T04sanss03u:154": " na bhūyaḥ śakyasy anuttarāṃ samyaksaṃbodhim abhisaṃboddhum /",
    "T04sanss03u:155": " tatra bhagavan /",
    "T04sanss03u:156": " bodhisatvo 'tyārabdhena vīryeṇa sthānaṃ khalu punar etad vidyate",
    "T04sanss03u:157": " yan nirvāṇaphalaṃ-",
    "T04sanss03u:158": " [ Cambridge MS f30b ---> ]",
    "T04sanss03u:159": " prāpnuyād /",
    "T04sanss03u:160": " ayaṃ bhagavan /",
    "T04sanss03u:161": " bodhisatvasya kalyāṇamitrapratirūpakeṇa daśamo mārâṅkuśaḥ //",
    "T04sanss03u:162": " ye 'pi tato 'nye bodhisatvayānīyāḥ pudgalā mārâṅkuśâviddhāḥ pratyaveteṣu dharmeṣu caranti taiḥ sārddhaṃ ratiṃ vindati /",
    "T04sanss03u:163": " tathā hi tadanuvarttakā bhavanti sa hīnasevī viśeṣam anadhigato hīnagatiṃ gacchati yad uta dhanvagatiṃ jaḍâiḍamūkagatiṃ yāvad ekādaśo mārâṅkuśêti",
    "T04sanss03u:164": " yena câivaṃ saṃtatyārabdhavīryasya nirvedāt sarvathā",
    "T04sanss03u:165": " bodhisatvabhāvâiva bhavaty atâiva ratnameghe 'bhihitaṃ /",
    "T04sanss03u:166": " iha bodhisatvaḥ sarvêryāpatheṣu vīryam ārabhate /",
    "T04sanss03u:167": " tathā cârabhate yathā na kāyakhedaṃ saṃjanayati /",
    "T04sanss03u:168": " na cittakhed.am /",
    "T04sanss03u:169": " idam ucyate bodhisatvasya sāṃtatyavīryam iti /",
    "T04sanss03u:170": " kīdṛśaṃ tad vīryaṃ /",
    "T04sanss03u:171": " yena khedo bhavati /",
    "T04sanss03u:172": " yad idam alpabalasya gurukarmârambho 'tivelāyāṃ vâparipakvâdhimukter vā duṣkarakarmârambhas tad yathā",
    "T04sanss03u:173": " svamāṃsadānâdiḥ /",
    "T04sanss03u:174": " dattaś cânenâtmabhāvaḥ /",
    "T04sanss03u:175": " kintv akālaparibhogād vārayati /",
    "T04sanss03u:176": " anyathā hi teṣām eva satvānāṃ bodhisatvakhedena",
    "T04sanss03u:177": " bodhicittavījanāśān mahataḥ phalarāśer nāśaḥ syāt //",
    "T04sanss03u:178": " ataś ca gaganagañjasūtre 'bhihitaṃ /",
    "T04sanss03u:179": " akālapratikāṅkṣaṇatā mārakarmêti /",
    "T04sanss03u:180": " nâpy akālêty ātmabhāvatyāgacittam eva nôtpādyâbhyāsânārambhād dhi na kadācid dadyāt /",
    "T04sanss03u:181": " tasmād evaṃ smṛtim upāsthāpya bodhicittaparipācanavirodhibhyo mohāt svârthaghātibhyaḥ piśitâśanebhyaḥ karmakāribhyaś câtmabhāvo rakṣitavyaḥ",
    "T04sanss03u:182": " bhaiṣajyavṛkṣasya sudarśanasya mūlâdibhogyasya yathâiva",
    "T04sanss03u:183": " vījaṃ /",
    "T04sanss03u:184": " dattvâpi saṃrakṣyam akālabhogāt saṃbuddhabhaiṣajyataros tathâiva //",
    "T04sanss03u:185": " ayaṃ samāsato mārakarmânarthaḥ //",
    "T04sanss03u:186": " asya visarjanaṃ ratnameghasūtre kathitaṃ /",
    "T04sanss03u:187": " kathaṃ ca kulaputrâtra bodhisatvo mārakarmaparihārôpāyakuśalo bhavati /",
    "T04sanss03u:188": " iha bodhisatvo 'kalyāṇamitraṃ sarveṇa sarvaṃ pariva-",
    "T04sanss03u:189": " [ Bendall ed p52 ---> ]",
    "T04sanss03u:190": " rjayati /",
    "T04sanss03u:191": " apratirūpadeśavāsaṃ lokāyatamantrasevanabhāvanāṃ lābhasatkārapūjôpasthānabahumānaṃ sarveṇa sarvaṃ parivarjayati /",
    "T04sanss03u:192": " ye cânye upakleśā bodhipakṣyamārgântarāyikās tān sarveṇa",
    "T04sanss03u:193": " sarvaṃ parivarjayati /",
    "T04sanss03u:194": " teṣāṃ ca pratipakṣaṃ bhajate //",
    "T04sanss03u:195": " atrâiva câkalyāṇamitralakṣaṇam uktaṃ /",
    "T04sanss03u:196": " śīlavipannapudgalavivarjanatayā pāpamitraparivarjanā veditavyā /",
    "T04sanss03u:197": " evaṃ dṛṣṭivipannâcāravipannâjīvavipannapudgalavivarjanatayā /",
    "T04sanss03u:198": " saṅgaṇikârāmapudgalavivarjanatayā /",
    "T04sanss03u:199": " kuśīdapudgalavivarjanatayā /",
    "T04sanss03u:200": " saṃsārâbhiratapudgalavivarjanatayā /",
    "T04sanss03u:201": " bodhiparāṅmukhapudgalaparivarjanatayā /",
    "T04sanss03u:202": " gṛhisaṃsargavivarjanatayā pāpamitraparivarjanā veditavyā /",
    "T04sanss03u:203": " tena ca kulaputrâitāni sthānāni parivarjayatā na teṣāṃ pudgalānām antike duṣṭacittam utpādayitavyaṃ na pratighacittaṃ nâvamanyanācittam utpādayitavyam",
    "T04sanss03u:204": " evaṃ cânena cittam upasthāpayitavyam /",
    "T04sanss03u:205": " uktaṃ hi bhagavatā dhātuśaḥ satvāḥ kāmâdidhātuṃ āsravanti",
    "T04sanss03u:206": " jāyante saṃsyandante saṃsargāc ca vinaśyanti /",
    "T04sanss03u:207": " tasmād ahaṃ saṃsargaṃ varjayiṣyāmîti //",
    "T04sanss03u:208": " bodhicittasaṃpramoṣo 'py anarthaḥ tasya ca hetur ukto ratnakūṭe /",
    "T04sanss03u:209": " caturbhiḥ kāśyapa dharmaiḥ samanvāgatasya bodhisatvasya bodhicittaṃ muhyati /",
    "T04sanss03u:210": " katamaiś caturbhiḥ /",
    "T04sanss03u:211": " ācāryagurudakṣiṇīyavisaṃvādanatayā pareṣām akaukṛtye",
    "T04sanss03u:212": " kaukṛtyôpasaṃharaṇatayā /",
    "T04sanss03u:213": " mahāyānasaṃprasthitānāṃ-",
    "T04sanss03u:214": " [ Cambridge MS f31b ---> ]",
    "T04sanss03u:215": " ca satvānām avarṇâyaśo 'kīrtyalokaniścāraṇatayā māyāśāṭhyena ca param upacarati nâdhyāyâśayenêti asya vivarjanam atrôktaṃ /",
    "T04sanss03u:216": " caturbhiḥ kāśyapa dharmaiḥ samanvāgatasya bodhisatvasya sarvāsu",
    "T04sanss03u:217": " jātiṣu jātamātrasya bodhicittam āmukhībhavati /",
    "T04sanss03u:218": " na cântarā muhyati yāvad bodhimaṇḍaniṣadanāt /",
    "T04sanss03u:219": " katamaiś caturbhiḥ /",
    "T04sanss03u:220": " yad uta jīvitahetor api saṃprajānan mṛṣāvādaṃ na prabhāṣate /",
    "T04sanss03u:221": " antaśo hāsyaprekṣikayâpi /",
    "T04sanss03u:222": " [ Bendall ed p53 ---> ]",
    "T04sanss03u:223": " adhyāśayena ca sarvasatvānām antike tiṣṭhaty apagatamāyāśāṭhyatayā sarvabodhisatveṣu ca śāstṛsaṃjñām",
    "T04sanss03u:224": " utpādayati /",
    "T04sanss03u:225": " caturdiśaṃ ca teṣāṃ varṇaṃ niścārayati /",
    "T04sanss03u:226": " yāṃś ca satvān paripācayati tān sarvān anuttarāyāṃ samyaksaṃbodhau samādāpayati /",
    "T04sanss03u:227": " prādeśikayānâspṛhaṇatayā /",
    "T04sanss03u:228": " ebhiḥ kāśyapa caturbhir iti //",
    "T04sanss03u:229": " siṃhaparipṛcchāyām apy āha /",
    "T04sanss03u:230": " na jātu dharmadānasyântarāyaṃ karoti yaḥ /",
    "T04sanss03u:231": " tenâsau labhate kṣipraṃ lokanāthehi saṅgamam //",
    "T04sanss03u:232": " tathā jātismarād dharmadānāj jānīṣvâivaṃ kumārakêti //",
    "T04sanss03u:233": " tathâtrâiva /",
    "T04sanss03u:234": " bodhicittaṃ na riñcati tena sarvāsu jātiṣu /",
    "T04sanss03u:235": " svapnântare 'pi taccittaṃ kiṃ punar yadi jāgrataḥ //",
    "T04sanss03u:236": " āha /",
    "T04sanss03u:237": " yeṣu viratisthāneṣu grāmeṣu nagareṣu vā /",
    "T04sanss03u:238": " samādāyêti bodhāya tena cittaṃ na riñcati //",
    "T04sanss03u:239": " āryamañjuśrībuddhakṣetraguṇavyūhâlaṃkārasūtre 'py āha /",
    "T04sanss03u:240": " caturbhir dharmaiḥ samanvāgato bodhisatvaḥ praṇidhānān na calati //",
    "T04sanss03u:241": " pe //",
    "T04sanss03u:242": " nihatamānaś ca bhavatîrṣyamātsaryaparivarjakaś ca bhavati",
    "T04sanss03u:243": " parasaṃpadaṃ ca dṛṣṭvâttamanā bhavatîti /",
    "T04sanss03u:244": " idam eva pātrabodhicittasya sphuṭataram asaṃpramo-",
    "T04sanss03u:245": " [ Cambridge MS f32a ---> ]",
    "T04sanss03u:246": " ṣakāraṇaṃ yat",
    "T04sanss03u:247": " tatrâiva ratnakūṭe 'bhihitam /",
    "T04sanss03u:248": " sarvêryāpatheṣu bodhicittaparikarmaṇatayā /",
    "T04sanss03u:249": " bodhicittapūrvaṅgamatayā cêti //",
    "T04sanss03u:250": " tathā hi candrapradīpasūtre pāṭhaḥ /",
    "T04sanss03u:251": " ārocayāmi prativedayāmi vo yathā yathā bahulu",
    "T04sanss03u:252": " [ Bendall ed p54 ---> ]",
    "T04sanss03u:253": " vitarkayen naraḥ",
    "T04sanss03u:254": " tathā tathā bhavati tannimnacittaḥ tehī vitarkehi tanniśritehîti //",
    "T04sanss03u:255": " avasādo 'py anarthâitadvarjanaṃ ca ratnameghe dṛṣṭaṃ /",
    "T04sanss03u:256": " iha bodhisatvo nâivaṃ cittam utpādayati /",
    "T04sanss03u:257": " duṣprāpā bodhir manuṣyabhūtena satā /",
    "T04sanss03u:258": " idaṃ ca me vīryaṃ parīttaṃ ca kusīdo 'haṃ bodhiś câdīptaśiraścailôpamena bahūn kalpān /",
    "T04sanss03u:259": " bahūni kalpaśatāni bahūni kalpasahasrāṇi samudānetavyā /",
    "T04sanss03u:260": " tan nâham utsahae īdṛśaṃ bhāram udvoḍhuṃ //",
    "T04sanss03u:261": " kiṃ tarhi bodhisatvenâivaṃ cittam utpādayitavyaṃ /",
    "T04sanss03u:262": " ye 'pi te 'bhisaṃbuddhās tathāgatârhantaḥ samyaksaṃbuddhā ye",
    "T04sanss03u:263": " câbhisaṃbuddhyante ye vâbhisaṃbhotsyante 'pîdṛśenâiva",
    "T04sanss03u:264": " nayenêdṛśyā pratipadā /",
    "T04sanss03u:265": " īdṛśenâiva vīryeṇâbhisaṃuddhâbhisaṃbudhyante 'bhisaṃbhotsyante ca /",
    "T04sanss03u:266": " yāvan na te tathāgatabhūtâivâbhisaṃbuddhāḥ /",
    "T04sanss03u:267": " aham api tathā tathā ghaṭiṣye tathā tathā vyāyaṃsye",
    "T04sanss03u:268": " sarvasatvasādhāraṇena vīryeṇa sarvasatvârambaṇena vīryeṇa yathâham anuttarāṃ samyaksaṃbodhim abhisaṃbhotsyae iti //",
    "T04sanss03u:269": " punar aparo 'nartho ratnakūṭe dṛṣṭaḥ /",
    "T04sanss03u:270": " aparipāciteṣu satveṣu viśvāso bodhisatvasya skhalitaṃ abhājanībhūteṣu satveṣûdārabuddhadharmasaṃprakāśanāt",
    "T04sanss03u:271": " bodhisatvasya skhalitaṃ //",
    "T04sanss03u:272": " udārâdhimuktikeṣu satveṣu hīnayānasaṃprakāśanād bodhisatvasya",
    "T04sanss03u:273": " skhalitam iti /",
    "T04sanss03u:274": " samyaksmṛtyupasthiteṣu śīlavatsu kalyāṇadharmeṣu prativimānanā duḥśīlapāpadharmasaṃgrahā bodhisatvasya skhalitam iti //",
    "T04sanss03u:275": " anadhimuktir apy anarthaḥ /",
    "T04sanss03u:276": " yathôktaṃ rāṣṭrapālasūtre /",
    "T04sanss03u:277": " yasyâdhimukti na vidyati buddhadharmagaṇe ca na tasya dhimuktiḥ /",
    "T04sanss03u:278": " śikṣavrateṣu na tasya dhimuktiḥ pāpamates tirapāyamukhasya //",
    "T04sanss03u:279": " sêtaś cyuto manujeṣu karmavaśād abudho hi vimūḍhaḥ /",
    "T04sanss03u:280": " narakeṣv atha tiryagatīṣu pretagatīṣu ca vindati duṣkham //",
    "T04sanss03u:281": " iti asya visarjanaṃ ratnakūṭe 'bhihitaṃ dṛṣṭaṃ /",
    "T04sanss03u:282": " yeṣu câsya gambhīreṣu buddhinâvagāhate /",
    "T04sanss03u:283": " tatra tathāgatâiva sākṣîti kṛtvā na pratikṣipati /",
    "T04sanss03u:284": " tathāgatâiva janīte /",
    "T04sanss03u:285": " nâhaṃ jāne /",
    "T04sanss03u:286": " anantā buddhabodhir nānâdhimuktikatayā tathāgatānāṃ satveṣu",
    "T04sanss03u:287": " dharmadeśanā pravarttatae iti //",
    "T04sanss03u:288": " vaiyāvṛtyavartamānenânarthavivarjanakuśalena bhavitavyaṃ /",
    "T04sanss03u:289": " bodhisatvaprātimokṣe hi sahadhārmike dharmaśravaṇe /",
    "T04sanss03u:290": " tathāgatapūjāyāṃ ca vaiyāvṛtyam upadiṣṭaṃ tatra yā vṛttiḥ",
    "T04sanss03u:291": " sā ratnarāśisūtrād āgatā /",
    "T04sanss03u:292": " tatra vaiyāvṛtyakareṇa bhikṣuṇā sarvabhikṣusaṃghasya cittam",
    "T04sanss03u:293": " abhirādhayitavyaṃ /",
    "T04sanss03u:294": " tatra ye bhikṣavâraṇyakāḥ prāntaśayyâsanikās teṣāṃ /",
    "T04sanss03u:295": " vaiyāvṛtyakareṇa bhikṣuṇā sarveṇa sarvaṃ na karmasamutthānaṃ dātavyaṃ /",
    "T04sanss03u:296": " yadi punar āraṇyakasya bhikṣoḥ saṃghaparyāpannaṃ śaikṣakaṃ karma prāpnuyāt /",
    "T04sanss03u:297": " etena vaiyāvṛtyakareṇa bhikṣuṇâtmanâiva tat kartavyaṃ /",
    "T04sanss03u:298": " anyataro vā bhikṣur adhyeṣyo na punaḥ sâraṇyako bhikṣur utpīḍayitavyas tatra yo bhikṣuḥ piṇḍacāriko bhavati tasya tena",
    "T04sanss03u:299": " vaiyāvṛtyakareṇa bhikṣuṇā praṇītabhojaneṣu saṃvibhāgaḥ",
    "T04sanss03u:300": " kartavyaḥ /",
    "T04sanss03u:301": " tatra kāśyapa yo bhikṣur yogâ-",
    "T04sanss03u:302": " [ Cambridge MS f33a ---> ]",
    "T04sanss03u:303": " cārī bhavati /",
    "T04sanss03u:304": " tasya tena vaiyāvṛtyakareṇa bhikṣuṇânulomikāny upakaraṇāny upasaṃhartavyāni glānapratyayabhaiṣajyapariṣkārāś ca /",
    "T04sanss03u:305": " yasmiṃś ca pradeśe sa yogâcārī bhikṣuḥ prativasati tasmin pradeśe",
    "T04sanss03u:306": " nôccaśabdaḥ kartavyaḥ /",
    "T04sanss03u:307": " rakṣitavyo vaiyāvṛtyakareṇa bhikṣuṇā yogâcārī bhikṣuḥ /",
    "T04sanss03u:308": " śayyâsanôpastambhanâsya kartavyā /",
    "T04sanss03u:309": " praṇītāni ca saṃpriyāṇi yogâcārabhūmyanukūlāni",
    "T04sanss03u:310": " khādanīyabhojanīyāny upanāmayitavyāni //",
    "T04sanss03u:311": " pe //",
    "T04sanss03u:312": " ye bhikṣavo bāhuśrutye 'bhiyuktā bhavanti teṣām utsāho dāta-",
    "T04sanss03u:313": " [ Bendall ed p56 ---> ]",
    "T04sanss03u:314": " vyaḥ /",
    "T04sanss03u:315": " yāvat te 'pi parirakṣitavyāḥ /",
    "T04sanss03u:316": " ye dhārmakathikā bhikṣavo bhaviṣyanti /",
    "T04sanss03u:317": " teṣāṃ pratīhāradharmatā kartavyā /",
    "T04sanss03u:318": " yāvad dhārmaśravaṇikāś côdyojayitavyāḥ parṣanmaṇḍalaṃ parisaṃsthāpayitavyaṃ /",
    "T04sanss03u:319": " sāṃkathyamaṇḍalaṃ viśodhayitavyaṃ yāvat sādhukārabahulena câsya bhavitavyaṃ //",
    "T04sanss03u:320": " pe //",
    "T04sanss03u:321": " na kvacid vastuni aiścaryasaṃjñôtpādayitavyā /",
    "T04sanss03u:322": " kiyat parīttam api kāryaṃ saṃghamatena kartavyaṃ /",
    "T04sanss03u:323": " na svamatena yāvan na sāṃghikaś cāturdiśasāṃghikena",
    "T04sanss03u:324": " saṃsṛṣṭaḥ kartavyaḥ /",
    "T04sanss03u:325": " evaṃ viparyayād evaṃ staupikena sahânyonyasaṃsargapratiṣedhaḥ /",
    "T04sanss03u:326": " yadi cāturdiśe saṃghe vaikalyaṃ bhavet sāṃghikaś ca lābhôtsado bhavet tena vaiyāvṛtyakareṇa bhikṣuṇā bhikṣusaṃgham",
    "T04sanss03u:327": " ekamānasaṃ kṛtvā /",
    "T04sanss03u:328": " sāṃghikalābhāc cāturdiśasāṃghikakāryaṃ kartavyaṃ /",
    "T04sanss03u:329": " evaṃ stūpe 'pi pralugne 'yam eva vidhir dāyakān dānapatīn vā",
    "T04sanss03u:330": " samādāpya pratisaṃskartavyêty ājñā /",
    "T04sanss03u:331": " yadi punaḥ kāśyapa kiyad bahur api staupiko lābho bhavet /",
    "T04sanss03u:332": " sa vaiyākṛtyakareṇa na saṃghena cāturdiśasaṃghe upanāmayitavyaḥ /",
    "T04sanss03u:333": " tat kasmād dhetoḥ /",
    "T04sanss03u:334": " yā staupikântaśâikadaśâpi śrāddhaiḥ prasādabahulair niryātitā bhavati /",
    "T04sanss03u:335": " sā sa-",
    "T04sanss03u:336": " [ Cambridge MS f33b ---> ]",
    "T04sanss03u:337": " devakasya lokasya caityaṃ /",
    "T04sanss03u:338": " kaḥ punar vādo ratnaṃ vā ratnasaṃmataṃ vā yac ca stūpe",
    "T04sanss03u:339": " cīvaraṃ niryātitaṃ bhavati /",
    "T04sanss03u:340": " tat tatrâiva tathāgatacaitye vātâtapavṛṣṭibhiḥ parikṣayaṃ gacchatu /",
    "T04sanss03u:341": " na punaḥ staupikaṃ cīvaraṃ hiraṇyamūlyena parivartayitavyaṃ /",
    "T04sanss03u:342": " na hi staupikasya kaścid argho nâpi stūpasya kenacid vaikalyaṃ yo hi kaścit kāśyapa vaiyāvṛtyakaro bhikṣū ruṣṭacittaḥ",
    "T04sanss03u:343": " śīlavatāṃ dakṣiṇīyānām [[DOUBT]] aiśvaryād ājñaptiṃ dadāti",
    "T04sanss03u:344": " sa tenâkuśalena karmaṇā narakagāmī bhavatîti /",
    "T04sanss03u:345": " yadi manuṣyalokam āgacchati dāso bhavati parakarmakaro lābhī ca",
    "T04sanss03u:346": " bhavati khaṭacapeṭapracaṇḍaprahārāṇāṃ / pe /",
    "T04sanss03u:347": " daṇḍakarmabhayatarjitaṃ bhikṣuṃ-",
    "T04sanss03u:348": " [ Bendall ed p57 ---> ]",
    "T04sanss03u:349": " karoty akālapreṣaṇam",
    "T04sanss03u:350": " akālajñaptiṃ dadāti /",
    "T04sanss03u:351": " sa tenâkuśalena karmaṇā bahuśaṅkur nāma pratyekanarakas tatrâsyôpapattir bhavati /",
    "T04sanss03u:352": " yāvat sahasraviddhaḥ kāyo bhavati /",
    "T04sanss03u:353": " ādīptaḥ /",
    "T04sanss03u:354": " pradīptaḥ saṃprajvalitaḥ / pe /",
    "T04sanss03u:355": " yojanaśatavistārapramāṇā jihvā bhavati /",
    "T04sanss03u:356": " tasya tatra jihvêndriye bahūni śaṅkuśatasahasrāṇi ādīptāni",
    "T04sanss03u:357": " ayasmayāni nikhātāni bhavanti /",
    "T04sanss03u:358": " yo hi kaścit kāśyapa vaiyavṛtyakaro bhikṣur āgatâgataṃ sāṃghikaṃ lābhaṃ sannidhiṃ karoti na kālânukālaṃ dadāti /",
    "T04sanss03u:359": " udvaśyāpayitavyā viheṭhayitvā dadāti /",
    "T04sanss03u:360": " keṣāñcin na dadāti /",
    "T04sanss03u:361": " sa tenâkuśalamūlena jaṅghā nāma gūthamṛtikāpretayonis tatrâsyôpapattir bhavati /",
    "T04sanss03u:362": " tatrâsyânye pretā bhojanaṃ gṛhītvâpadarśayanti /",
    "T04sanss03u:363": " sôdvaśyamānas tadbhojanam animiṣābhyāṃ netrābhyāṃ paśyamānaḥ kṣutpipāsāparigato duṣkhāṃ /",
    "T04sanss03u:364": " vedanāṃ vetti na ca varṣasahasreṇâpi tasya bhojanasya lābhī",
    "T04sanss03u:365": " bhavati /",
    "T04sanss03u:366": " yad api kadācit karhicid bhojanaṃ labdhaṃ-",
    "T04sanss03u:367": " [ Cambridge MS f34a ---> ]",
    "T04sanss03u:368": " bhavati tad uccāraṃ bhavati pūyaśoṇitaṃ vêti //",
    "T04sanss03u:369": " saṃgharakṣitâvadāne 'py anarthôktaḥ /",
    "T04sanss03u:370": " yāṃs tvaṃ saṃgharakṣita satvān adrākṣīḥ kuḍyâkārāṃs te",
    "T04sanss03u:371": " bhikṣavâsan /",
    "T04sanss03u:372": " taiḥ sāṃghikaṃ kuḍyaṃ śleṣmaṇā nāśitaṃ /",
    "T04sanss03u:373": " tasya karmaṇo vipākena kuḍyâkārāḥ saṃvṛttāḥ /",
    "T04sanss03u:374": " yāṃs tvaṃ saṃgharakṣita satvān adrākṣīḥ stambhâkārāṃs te",
    "T04sanss03u:375": " bhikṣavâsan /",
    "T04sanss03u:376": " taiḥ sāṃghikastaṃbhaḥ siṃhāṇakena nāśitaḥ /",
    "T04sanss03u:377": " tena stambhâkārāḥ saṃvṛttāḥ /",
    "T04sanss03u:378": " yāṃs tvaṃ satvān adrākṣīr vṛkṣâkārān patrâkārān",
    "T04sanss03u:379": " phalâkārān te 'pi bhikṣavâsan /",
    "T04sanss03u:380": " tair api sāṃghikāni vṛkṣapatrapus.paphalāni paudgalikaparibhogena",
    "T04sanss03u:381": " paribhuktāni tena te vṛkṣapatrapuṣpaphalâkārāḥ saṃvṛttāḥ /",
    "T04sanss03u:382": " yāṃs tvaṃ satvān adrākṣī rajjvākārān",
    "T04sanss03u:383": " saṃmārjany-ākārāṃs te bhikṣavâsan /",
    "T04sanss03u:384": " taiḥ sāṃghikā rajjusammārjanyaḥ paudgalikaparibhogena paribhuktās tena rajjvākārāḥ sammārjany-ākā-",
    "T04sanss03u:385": " [ Bendall ed p58 ---> ]",
    "T04sanss03u:386": " rāś ca saṃvṛttāḥ /",
    "T04sanss03u:387": " yaṃ tvaṃ satvam adrākṣīs taṭṭâkāraṃ sa śrāmaṇerakâsīt /",
    "T04sanss03u:388": " sa taṭṭukaṃ nirmādayati /",
    "T04sanss03u:389": " āgantukāś ca bhikṣavo 'bhyāgatāḥ /",
    "T04sanss03u:390": " tair asau dṛṣṭaś ca pṛṣṭaś ca śrāmaṇeraka kim ayaṃ saṃghasya",
    "T04sanss03u:391": " pānakaṃ bhaviṣyati /",
    "T04sanss03u:392": " sa mātsaryôpahatacittaḥ kathayati /",
    "T04sanss03u:393": " kiṃ na paśyatha taṭṭukaṃ nirmāditaṃ pītaṃ pānakam iti /",
    "T04sanss03u:394": " te vṛttā velêti nairāśyam āpannā hīnadīnavadanāḥ",
    "T04sanss03u:395": " prakrāntāḥ /",
    "T04sanss03u:396": " sa tasya karmaṇo vipākena taṭṭukâkāraḥ saṃvṛttāḥ //",
    "T04sanss03u:397": " yaṃ tvam satvam adrākṣīr udūkhalâkāraṃ so 'pi",
    "T04sanss03u:398": " bhikṣur āsīt /",
    "T04sanss03u:399": " tasya pātrakarma pratyupasthitaṃ /",
    "T04sanss03u:400": " tatra câikaḥ śrāmaṇerako 'rhan mudrāvāre niyuktaḥ /",
    "T04sanss03u:401": " sa tenôktaḥ śrāmaṇeraka dadasva me khalistākaṃ kuṭṭayitvêti /",
    "T04sanss03u:402": " sa kathayati /",
    "T04sanss03u:403": " sthavira tiṣṭha tāvan muhūrtaṃ vyagro 'smi paścāt kuṭṭayitvā",
    "T04sanss03u:404": " dāsyāmîti /",
    "T04sanss03u:405": " sa saṃjātâmarṣaḥ kathayati /",
    "T04sanss03u:406": " [ Cambridge MS f34b ---> ]",
    "T04sanss03u:407": " śrāmaṇeraka yadi mama kalpate udūkhalaṃ spraṣṭuṃ tvām evâham",
    "T04sanss03u:408": " udūkhale prakṣipya kuṭṭayeyaṃ /",
    "T04sanss03u:409": " prāg eva khalistokam iti /",
    "T04sanss03u:410": " sa śrāmaṇeraḥ saṃlakṣayati /",
    "T04sanss03u:411": " tīvraparyavasthānaparyavasthito 'yaṃ /",
    "T04sanss03u:412": " yady aham asmai prativacanaṃ dāsyāmi bhūyasyā mātrayā prakopam",
    "T04sanss03u:413": " āpatsyatîti tūṣṇīm avasthitaḥ /",
    "T04sanss03u:414": " yadâsya paryavasthānaṃ vigataṃ tadôpasaṃkramya kathayati /",
    "T04sanss03u:415": " sthavira jānīṣe tvaṃ ko 'ham iti /",
    "T04sanss03u:416": " sa kathayati /",
    "T04sanss03u:417": " jāne tvāṃ kāśyapasya samyaksaṃbuddhasya pravrajitaṃ śrāmaṇerakaṃ /",
    "T04sanss03u:418": " aham api bhikṣuḥ sthaviraḥ /",
    "T04sanss03u:419": " śrāmaṇerakaḥ kathayati /",
    "T04sanss03u:420": " yady apy evaṃ tathâpi tu yan mayā pravrajitena karaṇīyaṃ tat",
    "T04sanss03u:421": " kṛtaṃ /",
    "T04sanss03u:422": " kiṃ kṛtaṃ kleśaprahāṇaṃ chinnasakalabandhano 'haṃ sarvabandhanavinirmuktaḥ /",
    "T04sanss03u:423": " kharaṃ te vākkarma niścāritaṃ /",
    "T04sanss03u:424": " atyayam atyayato deśaya /",
    "T04sanss03u:425": " apy eva nāmâitat karmaparikṣayaṃ tanutvaṃ paryādānaṃ gacched iti /",
    "T04sanss03u:426": " tenâtyayam-",
    "T04sanss03u:427": " [ Bendall ed p59 ---> ]",
    "T04sanss03u:428": " atyayato na deśitaṃ tena karmaṇôdūkhalâkāraḥ",
    "T04sanss03u:429": " saṃvṛttaḥ //",
    "T04sanss03u:430": " yāṃs tvaṃ satvān adrākṣīḥ sthālyâkārān /",
    "T04sanss03u:431": " te kalpikārakâsan bhikṣūṇām upasthāyakāḥ /",
    "T04sanss03u:432": " te bhaiṣajyāni kvāthayanto bhikṣubhir apriyam uktāḥ taiś cittaṃ pradūṣya sthālyo bhinnāḥ tena sthālyâkārāḥ",
    "T04sanss03u:433": " saṃvṛttāḥ /",
    "T04sanss03u:434": " yaṃ tvaṃ satvam adrākṣīr madhye chinnaṃ tantunā dhāryamāṇaṃ so 'pi bhikṣur āsīl lābhī grāhikaḥ tena mātsaryâbhibhūtena",
    "T04sanss03u:435": " lābhaḥ saṃparivartitaḥ /",
    "T04sanss03u:436": " yo vārṣikaḥ sa haimantikaḥ pariṇāmitaḥ /",
    "T04sanss03u:437": " yas tu haimantikaḥ sa vārṣikaḥ pariṇāmitaḥ /",
    "T04sanss03u:438": " tasya karmaṇo vipākena madhye chinnas tantunā dhāryamāṇo gacchati //",
    "T04sanss03u:439": " śikṣāsamuccaye dharmabhāṇakâdirakṣāparicchedas tṛtīyaḥ //",
    "T04sanss03u:440": " Copyright (c) 2002 by Jens Braarvig - Oslo"
}