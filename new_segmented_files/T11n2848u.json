{
    "T11n2848u_001:3": " Bauddha manīṣā",
    "T11n2848u_001:10": " Bauddheṣu Pramāṇamīmāṃsā",
    "T11n2848u_001:17": " asti mahad rikthaṃ bauddhanaiyāyikānāṃ bhāratīyapramāṇamīmāṃsāśastrāṇāṃ",
    "T11n2848u_001:18": " samudbhāvane saṃvikāse samupabṛṃhaṇe ca |",
    "T11n2848u_001:19": " ramāṇamīmāṃsakeṣu bauddhataditarayoḥ",
    "T11n2848u_001:20": " katarasmin sampradāye idamprathamatayā pramāṇaśāstraṃ prādurbhāvamabhajaditi",
    "T11n2848u_001:21": " pracurapramāṇānupalabdheradyāpi nirṇetuṃ naiva śakyam |",
    "T11n2848u_001:22": " gautamīya - ūrvapakṣasūtreṣvanāhāryotthāpitānāṃ pratyakṣādyaprāmāṇya - traikālyakhaṇḍanavyaktipadārthatva - samarthanānātmatvābhāvādbhāvotpatti - kṣaṇabhaṅgatvānīśvaratvānavayavitvavi - jñānamātratvādibauddhavādānāṃ",
    "T11n2848u_001:23": " tattatsaugatatantreṣu tattatparyavasitarūpāṇāṃ paryālocanayā pramāṇa - premayavikāsasamīkṣayā ca vidyābhūṣaṇa - dāsaguptādiparikalpito bauddhapramāṇacarcāyā",
    "T11n2848u_001:24": " nyāyasūtrottarabhāvitvasiddhānto na nrigalito bhavati |",
    "T11n2848u_001:25": " pūrvapakṣasūtreṣu",
    "T11n2848u_001:26": " kathañcit purātanāsadvijñānavādasthitikalpanāpi śūnya - vijñānavādapravartakatvenākhyāta - nāgārjunamaitreyāsaṅgavasubandhuprabhṛtīnāṃ nyāyasūtrottarabhāvitvamanorathaṃ",
    "T11n2848u_001:27": " na pūrayati |",
    "T11n2848u_001:28": " śūnyavijñānānātmatirikta - pūrvoktasūtrasthavādāstatratyasaugatatantrasiddhāntapradaprāptā",
    "T11n2848u_001:29": " ātmānaṃ nirāyāsaṃ nyāyasūtra - pratipādita - siddhāntebhyo'pi prāktanatvaṃ",
    "T11n2848u_001:30": " dyotayanti ,",
    "T11n2848u_001:31": " saṃbhavayanti ca nyāyasūtrānapekṣi - sarvāstivādasammatapramāṇaprameyādikhaṇḍanaiḥ",
    "T11n2848u_001:32": " nāgārjunādīnāṃ sarvanāstitvavāda - sāfalyam ,",
    "T11n2848u_001:33": " sarvāstivāda - mādhyamikādimatāpekṣitvaṃ ca nyāyasūtrapūrvapakṣavādānām",
    "T11n2848u_001:34": " | yā hi vigrahavyāvarttanyām tadvṛttau ca pūrvapakṣatvena samupalabdhā catuṣpramāṇacarcā ,",
    "T11n2848u_001:35": " sā svodgamaprasthānamanviṣantī ,",
    "T11n2848u_001:36": " adyāpyasamañjameva niravakāśā bhramati |",
    "T11n2848u_001:37": " nyāyasūtrakṛt",
    "T11n2848u_001:38": " tadbhāṣyakṛt - tadvārtikakṛt - tattātparyakṛdbhiḥ svaprasthāne yo'ṅgīkāraḥ",
    "T11n2848u_001:39": " samupalabhyate ,",
    "T11n2848u_001:40": " sa tadvirodhenānyakalpane",
    "T11n2848u_001:41": " viśiṣṭabādhakapramāṇopalabdhimantarā naiva vidvatsahaḥ |",
    "T11n2848u_001:42": " suviditameva bauddhanāṃ",
    "T11n2848u_001:43": " tarkānurodhitvaṃ śruti - smṛtyanuyāyināṃ ca prācīnavaidika - dārśanikānāṃ tadvirodhitvamiti | tadevam",
    "T11n2848u_001:44": " anurodhitvena bauddheṣu tarkāṇāṃ purvabhāvaḥ ,",
    "T11n2848u_001:45": " tatprabhāvād gautamīyādiṣu paścādbhāvo nāsamañjasaḥ",
    "T11n2848u_001:46": " pratīyate | bhavatu vā aitihāsikānāṃ sambhāvanāmaṇḍito yathā - tathā - vādaḥ ,",
    "T11n2848u_001:47": " na tasyeha idānīṃ prāsaṅgikatvam |",
    "T11n2848u_001:48": " saugatapramāṇaśāstraṇāṃ",
    "T11n2848u_001:49": " parīkṣayā kāṇādagautamīyaiḥ samaṃ saugatakṛta - vāda - jalpa - vitaṇḍākathānāṃ paurvāparyopajīvakopajīvyabhāvasamīkṣayā",
    "T11n2848u_001:50": " tu saprakāśaṃ mayā prakāśanīyaḥ |",
    "T11n2848u_001:57": " brahyajālīyaparapravādān parīkṣitum ,",
    "T11n2848u_001:58": " parirakṣituṃ ca duḥkhanirodhagāminīṃ pratipad",
    "T11n2848u_001:59": " viśuddhiṃ bhagavatā buddhena sarvasaṃskārāṇām anityatvabodhāya ,",
    "T11n2848u_001:60": " sarvaduḥkhānāṃ ca antakaraṇāya ,",
    "T11n2848u_001:61": " śīlasamādhyorapi jananīva utpādayitrī pālayitrī",
    "T11n2848u_001:62": " ca mahāprajñā prajñāpāramitā puraskṛtā |",
    "T11n2848u_001:63": " prajñāprāmāṇyodbodhanāya vaiśālyāṃ kūṭāgāraśālāyāmudīritaṃ",
    "T11n2848u_001:64": " na tāvāhaṃ pāpima ,",
    "T11n2848u_001:65": " parinibbāyissāmi yāva me",
    "T11n2848u_001:66": " bhikkhū uppannaṃ parapvādaṃ sahadhammena suniggahitaṃ niggahetvā sapāṭihāriyaṃ",
    "T11n2848u_001:67": " dhammaṃ desisantī ' ti ( udāne 6 / 9 )",
    "T11n2848u_001:68": " bhagavadvacanaṃ praśasyataramiva bhavati |",
    "T11n2848u_001:69": " etadgarbhikṛtamidam aṣṭasāhasnikāvacanamapi samyagavadheyaṃ bhavati - praġyāpāramitaiva āyuṣmana sāriputra ,",
    "T11n2848u_001:70": " sārvayānikī ' iti |",
    "T11n2848u_001:71": " kiṃ bahunā , ' yatkiñcidudayadharmakaṃ tannirodhadharmakam ' yaṃ kiṃci samudayadhammaṃ sabbaṃ taṃ",
    "T11n2848u_001:72": " nirodhadhammaṃ ' ti ( udāne 5 / 3 )",
    "T11n2848u_001:73": " nāhamekadharmamapi anabhijñāyāpariġyāya duḥkhasyāntakriyāṃ",
    "T11n2848u_001:74": " vadāmī ( a . ko . bhā . 1 / 15 )",
    "T11n2848u_001:75": " tyādibuddhavacanāni sfuṭameva",
    "T11n2848u_001:76": " vyaptyanumitigarbhāṃ kathām udāharanti |",
    "T11n2848u_001:77": " nityāgamapratipāditamarthaṃ na",
    "T11n2848u_001:78": " bahumanyamānāḥ śraddhāprajñayośca ' prajñāpradhānaṃ tvanayo ' rityādināgārjunādivacanaiḥ ( ratnāvalī - 5 )",
    "T11n2848u_001:79": " prajñāyā eva prādhānyamityudghoṣayanto",
    "T11n2848u_001:80": " bauddhadārśanikā avidyā - pratipakṣatvena aṅgībhūtāyāṃ",
    "T11n2848u_001:81": " madhyamāyāṃ pratipadi prathamatvena ca anubhavāvasānāṃ samyagdṛṣṭirūpāṃ vidyāṃ",
    "T11n2848u_001:82": " puraskurvanti |",
    "T11n2848u_001:83": " eṣa prajñāpuraskāra evotsabhūmiḥ bauddhapramāṇaśāstrāṇām |",
    "T11n2848u_001:84": " prajñāparāṇāṃ saugatānāṃ pramāṇavyasanitvaṃ sahajenaiva sambhāvayituṃ śakyaṃ",
    "T11n2848u_001:85": " yena lokottaravādibhistaiḥ diṅgnāgapramukhaiḥ śūnyatādvayādhigamarūpasya",
    "T11n2848u_001:86": " dharmakāyabhūtasya buddhasyaiva pramāṇarūpatvam ,",
    "T11n2848u_001:87": " tasyaiva ca ' prajñāpāramitā - jñānamadvayaṃ sa tathāgatah ' ( prajñāpāramitā - piṇḍārthaḥ )",
    "T11n2848u_001:88": " ityādivacanaiḥ advayajñānarūpatvaṃ vyavasthāpya",
    "T11n2848u_001:89": " pamāṇabhūtāya jagaddhitaiṣiṇe ( pra . sa . 1 / 1 )",
    "T11n2848u_001:90": " ityādibhiḥ satyacatuṣṭayāvisaṃvādine tasmai",
    "T11n2848u_001:91": " namaskāro'bhihitaḥ dharmakīrttinā ca pramāṇavārttikaprathamaparicchedapratipādyena",
    "T11n2848u_001:92": " avisaṃvādanāt bhagavataḥ pramāṇabhūtatvamiti vyākhyātam |",
    "T11n2848u_001:93": " etatsarvam",
    "T11n2848u_001:94": " abhiprotyoktaṃ prajñākāramatinā bhagavataḥ pramāṇabhūtatvamiti vyākhyātam |",
    "T11n2848u_001:95": " etatsarvam abhiprotyoktaṃ prajñākāramatinā pramāṇavārttikālaṅkārabhāṣye ( pṛ 116 )",
    "T11n2848u_001:96": " pramāṇādeva samastasiddhiriti pratipādayatā -",
    "T11n2848u_001:103": " pramāṇatattvaṃ bhagavāṃstathāgato dideśa yasmādubhayena",
    "T11n2848u_001:104": " nityam |",
    "T11n2848u_001:108": " ataḥ paraṃ nāsti tataḥ pramāṇaṃ tathāgatādeva",
    "T11n2848u_001:109": " samastasiddhiḥ |",
    "T11n2848u_001:110": " iti | | |",
    "T11n2848u_001:117": " evaṃ pramāṇabhūtatvaṃ buddhatve prayojakam",
    "T11n2848u_001:118": " adhigatya , sakalamapi bauddhaprasthānaṃ",
    "T11n2848u_001:119": " sākṣāt paramparayā vā pramāṇamīmāṃsāyāmeva paryavasitaṃ bhavati | evaṃ",
    "T11n2848u_001:120": " satyasmin laghukāyanibandhe saugatasammataṃ jñānasvarūpaṃ samāsena mīyate ,",
    "T11n2848u_001:121": " prasaṅgena tu kāṇādaṃ gautamīyaṃ cāpi kiṃcid",
    "T11n2848u_001:122": " nirdiśyate |",
    "T11n2848u_001:129": " arthākriyāvirahiṇo nityasya jñānasyāprāmāṇyam ,",
    "T11n2848u_001:130": " anityayā vastusaṅgatāyā eva dhiyaḥ prāmāṇyamiti",
    "T11n2848u_001:131": " bauddhapramāṇacintāyā abhimatam |",
    "T11n2848u_001:132": " avisaṃvāditve sati ajñātārthaprakāśakatva",
    "T11n2848u_001:133": " miti pramāṇalakṣaṇaṃ bahyetarobhayavādisammataṃ paramārthasaṃvṛtibhyāṃ dvidhā",
    "T11n2848u_001:134": " bhinnam | paramārthato'dvaitabodhasyājñātārthaprakāśarūpasya avisaṃvādanāt saṃvṛtisataḥ",
    "T11n2848u_001:135": " pratyakṣānumānābhyāṃ sākṣāt paramparayā vā ajñātasvalakṣaṇakānāmavisaṃvāditvena",
    "T11n2848u_001:136": " jñāpanād , dvayoḥ pramāṇyaṃ sidhyati",
    "T11n2848u_001:137": " | arthakriyāsamartha yad ityādi prasiddhapramāṇavārtikavacanaṃ ( 2 / 3 )",
    "T11n2848u_001:138": " sautrāntikānāṃ bāhyasadvastuvādaṃ vijñānavādināṃ",
    "T11n2848u_001:139": " vijñānaparamārthādvaitavādamanudhāvati |",
    "T11n2848u_001:140": " ubhayathāpi ca prāmāṇyāyā dhiyo",
    "T11n2848u_001:141": " vastusaṃgitatvaṃ ca virūdhyati |",
    "T11n2848u_001:142": " arthapakṣapāntinyā asyā buddheḥ pramāṇyāya",
    "T11n2848u_001:143": " bauddhaiḥ sarvaprathamaṃ jñeyasvarūpacintā vidhīyate ,",
    "T11n2848u_001:144": " sandhīyate ca pramāṇavyavasthāyastadeva",
    "T11n2848u_001:145": " prayojakaṃ tattvamiti |",
    "T11n2848u_001:146": " ata eva vastuvādisammataḥ meyādhīnā mānasiddhi ritipakṣaḥ",
    "T11n2848u_001:147": " siddhāntinto bhavati |",
    "T11n2848u_001:148": " vijñānavāde tu meyena mānavyavasthā yadyapyadhigatā ,",
    "T11n2848u_001:149": " tathāpi meyaṃ mānādhīnamiti siddhānto'pi",
    "T11n2848u_001:150": " paryavasyati |",
    "T11n2848u_001:151": " sahopalambhaniyamād vastubodhe mānaprādhānyamaṅgīkṛtyaiva vijñānavādibhiḥ",
    "T11n2848u_001:152": " saṃkalaṃ bāhyaṃ meyajātamapahatya mānaśeṣatā nītā |",
    "T11n2848u_001:153": " mānānurodhena viṣayavyavasthāṃ",
    "T11n2848u_001:154": " prasthāpayadbhiḥ kāṇādagautamīyaiḥ darśanasparśanāmyāmekārthagrahaṇā - ditinyāyāt sthiravati anyatamaprameye anekeṣāṃ",
    "T11n2848u_001:155": " pramāṇānām samavāyaḥ ekena ca pramāṇenanekeṣāṃ grahaṇamiti pramāṇasaṃplavavadaḥ",
    "T11n2848u_001:156": " prastūyate |",
    "T11n2848u_001:157": " eṣa ca saṃplavaḥ pramāṇam prameyaṃ cāviśeṣeṇa aniyataṃ saṃplutaṃ",
    "T11n2848u_001:158": " ca karoti | bauddhaistvatra viplavapakṣa āsañjitastadnurūpameva teṣāṃ svalakṣaṇa - sāmānyalakṣaṇābhyāṃ viṣayadvaividhyam pratyakṣānumānābhyāṃ",
    "T11n2848u_001:159": " ca pramāṇadvaividhyaṃ paryavasyati ,",
    "T11n2848u_001:160": " uktam pramāṇavartike mānaṃ dvividhaṃ viṣayadvaividhyāt",
    "T11n2848u_001:161": " ( 2 / 1 ) tryekasaṃkhyānirāso va prameyadvayadarśanāt ( 2 / 64 ) ityādi |",
    "T11n2848u_001:168": " asti vastuviṣaye sāmānya - viśeṣābhyāṃ tadubhayamilitarūpābhyāṃ ca bauddhetarayorvipratipattiḥ",
    "T11n2848u_001:169": " | kāṇādagautamīyeṣu sāmānya - viśeṣa - tadvadbhedāttridhātvena na",
    "T11n2848u_001:170": " pramāṇa - prameyadvitve ,",
    "T11n2848u_001:171": " nāpi prameyeṣva - sāṃkarya pramāṇānām ,",
    "T11n2848u_001:172": " uktam udyotakarīyavārttike na tāvat pramāṇadvayaṃ",
    "T11n2848u_001:173": " pratipadyāmahe ,",
    "T11n2848u_001:174": " na viṣayadvayam ,",
    "T11n2848u_001:175": " nāpyasaṅkaramiti |",
    "T11n2848u_001:176": " bauddhamate tu sāmānya - viśeṣābhyām asaṃkīrṇarūpābhyām arthakriyātaddvirūddhābhyāṃ",
    "T11n2848u_001:177": " vastunaḥ svabhāvadvaividhyam ,",
    "T11n2848u_001:178": " tadvaśāt prameyadvitvaṃ sammataṃ bhavati |",
    "T11n2848u_001:179": " vastutastu bauddhamate",
    "T11n2848u_001:180": " sāmānyasyāpi vastutvam āpātaramyameva |",
    "T11n2848u_001:181": " buddhāvākārārpaṇa kṣamatvāt tasyaiva cārthakriyākāritvāt",
    "T11n2848u_001:182": " viśeṣasyaiva vastutvaṃ ,",
    "T11n2848u_001:183": " na sāmānyasya ukta mmeyaṃ",
    "T11n2848u_001:184": " tvekaṃ svalakṣaṇaṃ tasmādarthakriyāsiddhe riti evaṃ satyapi na sarvathā nirālambanaḥ",
    "T11n2848u_001:185": " sāmānya vyavahāraḥ |",
    "T11n2848u_001:186": " viśeṣasyaiva anugatākāratvena sāmānyapratīteḥ ,",
    "T11n2848u_001:187": " tasyaiva ca jñeyasvalakṣaṇarūpatvena samānatayā",
    "T11n2848u_001:188": " sāmānyasvīkārācca |",
    "T11n2848u_001:189": " viśeṣa eva yato vijātīyavyāvṛttyāśrayaḥ ,",
    "T11n2848u_001:190": " ataḥ sa evānugatākārabuddhayā sādhāraṇarūpatayā",
    "T11n2848u_001:191": " bhāsetātra na citram |",
    "T11n2848u_001:192": " uktamalaṅkārabhāṣye'pi yadā sākṣājjñānajananaṃ prati śaktatvena",
    "T11n2848u_001:193": " pratīyate , tadā'sau svarūpeṇa lakṣyamāṇatvāt",
    "T11n2848u_001:194": " svalakṣaṇam ,",
    "T11n2848u_001:195": " yadā tu pāramparyeṇa śaktatvāttasyaiva",
    "T11n2848u_001:196": " pratīti tadā sāmānyarūpeṇa lakṣaṇamiti sāmānyalakṣaṇam |",
    "T11n2848u_001:197": " pāramparyeṇa śaktirevāśaktiḥ",
    "T11n2848u_001:198": " paryudāsavṛttyā ,",
    "T11n2848u_001:199": " na śaktayabhāva eveti |",
    "T11n2848u_001:200": " yataścārthakriyārūpatvena viśeṣa eva vastuna svarūpam atastadevāvisaṃvādanāt paramārthasadapi",
    "T11n2848u_001:201": " | evaṃ sthite asataḥ sāmānyalakṣaṇasyāsatvaṃ svalakṣaṇāśrayatvenaiva yatastad",
    "T11n2848u_001:202": " bhāsate ataḥ pararūpeṇa bhāsamānaṃ vikalpenaiva ca kevalaṃ vyavahāryaūpaṃ",
    "T11n2848u_001:203": " bibhrat tat saṃvṛtyaiva sattvāt saṃvṛtisad bhavati |",
    "T11n2848u_001:204": " evaṃ yato hi aparamārthena",
    "T11n2848u_001:205": " asadbhūenāpi lokavyavahāraḥ saṃvādyata eva ,",
    "T11n2848u_001:206": " ataḥ sa satyamiva satyam |",
    "T11n2848u_001:207": " pararūpeṇa",
    "T11n2848u_001:208": " bhavadidaṃ sattvaṃ yathā bhāvāśrayaṃ tathā bhāva vāsanāprasūtavikalpakalpitatvād",
    "T11n2848u_001:209": " ahāvāśrayam ,",
    "T11n2848u_001:210": " bhāvābhāvāśrayaṃ cāpi",
    "T11n2848u_001:211": " siddhyati | yadyapyasti trividhasyāpi sāmānyasyāviśeṣena asattvameva ,",
    "T11n2848u_001:212": " tathāpi bhāvopādānatvena svabhāvahetoḥ ,",
    "T11n2848u_001:213": " abhāvopādānatvenānupalabdhihetoḥ ,",
    "T11n2848u_001:214": " ubhayopādānatvena kāryahetoḥ sattvamadhigatya",
    "T11n2848u_001:215": " trividhairapi hetubhistattvamadhigamyata eva |",
    "T11n2848u_001:216": " dvicandrādīnāṃ sattvaṃ tu",
    "T11n2848u_001:217": " jñeyatvādipararūpeṇāpi na siddhyati ,",
    "T11n2848u_001:218": " ato na kathamapyanarthabhūtānāṃ teṣāṃ sattvam",
    "T11n2848u_001:219": " | uktaṃ pramāṇavārtike - keśādayo na sāmānyamanarthābhiniveśataḥ",
    "T11n2848u_001:220": " iti |",
    "T11n2848u_001:227": " evaṃ caikasyaiva sataḥ svarūpa - pararūpābhyāṃ sva - sāmānyalakṣaṇābhyāṃ yathā viṣayadvayavyavasthā ,",
    "T11n2848u_001:228": " tathaiva svalakṣaṇamevaikaṃ pratyakṣānumānābhyāṃ",
    "T11n2848u_001:229": " dvābhyāmapi viṣayikriyate |",
    "T11n2848u_001:230": " ataeva yat svalakṣaṇarūpaṃ dṛśyaṃ ,",
    "T11n2848u_001:231": " yacca sāmānyasvarūpaṃ vikalpyaṃ ,",
    "T11n2848u_001:232": " te ubhe ekīkṛtyaiva lokavyavahāraḥ pravartate",
    "T11n2848u_001:233": " | sāmānyalakṣaṇaṃ vastutvena bhāsamānaṃ sadapi svalakṣaṇatvenāvasīyamānaṃ",
    "T11n2848u_001:234": " vastuviṣayaṃ pravṛttiviṣayaṃ ca bhavati |",
    "T11n2848u_001:235": " ata eva bāhyasambaddhatvena pratyakṣasya",
    "T11n2848u_001:236": " bāhyasambaddhasambaddhetvenānumānasya saṃvādakatvaṃ pramāṇyaṃ ca sammataṃ",
    "T11n2848u_001:237": " bhavati | etat sakalamabhipretyoktaṃ dharmottareṇa punarāropito'rtho gṛhyamāṇaḥ",
    "T11n2848u_001:238": " svalakṣaṇatvenāvasīyate yataḥ ,",
    "T11n2848u_001:239": " tataḥ svalakṣaṇamavasitaṃ pravṛttiviṣayo'numānasyeti | tatra",
    "T11n2848u_001:240": " durvekeṇa coktam tasmānna dvividho viṣayaḥ pramāṇasyābhidhānīyo'pitveka eva",
    "T11n2848u_001:241": " pravṛttiviṣayo'sya khyāpanīya iti evaṃ ekasyaiva ca tasya ratipattiprakārabheda",
    "T11n2848u_001:242": " evāyaṃ pramāṇabhedasya prayojako nānyaḥ |",
    "T11n2848u_001:243": " evaṃ ca paramārthabhūtaṃ yatsvalakṣaṇākhyaṃ",
    "T11n2848u_001:244": " prameyaṃ tadevaikaṃ pramāṇasya grāhyamiti paryavasyati ,",
    "T11n2848u_001:245": " taddhi anadhyavaseyamanabhidheyantattvam |",
    "T11n2848u_001:246": " pramāṇādhyavaseyaṃ tu kevalaṃ pararūpaṃ sāmānyameva |",
    "T11n2848u_001:247": " evaṃ ca paramārthasaṃvṛttibhyāmapi",
    "T11n2848u_001:248": " pramāṇaprameyadvayavyavasthā sarvabauddhairadhigatā bhavati |",
    "T11n2848u_001:249": " itthaṃ sautrāntikanaye",
    "T11n2848u_001:250": " yathā paramārthasaṃvṛtyoḥ prameyaprayojakatvenāṅgīkārastathā pramāṇadvitvaprayojakatvenāpi",
    "T11n2848u_001:251": " viniyogī na kathamapyasamañjasaḥ |",
    "T11n2848u_001:258": " yo hyayaṃ svalakṣaṇākhyaḥ asādhāraṇaḥ svabhāva",
    "T11n2848u_001:259": " uktaḥ ṣa vastuvādibauddhamate paramāṇureva |",
    "T11n2848u_001:260": " paramāṇuvādaśca abhidharmakośālambanaparīkṣādyanurodhena",
    "T11n2848u_001:261": " vaibhāṣikasautrāntikamateṣu parasparamanati - bhedabhinneṣu dravyaparamāṇu - saṃghātaparamāṇusaṃcitākāraparamāṇuvādābhidhānaiḥ",
    "T11n2848u_001:262": " bhidyante | aviśeṣeṇa yadyapi paramāṇavo'tīndriyā eva bhavanti ,",
    "T11n2848u_001:263": " tathāpyaṇu - saṃghāta - saṃcayādibhiḥ aṣṭa - nava - daśaikādaśādīnāṃ sahotpādāt teṣu sparśavattvaṃ",
    "T11n2848u_001:264": " siddhyati | sparśavattvam aṇutvavyāpyamiti svayūthya - siddhāntamaṅgīkṛtya ,",
    "T11n2848u_001:265": " anaṅgīkṛtyāpi kāṇāda - gautamasammatam avayavivādaṃ saṃhateṣu paramaṇuṣveva",
    "T11n2848u_001:266": " sthaulyādeḥ pratītiḥ svīkṛtā |",
    "T11n2848u_001:267": " uktatrividhānitya - paramāṇuvādiṣu atītānāgatākālasattāyā apākaraṇāt",
    "T11n2848u_001:268": " sautrāntika eva pradhānapadaṃ bibharti ,",
    "T11n2848u_001:269": " yena tatpratipādita - kṣaṇabhaṅgavāda - kṣaṇasantativādābhyāṃ vastunaḥ sūkṣmatamaṃ",
    "T11n2848u_001:270": " svalakṣaṇarūpaṃ prajñaptisacca sāntānikaṃ rūpaṃ prakāśatāṃ gacchati | savavyāpi",
    "T11n2848u_001:271": " cāyaṃ sautrāntikasammato dravyaparamāṇuḥ anityaḥ ,",
    "T11n2848u_001:272": " deśataḥ kālataḥ svarūpataśca vicchinnaḥ ,",
    "T11n2848u_001:273": " svatantraśceti sampannaḥ kṣaṇaparamāṇureṣaḥ",
    "T11n2848u_001:274": " santānarāśyādirūpeṇa jñāyate ,",
    "T11n2848u_001:275": " yatra daiśikaṃ kālikaṃ karmafalādikaṃ sambandhataḥ prakarṣataśca",
    "T11n2848u_001:276": " paripuṣṭaṃ sad bhāsate |",
    "T11n2848u_001:283": " etādṛśaparamāṇuvādasvīkārādeva vastuvādino",
    "T11n2848u_001:284": " bauddhastīrthikabāhyārthavādibhyo vyāvṛttā bhavanti |",
    "T11n2848u_001:285": " ayaṃ ca vyāvṛttiprakāraḥ",
    "T11n2848u_001:286": " prameye pramāṇaviṣaye ca samānameva paryavasito bhavati |",
    "T11n2848u_001:287": " vaiśeṣikanaye paramāṇurnityaḥ",
    "T11n2848u_001:288": " , sthiro dvyaṇukādikrameṇārabdhasyāvayavinaḥ",
    "T11n2848u_001:289": " samavāyikāraṇam ,",
    "T11n2848u_001:290": " guṇakarma - viśeṣādīnāmāśrayaḥ |",
    "T11n2848u_001:291": " bauddhābhimatastu paramāṇuḥ",
    "T11n2848u_001:292": " atīndriyo'pi pratyutpannakālamātra - sattvāt kṣaṇabhaṅgaḥ ,",
    "T11n2848u_001:293": " tasmādanityaḥ ,",
    "T11n2848u_001:294": " guṇakarmādīnāmanāśrayo'navayavirūpaḥ siddhyati",
    "T11n2848u_001:295": " | evaṃ ca bauddhasammata - paramāṇusvīkāreṇa gautamakaṇādāṅgīkṛtaṃ",
    "T11n2848u_001:296": " rūpādyatiriktaṃ rūpādyadhiṣṭhānam ekapratyayahetu avayavidravyam ,",
    "T11n2848u_001:297": " aparāparadeśotpannahastādikṣaṇād bhinnaṃ karma ,",
    "T11n2848u_001:298": " vyaktivyatireki sāmānyaṃ ceti vādā nirākṛtā",
    "T11n2848u_001:299": " bhavanti | ata eva nyāyavaiśeṣikābhimatāḥ sarvā api dravya - guṇa - karmādipratītayo bauddhamatenānādivāsanālakṣaṇāntarakāraṇanibandhāḥ",
    "T11n2848u_001:300": " prajñaptimātrāṇi ,",
    "T11n2848u_001:301": " na tā arthadhīnāḥ | evaṃ",
    "T11n2848u_001:302": " yadyapyayaṃ nityaparamāṇuvādaḥ vaiśeṣikaparamparānuprāptastathāpi tebhyaḥ ayāttīkṛtya",
    "T11n2848u_001:303": " kṣaṇabhaṃgāpattyā pūrvabauddhairjīrṇīkṛtaḥ ,",
    "T11n2848u_001:304": " paravarttibhiśca vijñānapade saṃsthāpyā'sau jaḍāṇuścetanābhāsīkṛtaḥ",
    "T11n2848u_001:305": " | cetanā - bhāsībhūtasyāsya paramāṇoḥ",
    "T11n2848u_001:306": " svarūpaṃ svasaṃviditaṃ saṃ bāhyapadārthānanabhyupagacchāṃ navyabauddhānāṃ kṛte",
    "T11n2848u_001:307": " jñānasyānāsravaṃ jaḍanirmuktaṃ cādvaitasvarūpaṃ prakaṭayati |",
    "T11n2848u_001:308": " itthaṃ bauddhānāṃ",
    "T11n2848u_001:309": " ābhāsavapuḥparamāṇu - cintayā anābhāsairbāhyajaḍairjaḍīkṛtamiva",
    "T11n2848u_001:310": " pramāṇadvāramapākṛtya pramātvavyākaraṇāya bāhyaśūnyaṃ sābhāsaṃ saviśadamadhigamamārgam",
    "T11n2848u_001:311": " avātarata | ayaṃ ca vādo yathāsthānaṃ viśadīkarīṣyate |",
    "T11n2848u_001:318": " jñānānaṃ nirākāratva - sākāratvavaśādapi tadālambanasya vastunaḥ",
    "T11n2848u_001:319": " sattvaṃ prakaṭitaṃ bhavati ,",
    "T11n2848u_001:320": " vijñātaṃ ca bhavati jñānasya svarūpam ,",
    "T11n2848u_001:321": " tatpramātvam ,",
    "T11n2848u_001:322": " tadavabodhaprakāraśca |",
    "T11n2848u_001:323": " sarve'pi bāhyārthavādino",
    "T11n2848u_001:324": " bauddhābauddhadārśanikā vaiśeṣika - vaibhāṣika - sautrāntika - gautamīyā jñānanirākāravādino bhavanti | teṣāṃ",
    "T11n2848u_001:325": " mate jñānānāṃ nirākāratvavaśādapi vastunaḥ sattvaṃ prakaṭitaṃ bhavati ,",
    "T11n2848u_001:326": " viditaśca bhavati jñānasya svarūpāvabodhahetuḥ",
    "T11n2848u_001:327": " | uktaṃ ca sarve'pi bāhyārtha - vastuvādino bauddhābauddhadārśanikā jñānanirākāratvavādinaḥ santi",
    "T11n2848u_001:328": " | teṣāṃ mate yo'yaṃ jñāne ākāraḥ pratibhāsate ,",
    "T11n2848u_001:329": " sa grāhakajñānād vyatiriktasya sthirasya kṣaṇikasya",
    "T11n2848u_001:330": " vā grāhyabhūtasya arthasyaiva |",
    "T11n2848u_001:331": " ata eva abauddhanaiyāyikaiḥ pratyakṣasthale nirākārajñānāt",
    "T11n2848u_001:332": " tadviprakṛṣṭam artham bodhayituṃ indriyārthayoḥ sannikarṣaḥ ,",
    "T11n2848u_001:333": " vaibhāṣikasautrāntikaiśca viṣayendriyavijñānānāṃ",
    "T11n2848u_001:334": " trikasparśaḥ manyate |",
    "T11n2848u_001:335": " sakalasarvāstivādibauddhānāṃ trikasparśavāditve samāne'pi",
    "T11n2848u_001:336": " asti arthagrahaṇa - arthasārūpyābhyāṃ trikālaikakālavāditvābhyāṃ",
    "T11n2848u_001:337": " ca bhedaḥ | tato'rthājjātaṃ pratyakṣa miti vāsubāndhavapratyakṣa - lakṣaṇāt pūrvataḥ sata eva arthasya grahaṇaṃ jñāpyate ,",
    "T11n2848u_001:338": " kṣaṇaikakālamātrasthitasya paramāṇoḥ vijñānasya",
    "T11n2848u_001:339": " ya sarūpaṇamiti sautrāntikapakṣo'ṅgīkriyate |",
    "T11n2848u_001:340": " itthaṃ sanniakrṣatrikasparśayoḥ",
    "T11n2848u_001:341": " bhede vastunaḥ sthiratva - kṣaṇikatve eva prayojake",
    "T11n2848u_001:342": " | jñāne pratimāsamāna ākāra eva vastunaḥ arthakriyā ,",
    "T11n2848u_001:343": " eṣa eva ca vastunaḥ sattvam (",
    "T11n2848u_001:344": " etadadhigamenaiva dhiyaḥ saṃvāditvam ,",
    "T11n2848u_001:345": " saṃvāditvācca pramāṇyaṃ svīkṛtam |",
    "T11n2848u_001:352": " evaṃ ca pratyakṣānumānayoḥ dvayorapi sākṣāt",
    "T11n2848u_001:353": " paramparayā vā aviśeṣato vastvadhigamena avisaṃvādanāt prāmāṇyaṃ siddhyati |",
    "T11n2848u_001:354": " yadyapi abauddhanaiyāyikairapi dhiyo nirākāratayā arthenaiva viśeṣo manyate ,",
    "T11n2848u_001:355": " kintu arthakriyākāritvena vastunaḥ sattvamanaṅgīkṛtya ,",
    "T11n2848u_001:356": " taiḥ jñānārthendriyāṇām ekakālikatvakṣaṇasattvapakṣaḥ",
    "T11n2848u_001:357": " apahastitaḥ |",
    "T11n2848u_001:358": " ata eva teṣāṃ mate pūrvakālato vartamānayoḥ indriyārthayoḥ ,",
    "T11n2848u_001:359": " avayavisatoḥ ,",
    "T11n2848u_001:360": " saṃyogena trikṣaṇāvasthāyinoḥ jñānagunasyotpādaḥ",
    "T11n2848u_001:361": " siddhāntasiddho bhavati |",
    "T11n2848u_001:362": " kāṇādagautamīyānāṃ nirākāravāditve'pi kṣaṇasattva - virodhād dravyaguṇakarmāṇi parāparātmakarūpeṇa",
    "T11n2848u_001:363": " sāmānyaviśeṣātmakāni jñāyante |",
    "T11n2848u_001:364": " tatra ca anekeṣāṃ pramāṇāṃ saṃplavo'pi na virūddhyate",
    "T11n2848u_001:365": " | bauddhamate tu viśeṣamātraṃ vastu ,",
    "T11n2848u_001:366": " tadgrāhakaṃ ca kevalaṃ pratyakṣam ,",
    "T11n2848u_001:367": " tadbhinnaṃ sarvamapi prātitikaṃ sāmānyamātram ,",
    "T11n2848u_001:368": " tadgrāhakaṃ cānumānamiti pṛṣṭhabhāvi - vikalpa iti ca pakṣamaṃgīkṛtya asaṃkīrṇa pramāṇaṃ - prameyaṃ ca saṃsthāpya paraparikalpitapramāṇāni",
    "T11n2848u_001:369": " dvayorevāntaḥ vilīyante |",
    "T11n2848u_001:370": " bauddhānāṃ cāyaṃ pramāntarbhāvaprakaraḥ tato'rvācīnaiḥ",
    "T11n2848u_001:371": " prayāśaḥ sakalairapi vedānugaiḥ nyāyadarśanakāraiḥ icchayā anicchayā vā avaśyasamarthanīyo",
    "T11n2848u_001:372": " jātaḥ , anyāni ca pramāṇāni taiḥ",
    "T11n2848u_001:373": " anumāne antarbhāvitāni evaṃ ca bauddhamatena upamānaśabdārthāpattyanupalabdhi - pramāṇajātaṃ jñānanirākāravāditvea samāne'pi",
    "T11n2848u_001:374": " bauddhamate nirākāratvavaśād jñānasya svāṃśe nirvikalpatvam ,",
    "T11n2848u_001:375": " paramārthamātragrāhitvam ,",
    "T11n2848u_001:376": " jñānasya svaprakāśatvam ,",
    "T11n2848u_001:377": " pramāṇānāṃ ca prāyaśaḥ svataḥ pramāṇyamiti vādāḥ",
    "T11n2848u_001:378": " saprasaṅgaṃ samudbhāvitāḥ |",
    "T11n2848u_001:385": " śāṅkaramate tu paramārthabhūtaṃ brahyaṃ pratyakṣagocaram ,",
    "T11n2848u_001:386": " taddhi nirvikalpakaṃ nirākāraṃ svaprakāśaṃ",
    "T11n2848u_001:387": " svataḥ pramāṇamiti bauddhapakṣamātmagatamiva kṛtvā svasañcchannaṃ saugatapramāṇanugatvaṃ",
    "T11n2848u_001:388": " vicchinnaṃ karoti |",
    "T11n2848u_001:389": " kiṃ bahunā , dravyaguṇakarmaṇāṃ nyāyaparikalpitalakṣaṇāni ,",
    "T11n2848u_001:390": " avayavi - sāmānya - samavāya - saṃyogādīnāṃ svarūpato nirāsaḥ pūrvatanaiḥ",
    "T11n2848u_001:391": " sautrāntikādibhiḥ kṛta eva brahyasūtra - tacchāṅkara - bhāṣyaṭīkādiṣu anukṛtaḥ bahudhā svaparibhāṣayā",
    "T11n2848u_001:392": " samarthitaśca |",
    "T11n2848u_001:393": " kimadhikena ,",
    "T11n2848u_001:394": " satyadvayaṃ trayaṃ vā ādhṛtya śaṃkarabhagavatpādaiḥ mithyāvādamūlo'dvaitavādo",
    "T11n2848u_001:395": " yo hi khyāpitaḥ sa sautrāntikānāṃ sva - samānyagatavastusattādvayavādasya anukaraṇamātrameva|",
    "T11n2848u_001:403": " na tirohitaṃ yad bauddhamate yathā svalakṣaṇamāśrityaiva",
    "T11n2848u_001:404": " mithyābhūtaṃ sāmānyalakṣaṇaṃ vastutvena adhyavasīyate ,",
    "T11n2848u_001:405": " tathaiva brahyavāde brahyādhiṣṭhānakaṃ nānātvaṃ",
    "T11n2848u_001:406": " mithyābhūtamapi bhāsate |",
    "T11n2848u_001:407": " svalakṣaṇasya jñānātiriktatvena ānāntyena ca ,",
    "T11n2848u_001:408": " brahyaṇo jñānarūpatvena ekatvena ca yo hi āpātiko",
    "T11n2848u_001:409": " bhedo dṛśyate ,",
    "T11n2848u_001:410": " so'pi vijñānavāde asta",
    "T11n2848u_001:411": " iva jāyate | ayaṃ hi vistarabhiyā tyajyate |",
    "T11n2848u_001:418": " astyanyo'pyavadheyo bauddhapramāṇamīmāṃsāyāḥ",
    "T11n2848u_001:419": " prakarṣaḥ | prāyaśo bāhyavastusiddhihetoreva pramāṇavyavasthā sarvereva bauddhābauddhavastuvādibhiḥ",
    "T11n2848u_001:420": " vikāsamāpāditā ,",
    "T11n2848u_001:421": " tenaiva ca nāgārjunāryadevādibhiḥ",
    "T11n2848u_001:422": " sarvāstivādasammato niṣkampo pramāṇaprameyavyavahāraḥ niḥsvabhāvatāvajraśilāyāṃ",
    "T11n2848u_001:423": " vikampito vikhaṇḍitaśca ,",
    "T11n2848u_001:424": " tadanusṛtya ca śāṅkarādvaitibhirapi",
    "T11n2848u_001:425": " śrīharṣacitsukhaprabhṛtibhiḥ sasāṃkhyolūkyādi - vastuvādaḥ sāṭopaṃ niḥśeṣatāṃ nītaḥ | satyasmin",
    "T11n2848u_001:426": " matapravāhe aticitraṃ bauddhanaiyāyikānām ,",
    "T11n2848u_001:427": " yattaiḥ vijñānavyatiriktaṃ pramātṛprameyadibāhyāsattvaṃ",
    "T11n2848u_001:428": " niṣedhayadbhirapi diṅnāga - dharmakīrttiprabhṛtibhiḥ",
    "T11n2848u_001:429": " vijñaptimātratāvaśād bhāratīyapramāṇaśāstraṃ nirbādhaṃ ṇyāyaprakarṣasya parāṃ",
    "T11n2848u_001:430": " koṭimāpāditam |",
    "T11n2848u_001:431": " etadabhinavaprasthānamanurūdhya vaidikaiḥ advaitavādibhiḥ",
    "T11n2848u_001:432": " svasvaprasthānānurodhipramāṇaśāstraṃ na ācaritam |",
    "T11n2848u_001:433": " ye tu arvācīnāḥ kecana",
    "T11n2848u_001:434": " granthā upalabhyante ,",
    "T11n2848u_001:435": " te prāyaḥ gautama - bhaṭṭa - prabhākarādīnāṃ nayānukaraṇamūlā eva |",
    "T11n2848u_001:442": " āsīt ādau prameyāpekṣayaiva pramāṇasiddhivyavasthā ,",
    "T11n2848u_001:443": " tadanurodhenaiva ca dharmakīrttinā'pi svapramāṇavārtike",
    "T11n2848u_001:444": " bāhulyena sautrāntikābhimato vastusadvādaḥ aṅgīkṛta ityasti saugatābhiyuktānāṃ",
    "T11n2848u_001:445": " pāramparikam abhimatam |",
    "T11n2848u_001:446": " etanmatasya sārāvabodhaḥ bhoṭabhāṣāntaritānekavyākhyāgranthālocanaireva",
    "T11n2848u_001:447": " nirṇeyaḥ | vastutastu bāhyasattvāsattvobhayavādasaha evāyaṃ pramāṇaparo grantha",
    "T11n2848u_001:448": " iti pramāṇavārttikānurodhena samupalabdhamanorathanandivṛtti - alaṅkārabhāṣyālocanena ca pratīyate |",
    "T11n2848u_001:455": " bāhyārthavādibhiḥ bāhyārthamantareṇa kāryakāraṇabhāvo",
    "T11n2848u_001:456": " jñāpyajñāpakabhāvaḥ tadabhāve ca anumānavyavahāro na svīkriyate ,",
    "T11n2848u_001:457": " kintu diṅnāgadharmakīrttiprabhṛtayaḥ pramāṇyavivecanāya",
    "T11n2848u_001:458": " vijñānavādaṃ yathā avirūddhamanukūlaṃ ca jānanti ,",
    "T11n2848u_001:459": " na tathā bāhyārthavādam |",
    "T11n2848u_001:460": " yadyapi bāhyārthasatprameyamapekṣyaiva jñānaprāmāṇyaprasaṃge",
    "T11n2848u_001:461": " arthakriyākāritvam ,",
    "T11n2848u_001:462": " arthaprāpakatvam ,",
    "T11n2848u_001:463": " arthādhyavasāyaḥ ,",
    "T11n2848u_001:464": " pratyakṣe indriyādi vijñānam ,",
    "T11n2848u_001:465": " anumāne liṅgaliṅginoḥ sambandhaḥ ,",
    "T11n2848u_001:466": " dhūmādagnibodhaścetyādikaṃ sampadyata iti āpātataḥ",
    "T11n2848u_001:467": " pratīyate , tathāpi etatsakalo'pi",
    "T11n2848u_001:468": " vyavahāraḥ yataḥ pratibhāsamūlatvenaiva loke prayujyate ,",
    "T11n2848u_001:469": " śāstre cāpi vicāryate |",
    "T11n2848u_001:470": " bāhyārthasvīkārapakṣe'pi",
    "T11n2848u_001:471": " pratibhāsabalādeva ca bāhyārtho'pi adhigato bhavati ,",
    "T11n2848u_001:472": " ato bāhyetaravādayoḥ samānarūpa eva pramāṇavicāro",
    "T11n2848u_001:473": " vijñānavādibhiḥ prastūyate |",
    "T11n2848u_001:474": " niyatākārabodhahetutve bāhyārtha eva prayojaka iti",
    "T11n2848u_001:475": " bāhyārthibhiḥ svīkriyate ,",
    "T11n2848u_001:476": " kintu bāhyo vā ,",
    "T11n2848u_001:477": " prabuddhavāsanāviśeṣo vā ,",
    "T11n2848u_001:478": " samanantarapratyayo vā prabodhakatvena niyāmakaḥ",
    "T11n2848u_001:479": " syādityanenāpi na kācid vyavahārabādhā |",
    "T11n2848u_001:480": " vijñānavādinaiyāyikaiḥ yā bāhyārthahcintā",
    "T11n2848u_001:481": " urarīkriyate ,",
    "T11n2848u_001:482": " sā na bāhyārthavyapekṣayā",
    "T11n2848u_001:483": " apitu dhiyo vinimayāpekṣayā tattvāvagāhinī bhavati |",
    "T11n2848u_001:484": " uktaṃ pramāṇavārtike tadupekṣitatattvārtheḥ bāhyacintā",
    "T11n2848u_001:485": " pratanyate ' iti ' kasyacit kiṃcidevāntarvāsanāyāḥ prayojakam |",
    "T11n2848u_001:486": " tato dhiyāṃ vinimayā na bāhyārthavyapekṣayā | | iti ca |",
    "T11n2848u_001:493": " ' upalambha eva vastusattā ' iti matamāmanadbhiḥ vijñānavādibhiḥ na arthena",
    "T11n2848u_001:494": " prayojanamaṅgīkriyate apitu pratibhāsenaiva |",
    "T11n2848u_001:495": " pratibhāso hi bāhyamantareṇaiva",
    "T11n2848u_001:496": " bhavati iti khyātameva |",
    "T11n2848u_001:497": " evaṃ sati dhūmādagnyanumāne dhūmapratibhāsā buddhiḥ",
    "T11n2848u_001:498": " agnivāsanāpratibaddhā satī ekapratyayasāmagrībalād agnibhāsāṃ dhiyaṃ janayati |",
    "T11n2848u_001:499": " vastutastu ācāryadharmakīrtimate vāsanaiva arthakriyākāritvena paramārthaḥ | sa",
    "T11n2848u_001:500": " ca pratibhāsarūpaḥ ,",
    "T11n2848u_001:501": " yo hi jñānasya paramārthato",
    "T11n2848u_001:502": " viṣayaḥ | bāhyārthavāde'pi bahisthaḥ tātkāliko bahnirna anumīyate ,",
    "T11n2848u_001:503": " ekasminkāle kāryakāraṇaparijñānābhāvāt apitu",
    "T11n2848u_001:504": " bhāvibhūtaḥ |",
    "T11n2848u_001:505": " bhāvibhūtaścāgniḥ pratibhāsarūpa eva |",
    "T11n2848u_001:506": " ata eva nahi apratibhāsena",
    "T11n2848u_001:507": " agninā pramāṇacarcāyāṃ kiṃcit prayojanaṃ siddhayati |",
    "T11n2848u_001:508": " evaṃ vāsanaiva bhāvipratibhāsā ,",
    "T11n2848u_001:509": " ekatayā ca pratīyamānā pravartikā bhavat |",
    "T11n2848u_001:510": " uktaṃ ca pramāṇavārtike -",
    "T11n2848u_001:517": " tatrāpi dhūmābhāsā dhīḥ prabodhapaṭuvāsanām |",
    "T11n2848u_001:518": " gameyadagninirbhāsāṃ dhiyameva na pāvakam | | iti |",
    "T11n2848u_001:525": " yattu sautrāntikavādamanusṛtya bāhyārthapekṣayā",
    "T11n2848u_001:526": " svasāmānyarūpābhyāṃ vastudvayavyavasthā ,",
    "T11n2848u_001:527": " tadanurodhena ca pramāṇadvairūpyamiti diṅnāgadharmakīrttiprabhṛtibhiḥ",
    "T11n2848u_001:528": " kṛtam tat sahopalambhaniyamadarśanāt samañjasameva |",
    "T11n2848u_001:529": " bāhyārthamanudhya dvairūpyasiddhānto",
    "T11n2848u_001:530": " yo hi ācāryervihitaḥ sa parāpekṣayaiva ,",
    "T11n2848u_001:531": " na vijñānavādāpekṣayā |",
    "T11n2848u_001:532": " svayūthyavidvadanurodhena",
    "T11n2848u_001:533": " tu pramāṇavyavasthāyāṃ vijñānavāda eva śaraṇamiti ,",
    "T11n2848u_001:534": " ubhayathā'pi pramāṇaprameyadvairūpyasiddhāntaḥ",
    "T11n2848u_001:535": " samañjasaḥ |",
    "T11n2848u_001:536": " uktaṃ cācāryeṇa -",
    "T11n2848u_001:543": " astyeva viduṣāṃ vādo bāhyaṃ tvāśritya varṇyate|",
    "T11n2848u_001:548": " dvairūpyaṃ sahasaṃvittiniyamāt tacca siddhyati | |"
}