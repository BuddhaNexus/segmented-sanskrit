{
    "T01n844u_001:0": " gaṇeśastotram",
    "T01n844u_001:1": " kharvaṃ sthūlataraṃ gajendravadanaṃ lambodaraṃ sundaraṃ",
    "T01n844u_001:2": " vidhneśaṃ madhugandhalubdhamadhupavyālolagaṇḍasthalam |",
    "T01n844u_001:3": " dantodghāṭavidāritāhitajanaṃ sindūraśobhākaraṃ",
    "T01n844u_001:4": " vande śailasutāsutaṃ gaṇapatiṃ siddhipradaṃ kāmadam || 1 ||",
    "T01n844u_001:5": " herambaḥ paramo devaḥ kāryasiddhividhāyakaḥ |",
    "T01n844u_001:6": " saibhāgyarupasampannāṃ dehi me sukhasampadam || 2 ||",
    "T01n844u_001:7": " ekadantaṃ mahākāyaṃ lambodaraṃ gajānanam |",
    "T01n844u_001:8": " sarvasiddhipradātāraṃ gaṅgāputraṃ namāmyaham || 3 ||",
    "T01n844u_001:9": " vande taṃ gaṇanāthamāryamanaghaṃ dāridrayadāvānalaṃ",
    "T01n844u_001:10": " śuṇḍādaṇḍavidhūyamānaśamalaṃ saṃsārasindhostarim |",
    "T01n844u_001:11": " yaṃ natvā surakoṭayaḥ prabhuvaraṃ siddhiṃ labhante parāṃ",
    "T01n844u_001:12": " sindūrārūṇavigrahaṃ paripataddānāmbudhārāhṛtam || 4 ||",
    "T01n844u_001:13": " uccairbrahmāṇḍakhaṇḍadvitayasahacaraṃ kumbhayugmaṃ dadhānaḥ",
    "T01n844u_001:14": " preṣannāgāripakṣapratibhaṭavikaṭaśrotratālābhirāmaḥ |",
    "T01n844u_001:15": " devaḥ śambhorapatyaṃ bhujagapatitanusparddhivardhiṣṇuhasta-",
    "T01n844u_001:16": " strailokyāścaryamūrtirjayati trijagatāmīśvaraḥ kuñjarāsyaḥ || 5 ||",
    "T01n844u_001:17": " gaṇapatiśca herambo vidhnarājo vināyakaḥ |",
    "T01n844u_001:18": " devīputro mahātejā mahābalaparākramaḥ || 6 ||",
    "T01n844u_001:19": " mahodaro mahākāyaścaikadanto gajānanaḥ |",
    "T01n844u_001:20": " śvetavastro mahādīptastrinetro gaṇanāyakaḥ || 7 ||",
    "T01n844u_001:21": " akṣamālāṃ ca dantaṃ ca gṛhṇan vai dakṣiṇe kare |",
    "T01n844u_001:22": " paraśuṃ modakapātraṃ ca vāmahaste vidhārayan || 8 ||",
    "T01n844u_001:23": " nānāpuṣparato devo nānāgandhānulepanaḥ |",
    "T01n844u_001:24": " nāgayajñopavītāṅgo nānāvidhnavināśanaḥ || 9 ||",
    "T01n844u_001:25": " devāsuramanuṣyāṇāṃ siddhagandharvavanditam |",
    "T01n844u_001:26": " trailokyavidhnahartāramākhvārūḍhaṃ namāmyaham || 10 ||",
    "T01n844u_001:27": " sumukhaścaikadantaśca kapilo gajakarṇakaḥ |",
    "T01n844u_001:28": " lambodaraśca vikaṭo vidhnarājo vināyakaḥ || 11 ||",
    "T01n844u_001:29": " dhūmraketurgaṇādhyakṣo bhālacandro gajānanaḥ |",
    "T01n844u_001:30": " vakratuṇḍaḥ śūrpakarṇo herambaḥ skandapūrvajaḥ || 12 ||",
    "T01n844u_001:31": " ṣoḍaśaitāni nāmāni yaḥ paṭhecchuṇuyādapi |",
    "T01n844u_001:32": " vidyārambhe vivāhe ca praveśe nirgame tathā || 13 ||",
    "T01n844u_001:33": " saṃgrāme saṃkaṭe caiva vidhnastasya na jāyate |",
    "T01n844u_001:34": " vidhnavallīkuṭhārāya gaṇādhipataye namaḥ || 14 ||",
    "T01n844u_001:35": " śrīgaṇeśastotraṃ samāptam |"
}