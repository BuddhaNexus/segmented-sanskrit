{
    "T02n2965u_001:0": " paṇḍita abhayākaraguptapādānām Kālacakrāvatāraḥ [ 1B ] om namo mañjuśriye |",
    "T02n2965u_001:1": " prajñādayādvaitamasīmaśarmma viśvākṛtiṁ bibhradakalparūpam |",
    "T02n2965u_001:2": " nīrūparūpādimayaṁ śarīraṁ jainaṁ nijaṁ sārvajanaṁ namāmi |",
    "T02n2965u_001:3": " yānyambarasya śriyamādadhanti sampadvipattī ca nivedayanti |",
    "T02n2965u_001:4": " tāthāgatābhyantariva sfuranti jyotīṣi tānyadya tamo jayanti ||",
    "T02n2965u_001:6": " iha hi mātsaryopahataistīrthikaijyotiṣe siddhāntaṁ guptīkṛtya bahuprapañcaṁ laghukaraṇaṁ kṛtamapīdānīṁ na jñāyata iti tatpratipādyate |",
    "T02n2965u_001:7": " triṣṭhyādhikaṁ śatacatuṣṭayaṁ likhanīyam |",
    "T02n2965u_001:8": " śuklapratipadādicaitramāsādivarṣa yadā syāt tadānena tanmiśraṁ kāryam |",
    "T02n2965u_001:9": " tad dvayaśītiśatonaṁ śuddhaṁ varṣadhruvakaṁ bhavati |",
    "T02n2965u_001:10": " tadarkkāhataṁ māsapiṇḍam |",
    "T02n2965u_001:11": " śuklapratipadādyamāvāsya(syā)",
    "T02n2965u_001:12": " nta caitrādimāsasambhave |",
    "T02n2965u_001:13": " tanmiśraṁ dvisthāne kṛtyadhasthaṁ caturhataṁ khāgnicandrairvibhaktaṁ bhāgaśeṣe lopaṁ labdhalabdhe mūrdhni praviṣṭe sati |",
    "T02n2965u_001:14": " mūrdhni śuddho māsapiṇḍo bhavati |",
    "T02n2965u_001:15": " yadā tu dvi varṣā syāt tadā trayodaśamāsaiḥ varṣaṁ kārye māsadvayamekaṁ gaṇanīyam |",
    "T02n2965u_001:16": " caitramāsapraveśaśca na kartavyaḥ |",
    "T02n2965u_001:17": " taṁ śuddhamāsapiṇḍaṁ tristhānai datvā karaśikhihato madhyasthe'dhaḥ sthāt ṣaḍbhāgaiḥ labdhaṁ viśodhyam |",
    "T02n2965u_001:18": " bhāgaśeṣau ( ṣo )",
    "T02n2965u_001:19": " yadisyāt tatopi ṣaḍbhāgalabdhaṁ viśodhyam |",
    "T02n2965u_001:20": " atrādhaḥ sthāt triṁśanmiśrāt ṣaṣṭhibhāgairlabdhaṁ mūrdhni dvimiśre praveśyam |",
    "T02n2965u_001:21": " bhāgaśeṣo daṇḍapiṇḍaṁ syāt |",
    "T02n2965u_001:22": " mūrdhniḥ saptabhāgāvaśeṣo vāra piṇḍaḥ |",
    "T02n2965u_001:23": " labdhantu na kiñcit |",
    "T02n2965u_001:24": " punaḥ śuddhamāsapiṇḍaṁ dvādaśottaraśatamiśraṁ dvisthāne kṛtvā adhaḥ sthādṛturavibhāgaśeṣaḥ piṇḍāvayavaḥ syāt |",
    "T02n2965u_001:25": " bhāgalabdhaṁ pañcamiśraṁ mūrdhni dvi hatau deyam |",
    "T02n2965u_001:26": " tato mūrdhno'ṣṭāviṁśati bhaktād bhāgaśeṣaḥ padapiṇḍaḥ syāt |",
    "T02n2965u_001:27": " atravārapiṇḍāddaṇḍapadapiṇḍapiṇḍāvayava kramaṁ adho'dhaḥ likhanīyaḥ |",
    "T02n2965u_001:28": " punastristheṣu śuddhamāseṣu madhyasthānīśairhato'dhaḥ unacatvāriṁśadbhā galabdhena dvimiśrabhyo na ṣaṣṭhyāghaṭībhirvibhajyaḥ bhāgaśeṣo nakṣatraghaṭījñeyā",
    "T02n2965u_001:29": " labdhaṁ tu dvihate mūrdhni |",
    "T02n2965u_001:30": " tato mūrdhnaḥ saptāviṁśatibhāgaśeṣo nakṣatrapiṇḍojñeyaḥ |",
    "T02n2965u_001:31": " atra ṛtyupiṇḍādadha ṛtyughaṭīpiṇḍo likhanīyaḥ |",
    "T02n2965u_001:32": " yadā varṣa rāśau varṣam śuddhamāsa piṇḍemāsaśca na praveśyate |",
    "T02n2965u_001:33": " tadā pratimāsaṁ vāradaṇḍapadapiṇḍāvayaveṣu yathākramame ko dvātriṁśat dvāvekaśca deyaḥ ṛtyutra ghaṭyordve rūdraśca deyaḥ |",
    "T02n2965u_001:34": " varṣādi praveśe'nya eva vārapiṇḍādikaḥ kāryaḥ |",
    "T02n2965u_001:35": " pratidinaṁ vārārthaḥ |",
    "T02n2965u_001:36": " tithibhogārthañca śuklapratipadādi vartamānamāsasya gatavartamānatithayo yathāsaṁkhyā deyā heyāḥ punardeyā vāranāḍīpadeṣu |",
    "T02n2965u_001:37": " piṇḍacaturdaśabhāgaṁ labdhayordvayoścaturthaṁ lābhe vā piṇḍaḥ samo deyaḥ |",
    "T02n2965u_001:38": " ekasmin striṣu vā labdheṣu viṣamaḥ |",
    "T02n2965u_001:39": " etadupari nāsti bhāgaḥ |",
    "T02n2965u_001:40": " yataḥ saptāviṁśatyurddhaṁ piṇḍā na labhyante |",
    "T02n2965u_001:41": " aṣṭāviṁśatyā bhāgāt |",
    "T02n2965u_001:42": " tena triṁśat tithi sahitāḥ saptapañcāśadūrdhvaṁ na bhavanti |",
    "T02n2965u_001:43": " same deyāni candrapadāni viṣame heyāni bhāgaśeṣe tu śūnye śūnyamviśuddhaṁ tridaśaśaśipade pañcanetrārkkayordik tithyākhyaikādaśe'gnau daśajaladhipade viṁśatiścaikahīnāḥ |",
    "T02n2965u_001:44": " dvāviṁśatpañcarandhre ṛtuvasuni jināḥ saptame pañcaviṁśat tasminarkkaprabhedaiḥ prakaṭitaravikā deya heyāḥ samastā |",
    "T02n2965u_001:45": " viśuddhamiti na kiñcid deyaṁ heyaṁ vā |",
    "T02n2965u_001:46": " tasminniti ghaṭīpiṇḍe |",
    "T02n2965u_001:47": " arkkaprabhedena sūryapadāni bhavanti |",
    "T02n2965u_001:48": " sūryasya ṛṇaṁ tasmin sūryasya ṛṇaṁ sūryasya dhanaṁ tasmin dhanamiti sūrya prabhedaḥ |",
    "T02n2965u_001:49": " etaduktam-vakṣyamāṇa nyāyena bhūtādibhāgalabdhaṁ miśrayitvā tyaktā vāraṁ vicaraṇapadāni piṇḍitāni bhavanti tāvadraviyākhyaṁ yadi sūryabhoge deyam |",
    "T02n2965u_001:50": " tadā vāraghaṭyāṁ deyam |",
    "T02n2965u_001:51": " atha sūryabhoge deyam candrasya heyamiti |",
    "T02n2965u_001:52": " dvayameva candrasya śuddharavikā candraravikā candrapadāni bhūtabhūteṣu vedāḥ śikhikaraśaśinaḥ pūrvabhāge'pare ca |",
    "T02n2965u_001:53": " pūrve bhāge ūrdhvacandrakrameṇamadhye tiryagrekhāṁ datvā apare adhaḥ śaśyāinā vyatikrameṇa likhanīyāmīti caturddaśa |",
    "T02n2965u_001:54": " evaṁ sarva prahāṇā ghaṭikātmakānyeva |",
    "T02n2965u_001:55": " atra caturddaśabhāgaśeṣeṇa pratipādikaṁ saccāra padaṁ taduparimaṁ saccāraḥ |",
    "T02n2965u_001:56": " tatra graha praviṣṭaḥ |",
    "T02n2965u_001:57": " tena piṇḍāvayavaṁ hatvā ṣaḍviṁśatyadhikaśatabhāgena labdham |",
    "T02n2965u_001:58": " pūrvārddhe bhukta padañca |",
    "T02n2965u_001:59": " aparārddhena tat tyaktvā'bhuktapadameva vāraghaṭikāsthāne deyaṁ heyaṁ vā |",
    "T02n2965u_001:60": " etaduktam-vakṣyamāṇa nyāyena bhūtādibhāgalabdhaṁ miśrayitvā tyaktā sa ravicaraṇapadāni piṇḍitāni yāvanti bhavanti tāvadravikākhyaṁ yadi sūryabhoge deyam |",
    "T02n2965u_001:61": " tadā vāradyaṭyāṁ deyam |",
    "T02n2965u_001:62": " atha sūryabhoge heyam |",
    "T02n2965u_001:63": " tadā'syāṁ heyamiti |",
    "T02n2965u_001:64": " dvayameva candrasya śuddharavikā candraravikā candrapadāni bhūtābhūteṣu vaidāḥ śikhikaraśaśinaḥ pūrvabhāge'pare ca |",
    "T02n2965u_001:65": " pūrve bhāge ūrdhvamanukrameṇa madhye tiryagrekhāṁ datvā apare bhāvaḥ śaśyādinā vyatikrameṇa likhanīyāmīti caturddaśa |",
    "T02n2965u_001:66": " evaṁ sarva prahāṇaghaṭikātmakānyeva |",
    "T02n2965u_001:67": " atra caturddaśabhāgaśeṣeṇa pratipāditaṁ saccāra padaṁ taduparimaṁ saccāraḥ |",
    "T02n2965u_001:68": " tatra graha praviṣṭaḥ |",
    "T02n2965u_001:69": " tena piṇḍāvayavaṁ hatvā ṣaḍviṁśatyadhikaśatabhāgena labdham |",
    "T02n2965u_001:70": " pūrvārddhe bhukta padañca |",
    "T02n2965u_001:71": " aparārddhe tu tat tyaktvā'bhuktapadameva vāraghaṭikāsthāne deyaṁ heyaṁ vā |",
    "T02n2965u_001:72": " kiṁ īha loke ravikā aśuddhā ataḥ śuddharavikārtham |",
    "T02n2965u_001:73": " tato vārasthāne ekādikamādityādivāraṁ pratipādayati |",
    "T02n2965u_001:74": " tithau daṇḍādikaṁ sūryodayāt prabhṛti bhoktavyam |",
    "T02n2965u_001:75": " pratidinasūryasya nakṣatra bhogārthaṁ śuklādinokta tithirdvisthāne kṛtya ekatra caturddaṇḍe hatā |",
    "T02n2965u_001:76": " aparatra ca karaṇanyāyena viṁśatyā dvāviṁśatyā vā pāṇīpalaiḥ |",
    "T02n2965u_001:77": " siddhānta nyāsena vā ṣaḍviṁśati pāṇipalairhṛtvā ṣaṣṭyā hṛtvā labdhamūparipraveśyoparim daṇḍārapi ṣaṣṭyā hṛtvā labdha ṛkṣe bhāgaśeṣaḥ ṛkṣadaṇḍa prakṣipet |",
    "T02n2965u_001:78": " pāṇīpalañca nakṣatradaṇḍādadho likhet |",
    "T02n2965u_001:79": " nakṣatrataddaṇḍapiṇḍapāṇīpaleṣu dvisthāne kṛteṣvakatra ravikārthaṁ sa tripade ṣaḍnakṣatrāṇi śodhyāni |",
    "T02n2965u_001:80": " meṣāśvinyāditaḥ śodhitā canyo'nantarojanmarāśiḥ syāt |",
    "T02n2965u_001:81": " uktam |",
    "T02n2965u_001:82": " meṣe yugme kullīre śaśibhṛguravayaḥ siṁhakanyātulāsu |",
    "T02n2965u_001:83": " bhaumo mantrī ca rāhurbudhaśanifalilo vṛścikādyantacāpe ||",
    "T02n2965u_001:85": " ādyanteti |",
    "T02n2965u_001:86": " cāpasyādi bhāge śaurirante keturiti |",
    "T02n2965u_001:87": " atra yadi ṛṇamadhikaṁ bhoga rāśi hīnā tadā saptaviṁśati nakṣatracakraṛkṣasthāne prakṣipya śodhyam |",
    "T02n2965u_001:88": " yadi śodhita śeṣaścakrārddhaṁ syāt |",
    "T02n2965u_001:89": " tadā tat cakrārddhaṁ śodhyam |",
    "T02n2965u_001:90": " tadaivotkramojñeyaḥ |",
    "T02n2965u_001:91": " atyaktve cakrārddhe krama eva |",
    "T02n2965u_001:92": " ṛkṣāt ṣaṣṭihṛtādadhaḥstha ghaṭikāyuktā bhūtavahnīcandrabhāgalabdhaṁ rāśicaraṇapratipādakaṁ lopyaṁ rāśicaraṇaṁ jñātvā |",
    "T02n2965u_001:93": " rasayugamaśaśino mandakārye ṣaṭrāśipadāni pañcakurkkādiṣḥu janmarāśiṣu bhavanti |",
    "T02n2965u_001:94": " iyantyeva padāni sarvagrahāṇāṁ mandakārye bhūtādinā bhāgā lābhe tu prathamavārapade grahosthīti jñeyaṁ sarvatra |",
    "T02n2965u_001:95": " tadā tena hṛtānya ityādi vakṣyamāṇaṁ kāryaṁ |",
    "T02n2965u_001:96": " tadā mandakārye sarvagrahāṇāṁ krameṇa ṛṇamut krameṇa dhanaṁ śeyam |",
    "T02n2965u_001:97": " tato bhukta padāt dvitīyo bhujyat i bhogaḥ |",
    "T02n2965u_001:98": " tena hṛtābhyo bhāga śeṣa nāḍibhyo bhūtādi bhāga bhogāṁśena sārddhaṁ pūrvārddhe rāśi vaśāt grahabhuktāni caraṇāni piṇḍitāni |",
    "T02n2965u_001:99": " aparārddhe tu bhāga labdhaṁ bhogāṁśaṁ tyaktvā'pareṇa bhogāṁśena sahābhuktāni caraṇapadāni piṇḍitāni dhanaṁ ṛṇavaśād deyāni heyāni vā grahabhoga nāḍyāmiyameva sūryasya śuddha ravikā |",
    "T02n2965u_001:100": " sūryasya nakṣatrasthāne nakṣatrādikaṁ bhuktaṁ,",
    "T02n2965u_001:101": " bhuktaśeṣaṁ bhoktavyam |",
    "T02n2965u_001:102": " vakṣyamāṇe candrepyeva yogepi ca |",
    "T02n2965u_001:103": " idānīṁ sūryasyāśuddharavikāḥ kathyante- sūrye kālo raso'hiśca daśaharaharā rūdradignāgaṣaṭ ca ||",
    "T02n2965u_001:105": " vahniḥ khañcāyanānte bhavati dhanamṛṇaṁ cottare dakṣiṇe ca ṣaṇmāsaṁ pakṣa bhedaiścarita dinakaro māsasaṅkrāntibhedāditi |",
    "T02n2965u_001:106": " atra karkkaṭādau vraṇaṁ pakṣe kālaḥ |",
    "T02n2965u_001:107": " dvitīye karkkaṭaṁ pakṣe rasaḥ |",
    "T02n2965u_001:108": " evaṁ yāvad dhanuṣi vahniḥ khaṁcāyanānte evaṁ makarādau dhanamiti |",
    "T02n2965u_001:109": " candrasya nakṣatrabhogārthaṁ sūryabhoge nakṣatrasthāne śuklādinoktatithayo deyāḥ |",
    "T02n2965u_001:110": " tadanu tāstithayaḥ sthānāntare rasahutā vārasya bhoga ghaṭikādibhirmiśrāḥ sūryasya ṛṇaghaṭī |",
    "T02n2965u_001:111": " ghaṭī sthāne ṛṇamiti jñeyā |",
    "T02n2965u_001:112": " ataścandrabhogaḥ syāt |",
    "T02n2965u_001:113": " sūryabhogenendu bhogo bhavati |",
    "T02n2965u_001:114": " śuklādi noktatithayordvihatā ekarahitāḥ sambhave sati saptabhāgāvaśeṣāḥ karaṇaṁ syāt |",
    "T02n2965u_001:115": " karaṇaṁ bhogastithi bhoga eva |",
    "T02n2965u_001:116": " iha sādhāraṇa nyāyaḥ |",
    "T02n2965u_001:117": " śvāsasthāne yadupari śvāsā na tiṣṭhanti |",
    "T02n2965u_001:118": " ṣaḍbhāgena labdhāḥ pāṇīpaleṣu viśanti |",
    "T02n2965u_001:119": " tānyapi ṣaṣṭārddhena tiṣṭhanti |",
    "T02n2965u_001:120": " ṣaṣṭībhāgena labdhā ghaṭīṣu viśanti |",
    "T02n2965u_001:121": " ghaṭyopyevaṁ vāre nakṣatre vā viśanti |",
    "T02n2965u_001:122": " vārā'pi saptabhūtvaiva vinaśyanti |",
    "T02n2965u_001:123": " nakṣatrāśyapīha saptaviṁśatirbhūtvā na tiṣṭhanti ?",
    "T02n2965u_001:124": " yogā apyevaṁ tathā ṣaṣṭidaṇḍātmakamekaṁ nakṣatraṁ |",
    "T02n2965u_001:125": " vāroyogodinañceti |",
    "T02n2965u_001:126": " tatra vārā ādityādayasapta |",
    "T02n2965u_001:127": " tithayaḥ pratipadādyāḥ pañcadaśa |",
    "T02n2965u_001:128": " nakṣatrāṇi aśvinī bharaṇī kṛtikā rohiṇī mṛgaśirā ārdrā punarvasuḥ puṣya aśleṣā maghā pūrvafālgunī uttarafālgunī hastā citrā svātī viśākhā anurādhā jyeṣṭhā mūlā pūrvāṣādā uttarāṣādā śravaṇā dhaniṣṭhā śatabhiṣā pūrvabhādrapadāṁ uttarabhādrapadā raivatī ceti saptaviṁśatiḥ |",
    "T02n2965u_001:129": " tathā yogāḥ |",
    "T02n2965u_001:130": " viṣkambhaḥ prītirāyuṣmān saubhāgyaḥ śobhano atigaṇḍaḥ sukarmmā dhṛtiḥ śūlaḥ gaṇḍo vṛddhiḥ dhruvoḥ vyāghāto harṣaṇo vajraḥ siddhiḥ vyatīpāto varīyān parighaḥ śivaḥ siddhaḥ sādhyaḥ śubhaḥ śuklo brahyā aindre vaidhṛtiśceti saptaviṁśatiḥ |",
    "T02n2965u_001:131": " karaṇānibhavaṁ bālavaṁ kaulavaṁ taitilaṁ garajaṁ vaṇijaṁ viṣṭiriti sapta |",
    "T02n2965u_001:132": " tathā śakuni catuṣpado nāgaḥ kistughaścetyekādaśaḥ |",
    "T02n2965u_001:133": " tatra śuklapratipadaparārddhātprabhṛti pratyekaṁ catuḥ praharabhogaṁ saṅkhyayā yathākramaṁ punaḥ punarāvarttya kṛṣṇacaturddaśyāḥ pūrvārddha yāvatsaptānāṁ bhogaḥ syāt |",
    "T02n2965u_001:134": " tasyā aparārddhātprabhṛti śuklapratipatpūrvārddha yāvadapareṣāṁ caturṇāṁ,",
    "T02n2965u_001:135": " tithi bhogaṁ samabhāga dvayaṅkṛtvā |",
    "T02n2965u_001:136": " pūrvārddhāparārddhavyavasthājñeyaiti |",
    "T02n2965u_001:137": " vāratithinakṣatrayogakaraṇapañcāṅgakramaḥ |",
    "T02n2965u_001:138": " aśvinībharaṇīkṛtikāpādamekaṁ meṣaḥ |",
    "T02n2965u_001:139": " evaṁ pratyekaṁ navapādairdvādaśameṣa vṛṣamithuna karkkaṭa siṁha kanyā tulā vṛścika dhanurmakarakumbha mīnā rāśayo vaiśākhādiṣu jñeyāḥ |",
    "T02n2965u_001:140": " bhaumaśukrabudhasomabhāskarāḥ saumya śukra vasudhāsutāgurūḥ |",
    "T02n2965u_001:141": " śauriśauriguravaśca sammatāḥ kṣatriṇa kramata eṣu rāśi sthiti ||",
    "T02n2965u_001:143": " śuddhavarṣāṇi śuddhābdā aṣṭamiśrāścaturbhiḥ śatairhatāḥ |",
    "T02n2965u_001:144": " pṛthagaṣṭamiśribhaiḥ śuddhābdairūnī kṛtāḥ saptadaśādhikaśatatrayabhāgena labdhādvimiśrā vārā bhavanti |",
    "T02n2965u_001:145": " bhāga śeṣebhyaḥ ṣaṣṭyāni hatyanāḍī kṛtebhyaḥ saptādi bhāga labdhā grāhyā bhāgaśeṣo lopyaḥ |",
    "T02n2965u_001:146": " labdhaghaṭībhyastriṁśamiśritābhya ṣaṣṭibhāgalabdhordvimiśre vāre viśati |",
    "T02n2965u_001:147": " bhāgāvaśiṣṭā vāraghaṭikā dhruvakamadhaḥ |",
    "T02n2965u_001:148": " vārebhyo'pi saptabhāgāvaśeṣo varṣasaṅkrāntivāradhruvakamūrddhasyāt |",
    "T02n2965u_001:149": " atra yadā sūryo mīnaṁ tyaktvā meṣe yāti |",
    "T02n2965u_001:150": " tadā kṣipyanta iti kṣepakā dvādaśaḥ meṣādiṣu yathākramam |",
    "T02n2965u_001:151": " candrādrībhūtavedau guṇaśaraśaśinaḥ śailacandrantṛtīye |",
    "T02n2965u_001:152": " vedāgrībhūtacandrau nayanakarayuge vedanetrāṇi ṣaṣṭe ||",
    "T02n2965u_001:154": " ṣaḍcandrau bāṇacandrau giriyugaśikhi ṣaḍcandravedādrilokāḥ |",
    "T02n2965u_001:155": " ṣaḍvedau śūnyaśūnyaṁ nayanaśarapadaṁ mīnarāśau raveśceti ||",
    "T02n2965u_001:157": " eṣāmayaṁ nyāsaḥ |",
    "T02n2965u_001:158": " eṣu dvādaśa koṣṭānāṁ pratyekaṁ prathamo vāradhruve deyaḥ dvitīyaḥ saptapañcāśadādiko ghaṭī dhruve iti saṅkrāntirvāra tad bhogayo jñātavya karaṇe",
    "T02n2965u_001:159": " idānīṁ maṅgalādinām nakṣatrabhogārtham ahan gaṇa ucyate |",
    "T02n2965u_001:160": " śuddhamāsān dinarāśyarthaṁ triṁśad hatāśca śuklādinoktatithisahitāsristhāne kṛtvā'dho rāśeḥ śailakhāgairbhāgena labdhaṁ madhye deyam |",
    "T02n2965u_001:161": " tato madhyāccatuḥ ṣaṣṭibhāgalabdhena hīna upararāśira-sfuṭodinagaṇaḥ syāt |",
    "T02n2965u_001:162": " taṁ dvisthāne kṛtai kasmin saptavārairhṛte,",
    "T02n2965u_001:163": " yadi tadahavāro na syāt |",
    "T02n2965u_001:164": " tadaikādikaṁ prathama rāśau deyaṁ heyaṁ vā yathā vāraḥ syāt |",
    "T02n2965u_001:165": " tataḥ sfoṭo'haggaṇo bhavatīti |",
    "T02n2965u_001:166": " maṅgala śuddhārthaṁ sfuṭāhaggaṇāt saptaṣaṣṭyādhikaśatamiśrāt maṅgalamaṇḍaladinaiḥ śailanāgartubhirbhāgalabdhorāśiparivartto lopya evamanyeṣāmapi śeṣānnakṣatra hatāḥ svamaṇḍaladinairbhāgalabdhaṁ nakṣatra bhavatyupari |",
    "T02n2965u_001:167": " taccheṣācca ṣaṣṭi hatāt svamaṇḍaladinairbhāgalabdhān ghaṭyo'dhaḥ pūrvavatpāṇīpalādikaṁ idamṛṛkṣādikaṁ dvisthāne saṁsthāpya ekatra sārddha navanakṣatrāṇi śodhyāni |",
    "T02n2965u_001:168": " tataḥ sūrye meṣāśvinībhyā hyaktaṁ jñeyam |",
    "T02n2965u_001:169": " viśevasthasya tatvānyaṣṭādaśādrā mandakārye padāni |",
    "T02n2965u_001:170": " aparasmin ṛkṣādike deyāni heyāni vā |",
    "T02n2965u_001:171": " iti mandakarmaṇi maṅgalaśuddhiḥ |",
    "T02n2965u_001:172": " śīghra karmaṇi tu maṅgalagurūśani śuddhāṇāṁ mandakarmapariśuddhaṁ bhogaṁ dvisthāne kṛtvā |",
    "T02n2965u_001:173": " eko ravikā rahita sūryabhoge tithimiśre'śodhite akṛta sa tripāda ṣaḍnakṣatra tyājanādi vidhau śodhyaḥ |",
    "T02n2965u_001:174": " tataḥ sūryoktaṁ yadi ṛṇamityādi krama evetyantaṁ jñeyam |",
    "T02n2965u_001:175": " atra śīghra kārye krameṇa dhanaṁ deyamutkrameṇa ṛṇaṁ heyam |",
    "T02n2965u_001:176": " śodhi tasya yathā sambhavatyājitasya śeṣo grahacaraṇapratipādakapadaṁ labdhaṁ jñātvā lopyaḥ |",
    "T02n2965u_001:177": " tenaiva padena śeṣanāḍī nihatya ṣaṣṭibhāgena labdhinaḥ tatpadāṁśena sārddhaṁ pūrvārddhe rāśi caraṇavaśāt grahabhuktāni caraṇāni piṇḍitāni |",
    "T02n2965u_001:178": " aparārddhe tu bhāgalabdhaṁ tatpadāṁśaṁ tyaktvā'pareṇa tatpadāṁśena sahābhuktāni |",
    "T02n2965u_001:179": " aparatra mandakarmma śuddhe grahabhoge deyāni heyāni vā |",
    "T02n2965u_001:180": " atra padāni caturddaśa jinastridhā akṣividhoḥ karodviraṣṭādaśāhaḥ śivavahnimūlāt rūdrāṣṭa vahniḥ khabhujaṅgamādhastripañcadhai tāni mahī subhasya",
    "T02n2965u_001:181": " mūlāditi tiryagrekhāyāḥ digdigrandhovasuḥ ṣaṭṣaṭdvekamūlāṅguṇorasaḥ |",
    "T02n2965u_001:182": " randhro rūdronṛyogaśca śīghrakārye padaṅguroḥ |",
    "T02n2965u_001:183": " ṛtuśaraśaravedāvedadṛgdṛgkhamūlāt dviyugaśarasāṣṭatrīṇi śaureḥ padāni |",
    "T02n2965u_001:184": " ślokārddhaṁ |",
    "T02n2965u_001:185": " tathā mandasūryaṁ dvisthāne kṛtvā ekaṁ budhacāre śukracāre ca śodhayet |",
    "T02n2965u_001:186": " tataḥ śodha tasyetyādi |",
    "T02n2965u_001:187": " abhuktānītyantamanantaraṁ maṅgaloktaṁ kṛtvā'paratramandasūrye deyāni heyāni vā |",
    "T02n2965u_001:188": " evam eva budhabhogaḥ śukrabhogaśca bhavati |",
    "T02n2965u_001:189": " bhūpobhūpestithi tasmāt gandhanaṅgaṁ śivādrayaḥ |",
    "T02n2965u_001:190": " pañcamaṁ mūlato śāviṁśati cāṣṭaviṁśatiḥ |",
    "T02n2965u_001:191": " catustriṁśacca saumyasya striṣutva dvirjjanā dvidhā |",
    "T02n2965u_001:192": " dvākṣi doṣa tithicāṣṭau mūlāt ṣaṭ khāgrayastathā ||",
    "T02n2965u_001:194": " randhrarandhroguṇādiścaśīghracaraipadaṁ bhṛgoḥ |",
    "T02n2965u_001:195": " iti bhaumādīnāṁ śīghrakarmapariśuddhiḥ |",
    "T02n2965u_001:196": " mandakarmmaṇi budhaśuddhyarthaṁ sfuṭadivasagaṇācchatahatādvahni sūryādrihīnādbuddhamaṇḍaladinaiḥ śailarandhādināśai bhāgalabdha ityādi pāṇīpalādi itītyantaṁ maṅgalavatkāryaṁ nakṣatrādi kamīdaṁ śīghrakarmārthaṁñcāra ucyate |",
    "T02n2965u_001:197": " atastadarthaṁ sthānāntare saṁsthāpya ravikā rahita sūryabhoga dvisthāne kṛtvekatra sūryabhoge sārddhaṣoḍaśanakṣatrāṇi śodhyāni |",
    "T02n2965u_001:198": " tataḥ sūryoktaṁ meṣetyādi dhanaṛṇavaśādityantaṁ kṛtvā'para sūryabhoge deyāni heyāni vā |",
    "T02n2965u_001:199": " iti mandakarmaṇi śuddho budhaḥ ||",
    "T02n2965u_001:201": " ayamaparasūryabhogomandakarma śuddhabudhātmatāṅgataḥ śīghrakarmārthaṁ manda sūrya ucyate |",
    "T02n2965u_001:202": " daśagiriśikhino mandakārye padāni ||",
    "T02n2965u_001:204": " gurūśuddhyartha sfuṭāhana gaṇāt khakharasanayanairūnādgurūmaṇḍaladinirdantavahnyābdhibhiḥ bhāgalabdhaṁ ityādi bhaumavatkāryam |",
    "T02n2965u_001:205": " atrāyamviśeṣaḥ śodhyāni dvādaśanakṣatrāṇi haranavaśikhinaḥ padāni |",
    "T02n2965u_001:206": " śukraśuddhyarthaṁ sfuṭāhan gaṇād daśahatā caturaśī ṛnācchukramaṇḍaladinairadrijinākṣibhirbhāgalabdhaṁ ityādi budhavatkāryaṁ sarvam |",
    "T02n2965u_001:207": " ayaṁ tu viśeṣaḥ ṣaṭnakṣa [ trā] ṇi śodhyāni padāni śarayugaśaśinaḥ |",
    "T02n2965u_001:208": " śanaiścaraśuddhyarthaṁ sfuṭāhan gaṇāt khākṣyaṣṭavedairūnācchaurimaṇḍaladinaiḥ ṣaḍrasāgāmbaraikairbhāgalabdhaṁ ityādi bhaumavat kāryam |",
    "T02n2965u_001:209": " viśeṣastu śodhyānyaṣṭādaśanakṣatrāṇi dvāviṁśati tithyatavaḥ padāni |",
    "T02n2965u_001:210": " iti budhādīnāṁ mandakarmmaṇi pariśuddhiḥ |",
    "T02n2965u_001:211": " api ca mandakarmapariśuddho grahabhogaḥ śīghrakarmaṇā pariśuddhaḥ sanyakarmadvayena pariśuddha eva grahabhogo bhavati |",
    "T02n2965u_001:212": " na tu mandakarmapariśuddho bhinno grahabhogaḥ śīghrakarmāriśuddhabhinno iti kṣobhiḥ śāstravidaḥ |",
    "T02n2965u_001:213": " karmadvayena pariśuddha-bhogaśca maṅgalabudhagurūśukraśanaiścaraṇāmeva ravestu mandakarmaṇaiva śīghrakarmaṇaivendoriti |",
    "T02n2965u_001:214": " rāhornakṣatrabhogārthaṁ śuddhamāsebhyo netrārkkamiśritebhyaḥ pakṣarāśyarthaṁ dviguṇitebhyaḥ |",
    "T02n2965u_001:215": " pūrṇimāyā candragrahārthamekapakṣamiśrebhyo'māvāsyāṁ sūryagrahārthaṁ dvipakṣamiśrebhyo rāhupakṣamaṇḍalaiḥ khaṛtvambhodhibhāgairlabdhaṁ lopyam",
    "T02n2965u_001:216": " bhāgaśeṣa pakṣebhya ṛkṣārthaṁ saptaviṁśati hatebhyaḥ khādinā labdhamṛkṣambhavati |",
    "T02n2965u_001:217": " śeṣebhyaḥ ṣaṣṭi hatebhyaḥ khādibhāgalabdhādhaṭyaḥ |",
    "T02n2965u_001:218": " taccheṣebhyopi tathā liptāḥ |",
    "T02n2965u_001:219": " taccheṣāśca ṣaṭhatāḥ khādilabdhāḥ śvāsāḥ |",
    "T02n2965u_001:220": " anena nakṣatrādinā labdhenononi saptaviṁśatinakṣatrāṇi rāhomukhabhogo bhavati |",
    "T02n2965u_001:221": " sa eva mukhabhogaḥ sārddhatrayodaśanakṣatramiśraḥ pucchabhogaḥ |",
    "T02n2965u_001:222": " tataḥ pratimāsaṁ sūryabhoge nakṣatradvayamekādaśaghaṭikāḥ ṣaṇmāsairdvādaśanakṣatrāṇi ṣaḍṣaṣṭighaṭikāḥ syū |",
    "T02n2965u_001:223": " taśca trayodaśo nāstrayaḥ pañcāśad bhavanti |",
    "T02n2965u_001:224": " atra sūryabhoge sūryagrahaṇe'māvāsyābhoge ravikā deyā heyā vā |",
    "T02n2965u_001:225": " tato rāhu bhoge pañcacatvāriṁśad ghaṭikādrūnītya śeṣaṁ nakṣatrabhogaṁ śodhayet |",
    "T02n2965u_001:226": " tatra yadi mukhena pucchena vā tulyaṁ nakṣatraṁ syāt tadaiva grahaṇaṁ nānyathā |",
    "T02n2965u_001:227": " athavā pūrvokta nyāyenānīyāyemāvāsyāṁ sūryabhogaṁ rāhormukhabhoge pucchabhoge vā śodhayet |",
    "T02n2965u_001:228": " candragrahaṇe tu pūrṇimāyāṁ candrabhogaṁ rāhormukhabhoge puccha bhoge vā śodhayet |",
    "T02n2965u_001:229": " mukhena pucchena vā saha tulyaṁ nakṣatratve grahaṇam |",
    "T02n2965u_001:230": " nānyathā |",
    "T02n2965u_001:231": " atra hi amāvasyāvasāne pūrṇimāvasāne vā parvasandhau rāhormaṇḍale raviśaśinormaṇḍalaṁ praviśanti maṇḍalaśabda gātra ṣaṣṭināḍikā ekanakṣatrabhogaḥ sa ca dvādaśarāśyātmakaḥ ṣoḍaśakalātmako veditavyaḥ |",
    "T02n2965u_001:232": " tatra yadi rāhubhoge'nayorbhogaḥ śuddhastadā sarvagrāsaḥ ṣaṣṭināikāparyataḥ |",
    "T02n2965u_001:233": " arddhabhoge śuddhe satyarddhagrāsaḥ |",
    "T02n2965u_001:234": " kalāyāścaturnāḍyātmikāyā rāhubhoge praviṣṭaṁ caturthāśaṁ yāvad graha samāgamo jñeyaḥ |",
    "T02n2965u_001:235": " yadā ca mukhabhoge rāhugrasati tadā pūrvabhāgam |",
    "T02n2965u_001:236": " pucchabhoge ca paścimabhāgam |",
    "T02n2965u_001:237": " evamanyadigvibhāgāniti balanaṁ jñeyamanyatreti ṭīkāgrahaṇaṁ cedaṁ ṣaṇmāsairevabhavatyava |",
    "T02n2965u_001:238": " paramārthataścandramevatamaḥ svabhāvo rāhurgrasate śītaraśmitvāt |",
    "T02n2965u_001:239": " na sūryaṁ |",
    "T02n2965u_001:240": " amāvāsyāvasāne kāle śaśinopi sūrye praviṣṭatvāt sūryaṁ grasate iti |",
    "T02n2965u_001:241": " vyavahāraḥ |",
    "T02n2965u_001:242": " iti rāhu śuddhiḥ |",
    "T02n2965u_001:243": " ketuḥ sūryamaṇḍale praviśya pratyahaṁ daṇḍacatuṣṭayaṁ ṣaḍviṁśati liptāścārkkabhogastamadhikasārddhaṁ liptā dvayañca śīghracāre krameṇāgrato vakracāre utkramena pṛṣṭato vicarati |",
    "T02n2965u_001:244": " evaṁ varṣatrayaṁ sthitvā niḥsarati |",
    "T02n2965u_001:245": " niḥsṛtya ca pratidinaṁ ghaṭī dvayamudeti,",
    "T02n2965u_001:246": " ghaṭī ca sa pāde |",
    "T02n2965u_001:247": " ṣaṭpañcāśat liptātmikā ketoḥ māsamekaṁ yāvannirdhūmo nakṣatravaddṛśyate |",
    "T02n2965u_001:248": " tataḥ pakṣamekaṁ prakaṭau dhūmaketuḥ |",
    "T02n2965u_001:249": " evaṁ sārddhamāsānte punaḥ sūryamaṇdale tathaiva varṣatrayaṁ yāvadadṛśyā bhavati |",
    "T02n2965u_001:250": " prathamamudayo'sya yathā prasiddhi nirīkṣya jñeyaḥ |",
    "T02n2965u_001:251": " evamekadāsyodayo jñāyate'nantakālamiti ketu śuddhiḥ |",
    "T02n2965u_001:252": " ihāyaṁ sādhāraṇa nyāyaḥ |",
    "T02n2965u_001:253": " śīghrakarmaṇi sūryamaṇḍalāduditasya grahasya kragamane caturdaśacaraṇaghaṭikārddha pūrvāddhe bhogaḥ śīghracāre ucyate |",
    "T02n2965u_001:254": " aparārddhe bhogo mandacāraḥ |",
    "T02n2965u_001:255": " tato'rddhacakre parityakte nakṣatrotkramaḥ |",
    "T02n2965u_001:256": " pūrvārddhe cakracāro'parārddhe nirgamagara ityucyate |",
    "T02n2965u_001:257": " rāśinakṣatracakratyāgāt |",
    "T02n2965u_001:258": " atra krame pūrvārddhe dhanavṛddhiḥ grahāśca pūrvābhimukhāḥ |",
    "T02n2965u_001:259": " aparārddhe dhanakṣayo dakṣiṇābhimukhāḥ |",
    "T02n2965u_001:260": " utkrame pūrvārddhe ṛṇavṛddhiḥ paścimābhimukhāḥ |",
    "T02n2965u_001:261": " aparārddhe ṛṇahānirūttarābhimukhāḥ |",
    "T02n2965u_001:262": " eṣāmanyādiṅ mukhatvamariṣṭādivaśena prakṛtyā tu rāhuḥ paścimābhimukho merūṁ pradakṣiṇayatyapare grahāḥ |",
    "T02n2965u_001:263": " pūrvābhimukhāḥ |",
    "T02n2965u_001:264": " tato raviraśmibhirācchāditatvādastaṅgamanasūrye na grahasya sarvathā abhāvaḥ |",
    "T02n2965u_001:265": " punastathaivodaya ihāyaṁ viṣaye raviśaśibhogahānivṛddhivaśāt ṣaṣṭināḍīsvabhāvādahorātrāddaśabhāgalabdhanāḍīnāmahnivṛddhirbhavati |",
    "T02n2965u_001:266": " rātrau hāni dakṣiṇāgni balayaśīmnau mahāhimavadbalayaśīmā yāvatpañcasaptatiyojanasahasramuttarāyaṇe ṣaṇmāsaiḥ |",
    "T02n2965u_001:267": " evaṁ mahāhimabalayaśīmro dakṣiṇāgnibalayaśīmā yāvad dakṣiṇāyane rātrau vṛdhirahnihāniḥ |",
    "T02n2965u_001:268": " evaṁ sati pratyahorātraṁ liptā dvayasya hānirvṛddhirvā jñeyā |",
    "T02n2965u_001:269": " tathā bhoṭa līca cīnādideśeṣu sambhalaviṣayāntaṁ yāvannavāṣṭasaptabhāgairlabdhanāḍīnāṁ kailāśakhaṇḍe ṣaḍbhāgaiḥ pratyahorātraṁ kailāśa khaṇḍāntuttarasminya himagiri yāvatpratyahorātraṁ catuḥ śvāsādhika liptā trayasya hānirvṛddhirvā |",
    "T02n2965u_001:270": " himagire vāhye'ṣṭadikṣu balayākāreṇa nakṣatrarāśigola ekaḥ |",
    "T02n2965u_001:271": " asya madhye viśru ( ṣu ) va rekhā |",
    "T02n2965u_001:272": " atra evomaya pārśve cāpākaraḥ atra ca khalamadhyame dhīcandravalīvarddavad bhramanti nakṣatrāśyaśvinyādīni citrārddha yāvaduttare rekhāyāḥ |",
    "T02n2965u_001:273": " dakṣiṇe tu citrārddhādīni revatvantāni evameva sapāda nakṣatra dvayameka rāśiḥ |",
    "T02n2965u_001:274": " eva dvādaśarāśayo grahāśca bhoktāraḥ |",
    "T02n2965u_001:275": " asya ca golasyottaraprānta uttaravahnibalayādi vrajati |",
    "T02n2965u_001:276": " dakṣiṇaprāntastu himagirerddakṣiṇāntaṁ spṛśatyuttarāyaṇe |",
    "T02n2965u_001:277": " dakṣiṇāyane tu dakṣiṇaprānte |",
    "T02n2965u_001:278": " dakṣiṇavahnibalayādi vrajati |",
    "T02n2965u_001:279": " uttaraprāntastu śītaśaulasya uttarāntaspṛśati |",
    "T02n2965u_001:280": " etacca nakṣatrādikaṁ sumerūmpradakṣiṇa yadrati balanavaśāt golākāraṁ bhavati |",
    "T02n2965u_001:281": " golāyā mānaṁ dakṣiṇāgnibalayāt mahāhimavantaṁ yāvat pañcasaptatri ( ti )",
    "T02n2965u_001:282": " yojanasahasrāṇi |",
    "T02n2965u_001:283": " ebhyo maṇḍaladinārddha sārddhadvāśītiśatabhāgalabdhaṁ digvibhāga pratidinaṁ tyajati sūryaḥ |",
    "T02n2965u_001:284": " evaṁ dvādaśakhaṇḍeṣu tiryakkrāntiḥ sūryasya veditavyeti karaṇamārgaḥ |",
    "T02n2965u_001:285": " kintevamapi karaṇamārgeṇa sadā śuddhirnāsti raveḥ |",
    "T02n2965u_001:286": " aśuddhe sūryabhoge'smin śodhitā maṅgalādayaḥ |",
    "T02n2965u_001:287": " na sfuṭā vai bhavanyatra mūlanaṣṭā iva drumāḥ ||",
    "T02n2965u_001:289": " ataḥ siddhāntamārga ucyate ayaṁ kramaḥ sama bhūmyāṁ hastapramāṇamaṇḍalamadhyanā stavitasti pramāṇa śaṅkauśchāyā pūrvāhne rekhā bāhyāt krameṇa saṅgu cantī yadā maṇḍalaprāntarekhāyā madhyasthāne praviśati |",
    "T02n2965u_001:290": " tadā tatra sthāne cihnaṅkākapadaṅka saiva paścimādika |",
    "T02n2965u_001:291": " aparāhne tu maṇḍalamadhyāt krameṇa prasarantī yadetyādi |",
    "T02n2965u_001:292": " pūrvaccihnaṁ karttavyaṁ saiva pūrvādika atraika cihnoparisūtraṁ dhṛkā'paracihnādravāṅmaṇḍalaṁ khadikayā kuryāt |",
    "T02n2965u_001:293": " aparacihnopari ca sūtraṁ dhṛtvā tathā kuryāt |",
    "T02n2965u_001:294": " yathā matsyākāraḥ syāt |",
    "T02n2965u_001:295": " tat maṇḍaladvayamadhye matsyasya mukhamadhyadakṣiṇādikā pucchamadhyamuttarā |",
    "T02n2965u_001:296": " evaṁ diśo liṇḍīṁ yatre tatmaṇḍala dvayaṁ lopayitvā uttarāyaṇadināt prāgdaśamaṁ dinamārabhya madhyāhne parīkṣā karttavyā |",
    "T02n2965u_001:297": " tatra pratha(ma)",
    "T02n2965u_001:298": " maṇḍalasyottare prāntarekhā madhyānmaṇḍala madhyaṁ praviśati |",
    "T02n2965u_001:299": " yā yasmin dine taduttarāyaṇa saṅkrāntidinaṁ sūryasya |",
    "T02n2965u_001:300": " tena vāre tayā tithyā tena yogena tena karaṇena |",
    "T02n2965u_001:301": " tasmin dine sūryabhogo vaiśākhādi |",
    "T02n2965u_001:302": " navamāsairmeṣādi navarāśīnāṁ nakṣatrasthāne viṁśatiḥ |",
    "T02n2965u_001:303": " ghaṭikā sthāne pañcādaśeti mūla dhrūvakam |",
    "T02n2965u_001:304": " tatra dhrūvake pratyahaṁ ṣaḍviṁśati pāṇīpalādhikadaṇḍacatuṣṭaya prakṣipya ravikā padāni śodhayet |",
    "T02n2965u_001:305": " pūrvoktena sa tripāda ṣaṭ nakṣatrāṇi śodhyānītyādi vidhinā |",
    "T02n2965u_001:306": " tathā cokta mūlatantre- ayanādeḥ pratyahaṁ deyo yāvad bhūyo'yanambhavet |",
    "T02n2965u_001:307": " uktakarmmavidhānena śodhanīyaṁ ravipadamiti ||",
    "T02n2965u_001:309": " evañca vāratithinakṣatrayogakaraṇarāśikṣetre saṅkrānti grahāṇāṁ falamanyāt sugamamiti neha pratanyat iti |",
    "T02n2965u_001:310": " uditamidamudānaṁ jyotirevat falaṁ prathitamiha hitānta kālacakra'vatīrya |",
    "T02n2965u_001:311": " gamayatu padabandhaṁ nirvibandhaṁ subuddhiḥ sukhamiti racitesminyakṣantu mahā sanaḥ |",
    "T02n2965u_001:312": " viraṁ tiriyamabhayasya pravicaya padavīntano tu hṛdayasya udita tamaḥ sukṛtañca trijagati jinasampadaḥ falatu |||",
    "T02n2965u_001:315": " iti kālacakrāvatāraḥ samāptaḥ | | |"
}