{
    "K07atrisatu:0": " Asaṅga: Triśatikāyāḥ prajñāpāramitāyāḥ kārikāsaptatiḥ",
    "K07atrisatu:1": " paramo 'nugraho jñeyaḥ śārīraḥ saparigrahaḥ /",
    "K07atrisatu:2": " prāptāprāptāvihānau ca paramā syāt parīndanā // TśPk_1",
    "K07atrisatu:3": " vipulaḥ paramo 'tyanto 'viparyastaś ca cetasi /",
    "K07atrisatu:4": " upakārāśayaḥ sthānaṃ yāne 'smin guṇapūritaḥ // TśPk_2",
    "K07atrisatu:5": " dānaṃ pāramitāṣatkam āmiṣābhayadharmataḥ /",
    "K07atrisatu:6": " ekadvayatrayeṇeha pratipat sā 'pratiṣṭhitā // TśPk_3",
    "K07atrisatu:7": " ātmabhāve pratikṛtau vipāke cāpy asaktatā /",
    "K07atrisatu:8": " apravṛttitadanyārthapravṛttiparivarjane // TśPk_4",
    "K07atrisatu:9": " pragraho maṇḍale tredhā nimittāc cittavāraṇam /",
    "K07atrisatu:10": " uttarottarasaṃdehajanmataś ca nivāraṇā // TśPk_5",
    "K07atrisatu:11": " saṃskṛtatvena saṃkalpya saṃpat prāptau nivāryate /",
    "K07atrisatu:12": " trailakṣaṇyānyathābhāvāt tadabhāvāt tathāgataḥ // TśPk_6",
    "K07atrisatu:13": " sahetuphalagāmbhīryadeśanāsmin yugādhame /",
    "K07atrisatu:14": " na niṣphalā yataḥ santi bodhisattvās trayānvitāḥ // TśPk_7",
    "K07atrisatu:15": " śikṣayopāsānāt pūrvaṃ kuśalasyāvaropaṇāt /",
    "K07atrisatu:16": " śīlavanto 'nyabuddheṣu guṇavantaś ca kīrtitāḥ // TśPk_8",
    "K07atrisatu:17": " sapudgaleṣu dharmeṣu saṃjñāyā viprahāṇataḥ /",
    "K07atrisatu:18": " prajñāvantaś ca saṃjñāyā aṣṭadhāṣṭārthabhedataḥ // TśPk_9",
    "K07atrisatu:19": " pṛthagbhāvena saṃtatyā vṛtter ājīvitasthiteḥ /",
    "K07atrisatu:20": " punaś ca gatilīnatvād ātmasaṃjñā caturvidhā // TśPk_10",
    "K07atrisatu:21": " sarvābhāvād abhāvasya sadbhāvān nābhilāpyataḥ /",
    "K07atrisatu:22": " abhilāpaprayogāc ca dharmasaṃjñā caturvidhā // TśPk_11",
    "K07atrisatu:23": " adhimuktivaśāt teṣāṃ bhūtasaṃjñā prasādataḥ /",
    "K07atrisatu:24": " yathārutāgrahāt saṃyagdeśitatvasya codgrahāt // TśPk_12",
    "K07atrisatu:25": " phalato na mitā buddhaiḥ praṇidhijñānalakṣitāḥ /",
    "K07atrisatu:26": " Iābhasatkārakāmānāṃ tadvādavinivṛttaye // TśPk_13",
    "K07atrisatu:27": " asthānād ānukūlyāc ca dharmeṣv adhigamasya hi /",
    "K07atrisatu:28": " kolasyeva parityāgo dharme saṃdhis tato mataḥ // TśPk_14",
    "K07atrisatu:29": " nairmāṇikena no buddho dharmo nāpi ca deśitaḥ /",
    "K07atrisatu:30": " deśitas tu dvayāgrāhyo 'vācyo 'vākpathalakṣaṇāt // TśPk_15",
    "K07atrisatu:31": " grahaṇadeśaṇā cāsya nāpārthā puṇyasaṃgrahāt /",
    "K07atrisatu:32": " puṇyaṃ bodhyanupastaṃbhād upastaṃbhād dvayasya ca // TśPk_16",
    "K07atrisatu:33": " svābhāvikāptihetutvāt tadanyasya ca janmanaḥ /",
    "K07atrisatu:34": " kaivalyād buddhadharmāṇām agryatvaṃ puṇyasādhanam // TśPk_17",
    "K07atrisatu:35": " agrāhyānabhilapyatvaṃ svaphalānām anudgrahāt /",
    "K07atrisatu:36": " dvayāvaraṇanirmokṣāt subhūtāv araṇādvayaṃ // TśPk_18",
    "K07atrisatu:37": " buddhadīpaṃkarāgrāhād vakyenādhigamasya hi /",
    "K07atrisatu:38": " tataś cādhigame siddhā agrāhyānabhilāpyatā // TśPk_19",
    "K07atrisatu:39": " jñānaniṣyandavijñaptimātratvāt kṣetranodgrahaḥ /",
    "K07atrisatu:40": " avigrahatvād agratvād avyūhaṃ vyūhatā matā // TśPk_20",
    "K07atrisatu:41": " sumeror iva rājatve saṃbhoge nāsti codgrahaḥ /",
    "K07atrisatu:42": " sāsravatvena cābhāvāt saṃskṛtatvena cāsya hi // TśPk_21",
    "K07atrisatu:43": " bahutvabhedakhyātyarthaṃ viśeṣasya ca siddhaye /",
    "K07atrisatu:44": " paurvāparyeṇa puṇyasya punar dṛṣṭāntadeśanā // TśPk_22",
    "K07atrisatu:45": " dvayasya pātrīkaraṇān niṣyandatvamahatvataḥ /",
    "K07atrisatu:46": " asaṃkleśasya hetutvād dhīnābhibhavanād api // TśPk_23",
    "K07atrisatu:47": " tatphalaśreṣṭhaduḥkhatvād durlabhārthottamārthataḥ /",
    "K07atrisatu:48": " jñeyāpāramitatvāc ca parāsādhāraṇatvataḥ // TśPk_24",
    "K07atrisatu:49": " gāḍhagaṃbhīrabhāvāc ca parasūtraviśiṣṭataḥ /",
    "K07atrisatu:50": " mahāśuddhānvayatvāc ca puṇyāt puṇyaṃ viśiṣyate // TśPk_25",
    "K07atrisatu:51": " sahiṣṇutā ca caryāyāṃ duṣkarāyāṃ śubhā yataḥ /",
    "K07atrisatu:52": " tadguṇāparimāṇatvād agrārthena nirucyate // TśPk_26",
    "K07atrisatu:53": " ātmavyāpādasaṃjñāyā abhāvād duḥkhatā na ca /",
    "K07atrisatu:54": " sasukhā karuṇābhāvāc caryāduḥkhaphalā tataḥ // TśPk_27",
    "K07atrisatu:55": " cittātyāgābhinirhāre yatnaḥ kāryo dṛḍho yataḥ /",
    "K07atrisatu:56": " kṣāntipāramitāprāptau tatprāyogika eva ca // TśPk_28",
    "K07atrisatu:57": " pratipattiś ca sattvārthā vijñeyā hetubhāvataḥ /",
    "K07atrisatu:58": " sattvavastunimittāt tu vijñeyā parivarjitā // TśPk_29",
    "K07atrisatu:59": " nāmaskandhāś ca tadvastu tatsaṃjñāpagamāj jine /",
    "K07atrisatu:60": " tadabhāvo hi buddhānāṃ tattvadarśanayogataḥ // TśPk_30",
    "K07atrisatu:61": " phalāpratiṣṭhito mārgas tatphalasyāpi kāraṇam /",
    "K07atrisatu:62": " buddhānāṃ bhūtavāditvāt tac ca jñeyaṃ caturvidham // TśPk_31",
    "K07atrisatu:63": " pratijñā hīnayānasya mahāyānasya deśanā /",
    "K07atrisatu:64": " sarvavyākaraṇānāṃ ca na visaṃvādinī yataḥ // TśPk_32",
    "K07atrisatu:65": " aprāpter ānukulyāc ca na satyā na mṛṣā matā /",
    "K07atrisatu:66": " yathārutaniveśasya pratipakṣeṇa deśanā // TśPk_33",
    "K07atrisatu:67": " x x x x x x x x x x x x x .alābhatā /",
    "K07atrisatu:68": " ajñānāt sapratiṣṭhena jñānād anyena lābhatā // TśPk_34",
    "K07atrisatu:69": " tamaḥprakāśam ajñānaṃ jñānam ālokavan matam /",
    "K07atrisatu:70": " pratipakṣavipakṣasya lābhahānyāmukhatvataḥ // TśPk_35",
    "K07atrisatu:71": " yādṛśyā pratipattyā x x x x x x x x x /",
    "K07atrisatu:72": " yat karmikā ca sā dharme pratipattis tad ucyate // TśPk_36",
    "K07atrisatu:73": " vyañjane trividhā dharmadharatve śrutavistare /",
    "K07atrisatu:74": " arthasya parato 'dhyātmam āptau śravaṇacintanāt // TśPk_37",
    "K07atrisatu:75": " x x x x x x x x x x x x paripācane /",
    "K07atrisatu:76": " vastukālamahatvena puṇyāt puṇyaṃ viśiṣyate // TśPk_38",
    "K07atrisatu:77": " agocaratvaṃ kaivalyaṃ mahātmāśritatā tathā /",
    "K07atrisatu:78": " durlabhaśravatā caiva dhātupuṣṭir anuttarā // TśPk_39",
    "K07atrisatu:79": " x x x x x x x x x x x pātratāśraye /",
    "K07atrisatu:80": " śodhanāvaraṇānāṃ ca kṣiprābhijñātvam eva ca // TśPk_40",
    "K07atrisatu:81": " vicitraIokasaṃpattivipākaḥ sumahānn api /",
    "K07atrisatu:82": " karmāṇi etāni dharme pratipatter matāni x // TśPk_41",
    "K07atrisatu:83": " x x x x x x x x x bodhisattvakalpanā /",
    "K07atrisatu:84": " cittāvaraṇam ākhyātaṃ yac cittam apratiṣṭhitaṃ // TśPk_42",
    "K07atrisatu:85": " paścādvyākaraṇān no ca caryā dīpaṃkare parā /",
    "K07atrisatu:86": " bodhis tac caryayā tulyā na sa x x x x x x // TśPk_43",
    "K07atrisatu:87": " x x x x x x x x na mṛṣā paridīpitā /",
    "K07atrisatu:88": " dharmās tato buddhadharmāḥ sarve 'bhāvasvalakṣaṇāḥ // TśPk_44",
    "K07atrisatu:89": " dharmakāyena buddhas tu mataḥ saḥ puruṣopamaḥ /",
    "K07atrisatu:90": " nirāvaraṇato x x x x x x x x x x x // TśPk_45",
    "K07atrisatu:91": " guṇamahātmyataś cāpi mahākāyaḥ sa eva hi /",
    "K07atrisatu:92": " abhāvakāyabhāvāc ca akāyo 'sau nirucyate // TśPk_46",
    "K07atrisatu:93": " dharmadhātāv akuśalaḥ sattvanirvāpaṇe matiḥ /",
    "K07atrisatu:94": " kṣetrāṇāṃ śodhane caiva x x x x x x x x // TśPk_47",
    "K07atrisatu:95": " sattvānāṃ bodhisattvānāṃ dharmān yaś ca nairātmakān /",
    "K07atrisatu:96": " buddhyādhimucyate 'nārya āryo dhīmān sa kaṭhyate // TśPk_48",
    "K07atrisatu:97": " nopalambhe 'pi dharmāṇāṃ cakṣur na hi na vidyate /",
    "K07atrisatu:98": " buddhānāṃ pañcadhā tac ca vitathārthasya darśanāt // TśPk_49",
    "K07atrisatu:99": " nānāvithatavijñapteḥ sṃṛtyupasthānavarjanāt /",
    "K07atrisatu:100": " nirādhāraprabandho 'syā vitathāto nirucyate // TśPk_50",
    "K07atrisatu:101": " jñānasyādhārato jñeyā puṇye vitathatā na ca /",
    "K07atrisatu:102": " tataḥ puṇyanimittaṃ hi punar dṛṣṭāntakīrtanam // TśPk_51",
    "K07atrisatu:103": " na dharmakāyaniṣpattir anuvyañjanam ucyate /",
    "K07atrisatu:104": " na ca lakṣaṇasaṃpattis tad akāyatvato matā // TśPk_52",
    "K07atrisatu:105": " dharmakāyāvinirbhāgān na dvayaṃ na tathāgataḥ /",
    "K07atrisatu:106": " saṃpattir ucyate bhūyo dvayaṃ nāsty astitā tataḥ // TśPk_53",
    "K07atrisatu:107": " x x x x x x x x x x x x x kalpitā /",
    "K07atrisatu:108": " dharmakāyāvinirbhāgād deśanāpy asvalakṣaṇā // TśPk_54",
    "K07atrisatu:109": " deśyadaiśikagāṃbhīryaśraddhā na ca na santi hi /",
    "K07atrisatu:110": " na sattvā nāpi cāsattvās te 'nāryārya x x x x // TśPk_55",
    "K07atrisatu:111": " x x x x x x x x jñeyā bodhir anuttarā /",
    "K07atrisatu:112": " na vṛddhyā dharmadhātau hi śuddhisāmyāt svalakṣaṇāt // TśPk_56",
    "K07atrisatu:113": " upāyānuttaratvāc ca sāsravatvād adharmataḥ /",
    "K07atrisatu:114": " śubhā na dharmā x x x x x x x x x x x // TśPk_57",
    "K07atrisatu:115": " naiva? cāvyākṛtatve 'pi deśanā 'prāptaye matā /",
    "K07atrisatu:116": " dharmaratnaṃ tataś caikaṃ ratnād anyād viśiṣyate // TśPk_58",
    "K07atrisatu:117": " saṃkhyāprabhavajātīnāṃ saṃbandhasya viśeṣaṇe /",
    "K07atrisatu:118": " x x x x x x x x x x x x x labhyate // TśPk_59",
    "K07atrisatu:119": " samatvād dharmadhātoś ca na sattvā mocitā jinaiḥ /",
    "K07atrisatu:120": " sahanāmnā yataḥ skandhā dharmadhātvabahirgatāḥ // TśPk_60",
    "K07atrisatu:121": " ātmagrāhasamo dosas ta x x x x x x x /",
    "K07atrisatu:122": " x x x x x grāhe hi agrāhagrāhatā matā // TśPk_61",
    "K07atrisatu:123": " na caiva rūpakāyena so 'numeyas tathāgataḥ /",
    "K07atrisatu:124": " dharmakāyo yataś cakravartī mābhūt tathāgataḥ // TśPk_62",
    "K07atrisatu:125": " na ca lakṣaṇavaipākyapuṇy. x x x x x x /",
    "K07atrisatu:126": " dharmakāyasya lābho hi upāyo yad vilakṣaṇaḥ // TśPk_63",
    "K07atrisatu:127": " rūpānuśravamātreṇa na buddhajñaḥ pṛthagjanaḥ /",
    "K07atrisatu:128": " tathatādharmakāyo hi yato 'vijñānagocaraḥ // TśPk_64",
    "K07atrisatu:129": " na ca puṇyas x x x x x x x x x x x x /",
    "K07atrisatu:130": " kṣāntilābhe 'pi nocchedo nirmalasyāsya lābhataḥ // TśPk_65",
    "K07atrisatu:131": " punaḥ puṇyanimittaṃ hi tasmād dṛṣṭāntadeśanā /",
    "K07atrisatu:132": " tat puṇyasyāvipākatvān nodgrahaḥ saparigrahaḥ // TśPk_66",
    "K07atrisatu:133": " tan nirmāṇaphalaṃ teṣāṃ puṇya x x x x x x /",
    "K07atrisatu:134": " anābhogena yat karma buddhāḥ kurvanti dikṣu ca // TśPk_67",
    "K07atrisatu:135": " gatyādayas tu nirmāṇair buddhās tv avicalāḥ sadā /",
    "K07atrisatu:136": " dharmadhātau ca tatsthānaṃ naikatvānyatvato matam // TśPk_68",
    "K07atrisatu:137": " rajomaṣīkriyā dhātor dṛṣṭāntas tasya dyotakaḥ /",
    "K07atrisatu:138": " maṣīkaraṇatā kleśakṣayasyeha nidarśanam // TśPk_69",
    "K07atrisatu:139": " asaṃcayatvāpiṇḍatvam anekatvanidarśanam /",
    "K07atrisatu:140": " saṃhatasthānatā tasmin nānyatve ca nidarśanam // TśPk_70",
    "K07atrisatu:141": " vyavahāramātratāyā bālānām udgraho 'nyathā /",
    "K07atrisatu:142": " dvayābhāvān na bodhyāptiḥ prahāṇād ātmadharmayoḥ // TśPk_71",
    "K07atrisatu:143": " tasmād dṛṣṭir adṛṣṭiś ca nairarthyābhūtakalpataḥ /",
    "K07atrisatu:144": " sūkṣmam āvaraṇaṃ hy etat tathā jñānāt prahīyate // TśPk_72",
    "K07atrisatu:145": " jñānadvayasamādhānapraheyaṃ tac ca deśitam /",
    "K07atrisatu:146": " nirmāṇaiḥ kaśaṇāt puṇyaṃ tad buddhānāṃ na nākṣayam // TśPk_73",
    "K07atrisatu:147": " nirmito 'smīti cātmānaṃ kāśayantas tathāgatāḥ /",
    "K07atrisatu:148": " prakāśayanti nātmānaṃ tasmāt sā kāśanā satī // TśPk_74",
    "K07atrisatu:149": " saṃskāro na tathā nānyaṃ nirvāṇaṃ hi tathāgate /",
    "K07atrisatu:150": " navadhā saṃbhūtasyeha saṃyagjñānaparīkṣaṇāt // TśPk_75",
    "K07atrisatu:151": " dṛṣṭir nimittaṃ vijñānaṃ pratiṣṭhādehabhogatā /",
    "K07atrisatu:152": " atītaṃ vartamānaṃ ca parīkṣyaṃ cāpy anāgatam // TśPk_76",
    "K07atrisatu:153": " lakṣaṇasyopabhogasya pravṛtteś ca parīkṣaṇāt /",
    "K07atrisatu:154": " nirmalāṃ teṣu vaśitāṃ saṃskāreṣu samāpnute // TśPk_77",
    "K07atrisatu:155": " triśatikāyāḥ prajñāpāramitāyāḥ kārikāsaptatiḥ samāptā // //",
    "K07atrisatu:156": " kṛtir iyam āryāsaṅgapādānām iti // //"
}