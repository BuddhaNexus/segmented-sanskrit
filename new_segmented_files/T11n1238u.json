{
    "T11n1238u_001:0": " jātinirākṛti",
    "T11n1238u_001:1": " namo mañjuśriye ||",
    "T11n1238u_001:2": " mugdhāṅgulīkisalayāṅghrisuvarṇakumbhād",
    "T11n1238u_001:3": " vāntena kāntipayasā ghusṛṇāruṇena |",
    "T11n1238u_001:4": " yo vandamānamabhisiñcati dharmarājye",
    "T11n1238u_001:5": " jāgartu yo hitasukhāya sa mañjunāthaḥ ||",
    "T11n1238u_001:6": " suhṛdāmanurodhena yathāmati yathāsmṛti |",
    "T11n1238u_001:7": " hriyaṃ vihāya likhyante vādasthānāni kānicit ||",
    "T11n1238u_001:8": " tatra tāvadādau jātivāda eva nirākriyate |",
    "T11n1238u_001:9": " iha yadvastuno bhedābhedābhyāmabhidheyaṃ na bhavati tadvastu na bhavati |",
    "T11n1238u_001:10": " yathā vyomakamalam |",
    "T11n1238u_001:11": " na ca vastuno bhedābhedābhyāmabhidheyaṃ sāmānyamiti |",
    "T11n1238u_001:12": " vyāpakānupalabdhiḥ |",
    "T11n1238u_001:13": " na tāvadayamasiddho hetuḥ |",
    "T11n1238u_001:14": " na hi vyaktibhyo bhinnamabhinnaṃ vā sāmānyaṃ śakyamabhidhātum |",
    "T11n1238u_001:15": " ubhayathāpyasāmānyātmatāsvabhāvaprasaṅgāt |",
    "T11n1238u_001:16": " tathā hi yadi tāvadvyaktibhyo'rthāntarameva sāmānyābhimataṃ vastu tadā kathaṃ tattāsāṃ sāmānyaṃ nāma |",
    "T11n1238u_001:17": " yat khalu yato'rthāntaraṃ na tattasya sāmānyam |",
    "T11n1238u_001:18": " yathā goraśvaḥ |",
    "T11n1238u_001:19": " arthāntaraṃ ca gorgotvamiti |",
    "T11n1238u_001:20": " viruddhavyāptopalambhaḥ |",
    "T11n1238u_001:21": " nanu ca vyaktibhyo'rthāntaraṃ ca syāt sāmānyaṃ ca tāsāmiti |",
    "T11n1238u_001:22": " na virodhamiha paśyāmaḥ |",
    "T11n1238u_001:23": " na caitanmantavyam |",
    "T11n1238u_001:24": " arthāntaraṃ cedarthāntarasya sāmānyaṃ sarvaṃ sarvasya sāmānyaṃ syādviśeṣābhāvāditi |",
    "T11n1238u_001:25": " yaddhi khalvekaṃ vastvanekatra samavetaṃ tattadīyaṃ sāmānyam |",
    "T11n1238u_001:26": " goṣu cāśvo na samaveta iti kathamasau gavāṃ sāmānyaṃ syāditi kuto viśeṣābhāvaḥ |",
    "T11n1238u_001:27": " tadayamanaikāntiko hetuḥ kathamiṣṭasiddhaye paryāpnuyāt |",
    "T11n1238u_001:28": " tadetadapi bālapralāpamanuharati |",
    "T11n1238u_001:29": " sa hi viśeṣo buddhimatā vaktavyo yaḥ sāmānyābhimatapadārthamātrabhāvī sannasaṃkareṇa vyavasthāmupapādayet |",
    "T11n1238u_001:30": " ayaṃ cānekārthasamavāyaḥ saṃkhyāsaṃyogakāyadravyādiṣvapyastīti tānyapi sāṃkhyādisaṃmatāni sāmānyāni syuḥ |",
    "T11n1238u_001:31": " athaivaṃ manyethāḥ |",
    "T11n1238u_001:32": " satyapyanekārthasamavāye yadeva samānajñānābhidhānapravṛttinimittaṃ tadeva sāmānyaṃ nānyat |",
    "T11n1238u_001:33": " samānānāṃ hi bhāvaḥ sāmānyam |",
    "T11n1238u_001:34": " bhavato'smādabhidhānapratyayāvitibhāvaḥ |",
    "T11n1238u_001:35": " tadāha |",
    "T11n1238u_001:36": " ...........( ) samānajñānābhidhānaprasavātmikā jātiriti ( ) |",
    "T11n1238u_001:37": " etadapi svaprakriyāmātrapradīpanam |",
    "T11n1238u_001:38": " tathā hyatra vikalpadvayamudayate |",
    "T11n1238u_001:39": " kiṃ te svarūpeṇa samānāḥ [ 2b ] .......( )",
    "T11n1238u_001:40": " torutpannāyeṣu tatsāmānyaṃ tathāvidhabodhābhidhānapravaṇam |",
    "T11n1238u_001:41": " āhosvidasamānā eveti |",
    "T11n1238u_001:42": " tatra yadi te svata eva samānāḥ saṃmāne jñānābhidhāna .....( )",
    "T11n1238u_001:43": " meva pravartayiṣyanti |",
    "T11n1238u_001:44": " kiṃ tatra sāmānyenārthāntareṇa |",
    "T11n1238u_001:45": " tathā ca tadasāmānyameva |",
    "T11n1238u_001:46": " tadbalena samānayorjñānābhidhānayorapravṛtteḥ ||",
    "T11n1238u_001:47": " athasamānāḥ,",
    "T11n1238u_001:48": " na tarhiī teṣāṃ sāmānyamasti samānānāṃ bhāvaḥ sāmānyamityuktavānasi |",
    "T11n1238u_001:49": " asamānāṃ ca bhāvaḥ sāmānyamiti bruvāṇaḥ ślāghanīyaprajño devānāṃpriyaḥ |",
    "T11n1238u_001:50": " svayamasamānasvabhāvā api te naiva samānāsta iti cet |",
    "T11n1238u_001:51": " kiṃ te kriyante |",
    "T11n1238u_001:52": " athā'dhyavasīyante |",
    "T11n1238u_001:53": " tatra na tāvatkriyante |",
    "T11n1238u_001:54": " teṣāṃ svahetubhireva kṛtatvāt |",
    "T11n1238u_001:55": " kṛtasya ca punaḥ karaṇāyogāt |",
    "T11n1238u_001:56": " abhūtaprādurbhāvalakṣaṇatvātkaraṇasya samānātmanā kriyanta iti cet |",
    "T11n1238u_001:57": " nanu yaiṣāṃ niṣpannatayā kṛñaḥ karmatā nāsti kathaṃ te kriyante nāma |",
    "T11n1238u_001:58": " syādetat, yena dharmirūpeṇa te niṣpannā na tena karoteḥ karmabhāvamanubhavanti |",
    "T11n1238u_001:59": " samānena punā rūpeṇa [ 3 a ] niṣpannāstena kriyanta iti na kiṃcidatrānupapannam |",
    "T11n1238u_001:60": " evaṃ tarhi tadeva samānaṃ rūpaṃ sāmānyena kiyata iti syāt tasya ca bhāvaniṣpattāvaniṣpannasya kāraṇāntarataḥ paśvādupajāyamānasya tadbhāvatā brahmaṇāpyaśaktā sādhayitum |",
    "T11n1238u_001:61": " arthāntarameva tadbhavatu,",
    "T11n1238u_001:62": " na kiṃcidaniṣṭamāpadyata iti cet |",
    "T11n1238u_001:63": " sāmānyāntarameva tarhi tannetyasāmānyajanmamabhyupetaṃ syāt |",
    "T11n1238u_001:64": " tathā ca tadapi bhedānāmasamānānāṃ kathaṃ sāmānyamiti paryanuyoge tenāpi tadvyatiriktasamānarūpakaraṇopagame satyaparāparakarmasāmānyaparikalpanātmakamanavasthānamapratividhānamāsajyate na ca bhedānāmasamānarūpaṃ pracyavate |",
    "T11n1238u_001:65": " nāpi dvitīyapakṣaśrayaṇaṃ śreyaḥ |",
    "T11n1238u_001:66": " na hyanyenānye samānā nāma pratīyante tadvanto nāma pratīyeran |",
    "T11n1238u_001:67": " bhūtavatkaṇṭhe guṇena |",
    "T11n1238u_001:68": " anyathā hi yena kenacidapyanyena ye kecana samānāḥ pratīyeran pratiniyamanibandhanābhāvāt |",
    "T11n1238u_001:69": " ekenānekasamavāyenānyenānye samānāḥ pratīyante,",
    "T11n1238u_001:70": " tato nātiprasaṅga iti cet |",
    "T11n1238u_001:71": " vārtametat [ 3 b ] na hyavayavidravyadvitvādisaṃkhyānāmapyekatvānekasamavāyitve na staḥ |",
    "T11n1238u_001:72": " yena tebhyo'vayavādayo na gamyeran |",
    "T11n1238u_001:73": " atha teṣāṃ svāśrayeṣu samānajñānābhidhānasāmarthyābhāvādadoṣa eṣaḥ nanu sāmānyamapi bhedeṣvekatvānekasamavāyābhyāmeva samapratyayahetutayā parikalpitam",
    "T11n1238u_001:74": " tau vā'vayavyādīnāmapi yuṣmābhirabhyupetāviti teṣāmapi tathābhāvaḥ kathamapākiyeta |",
    "T11n1238u_001:75": " asāmānyasvabhāvatvānna te samānajñānahetava iti cet |",
    "T11n1238u_001:76": " nanu samānajñānāhetutve satyasamānasvabhāvatā |",
    "T11n1238u_001:77": " tasyāṃ ca satyāṃ samānajñānāhetutvamiti sphuṭamitaretarāśrayatvam |",
    "T11n1238u_001:78": " tathā hyekatvādeḥ samānatvātsāmānyābhimatabhāvavadārabhya dravyāderapi kiṃ na sāmānyarūpateti paryanuyoge samānapratyayāpratyayatvādityuttaramuktavānasi",
    "T11n1238u_001:79": " tatastadapi samānapratītinimittasya samānatvātsamānamavayavyāderapi kiṃ na syādityasmadīye punaḥ paryanuyoge sanyasāmānyarūpatvāditi bruvāṇaḥ",
    "T11n1238u_001:80": " nekaṃ ca brūyāt |",
    "T11n1238u_001:81": " tasya ca sākṣādekatvanityatve pratijñāya punarupadeśāntareṇa tata eva prativahatīti kathaṃ nonmataḥ |",
    "T11n1238u_001:82": " tasmādbhedāmedābhyāṃ .... [4 a] ( )",
    "T11n1238u_001:83": " sāmānyamiti siddham |",
    "T11n1238u_001:84": " nanvayamanaikāntiko hetuḥ |",
    "T11n1238u_001:85": " yadyapi hi sāmānyaṃ bhedābhedābhyāṃ kevalābhyāṃ vācyaṃ na tathāpyavastu prakārāntarasyāpyubhayātmanā lakṣaṇasya saṃbhavādbhinnābhinnameva hi sāmānyaṃ jainajaiminīyāḥ pratijānate || yadāhuḥ ||",
    "T11n1238u_001:86": " ghaṭamaulisuvarṇārthī nāśotpādasthitiṣvayam |",
    "T11n1238u_001:87": " śokapramodamādhyasthyaṃ jano yāti sahetukam || 1 ||",
    "T11n1238u_001:88": " na sāmānyātmanodeti na vyeti vyaktamanvayāt |",
    "T11n1238u_001:89": " vyetudeti viśeṣeṇa sahaikatrodayādi sat || 2 ||",
    "T11n1238u_001:90": " yathā kalmāṣavarṇasya yatheṣṭavarṇavigrahaḥ |",
    "T11n1238u_001:91": " citratvādvastuno'pyevaṃ bhedābhedāvadhāraṇā || 3 ||",
    "T11n1238u_001:92": " yadā tu śabalaṃ vastu yugavatpratipadyate |",
    "T11n1238u_001:93": " tadānyānanyabhedādi sarvameva pratīyate || 4 ||",
    "T11n1238u_001:94": " ekātmakaṃ bhavedekamiti neśvarabhāṣitam |",
    "T11n1238u_001:95": " tathā hi tadupetavyaṃ yadyathaivopalabhyate ( ) || 5 || iti ||",
    "T11n1238u_001:96": " atra pratividhīyate [4 b |",
    "T11n1238u_001:97": " bhedābhedayoranyonyapratiṣedharūpatvādekavidheraparaniṣedhanāntarīyakatvātkathamanayorekādhikaraṇatvaṃ mattonmattetaraḥ pratipadyeta |",
    "T11n1238u_001:98": " tathāhi |",
    "T11n1238u_001:99": " tannāma tasmādabhinnaṃ yadeva yat |",
    "T11n1238u_001:100": " bhinnaṃ ca tattasmādyadyanna bhavati |",
    "T11n1238u_001:101": " ataśva vyaktibhyaḥ sāmānyaṃ bhinnamabhinnaṃ ceti bruvāṇo vyaktayaḥ sāmānyaṃ na ca vyaktayaḥ sāmānyamiti brūte |",
    "T11n1238u_001:102": " kathaṃ ca svasthacetanaśvetasyapi tadetadāropayet |",
    "T11n1238u_001:103": " prayogaḥ |",
    "T11n1238u_001:104": " yadyadevaṃ na tadatadbhavati yathoṣṇaṃ vahrirūpaṃ nānuṣṇam |",
    "T11n1238u_001:105": " vyaktaya eva sāmānyamiti svabhāvaviruddhopalabdhiprasaṅgaḥ |",
    "T11n1238u_001:106": " ubhayathā pratīterubhayopagama iti cet |",
    "T11n1238u_001:107": " nanu pratītirapratīterbādhikā na tu mithyāpratīteḥ |",
    "T11n1238u_001:108": " vitathasyāpi pratītidarśanāt |",
    "T11n1238u_001:109": " anyathā hi pratītiyathānusāriṇā bhavatā dvicandrādayo ... ... ... vaśātte nihnūyansa iti cet |",
    "T11n1238u_001:110": " ihāpyetadanumānamasiddhyādidoṣatrayarahitaliṅgajaṃ kiṃ na paśyati devānāṃpriyaḥ |",
    "T11n1238u_001:111": " [ 5 a] na saṃvido yuktibhirasti bādheti cet |",
    "T11n1238u_001:112": " nanu kimiyaṃ rājñāmājñā yenāvicārya gṛhyeta pratyakṣasvabhāvā saṃvit |",
    "T11n1238u_001:113": " tacca jyeṣṭhapramāṇamato na bādhyata iti cet |",
    "T11n1238u_001:114": " na tarhi tadanumānaṃ pramāṇaṃ syāt |",
    "T11n1238u_001:115": " lakṣaṇayukte bādhāsaṃbhave tallakṣaṇameva dūṣitaṃ syāditi sarvatrānāśvāsaḥ |",
    "T11n1238u_001:116": " yathānumānābhāso bādhyate pratyakṣābhāso'pi kiṃ na bādhyate |",
    "T11n1238u_001:117": " bādhyatāmadhyakṣābhāsaḥ |",
    "T11n1238u_001:118": " pratyakṣaiva punariyaṃ saṃvittistatkathaṃ na bādhyata iti cet |",
    "T11n1238u_001:119": " nanviyamapi pratyakṣābhāsavānumānena bādhyamānatvāt |",
    "T11n1238u_001:120": " atha pratyakṣameva pratyakṣasya tadābhāsatāṃ bādhyatvātsādhayati na tvanumānamityabhiniveśaḥ |",
    "T11n1238u_001:121": " kathaṃ tarhi jvālādiviṣayāyāḥ pratyabhijñāyā vyaktyapekṣayā pratyakṣābhāsatā vyavasthāpyate |",
    "T11n1238u_001:122": " na khalu jvālādīnāmakṣaṇikatvamadhyakṣamavadhārayet |",
    "T11n1238u_001:123": " tasmādanumānameva jvālādīnāṃ kṣaṇikatāṃ sādhayet |",
    "T11n1238u_001:124": " bādhakametasyā ityakāmakenāpi kumārilenābhyupetavyam [6 a] |",
    "T11n1238u_001:125": " na śakyaṃ vaktuṃ sāmānyameva kevalaṃ tayā viṣayīkriyata iti tathābhāve hi tadevedaṃ buddhijvālātvamiti syāt na tu saiveyaṃ jvāleti |",
    "T11n1238u_001:126": " tasmānnānaikāntiko heturityalaṃ bahubhāṣitayeti || ||",
    "T11n1238u_001:128": " jātinirākṛtiriyaṃ jitāripādānām ||"
}