{
    "T04bsa012_u:0": " Pratītyasamutpādahṛdayakārikā (Pshk)",
    "T04bsa012_u:1": " nāgārjunakṛtā",
    "T04bsa012_u:2": " dvādaśa ye 'ṅgaviśeṣā muninoddiṣṭāḥ pratītyasambhūtāḥ /",
    "T04bsa012_u:3": " te kleśakarmaduḥkheṣu saṅgṛhītāstriṣu yathāvat // Pshk_1 //",
    "T04bsa012_u:4": " ādyāṣṭamanavamāḥ syuḥ kleśāḥ karma dvitīyadaśamau ca /",
    "T04bsa012_u:5": " śeṣāḥ sapta ca duḥkhaṃ trisaṅgrahā dvādaśa tu dharmāḥ // Pshk_2 //",
    "T04bsa012_u:6": " tribhyo bhavati dvandvaṃ dvandvātprabhavanti sapta saptabhyaḥ /",
    "T04bsa012_u:7": " traya udbhavanti bhūyastadeva[tu] bhramati bhavacakram // Pshk_3 //",
    "T04bsa012_u:8": " hetuphalañca[hi]sarvaṃ jagadanyo nāsti kaścidiha sattvaḥ /",
    "T04bsa012_u:9": " śūnyebhya eva śūnyā dharmāḥ prabhavanti dharmebhyaḥ // Pshk_4 //",
    "T04bsa012_u:10": " svādhyāyadīpamudrādarpaṇaghoṣa 'rkakāntabījāmlaiḥ /",
    "T04bsa012_u:11": " skandhapratisandhirasaṅkramaśca vidvadbhiravadhāryau // Pshk_5 //",
    "T04bsa012_u:12": " ya ucchedaṃ prakalpayatyatisūkṣme 'pi vastuni /",
    "T04bsa012_u:13": " pratītyasambhavasyārthamavijñaḥ sa na paśyati // Pshk_6 //",
    "T04bsa012_u:14": " nāpaneyamataḥ kiñcit prakṣepyaṃ nāpi kiñcana /",
    "T04bsa012_u:15": " draṣṭavyaṃ bhūtato bhūtaṃ bhūtadarśī vimucyate // Pshk_7 //",
    "T04bsa012_u:16": " pratītyasamutpādahṛdayakārikā ācārya nāgārjunakṛtā samāptā /"
}