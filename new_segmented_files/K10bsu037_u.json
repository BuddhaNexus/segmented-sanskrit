{
    "K10bsu037_u:0": " Sarvatathāgatādhiṣṭhāna-vyūham Sūtram",
    "K10bsu037_u:1": " evaṃ mayā śrutamekasmin samaye potalakaparvate āryāvalokiteśvarāyatane divyamaṇiratnaśrīindranīlamaye",
    "K10bsu037_u:2": " puṣpasaṃstṛte devasiṃhāsane bhagavān sārdhaṃ mahatā bhikṣusaṅghena pañcamātrairbhikṣuśataiḥ",
    "K10bsu037_u:3": " sarvairarhadbhiḥ kṣīṇāsravaiścetovaśitāprāptaiḥ saddharmapāraṃgataiśca sārdhaṃ bodhisattvaiḥ",
    "K10bsu037_u:4": " sarvaiḥ mahākaruṇājñānaprāptaiḥ sarvaiḥ ekajātipratibaddhairdvijātibhyāṃ ca trijātibhirdaśajātibhirviśatijātibhistriṃśajjātibhiḥ",
    "K10bsu037_u:5": " śatajātibhirvā pratibaddhaiḥ sarvaiḥ aṣṭaphalaprāptairdaśabhūmisthitaiḥ tad yathā",
    "K10bsu037_u:6": " āryāvalokiteśvareṇa maṃjuśriyāvimalaketunā ratnaśriyā vajraketunā vimalaprabheṇa",
    "K10bsu037_u:7": " candanena amṛtaketunā evaṃpramukhaiḥ saptaśataiḥ bodhisattvaiḥ sārdham upāsakopāsikābhiḥ",
    "K10bsu037_u:8": " sarvaiśca vyākṛtaiḥ samādhiprāptaiḥ nānālokadhātubhiḥ sannipatitaiḥ pañcasahasraiḥ",
    "K10bsu037_u:9": " sarvaiḥ gandharvaśatasahasraiḥ pūrvabuddhaparyupāsitaiḥ",
    "K10bsu037_u:10": " tathāgataprātihāryadṛṣṭaiḥ sārdhaṃ sarvābhiḥ mahāyakṣiṇībhiḥ bodhisattvajñānaprāptābhiḥ",
    "K10bsu037_u:11": " vyākaraṇaprāptābhiravaivartikābhiḥ anaupamyayā vimalaprabhayā ca prabhāvatyā bhīmaśriyā",
    "K10bsu037_u:12": " yakṣiṇyā ca evaṃpramukhābhiraśītyā mahāyakṣiṇībhiḥ /",
    "K10bsu037_u:13": " śatakratubrahmavaiśravaṇa dhṛtarāṣṭravirūḍhakavirūpākṣamaṇibhadraputrapūrṇabhadrāḥ etaiśca lokapālaiḥ sārdhaṃ niṣaṇṇo 'bhūt /",
    "K10bsu037_u:14": " atha taiḥ sarvaistathāgataṃ siṃhāsananiṣaṇṇaṃ jñātvā svakasvakaiḥ kuśalamūlaistathāgataṃ",
    "K10bsu037_u:15": " divyālaṃkāravastrapuṣpamālyadhūpavilepanavādyaśabdena mānitaḥ pūjitaḥ śatasahasrakoṭiśaḥ",
    "K10bsu037_u:16": " pradakṣiṇīkṛtya arcitaśca /",
    "K10bsu037_u:17": " tena khalu punaḥ samayena bhagavān sarvasattvamahākaruṇājñānasthitaṃ nāma samādhiṃ samāpanno 'bhūt /",
    "K10bsu037_u:18": " tena samādhidhāraṇabalena trisāhasramahāsāhasralokadhātavaḥ ābhayā avabhāsitā abhūvan /",
    "K10bsu037_u:19": " sarvarūpāṇi sphuṭitāni /",
    "K10bsu037_u:20": " ye ca sattvā jātyandhāḥ cakṣuṣā rūpāṇi paśyanti sma /",
    "K10bsu037_u:21": " vadhirāḥ śrotreṇa śabdān śṛṇvanti sma /",
    "K10bsu037_u:22": " rogaspṛṣṭā vigatarogā bhavanti sma /",
    "K10bsu037_u:23": " nagnāśca vastrāvṛtā vabhūvuḥ /",
    "K10bsu037_u:24": " unmattāḥ smṛtiṃ pratilabhante sma /",
    "K10bsu037_u:25": " hīnakāyāḥ paripūrṇendriyā babhūvuḥ /",
    "K10bsu037_u:26": " daridra dhanāni pratilabhante sma /",
    "K10bsu037_u:27": " sattvānāṃ yaḥ khalu dhanavastubhogavihīna āsīt sa dhanavastubhogasampanno 'bhūt /",
    "K10bsu037_u:28": " sarvasattvāḥ sarvasukhasamarpitāḥ sarvāśāparipūrṇā abhūvan /",
    "K10bsu037_u:29": " trisāhasramahāsāhasralokadhātau ye kecit sattvā anuśāsanadharmaśravaṇāya yena bhagavān tenāṃjaliṃ praṇamya upasaṃkrāntāḥ /",
    "K10bsu037_u:30": " ye sattvāḥ (Dutt 50)",
    "K10bsu037_u:31": " devabhūtāste sarvadevasukhaṃ saṃprahāya buddhānusmṛtiṃ kṛtvā dharmaśravaṇāya yena bhagavān tena upasaṃkrāntāḥ /",
    "K10bsu037_u:32": " ye sattvā manuṣyabhūtāste ca manuṣyasukhaṃ parityajya dharmaśravaṇakāmāya yena bhagavāṃstena upasaṃkrāntāḥ /",
    "K10bsu037_u:33": " ye sattvā nāgayakṣarākṣasapretapiśācabhūtāste buddhānusmṛtiṃ prāpya sarvasattveṣu maitracittā bhūtvā kāyacittasukhaṃ labdhvā dharmaśravaṇāya yena bhagavān tenopasaṃkrāntāḥ /",
    "K10bsu037_u:34": " ye sattvā yamaloke andhatamisrāyāṃ jātāste 'pi buddhānubhāvena ekakṣaṇaṃ smṛtiṃ labdhvā parasparaṃ saṃjānate sma /",
    "K10bsu037_u:35": " te mahātamisrābhyaḥ parimuktā babhūvuḥ /",
    "K10bsu037_u:36": " sarve satvāḥ parasparaṃ maitracittā babhūvuḥ /",
    "K10bsu037_u:37": " teṣāmupakleśāḥ kṣīṇā abhūvan /",
    "K10bsu037_u:38": " tena khalu samayena mahāpṛthivī ṣaḍ vikāraṃ prakampate unnamati avanamati sma /",
    "K10bsu037_u:39": " atha tasyāṃ parṣadi maṃjuśrīkumārabhūtaḥ sanniṣaṇṇaḥ san bodhisattvaṃ mahāsattvamāryāvalokiteśvarametadavocat /",
    "K10bsu037_u:40": " kulaputra mahābodhisattvaparṣadi avabhāsitāyāṃ mahāparṣadaḥ pūrvanimittaṃ parisphuṭam /",
    "K10bsu037_u:41": " anekabodhisattvakoṭiniyutaśatasahasrāṇāṃ ca vyākaraṇaṃ prakaṭitam /",
    "K10bsu037_u:42": " dharmamahāvākyasya pūrvanimittaṃ saṃdṛśyate /",
    "K10bsu037_u:43": " kulaputra anekānāṃ ca bodhisattvakoṭiniyutaśatasahasrāṇāṃ sarvāśāparipūri mahājñānapratilambho bhaviṣyati /",
    "K10bsu037_u:44": " tat kulaputra sattvānāṃ kāruṇyamutpādya hitāya sukhāya yāvadanuttarasyāṃ samyaksaṃbodhau pratiṣṭhāpanāya tathāgataṃ paripṛccha /",
    "K10bsu037_u:45": " santi kulaputra sattvāḥ paścime kāle paścime samaye bhaviṣyanti pāpakāriṇo daridrāḥ",
    "K10bsu037_u:46": " kṛśā durvarṇaśarīrā jarāvyādhiparipīḍitāḥ parīttabhogā aparibhāvitakāyā alpāyuṣkā",
    "K10bsu037_u:47": " alpabuddhayo rāgadveṣamohaparipīḍitāḥ /",
    "K10bsu037_u:48": " teṣāmarthāya kulaputra tathāgatamadhyeṣaya dharmadeśanāyai tat te kṛtaṃ bhaviṣyati",
    "K10bsu037_u:49": " dīrgharātraṃ sattvānā[marthāya] hitāya sukhāya sarvāvyādhipraśamanāya sarvapāpanivāraṇāya",
    "K10bsu037_u:50": " sarvapāpapraśamanāya sarvaśāparipūraṇārthaṃ yāvadanuttaraparinirvāṇārtham /",
    "K10bsu037_u:51": " (Dutt 51) I",
    "K10bsu037_u:52": " atha āryāvalokiśvaro bodhisattvo mahāsattvo daśadiśamavalokya gaṅgānadīvālukāsamāstathāgatakoṭīrmamanasi",
    "K10bsu037_u:53": " kurvan yena bhagavāṃstenāṃjaliṃ praṇamya triḥpradakṣiṇīkṛtya paṃcamaṇḍalena praṇipatya",
    "K10bsu037_u:54": " bhagavantametadavocat /",
    "K10bsu037_u:55": " santi bhagavan sattvāḥ paścime kāle bhaviṣyanti jarāvyādhiśokamṛtyu[duḥkha]kālamṛtyuparipīḍitāḥ",
    "K10bsu037_u:56": " kṛśā durvarṇā alpāyuṣkāḥ parīttabhogā aparibhāvitakāyāste parasparāṇi mātsaryadauḥśīlyacittatayā",
    "K10bsu037_u:57": " ghātayiṣyanti parasparāṇi dhanabhogaiśvaryāṇyāpahariṣyanti hāsyalāsyanāṭyakrīḍābhiratāḥ",
    "K10bsu037_u:58": " anitye nityasaṃjñinaḥ aśubhe śubhasaṃjñinaḥ /",
    "K10bsu037_u:59": " te taddhetau tannidānā sattvā nānāprakārairviha[ga]narakatiryagyoniyamalokeṣu copapatsyante /",
    "K10bsu037_u:60": " tat teṣāmahaṃ bhagavan arthāya hitāya sarvāśāparipūrarṇārthaṃ yāvat tathāgatajñānāharaṇārthaṃ buddhakṣetropapattaye sarvapāpanivāraṇārthaṃ tathāgatamadhyeṣyāmi",
    "K10bsu037_u:61": " bhāṣasva bhagavan bhāṣasva sugato nāsti tathāgatasya tajjñānaṃ yadaviditam adṛṣṭam aśrutam avijñātameva /",
    "K10bsu037_u:62": " bahavo bhagavan bodhisattvabhikṣubhikṣuṇyupāsakopāsikā devanāgā yakṣagandharvāsurakinnarāśca",
    "K10bsu037_u:63": " samāgatā dharmasāṃkathyaṃ śrotukāmāḥ pūrvabuddhaparyupāsitāḥ saprajñā jātāḥ te nirāśībhūtā prakramiṣyanti /",
    "K10bsu037_u:64": " atha te sarve yathā samāgatāḥ parṣat paṃcamaṇḍalena praṇipatya ekakaṇṭhena evamāhuḥ /",
    "K10bsu037_u:65": " sādhu bhagavan bhāṣasva bhagavan bhāṣasva sugataḥ /",
    "K10bsu037_u:66": " (Dutt 52) atha bhagavān dvirapi trirapi adhyeṣaṇāṃ viditvā daśadiśamavalokya valgumaṇojñasvareṇāryāvalokiteśvaraṃ bodhisattvaṃ mahāsattvametadavocat",
    "K10bsu037_u:67": " asti kulaputra sarvatathāgatādhiṣṭhānsattvāvalokanabuddhakṣetrasandarśanavyūho nāma samādhiḥ yo mayā pūrvaṃ prathamacittotpādamupādāya śrutaḥ",
    "K10bsu037_u:68": " sukusumajyotiḥsandarśanasya tathāgatasyāntikāt śrutaḥ /",
    "K10bsu037_u:69": " tat sahaśravaṇādeva tasya samādhernāmadheyasya navatīnāṃ sattvakoṭīnāṃ tathāgatajñānapratilambho 'bhūt /",
    "K10bsu037_u:70": " te sarve ca vyākṛtāstathāgatairnānābyuddhakṣetreṣu /",
    "K10bsu037_u:71": " mayā ca kulaputra vyākaraṇamanuprāptam /",
    "K10bsu037_u:72": " tat smarāmyahaṃ kulaputra divyena tathāgatajñānena triṃśatyā tathāgatasahasrairayaṃ dharmaparyāyo bhāṣitaḥ sattvānāmarthāya /",
    "K10bsu037_u:73": " sarvatra tvamevāryāvalokiteśvara tathagatādhyeṣakaḥ maṃjuśriyaśca kumārabhūtaḥ /",
    "K10bsu037_u:74": " ayaṃ ca yathā samāgatā sarvabodhisattvānāṃ parṣad bhikṣubhikṣuṇyupāsakopāsikā parṣad[ete sarve]śrutvā mānanāṃ pūjanāṃ kurvanti sma /",
    "K10bsu037_u:75": " tataścānekāni sattvakoṭīniyutaśatasahasrāṇi vyākaraṇaṃ pratilabhante sma /",
    "K10bsu037_u:76": " bodhisattvasamādhīnāṃ ca lābhino bhavanti /",
    "K10bsu037_u:77": " sarvakāmaṃ gatāḥ kṛtasarvāśāḥ samṛdhyante vigatavyādhayaḥ saṃvṛttā paripakvakuśalamūlāḥ",
    "K10bsu037_u:78": " sarvāvaraṇaprahīṇā abhirūpaprāsādikadarśanīyā dhanadhānyakośakoṣṭhāgārasamṛddhāḥ",
    "K10bsu037_u:79": " sarvarājarājaputrāmatyābhinandanīyāḥ sarvasattvairvandanīyāḥ (Dutt 53)",
    "K10bsu037_u:80": " smṛtimantaḥ prajñāvantaḥ buddhe dhama saṃghe abhedyaprasādena samanvāgatā dhṛtimantaḥ āyurvarṇatejobalarathāmavantaḥ sarvākāravaropetāḥ samanvāgatāḥ",
    "K10bsu037_u:81": " na ca kadācit priyaviprayogaṃ na priyavyasanaṃ saṃvṛttam /",
    "K10bsu037_u:82": " evaṃ kulaputra bahuguṇasasanvāgatāste kulaputrā vā kuladuhitaraśca bhaviṣyanti /",
    "K10bsu037_u:83": " yadā saddharmaparyāyaṃ paṃcamaṇḍalena praṇipatya puṣpadhūpagandhamālyavilepanacchatradhvajapatākaiḥ",
    "K10bsu037_u:84": " samalaṃkṛtya namo buddhāyeti kṛtvā namaskariṣyanti sādhukāraṃ dāsyanti dhārayiṣyanti",
    "K10bsu037_u:85": " vācayiṣyanti vācāpayiṣyanti likhiṣyanti likhāpayiṣyanti paramagauravaṃ cittamutpādya",
    "K10bsu037_u:86": " tasya dharmabhāṇakasyāntike te dṛṣṭa eva dharme sarvasaguṇasamanvāgatā bhaviṣyanti",
    "K10bsu037_u:87": " abhirūpāḥ prāsādikā darśanīyā vigatavyādhayo dīrghāyuṣkāḥ sthirabuddhayaḥ smṛtimantaḥ",
    "K10bsu037_u:88": " dhṛtimantaḥ sarvarājānāṃ sarvarājñīnāṃ rājaputrāmātyānāṃ sarvaśatrūṇāṃ sarvasattvānāṃ",
    "K10bsu037_u:89": " cābhinandanīyā bhaviṣyanti vandanīyāḥ satkaraṇīyāḥ /",
    "K10bsu037_u:90": " prabhūtavittopakaraṇā bhaviṣyanti /",
    "K10bsu037_u:91": " candanagandhaḥ cāsya mukhāt pravāsyati /",
    "K10bsu037_u:92": " nīlotpalasadṛśanetro bhaviṣyati /",
    "K10bsu037_u:93": " rātrindivaṃ cāsya buddhabodhisattvadarśanaṃ bhaviṣyati /",
    "K10bsu037_u:94": " sarvāvaraṇaṃ cāsya kṣayaṃ cāsyanti paṃcānantaryaprabhṛtayaḥ kṛtvā /",
    "K10bsu037_u:95": " devatāśāsya (Dutt 54)",
    "K10bsu037_u:96": " rakṣiṣyanti /",
    "K10bsu037_u:97": " maraṇakāle cāsya buddhadarśanaṃ bodhisattvadarśana bhaviṣyati /",
    "K10bsu037_u:98": " na īrṣyāluko na vikṣepacittaṃ kālaṃ kariṣyati /",
    "K10bsu037_u:99": " yāvaccyutaḥ sukhāvatyāṃ lokadhātāvupapadyate vyākṛtāste mayā kulaputra saṃmukhavyākaraṇena /",
    "K10bsu037_u:100": " dṛṣṭo 'haṃ taiḥ satkṛto mānitaḥ /",
    "K10bsu037_u:101": " na taiḥ saṃśayamutpādayitavyam /",
    "K10bsu037_u:102": " bodhau ya imaṃ dharmaparyāyaṃ dhārayiṣyanti satkṛtya likhiṣyanti likhāpayiṣyanti vācayiṣyanti pūjayiṣyanti udgrahīṣyanti nāmadheyaṃ ca",
    "K10bsu037_u:103": " śroṣyanti / bodhisattva iti sa manasi kṛtvā satkartavyaḥ /",
    "K10bsu037_u:104": " yenāsya pūvakarmavipākenāsya rūpavaikalyaṃ bhogavaikalyaṃ buddhivaikalyaṃ paribhāṣyaṃ",
    "K10bsu037_u:105": " ca priyaviprayogaṃ ca rājyakṣobhaṃ ca te asya samādheranubhāvena śravaṇena kecicchīrṣarogeṇa",
    "K10bsu037_u:106": " kecidbhaktacchedena kecit kucelābhidhāraṇena kecit kāyacittapīḍena kecit duḥkhasaṃsparśaśayyākalpanena",
    "K10bsu037_u:107": " kecit paribhāṣyeṇa sarvaṃ tat karmāvaraṇaṃ kṣayaṃ yāsyanti /",
    "K10bsu037_u:108": " tena cavaṃ cittamutpādayitavyaṃ pūrvaṃ mayā saṃsāre saṃsaradbhiḥ pāpamakuśalaṃ sattveṣu nānāprakāramupacitaṃ taṃ pratideśayāmi āviṣkaromi na praticchādayāmi /",
    "K10bsu037_u:109": " buddhe dharme saṃghe abhedyaprasādacittamutpādayitavyam /",
    "K10bsu037_u:110": " yeca tasya kulaputrasya kuluduhiturvā chedabhogaphalaṃ saṃvartanīyaṃ (Dutt 55)",
    "K10bsu037_u:111": " karmāvaraṇaṃ bhaviṣyati buddhe vā dharme vā saṃghe vā śrāvakapratyekabuddhe vā mātāpitṛbhirvā [pāpa]karmakṛtamupacittaṃ bhaviṣyati tat sarva parikṣayaṃ yāsyati /",
    "K10bsu037_u:112": " mahaiśvaryasamṛddho bhaviṣyati /",
    "K10bsu037_u:113": " ye ca tasya kulaputrasya ca kuladuhiturvā duḥkhanārakavedanīyaṃ karmāvaraṇaṃ bhaviṣyati",
    "K10bsu037_u:114": " priyaviprayogasaṃvartanīyaṃ jātyandhasaṃvartanīyaṃ strīsaṃvartanīyaṃ dvivyaṃjanasaṃvartanīyaṃ",
    "K10bsu037_u:115": " īrṣyāmānakrodhavaśena yamalokapretatiryagyonisaṃvartanīyaṃ tat sarvaṃ parikṣayaṃ yāsyati /",
    "K10bsu037_u:116": " evaṃ kulaputra sarvaguṇākaro 'yaṃ samādheḥ /",
    "K10bsu037_u:117": " asti kulaputrāsya dharmaparyāyasya cirasthitikarāḥ /",
    "K10bsu037_u:118": " teṣāṃ ca kulaputrāṇāṃ kuladuhitṛṇāṃ rakṣāvaraṇaguptāni /",
    "K10bsu037_u:119": " sarveṣāṃ guṇānāṃ sarvaśāparipūrakarāṇi mahābhogaiśvaryasukhakarāṇi sarvacintitaprārthitasamṛddhikarāṇi",
    "K10bsu037_u:120": " sarvakarmakṣayaṃkarāṇi sarvākālamṛtyuduḥsvapnasarvavyādhipraśamanakarāṇī sarvayuddhajayaṃkarāṇi",
    "K10bsu037_u:121": " āyurvarṇabalavīryasthāmakarāṇi sarvayakṣabhūtamanuṣyavaśaṃkarāṇi sarvajvarāviṣādakapraśamanakarāṇi",
    "K10bsu037_u:122": " yāvadvyākaraṇapratilaṃbhakarāṇi dhāraṇīmantrapadāni yāni śrutvā dhāritvā vācitvā",
    "K10bsu037_u:123": " satkaritvā likhitvā likhapayitvā guptaye /",
    "K10bsu037_u:124": " sa te kulaputrā vā kuladuhitaraśca sarvānetān guṇān pratilabhante /",
    "K10bsu037_u:125": " atha tasmin samaye iyaṃ mahāpṛthivī ṣaḍvikāramakaṃpata /",
    "K10bsu037_u:126": " sā ca yathā samāgatā parṣat tathāgataṃ puṣpadhūpagandhamālyaduṣyayugaiḥ saṃcchādya sādhukāramadāt /",
    "K10bsu037_u:127": " sādhu sādhu bhagavan katamāni tāni mantrapadāni /",
    "K10bsu037_u:128": " (Dutt 56) namaḥ sarvatathāgatānām tadyathābuddhe subuddhe śuddhamate /",
    "K10bsu037_u:129": " loke viloke lokātikrānte /",
    "K10bsu037_u:130": " sattvāvalokane sarvatathāgatādhiṣṭhānādhiṣṭhite /",
    "K10bsu037_u:131": " sarvaśāparipūraṇe dyutindhare narake ca pūjite tathāgatajñānadade tathāgatādhiṣṭhāne ca /",
    "K10bsu037_u:132": " sarvalokaḥ sukhī bhavatu /",
    "K10bsu037_u:133": " pūrvakarma kṣapaya / mama",
    "K10bsu037_u:134": " “nātsehaṃ mārapatiśukṣiṇasya āyaṣadika",
    "K10bsu037_u:135": " mahāśrādvopāsaka śulivajrasya“",
    "K10bsu037_u:136": " rakṣā bhavatu sarvabhayebhyaḥ tathāgatādhiṣṭhānena svāhā //",
    "K10bsu037_u:137": " imāni tāni kulaputrāho mantrapadāni triṃśatyā tathāgatasahasrairbhāṣitāni adhiṣṭhitāni",
    "K10bsu037_u:138": " mayāpyetarhi bhāṣitā[ni] sarvasattvānāmarthāya hitāya sukhāya rakṣāvaraṇaguptaye",
    "K10bsu037_u:139": " sarvavyādhipraśamanakarāṇi buddhakṣetropapattaye /",
    "K10bsu037_u:140": " yaḥ kaścit parṣa evaṃ jānīyuḥ kathaṃ nu vayaṃ sarvānetān tathāgatabhāṣitān guṇān",
    "K10bsu037_u:141": " pratilabheya tena kalyamevotthāya sarvasattvānāṃ dayācittena karūṇācittena maitracittena",
    "K10bsu037_u:142": " īrṣyāmānamrakṣakrodhaparivarjitena ekāgracittena buddhasyodāratarāṃ pūjāṃ kṛtvā daśadiśaṃ",
    "K10bsu037_u:143": " sarvatathāgatānāṃ namaskṛtvā yathākāmaṃ guṇān manasikṛtya aṣṭaśataṃ japya puṣpamekaikaṃ tathāgate deyam /",
    "K10bsu037_u:144": " tatastasya sarvāśāsamṛddhirbhaviṣyati /",
    "K10bsu037_u:145": " svapne ca tathāgatadarśanaṃ bhaviṣyati /",
    "K10bsu037_u:146": " yaṃ varam icchati taṃ labhate /",
    "K10bsu037_u:147": " maraṇakāle ca tathāgatadarśanaṃ bhaviṣyati /",
    "K10bsu037_u:148": " cyutvā sukhāvatyāṃ ca lokadhātau upapatsyate /",
    "K10bsu037_u:149": " āyurbalavarṇaviryasamanvāgataḥ /",
    "K10bsu037_u:150": " sarvaśatravaścāsya vaśagāmino bhaviṣyanti /",
    "K10bsu037_u:151": " (Dutt 57) asyāṃ khalu punardhāraṇyāṃ bhāṣyamāṇāyāṃ ṣaṣṭīnāṃ ca prāṇisahasrāṇāmanutpattikeṣu dharmeṣu kṣāntipratilaṃbho 'bhūt /",
    "K10bsu037_u:152": " sarve ca sarva[karmā] varaṇavinirmuktāḥ sarvābhiprāyaparipūrṇāḥ saṃvṛttāḥ / II",
    "K10bsu037_u:153": " atha khalu vajrapāṇirbodhisattvo daśadiśaṃ vyavalokya bhagavantametadavocat /",
    "K10bsu037_u:154": " asti bhagavan abhayatejaṃ nāma dhāraṇī bodhisattvānāṃ pratijñā yā mayā abhayavyūharājasya tathāgatasyāntikādudgṛhītā /",
    "K10bsu037_u:155": " udgṛhya sarvasattvebhyaḥ prakāśitā /",
    "K10bsu037_u:156": " tataḥ punaḥ bhagavan nābhijānābhi yasya svapne 'pi sā dhāraṇī karṇapuṭe nipatitāntargatā",
    "K10bsu037_u:157": " tasya syāccharīre daurbalyaṃ vā kleśo vā vyādhirvā jvaro vā kāyaśūlaṃ vā cittapīḍā",
    "K10bsu037_u:158": " vā akālamṛtyurvā udakaṃ vā śastraṃ vā viṣaṃ vā garaṃ vā ḍākinī vā bhūto vā yakṣo",
    "K10bsu037_u:159": " vā śatravo vā manuṣyā vāmanuṣyā vā viheṭhaṃ vā kartuṃ hiṃsāṃ vā vidhātuṃ vā nedaṃ sthānaṃ vidyate /",
    "K10bsu037_u:160": " tadanujānātu bhagavan yadahaṃ bodhisattvapratijñāmudrāṃ dāsyāmi /",
    "K10bsu037_u:161": " teṣāṃ dharmabhāṇakānāṃ dharmaśrāvaṇikānāmarthāya śrotṝṇāṃ mānayitṝṇāṃ pūjayitṝṇāṃ dhārayitṝṇāṃ vācayitṝṇāṃ sarvāśāparipūrakarāṇi /",
    "K10bsu037_u:162": " namaḥ sarvabuddhānām /",
    "K10bsu037_u:163": " sarvabodhisattvānāmarhantānām /",
    "K10bsu037_u:164": " tadyathā om vajradhara vajradhara vajrakāya vajrabala vajrateja /",
    "K10bsu037_u:165": " hum hum /",
    "K10bsu037_u:166": " vajrapāṇe (Dutt 58)",
    "K10bsu037_u:167": " tathāgatājñāṃ pālaya /",
    "K10bsu037_u:168": " smara pratijñām /",
    "K10bsu037_u:169": " sarvavyādhiṃ sarvapāpāni nāśaya /",
    "K10bsu037_u:170": " dehi me yathepsitaṃ varam / mama",
    "K10bsu037_u:171": " “nātsehaṃ mārapati śulkṣiṇasya āyaṣādika śulivajrasya“",
    "K10bsu037_u:172": " yaṃ yamevābhiyācāma staṃ tameva samṛdhyatu /",
    "K10bsu037_u:173": " he he /",
    "K10bsu037_u:174": " turu turu /",
    "K10bsu037_u:175": " āgaccha āgaccha /",
    "K10bsu037_u:176": " mā vilamba /",
    "K10bsu037_u:177": " darśaya vajrakāyaṃ darśaya vajrakāyam /",
    "K10bsu037_u:178": " buddhādhiṣṭhānena svāhā /",
    "K10bsu037_u:179": " asyāṃ dhāraṇyāṃ bhāṣyamāṇāyām iyaṃ mahāpṛthivī unmajjanimajjanaṃ karotu /",
    "K10bsu037_u:180": " sarve ca yakṣarākṣasāḥ saṃbhrāntāḥ sarve ca devā yāvad manuṣyāmanuṣyā vismayamāpannāḥ sādhukāraṃ pradadati /",
    "K10bsu037_u:181": " sādhu sādhu mahāsattvāḥ paramasiddhāni imāni dhāraṇīmantrapadāni bhāṣitāni /",
    "K10bsu037_u:182": " atha vajrapāṇibodhisattvo bhagavantametadavocat /",
    "K10bsu037_u:183": " yaḥ kaścid bhadanta bhagavan bodhisattvabhūmimabhiprārthayate dhanadhānyabhogaiśvaryaṃ",
    "K10bsu037_u:184": " rājyaṃ vidyādharatvam āyurbalavīryadīrghāyuṣkatvaṃ tena śuklāṣṭamyāṃ śvetacandanamayo",
    "K10bsu037_u:185": " vajradharaḥ kāryaḥ aṭṭahāsaḥ sarvālaṃkāravibhūṣitaḥ /",
    "K10bsu037_u:186": " sadhātukahṛdayaṃ kartavyam /",
    "K10bsu037_u:187": " sadhātukaṃ vajra[dharaṃ] samāśvāsakaṃ vidyādharaṃ dhūpadahyamānaṃ śucinā ahorātroṣitena kāryam /",
    "K10bsu037_u:188": " tato 'ṣṭamyāṃ pūrvasecaṃ (Dutt 59)",
    "K10bsu037_u:189": " kṛtvā śuce satathāgatasthāne mahatā dhūpapuṣpagandhadīpaiḥ pūjāṃ kṛtvā triskṛtvā aṣṭaśatiko jāpo dātavyaḥ tathāgatasya pūjā kartavyā /",
    "K10bsu037_u:190": " sarvatathāgatānāṃ namaskṛtya catvāri pūrṇakumbhā[ni]sthāpya raktacandanamayaṃ maṇḍalaṃ",
    "K10bsu037_u:191": " kṛtvā śvetavastrāprāvṛtena ekāgramānasena caturdiśe ca rasagandhamadyapāyasavaliṃ",
    "K10bsu037_u:192": " dattvā aṣṭaśatasumanaḥpuṣpaiḥ vajrapāṇirāhartavyaḥ /",
    "K10bsu037_u:193": " yāvat pañcadaśī tato mahānirghoṣo bhaviṣyati pṛthivīkampaśca raśmayo niścariṣyanti /",
    "K10bsu037_u:194": " tato yathepsitaṃ varaṃ dāsyāmi /",
    "K10bsu037_u:195": " sarvakarmāṇi sarvakāryāṇi japitamātreṇa samṛddhiṣyanti /",
    "K10bsu037_u:196": " vigatavyādhayo cirajīvī sarvapāpavivarjito bhaviṣyati /",
    "K10bsu037_u:197": " guṇasahasraṃ pratilapsyate /",
    "K10bsu037_u:198": " maraṇakāle ca buddhaṃ paśyati /",
    "K10bsu037_u:199": " ahaṃ ca darśanaṃ dāsyāmi /",
    "K10bsu037_u:200": " atha bhagavān sādhukāramadāt /",
    "K10bsu037_u:201": " sādhu sādhu vajrapāṇe anatikramaṇīyā iyaṃ mudrā /",
    "K10bsu037_u:202": " nātra kāṃkṣā na vimatirna vicikitsā kartavyā sadevakena lokena / III",
    "K10bsu037_u:203": " atha maṃjuśrīḥ kumārabhūto bhagavantametadavocat /",
    "K10bsu037_u:204": " kenārthenāyaṃ bhagavan sarvatathāgatādhiṣṭhānasattvāvalokanabuddhakṣetrasandarśanavyūho nāma samādhirucyate /",
    "K10bsu037_u:205": " bhagavānāha /",
    "K10bsu037_u:206": " sarvatathāgatānāmadhiṣṭhānaṃ (Dutt 60)",
    "K10bsu037_u:207": " sarvabodhisattvānām adhiṣṭhitaśca sarvasamādhiṃ sarvadhāraṇīmukhāni pratilabhate /",
    "K10bsu037_u:208": " sarvasattvānāṃ cittacaitasikasamiṃjitaprasāritāni prajānāti /",
    "K10bsu037_u:209": " devānāṃ nāgānāṃ manuṣyāṇāṃ yakṣāṇāṃ gandharvāṇāṃ pretānāṃ tiryagyonigatānāṃ yāmalaukikānām amī sattvāḥ puṇyopagāḥ sukṛtakarā buddhadharmasaṃgheṣu prasādaṃ pratilabhante /",
    "K10bsu037_u:210": " amī narakagāmiduṣkṛtagāmipāpakāriṇaḥ /",
    "K10bsu037_u:211": " teṣāṃ sattvānāṃ pāpadṛṣṭigatānāṃ dharmaṃ deśayati sarvapāpebhyo nivārayati /",
    "K10bsu037_u:212": " buddhabodhau pratiṣṭhāpayati sarvābhiprāyaṃ paripūrayati /",
    "K10bsu037_u:213": " īrṣyāmānakrodhamātsaryaṃ vinodayati /",
    "K10bsu037_u:214": " te ca sattvā buddhadharmasaṃgheṣu prasādaṃ pratilabhya buddhakṣetreṣupapadyante /",
    "K10bsu037_u:215": " na jātu duḥkhamanubhavanti na daurmanasyam /",
    "K10bsu037_u:216": " tenāyaṃ kulaputra sarvatathāgatādhiṣṭhānasattvāvalokanabuddhakṣetrasandarśanavyūho nāma samādhirucyate /",
    "K10bsu037_u:217": " yaṃ śrutvā niyatāvaivarthikabhūmiṃ pratilabhante /",
    "K10bsu037_u:218": " [sa]āha / kenārthena bhagavaṃsteṣāṃ kulaputrāṇāṃ vyākaraṇaṃ bhavati /",
    "K10bsu037_u:219": " kiyatteṣāṃ puṇyaskandhaṃ bhavati /",
    "K10bsu037_u:220": " kiṃ duṣkaracaryā /",
    "K10bsu037_u:221": " duṣkaraṃ ca bhagavan arhattvaṃ prāgevānuttarā samyaksaṃbodhiḥ /",
    "K10bsu037_u:222": " bhagavānāha /",
    "K10bsu037_u:223": " yaśca mayā kulaputra prathamacittotpādamupādāya dānaśīlakṣāntivīryadhyānaprajñāpāramitā",
    "K10bsu037_u:224": " paripūritā yaśca śiraḥkara caraṇanayanottamāṃgapriyaputrabhāryāduhitṛdāsadāsīparityāga",
    "K10bsu037_u:225": " kṛtaḥ yaścāsya dharmaparyāyasya (Dutt 61)",
    "K10bsu037_u:226": " pūjanasatkaraṇalikhanalekhāpanavācanodgrahaṇīyaḥ puṇyābhisaṃskāraḥ parebhyaḥ saṃprakāśanīyaḥ",
    "K10bsu037_u:227": " puṇyābhisaṃskāraḥ teṣāṃ ca dharmabhāṇakānāṃ pūjanasatkaraṇapuṇyābhisaṃskāraḥ tasyāyaṃ",
    "K10bsu037_u:228": " pūrvimakaḥ puṇyābhisaṃskāraḥ śatatamāmapi kalāṃ nopaiti /",
    "K10bsu037_u:229": " yaśca mayā kulaputra dharmo bhāṣitaḥ paryāvāptaḥ taṃ sarvaṃ satkare gurukare mānaye pūjaye satkṛtya likhaye likhāpaye /",
    "K10bsu037_u:230": " yaścāyaṃ dharmaparyāyaḥ likhe vācaye pūjaye saṃprakāśaye bahutaram itaḥ puṇyābhisaṃskāraṃ parigrahīṣyati /",
    "K10bsu037_u:231": " tatastathāgato vyākarotyanuttarāyāṃ samyaksaṃbodhau /",
    "K10bsu037_u:232": " tat kasya hetoḥ /",
    "K10bsu037_u:233": " evaṃrūpasya duṣkaraṃ dharmaparyāyasya śravaṇodgrahaṇadhāraṇapūjanalikhanam /",
    "K10bsu037_u:234": " te ca sattvāḥ pāpasamācārāḥ khādyapeyahāsyanāṭyābhiratā aśubhe śubhasaṃjñinaḥ kāmakrodhavyāpādabahulā",
    "K10bsu037_u:235": " asukhe sukhasaṃjñinaḥ prahārākrośatarjanatāḍanābhiratā na jñāsyanti na manasi kariṣyanti /",
    "K10bsu037_u:236": " te tataḥ pāpakarmanidānājñānā akalyāṇamitraparigṛhītā jarāvyādhiśokamṛtyuparipīḍitā maraṇakāle paritarpyante /",
    "K10bsu037_u:237": " śmaśānasadṛśamaṃcāvalaṃvyamānaṃ parasparaṃ paśyanti na ca kuśalacittamutpādayiṣyanti nābhedyaprasādam /",
    "K10bsu037_u:238": " te tataścyavitvā punarapi duḥkhāni pratyanubhaviṣyanti /",
    "K10bsu037_u:239": " nāyaṃ kulaputrākṛtakuśalamūlaistathāgatādarśāvino (Dutt 62)",
    "K10bsu037_u:240": " avyākaraṇaprāptaiḥ śrotuṃ mānayituṃ pūjayitum udgrahītuṃ na likhituṃ na likhāpayituṃ na śraddhadhātuṃ na ca tān dharmabhāṇakān satkartuṃ mānayituṃ pūjayitum [api na śakyate /",
    "K10bsu037_u:241": " ] tathāgatakṛtyaṃ kulaputra tatra viṣaye bhaviṣyati yatrāyaṃ dharmaparyāyaḥ pracariṣyati /",
    "K10bsu037_u:242": " atha sā yathā samāgatā parṣat sādhukāramadāt /",
    "K10bsu037_u:243": " sādhu sādhu bhagavan /",
    "K10bsu037_u:244": " vayamapi bhagavan dharmabhāṇakaṃ dharmaśrāvaṇikaṃ tathāgatakṛtyena satkariṣyāmaḥ gurūkariṣyāmaḥ mānayiṣyāmaḥ sarvasukhopadhānaṃ cāsyopasaṃhariṣyāmaḥ",
    "K10bsu037_u:245": " ayaṃ ca dharmaparyāyaṃ vaistarikīkariṣyāmaḥ rakṣiṣyāmaḥ yenāyaṃ dharmaparyāyaściraśtitiko bhaviṣyati /",
    "K10bsu037_u:246": " atha bhagavāṃstasyāṃ velāyāṃ yathā samāgatāṃ parṣadamavalokyaivamāhuḥ /",
    "K10bsu037_u:247": " sādhu sādhu kulaputra /",
    "K10bsu037_u:248": " aho evamapi yuṣmākaṃ karaṇīyam /",
    "K10bsu037_u:249": " kāyacittanirapekṣairbhūtvā sarvopaplavanaparibhavanaparibhāṣaṇatarjanaprahārākrośalabhyamānam [api] imaṃ dharmaparyāyaḥ śrāvayitavyo likhitavyo vācayitavyaḥ /",
    "K10bsu037_u:250": " taṃ ca dharmabhāṇakaṃ dharmaśrāvaṇikaṃ sarvasukhopadhānena copasthātavyaḥ /",
    "K10bsu037_u:251": " sa ca viṣayaḥ sa ca dvīpaḥ sa ca nagaro rakṣitavyaḥ sarvabhayopadravopasargopāyāsebhyaḥ /",
    "K10bsu037_u:252": " tasya ca kulaputrasya kuladuhiturvā satatasamitaṃ samanvāhartavyam /",
    "K10bsu037_u:253": " atha bhagavāṃstasyāṃ velāyāmimā gāthā abhāṣata /",
    "K10bsu037_u:254": " śṛṇuta kulaputra apramattā mā paścakāle parittāpyu bheṣyatha /",
    "K10bsu037_u:255": " buddhasya utpādyu kadāci labhyate kalpānakoṭībhi śataiḥ sahasraiḥ //",
    "K10bsu037_u:256": " guṇāśca śṛṇvatvabhiśraddadheta na durlabhā teṣu samādhi bheṣyati /",
    "K10bsu037_u:257": " kalpānakoṭīn yatha gaṅgavālikā yo dānu dadyā dvipadottameṣu //",
    "K10bsu037_u:258": " dhanaṃ cā dhānyaṃ tatha vastrabhūṣaṇaṃ gandhaṃ ca mālyaṃ ca vilepanaṃ ca /",
    "K10bsu037_u:259": " yaścaiva sutramabhiśraddadhitvā śruṇeya vāceya likhāpayeta /",
    "K10bsu037_u:260": " na tasya puṇyasya pramāṇu vidyate tā cāpramāṇaṃ sugatena deśitam //",
    "K10bsu037_u:261": " raṇyaṃ ca seveta sadāpramatto dhyānaṃ ca dhyāyetu sadānyacittaḥ /",
    "K10bsu037_u:262": " dānaṃ ca dadyā priyaputradhītarā hastau ca pādau ca parityajeta //",
    "K10bsu037_u:263": " (Dutt 64)",
    "K10bsu037_u:264": " yathaiva sūtrasya dhareti kaści ayaṃ tato puṇyaviśeṣyu prāpnuyā /",
    "K10bsu037_u:265": " arthasya dātā varasūtrametat sarvasyāpāyā sadā varjitāsya //",
    "K10bsu037_u:266": " dhanasya dhānyasya ca dāyako hyayaṃ guṇāśca sarve 'pi na tasya durlabhāḥ /",
    "K10bsu037_u:267": " āyurbalaṃ vīryu na tasya durlabhaṃ dhāreti sūtraṃ ya imaṃ viśuddham //",
    "K10bsu037_u:268": " drakṣyanti buddhamamitābhu nāyakaṃ mayāpi sa vyākṛtu buddhabodhau /",
    "K10bsu037_u:269": " na tasya pāpaṃ pi kadāci vidyate sukhāvatīṃ drakṣyati lokadhātum //",
    "K10bsu037_u:270": " yaṃ cāpi tasya sada karmu bheṣyati sarvaṃ kṣayaṃ yāsyati cittanīḍe /",
    "K10bsu037_u:271": " kāyasya śūle tatha śīrṣatāpe na tasya jātu vinipātu bheṣyati /",
    "K10bsu037_u:272": " sāṃdṛṣṭikāṃścāpi guṇāṃ sa lapsyate sarvaṃ yathā cintitu prārthitaṃ ca //",
    "K10bsu037_u:273": " tasmābhi tebhi sada bhikṣubhikṣuṇī upāsakopāsika rājabhiḥ sadā /",
    "K10bsu037_u:274": " gurugauravaṃ kṛtvā ca dharmabhāṇake yathā narendrasya tathāgatasya //",
    "K10bsu037_u:275": " (Dutt 65)",
    "K10bsu037_u:276": " idaṃ ca sūtraṃ sada dhāritavyaṃ satkāru nityaṃ ca kartavyadhārake /",
    "K10bsu037_u:277": " gandhaiśca mālyaiśca vilepanaiśca satkāru kṛtvā ca likhāpayeta //",
    "K10bsu037_u:278": " mā paścakāle jaravyādhipīḍitā aneka-āyāsasahasravyākulāḥ /",
    "K10bsu037_u:279": " narakeṣu tiryakṣu paribhramāṇāḥ ṣaṇḍhāśca paṇḍāśca jugupsanīyāḥ /",
    "K10bsu037_u:280": " jātyandhabhūtāḥ kuṇapāśca gandhinaḥ saṃjāsyate nīcakuleṣu strīṣu //",
    "K10bsu037_u:281": " īrṣyālukasya sada pāpacāriṇaḥ krodhābhibhūtasya ca matsariṣya /",
    "K10bsu037_u:282": " buddheṣu dharmeṣu karitva gauravam imeṣu jātīṣūpapadyate 'sau /",
    "K10bsu037_u:283": " tatraiva duḥkhāni ca vedamānā mā paścakāle paritāpyu bheṣyatha //",
    "K10bsu037_u:284": " tasmābhi tehi sada pūjitasya yaścaiva dhāreta prakāśayeta /",
    "K10bsu037_u:285": " yaścaiva paribhāṣaṇu tasya kurvate jugupsanāṃ tāḍanabandhanañca //",
    "K10bsu037_u:286": " (Dutt 66)",
    "K10bsu037_u:287": " mamaiva tena paribhāṣaṇā kṛtā mamaiva satkāru karitva dhārake /",
    "K10bsu037_u:288": " tasmācca tairhi sada dharmabhāṇake yaścaiva dhāreta likheta vācaye /",
    "K10bsu037_u:289": " satkāru taiśca sad anityu kuryā srigdhāśca vāco madhurā bhaṇeta // IV",
    "K10bsu037_u:290": " āryāvalokiteśvaro bodhisattvo bhagavataścaraṇayornipatya bhagavantametadavocat /",
    "K10bsu037_u:291": " anusmarāmyahaṃ bhagavan asti vyavalokanaprātihāryā nāma dhāraṇī yā mayā pūrvaṃ jñānaketuprabhākarasya tathāgatasyāntikādudgṛhītā śrutā[ca] /",
    "K10bsu037_u:292": " yāṃ śrutvā matvā udgṛhya dhārayitvā vācayitvā satkaritvā likhitvā likhāpayitvā avaivartikabhūmiṃ pratilabhante /",
    "K10bsu037_u:293": " sarvānetāṃstathāgatabhāṣitān guṇān pratilabhante /",
    "K10bsu037_u:294": " sarvaṃ cāsya yathābhiprāyāṃ samṛdhyate /",
    "K10bsu037_u:295": " sarvakarmāva[ra]ṇaṃ cāsya kṣayaṃ gacchati /",
    "K10bsu037_u:296": " samādhiṃ ca pratilabhate /",
    "K10bsu037_u:297": " vigatā vyādhayo bhavanti /",
    "K10bsu037_u:298": " buddhadarśanaṃ bodhisattvadarśanaṃ bhavati /",
    "K10bsu037_u:299": " tad bhagavān sādhukāramadāt /",
    "K10bsu037_u:300": " sādhu sādhu kulaputra pravartaya adhiṣṭhitaṃ tathāgatena /",
    "K10bsu037_u:301": " athāryāvalokiteśvaro bodhisattvo daśadiśaṃ sarvatathāgatebhyo namaskṛtya imāni mantrapadāni bhāṣate sma /",
    "K10bsu037_u:302": " (Dutt 67)",
    "K10bsu037_u:303": " namaḥ sarvatathāgatānāṃ sarvāśāparipūrakarāṇām /",
    "K10bsu037_u:304": " nama āryāvalokiteśvarasya bodhisattvasya mahākāruṇikasya / tadyathā",
    "K10bsu037_u:305": " ha ha ha ha / mama mama /",
    "K10bsu037_u:306": " dhiri dhiri /",
    "K10bsu037_u:307": " śānte praśānte sarvapāpakṣayaṃkare /",
    "K10bsu037_u:308": " avalokaya kāruṇika bodhicittaṃ manasi kuru /",
    "K10bsu037_u:309": " vyavalokaya māṃ smara smara yat tvayā pūrvaṃ satyādhiṣṭhānaṃ kṛtam /",
    "K10bsu037_u:310": " tena satyena sarvāśāṃ me paripūraya /",
    "K10bsu037_u:311": " buddhakṣetraṃ pariśodhaya /",
    "K10bsu037_u:312": " mā me kaścid viheṭhaṃ karotu /",
    "K10bsu037_u:313": " buddhādhiṣṭhānena svāhā / tadyathā",
    "K10bsu037_u:314": " teje teje mahāteje /",
    "K10bsu037_u:315": " yanmama kāyaduścaritaṃ vāgduścaritaṃ manoduścaritaṃ dāridrayaṃ vā tanme kṣapaya /",
    "K10bsu037_u:316": " ālokaya vilokaya /",
    "K10bsu037_u:317": " tathāgatadarśanaṃ cāhamabhikāṃkṣāmi bodhisattvadarśanam /",
    "K10bsu037_u:318": " dhudhupa dadasva me darśanam /",
    "K10bsu037_u:319": " sarve me kuśalā abhivardhantu /",
    "K10bsu037_u:320": " namaḥ sarvatathāgatānām /",
    "K10bsu037_u:321": " namaḥ avalokiteśvarasya /",
    "K10bsu037_u:322": " smara pratijñā mahāsattvāḥ /",
    "K10bsu037_u:323": " sidhyantu mantrapadāḥ svāhā /",
    "K10bsu037_u:324": " asyāṃ dhāraṇyāṃ bhāṣyamāṇāyāṃ mahāpṛthivīkaṃpo 'bhūt mahākilakilāśabdaḥ /",
    "K10bsu037_u:325": " divyaṃ ca puṣpavarṣamabhipravarṣan[sarvaḥ saparṣat] sādhukārasmadāt /",
    "K10bsu037_u:326": " sādhu sādhu subhāṣitamidaṃ mahāsattvena sarvasattvānāṃ trāṇārthaṃ sarvāśāparipūrakaram /",
    "K10bsu037_u:327": " rakṣa sarvabhayebhyaḥ sarvakarmakṣayaṃkara maraṇaduḥsvapnakāntārapraśamana /",
    "K10bsu037_u:328": " vayamapi sarve bhūtvā dhārayiṣyāmaḥ satkariṣyāmaḥ /",
    "K10bsu037_u:329": " avalokiteśvara āha /",
    "K10bsu037_u:330": " yaḥ kaścit kulaputra imān guṇānabhikāṃkṣa[te] /",
    "K10bsu037_u:331": " yathā tathāgatena parikirtitaṃ vyākaraṇaṃ mama kāṃkṣa[te] /",
    "K10bsu037_u:332": " mamāpi sammukhadarśanaṃ samādhilambhaṃ buddhabodhisattvadarśanaṃ (Dutt 68)",
    "K10bsu037_u:333": " bhogaiśvaryalambhaṃ buddhakṣetropapattiṃ tena śuklapakṣe śucinā susnātagātreṇa bhūtvā",
    "K10bsu037_u:334": " āryāṣṭāṃgopavāsopavasitairaṣṭamyāmārabhya śucau pradeśe buddhādhiṣṭhite gandhapuṣpairdhvajapatākaiḥ",
    "K10bsu037_u:335": " pūrṇakumbhairabhyarcya sa pṛthivīpradeśaḥ sa ca dharmabhāṇakaḥ śuciḥ susnātagātraḥ",
    "K10bsu037_u:336": " śvetavastraprāvṛto nānāpuṣpamālyagandhairabhyarcya likhāpayitavyaḥ sarvasattvāsādhāraṇāni",
    "K10bsu037_u:337": " kuśalamūlāni kṛtvā sarvasattvamaitracittena dayācittena karuṇācittena tathāgatagurugauravaṃ",
    "K10bsu037_u:338": " cittamupasthāpya tena dine dine likhatā tāva likhe yāvadardhadivasam /",
    "K10bsu037_u:339": " aṣṭamyāmārabhya yāvat pañcadaśīṃ dine dine saiva pūjā kartavyā /",
    "K10bsu037_u:340": " tato 'nenaiva vidhinā likhitamātreṇa pañcānantaryāṇi karmāṇi sarvapāpāni cāsya kṣayaṃ yāsyanti /",
    "K10bsu037_u:341": " kuśalairdharmairvivardhiṣyate /",
    "K10bsu037_u:342": " uttaptavīryo bhaviṣyati /",
    "K10bsu037_u:343": " sarvadharmeṣu kāyasukhamanuprāpsyati /",
    "K10bsu037_u:344": " tanūbhaviṣyanti rāgadveṣamohamānakrodhāḥ /",
    "K10bsu037_u:345": " tena likhāpayitvā pūrvamukhīṃ sadhātukāṃ tathāgatapratimāmavalokiteśvarapratimāṃ ca sadhātukāṃ sthāpya sadhātukeai caitāyatane puṣpadhūpagandhairdīpaiśca udāratarā pūjā kartavyā /",
    "K10bsu037_u:346": " aṣṭamyāmārabhya yāvat pañcadaśīṃ sarvasattvamahākaruṇācittena bhavitavyam /",
    "K10bsu037_u:347": " śuciśuklabhojinā āryāṣṭāṃgopavāsopavasitena suhṛtsahāyakena mānakrodhamātsaryaparivarjitena dine dine udāratarāṃ pūjāṃ kṛtvā trisandhyaṃ jāpaḥ aṣṭaśatiko dātavyaḥ /",
    "K10bsu037_u:348": " dīpadhūpapuṣpagandhādi dattvā sumanaḥpuṣpāṣṭaśataiśca āryāvalokiteśvarapratimā trisandhyamāhartavyā /",
    "K10bsu037_u:349": " (Dutt 69) vajrapāṇeśca dhūpo dātavyaḥ /",
    "K10bsu037_u:350": " daśadiśamabhinamaskṛtya paścimena bhīmāyā devyāḥ pūrveṇānopamāyāḥ ūrdhvena śaṃkhinyā balirnānārasapāyasadadhyodanaścaturdiśaṃ kṣeptavyaḥ /",
    "K10bsu037_u:351": " tatastasya na kaścid vikṣepaṃ kariṣyati /",
    "K10bsu037_u:352": " saṃtrāso ['pi notpadyate /",
    "K10bsu037_u:353": " ] nānyathātvaṃ cittasya /",
    "K10bsu037_u:354": " sarveṣāṃ cāṣṭaśatiko jāpaḥ aṣṭaśatasumanaḥpuṣpaiśca saṃcodanam /",
    "K10bsu037_u:355": " [ane]naiva vidhinā pūrvasecaṃ kṛtvā tataḥ pūrṇapañcadaśyāṃ catvāri pūrṇakuṃbhā[ni]sthāpya",
    "K10bsu037_u:356": " dhūpacandanakundurukakarpūraṃ dattvā dīpa[mukhāni] catvāri nānāgandhadhvajapaṭapatākāsuvarṇarūpyabhāṇḍaiḥ",
    "K10bsu037_u:357": " taṃ pṛthivīpradeśaṃ samalaṃkṛtya dadhimadhupāyasadadhyodanamanyāni ca yathālambhena",
    "K10bsu037_u:358": " baliṃ caturdiśe dattvā nivedya sumanaḥpuṣpāṣṭakaśatairekaikaṃ japya caturdiśe kṣeptavyam /",
    "K10bsu037_u:359": " pūrvavat tryaṣṭaśataiḥ sumanojātipuṣpairekaikaṃ japya āryāvalokiteśvarapratimā āhartavyā /",
    "K10bsu037_u:360": " tataḥ satpratimā kaṃpiṣyati /",
    "K10bsu037_u:361": " mahānirghoṣo bhaviṣyati /",
    "K10bsu037_u:362": " raśmayo niścariṣyanti /",
    "K10bsu037_u:363": " pṛthivīkampaḥ [bhaviṣyati /",
    "K10bsu037_u:364": " ] tataḥ sarvakarmāṇi sarvakāryāṇi cāsya samṛddhiṣyanti /",
    "K10bsu037_u:365": " tathāgatadarśanaṃ bodhisattvabhūmipratilambhaḥ sarvasattvavandanīyo bhaviṣyati /",
    "K10bsu037_u:366": " dhanadhānyakośakoṣṭhāgārasamṛddhaḥ sarvavyādhiparivarjitaścirajīvi (Dutt 70)",
    "K10bsu037_u:367": " [bhaviṣyati] /",
    "K10bsu037_u:368": " sarvaśatravaḥ sarvarājarājaputrāmātyadarśanābhikāṃkṣiṇo bhaviṣyanti priyaṃkarāḥ sarvakleśarāgadveṣamohaprahīṇāḥ /",
    "K10bsu037_u:369": " na ca jātu priyaviprayogo bhaviṣyati /",
    "K10bsu037_u:370": " mahādṛḍhabalavīryasaṃpannastejavāṃstīkṣṇendriyo buddhimān sarvasattvadayācitto dharmajño yāvaccyavanakāle buddhaṃ bhagavantamāryāvalokiteśvaraṃ paśyati /",
    "K10bsu037_u:371": " maitravihārī kālaṃ karoti /",
    "K10bsu037_u:372": " dharmaṃ deśayamānaṃ yathepsiteṣu buddhakṣetreṣu mahācakravartikuleṣu yatrānusmṛtiṃ karoti tatropapadyate /",
    "K10bsu037_u:373": " anyāni cānekāni guṇasahasrāṇi pratilapsyate /",
    "K10bsu037_u:374": " evaṃ bhagavan bahuguṇakaro 'yaṃ dharmaparyāyaḥ /",
    "K10bsu037_u:375": " imāni te dhāraṇīmantrapadāni na vinā tathāgatādhiṣṭhānasyāyaṃ dharmaparyāyaṃ śakyaṃ śrotuṃ na dhārayituṃ na pūjayituṃ na likhituṃ na likhāyituṃ na śraddadhātum /",
    "K10bsu037_u:376": " sace darśanaṃ bhave na śravaṃ bhaviṣyati /",
    "K10bsu037_u:377": " sace śravaṇaṃ tadvikṣiptacittaḥ śroṣyati na śraddhāsyati na satkariṣyati /",
    "K10bsu037_u:378": " sace satkare kleśavyāpādacittaḥ[satkariṣyati] sace likhe likhāpayeta vyākṣiptacittaḥ /",
    "K10bsu037_u:379": " [tat kasya hetoḥ] /",
    "K10bsu037_u:380": " tathā hi tasya pūrvapāpakarmaphalahetutvāt karmānubhavitavyam /",
    "K10bsu037_u:381": " sa vicikitsāprāpto bhaviṣyati /",
    "K10bsu037_u:382": " paṃcānantaryaṃ kariṣyati /",
    "K10bsu037_u:383": " tribhiḥ sādhanaiḥ sarvāśāsamṛddhirbhaviṣyati /",
    "K10bsu037_u:384": " nātra kāṃkṣā na vimatirna vicikitsotpādayitavyā /",
    "K10bsu037_u:385": " atha bhagavān[avalokiteśvarāya bodhisattvāya mahāsattvāya] sādhukāramadāt /",
    "K10bsu037_u:386": " sādhu sādhu kulaputra /",
    "K10bsu037_u:387": " tathāgatakṛtyamayaṃ dharmaparyāyaḥ kariṣyati sarvasattvānām /",
    "K10bsu037_u:388": " (Dutt 71) V",
    "K10bsu037_u:389": " atha khalvanopamā mahāyakṣiṇī yena bhagavāṃstenopasamakrāmat /",
    "K10bsu037_u:390": " bhagavantaṃ nānāpuṣpaduṣyayugairācchādya bhagavataḥ pādayornipatya bhagavantametadavocat /",
    "K10bsu037_u:391": " evaṃ smarāmyahaṃ bhagavanmayā bhagavataḥ kauśāmbyāṃ ghoṣilasyārāme viharataḥ purataḥ pratijñā samudāhṛtā sarvasattvānāmarthāya /",
    "K10bsu037_u:392": " ahamapi bhagavan sarvavidyādharāṇāṃ hṛdayaṃ jānāmi /",
    "K10bsu037_u:393": " tanme bhagavānanujānātu bahujanahitāya bahujanasukhāya sarvāśāparipūraṇārthāya bhikṣubhikṣuṇyupāsakopāsikānāṃ ca /",
    "K10bsu037_u:394": " namaḥ sarvatathāgatānāṃ saṃyyathīd ha ha /",
    "K10bsu037_u:395": " hī hī /",
    "K10bsu037_u:396": " hu hu /",
    "K10bsu037_u:397": " sara sara /",
    "K10bsu037_u:398": " lahuṃ lahuṃ /",
    "K10bsu037_u:399": " śīghraṃ śīghraṃ /",
    "K10bsu037_u:400": " mahāvidye sarvavidyādharanamaskṛte /",
    "K10bsu037_u:401": " hasaḥ hasaḥ /",
    "K10bsu037_u:402": " kiṃ tiṣṭhasi kiṃ tiṣṭhasi /",
    "K10bsu037_u:403": " kanakavicitrābharaṇavibhūṣitāṃgi paṭa paṭa /",
    "K10bsu037_u:404": " bhara bhara /",
    "K10bsu037_u:405": " bhiri bhiri /",
    "K10bsu037_u:406": " bhūru bhūru /",
    "K10bsu037_u:407": " sarvārthaṃ me sādhaya /",
    "K10bsu037_u:408": " turu turu /",
    "K10bsu037_u:409": " arthaṃ sādhaya /",
    "K10bsu037_u:410": " arthaṃ dehi me",
    "K10bsu037_u:411": " nātsahaṃ mārapati śūlkṣiṇasya /",
    "K10bsu037_u:412": " [sarvasaṅghānāḥ]siddhiṃ hā hā /",
    "K10bsu037_u:413": " padme padme mahāpadme /",
    "K10bsu037_u:414": " viśade viśade mahāviśade /",
    "K10bsu037_u:415": " bhava bhava bhavodbhavāya /",
    "K10bsu037_u:416": " tamahaṃ ghore tamahaṃ ghore /",
    "K10bsu037_u:417": " (Dutt 72) tanme vidyāṃ prayojaya /",
    "K10bsu037_u:418": " siddhiṃ kuru /",
    "K10bsu037_u:419": " sarvaśāṃ me paripūraya buddhādhiṣṭhānena svāhā /",
    "K10bsu037_u:420": " yaḥ kaścidbhagavadguṇārthī dhanadhānyārthī sarvasattvavaśīkaraṇārthī bhave mahaiśvaryaṃ",
    "K10bsu037_u:421": " rājatvaṃ vidyādharatvamabhikāṃkṣa[te]mamāpi saṃmukhadarśanaṃ tena aṣṭamyāṃ śuklapakṣe",
    "K10bsu037_u:422": " nave paṭake acchinnadaśe keśāpagate śucinā citrakareṇa āryāṣṭāṅgopavāsopavasitena",
    "K10bsu037_u:423": " aśleṣairaṅgairnavabhājanasthaiścitrāpayitavyam /",
    "K10bsu037_u:424": " madhye tathāgatapratimā dharmaṃ deśayamānā dakṣiṇenāryavajrakrodho vajraṃ bhrāmayamānaḥ",
    "K10bsu037_u:425": " sarvālaṅkāravibhūṣitaḥ[puṣpa]mālyārdhacandrahāraḥ śvetavastraprāvṛtaḥ vāmapārśve",
    "K10bsu037_u:426": " anopamā śarakāṇḍagaurī sarvālaṃkāravibhūṣitā śvetavastrā padmahastā samāśvāsayaṃtī /",
    "K10bsu037_u:427": " tataḥ śucinā vidyādhareṇa āryāṣṭāṅgopavasitena śucau sadhātuke tathāgatasthāne kṣīrayāvakāhāreṇa",
    "K10bsu037_u:428": " śvetavastraprāvṛtenātmadvitīyena aṣṭamyāṃ pūrvasecaṃ kṛtvā nānāpuṣpagandhadhūpadīpaiḥ",
    "K10bsu037_u:429": " pūjāṃ kṛtvā triskṛtvā tryaṣṭaśatiko jāpo dātavyaḥ /",
    "K10bsu037_u:430": " ekaikaṃ sumanaḥpuṣpaṃ jāpya tryaṣṭaśataiḥ sā pratimā āhartavyā tathāgatasya vajrapāṇeśca pūrvataraṃ puṣpadhūpagandhaṃ dātavyam /",
    "K10bsu037_u:431": " balipāyasadadhyodanaṃ nānārasaṃ nānāmadyaṃ (Dutt 73)",
    "K10bsu037_u:432": " caturdiśe kṣeptavyam /",
    "K10bsu037_u:433": " pūrṇapañcadaśyāmanenaiva vidhinā baliḥ anyā[ni] ca yathālābhena dhūpakarpūrakundurukacandanamrakṣaṃ dātavyam /",
    "K10bsu037_u:434": " sugandhatailena dvau dipau dātavyau /",
    "K10bsu037_u:435": " tatrāhaṃ svarūpeṇopatiṣṭhāmi /",
    "K10bsu037_u:436": " yathepsitaṃ varaṃ dāsyāmi samādhilābhamākāśagamanamantardhānaṃ rājatvaṃ balacakravartitvaṃ vidyādharatvaṃ nidhivādaṃ dhātuvādaṃ paracittajñānaṃ dīrghāyuṣkatvam /",
    "K10bsu037_u:437": " sarvasattvānāṃ maitracittena bhavitavyam /",
    "K10bsu037_u:438": " mānakrodhadherṣyāmātsaryaparivarjitena staupikadhārmikasāṃghikārthāpahāraparivarjitena bhavitavyam /",
    "K10bsu037_u:439": " tathāgatānāmabhedyaprasādena[bhavitavyam] /",
    "K10bsu037_u:440": " yadi cāhaṃ bhagavan pañcānantaryaṃ kariṣyāmi tribhiḥ sādhanairna samanvāherayaṃ mā",
    "K10bsu037_u:441": " cāhaṃ bhagavannanuttarāṃ samyaksaṃbodhimabhisaṃbudhyeyaṃ sace buddhe aprasādalabdho",
    "K10bsu037_u:442": " bhave yaśca vimatiprāpto yaścaṃ pāpamakuśalaṃ kṛtvā na viratimanugṛṇhāti kleśopakleśacittastasyāhaṃ",
    "K10bsu037_u:443": " cāpi darśanaṃ dāsyāmi lābhamapi kariṣyāmi /",
    "K10bsu037_u:444": " atha bhagavān sādhukāramadāt /",
    "K10bsu037_u:445": " sādhu sādhu bhagini /",
    "K10bsu037_u:446": " sādhu khalu punastvaṃ bhagini yattvayā sarvasattvānāmarthāya pāpasamācāreṣu (Dutt 74)",
    "K10bsu037_u:447": " sattveṣu imā evaṃrūpā mantrapadā bhāṣitāḥ pratijñā kṛtā /",
    "K10bsu037_u:448": " śakṣyasi tvamanayā evaṃrūpayā mahākaruṇayā sarvasattvānanuttarāyāṃ samyaksaṃbodhau prati[ṣṭhā]payitum /",
    "K10bsu037_u:449": " evameva tvayāpi karaṇīyam /",
    "K10bsu037_u:450": " atha śaṃkhini mahādevī bhagavantaṃ nānāpuṣpairnānāgandhairabhyarcya pradakṣiṇīkṛtya pādaryonipatya bhagavantametadavocat /",
    "K10bsu037_u:451": " ahamapi bhagavaṃstathāgatādhiṣṭhānena pratijñāṃ kariṣyāmi tathāgataśāsanacirasthityartham /",
    "K10bsu037_u:452": " teṣāṃ ca dharmabhāṇakānāṃ dharmaśrāvaṇikānāṃ sarvāśāparipūrakarāṇi mantrapadāni dāsyāmi /",
    "K10bsu037_u:453": " rakṣāyai tanme bhagavān anujānātu /",
    "K10bsu037_u:454": " namo namaḥ sarvatathāgatānām /",
    "K10bsu037_u:455": " om śaṃkhini devi āgaccha āgaccha /",
    "K10bsu037_u:456": " tiṣṭha dhane dhanajaye /",
    "K10bsu037_u:457": " vṛ vṛ vṛddhikari /",
    "K10bsu037_u:458": " dhṛ dhṛ dhṛtikari /",
    "K10bsu037_u:459": " nānāvividhaveśavastrāyudhadhāriṇi /",
    "K10bsu037_u:460": " yu yu āyuṣpālani /",
    "K10bsu037_u:461": " tathāgatānāṃ smara bodhicittaṃ mā vilamba /",
    "K10bsu037_u:462": " dehi me varam /",
    "K10bsu037_u:463": " śaṃkhini svāhā /",
    "K10bsu037_u:464": " imairmantrapadaiḥ sa bhagavan kāyagatairyaśovṛddhimanuprāpsyati /",
    "K10bsu037_u:465": " tejovṛddhiṃ bhogavṛddhim aiśvaryavṛddhiṃ dīrghāyuṣkatāṃ śatruvaśīkaraṇavṛddhimanuprāpsyati /",
    "K10bsu037_u:466": " aṣṭaśatajaptena yathālābhena baliṃ dattvā caturdiśe dhūpaṃ kundurukaṃ tathāgatasyodāratarapūjā kartavyā /",
    "K10bsu037_u:467": " dīpo (Dutt 75) dātavyaḥ /",
    "K10bsu037_u:468": " ekaviṃśatidivasāni maitravihāriṇā niyamasthena bhavitavyam /",
    "K10bsu037_u:469": " tataḥ sarvābhiprāyaṃ paripūrayiṣyāmi saddharmapratikṣepakaṃ sthāpya /",
    "K10bsu037_u:470": " śucau pradeśe kartavyaṃ devāyatane vā /",
    "K10bsu037_u:471": " atha bhagavān sā ca yathāsamāgatā parṣa sādhukāramadāt /",
    "K10bsu037_u:472": " sādhu sādhu bhagini /",
    "K10bsu037_u:473": " subhāṣitamidam /",
    "K10bsu037_u:474": " pratijñā bahuguṇasamanvāgatā /",
    "K10bsu037_u:475": " evameva tvamapi karaṇīyamanāgate 'dhvani / VI",
    "K10bsu037_u:476": " atha khalu bhīmā mahādevī suvarṇapuṣpairbhagavantamabhyarcya bhagavataścaraṇayornipatya bhagavantametadavocat /",
    "K10bsu037_u:477": " ahamapi bhagavaṃsteṣāṃ dharmabhāṇakānāṃ dharmaśrāvaṇikānāṃ teṣāṃ ca lekhakānāṃ teṣāṃ",
    "K10bsu037_u:478": " ca dhārakāṇāṃ vācakānāṃ pūjakānāmarthāya sarvāśāparipūrakarāṇi hiraṇyamaṇimuktā bhogaiśvaryarājatvadīrghāyuṣkarāṇi",
    "K10bsu037_u:479": " śatruvaśīkaraṇāni mantrapadāni dāsyāmi /",
    "K10bsu037_u:480": " yaḥ kaści rājā vā rājñī vā bhikṣubhikṣuṇyupāsakopāsikā vā dhārayiṣyanti satkariṣyanti",
    "K10bsu037_u:481": " likhiṣyanti likhāpayiṣyanti tathāgatagurugauraveṇa pratiprattyā yathopadiṣṭāḥ pratipatsyante",
    "K10bsu037_u:482": " tasyāhaṃ bhagavan rakṣiṣyāmi paripālanaṃ kariṣyāmi yathocitaṃ varaṃ dāsyāmi bhogaiśvaryairavaikalyaṃ",
    "K10bsu037_u:483": " kariṣyāmi vivādayuddhaḍimbaḍamare jayaṃ kariṣyāmi /",
    "K10bsu037_u:484": " āyuḥsaṃpadamupasaṃhariṣyāmi /",
    "K10bsu037_u:485": " (Dutt 76) tasya ca viṣayasya nagarasya paripālanaṃ kariṣyāmi /",
    "K10bsu037_u:486": " tanme bhagavānanujānātu /",
    "K10bsu037_u:487": " namaḥ sarvatathāgatānāṃ sarvabodhisattvānām āryāvalokiteśvaravajrapāṇiprabhṛtīnām /",
    "K10bsu037_u:488": " om mahādevi bhīme bhīmamate /",
    "K10bsu037_u:489": " jaye jayāvahe /",
    "K10bsu037_u:490": " yaśajave tejajave /",
    "K10bsu037_u:491": " vyākaraṇaprāpte sarvasattvāvalokane kṛpatejabahule tathāgatānujñātaṃ pālaya /",
    "K10bsu037_u:492": " smara pratijñām /",
    "K10bsu037_u:493": " buddhādhiṣṭhānena dehi me varam /",
    "K10bsu037_u:494": " siddhiṃ kuru /",
    "K10bsu037_u:495": " devi mahādevi satyavacanadevi bhīme satyavacanapratiṣṭhite guhyanivāsini svāhā /",
    "K10bsu037_u:496": " imāni tāni bhagavan mantrapadāni tathāgatādhiṣṭhitāni tathāgatānujñātāni mayā bhāṣitāni sattvānāmarthāya /",
    "K10bsu037_u:497": " yaṃ yameva kāmaṃ manasikṛtvā japiṣyate tathāgatasya purataḥ puṣpadhūpagandhadīpaiḥ pūjāṃ kṛtvā pāyasarasabaliṃ caturdiśe dattvā taṃ tameva aṣṭaśatajāpena sarvāśāṃ paripūrayiṣyāmi /",
    "K10bsu037_u:498": " yaḥ kaści māṃ svarūpeṇābhikāṃkṣī bhave tena acchinnadaśe keśāpagate aśleṣairaṅgairnavabhājanasthairaṣṭasyām",
    "K10bsu037_u:499": " āryāṣṭāṃgaparigṛhītena citrakareṇa citrāpayitavyā śarakāṇḍagaurī sarvālaṃkāravibhūṣitāṃgī",
    "K10bsu037_u:500": " śvetavastrā madhye tathāgatapratimā dha[rma deśa]yamānā dakṣiṇenāryāvalokiteśvaraḥ",
    "K10bsu037_u:501": " sāṃkathyaṃ kurvan vāmapārśve bhīmā mahādevī (Dutt 77)",
    "K10bsu037_u:502": " kuṇḍiganetṛkaparigṛhītā samāśvāsayantī /",
    "K10bsu037_u:503": " tato 'ṣṭamyāṃ pūrvasecaṃ kṛtvā puṣpadhūpagandhamālyavilepanaiḥ sadhātuke caityasthāne",
    "K10bsu037_u:504": " balipāyasadadhyodanaṃ caturdiśe yāvat pūrṇapañcadarśīṃ śūcinā vidyādhareṇa udāratarāṃ",
    "K10bsu037_u:505": " puṣpadhūpagandhadīpaiḥ pūjāṃ kṛtva baliṃ dattvā nānārasairanyāni ca yathālābhena",
    "K10bsu037_u:506": " śuklabaliṃ dattvā sarvasattvānāṃ maitracittena dayācittena bhūtvā jātīpuṣpā[ṇāma]ṣṭabhiḥ",
    "K10bsu037_u:507": " śataiḥ sā pratimā āhartavyā /",
    "K10bsu037_u:508": " ekaikaṃ japya tatrāhaṃ svarūpeṇopatiṣṭhiṣyāmi yathepsitaṃ varaṃ dāsyāmi rājyaiśvaryam",
    "K10bsu037_u:509": " ākāśagamanaṃ nidhivādaṃ dhātuvādaṃ vidyādharatvam anyāni ca yathepsitāni karmāṇi",
    "K10bsu037_u:510": " kariṣyāmi akālamṛtyupratiṣedhanaṃ sarvarogapraśamanaṃ paracakrapramardanaṃ putralambham",
    "K10bsu037_u:511": " arthāgamanaṃ prītiṃ sarvasattveṣu /",
    "K10bsu037_u:512": " yadi cāhaṃ bhagavan pañcānantaryaṃ kariṣyāmi na sarvāśāṃ paripūrayeyaṃ mā cāhaṃ bhagavannanuttarāṃ",
    "K10bsu037_u:513": " samyaksaṃbodhimabhisaṃbudhyeyaṃ saddharmapratikṣepakaṃ sthāpya yaśca vicikitsāprāpto",
    "K10bsu037_u:514": " buddhadharmasaṃghe /",
    "K10bsu037_u:515": " bhagavānāha /",
    "K10bsu037_u:516": " sādhu sādhu bhagini sādhu khalu punastvaṃ bhagini yattvaṃ sarvasattvānāṃ hitāya sukhāya pratipannā asyaiva ca dharmaparyāyasya cirasthityarthaṃ (Dutt 78)",
    "K10bsu037_u:517": " pratipannā /",
    "K10bsu037_u:518": " tena hi bhagini nityameva imāḥ pratijñāstvayā nityameva samanvāhartavyāḥ /",
    "K10bsu037_u:519": " atheyaṃ mahāpṛthivī tasmin samaye pracacāla divyañca kusumavarṣamabhiprāvarṣat /",
    "K10bsu037_u:520": " sā ca sarvāvatī parṣat sādhukāramadāt /",
    "K10bsu037_u:521": " sādhu sādhu subhāṣitamidam /",
    "K10bsu037_u:522": " pratijñā sarvasattvānāṃ sarvāśāparipūrikā bhaviṣyati / VII",
    "K10bsu037_u:523": " athāryāvalokiteśvaro bodhisattvo mahāsattvaḥ punarbhagavantametadavocat kiṃ punarbhagavan",
    "K10bsu037_u:524": " sa kulaputro vā kuladuhitā vā likhanavācanalikhāpanasaṃprakāśanapaṭhanasvādhyayanapūjanasaṃprakāśanayā",
    "K10bsu037_u:525": " puṇyamanuprāpsyati imasya dharmaparyāyasya /",
    "K10bsu037_u:526": " bhagavānāha /",
    "K10bsu037_u:527": " tena hi tvāmevāryāvalokiteśvara pariprakṣyāmi yathe te kṣamaṃ tathā vyākuru /",
    "K10bsu037_u:528": " avalokiteśvara āha /",
    "K10bsu037_u:529": " bhagavāneva vyākurutāṃ nāsti tathāgatasya adṛṣṭaṃ vā aśrutaṃ vā avijñātaṃ vā /",
    "K10bsu037_u:530": " bhagavānāha /",
    "K10bsu037_u:531": " yaśca kulaputra asya dharmaparyāyasya likhanalikhāpanavācanapūjanasaṃprakāśanapaṭhanasvādhyayanāt puṇyamanuprāpsyati sa upamenāpi na śakyaṃ varṇayitum /",
    "K10bsu037_u:532": " tat kasya hetoḥ /",
    "K10bsu037_u:533": " sarvasattvānāṃ yathābhiprāyaparipūrakam /",
    "K10bsu037_u:534": " dānaṃ dattvā te sattvā aparimuktā eva bhavanti jarāvyādhimaraṇaśokaparidevaduḥkhadauramanasyopāyāsebhyaḥ /",
    "K10bsu037_u:535": " varṣatasahasraṃ pañcabhiḥ kāmaguṇaiḥ kriḍāpayitvā aparimuktā eva te sattvā bhavanti narakatiryagyoniyamalokapretaviṣayeṣu punarapi duḥkhānyanubhavanti",
    "K10bsu037_u:536": " asya dharmaparyāyasya śravaṇaṃ sattvebhyaḥ kṛtvā pūjanaṃ saṃprakāśanaṃ[ca]kṛtvā arthaṃ cāsyāvaśrutya (Dutt 79)",
    "K10bsu037_u:537": " pratipattyā pratipadya parimuktā eva bhavanti jātijarāvyādhimaraṇaśokaparidevaduḥkhadaurmanasyopāyāsebhya sarvanarakatiryagyoniyamalokebhyaḥ",
    "K10bsu037_u:538": " tasmāt tathāgata ayaṃ puṇyaskandha upamenāpi pramāṇaṃ na kurvanti /",
    "K10bsu037_u:539": " yaśca kulaputra asya ca dharmaparyāyasyoddiśya sarṣapaphalamātrakaṃ ca hiraṇyasya",
    "K10bsu037_u:540": " ekapuṣpaṃ vā ekaphalaṃ vā ekapatākāṃ vā vādyaṃ vā gandhaṃ vā vastraṃ vā āsanaṃ vā",
    "K10bsu037_u:541": " ābharaṇaṃ vā parityaje likhe likhāpaye dhāraye vācaye pūjaye satkare parebhyaśca",
    "K10bsu037_u:542": " viastareṇa saṃprakāśaye taṃ ca dharmabhāṇakaṃ vācaye pūjaye yaśca tiṣṭhate tathāgate",
    "K10bsu037_u:543": " saṃmukhapūjayā saparṣa pūjaye mānaye sarvasukhopadhānena varṣaśatasahasramupatiṣṭhe",
    "K10bsu037_u:544": " gandhamālyavilepanairdhvajapatākābhirvihāracaṃkramodyānaṃ kārāpaye ardhayojanocchritaṃ",
    "K10bsu037_u:545": " saptaratnamayaṃ stūpaṃ kāraye śataṃ vā sahasraṃ vā tathāgata[muddiśya]tāṃśca divyapūjayā",
    "K10bsu037_u:546": " pūjaye varṣaśatasahasram ayaṃ ca tato bahutarapuṇyasaṃskāraṃ syā /",
    "K10bsu037_u:547": " asya dharmaparyāyasya likhanalikhāpanadhāraṇapaṭhanapūjanasaṃprakāśanayā na imāṃ",
    "K10bsu037_u:548": " tathāgatasaṃmukhapūjāṃ na tveva sattvebhyo dānaṃ dattvā pañcabhiḥ kāmaguṇaḥ krīḍāpayitvā /",
    "K10bsu037_u:549": " tasmāttarhi taiśca kulaputraiḥ kuladuhitṛbhirvā rājarājaputramahāmātrāmātyairvā satatasmitamayaṃ dharmaparyāyaḥ pūjayitavyaḥ /",
    "K10bsu037_u:550": " tathāgatasaṃjñā evotpādayitavyā /",
    "K10bsu037_u:551": " teṣāṃ kalyāṇamitrāṇāṃ ya imaṃ dharmaparyāyaṃ śrāvayati kathayati arthaṃ cāsyopasaṃharati",
    "K10bsu037_u:552": " taḥ satkṛtya ayaṃ dharmaparyāyaḥ śrotavya udagrahītavyo dhārayitavyo vācayitavyo manasi kartavyaḥ /",
    "K10bsu037_u:553": " evaṃ cittamutpādayitavyam /",
    "K10bsu037_u:554": " (Dutt 80) lābhā asmābhiḥ sulabdhāḥ /",
    "K10bsu037_u:555": " yo 'smābhiḥ śrutam apathagāmināṃ pathamupadarśayati anarthe arthasaṃjñinām anitye",
    "K10bsu037_u:556": " nityasaṃjñinām asukhe sukhasaṃjñināṃ yadasmābhirnarakatiryogyoniyamalokaparimokṣaṇārthaṃ",
    "K10bsu037_u:557": " tathāgatakṛtyaṃ kṛtam /",
    "K10bsu037_u:558": " avalokiteśvara āha /",
    "K10bsu037_u:559": " mahākṛtyena tathāgatakṛtyena imaṃ dharmaparyāyaṃ sarvasattvānāṃ prakāśitam /",
    "K10bsu037_u:560": " bhagavānāha /",
    "K10bsu037_u:561": " ayaṃ ca kulaputra dharmaparyāyaḥ paścime kāle paścime samaye dakṣiṇāpathe pracariṣyati",
    "K10bsu037_u:562": " tatrāpi bhikṣubhikṣuṇyupāsakopāsikārājarājaputramahāmātrāmātyā bhājanībhūtāḥ pūjakā",
    "K10bsu037_u:563": " dhārakā vācakā bhaviṣyanti śraddhāsyanti pattīṣyanti /",
    "K10bsu037_u:564": " sa ce uttarapūrvapaścimāyāṃ pracare tat parakarmābhiyuktāste sattvā bhaviṣyanti na",
    "K10bsu037_u:565": " śroṣyanti śraddhāsyanti na pattīṣyanti na pūjayiṣyanti hīnavīryanaṣṭasmṛtayo nānāvyākṣepakuṭambadāsadāsībhogaiśvaryahāsyalāsyanāṭyanṛtyagīterṣyāmātsaryasmṛtayo",
    "K10bsu037_u:566": " na śroṣyanti na pattīṣyanti napūjayiṣyanti te aparimuktā eva jarāvyādhimaraṇaśokaparidevaduḥkhadaurmanasyopāyāsebhya",
    "K10bsu037_u:567": " pretayamalokaviṣayebhyo bhaviṣyanti /",
    "K10bsu037_u:568": " tasmāttarhi taiḥ kulaputraiḥ kuladuhitṛbhirvā sarvāpāyairātmānaṃ parimoktukāmena",
    "K10bsu037_u:569": " satkṛtya ayaṃ dharmaparyāyaḥ pūjayitavyo dhārayitavyaḥ satkartavyaḥ parebhyaḥ saṃprakāśatitavyo",
    "K10bsu037_u:570": " manasā dhārayitavyaḥ /",
    "K10bsu037_u:571": " ḍimbaḍumaraduḥsvapnadurnimitteṣu akālamṛtyugomarapaśumaramānuṣamarebhyo nānāvyādhibhayopadravebhya",
    "K10bsu037_u:572": " imaṃ dharmaparyāyaṃ pūjayitvā vācayitavyaḥ dhvaje vā ucchrapitaṃ kṛtvā pūjayitvā",
    "K10bsu037_u:573": " nānāgandhapuṣpadhūpavādyaiḥ praceṣṭavyaḥ /",
    "K10bsu037_u:574": " caturdiśe baliṃ īttvābhinamaskṛtya puṣpadhūpagandhaiḥ sarva ityupadravāḥ praśamaṃ yāsyanti /",
    "K10bsu037_u:575": " (Dutt 81)",
    "K10bsu037_u:576": " atha bhagavān tasyāṃ velāyāmimā gāthā abhāṣata /",
    "K10bsu037_u:577": " [sarvasya sattvasya anugrahārthaṃ] yā bhāṣitā pūrvabhaveṣu nāyakaiḥ /",
    "K10bsu037_u:578": " [ahaṃ tathā tvāmapi deśayiṣye] gṛṇhāhi ānanda imaṃ samādhim // Stav_1 //",
    "K10bsu037_u:579": " yaścaiva traidhātukadānu dadyā saptāna ratnāna ca pūrayitvā /",
    "K10bsu037_u:580": " (Dutt 82)",
    "K10bsu037_u:581": " buddheṣu dharmeṣu sadāpramattaḥ upamāpi tasya na sa bhonti dānam // Stav_2 //",
    "K10bsu037_u:582": " yaścaiva buddheṣvabhiśraddadhitvā vihārakārāpayi caityakāni /",
    "K10bsu037_u:583": " yaścaiva sūtraṃ[ca] dhareti kaści ayaṃ tato bahutaru puṇyu bheṣyate // Stav_3 //",
    "K10bsu037_u:584": " yaścāpi ekaṃ kṣipayeta puṣpaṃ vastraṃ ca mālyaṃ ca vilepanaṃ tathā /",
    "K10bsu037_u:585": " imaṃ samādhiṃ ca[ya] satkareta nāyaṃ tato bahutaru puṇyu bhoti // Stav_4 //",
    "K10bsu037_u:586": " (Dutt 83)",
    "K10bsu037_u:587": " yaścāpi kārṣāpaṇu dānu dadyā imasya sūtrasya ca pūjanārtham /",
    "K10bsu037_u:588": " janitvā bodhāya ca maitracitte ayaṃ tato bahutaru puṇyu prāpnuyā // Stav_5 //",
    "K10bsu037_u:589": " yaścāpi sattveṣu imaṃ samādhiṃ prakāśaye deśayi bodhisattvaḥ /",
    "K10bsu037_u:590": " pratipādaye bodhimanuttare tathā upamāpi puṇyaṃpi na tasya bhoti // Stav_6 //",
    "K10bsu037_u:591": " imaṃ ca śrutvā tatha ānuśaṃsāḥ kṛtvā ca maitraṃ tatha sarvasattvaiḥ /",
    "K10bsu037_u:592": " (Dutt 84)",
    "K10bsu037_u:593": " tasmāpi sūtram imu dhārayeta likheta vāceta tathā prakāśaye // Stav_7 //",
    "K10bsu037_u:594": " jarāvyādhimṛtyu[bhistathātitīvraiḥ śataiścaduḥkhaiḥ] paripīḍitāśca /",
    "K10bsu037_u:595": " upapadyamānā narakeṣu pretayo mā paścakāle parītāpyu bheṣyatha // Stav_8 //",
    "K10bsu037_u:596": " sa mṛtyukāle bhayabhītamānasaḥ abhīkṣṇamucchvāsanamucchvasantaḥ /",
    "K10bsu037_u:597": " kosmābhi trāṇaṃ bhavate parāyaṇaṃ mukhe mukhaṃ prekṣati bālabuddhiḥ // Stav_9 //",
    "K10bsu037_u:598": " (Dutt 85)",
    "K10bsu037_u:599": " [yasmā tathāgatamabhipūjayitvā] bauddhaṃ ca dharmaṃ tatha sāṃghikañca /",
    "K10bsu037_u:600": " hariṣya neṣye yamaloki dāruṇe na tasya trāṇaṃ sada kaści bheṣyati // Stav_10 //",
    "K10bsu037_u:601": " na putradāraṃ na ca mitrabāndhavān na cāpi rāṣṭraṃ na ca hāsyalāsyam /",
    "K10bsu037_u:602": " dhanaṃ na dhānyaṃ na ca vastrabhūṣaṇaṃ sarvaṃ jahitvā puna duḥkhadāruṇam // Stav_11 //",
    "K10bsu037_u:603": " imaṃ samādhiṃ na ca śraddadhitvā tathā[ca duḥkhaṃ]dāruṇaṃ vedayate /",
    "K10bsu037_u:604": " (Dutt 86)",
    "K10bsu037_u:605": " ima duḥkhu śrutvā imu ānuśaṃsāḥ ko bālabuddhirna jane prasādam // Stav_12 //",
    "K10bsu037_u:606": " tasmācca tairhi sada bhikṣubhikṣuṇī upāsakopāsikarājabhiḥ sadā /",
    "K10bsu037_u:607": " imaṃ ca sūtraṃ sada dhārayitvā satkāru nityaṃ ca kartavyadhārake // Stav_13 //",
    "K10bsu037_u:608": " athāyuṣmānānando bhagavantametadavocat /",
    "K10bsu037_u:609": " udgṛhītaṃ mayā bhagavan imaṃ dharmaparyāyaṃ śāstṛsaṃjñayā dhārayiṣyāmi pūjayiṣyāmi sarvasattvebhyaḥ saṃprakāśayiṣyāmi /",
    "K10bsu037_u:610": " bhagavānāha /",
    "K10bsu037_u:611": " yadi tvamānanda yanmayā dharmo bhāṣitaḥ śruto dhārayituṃ tat sarvaṃ na dhāraye na",
    "K10bsu037_u:612": " vācaye na pūjaye na vaistārikīkuryā tvayā mama nāparādhye na cāśuśrūṣā kṛtā bhave na cāśrāvakatvam /",
    "K10bsu037_u:613": " yaśca imaṃ dharmaparyāya na dhāraye (Dutt 87)",
    "K10bsu037_u:614": " na vācaye na pūjaye na saṃprakāśaye na manasikuryā sa mām aparādhye aśuśrūṣā kṛtā bhave aśrāvakatvaṃ bhave /",
    "K10bsu037_u:615": " tasmāttarhi tvamānanda satkṛtya ayaṃ dharmaparyāyo dhārayitavyaḥ /",
    "K10bsu037_u:616": " ayaṃ te tathāgatasyānuttarasamyaksaṃbodhatathāgatakṛtyaṃ kariṣyati paścime kāle paścime samaye sarvasattvānām /",
    "K10bsu037_u:617": " asmin khalu punardharmaparyāye bhagavatā bhāṣyamāṇe ṣaṣṭīnāṃ prāṇisahasrāṇāmanupādāyāsravebhyaścittāni vimuktāni saptānāṃ śatānāṃ bodhisattvasamādhipratilaṃbho 'bhūt /",
    "K10bsu037_u:618": " pañcānāṃ śatānāṃ nānābuddhakṣetravyākaraṇapratilaṃbho 'bhūt /",
    "K10bsu037_u:619": " navatīnāṃ prāṇisahasrāṇāṃ sarvakleśavinirmuktāḥ sarvākṣaṇāpāyadurgatayaḥ prahīṇāḥ /",
    "K10bsu037_u:620": " athāryāvalokiteśvaro bodhisattvo mahāsattvaḥ punarbhagavantametadavocat /",
    "K10bsu037_u:621": " ayaṃ bhagavan dharmaparyāyaḥ paścimakāle paścimasamaye teṣāṃ kulaputrāṇāṃ śrotṝṇāṃ dhārayitṝṇāṃ mānayitṝṇāṃ teṣāṃ ca lekhakānāṃ tathāgatakṛtyaṃ kariṣyati /",
    "K10bsu037_u:622": " vyākṛtāste yathepsiteṣu nānābuddhakṣetreṣu /",
    "K10bsu037_u:623": " ye ca sattvāḥ paścime kāle paścime[sama]ye hāsyanāṭyagītavāditeṣu nānāvyākṣepabahulā",
    "K10bsu037_u:624": " rāgadveṣamohāndhā ratikrīḍāsaṃjñinaḥ anitye nityasaṃjñinaḥ īrṣyāmātsaryadauḥśīlyaparigṛhītā",
    "K10bsu037_u:625": " na pūjayiṣyanti na mānayiṣyanti na śraddhāsyanti na pattīyiṣyanti na dhārayiṣyanti",
    "K10bsu037_u:626": " na śroṣyanti na pratipattyā pratipatsyante /",
    "K10bsu037_u:627": " te taṃ pūrvakarmaśubhaphalaṃ parikṣepaṃ kṛtvā nānāduḥkhadaurmanasyaṃ (Dutt 88)",
    "K10bsu037_u:628": " nārakaṃ duḥkhamanubhaviṣyanti /",
    "K10bsu037_u:629": " tataste anekāni kalpakoṭīśatāniduḥkhamanubhavitvā narakatiryagyoniyamalokeṣu vopapatsyante /",
    "K10bsu037_u:630": " dīrgharātramakalyāṇamitravaśāḥ paścānutāpino bhaviṣyanti imaṃ kṣaṇaṃ virāgayitvā /",
    "K10bsu037_u:631": " tasmāttarhi kāya[vāṅma]naḥsaṃvareṇa bhavitavyam /",
    "K10bsu037_u:632": " buddhadharmasaṃghe[a]bhedyaprasādena sarvasattveṣu maitracittena īrṣyāmātsaryadauḥśīlyacittaparivarjitena krodhaparivarjitena bhavitavyam /",
    "K10bsu037_u:633": " atha sā yathāsamāgatā parṣa taistaiḥ puṇyābhisaṃskāraiḥ tathāgataṃ pūjayati sma /",
    "K10bsu037_u:634": " divyapuṣpagandhamālyavilepanavastrābharaṇaiḥ kilikili prakṣveḍitaśabdaiśca divyatūryatāḍāvacarasaṃgīteḥ sādhukāraṃ pradadau /",
    "K10bsu037_u:635": " tad yathā sādhu sādhu bhagavan subhāṣitamidaṃ mahādharmaparyāyaṃ sarvasattvānāmarthāya tathāgataśāsanacirasthityartham /",
    "K10bsu037_u:636": " athāyuṣmānānando bhagavantametadavocat /",
    "K10bsu037_u:637": " kiṃnāmāyaṃ bhagavan dharmaparyāyaḥ kathaṃ ca vayaṃ bhagavan dhārayāmaḥ /",
    "K10bsu037_u:638": " bhagavānāha /",
    "K10bsu037_u:639": " tasmāttarhi tvamānanda imaṃ dharmaparyāyaṃ sarvatathāgatajñānabodhisattvabhūmikramaṇamityapi nāma dhāraya /",
    "K10bsu037_u:640": " ṛddhivikurvāṇamahātmasannipātamityapi nāma dhāraya /",
    "K10bsu037_u:641": " sarvatathāgatādhiṣṭhānasattvāvalokanabuddhakṣetrasandarśanavyūhamityapi nāma dhāraya /",
    "K10bsu037_u:642": " idamavocad bhagavān /",
    "K10bsu037_u:643": " āttamānāḥ āryāvalokiteśvaramaṃjuśrīvajrapāṇiprabhṛtayaḥ sarve bodhisattvā mahāsattvāḥ sarve ca mahāśrāvakāḥ sarve ca śakrabrahmalokapālāścatvāraśca (Dutt 89)",
    "K10bsu037_u:644": " mahārājā mahāyakṣiṇyaḥ anaupamyā vimalaprabhā[prabhāvatībhīmāśrīśaṃkhinīharitāmahādevī]prabhṛtayo devanāgayakṣagandharvāsura[garuḍakinnaramahoragāḥ]",
    "K10bsu037_u:645": " sā ca sarvāvatī parṣayathāsamāgatā bhagavato bhāṣitamabhinandya[sādhukāramadāt /",
    "K10bsu037_u:646": " sādhu sādhu bhagavan] /",
    "K10bsu037_u:647": " [iti sarvatathāgatādhiṣṭhānasattvavalokanabuddhakṣetrasandarśanavyūham nāma mahāyānasūtram] /"
}