{
    "T04bsa028_u:0": " Āryadevasya tannāmanopalabdhagranthabhāgāḥ",
    "T04bsa028_u:1": " Catuḥ śatikā (Cs)",
    "T04bsa028_u:2": " 1.21. śatruvat yānti te kālā niyamena kṣaṇādayaḥ /",
    "T04bsa028_u:3": " sarvvathā tena te rāgaḥ śatrubhūteṣu teṣu mā // 21 //",
    "T04bsa028_u:4": " 1.22. viprayogabhayādgehānna nirgacchami [durmmate] /",
    "T04bsa028_u:5": " [vivicya] nāma kartavyaṃ kuryyāddaṇḍena ko budhaḥ // 22 //",
    "T04bsa028_u:6": " 2.7. śarīraṃ sucireṇāpi sukhasya svaṃ na jāyate /",
    "T04bsa028_u:7": " pareṇābhibhavo nāma svabhāvasya na yujyate // 32 //",
    "T04bsa028_u:8": " 2.8. agrayāṇāṃ mānasaṃ duḥkhamitareṣāṃ śarīrajam /",
    "T04bsa028_u:9": " duḥkhadvayena lokoyamahanyahani hanyate // 33 //",
    "T04bsa028_u:10": " 2.9. kalpanāyāḥ sukhaṃ vaśyaṃ vaśyādduḥkhasya kalpanā /",
    "T04bsa028_u:11": " atosti kiñcit sarvvatra na duḥkhādvalamantaram // 34 //",
    "T04bsa028_u:12": " 2.10. kālo yathā yathā yāti duḥkhavṛddhistatha tathā /",
    "T04bsa028_u:13": " tasmāt kaḍevarasyāsya paravadṛśyate sukham // 35 //",
    "T04bsa028_u:14": " 2.11. vyādhayo'nye ca dṛśyante yāvanto duḥkhahetavaḥ /",
    "T04bsa028_u:15": " tāvanto na tu dṛśyante narāṇāṃ sukhahetavaḥ // 36 //",
    "T04bsa028_u:16": " 2.12. sukhasya varddhamānasya yathā dṛṣṭo viparyayaḥ /",
    "T04bsa028_u:17": " duḥkhasya varddhamānasya tathā nāsti viparyayaḥ // 37 //",
    "T04bsa028_u:18": " 3.13. pratināsikayā tuṣṭiḥ syāddhīnāṅgasya kasyacit /",
    "T04bsa028_u:19": " rāgo'śucipratīkāre puṣpādāviṣyate tathā // 73 //",
    "T04bsa028_u:20": " 3.24. śuci nāma ca tadyuktaṃ vairāgyaṃ yatra jāyate /",
    "T04bsa028_u:21": " na ca so'sti kvacidbhāvo niyayād rāgakāraṇam // 74 //",
    "T04bsa028_u:22": " 3.25. anityamaśubhaṃ duḥkhamanātmeti catuṣṭayam /",
    "T04bsa028_u:23": " ekasminneva sarvāṇi sambharvānta samāsataḥ // 75 //",
    "T04bsa028_u:24": " 4.1. ahaṃ mameti vā darpaḥ sataḥ kasya bhaved bhave /",
    "T04bsa028_u:25": " yasmāt sarvve'pi sāmānyā viṣayāḥ sarvva dehinām // 76 //",
    "T04bsa028_u:26": " 4.2. gaṇadāsasya te darpaḥ ṣaḍbhāgena bhṛtasya kaḥ /",
    "T04bsa028_u:27": " jāyate'dhikṛte kāryyamāyattaṃ yatra tatra vā // 77 //",
    "T04bsa028_u:28": " 4.14. ṛṣīṇāṃ ceṣṭitaṃ sarvva kurvīta na vicakṣaṇaḥ /",
    "T04bsa028_u:29": " hīnamadhyaviśiṣṭatvaṃ yasmātteṣvapi vidyate // 89 //",
    "T04bsa028_u:30": " 4.15. putravat pālito lokaḥ purataḥ pārthivaiḥ śubhaiḥ /",
    "T04bsa028_u:31": " mṛgāraṇyīkṛtaḥ so'dya kalidharmasamāśritaiḥ // 90 //",
    "T04bsa028_u:32": " 4.16. chidraprahāriṇaḥ pāpaṃ yadi rājño na vidyate /",
    "T04bsa028_u:33": " anyeṣāmapi caurāṇāṃ tat prāgeva na vidyate // 91 //",
    "T04bsa028_u:34": " 4.17. sarvvasvasya parityāgo madyādiṣu na pūjitaḥ /",
    "T04bsa028_u:35": " ātmano'pi parityāgaḥ kiṃ manye pūjito raṇe // 92 //",
    "T04bsa028_u:36": " 4.23. vipro'pi karmmanā śūdraḥ kena manye na jāyate // 98 //",
    "T04bsa028_u:37": " 4.24. pāpasyaiśvaryyavadrājan saṃvibhāgo na vidyate /",
    "T04bsa028_u:38": " vidvānnāma parasyārthe kaḥ kuryyādāyatovadhaṃ // 99 //",
    "T04bsa028_u:39": " 4.25. dṛṣṭvā samān viśiṣṭāṃśca parāṃśchaktisamanvitān /",
    "T04bsa028_u:40": " aiśvāryajanito mānaḥ satāṃ hṛdi na tiṣṭhati // 100 //",
    "T04bsa028_u:41": " 5.1. na ceṣṭā kila buddhānāmasti kācidakāraṇā /",
    "T04bsa028_u:42": " niḥśvāso'pi hitāyaiva prāṇināṃ saṃpravarttatte // 101 //"
}