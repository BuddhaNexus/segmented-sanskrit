{
    "T04bsa024_u:0": " Satyadvayāvatāranāma (Sda)",
    "T04bsa024_u:1": " // namo mahākāruṇikāya //",
    "T04bsa024_u:2": " dve satye samupāśritya buddhānāṃ dharmadeśanā /",
    "T04bsa024_u:3": " lokasaṃvṛtisatyaṃ ca satyaṃ ca paramārthataḥ // Sda_1 //",
    "T04bsa024_u:4": " saṃvṛttirmanyate dvedhā mithyā ca tathatā tathā /",
    "T04bsa024_u:5": " ādyā dvidhodacandraśca kusiddhāntavitarkaṇā // Sda_2 //",
    "T04bsa024_u:6": " avicāraikaramyā ca vināśotpādadharmiṇī /",
    "T04bsa024_u:7": " arthakriyāsamarthā ca tathatāsaṃvṛtirmatā // Sda_3 //",
    "T04bsa024_u:8": " eka evaparo hyarthaḥ paraiśca dvividho mataḥ /",
    "T04bsa024_u:9": " na kācid dharmatā siddhā kuto dvitryādikaṃ bhavet // Sda_4 //",
    "T04bsa024_u:10": " anutpādanirodhādi deśanāvākyalakṣitam /",
    "T04bsa024_u:11": " paramārthābhinnaśīlatvān naiva dharmā na dharmatā // Sda_5 //",
    "T04bsa024_u:12": " śūnyatāyāṃ vibhedastu kiñcinmātraṃ na vidyate /",
    "T04bsa024_u:13": " nirvikalpatayā bodhe śūnyatādṛṣṭirucyate // Sda_6 //",
    "T04bsa024_u:14": " uktaṃ sūtre sugambhīre taddarśanamadarśanam /",
    "T04bsa024_u:15": " tatra draṣṭā na dṛśyaṃ cāpyanādinidhanaṃ śivam // Sda_7 //",
    "T04bsa024_u:16": " nirvikalpaṃ nirālambaṃ bhāvābhāvavivarjitam /",
    "T04bsa024_u:17": " anāśrayāpratiṣṭhānam atulyaṃ nirgatāgatam // Sda_8 //",
    "T04bsa024_u:18": " anirvācyamanābhāsaṃ nirvikāramasaṃskṛtam /",
    "T04bsa024_u:19": " yogigamyamidaṃ kleśajñeyāvaraṇavarjitam // Sda_9 //",
    "T04bsa024_u:20": " pratyakṣamanumānañca taddvayaṃ bauddhasammatam /",
    "T04bsa024_u:21": " ubhābhyāṃ śūnyatā gamyetyarvāgdṛṅmohabhāṣitam // Sda_10 //",
    "T04bsa024_u:22": " prasajyeddharmatājñānaṃ tīrthike śrāvake 'pi ca /",
    "T04bsa024_u:23": " vijñānināñca kiṃ vācyaṃ mādhyamike 'viruddhatā // Sda_11 //",
    "T04bsa024_u:24": " tarhi sarve 'pi siddhāntā mānameyatayā samāḥ /",
    "T04bsa024_u:25": " sarvatarkaviruddhatvān mānameyāpi dharmatā // Sda_12 //",
    "T04bsa024_u:26": " bāhulyena kathaṃ na syāt pratyakṣaṃ cānumā vṛthā /",
    "T04bsa024_u:27": " tīrthyavādanivṛtyarthaṃ vidvadbhiḥ kṛtayaḥ kṛtāḥ // Sda_13 //",
    "T04bsa024_u:28": " savikalpāvikalpābhyāṃ jñānābhyāṃ nāvagamyate /",
    "T04bsa024_u:29": " āgame 'pi sphuṭaṃ vidvānācāryo bhavya āha ca // Sda_14 //",
    "T04bsa024_u:30": " śūnyatāvagatā kena vyākṛtā yā tathāgataiḥ /",
    "T04bsa024_u:31": " nāgāntevāsicandro hi dharmatāsatyadarśakaḥ // Sda_15 //",
    "T04bsa024_u:32": " tataḥ paramparāmnāyairdharmatāsatyagamyatā /",
    "T04bsa024_u:33": " dharmaskandhasahasrāṇi catvāryuktānyaśīti ca // Sda_16 //",
    "T04bsa024_u:34": " dharmatāntargataṃ sarvam muktistu śūnyatābodhes",
    "T04bsa024_u:35": " tadarthā śeṣabhāvanā tathyasaṃvṛtimādhūya // Sda_17 //",
    "T04bsa024_u:36": " śūnyatābhyasane sati saṃvṛtihetoḥpuṇyādeḥ /",
    "T04bsa024_u:37": " paralokācca vañcyate viviktārthamajānānaḥ // Sda_18 //",
    "T04bsa024_u:38": " svalpaśrutisamāśritaḥ yo naraḥ puṇyakṛnnāsti /",
    "T04bsa024_u:39": " naṣṭaḥ kāpuruṣastu saḥ vināśayati durdṛṣṭā // Sda_19 //",
    "T04bsa024_u:40": " śūnyatā mandamedhasam candrācārya uvācaivam /",
    "T04bsa024_u:41": " upāyabhūtaṃ vyavahārasatyamupeyabhūtaṃ paramārthasatyam // Sda_20 //",
    "T04bsa024_u:42": " dvayorvibhedaṃ na hi veda yo sa vrajedapāyaṃ viparītabodhāt /",
    "T04bsa024_u:43": " vyavahāramanāgamya paramārtho na deśyate // Sda_21 //",
    "T04bsa024_u:44": " tathyasaṃvṛtisopānamantareṇa vipaścitaḥ /",
    "T04bsa024_u:45": " tattvaprāsādaśikharārohaṇaṃ na hi yujyate // Sda_22 //",
    "T04bsa024_u:46": " yathāyaṃ saṃvṛterbhāso yuktyā kiñcinna labhyate /",
    "T04bsa024_u:47": " paramārthastvalabdhatvam ādisaṃsthitadharmatā // Sda_23 //",
    "T04bsa024_u:48": " hetupratyayajanyatvāt saṃvṛtirbhāsavanmatā /",
    "T04bsa024_u:49": " ayuktaṃ śodhitum cet kairjalacandrādivinirmitam // Sda_24 //",
    "T04bsa024_u:50": " nānāpratyayajanyatvāt siddho bhāso 'khilastataḥ /",
    "T04bsa024_u:51": " pratyayānāṃ tu vicchedātsaṃvṛttyāpi na sambhavaḥ // Sda_25 //",
    "T04bsa024_u:52": " evaṃ dṛṣṭerasaṃmohāj jāte caryāviśodhane /",
    "T04bsa024_u:53": " unmārge 'gamanaṃ kṛtvākaniṣṭhaṃ sthānamāpnuyāt // Sda_26 //",
    "T04bsa024_u:54": " āyuṣyamalpaṃ bāhulāśca vidyā āyuḥpramāṇaṃ ca kiyanna vidmaḥ /",
    "T04bsa024_u:55": " svābhīṣṭameva pratilambhanīyaṃ haṃsairyathā kṣīramivāmbumadhyāt // Sda_27 //",
    "T04bsa024_u:56": " arvāgdṛśā mohavaśena cāpi kṣamo na satyadvayanirṇaye 'pi /",
    "T04bsa024_u:57": " uktīrgurūṇāmiha sampratītya nyastaṃ dvayaṃ nāgamataṃ hi satyam // Sda_28 //",
    "T04bsa024_u:58": " rājño 'nurodhena suvarṇadvīpe kṛte 'tra śrāddho yadi vā jano 'dya /",
    "T04bsa024_u:59": " gṛhṇātu samyak suparīkṣaṇena na śraddhayā naiva ca gauraveṇa // Sda_29 //",
    "T04bsa024_u:60": " sauvarṇarājena guroḥphalena saṃpreṣito devamatirhi bhikṣuḥ /",
    "T04bsa024_u:61": " tasyāgrahāt satyadvayāvatāro yuktyā sudhībhistviha vīkṣaṇīyaḥ // Sda_30 //",
    "T04bsa024_u:62": " ācāryadīpaṅkaraśrījñānaviracitaḥ satyadvayāvatāraḥ samāptaḥ /",
    "T04bsa024_u:63": " tenaiva paṇḍitena anuvādakena vīryasiṃhena cānūdya saṃśodhya ca nirṇītaḥ /"
}