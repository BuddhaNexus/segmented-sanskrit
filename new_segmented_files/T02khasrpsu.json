{
    "T02khasrpsu:0": " // namaḥ śrīkhasarpaṇāya //",
    "T02khasrpsu:1": " iha śubhaṅkaranāmā upāsakaḥ śubhakarmakārī karuṇāyamānaḥ sa kila potalakagamanodyataḥ /",
    "T02khasrpsu:2": " gacchan khāḍīmaṇḍale khasarpaṇanāmā grāmo 'sti tatroṣitaḥ /",
    "T02khasrpsu:3": " tasya tu bhagavatāryāvalokitśvareṇa pratyādeco dattaḥ /",
    "T02khasrpsu:4": " mā gaccha tvam ihāsmān vairocanābhisaṃbodhitantrarājakrameṇa sthāpaya tena mahān satvārtho bhaviṣyati /",
    "T02khasrpsu:5": " tato 'sau bhagavantaṃ śīghram eva kāritavān /",
    "T02khasrpsu:6": " ity eṣā śrutiḥ /",
    "T02khasrpsu:7": " tatra bhagavataḥ sādhanāya dṛṛṣṭisaṃpattiḥ kriyate / tathā hi",
    "T02khasrpsu:8": " varaṃ bhikṣoḥ śīlavipattir na punar dṛṣṭivipattir iti /",
    "T02khasrpsu:9": " atas tatra tāvat kṣaṇikān nirātmakān sarvadharmān vyavalokya vyapagatasakalavikalpaḥ kṛpāśayo 'ho vatāmī satvāḥ kleśakarmādibhir upadrutāḥ /",
    "T02khasrpsu:10": " tato jātijarāmaraṇaduḥkhair (Khs_12)",
    "T02khasrpsu:11": " atīva pīḍyamānāḥ santo 'nekaprakāraduḥkham anubhavanti /",
    "T02khasrpsu:12": " tato 'haṃ lokeśvaro bhūtvā teṣāṃ duḥkhādy apanayāmi /",
    "T02khasrpsu:13": " sarvajñajñāne pratiṣṭhāpayāmi /",
    "T02khasrpsu:14": " ity evaṃ pratijñāśayaṃ kṛtvā svahṛdi paṃkārajasahaśradalapadmavarāṭakamadhye akārajacandramaṇḍalopari āṃ tāṃ suṃ bhṛṃ haṃ iti pañca bījāni vinyasya",
    "T02khasrpsu:15": " etadraśmimālābhiḥ sañcodyānīya tān gurubuddhabodhisatvān gaganatale purovartinaḥ",
    "T02khasrpsu:16": " kṛtvā vandanāpūjāpāpadecanātrisaraṇagamanādisaptavidhāṃ pūjām ekadaśadhāṃ vā kṛtvā",
    "T02khasrpsu:17": " maitrīkaruṇādicaturbrahmavihārī bhāvanāṃ kuryāt tataḥ śūnyatājñānavajrasvabhāvātmako",
    "T02khasrpsu:18": " 'ham ity uccārya śūnyatābodhim kṛtvā bhagavān avalokiteśvaro yoginātmanā bhūyate /",
    "T02khasrpsu:19": " sa ca śaraccandragauraḥ /",
    "T02khasrpsu:20": " jaṭāmakuṭī śirasi amitābhadhārī sarvālaṅkārabūṣitaḥ /",
    "T02khasrpsu:21": " ratnasiṃhāsanopari sahasradalapadmasthaḥ /",
    "T02khasrpsu:22": " lalitākṣepaḥ dvibhujaikamukhaḥ /",
    "T02khasrpsu:23": " vāmena padmadhārī /",
    "T02khasrpsu:24": " dakṣiṇenāmṛtadhārāśravadvaradaḥ /",
    "T02khasrpsu:25": " satvaparyaṅkāsīnaḥ /",
    "T02khasrpsu:26": " agratas tārā kanakaśyāmavarṇā /",
    "T02khasrpsu:27": " unnatapīnapayodharā /",
    "T02khasrpsu:28": " sarvālaṅkārabhūṣitā /",
    "T02khasrpsu:29": " utpalakalikāsannakaradvayārpitanetrā /",
    "T02khasrpsu:30": " tadanu sadhanakumārah /",
    "T02khasrpsu:31": " kanakojjvalaḥ /",
    "T02khasrpsu:32": " ratnābharaṇo ratnamukuṭī vāmakakṣāvasaktamalikaḥ /",
    "T02khasrpsu:33": " kṛtāñjalipuṭaḥ /",
    "T02khasrpsu:34": " tadanu bhṛkuṭī jaṭāmukuṭinī /",
    "T02khasrpsu:35": " mūrdhni caityālaṅkṛtā /",
    "T02khasrpsu:36": " kanakojjvalā /",
    "T02khasrpsu:37": " raktavastraparidhānā /",
    "T02khasrpsu:38": " dakṣiṇahastena namaskāraṃ kurvāṇā /",
    "T02khasrpsu:39": " apareṇākṣamālādharā /",
    "T02khasrpsu:40": " vāmakarābhyāṃ tridaṇḍīkamaṇḍaluvyagrā /",
    "T02khasrpsu:41": " tadanu hayagrīvo jvaladbhāsuraḥ piṅgalordhvakeśaḥ /",
    "T02khasrpsu:42": " nāgābharaṇo raktavarṇaḥ /",
    "T02khasrpsu:43": " lambodaro vyāghracarmāmbaraḥ /",
    "T02khasrpsu:44": " daṇḍahastaḥ /",
    "T02khasrpsu:45": " evaṃ pañcātmako bhagavān bhāvanīyaḥ /",
    "T02khasrpsu:46": " saparivāraḥ /",
    "T02khasrpsu:47": " pūjayitavyo 'py evaṃvidhaḥ /",
    "T02khasrpsu:48": " tataḥ kṛtamaṇḍale /",
    "T02khasrpsu:49": " tatrādau maṇḍalaṃ kṛtvā rakṣāṃ kuryāt /",
    "T02khasrpsu:50": " (Khs_13) oṃ maṇidhari vajriṇi rakṣa o māṃ hūṃ phaṭ svāhā //",
    "T02khasrpsu:51": " oṃ vajrarekhe hūṃ maṇḍalamantraḥ //",
    "T02khasrpsu:52": " oṃ āgaccha bhagavan maṇḍalakasiṃhāsane oṃ āḥ iti mantrakṛtādhyeṣāṇāyāṃ kṛtamaṇḍalamadhyasiṃhāsanopari sahasradalapadmasthapañcātmakam pūjayed iti /",
    "T02khasrpsu:53": " tatra pūjāmantraḥ /",
    "T02khasrpsu:54": " oṃ vajrapuṣpe hūṃ /",
    "T02khasrpsu:55": " oṃ vajradhūpe hūṃ /",
    "T02khasrpsu:56": " oṃ vajragandhe hūṃ /",
    "T02khasrpsu:57": " oṃ vajrāloke hūṃ /",
    "T02khasrpsu:58": " oṃ vajrāhāre hūṃ /",
    "T02khasrpsu:59": " iti saṃpūjya saṃstutya mantrajāpam kuryāt /",
    "T02khasrpsu:60": " oṃ sarvatathāgatapūjāmeghaprasarasamūhe hūṃ /",
    "T02khasrpsu:61": " pūjādhiṣṭhānamantraḥ //",
    "T02khasrpsu:62": " oṃ āṃ tāṃ suṃ bhṛṃ haṃ phaṭ svāhā //",
    "T02khasrpsu:63": " oṃ sarvatathāgatasulalitanamitair namāmi bhagavantaṃ jaḥ hūṃ vaṃ hoḥ pratīccha kusumāñjalir nātha hoḥ /",
    "T02khasrpsu:64": " iti vandanāmantraḥ /",
    "T02khasrpsu:65": " oṃ muḥ svāhā iti visarjanamantraḥ /",
    "T02khasrpsu:66": " oṃ kha kha kha hi /",
    "T02khasrpsu:67": " gṛhṇa gṛhṇa gṛhṇa ntu sarvabhautikā imaṃ baliṃ svāhā /",
    "T02khasrpsu:68": " iti balimantraḥ /",
    "T02khasrpsu:69": " atha pūjārambhakāle evam uccārya cittaṃ śodhanīyaṃ /",
    "T02khasrpsu:70": " yat sarvaduścaritebhyo viratiṃ",
    "T02khasrpsu:71": " karomi / sarvabuddhabodhisatvaśikṣāṃ śikṣiṣye /",
    "T02khasrpsu:72": " yāvat pūjāvidhena samanvayāmi /",
    "T02khasrpsu:73": " yady evaṃ na kriyate /",
    "T02khasrpsu:74": " tadā rāgajaṃ dveṣajaṃ mohajaṃ kuśalamūlaṃ syāt /",
    "T02khasrpsu:75": " iha sarva eva satvā rāgadveṣamohāśayāḥ // tathā hi",
    "T02khasrpsu:76": " rāgajakuśalamūlena nandopanandau nāgarājānau",
    "T02khasrpsu:77": " dveṣajena rāgeṇa mohajena vaiśravaṇo yakṣo bhūtaḥ /",
    "T02khasrpsu:78": " ity ato rāgadveṣamohādīn parihṛtya cittaśuddhyā karuṇāyamānacittena sarvāṇy eva dānādikuśalamūlāni kartavyāni /",
    "T02khasrpsu:79": " iti khasarpaṇasādhanaṃ samāptaṃ //",
    "T02khasrpsu:80": " śubhaṃkareṇa racitaṃ"
}