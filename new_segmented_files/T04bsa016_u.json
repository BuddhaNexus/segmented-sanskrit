{
    "T04bsa016_u:0": " Śūnyatāsaptatiḥ (Śs)",
    "T04bsa016_u:1": " svopajñavṛttyā samanvitā utpādasthitibhaṅgāstināstihīnasamottamam /",
    "T04bsa016_u:2": " laukikavyavahārāttu buddhenoktaṃ na tattvataḥ // 1 //",
    "T04bsa016_u:3": " ātmā kaścinna cānātmā hyātmānātmetaraśca na /",
    "T04bsa016_u:4": " vācyaḥ sarvaḥ svabhāvena śūnyo nirvāṇasadṛśaḥ // 2 //",
    "T04bsa016_u:5": " hetupratyayasāmagrayāṃ sarvasyāṃ vā pṛthak pṛthak /",
    "T04bsa016_u:6": " sarvabhāvasvabhāvo na tasmācchūnyaṃ hi vidyate // 3 //",
    "T04bsa016_u:7": " bhāvo notpadyate bhāvān nābhāvo 'vidyamānataḥ /",
    "T04bsa016_u:8": " sadasanna virodhānna sthitibhaṅgau hyajātitaḥ // 4 //",
    "T04bsa016_u:9": " na jāyate yadā jātaṃ nājātamapi jāyate /",
    "T04bsa016_u:10": " jātājātācca naivaṃ hi jāyamāno 'pi jāyate // 5 //",
    "T04bsa016_u:11": " phale syāt phalavān hetuḥ nāstitve 'hetunā samaḥ /",
    "T04bsa016_u:12": " sadasattve virodhitvaṃ traikālye nopapadyate // 6 //",
    "T04bsa016_u:13": " naikatve 'nekavṛttirna no 'nekatve hi naikatā /",
    "T04bsa016_u:14": " tatpratītyasamutpannabhāvāste hyanimittakāḥ // 7 //",
    "T04bsa016_u:15": " dvādaśāṅgo hyanutpādaḥ samutpādaḥ pratītyajaḥ /",
    "T04bsa016_u:16": " ekacitte na tad yuktaṃ bahuṣvapi na yujyate // 8 //",
    "T04bsa016_u:17": " ātmā nāsti na cānātmā nityānitye duḥkhaṃ sukham /",
    "T04bsa016_u:18": " śucirnāśucirapyasti viparyāsā na santyataḥ // 9 //",
    "T04bsa016_u:19": " tadabhāve na cāvidyā viparyāsacatuṣkajā /",
    "T04bsa016_u:20": " tadabhāvānna saṃskārāḥ syuḥ śeṣā api tādṛśāḥ // 10 //",
    "T04bsa016_u:21": " saṃskāre 'satyavidyā na naiva sa tadabhāvataḥ /",
    "T04bsa016_u:22": " parasparaṃ hetubhūte svabhāvena na sidhyataḥ // 11 //",
    "T04bsa016_u:23": " svayaṃ svabhāvato 'siddhaṃ paraṃstajjanayet katham /",
    "T04bsa016_u:24": " ato 'siddhaparaistairna janyeran pratyayaiḥ pare // 12 //",
    "T04bsa016_u:25": " pitā putro na putro 'pi pitānyonyaṃ na tau vinā /",
    "T04bsa016_u:26": " tathā na yugapattau hi dvādaśāṅgaṃ tathaiva ca // 13 //",
    "T04bsa016_u:27": " pratītya viṣayān svapne na syād duḥkhaṃ sukhaṃ yathā /",
    "T04bsa016_u:28": " viṣayo na tathaivāpi taṃ pratītya pratītyajaḥ // 14 //",
    "T04bsa016_u:29": " svabhāvāddhi na bhāvāśceduttamādhamamadhyamāḥ /",
    "T04bsa016_u:30": " nānātve 'sati hetubhyo 'bhinirvṛttirna sidhyati // 15 //",
    "T04bsa016_u:31": " bhāvāḥ svabhāvataḥ siddhā no 'pratītya pratītya sat /",
    "T04bsa016_u:32": " niḥsvabhāvāḥ kuto bhāvāḥ svabhāvo 'pi nasthāpyate // 16 //",
    "T04bsa016_u:33": " svabhāvaparabhāvau vā bhaṅgo 'bhāve 'pi vā kutaḥ /",
    "T04bsa016_u:34": " svabhāvaparabhāvau cābhāvaste 'to viparyayāḥ // 17 //",
    "T04bsa016_u:35": " śūnyatve sati notpādo nirodho 'pi na vidyate /",
    "T04bsa016_u:36": " svabhāvaśūnyatāyāṃ hi kutaḥ syādudayavyayau // 18 //",
    "T04bsa016_u:37": " abhāve 'sati bhāvo na bhāvābhāvau na caikadā /",
    "T04bsa016_u:38": " ṛte bhāvaṃ na cābhāvo bhāvo 'bhāvaḥ sadā bhavet // 19 //",
    "T04bsa016_u:39": " na svato nāpi parato 'bhāvo bhāvaṃ vinā na hi /",
    "T04bsa016_u:40": " ata eva na bhāvo 'styabhāvo na tadabhāvataḥ // 20 //",
    "T04bsa016_u:41": " sati bhāve śāśvatatvaṃ vyucchedastadabhāvataḥ /",
    "T04bsa016_u:42": " ubhayaṃ hi sato bhāvād bhāvo 'to nābhyupeyate // 21 //",
    "T04bsa016_u:43": " santānāttanna santānaṃ bhāvo nirvartya naśyati /",
    "T04bsa016_u:44": " sidhyatīdaṃ na santānocchedadoṣaśca pūrvavat // 22 //",
    "T04bsa016_u:45": " dṛṣṭvā nirvṛttimārgoktiḥ śūnyatvānnodayavyayau /",
    "T04bsa016_u:46": " ado 'nyonyavirodhāddhi viruddhānaṃ ca darśanāt // 23 //",
    "T04bsa016_u:47": " yadyutpādanirodhau na nirvāṇaṃ kinnirodhataḥ /",
    "T04bsa016_u:48": " na nirvāṇamanutpādānirodhau yau svabhāvataḥ? // 24 //",
    "T04bsa016_u:49": " nirodho yadi nirvāṇaṃ hyucchedaḥ śāśvato 'nyathā /",
    "T04bsa016_u:50": " tasmād bhāvo na cābhāvo 'pyanutpādānirodhatā // 25 //",
    "T04bsa016_u:51": " kācitsthitirhi nirvāṇamabhāvo 'pi ca tad bhavet /",
    "T04bsa016_u:52": " abhāve 'pi hi tannaivābhāvābhāve 'pi tacca na // 26 //",
    "T04bsa016_u:53": " na svato lakṣaṇaṃ lakṣyāllakṣyaṃ sidhyati lakṣaṇāt /",
    "T04bsa016_u:54": " nāpyanyonyamasiddhasyāsiddho naiva hi sādhakaḥ // 27 //",
    "T04bsa016_u:55": " etena kāraṇaṃ kāryaṃ vedanāvedakādayaḥ /",
    "T04bsa016_u:56": " dṛśyadraṣṭrādikāḥ sarve ke 'pi coktā aśeṣataḥ // 28 //",
    "T04bsa016_u:57": " asthiteśca mithaḥ siddheḥ svato 'siddheśca samplavāt /",
    "T04bsa016_u:58": " bhāvābhāvācca traikālyamasanmātraṃ vikalpanā // 29 //",
    "T04bsa016_u:59": " utpādasthitibhaṅgā na trayaṃ saṃskṛtalakṣaṇam /",
    "T04bsa016_u:60": " tasmānna vidyate kiñcitsaṃskṛtaṃ nāpyasaṃskṛtam // 30 //",
    "T04bsa016_u:61": " bhagno na bhajyate 'bhagno 'pyasthitasya na ca sthitiḥ /",
    "T04bsa016_u:62": " sthitasyāpi sthitirnāsan saṃścāpyutpadyate na hi // 31 //",
    "T04bsa016_u:63": " na sannāsanna sadasannaiko nāneka ityapi /",
    "T04bsa016_u:64": " saṃskṛto 'saṃskṛtaḥ sarve koṭiṣvāsveva te gatāḥ // 32 //",
    "T04bsa016_u:65": " asti karmasvakatvaṃ hi karmakarmaphalaṃ tathā /",
    "T04bsa016_u:66": " karmaṇo 'vipraṇāśaśca dideśa bhagavān guruḥ // 33 //",
    "T04bsa016_u:67": " aniruddhamanutpannaṃ karmoktaṃ niḥsvabhāvakam /",
    "T04bsa016_u:68": " ātmagrahāddhi tajjātaṃ janako 'pi vikalpataḥ // 34 //",
    "T04bsa016_u:69": " yadi svabhāvataḥ karma tajjaḥ kāyo 'pi śāśvataḥ /",
    "T04bsa016_u:70": " vipākaduḥkhavanna syāt,",
    "T04bsa016_u:71": " syādātmaivāpi karma ca // 35 //",
    "T04bsa016_u:72": " karma pratyayajaṃ kiñcināstyapratyayajaṃ na ca /",
    "T04bsa016_u:73": " māyāvatsarvasaṃskārāḥ gandhabhukpurmarīcivat // 36 //",
    "T04bsa016_u:74": " kleśakāraṇakaṃ karma saṃskārāḥ kleśakarmataḥ /",
    "T04bsa016_u:75": " karmahetuśca kāyo 'pi trayaṃ śūnyaṃ svabhāvataḥ // 37 //",
    "T04bsa016_u:76": " karmaṇyasati kartā na dvayābhāve na tatphalam /",
    "T04bsa016_u:77": " tadabhāve na bhoktā syādasattvācca viviktatā // 38 //",
    "T04bsa016_u:78": " yo 'paśyatkarmaśūnyatvaṃ samyagjñānena kama na /",
    "T04bsa016_u:79": " karmaṇyasati karmabhyaḥ samutpannā na santi vai // 39 //",
    "T04bsa016_u:80": " nirmimīte yathā ṛddhyā bhagavāṃśca tathāgataḥ /",
    "T04bsa016_u:81": " tena nirmitakenāpi hyanyo nirmīyate punaḥ // 40 //",
    "T04bsa016_u:82": " buddhanirmitakaḥ śūnyaḥ kā tannirmitake kathā /",
    "T04bsa016_u:83": " yatkiñcitkalpanāmātrasattvaṃ taccobhayostathā // 41 //",
    "T04bsa016_u:84": " kartā nirmitakeneva karma nirmitasadṛśam /",
    "T04bsa016_u:85": " śūnyaṃ svabhāvato yatsat kalpanāmātrameva tat // 42 //",
    "T04bsa016_u:86": " karmakartā na nirvāṇaṃ yadi karma svabhāvataḥ /",
    "T04bsa016_u:87": " iṣṭāniṣṭaphalaṃ na syāttadbhāvo yadi nāsti vai // 43 //",
    "T04bsa016_u:88": " saccāpyasti hyasaccāpi sadasaccāpi vidyate /",
    "T04bsa016_u:89": " sugamā na hi buddhānāmābhiprāyikadeśanā // 44 //",
    "T04bsa016_u:90": " rūpaṃ ced bhūtato jātaṃ tadrūpaṃ syādatattvataḥ /",
    "T04bsa016_u:91": " svabhāvānna hi tannāpi paratastadabhāvataḥ // 45 //",
    "T04bsa016_u:92": " ekasminna catuḥsattvaṃ sannaikaṃ hi caturṣvapi /",
    "T04bsa016_u:93": " asaccaturmahābhūtāpekṣaṃ rūpaṃ kva sidhyati // 46 //",
    "T04bsa016_u:94": " liṅgāditi na talliṅgamatyantāgrahaṇānnanu /",
    "T04bsa016_u:95": " hetupratyayajaṃ sattve na liṅgaṃ neti yujyate // 47 //",
    "T04bsa016_u:96": " rūpasya grahaṇaṃ cet syātsvasvabhāvagraho bhavet /",
    "T04bsa016_u:97": " asannimittayā buddhyā hyasadrūpagrahaḥ katham // 48 //",
    "T04bsa016_u:98": " buddhyā kṣaṇikayā rūpaṃ nāpyate kṣaṇikaṃ yadā /",
    "T04bsa016_u:99": " tadānāgatarūpaṃ cātītaṃ kimiva gṛhyate // 49 //",
    "T04bsa016_u:100": " kadāpi varṇasaṃsthāne yadā naiva pṛthak pṛthak /",
    "T04bsa016_u:101": " naikagraho hi bhinnānāṃ hyubhe rūpaṃ prasidhyataḥ // 50 //",
    "T04bsa016_u:102": " na rūpe nāpi madhye hi cakṣurbuddhirna cakṣuṣoḥ /",
    "T04bsa016_u:103": " cakṣuḥ pratītya rūpaṃ ca viparyāso vikalpanā // 51 //",
    "T04bsa016_u:104": " cakṣuḥ paśyati nātmānaṃ rūpaṃ paśyennu tatkatham /",
    "T04bsa016_u:105": " cakṣurnirātmakaṃ rūpaṃ śeṣāṇyāyatanānyapi // 52 //",
    "T04bsa016_u:106": " cakṣuḥ svabhāvataḥ śūnyaṃ śūnyañca parabhāvataḥ /",
    "T04bsa016_u:107": " śūnyaṃ tathaiva rūpañca śeṣāṇyāyatanānyapi // 53 //",
    "T04bsa016_u:108": " saṃsparśena sahaikaṃ syāttadānyeṣāṃ hi śūnyatā /",
    "T04bsa016_u:109": " śūnyaṃ nāpekṣate 'śūnyaṃ hyaśūnyaṃ cāpi śūnyatām // 54 //",
    "T04bsa016_u:110": " nāsti svabhāvasaṃyogaḥ trikamasthitamapyasat /",
    "T04bsa016_u:111": " tatsvabhāvātmasaṃsparśo nāstyato vedanāpi sat // 55 //",
    "T04bsa016_u:112": " antarāyatanaṃ prāpya vijñānaṃ bāhyameva vā /",
    "T04bsa016_u:113": " jāyate 'to na vijñānaṃ śūnyaṃ māyāmarīcivat // 56 //",
    "T04bsa016_u:114": " vijñeyāpekṣayotpādādvijñānaṃ nāsti sad dhruvam /",
    "T04bsa016_u:115": " jñātuścāvidyamānatvamasattvājjñānajñeyayoḥ // 57 //",
    "T04bsa016_u:116": " kaścinnityo hyanityo vānityaṃ sarvaṃ ca nāsti vā /",
    "T04bsa016_u:117": " bhāve nityaṃ hyanityaṃ vā kathaṅkāraṃ tathā bhavet // 58 //",
    "T04bsa016_u:118": " rāgo dveṣaśca moho hi ceṣṭāniṣṭaviparyayaiḥ /",
    "T04bsa016_u:119": " pratyayajā hyato rāgo dveṣo mohaśca na svataḥ // 59 //",
    "T04bsa016_u:120": " yasmin rāgo bhavettasmin dveṣamohau yatastataḥ /",
    "T04bsa016_u:121": " vikalpato hi jāyante no vikalpo 'pi tattvataḥ // 60 //",
    "T04bsa016_u:122": " ye vikalpyā na te santi kalpyābhāve kva kalpanam /",
    "T04bsa016_u:123": " pratyayairjanitattvāddhi śūnye kalpyakakalpane // 61 //",
    "T04bsa016_u:124": " caturviparyayai rjātā nāvidyā tattvadarśanāt /",
    "T04bsa016_u:125": " tadabhāve na saṃskārāḥ syuḥ śeṣā api tādṛśāḥ // 62 //",
    "T04bsa016_u:126": " yadyatpratītya yajjātaṃ tadabhāve na tattataḥ /",
    "T04bsa016_u:127": " bhāvābhāvāśca saṃskārāsaṃskārāḥ śāntanirvṛtāḥ // 63 //",
    "T04bsa016_u:128": " hetupratyayajā bhāvāḥ kalpyante ye ca tatvataḥ /",
    "T04bsa016_u:129": " proktā śāstrā hyavidyā sā dvādaśāṅgaṃ tato bhavet // 64 //",
    "T04bsa016_u:130": " bhāvaśūnyatvasajjñānānnāvidyā tattvadarśanāt /",
    "T04bsa016_u:131": " so hyavidyānirodho 'to dvādaśāṅgaṃ nirudhyate // 65 //",
    "T04bsa016_u:132": " māyāmarīcigandharvapurabudbudaphenavat /",
    "T04bsa016_u:133": " saṃskārāḥ svapnasaṃkāśā vidyante 'lātacakravat // 66 //",
    "T04bsa016_u:134": " bhāvaḥ svabhāvataḥ kaścinnātrābhāvo 'pi vidyate /",
    "T04bsa016_u:135": " hetupratyayato jāto bhāvo 'bhāvaśca śūnyakaḥ // 67 //",
    "T04bsa016_u:136": " sarvabhāvasvabhāvānāṃ śūnyatvādupadiṣṭavān /",
    "T04bsa016_u:137": " sarve pratītyajā bhāvā ityatulyastathāgataḥ // 68 //",
    "T04bsa016_u:138": " tanmātraḥ paramārtho hi bhagavān buddha uktavān /",
    "T04bsa016_u:139": " lokavartanamāśritya sarvaṃ nānā yathārthataḥ // 69 //",
    "T04bsa016_u:140": " lokabhāsanabhaṅgo na dharmaḥ kaścinna tattvataḥ /",
    "T04bsa016_u:141": " bhīto 'jño 'kalpanirhāre saugate vacane tvataḥ // 70 //",
    "T04bsa016_u:142": " idampratītya cāstīdaṃ na rodho lokapaddhateḥ /",
    "T04bsa016_u:143": " pratītyajaḥ sa niḥsattvaḥ santyete niścayaḥ katham // 71 //",
    "T04bsa016_u:144": " tattvānvīkṣārataḥ śrāddha ukte kutrāpi na sthitaḥ /",
    "T04bsa016_u:145": " prāpya yuktyā nayaṃ śāntaḥ bhāvābhāvaprahāṇataḥ // 72 //",
    "T04bsa016_u:146": " idampratyayatājñānāt dṛṣṭijālavinirgataḥ /",
    "T04bsa016_u:147": " aspṛṣṭaṃ yāti nirvāṇaṃ rāgapratighamohahaḥ // 73 //",
    "T04bsa016_u:148": " śūnyatāsaptatervṛttiḥ ācāryanāgārjunapādakṛtā samāptā //"
}