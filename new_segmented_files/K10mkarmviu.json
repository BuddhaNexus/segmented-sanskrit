{
    "K10mkarmviu:0": " oṃ namo bhagavate mañjuśriye kumārabhūtāya",
    "K10mkarmviu:1": " śaṅkhakṣīrendukundasphaṭikahimadalakṣaumaśubhrābhragauraiś cañcatspaṣṭāṭṭahāsair",
    "K10mkarmviu:2": " gaganatalagataiś chattrapaṅkty [ātapatraiḥ] stavyair bhūr bhāti yasya tridaśanaragarutsiddhagandharvājuṣṭaiḥ",
    "K10mkarmviu:3": " prahvās taṃ sarva eva praṇamata satataṃ buddham ādityabandhum.",
    "K10mkarmviu:4": " divyaiś candanacūrṇamiśranikarair mandānilodbhāsitair",
    "K10mkarmviu:5": " vīṇāveṇumṛdaṅgadundubhiravair gandharvagītisvaraiḥ",
    "K10mkarmviu:6": " yo jātaḥ kṣitipālakaḥ pracalayan kṛtsnaṃ trilokālayaṃ",
    "K10mkarmviu:7": " sarvajñāya niruddhasarvagataye buddhāya tasmai namaḥ.",
    "K10mkarmviu:8": " bhagavatā sūtraṃ bhāṣitam.",
    "K10mkarmviu:9": " evaṃ mayā śrutam ekasmin samaye bhagavān śrāvastyāṃ viharati sma. jetavane anāthapiṇḍadasyārāme.",
    "K10mkarmviu:10": " atha bhagavān pūrvāhṇe nivāsya pātracīvaram ādāya śrāvastyāṃ piṇḍāya prāvikṣat. sāvadānaṃ",
    "K10mkarmviu:11": " śrāvastyāṃ piṇḍopacaraṇam. yena śukasya māṇavasya taudeyaputrasya (MKV 22)",
    "K10mkarmviu:12": " niveśanaṃ tenopasaṃkrāntaḥ. tena khalu punaḥ samayena śukasya māṇavasya taudeyaputrasya",
    "K10mkarmviu:13": " niveśane śaṅkhakuñjaro gonikāstṛte paryaṅke niṣaṇṇaḥ. aśmantakopadhānāyāṃ kāṃsyapātryāṃ",
    "K10mkarmviu:14": " śālimāṃsodanaṃ bhuṅkte. bhagavān adrākṣīt śaṅkhakuñjaraṃ goṇikāstṛte paryaṅke niṣaṇṇam",
    "K10mkarmviu:15": " aśmantakopādhānāyāṃ kāṃsyapātryāṃ paribhuñjānam. adrākṣīt śaṅkhakuñjaro bhagavantaṃ",
    "K10mkarmviu:16": " dvāramūle gatvā ca punar bukkati. atha bhagavān śaṅkhakuñjaram etad avocat. etad",
    "K10mkarmviu:17": " api te śaṅkha [cittaṃ] na damayati yad asi bhokārād bukkāram āgataḥ. evam ukte śaṅkhakuñjaro",
    "K10mkarmviu:18": " 'tiśayitaroṣaś caṇḍībhūto 'nāttamanā goṇikāstṛtāt paryaṅkād avatīryādhastāt paryaṅkasya",
    "K10mkarmviu:19": " dārusyandanikāyāṃ niṣaṇṇaḥ. tena khalu punaḥ samayena śuko māṇavas (MKV 23)",
    "K10mkarmviu:20": " taudeyaputro bahir gato 'bhūt kenacid eva karaṇīyena. athāgacchac chuko māṇavas taudeyaputraḥ. adrākṣīt śuko māṇavas taudeyaputraś (MKV 24)",
    "K10mkarmviu:21": " śaṅkhakuñjaram adhastād dārusyandanikāyāṃ prapatitam. dṛṣṭvā ḥ janam āmantrayate. kena vo yuṣmākaṃ śaṇkhakuñjaraḥ (MKV 25)",
    "K10mkarmviu:22": " kiṃcid uktaḥ. ko 'smākaṃ madhye madīyaputraṃ śaṅkhakuñjaraṃ kiṃcid vakṣyati. api tv āgato 'bhūt śramaṇo gautamaḥ. dvāramūle (MKV 26)",
    "K10mkarmviu:23": " 'vasthitaṃ tam itthaṃ bukkati. tam enaṃ śramaṇo gautama evam āha. etad api te śaṅkha",
    "K10mkarmviu:24": " na damayati yad asi bhokārād bukkāram āgataḥ. evam ukte śaṇkhakuñjaro 'tiśayitakupitaś",
    "K10mkarmviu:25": " caṇḍībhūto 'nāttamanā goṇikāstṛtāt paryaṅkād avatīryādhastāt paryaṅkasya dārusyandanikāyāṃ",
    "K10mkarmviu:26": " niṣaṇṇaḥ. atha śukaḥ (kro)",
    "K10mkarmviu:27": " dhābhiṣaktaḥ kupitas caṇḍībhūto 'nāttamanā goṇikān niṣkramya yena jetavanam anāthapiṇḍadasyārāmas",
    "K10mkarmviu:28": " tenopasaṃkrāntaḥ. tena khalu punaḥ samayena bhagavān anekaśatāyāṃ bhikṣuparṣadi purastān",
    "K10mkarmviu:29": " niṣaṇṇo dharmaṃ deśayati. adrākṣīd bhagavān śukaṃ māṇavakaṃ taudeyaputraṃ dūrād evāgacchantam.",
    "K10mkarmviu:30": " dṛṣṭvā ca punar bhikṣūn āmantrayate sma. paśyata yūyaṃ bhikṣavaḥ śukaṃ māṇavaṃ taudeyaputram",
    "K10mkarmviu:31": " ita evāgacchantam. evaṃ bhadanta. sacec chuko māṇavas taudeyaputro 'smin samaye kālaṃ",
    "K10mkarmviu:32": " kuryāt. yathā bhallo nikṣiptaḥ evaṃ kāyasya bhedāt paraṃ maraṇād apāyadurgativinipāte",
    "K10mkarmviu:33": " 'vicau narakeṣūpapadyeta. tathā hy anena mamāntike cittaṃ pradūṣitam. cittapradūṣanād",
    "K10mkarmviu:34": " dhetor evam iha [ke] satvāḥ kāyasya bhedāt paraṃ maraṇād apāyadurgatyavīcau narakeṣūpapadyante.",
    "K10mkarmviu:35": " athānyatamo bhikṣus tasyāṃ velāyāṃ gāthāṃ bhāṣate sma.",
    "K10mkarmviu:36": " praduṣṭacittaṃ dṛṣṭvaiva ekatyam iha pudgalam",
    "K10mkarmviu:37": " etam arthaṃ vyākārṣīc chāstā bhikṣugaṇāntike.",
    "K10mkarmviu:38": " idānīṃ batāvikṣepaṃ kālaṃ kurvīta māṇavaḥ",
    "K10mkarmviu:39": " narakeṣūpapadyeta cittaṃ hy etena dūṣitam.",
    "K10mkarmviu:40": " yathā hy ucitaṃ nikṣiptam evam eva tathāgate",
    "K10mkarmviu:41": " cittapradūṣaṇād dhetoḥ satvā gacchanti durgatim.",
    "K10mkarmviu:42": " adhikṣepya māṇavas taudeyaputro yena bhagavān tenopasaṃkrāntaḥ. (MKV 27)",
    "K10mkarmviu:43": " upasaṃkramya bhagavatā sārdhaṃ sukhasaṃbhāvanāyāṃ saṃrajanīyāṃ vividhāṃ kathāṃ vyatisāryaikānte",
    "K10mkarmviu:44": " niṣaṇṇaḥ śuko māṇavas taudeyaputro bhagavantam idam evāvocat. āgato bhagavān gautamo",
    "K10mkarmviu:45": " 'smākaṃ niveśanam. āgamane bhagavatā gautamena śaṅkhakuñjaraḥ kiṃcid uktaḥ. ihāhaṃ",
    "K10mkarmviu:46": " māṇava pūrvāhṇe nivāsya pātracīvaram ādāya śrāvastyāṃ piṇḍāya prāvikṣat. sāvadānaṃ",
    "K10mkarmviu:47": " śrāvastyāṃ piṇḍopacaraṇam. yena bhavato 'tra niveśanaṃ tenopasaṃkrāntaḥ. upasaṃkramya",
    "K10mkarmviu:48": " dvāramūle 'vasthitaḥ. tena khalu punaḥ samayena śaṅkhakuñjaro goṇikāstṛtamañcake",
    "K10mkarmviu:49": " 'dhirūḍho 'śmantakopadhānāyāṃ kāṃsyapātryāṃ śālimāṃsodanaṃ paribhuṅkte. adrākṣīt",
    "K10mkarmviu:50": " śaṅkhakuñjaro māṃ dvāramūle 'vasthitaṃ dṛṣṭvā ca punar bukkati. tam enam evaṃ vadā[mi.",
    "K10mkarmviu:51": " etad api te] śaṅkha na damayati yad asi bhokārād bukkāram āgataḥ. evam ukte śaṅkhakuñjaro",
    "K10mkarmviu:52": " 'bhiṣaktaḥ kupitaś caṇḍībhūto 'nāttamanā goṇikāstṛtāt paryaṅkād avatīryādhastāt paryaṅkasya",
    "K10mkarmviu:53": " dārusyandanikāyāṃ niṣaṇṇaḥ. kiṃ punar bhagavān gautamaḥ śaṅkhakuñjarasyāsmākaṃ pūrvasyāṃ",
    "K10mkarmviu:54": " jātaṃ jānīte. alaṃ māṇava tiṣṭha mā etam arthaṃ pariprākṣīt. mā te bhaviṣyati āghātaś",
    "K10mkarmviu:55": " cākṣāntiś ca cetaso daurmanasyam. dvir api trir api śuko māṇavas taudeyaputro bhagavantam",
    "K10mkarmviu:56": " etad avocat. kiṃ punar bhagavān gautamo 'smākaṃ śaṅkhakuñjaraṃ pūrvikāyāṃ jātaṃ saṃjānīte.",
    "K10mkarmviu:57": " alaṃ māṇava tiṣṭha mā mām etam arthaṃ pariprākṣīt. mā ihaiva ca te bhaviṣyaty āghātaś",
    "K10mkarmviu:58": " cākṣāntiś ca cetaso daurmanasyam. anātha tvaṃ māṇava yāvad dvir api trir apy eta",
    "K10mkarmviu:59": " marthaṃ nā ...... māṇava śṛṇu sādhu ca suṣṭhu ca manasi kuru. bhāṣiṣye. yas te māṇava",
    "K10mkarmviu:60": " pitā taudeyaḥ sa eṣa kāyasya bhedād dhīnāyāṃ śvayonāv upapannaḥ. tad bho gautama",
    "K10mkarmviu:61": " evaṃ bhaviṣyati. asmākaṃ pitā ya iṣṭayajña āhitāgnir ucchritayūpaḥ sannīyate kāyasya",
    "K10mkarmviu:62": " bhedāt śubhre brahmaloke upapanno bhaviṣyaty. anenaiva te māṇava mānābhimānena pitā",
    "K10mkarmviu:63": " taudeyo mahādānapatiḥ śvayonāv upapannaḥ. pitur māṇava yadi me bhāṣitaṃ na (MKV 28)",
    "K10mkarmviu:64": " śraddadhāsi tena hi tvaṃ māṇava yena te niveśanaṃ tenopasaṃkrama. upasaṃkramya śaṅkhakuñjaram",
    "K10mkarmviu:65": " evaṃ vada. saced bhavāñ chaṅkhakuñjaro 'smākaṃ pūrvikāyāṃ jātaḥ pitābhūt taudeyo",
    "K10mkarmviu:66": " 'dhiroha goṇikāstṛtaṃ paryaṅkam. adhirokṣyati. adhirūḍhaṃ caivaṃ vada. saced bhavāñ",
    "K10mkarmviu:67": " chaṅkhakuñjaro 'smākaṃ pūrvikāyāṃ jātaḥ pitābhūt taudeyaḥ paribhuñjīta bhavān. aśmantakopadhānāyāṃ",
    "K10mkarmviu:68": " kāṃsyapātryāṃ śālimāṃsodanaṃ paribhokṣyate. bhuktavantam enaṃ vada. saced bhavāñ",
    "K10mkarmviu:69": " chaṅkhakuñjaro 'smākaṃ pūrvikāyāṃ jātaḥ pitābhūt taudeyaḥ yat te 'smākaṃ maraṇasamaye",
    "K10mkarmviu:70": " mama santaṃ svāpateyaṃ nopadarśitaṃ tad upadarśaya. upadarśayiṣyati.",
    "K10mkarmviu:71": " atha śuko māṇavas taudeyaputro bhagavatā bhāṣitam udgṛhya paryavāpya yena svakaṃ",
    "K10mkarmviu:72": " niveśanaṃ tenopasaṃkrāntaḥ. upasaṃkramya śaṅkhakuñjaram etad avocat. saced bhavāñ",
    "K10mkarmviu:73": " chaṅkhakuñjaro 'smākaṃ pūrvikāyāṃ jātaḥ pitābhūt taudeyaḥ adhiroha. goṇikāstṛtaparyaṅke",
    "K10mkarmviu:74": " 'dhirūḍhaṃ cainam evam āha. saced bhavāñ chaṅkhakuñjaro 'smākaṃ pūrvikāyāṃ jātaḥ",
    "K10mkarmviu:75": " pitābhūt taudeyaḥ paribhuñjīta bhavān aśmantakopadhānāyāṃ kāṃsyapātryāṃ śālimāṃsodanam.",
    "K10mkarmviu:76": " paribhuktavān. bhuktavantaṃ cainam evam āha. saced bhavāñ chaṅkhakuñjaro 'smākaṃ",
    "K10mkarmviu:77": " pūrvikāyāṃ jātaḥ pitābhūt taudeyaḥ yat te 'smākaṃ maraṇasamaye mama santaṃ svāpateyaṃ",
    "K10mkarmviu:78": " nopadarśitaṃ tad upadarśaya. atha śaṅkhakuñjaro goṇikāstṛtaparyaṅkād avatīrya yenānyatamapurāṇavāsagṛhaṃ",
    "K10mkarmviu:79": " tenopasaṃkrāntaḥ. upasaṃkramya caturaḥ paryaṅkapādukān pādanakharikābhir avalikhitamadhyaṃ",
    "K10mkarmviu:80": " ca mukhatuṇḍakenopajighrati. yataḥ sa śuko māṇavas taudeyaputraḥ kṛtākṛtasya hiraṇyasuvarṇasya",
    "K10mkarmviu:81": " caturo lohasaṃghāṭān adhigatavān madhyāc ca sauvarṇakamaṇḍalum.",
    "K10mkarmviu:82": " atha śuko māṇavas taudeyaputras tat suvarṇaṃ gopayitvā hṛṣṭatuṣṭodagraprītisaumanasyajātaḥ",
    "K10mkarmviu:83": " śrāvastyā niṣkramya yena bhagavāṃs tenopasaṃkrāntaḥ. tena khalu punaḥ samayena bhagavān",
    "K10mkarmviu:84": " anekaśatāyāṃ bhikṣuparṣadi purastān niṣaṇṇo dharmaṃ deśayati. adrākṣīd (MKV 29)",
    "K10mkarmviu:85": " bhagavāñ chukaṃ māṇavaṃ taudeyaputraṃ dūrata evāgacchantaṃ dṛṣṭvā ca punar bhikṣūn",
    "K10mkarmviu:86": " āmantrayate sma. paśyatha yūyaṃ bhikṣavaḥ śukaṃ māṇavaṃ taudeyaputraṃ dūrata evāgacchantam.",
    "K10mkarmviu:87": " evaṃ bhadanta. sacec chuko māṇavas taudeyaputro 'smin samaye kālaṃ kuryād yathā bhallo",
    "K10mkarmviu:88": " nikṣiptaḥ evaṃ kāyasya bhedāt sugatau svargalokeṣūpapadyeta. tathā hy anena mamāntike",
    "K10mkarmviu:89": " cittaṃ prasāditam. cittaprasādanahetor bhikṣavaḥ evam ihaike satvā kāyasya bhedāt",
    "K10mkarmviu:90": " sugatau svargalokeṣūpapadyante. athānyatamo bhikṣus tasyāṃ velāyāṃ gāthāṃ bhāṣate.",
    "K10mkarmviu:91": " prasannacittaṃ dṛṣṭvaiva ekatyam iha pudgalam",
    "K10mkarmviu:92": " etam arthaṃ vyākārṣīc chāstā bhikṣugaṇāntike.",
    "K10mkarmviu:93": " idānīṃ gatadoṣo 'yaṃ kālaṃ kurvīta mānavaḥ",
    "K10mkarmviu:94": " upapadyeta deveṣu cittam asya prasāditam.",
    "K10mkarmviu:95": " yathā duritaṃ nikṣiptam evam eva tathāgate",
    "K10mkarmviu:96": " cittaprasādanād dhetoḥ satvā gacchanti sadgatim.",
    "K10mkarmviu:97": " atha śuko māṇavas taudeyaputro yena bhagavān tenopasaṃkrāntaḥ. upasaṃkramya bhagavatā",
    "K10mkarmviu:98": " sārdhaṃ saṃmukhaṃ saṃmodanīṃ saṃrañjanīṃ vividhāṃ kathāṃ vyatisāryaikānte niṣaṇṇaḥ.",
    "K10mkarmviu:99": " evaṃ niṣaṇṇaṃ śukaṃ māṇavaṃ taudeyaputraṃ bhagavān idam avocat. kaccin māṇava tathaiva",
    "K10mkarmviu:100": " yathā mayā śaṅkhakuñjaro vyākṛtaḥ. bho gautama tat tathaiva yathā bhagavatā gautamena",
    "K10mkarmviu:101": " śaṅkhakunjaro vyākṛtaḥ. anyad api tāvad vayaṃ bhagavantaṃ gautamaṃ pṛcchema kaṃcid",
    "K10mkarmviu:102": " eva pradeśaṃ saced avakāśaṃ kuryāt praśnavyākaraṇāya. pṛccha māṇava yady evaṃ kāṅkṣasi.",
    "K10mkarmviu:103": " ko bho gautama hetuḥ kaḥ pratyayaḥ yenehaike satvā alpāyuṣo 'pi dīrghāyuṣo 'pi bahvābādhā",
    "K10mkarmviu:104": " api alpābādhā api durvarṇā api suvarṇā api alpeśākhyā api maheśākhyā api nīcakulīnā",
    "K10mkarmviu:105": " api uccakulīnā api anādeyavākyā api ādeyavākyā api alpabhogā api mahābhogā api duṣprajñā",
    "K10mkarmviu:106": " api mahāprajñā api. kasya nu bho gautama karmaṇo vipākenedaṃ satvānāṃ nānātvaṃ prajnāyate.",
    "K10mkarmviu:107": " tatra bhagavāñ chukaṃ māṇavakaṃ taudeyaputram idam avocat. karmavibhaṅgaṃ te māṇavaka dharmaparyāyaṃ deśayiṣyami. tenahi (MKV 30)",
    "K10mkarmviu:108": " śṛṇu sādhu suṣṭhu ca manasi kuru. bhāṣiṣye. evaṃ bhagavann iti śuko māṇavakas taudeyaputro",
    "K10mkarmviu:109": " bhagavataḥ pratyaśrauṣīt. bhagavān idam avocat. karmasvakān ahaṃ māṇava satvān vadāmi",
    "K10mkarmviu:110": " karmadāyādān karmayonīn karmapratiśaraṇān. karma māṇava satvān vibhajati. yad idaṃ",
    "K10mkarmviu:111": " hīnotkṛṣṭamadhyamatāyām. tadyathā. asti karma alpāyuḥsaṃvartanīyam. asti karma dīrghāyuḥsaṃvartanīyam.",
    "K10mkarmviu:112": " asti karma bahvābādhāsaṃvartanīyam. asti karma alpābādhāsaṃŚ. a. k. durvarṇas. a.",
    "K10mkarmviu:113": " k. prāsādikas. a. k. alpeśākhyas. a. k. maheśākhyas. a. k. nīcākulopapattis. a. k.",
    "K10mkarmviu:114": " uccakulopapattis. a. k. alpabhogas. a. k. mahābhogas. a. k. duṣprajnas. a. k. mahāprajñas.",
    "K10mkarmviu:115": " a. k. narakopapattis. a. k. tiryagyonyupapattis. a. k. pretalokopapattis. a. k. asuralokopapattis.",
    "K10mkarmviu:116": " a. k. manuṣyalokopapattis. a. k. kāmāvacaradevopapattis. a. k. rūpāvacaradevopapattis.",
    "K10mkarmviu:117": " a. k. ārūpyāvacaradevopapattis. a. k. kṛtaṃ nopacitam. a. k. upacitaṃ na kṛtam. a.",
    "K10mkarmviu:118": " k. kṛtam upacitaṃ ca. a. k. naiva kṛtaṃ nopacitam. a. k. yena samanvāgataḥ pudgalo",
    "K10mkarmviu:119": " narakeṣūpapannaḥ paripūrṇaṃ nairayikam āyuḥ kṣapayitvā cyavati. a. k. yena samanvāgataḥ",
    "K10mkarmviu:120": " pudgalo narakeṣūpapannaḥ sārdhanairayikam āyuḥ kṣapayitvā cyavati. a. k. y. s. p.",
    "K10mkarmviu:121": " narakeṣūpapannamātra eva cyavati. a. k. niyatopapattis. a. k. aniyatopapattis. a.",
    "K10mkarmviu:122": " k. deśāntaravipakṣam. a. k. y. s. p. pūrvaṃ sukhito bhūtvā paścād duḥkhito bhavati.",
    "K10mkarmviu:123": " a. k. y. s. p. pūrvaṃ duḥkhito bhūtvā paścād api sukhito bhavati. a. k. y. s. p.",
    "K10mkarmviu:124": " pūrvaṃ sukhito bhūtvā paścāt sukhito bhavati. a. k. y. s. p. pūrvaṃ duḥkhito bhūtvā",
    "K10mkarmviu:125": " paścād api duḥkhito bhavati. a. k. (MKV 31)",
    "K10mkarmviu:126": " y. s. p. āḍhyo bhavati matsarī. a. k. y. s. p. daridro bhavati tyāgavān. a. k. y.",
    "K10mkarmviu:127": " s. p. āḍhyo bhavati tyāgavān. a. k. y. s. p. [sic] asti pudgalo yasya karma kṣīṇaṃ",
    "K10mkarmviu:128": " bhavati nāyuḥ. asti pudgalo yasyāyuḥ kṣīṇaṃ na karma. a. p. y. āyuḥ karmāṇi ca kṣīṇāni.",
    "K10mkarmviu:129": " a. p. y. āyuḥ kṣīṇaṃ puṇyāni ca. a. p. yasya nāyuḥ kṣīṇaṃ bhavati na karma. api tu",
    "K10mkarmviu:130": " kleśāḥ kṣīṇāḥ. a. p. kāyena sukhī na cittena. a. p. cittena sukhī na kāyena. a. p.",
    "K10mkarmviu:131": " kāyena ca sukhī cittena ca. a. p. naiva kāyena sukhī na cittena. a. k. y. s. pudgalo",
    "K10mkarmviu:132": " 'pāyeṣūpapanno 'bhirūpo bhavati snigdhakāyaḥ snigdhacchavir nayanābhirāmo darśanīyaḥ.",
    "K10mkarmviu:133": " a. k. y. s. pudgalo 'pāyeṣūpapanno durvarṇo bhavati rūkṣakāyo ghoradarśanaḥ pratikūladarśanaḥ.",
    "K10mkarmviu:134": " a. k. y. s. p. apāyeṣūpapanno durgandho bhavati jihmendriyo bhavaty avyaktendriyaḥ.",
    "K10mkarmviu:135": " daśānām akuśalānāṃ karmapathānāṃ vipākena daśānāṃ bāhyānāṃ bhāvānām abhivṛddhiḥ prajñāyate.",
    "K10mkarmviu:136": " daśānāṃ kuśalānāṃ karmapathānāṃ vipākena daśānāṃ bāhyānāṃ bhāvānāṃ vipattiḥ prajñāyate.",
    "K10mkarmviu:137": " daśānuśaṃsās tathāgatacaityāñjalikarmaṇaḥ. daśānuśaṃsās tathāgatacaityavandanāyāḥ.",
    "K10mkarmviu:138": " daśānuśaṃsāś chattrapradānasya. daśānuśaṃsā ghaṇṭāpradānasya. daśānuśaṃsā vastrapradānasya.",
    "K10mkarmviu:139": " daśānuśaṃsā āsanapradānasya. daśānuśaṃśā bhājanapradānasya. daśānuśaṃsā bhojanapradānasya.",
    "K10mkarmviu:140": " daśānūśaṃsā yānapradāne. dasānuśaṃsāḥ pratiśrayapradānasya. daśānuśaṃsāḥ pānakapradāne.",
    "K10mkarmviu:141": " daśānuśaṃsāḥ phalapradāne. daśānuśaṃsā mālāpradānasya. daśānusaṃsā muktapuṣpapradānasya.",
    "K10mkarmviu:142": " daśānuśaṃsāḥ pradīpapradānasya. daśānuśaṃsā gandhapradānasya. (MKV 32)",
    "K10mkarmviu:143": " daśānuśaṃsāḥ pravrajyāyāḥ. daśānnśaṃsā araṇyavāse. dasānuśaṃsāḥ paiṇḍapātikatve. daśa vaiśāradyāni.",
    "K10mkarmviu:144": " uddeśaḥ karmavibhaṅgasya dharmaparyāyasya.",
    "K10mkarmviu:145": " I. tatra katamat karma alpāyuḥsaṃvartanīyam?",
    "K10mkarmviu:146": " ucyate. prāṇātipātaḥ. prāṇātipātasya anumodanam. prāṇātipātasya varṇavāditā. amitramaraṇābhinandanam.",
    "K10mkarmviu:147": " amitramaraṇasya samādāpanam. amitramaraṇasya varṇavāditā. garbhaśātanam. garbhaśātanasya",
    "K10mkarmviu:148": " varṇavāditā. sthaṇḍilapratiṣṭhāpanaṃ yatra bahavaḥ prāṇino ghātyante mahiṣapaśuśūkarakukkuṭādayaḥ",
    "K10mkarmviu:149": " tasya yajñapravartakasya putrāḥ pautrāś cānye ca janāḥ phalārthino bhayabhītāś cānuvṛttiṃ",
    "K10mkarmviu:150": " kurvāṇāḥ sattvān nirghātayanti.",
    "K10mkarmviu:151": " a) yathā kāśmīrāyāṃ mahānagaryāṃ bhikṣuḥ kilārhann anyatarasmin gṛhadvāre tiṣṭhati.",
    "K10mkarmviu:152": " tasya gṛhasya pārśvena rājapathas tena paśū ravamāṇo nīyate. sa bhikṣus taṃ dṛṣṭvā",
    "K10mkarmviu:153": " hāhā dhik kaṣṭam iti vadati. puruṣās taṃ pṛcchanti. ārya kim ayaṃ hādhikkaṣṭam iti",
    "K10mkarmviu:154": " śabdaḥ. sa āha. na vaktavyam etad aśrāddhānām. kāryārthaṃ tu bravīmi. ya eṣa paśū",
    "K10mkarmviu:155": " ravamāṇo nīyate. anena purā vaṇigīśvareṇa bhūtvā sthaṇḍilaṃ pratiṣṭhāpitam. sāṃvatsarikaś",
    "K10mkarmviu:156": " ca paśuyajñaḥ pravartitaḥ. tatrānena bahavaḥ paśavo ghātitāḥ. maraṇakāle ca putrān",
    "K10mkarmviu:157": " āhūya prāha. putrāḥ. yady asti mayi sneho ya eṣa mayā sāṃvatsarikaḥ paśuyajñaḥ pravartitaḥ.",
    "K10mkarmviu:158": " eṣa mayi kālagate 'nupravartayitavya iti. putrais tathāstv iti pratiśrutam. sa kālagatas",
    "K10mkarmviu:159": " tena mohajena prāṇātipātena (MKV 33)",
    "K10mkarmviu:160": " samanvāgataḥ svagṛhe paśuḥ pratyājātaḥ. sa tatra jātau jātau ghātyate. adhunā ekaṣaṣṭitamaṃ",
    "K10mkarmviu:161": " vāraṃ nīyate. atha sa bhikṣus taṃ paśuṃ karuṇāyamāṇa āha. svayam eva te sthaṇḍilaṃ",
    "K10mkarmviu:162": " kṛtaṃ svayam eva yajñaḥ pravartitaḥ bahavaḥ paśavaś ca ghātitāḥ. kiṃ ravase. sarvam idaṃ nirarthakam.",
    "K10mkarmviu:163": " b) yathaivaṃvidhaṃ sthaṇḍilapratiṣṭhāpanam. tathā yuddhadarśanam. yatra bahavaḥ sattvā ghātyante hastyaśvamanuṣyādayaḥ. yuddhapratibaddhānāṃ ca śastrāṇām abhinandanam.",
    "K10mkarmviu:164": " c) yathā coktaṃ bhagavatā vaiśālyāṃ kālikasūtre. prāṇātipāta ānanda sevito bahulīkṛto",
    "K10mkarmviu:165": " niraya saṃvartanīyo bhavati. tiryagyonisaṃvartanīyo 'pi bhavati. pretaviṣayasaṃvartanīyo",
    "K10mkarmviu:166": " 'pi bhavati. yasmād alpaprāṇātipātasya vipāko manuṣyabhūtasya sato alpāyuḥsaṃvartanīyo 'pi bhavati.",
    "K10mkarmviu:167": " d) tathā daśādīnavā nandikasūtra uktāḥ prāṇātipātasya.",
    "K10mkarmviu:168": " idaṃ karma alpāyuḥsaṃvartanīyam.",
    "K10mkarmviu:169": " II. tatra katamat karma dīrghāyuḥsaṃvartanīyam. ucyate. prāṇātipātān nivṛttiḥ. prāṇātipātanivṛttau",
    "K10mkarmviu:170": " varṇavāditā. tatra samādāpanam. tadvarṇavāditā. vadhyaprāptānāṃ manuṣyapaśusūkarakukkuṭādīnāṃ",
    "K10mkarmviu:171": " parimocanam. bhītānāṃ sattvānām abhayapradānam (MKV 34)",
    "K10mkarmviu:172": " anāthānāṃ sattvānāṃ madhye kāruṇyacittatā. glānānāṃ sattvānāṃ madhye maitracittatā.",
    "K10mkarmviu:173": " anyeṣāṃ ca bālavṛddhānām. teṣām eva bhojanapradānam. pratigrāhakeṣu ca maitracittatā.",
    "K10mkarmviu:174": " yat pūrvoktaṃ kuśalapakṣeṇa yuddhadarśanādi. tathā stūpacaityavihārāṇāṃ śīrṇānāṃ",
    "K10mkarmviu:175": " pratisaṃskaraṇam. ataevoktam.",
    "K10mkarmviu:176": " akālamṛtyur na bhavet tasya",
    "K10mkarmviu:177": " yo bhagnaśīrṇaṃ pratisaṃskaroti.",
    "K10mkarmviu:178": " a) tathā bakapratyekabrahmasūtraṃ varṇayanti sma. tena kila ṛṣibhūtena pañcābhijñena",
    "K10mkarmviu:179": " tṛṣṇārtasya sārthasya pathabhraṣṭasya upari ṛddhyā varṣaṃ pātitam. tadarthaṃ ca bhagavatā gāthā bhāṣitā.",
    "K10mkarmviu:180": " tat te purāṇaṃ vrataśīlavṛttaṃ",
    "K10mkarmviu:181": " svapnād vibuddho 'ham iha smarāmi.",
    "K10mkarmviu:182": " tatra ca sārthe bodhisattvaḥ sārthavāho 'bhūt.",
    "K10mkarmviu:183": " ya eṇīkūlej anatāṃ gṛhītām.",
    "K10mkarmviu:184": " eṇī nāma nadī yasyā anukūle rājā kaścid gṛhītaḥ pratyamitreṇa (MKV 35)",
    "K10mkarmviu:185": " himavantam anupraviśya sa nīyamāna eva vadhyaṃ prāptaḥ sabalavāhanaḥ. tena ṛṣibhūtena ṛddhyā vātavarṣaṃ muktam. sa copāyena pratyamitrajanakāyo vibhrāmitaḥ. sa rājā mokṣitaḥ.",
    "K10mkarmviu:186": " tat te dvitīyaṃ vrataśīlavṛttaṃ",
    "K10mkarmviu:187": " svapnād vibuddho 'nusmarāmi.",
    "K10mkarmviu:188": " sa ca rājā bodhisattvo babhūva.",
    "K10mkarmviu:189": " gaṅgāsrotasi nāvā gṛhītā",
    "K10mkarmviu:190": " nāgena ghoreṇa ṛddhikena.",
    "K10mkarmviu:191": " sa ca tadā ṛṣir gaṅgākūle maharddhikaḥ pañcābhijñaḥ pratiśarati. tena ca kāyaḥ krandamāno jīvitena nirāśas tato mokṣitaḥ.",
    "K10mkarmviu:192": " tat te tṛtīyaṃ vrataśīlavṛttaṃ",
    "K10mkarmviu:193": " svapnād vibuddho 'nusmarāmi.",
    "K10mkarmviu:194": " tasyāṃ ca nāvāyāṃ nausvāmī bodhisattvas tena kālenābhūt. evaṃ vidhaṃ te trividhaṃ karma kṛtam,",
    "K10mkarmviu:195": " tato 'tīva dīrghāyuḥ.",
    "K10mkarmviu:196": " b) yathā kecid ācāryāḥ kathayanti. bhagavān āha. bhūtapūrvaṃ bhikṣavo jambudvīpe",
    "K10mkarmviu:197": " sarvajanapadamārī vartate sma. athānyatareṇa sattvenānyalokadhātau sthitena ṛddhimataḥ",
    "K10mkarmviu:198": " sakāśāc chrutam. yathā jambudvīpe sarvamārī pātiteti. tena kṛtapuṇyena praṇidhānaṃ kṛtam. (MKV 36)",
    "K10mkarmviu:199": " jambudvīpe upapadyāhaṃ sarvasattvānāṃ vyādhipraṇāśāya jāyeyeti. sa tatropapannaḥ.",
    "K10mkarmviu:200": " ye ca sattvās tṛṣitās teṣāṃ pānīyena vyādhiṃ nāśayati. ye ca bubhukṣitās teṣāṃ bhaktena",
    "K10mkarmviu:201": " vyādhiṃ nāśayati. evaṃ yena yasyārthas tenaiva tasya vyādhiṃ nāśayati. na nāma tasya",
    "K10mkarmviu:202": " kiṃcid apy anauṣadhaṃ. yad yad eva gṛhya prayacchati tat tad evauṣadham. tasya jambudvīpakair",
    "K10mkarmviu:203": " manuṣyaiḥ sarvauṣadhir ekanāma kṛtam. atha bhikṣavaḥ sarvauṣadhivaidyarājo bahūnāṃ",
    "K10mkarmviu:204": " sattvasahasrāṇāṃ jīvitāni dattvā kālagataḥ. kālāntareṇa mithilāyāṃ rājakule upapannaḥ.",
    "K10mkarmviu:205": " tato 'pi tena mahādevabhūtena aśītikṣatriyasahasrāṇi dharmadeśanayā pravrajitāni.",
    "K10mkarmviu:206": " jambudvīpe 'śītivarṣasahasrāṇi manuṣyāṇām āyur na parikṣīṇam. tataś cyutaḥ kālāntareṇa",
    "K10mkarmviu:207": " kuśīnagaryāṃ māndhātā saṃvṛttaḥ. bhūyaś ca saptasūryopadeśe (MKV 37)",
    "K10mkarmviu:208": " sunetro nāma mānavo vijñeyaḥ. ahaṃ sa bhikṣavas tena kālena sarvauṣadhivaidyarājo",
    "K10mkarmviu:209": " 'bhūt. tasya karmaṇo vipākena mahādevasyāyuḥpramāṇaṃ yojayitavyam. māndhātṛsunetrābhyām",
    "K10mkarmviu:210": " apy evāyuḥpramāṇaṃ yojayitavyam. idaṃ karma dīrghāyuḥsaṃvartanīyam.",
    "K10mkarmviu:211": " III. katamat karma bahvābādhāsaṃvartanīyam. ucyate. khaṭacapeṭapradānam. khaṭacapeṭapradānasyānumodanam.",
    "K10mkarmviu:212": " khaṭacapeṭapradānasya varṇavāditā. teṣāṃ pradānena tuṣṭiḥ. mātāpitroś cittaśarīre",
    "K10mkarmviu:213": " pīḍākaraṇaṃ tathānyeṣāṃ pravrajitānāṃ śīlavatāṃ cittasaṃkleśaḥ. amitravyādhinā tuṣṭiḥ.",
    "K10mkarmviu:214": " amitravyādhivyutthānenātuṣṭiḥ. vyādditānām abhaiṣajyapradānam. tathāparijīrṇabhojanam.",
    "K10mkarmviu:215": " idaṃ karma bahvābādhāsaṃvartanīyam.",
    "K10mkarmviu:216": " IV. katamat karma alpābādhāsaṃvartanīyam. ucyate. khaṭacapeṭapradānān nivṛttiḥ. tatra",
    "K10mkarmviu:217": " samādāpanam. tadvarṇavāditā. tadabhyanumodanam. glānānāṃ mātāpitṝṇām upasthānakaraṇam.",
    "K10mkarmviu:218": " tad apy anyeṣāṃ gṛhasthapravrajitānām. amitravyādhinānāttamanaskatā. tasya vyutthānena",
    "K10mkarmviu:219": " cāttamanaskatā. bhaiṣajyapradānam. parijīrṇabhojanaṃ ca. idaṃ karma alpābādhāsaṃvartanīyam.",
    "K10mkarmviu:220": " V. katamat karma durvarṇasaṃvartanīyam. ucyate. krodhaḥ. upanāhaḥ mrakṣaḥ. pradāśaḥ. mātāpitror avarṇavāditā. anyeṣāṃ ca (MKV 38)",
    "K10mkarmviu:221": " gṛhasthapravrajitānāṃ bālavṛddhānām. stūpāṅgaṇacaityagṛhavihārāṇāṃ ca bhūmer aviśodhanam.",
    "K10mkarmviu:222": " stūpānāṃ pratimāṇāṃ ca dīpavyucchedaḥ. durvarṇānāṃ sattvānām avahasanam. tathā caukṣasamudācāratā.",
    "K10mkarmviu:223": " idaṃ karma durvarṇasaṃvartanīyam.",
    "K10mkarmviu:224": " VI. katamat karma prāsādikasaṃvartanīyam. ucyate. akrodhaḥ. anupanāhaḥ. amrakṣaḥ.",
    "K10mkarmviu:225": " vastrapradānam. stūpacaityagṛheṣu ca sudhādānam. suvarṇapātra dānam. gandhalepapradānam.",
    "K10mkarmviu:226": " alaṃkārapradānam. mātāpitror varṇavāditā. āryāṇāṃ śīlavatāṃ varṇavāditā stūpāṅgaṇavihārāṇāṃ",
    "K10mkarmviu:227": " saṃmārjanam. satataṃ gṛhasaṃmārjanam. virūpāṇāṃ sattvānām anavahasanaṃ tathānyeṣāṃ",
    "K10mkarmviu:228": " bālavṛddhānām. tathā caukṣasamudācāratā.",
    "K10mkarmviu:229": " a) yathā āryasundaranandena kila krakucchande samyaksaṃbuddhe bhikṣusaṃghe jentākasnānaṃ",
    "K10mkarmviu:230": " kṛtam. tāṃś ca dṛṣṭvā cittaṃ prasāditam. bhūyaś ca suvarṇena haritālena pratyekabuddhastūpe",
    "K10mkarmviu:231": " lepo dattaḥ. idam api dṛṣṭvā cittaṃ prasāditam. abhirūpatāyāṃ ca pariṇāmitam. bhūyaś",
    "K10mkarmviu:232": " ca stūpe kriyamāṇe prathamaṃ chattraṃ kāritam. yathā paścimabhave sa eva vyākaroti.",
    "K10mkarmviu:233": " jentākasya ca snānena haritālasya lepanena ca",
    "K10mkarmviu:234": " ekacchattrapradānāc ca prāptā me suvarṇavarṇatā.",
    "K10mkarmviu:235": " tathaivāyaṃ śobhitavān. idaṃ karma prāsādikasaṃvartaniyam.",
    "K10mkarmviu:236": " (MKV 39)",
    "K10mkarmviu:237": " VII. katamat karma alpeśākhyasaṃvartanīyam. ucyate. īrṣyā. mātsaryam. parasya lābhenātuṣṭiḥ.",
    "K10mkarmviu:238": " parasya varṇavāditāyā atuṣṭiḥ. mātāpitroḥ paribhavaḥ. āryāṇāṃ śīlavatāṃ paribhavaḥ.",
    "K10mkarmviu:239": " tathānyeṣāṃ vyādhitabālavṛddhānām. hīne dharmahīne 'kuśalamūle varṇavāditā. bodhicittotpādasya",
    "K10mkarmviu:240": " nivāraṇam. tadabhyanumodanam. idaṃ karma alpeśākhyasaṃvartanīyam.",
    "K10mkarmviu:241": " VIII. katamat karma maheśākhyasaṃvartanīyam. ucyate. anīrṣyā. amātsaryam. paralābhena",
    "K10mkarmviu:242": " tuṣṭiḥ. parasya yaśovarṇaśabdaślokaśravaṇena tuṣṭiḥ. parasya varṇavāditāyā āttamanaskatā.",
    "K10mkarmviu:243": " bhagavataś caityastūpakārāpaṇam. hīne dharmahīne 'kuśalamūle nivāraṇam. maheśākhyakuśalamūle",
    "K10mkarmviu:244": " samādāpanam. bodhicittotpādanam. sarvamaheśākhyakuśalamūle bodhicittotpādanam.",
    "K10mkarmviu:245": " a) yathoktaṃ bhagavatā vārāṇasyāṃ pūrvāparāntake sūtre (MKV 40)",
    "K10mkarmviu:246": " 'jitasya bodhisattvasya samuttejanaṃ kṛtam. mahate khalu te 'jita autsukyāya cittaṃ damayati. yad idaṃ saṃghaparihāpaṇāya. vakṣyatehi.",
    "K10mkarmviu:247": " maitreyas tuṣitasurālayādhivāsī",
    "K10mkarmviu:248": " prāptavyā divi bhuvi ceha yena pūjā",
    "K10mkarmviu:249": " sa śrīmān daśabalatām avāpya śīghraṃ",
    "K10mkarmviu:250": " lokānāṃ bhavatu śaśīva nityapūjyaḥ.",
    "K10mkarmviu:251": " idaṃ karma maheśākhyasaṃvartanīyam.",
    "K10mkarmviu:252": " IX. katamat karma nīcakulasaṃvartanīyam. ucyate. stabdhatā. abhimānitā ca. amātāpitṛjñatā.",
    "K10mkarmviu:253": " aśrāmaṇyatā. abrāhmaṇyatā. akulajyeṣṭhāpacāyitā. mātāpitror apratyupasthānam. āryāṇāṃ",
    "K10mkarmviu:254": " śīlavatām apratyupasthānam. anyeṣāṃ ca gurusthānīyānām ācāryopādhyāyānām apratyupasthānam.",
    "K10mkarmviu:255": " nīcakulānāṃ satvānāṃ paribhavaḥ. idaṃ karma nīcakulasaṃvartanīyam.",
    "K10mkarmviu:256": " X. katamat karma uccakulasaṃvartanīyam. ucyate. astabdhatā. anabhimānitā. mātāpitṛjñatā.",
    "K10mkarmviu:257": " śrāmaṇyatā. brāhmaṇyatā. kulajyeṣṭhāpacāyitā. mātāpitroḥ pratyupasthānam. āryāṇāṃ",
    "K10mkarmviu:258": " śīlavatāṃ pratyupasthānam. anyeṣāṃ ca gurusthānīyānām ācāryopādhyāyānāṃ pratyupasthānam.",
    "K10mkarmviu:259": " nīcakulānāṃ satvānām aparibhavaḥ.",
    "K10mkarmviu:260": " a) yathā ca bhagavatā sūtra uktam. yato bhikṣavaḥ kuśalaśīlavanto brahmacārinaḥ kalyāṇadharmāṇaḥ",
    "K10mkarmviu:261": " pravrajitā upasaṃkramanti pañca tasmin kule 'nuśaṃsāḥ pratyanuśaṃsitavyāḥ. katame",
    "K10mkarmviu:262": " pañca. iha bhikṣavaḥ upasaṃkrānteṣu śīlavatsu cittāni prasādayanti svargasaṃvartanīyaṃ (MKV 41)",
    "K10mkarmviu:263": " tad bhikṣavaḥ kulaṃ tasmin samaye pratipadaṃ pratipannaṃ bhavati. punar aparaṃ bhikṣavaḥ",
    "K10mkarmviu:264": " upasaṃkrānteṣu śīlavatsu abhivādayanti pratyuttiṣṭhanti. uccakulasaṃvartanīyaṃ bhikṣavaḥ.",
    "K10mkarmviu:265": " tasmin samaye pratipadaṃ pratipannaṃ bhavati. evaṃ sarvasūtraṃ yojyam. idaṃ karma",
    "K10mkarmviu:266": " uccakulasaṃvartanīyam.",
    "K10mkarmviu:267": " XI. katamat karma alpabhogasaṃvartanīyam. ucyate. adattādānam. adattādānasamādāpanam.",
    "K10mkarmviu:268": " cauryavarṇavāditā. tadabhyanumodanam. mātāpitror vṛttyupacchedaḥ. tathānyeṣāṃ vyādhitabālavṛddhakṛpaṇānāṃ",
    "K10mkarmviu:269": " vṛttyupacchedaḥ. parasya lābhenātuṣṭiḥ. paralābhāntarāyakriyā durbhikṣābhinandanaṃ",
    "K10mkarmviu:270": " ca. idaṃ karma alpabhogasaṃvartanīyam.",
    "K10mkarmviu:271": " XII. tatra katamat karma mahābhogasaṃvartanīyam. ucyate. adattādānān nivṛttiḥ pareṣāṃ",
    "K10mkarmviu:272": " cādattādānān nivāraṇam. pareṣām adattādānanivṛttānāṃ samanumodanam. mātāpitror vṛttipradānam.",
    "K10mkarmviu:273": " āryāṇāṃ ca śīlavatāṃ vṛttipradānam. tathānyeṣāṃ vyādhitabālavṛddhakṛpaṇānāṃ vṛttipradānam.",
    "K10mkarmviu:274": " paralābhena tuṣṭiḥ. parasyālābhenātuṣdḥ. paralābhasamanumodanam. subhikṣābhinandanam.",
    "K10mkarmviu:275": " a) tad eva sūtraṃ yojyam. punar aparaṃ bhikṣavaḥ upasaṃkrānteṣu śīlavatsu dānāni",
    "K10mkarmviu:276": " dadanti puṇyāni ca kurvanti. mahābhogasaṃvartanīyaṃ bhikṣavas tat kulaṃ tasmin samaye",
    "K10mkarmviu:277": " pratipadaṃ pratipannaṃ bhavati. idaṃ karma mahābhogasaṃvartanīyam.",
    "K10mkarmviu:278": " XIII. tatra katamat karma duṣprajñasaṃvartanīyam. ucyate. ihaikatyo na parān pṛcchati.",
    "K10mkarmviu:279": " paṇḍitān. śramaṇān. brāhmaṇān. ko dharmaḥ kiṃ dharmaṃ kurvataḥ śreyaskaram iti. api",
    "K10mkarmviu:280": " tu duṣprajñān sevati. paṇḍitān parivarjayati. asaddharmaṃ dīpayati. saddharmaṃ vigarhati.",
    "K10mkarmviu:281": " saddharmabhāṇakānāṃ vaiśāradyopacchedaṃ karoti. saddharmabhāṇakānām abhiniveśena",
    "K10mkarmviu:282": " na sādhukāraṃ dadāti. asaddharmabhāṇakānāṃ (MKV 42)",
    "K10mkarmviu:283": " sādhukāraṃ dadāti. mithyādṛṣṭiṃ varṇayati. samyagdṛṣṭiṃ vigarhati. tathā pustakalekhakavācakānāṃ vṛttyupacchedaṃ karoti.",
    "K10mkarmviu:284": " a) sūtre coktam. unmattakasaṃvartanīyam ... karoti. saṃmūḍhakaś ca kālaṃ karoti.",
    "K10mkarmviu:285": " duṣprajñaś ca bhavati. yathoktaṃ nandikasūtre. pañcatriṃśad ādīnavāḥ surāmaireyamadyapramādasthāne",
    "K10mkarmviu:286": " yojayitavyāḥ. buddhe cāgauravo bhavati. dharme saṃghe cāgauravo bhavati. ataḥ śākyasūtraṃ",
    "K10mkarmviu:287": " yojayitavyam. yadā ca bhagavān kapilavastum āgataḥ sa madyapānadoṣān na kadācid bhagavantam",
    "K10mkarmviu:288": " upasaṃkrāntaḥ. caturbhiḥ sthavirair bhagavatā preṣitair gatvā vinītaḥ kālagataś ca.",
    "K10mkarmviu:289": " śākyaḥ pṛcchati. bhagavan. tasya kā gatir iti. bhagavān āha. ime 'pi ca me śākya",
    "K10mkarmviu:290": " bhāṣitasyārtham ājānīyur iti sūtraṃ (MKV 43)",
    "K10mkarmviu:291": " yojayitavyam. yathā cūḍā panthako nāma bhikṣus tasya rājagṛhe prativasato bhagavatā",
    "K10mkarmviu:292": " gāthoddiṣṭā. sā ca varṣātyayena na śakitā grahītum. bhikṣavo vismayaṃ prāptāḥ pṛcchanti.",
    "K10mkarmviu:293": " bhagavan kasyaiṣa karmaṇo vipākena duṣprajñaḥ. bhagavān āha. kāśyape samyaksaṃbuddhe",
    "K10mkarmviu:294": " parinirvṛte eṣa āraṇyako bhikṣus tripiṭakas tatkālam abhūt. bhikṣūṇāṃ ca buddhapūjām",
    "K10mkarmviu:295": " akurvatāṃ buddhavacanam antarhitam. te bhikṣavas tasya samīpaṃ gatāḥ asmākaṃ buddhavacanam",
    "K10mkarmviu:296": " antarhitam. asmākam apy upadeśaṃ kuruṣvety anena mātsaryadoṣāt teṣām upadeśo na kṛtaḥ.",
    "K10mkarmviu:297": " evaṃ tacchāsanam antarhitam. tasya karmaṇo vipākenaiṣa duṣprajñaḥ. idaṃ karma duṣprajñasaṃvartanīyam.",
    "K10mkarmviu:298": " XIV. tatra katamat karma mahāprajñasaṃvartanīyam. ucyate. (MKV 44)",
    "K10mkarmviu:299": " ihaikatyaḥ paripṛcchaka jātīyo bhavati paṇḍitāñ chramaṇān brāhmaṇān sevate duṣprajñān",
    "K10mkarmviu:300": " parivarjayati. saddharmaṃ dīpayati. asaddharmaṃ vigarhati dharmabhāṇakānāṃ vaiśāradyaṃ",
    "K10mkarmviu:301": " varṇayati. sahitabhāṣiṇāṃ sādhukāraṃ dadāti. ahitabhāṣiṇaṃ pariharati. samyagdṛṣṭiṃ",
    "K10mkarmviu:302": " varṇayati. mithyādṛṣṭiṃ vigarhati. masīpustakalekhanīpradānāni dadāti. na ca madyaṃ",
    "K10mkarmviu:303": " pibati. yathoktaṃ ca nandikasūtre. pañcatriṃśad madyapānadoṣā akuśalapakṣeṇa yojayitavyāḥ.",
    "K10mkarmviu:304": " idaṃ karma mahāprajñasaṃvartanīyam.",
    "K10mkarmviu:305": " XV. tatra katamat karma narakopapattisaṃvartanīyam. ucyate. tīvraṃ praduṣṭacittasya",
    "K10mkarmviu:306": " kāyavāṅmanoduścaritam. ucchedadṛṣṭiḥ. śāśvatadṛṣṭiḥ. nāstikadṛṣṭiḥ. akriyādṛṣṭiḥ.",
    "K10mkarmviu:307": " matsarivādaḥ. akṛtajñatā. ānantaryam. āryāṇāṃ śīlavatām abhūtābhyākhyānadānam. idaṃ",
    "K10mkarmviu:308": " karma narakopapattisaṃvartanīyam.",
    "K10mkarmviu:309": " XVI. tatra katamat karma tiryagyonyupapattisaṃvartanīyam. ucyate. madhyamaṃ kāyavāṅmanoduścaritaṃ",
    "K10mkarmviu:310": " vicitraṃ rāgasamutthitaṃ karma vicitraṃ dveṣasamutthitaṃ karma vicitraṃ mohasamutthitaṃ",
    "K10mkarmviu:311": " karma. mātāpitroḥ pravrajitānāṃ cākalpikapradānam. tiryagyonigatānāṃ satvānām avahasanam.",
    "K10mkarmviu:312": " tathā praṇidhānakarma yathā govratikakukkuravratikaprabhṛtīnāṃ praṇidhānam atropapadyeyam iti.",
    "K10mkarmviu:313": " a) yathā ca bodhisatvasya siṃha jātake 'vadānaṃ vaktavyam. yathā ca varṣākārasya brāhmaṇasya markaṭopapattiḥ. tadyathā (MKV 45)",
    "K10mkarmviu:314": " varṣākāreṇa brāhmaṇena sthaviramahākāśyapo bhikṣū rājagṛhasyoparimeṇa gṛdhrakūṭāt",
    "K10mkarmviu:315": " parvatād ṛṣigiripārśvaṃ vihāyasā gacchan dṛṣṭaḥ. tena praduṣṭacittena devadattājātaśatrusaṃsargād",
    "K10mkarmviu:316": " vāgduścaritaṃ kṛtam. eṣa śramaṇo vihāyasā gacchan parvatāt parvataṃ gacchati. tadyathā",
    "K10mkarmviu:317": " markaṭo vṛkṣād vṛkṣam eva. bhagavataḥ kathitam. varṣākāreṇa brāhmaṇena krodhajātena",
    "K10mkarmviu:318": " vāgduścaritaṃ kṛtam. tasya ko vipākaḥ. bhagavān āha. asya vāgduścaritasya vipākato",
    "K10mkarmviu:319": " varṣākāro brāhmaṇaḥ pañca janmāntaraśatāni markaṭo bhaviṣyatīti. tatas tena varṣākāreṇa",
    "K10mkarmviu:320": " śrutaṃ bhagavatā nirdiṣṭatvaṃ kila pañca janmāntaraśatāni markaṭo bhaviṣyatīti. sa",
    "K10mkarmviu:321": " saṃvignacittaṃ prasāditavān. tena bhagavān parinirvāṇakāle pṛṣṭaḥ. tasya karmaṇaḥ",
    "K10mkarmviu:322": " kadā parikṣaya iti. bhagavān āha. tāny eva pañca janmāntaraśatāni kiṃ tu rājagṛhe",
    "K10mkarmviu:323": " utpatsyase yathā jambvā jambudvīpe jāyate. yatroṣṭrikāmātrāṇi phalāni. yathā kṣaudramadhv",
    "K10mkarmviu:324": " aneḍakam evamāsvādāni. (MKV 46)",
    "K10mkarmviu:325": " tatropapattir bhaviṣyati. tato vyutthitasya te sugatir bhaviṣyati. yathā cittapradūṣaṇena siṃheṣūpapannaḥ. tadarthaṃ ca bhagavatā gāthā bhāṣitā.",
    "K10mkarmviu:326": " dīrghā jāgarato rātrir dīrghaṃ śrāntasya yojanam",
    "K10mkarmviu:327": " dīrgho bālasya saṃsāraḥ saddharmam avijānataḥ.",
    "K10mkarmviu:328": " idaṃ karma tiryagyonyupapattisaṃvartanīyam.",
    "K10mkarmviu:329": " XVII. tatra katamat karma yamalokopapattisaṃvartanīyam. ucyate. kruddhasya pratihatacittasya",
    "K10mkarmviu:330": " kāyavāṅmanoduścaritam. lobho viṣamalobho mithyājīvo jighāṃsitapipāsitasya kruddhasya",
    "K10mkarmviu:331": " kālakriyā. vastuṣv abhiṣaktacittasya kālakriyā.",
    "K10mkarmviu:332": " a) yathā coktaṃ bhagavatā śatavarge āgame karmavibhaṅgasūtre. (MKV 47)",
    "K10mkarmviu:333": " tasya khalu punar ānanda pudgalasyānyajātikṛtaṃ vā karma pratyupasthitaṃ bhavati. maraṇakāle vā mithyādṛṣṭiḥ. idaṃ karma yamalokopapattisaṃvartanīyam.",
    "K10mkarmviu:334": " XVIII. tatra katamat karmāsuralokopapattisaṃvartanīyam. ucyate. sarvamṛdukāyavāṅmanoduścaritam.",
    "K10mkarmviu:335": " mānaḥ. abhimānaḥ adhimānaḥ. asmimānaḥ. mithyāmānaḥ. sukṛta kuśalāmūlam asuralokopapattipariṇāmitam.",
    "K10mkarmviu:336": " sarvotkṛṣṭarāgasamutthitaṃ dauḥśīlyaṃ prajñāmukhena. idaṃ karmāsuralokopapattisaṃvartanīyam.",
    "K10mkarmviu:337": " XIX. tatra katamat karma manuṣyalokopapattisaṃvartanīyam. ucyate. subhāvitā mandabhāvitāś",
    "K10mkarmviu:338": " ca daśa kuśalāḥ karmapathāḥ. katame daśa. trividhaṃ kāyakarma. caturvidhaṃ vākkarma.",
    "K10mkarmviu:339": " trividhaṃ manaḥkarma. idaṃ karma manuṣyalokopapattisaṃvartanīyam.",
    "K10mkarmviu:340": " XX. tatra katamat karma kāmāvacaradevopapattisaṃvartanīyam. ucyate. susamāptā daśa kuśalāḥ karmapathāḥ. idaṃ karma kāmāvacaradevopapattisaṃvartanīyam.",
    "K10mkarmviu:341": " XXI. tatra katamat karma rūpāvacaradevopapattisaṃvartanīyam. ucyate. susamāptāḥ susamāhitās",
    "K10mkarmviu:342": " tato viśiṣṭatarāḥ paripūrṇā daśa kuśalāḥ karmapathāḥ. idaṃ karma rūpāvacaradevopapattisaṃvartanīyam.",
    "K10mkarmviu:343": " XXII. tatra katamat karmārūpyāvacaradevopapattisaṃvartanīyam. ucyate. catasra ārūpyasamāpattayaḥ.",
    "K10mkarmviu:344": " ākāśānantyāyatanam. vijñānānantyāyatanam. ākiṃcanyānantyāyatanam. naivasaṃjñānāsaṃjñāyatanam.",
    "K10mkarmviu:345": " etāḥ samāpattayo bhāvitā bahulīkṛtāś ca bhavanti. idaṃ karmārūpyāvacaradevopapattisaṃvartanīyam.",
    "K10mkarmviu:346": " XXIII. tatra katamat karma kṛtaṃ nopacitam. ucyate. yat kṛtvā karma āstīryati jihreti vigarhati vijugupsati deśayati ācaṣṭe vyaktīkaroti. (MKV",
    "K10mkarmviu:347": " āyatyāṃ saṃvaram āpadyate. na punaḥ karoti. idaṃ karma kṛtaṃ nopacitam.",
    "K10mkarmviu:348": " XXIV. tatra katamat karmopacitaṃ na kṛtam. ucyate. yat karma kāyena paripūrayitavyam. tatra praduṣṭacitto vācaṃ bhāṣate evaṃ te kariṣyāmīti. idaṃ karmopacitaṃ na kṛtam.",
    "K10mkarmviu:349": " XXV. tatra katamat karma kṛtaṃ copacitaṃ ca. ucyate. yat karma sāṃcetanikam.",
    "K10mkarmviu:350": " a) yathoktaṃ bhagavatā.",
    "K10mkarmviu:351": " manaḥpūrvaṅgamā dharmā manaḥśreṣṭhā manojavāḥ",
    "K10mkarmviu:352": " manasā cet praduṣṭena bhāṣate vā karoti vā",
    "K10mkarmviu:353": " tatas taṃ duḥkham anveti cakraṃ vā vahataḥ padam",
    "K10mkarmviu:354": " manaḥpūrvaṅgamā dharmā manaḥśreṣṭhā manojavāḥ",
    "K10mkarmviu:355": " manasā cet prasannena bhāṣate vā karoti vā",
    "K10mkarmviu:356": " tatas taṃ sukham anveti chāyā vā anuyāyinī.",
    "K10mkarmviu:357": " idaṃ karma kṛtaṃ copacitaṃ ca.",
    "K10mkarmviu:358": " XXVI. tatra katamat karma naiva kṛtaṃ naivopacitam. ucyate. yat karma sāṃcetanikaṃ svapnāntare kṛtaṃ kāritaṃ vā. idaṃ karma naiva kṛtaṃ naivopacitam.",
    "K10mkarmviu:359": " XXVII. tatra katamat karma yena samanvāgataḥ pudgalo narakeṣūpapannaḥ paripūrṇaṃ nairayikam āyuḥ kṣapayitvā cyavati. ucyate. (MKV 49)",
    "K10mkarmviu:360": " ihaikatyena narakīyaṃ karma kṛtaṃ bhavaty upacitam. sa tat karma kṛtvā nāstīryati.",
    "K10mkarmviu:361": " na jihrīyati na vigarhati na jugupsati na deśayati nācaṣṭe na vyaktīkaroti nāyatyāṃ",
    "K10mkarmviu:362": " saṃvaram āpadyate bhūyasyā mātrayā hṛṣyati. prītim utpādayati. yathā devadattakokālikādayaḥ.",
    "K10mkarmviu:363": " idaṃ karma yena samanvāgataḥ pudgalo narakeṣūpapannaḥ paripūrṇanairayikam āyuḥ kṣapayitvā cyavati.",
    "K10mkarmviu:364": " XXVIII. tatra katamat karma yena samanvāgataḥ pudgalo narakeṣūpapanno 'rdhanairayikam",
    "K10mkarmviu:365": " āyuḥ kṣapayitvā cyavati. ucyate. ihaikatyena nārakīyaṃ karma kṛtaṃ bhavaty upacitam.",
    "K10mkarmviu:366": " sa tat kṛtvā nāstīryati na jihrīyati na vigarhati na jugupsate na deśayati nācaṣṭe",
    "K10mkarmviu:367": " na vyaktīkaroti. nāyatyāṃ saṃvaram āpadyate. api tu na bhūyasyā mātrayā hṛṣyati.",
    "K10mkarmviu:368": " na pritim utpādayati. idaṃ karma yena samanvāgataḥ pudgalo narakeṣūpapanno 'rdhanairayikam",
    "K10mkarmviu:369": " āyuḥ kṣapayitvā cyavati.",
    "K10mkarmviu:370": " XXIX. tatra katamat karma yena samanvāgataḥ pudgalo narakeṣūpapannamātra eva cyavati.",
    "K10mkarmviu:371": " ucyate. ihaikatyena nārakīyaṃ karma kṛtaṃ bhavaty upacitaṃ ca. sa tat kṛtvāstīryati.",
    "K10mkarmviu:372": " jihrīyati. vigarhati vijugupsati ācaṣṭe. deśayati. vyaktīkaroti. āyatyāṃ saṃvaram",
    "K10mkarmviu:373": " āpadyate. na punaḥ kurute. sa cen narakeṣūpapadyate upapannamātra eva cyavati.",
    "K10mkarmviu:374": " a) yathā rājājātaśatruḥ. tena devadattasahāyenānantaryakarma kṛtam. pitṛvadhaḥ. saṃghabhedaḥ.",
    "K10mkarmviu:375": " dhanapālamokṣaṇam. śilāyantramokṣaṇaṃ devadattasyādeśena. tasmād avīcinarakagamanaṃ",
    "K10mkarmviu:376": " śrutvā tena saṃvignena bhagavati cittaṃ prasāditam. śrāmaṇyaphalasūtre 'tyayadeśanaṃ",
    "K10mkarmviu:377": " kṛtam. pratisaṃdadhāti kuśalamūlāni. tena maraṇakāle cittaṃ prasāditam. asthibhir",
    "K10mkarmviu:378": " api buddhaṃ bhagavantaṃ (MKV 50)",
    "K10mkarmviu:379": " śaraṇaṃ gacchāmi. sa upapannamātra eva cyavati. idaṃ karma yena samanvāgataḥ pudgalo narakeṣūpapannamātra eva cyavati.",
    "K10mkarmviu:380": " XXX. tatra katamat karma niyatopapattisaṃvartanīyam. ucyate. yat kṛtvā kvacid upapattau pariṇāmayati amutropapadyeyam iti. sa tatropapadyate.",
    "K10mkarmviu:381": " yathā bhagavato jātake śyāmākajātakaprabhṛtiṣu praṇidhānavaśād upapattir varṇyate. idaṃ karma niyatopapattisaṃvartanīyam.",
    "K10mkarmviu:382": " XXXI. tatra katamat karmāniyatopapattisaṃvartanīyam. ucyate. yat kṛtvā na kvacid",
    "K10mkarmviu:383": " upapattau pariṇāmayati amutropapadyeyam iti. yathā satvāḥ karmavaśād upapadyante.",
    "K10mkarmviu:384": " idaṃ karmāniyatopapattisaṃvartanīyam.",
    "K10mkarmviu:385": " XXXII. tatra katamat karma deśāntaravipākam ucyate. yat karma tasminn eva janmāntare",
    "K10mkarmviu:386": " vā deśāntaragatasya vipacyate śubham aśubhaṃ vā. tat karma deśāntaravipākam. yathā",
    "K10mkarmviu:387": " bhagavān kathayati. bhūtapūrvaṃ bhikṣavo jambudvīpe manuṣyāṇam aparimāṇam āyur bhavati.",
    "K10mkarmviu:388": " yathā rājño māndhātuḥ. athānyatarasmin nagare maitrāyajño nāma (MKV 51)",
    "K10mkarmviu:389": " sārthavāhaputro babhūva. sa pañcaśatasahāyaparivṛta udyānaṃ gataḥ. taiś ca sahāyair",
    "K10mkarmviu:390": " uktaḥ. asmin nagare baṇijas tava pitaraṃ pūrvaṅgamaṃ kṛtvā mahāsamudram avatīrya",
    "K10mkarmviu:391": " suvarṇabhūmiprabhṛtīni deśāntarāṇi gatvā dvīpāntarāṇi ca paśyanti. dravyopārjanaṃ",
    "K10mkarmviu:392": " ca kurvanti. vayam api tvāṃ pūrvaṅgamaṃ kṛtvā samudram avatīrya dravyopārjanaṃ kariṣyāmo",
    "K10mkarmviu:393": " dvīpāntarāṇi ca drakṣyāmaḥ. tatas tena evam iti pratiśrutam. sa rātrau gatvā mātaram",
    "K10mkarmviu:394": " āpṛcchati. amba suvarṇabhūmiṃ gamiṣyāmaḥ. tasya mātāha. aparimāṇaṃ putra dravyaṃ",
    "K10mkarmviu:395": " gṛhe tiṣṭhati. na gantavyam iti. sa mātur vacanena nivṛttaḥ. sa bhūya udyānaṃ gataḥ",
    "K10mkarmviu:396": " sahāyair uktaḥ. tam arthaṃ vijñāpayāmaḥ. tena tathāstv iti pratiśrutam. sa bhūyo",
    "K10mkarmviu:397": " mātaraṃ gatvāpṛcchati. bhūyaś ca mātrā pādapatanān nivartitaḥ. evaṃ tṛtīyam api.",
    "K10mkarmviu:398": " sa kālāntareṇa bhūya (MKV 52)",
    "K10mkarmviu:399": " udyānaṃ gatvā sahāyair uktaḥ. tava doṣād vayam api na gacchāmaḥ. pṛcchāmo vayam.",
    "K10mkarmviu:400": " trayodaśyāṃ gamiṣyāma iti. tena mātur aviditam eva bahir bahu bhāṇḍaṃ nirgamitam.",
    "K10mkarmviu:401": " tasya gamanakāle prasthitasya mātā dvāre pādapatanaṃ kṛtvā sthitvā. putra na gantavyam",
    "K10mkarmviu:402": " iti. sa kruddho mātuḥ pādaṃ mastake dattvātikrāntaḥ samudrakūlaṃ ca gataḥ. tena sahāyā",
    "K10mkarmviu:403": " uktāḥ. samudram avataratāṃ na jñāyate jīvitaṃ maraṇaṃ ca. vayaṃ sarva evāṣṭāṅgasamanvāgataṃ",
    "K10mkarmviu:404": " poṣadhaṃ gṛhṇāmaḥ. tais tathāstv iti pratipannam. poṣadhaṃ ca gṛhītam. te samudram",
    "K10mkarmviu:405": " avatīrṇāḥ. samudramadhyagatānāṃ ca teṣāṃ viṣamavātādyāhataḥ poto vinaṣṭas tena sarve",
    "K10mkarmviu:406": " kālagatāḥ. maitrāyajñaś ca ma. praṭamukhyān avabaddhaṃ tāmraghataṃ ca gṛhya samudrakūla",
    "K10mkarmviu:407": " uttīrṇaḥ sa paryaṭamānaḥ sauvarṇaprākāraṃ nagaraṃ paśyati. ārāmasaṃpannaṃ vanasaṃpannaṃ",
    "K10mkarmviu:408": " puṣkariṇīsaṃpannam. dhūpitadhūpanaṃ muktapuṣpāvakīrṇam avasaktapaṭṭadāmakalāpam.",
    "K10mkarmviu:409": " tataś catasro 'psaraso nirgatāḥ. sa tābhir gṛhya nagaraṃ praveśitaḥ. sa tābhiḥ sārdhaṃ",
    "K10mkarmviu:410": " bahūni varṣāṇi krīḍitavān. bahūni varṣaśatāni. bahūni varṣasahasrāṇi bahūni varṣaśatasahasrāṇi",
    "K10mkarmviu:411": " krīḍitavān. sa tābhir uktaḥ. āryaputra tavāyaṃ pṛthivīpradeśo 'pūrvaḥ. asmākam aviditaṃ",
    "K10mkarmviu:412": " na nirgantavyam. yadi nirgacchasi sarvathottarābhimukhena na gantavyam. iti. sa tasmāt",
    "K10mkarmviu:413": " kālāntareṇa nirgataḥ. sa bhūyo gacchan nagaraṃ paśyati. rūpyamayena prākāreṇa. ārāmasaṃpannaṃ",
    "K10mkarmviu:414": " vanasaṃpannam. pūrvavad yāvat. tasmād apy aṣṭāv apsaraso nirgatāḥ. tābhir apy asau",
    "K10mkarmviu:415": " gṛhya praveśitaḥ. sa tābhiḥ sārdhaṃ bahūni varṣāṇi krīḍitavān. bahūni varṣaśatāni.",
    "K10mkarmviu:416": " bahūni varṣasahasrāṇi bahūni varṣaśatasahasrāṇi krīḍitavān. pūrvavat. tato 'pi kālāntareṇa",
    "K10mkarmviu:417": " nirgataḥ. bhūyaś ca paryaṭan nagaraṃ paśyati. vaidūryamayena prākāreṇa ārāmasaṃpannaṃ",
    "K10mkarmviu:418": " vanasaṃpannam. puṣkariṇīsaṃpannam. dhūpitadhūpanam. muktapuṣpāvakīrṇam avasaktapaṭṭadāmakalāpam.",
    "K10mkarmviu:419": " tasmād api ṣoḍaśāpsaraso nirgatāḥ. tābhir api sārdhaṃ bahūni varṣāṇi krīḍitavān.",
    "K10mkarmviu:420": " pūrvavat. sa tābhir uktaḥ. āryaputra tavāyaṃ pṛthivīpradeśo 'pūrvaḥ. asmād vihārāt",
    "K10mkarmviu:421": " tena na nirgantavyam. atha nirgacchasi. sarvathottarāmukhena na gantavyam iti. sa",
    "K10mkarmviu:422": " tasmāt kālāntareṇa nirgataḥ. bhūyāḥ paryaṭamānaḥ (MKV 53)",
    "K10mkarmviu:423": " sphaṭikaprākāreṇa nagaram. tathaivārāmasaṃpannam. vanasaṃpannaṃ puṣkariṇīsaṃpannam.",
    "K10mkarmviu:424": " dhūpitadhūpanaṃ muktapuṣpāvakīrṇam avasaktapaṭṭadāmakalāpam. tasmād api dvātriṃśad",
    "K10mkarmviu:425": " apsaraso nirgatāḥ. tābhir api sārdhaṃ bahūni varṣāṇi bahūni varṣaśatāni bahūni varṣaśatasahasrāṇi",
    "K10mkarmviu:426": " krīḍitavān. sa tābhir apy uktaḥ. āryaputra tavāyaṃ pṛthivīpradeśo 'pūrvaḥ. asmād",
    "K10mkarmviu:427": " vihārāt tena na nirgantavyam. atha nirgacchasi. uttarāmukhena na gantavyam iti. sa",
    "K10mkarmviu:428": " tāsāṃ pramādād ratikhinno nirgataḥ. uttarābhimukhena gacchan kaṇṭakāṭavīṃ prapannaḥ.",
    "K10mkarmviu:429": " atha kṛṣṇāyasena prākāreṇa nagaraṃ paśyati. sa tatra praviṣṭaḥ. praviṣṭamātrasya",
    "K10mkarmviu:430": " ca nagaradvāraṃ pihitam. ūrdhvaṃ paśyati. prākāro vardhate bhairavaṃ ca śabdaṃ śṛṇoti.",
    "K10mkarmviu:431": " tatrasthaś ca cintayati. kim etad iti. sa tatra gataḥ. atha paśyati puruṣasyāsidharaṃ",
    "K10mkarmviu:432": " cakraṃ śiraś chinatti. sa bhītaḥ pṛcchati. kim etad bho puruṣa. nairayikapuruṣaḥ",
    "K10mkarmviu:433": " prāha. eṣa pratyekanarakaḥ. maitrāyajña āha. kiṃ tvayā pāpakarma kṛtam iti. sa kathayati.",
    "K10mkarmviu:434": " asmin jambudvīpe mahākośalī nāma nagaram. tatrāhaṃ mahāsārthavāhaputro 'bhūvam. sa",
    "K10mkarmviu:435": " pañcabhiḥ sahāyaśataiḥ sahodyānaṃ gataḥ. te kathayanti. tava pitā sārthavāho 'smākaṃ",
    "K10mkarmviu:436": " pūrvapuruṣo 'sti. pūrvaṅgamaṃ kṛtvā deśāntarāṇi gatvā dravyopārjanāni kurvanti. suvarṇabhūmiṃ",
    "K10mkarmviu:437": " siṃhaladvīpaṃ ca prabhṛtīni ca dvīpāntarāṇi paśyanti. vayam",
    "K10mkarmviu:438": " api tvayā pūrvaṅgamena deśāntaraṃ paśyāma iti. vayam api gacchāma iti pratiśrutam.",
    "K10mkarmviu:439": " so 'haṃ gṛhaṃ gatvā mātaram āpṛṣṭavān. aham evaṃ deśāntaraṃ gamiṣyāmīti. mātā ma",
    "K10mkarmviu:440": " āha. putra tava pitā samudram avatīrṇo deśāntaraṃ gata eva kālagataḥ. tvam ekaputrakaḥ.",
    "K10mkarmviu:441": " prabhūtaṃ gṛhe dravyaṃ tiṣṭhati. na gantavyam. iti. mayā na gacchāmīti pratiśrutam.",
    "K10mkarmviu:442": " evaṃ dvitīyaṃ tṛtīyaṃ caturtham apy āpādapatanaṃ nivartitaḥ. kālāntareṇāhaṃ bhūyo",
    "K10mkarmviu:443": " 'py udyānaṃ gataḥ sahāyair uktaḥ. avaśyaṃ gantavyam iti. gamiṣyāmīti mayā pratiśrutam.",
    "K10mkarmviu:444": " atha mama prasthitasya mātā dvāre pādapatanaṃ kṛtvā sthitā. putra nārhasi māṃ parityaktum",
    "K10mkarmviu:445": " iti. tasyāhaṃ mastake pādaṃ dattvā prakrāntaḥ. so 'haṃ pañcabhiḥ sahāyaśataiḥ sārdhaṃ",
    "K10mkarmviu:446": " samudrakūlaṃ gataḥ. aṣṭāṅgasamanvāgataṃ poṣadhaṃ gṛhya samudram avatīrṇaḥ. suvarṇabhūmiprasthitānām",
    "K10mkarmviu:447": " asmākaṃ viṣamavātādyāhataḥ poto vinaṣṭaḥ. te sarve kālagatāḥ. ahaṃ tu bahubhir divasaiḥ",
    "K10mkarmviu:448": " kathaṃcana samudrād uttīrṇo 'tha prapīḍyamānaḥ sauvarṇena prākāreṇa nagaram. ārāmasaṃpannam.",
    "K10mkarmviu:449": " vanasaṃpannam. puṣkariṇīsaṃpannam. dhūpitadhūpanam. muktapuṣpāvakīrṇam. avasaktapaṭṭadāmakalāpam.",
    "K10mkarmviu:450": " tasmāc catasro 'psaraso nirgatāḥ. tābhiḥ praveśito 'smi. yāvat. (MKV 54)",
    "K10mkarmviu:451": " tābhir api sārdhaṃ bahūni varṣāṇi. bahūni varṣaśatāni. bahūni varṣaśatasahasrāṇi",
    "K10mkarmviu:452": " krīḍitam. tataḥ kālāntareṇa nirgacchan pa ... pūrvavat. tasmād apsaraso nirgatāḥ.",
    "K10mkarmviu:453": " tābhiḥ praveśito 'smi. yāvat. tābhir api sārdhaṃ bahūni varṣāṇi bahūni varṣaśatāni",
    "K10mkarmviu:454": " bahūni varṣaśatasahasrāṇi krīḍitam. evaṃ vaidūryamayam. tasmād api ṣoḍaśāpsaraso",
    "K10mkarmviu:455": " nirgatāḥ .... tasmād api nirgatah. sphaṭikamayaṃ nagaraṃ paśyāmi. pūrvavat. tasmād",
    "K10mkarmviu:456": " dvātriṃśad apsaraso nirgatāḥ. tābhir api saha tathaiva krīḍitam ...... kaṇṭakāṭavīṃ",
    "K10mkarmviu:457": " prapannaḥ. yāvad. āyasanagaraṃ paśyāmi. so 'ham atra praviṣṭaḥ. praviṣṭasya me dvāraṃ",
    "K10mkarmviu:458": " pihitam. atra ca pūrvavat ....... asidharaṃ cakraṃ śirasi parivartamānaṃ paśyāmi.",
    "K10mkarmviu:459": " tatra ca mamāvasthitasya śirasi asidharaṃ cakraṃ saṃkrāntam. yad ahaṃ mātu ... nivṛttaḥ.",
    "K10mkarmviu:460": " aṣṭāṅgasamanvāgataṃ ca poṣadhaṃ gṛhītam. tasya karmaṇo vipākena caturṣu mahānagareṣu",
    "K10mkarmviu:461": " pratyekasvargasva .... mātuḥ śirasi pādaṃ dattvā gataḥ. tasya karmaṇo vipākena mamāsidharaṃ",
    "K10mkarmviu:462": " cakraṃ śiraś chinatti. maitrāyajñaś cintayati. mayāpy etad eva karma kṛtam. upasthito",
    "K10mkarmviu:463": " mamāpi karmavipāka iti. nairayikapurusaḥ prāha. kutas tvam. maitrāyajñaḥ kathayati.",
    "K10mkarmviu:464": " asti jambudvīpe tāmaliptaṃ nāma mahānagaram. tato 'ham. mayāpi caitat sarvam anuṣṭheyam.",
    "K10mkarmviu:465": " nairayikapuruṣaḥ prāha. asti mayādyāntarikṣe ghoṣaḥ śrutaḥ. kṣīṇas tava karmavipākaḥ.",
    "K10mkarmviu:466": " maitrāyajño nāma sārthavāhaputraḥ adyāgamiṣyati. etad eva karma kṛtveti. maitrāyajña",
    "K10mkarmviu:467": " āha. kiṃ bhojanam. sa āha. ata eva mastakāc chidyamānād yat pūyaśoṇitaṃ sravati.",
    "K10mkarmviu:468": " evam uktvā sa puruṣaḥ kālagataḥ patitaḥ. maitrāyajño bhītaḥ saṃvignaḥ. sarveṇa bhāvena",
    "K10mkarmviu:469": " mātāpitroḥ praṇipātaṃ kṛtvāha.",
    "K10mkarmviu:470": " ūrdhvaṃ bhavāgravitatān adharād avīciṃ",
    "K10mkarmviu:471": " tiryakprathān agaṇitān api lokadhātūn",
    "K10mkarmviu:472": " ātmansva surāsuranaroragabhūtakāye",
    "K10mkarmviu:473": " satvāni yāni upagatāni sukhino bhavantu",
    "K10mkarmviu:474": " (MKV 55)",
    "K10mkarmviu:475": " evaṃ cintayitvā sarveṇa bhāvena mātāpitror namaskāraṃ kṛtvā praṇipātaṃ ca praṇidhānaṃ",
    "K10mkarmviu:476": " ca kṛtavān. yatra yatropapadyāmi mātāpitroḥ śuśrūṣāṃ kuryām aham iti. ye ca kecana",
    "K10mkarmviu:477": " satvā pratyekanarake upapadyante teṣāṃ sarveṣām arthāyāham atrāvasthitaḥ. ye ca kecana",
    "K10mkarmviu:478": " loke yuktāś ca muktāś ca teṣāṃ namaḥ. te māṃ pālayantu. idam uktvā tasmin nairayikapuruṣaḥ",
    "K10mkarmviu:479": " kāle sthitaḥ. punaś ca praṇidhānaṃ kṛtvā punar apy āha.",
    "K10mkarmviu:480": " kṛtvādau narakam avīcim ābhavāgrād",
    "K10mkarmviu:481": " ye satvāś cyutigatibandhanāvabaddhāḥ",
    "K10mkarmviu:482": " te sarve sukham atināpya dharmayuktaṃ",
    "K10mkarmviu:483": " nirvāṇaṃ yad ajaram acyutaṃ spṛśantu.",
    "K10mkarmviu:484": " atha tac cakram aspṛśamānaṃ śirasi nityakālam evopari vihāyasi sthitam. nityaṃ ca",
    "K10mkarmviu:485": " kila tasya mātāśiṣaṃ prayuṅkte. yady asti mama kiṃcit puṇyaphalaṃ pradānena vā śīlena",
    "K10mkarmviu:486": " vā brahmacaryeṇa vā pativratatvena vā tena puṇyaphalena mama putrasya yatra tatra",
    "K10mkarmviu:487": " sthitasya mā kiṃcit pāpaṃ bhavatu. tena ca tasya śivam āsīt.",
    "K10mkarmviu:488": " b) yathā śyāmajātake saviṣeṇa śareṇa ... śyāmakumārasya mātāpitror āśīrvacanena śalyaś",
    "K10mkarmviu:489": " ca nirgato viṣaṃ ca naṣṭaṃ mṛtaś ca saṃjīvitas tadvat tasyāpi śivam āsīt. yathā vajrarājagṛhe",
    "K10mkarmviu:490": " dhanaṃjayasūtre āryaśāradvatīputreṇoktam. tam enaṃ brāhmaṇaṃ mātāpitarau samaṃ mānitau",
    "K10mkarmviu:491": " samyak pūjitau kalyāṇena manasānukampete. (MKV 56)",
    "K10mkarmviu:492": " adhosī vatana putro dhārmikeṇa karmaguṇena na ca kiṃcit pāpaṃ karma karoti. sarvaṃ",
    "K10mkarmviu:493": " sūtraṃ yojyam. yathā ca śivālakasūtre bhagavatoktam. tam evaṃ gṛhapatiputra mātāpitarau",
    "K10mkarmviu:494": " pañcasu sthāneṣu pratyupasthitau pañcasu sthāneṣu pratiṣṭhāpayataḥ. tasya punar gṛhapatiputra",
    "K10mkarmviu:495": " mātāpitṛbhyām anukampitasya puruṣapudgalasya vṛddhir evaṃ pratyāśaṃsitavyā.",
    "K10mkarmviu:496": " c) sa tatra prītyāhāraḥ sthitvā paripūrṇeṣu ṣaṣṭivarṣasahasreṣu kālagataḥ.",
    "K10mkarmviu:497": " d) yathā rājājātaśatrur aparipūrṇa eva nairayikāyuḥpramāṇe cyutaḥ. abandhyatvāt karmaṇāṃ kadācid atīva śirorujā bhavati.",
    "K10mkarmviu:498": " e) atra kṛtapraṇidhānasya maitrāyajñasya mātāpitṛśuśrūṣā vaktavyā. yathā śyāmajātake 'ndhau mātāpitarau hastibhūtena paripālitau. anyeṣu jātakaśateṣu",
    "K10mkarmviu:499": " f) atha bhagavān prāptakālaṃ bhikṣūn āmantrayate. syād evaṃ bhikṣavo yuṣmākam anyaḥ",
    "K10mkarmviu:500": " sa tena kālena tena samayena maitrāyajño nāma sārthavāhaputro babhūveti. naivaṃ draṣṭavyam.",
    "K10mkarmviu:501": " ahaṃ sa tena kālena tena samayena maitrāyajño nāma sārthavāhaputra āsīt. tasmāt tarhi",
    "K10mkarmviu:502": " bhikṣavo mama vacanaṃ śraddadhānair buddhe sagauravair bhavitavyaṃ dharme saṃghe",
    "K10mkarmviu:503": " sagauravair bhavitavyam. mātāpitṛṣu ācāryopādhyāyeṣu sagauravair bhavitavyam. evaṃ",
    "K10mkarmviu:504": " vo bhikṣavaḥ śikṣitavyam. ya evaṃ deśāntaragataḥ sukhaṃ duḥkhaṃ pratyanubhavati. (MKV 57)",
    "K10mkarmviu:505": " yathā maitrāyajñena deśāntaragatena tasminn eva janmani pratyekasvargaṃ pratyekanarakaṃ",
    "K10mkarmviu:506": " cānubhūtam. ya evaṃ deśāntaragataḥ sukhaṃ duḥkhaṃ pratyanubhavati. idaṃ karma deśāntaravipākam.",
    "K10mkarmviu:507": " g) etad darśayati bhagavān. yathā mayi tathā mātāpitṛṣu. ācāryopādhyāyeṣu vacanakāriṇāṃ",
    "K10mkarmviu:508": " samo vipākaḥ iha loke paraloke ca. katham iha loke samaḥ karmavipāko bhavati. yathā",
    "K10mkarmviu:509": " śrāvastyāṃ daridrapuruṣo bhagavantaṃ saśrāvakasaṃghaṃ bhuñjānaṃ dṛṣṭvā cittaṃ prasāditavān.",
    "K10mkarmviu:510": " tena mahāpuṇyasaṃbhāra upārjitaḥ rājyasaṃvartanīyaṃ karma kṛtam. tad eva ca mokṣabījam.",
    "K10mkarmviu:511": " tac ca jñātvā bhagavatā gāthā bhāṣitā.",
    "K10mkarmviu:512": " ye tatrābhyanumodante vaiyāvṛtyakarāś ca ye",
    "K10mkarmviu:513": " anūnā dakṣiṇā teṣāṃ te 'pi puṇyasya bhāginaḥ.",
    "K10mkarmviu:514": " etad eva gāthā samutthānam.",
    "K10mkarmviu:515": " manaḥpūrvaṅgamā dharmā manaḥśreṣṭhā manojavāḥ",
    "K10mkarmviu:516": " manasā cet prasannena bhāṣate vākaroti vā",
    "K10mkarmviu:517": " tatas taṃ sukham anveti chāyā vā anuyāyinī.",
    "K10mkarmviu:518": " tataś cyutaś ca deveṣūpapannaḥ. yathā ca tagaraśikhī nāma pratyekabuddhaḥ. durbhikṣe",
    "K10mkarmviu:519": " daridrapuruṣeṇa sūpaḥ pratipāditaḥ. sa ca tadahar eva tasmin nagare rājābhiṣiktaḥ.",
    "K10mkarmviu:520": " tataḥ kālāntareṇa pratyekabuddhaḥ saṃvṛttaḥ. ya eṣa sūtrantare paripaṭhitaḥ pratyekabuddhas (MKV 58)",
    "K10mkarmviu:521": " tagaraśikhī nāma. evaṃ tāvad bhagavati sāṃdṛṣṭikaś cittaprasādasya phalavipākaḥ.",
    "K10mkarmviu:522": " h) kathaṃ mātāpitṛṣu. yathā maitrāyajñaḥ sārthavāhaputraḥ ācaturthaṃ pratinivṛtto",
    "K10mkarmviu:523": " mātur vacanena caturṣu mahānagareṣu pratyekasvargasukham anubhūtavān. tat tu tasya",
    "K10mkarmviu:524": " mokṣabījam. evaṃ mātāpitṛṣv api sāṃdṛṣṭikaḥ phalavipākaḥ.",
    "K10mkarmviu:525": " i) kathaṃ bhagavati mātāpitṛṣu ca cittapradoṣeṇa narakagamanaṃ bhavati. ucyate. devadatto",
    "K10mkarmviu:526": " bhagavati cittaṃ pra ... to 'vīcau mahānarake patitaḥ. tathā sindhu viṣaye raurukaṃ",
    "K10mkarmviu:527": " nāma nagaram. tatra śikhaṇḍī rājaputraḥ pitaraṃ ghātayitvā narake patitaḥ. evaṃ bhagavati",
    "K10mkarmviu:528": " mātāpitṛṣu ca cittapradūṣaṇena narakagamanaṃ bhavati.",
    "K10mkarmviu:529": " j) tena kāraṇena kiṃ nāsti nānākaraṇam. ucyate. mahāntaṃ nānākaraṇam. bhagavān anekakalpaśatasahasropārjitakuśalamūlasaṃbhūtasaṃbhāraḥ",
    "K10mkarmviu:530": " anutpannasya mārgasyotpādayitā buddho bodhāya mārgaṃ deśayati. tasmin kṛtaḥ prasādo",
    "K10mkarmviu:531": " 'prameyaphalavipākaḥ ante ca nirvāṇam. mātāpitror mokṣamārgo 'viditaḥ. api ca na",
    "K10mkarmviu:532": " sarvaṃ mātāpitror vacanaṃ kāryam. santi kecin mithyādarśanopahatacittāḥ putrān bruvanti.",
    "K10mkarmviu:533": " ehi mām avasanaṃ naya. tava ca bhaviṣyati hitāya (MKV 59)",
    "K10mkarmviu:534": " sukhāya mama ca. [prapāte māṃ pā]tayāgnau vā praveśayeti. tan naiva kartavyam. kiṃ",
    "K10mkarmviu:535": " kāraṇam. mātāpitarau ghātayitvāvaśyaṃ narakagamanam. ata eva bhagavatā pratiṣiddho",
    "K10mkarmviu:536": " na mātāpitṛghātakaḥ pravrājayitavyaḥ nāsti tasya pravrajyā nopasaṃpadā. nāsti phalaprāptiḥ.",
    "K10mkarmviu:537": " evaṃvidhaṃ varjayitvānyathā samasamā mātāpitara ācāryopādhyāyāḥ. kathaṃ ca samasamā.",
    "K10mkarmviu:538": " nanu bhagavatoktam. mātāpitroḥ putrasneho yāvad asthimajjām āśritya tiṣṭhaty ata",
    "K10mkarmviu:539": " eva mātāpitṛbhyām ananujñātasya nāsti pravrajyā. yathāryarāṣṭrapālaśoṇaprabhṛtayo",
    "K10mkarmviu:540": " bhagavatā mātāpitarāv ananujñāpya na pravrājitāḥ. adyāpi tān ananujñātān na pravrājayanti.",
    "K10mkarmviu:541": " yathā ca bhagavati pravrajite śuddhodanasya putraśokena cakṣuṣī antarhite. ucyate.",
    "K10mkarmviu:542": " mātāpitaraḥ pañca sthānāni pratyāśaṃsamānāḥ putram icchanti. śaṃvardhito no vṛddhībhūtān",
    "K10mkarmviu:543": " pālayiṣyati kāryaṃ ca kariṣyati dravyasvāmī ca bhaviṣyati. kālagatānāṃ ca pitṛpiṇḍaṃ",
    "K10mkarmviu:544": " dāsyati. kulavaṃśaś ca cirasthitiko bhaviṣyati. imāni pañca sthānāni pratyāśaṃsamānā",
    "K10mkarmviu:545": " mātāpitaraḥ putram icchanti. naivam ācāryopādhyāyāḥ. kevalam eva kāruṇyaṃ puraskṛtya",
    "K10mkarmviu:546": " katham asyā nādikālapravṛttasya saṃsāracakrasya paryantaṃ kuryād iti. yathā bhagavatā",
    "K10mkarmviu:547": " vinaya uktam. upādhyāyasya śiṣye putrasaṃjñā bhavati. śiṣyasyāpy upādhyāye pitṛsaṃjñā",
    "K10mkarmviu:548": " bhavati. evam anyonyaniśritāḥ sukhino bhaviṣyanti. evam ācāryopādhyāyāḥ samasamā",
    "K10mkarmviu:549": " mātāpitṛbhiḥ. yathā cakravartisūtra (MKV 60)",
    "K10mkarmviu:550": " uktaṃ bhagavatā. kasya karmaṇo vipākena rājā cakravartī hastiratnāny aśvaratnāni",
    "K10mkarmviu:551": " ca pratilabhate. dīrgharātraṃ rājā cakravartī mātaraṃ pitaraṃ vā svayaṃ vā skandhe",
    "K10mkarmviu:552": " vahati vā rathādibhir vāhayati vā. ācāryopādhyāyān svayaṃ vahati vāhayati vā. tasya",
    "K10mkarmviu:553": " karmaṇo vipākena rājā cakravartī hastyaśvaratnāni pratilabhate. anenāpi kāraṇena",
    "K10mkarmviu:554": " samasamā mātāpitara ācāryopādhyāyāś ca. api tv asty anyatra nānākaraṇam. gṛhasthānāṃ",
    "K10mkarmviu:555": " mātāpitṛ pravrajitāḥ pūjyāḥ. pravrajitānām ācāryopādhyāyā eva pūjanīyāḥ. yathā mahīśāsakā",
    "K10mkarmviu:556": " gotrāntarīyā vinaye 'rthotpattiṃ dhārayanti. yathāha bhagavān. na bhikṣavaḥ ācāryopādhyāyān",
    "K10mkarmviu:557": " anāpṛṣṭvā deśāntaraṃ gantavyam. kasmād. bhavati bhikṣavo jīvitāntarāyo bhavati brahmacaryāntarāyo",
    "K10mkarmviu:558": " bhavati pātracīvarāntarāyaḥ. bhūtapūrvaṃ bhikṣavo maitrāyajño nāma sārthavāhaputra",
    "K10mkarmviu:559": " āsīd iti. etad evāvadānaṃ yathāvasthitaṃ vaktavyam. evam eva samasamā ācāryopādhyāyā",
    "K10mkarmviu:560": " mātāpitaraś ca. yathā coktaṃ bhagavatā. yo bhikṣavo mātāpitarau skandhena gṛhya jambudvīpaṃ",
    "K10mkarmviu:561": " paryaṭeta yogodvahanaṃ ca kuryāt caturṣu (MKV 61)",
    "K10mkarmviu:562": " dvīpeṣu hiraṇyasuvarṇaṃ ca dadyāt. evam api mātāpitroḥ pratyupakāro na kṛto bhavati.",
    "K10mkarmviu:563": " yaś ca punar buddhe prasādayet. dharme. saṃghe. pañcasu śikṣāpadeṣu āryakānteṣu śīleṣu",
    "K10mkarmviu:564": " pratiṣṭhāpayet. evaṃ mātāpitṝṇāṃ putraiḥ pratyupakāraḥ kṛto bhavati. tac ca sarvam",
    "K10mkarmviu:565": " ācāryopādhyāyāḥ kurvanti. yathāha bhagavān dakṣiṇāvibhaṅgasūtre. yathānanda pudgalaḥ",
    "K10mkarmviu:566": " pudgalam āgamya buddhaṃ śaraṇaṃ gacchati dharmaṃ saṃghaṃ śaraṇaṃ gacchati yathoktāni",
    "K10mkarmviu:567": " ca śikṣāpadāni vaktavyāni. tenānanda pudgalena tasya pudgalasya na śakyaṃ pratikartum.",
    "K10mkarmviu:568": " yad idam abhivādanapratyutthānamātreṇaivam api prativiśiṣṭatarā ācāryopādhyāyā mātāpitṛbhyām.",
    "K10mkarmviu:569": " yathā ca mahākātyāyanenāvantiprabhṛtayaḥ paścimajanapadā abhiprasāditāḥ. yathā cāryamadhyandinena",
    "K10mkarmviu:570": " kāśmīrāyāṃ pañca nāgaśatani vinīya deśo 'bhiprasāditaḥ (MKV 62)",
    "K10mkarmviu:571": " anavataptasarasaś ca kuṅkumam ānīya kaśmīrāyāṃ pratiṣṭhāpitam. tac cādyāpi lokopabhuktam.",
    "K10mkarmviu:572": " vihāraś ca kārito 'dyāpi ca tatraiva prativasanti. yathā āryagavāṃpatinā suvarṇabhūmyāṃ",
    "K10mkarmviu:573": " yojanaśataṃ janapado 'bhiprasāditaḥ. yathā ca pūrvavidehā āryapiṇḍolabhāradvājenābhiprasāditā",
    "K10mkarmviu:574": " vihārāś ca kāritā adyāpi tatraiva (MKV 63)",
    "K10mkarmviu:575": " prativasanti. yathā cāryamahendreṇa siṃhaladvīpe vibhīṣaṇaprabhṛtayo rākṣasāḥ samaye",
    "K10mkarmviu:576": " sthāpitā deśaś cābhiprasāditaḥ. yathā cādhyardhaśatake sūtra āryapūrṇena śūrpārake",
    "K10mkarmviu:577": " nagare pañcopāsakaśatāni (MKV 64)",
    "K10mkarmviu:578": " abhiprasāditāni. candanamālaś ca vihāraḥ kāritaḥ. yathā ca bhagavān pañcabhir bhikṣuśataiḥ",
    "K10mkarmviu:579": " sārdhaṃ vihāyasā tatra gato janakāyaś cābhiprasāditaḥ. api ca kim ekaikasya bhikṣor",
    "K10mkarmviu:580": " nāmagrahaṇena kṛtena yato bhagavān parinirva ... ntar yaḥ kaścid vinīto bhikṣur vā",
    "K10mkarmviu:581": " bhikṣuṇī vopāsako vopāsikā vā sarve te bhikṣubhir eva vinītāḥ. yaś ca yenābhiprasāditaḥ",
    "K10mkarmviu:582": " sa tasyācāryopādhyāyāś ca eta .... ta bhagavān mātāpitaraḥ pañca sthānāni pratyanuśaṃsamānāḥ",
    "K10mkarmviu:583": " putram icchanti. ācāryopādhyāyās tu kāruṇyān nirvāṇaṃ dharmaṃ deśayanti. anenāpi",
    "K10mkarmviu:584": " kāraṇena mātāpitṛbhya ācāryopādhyāyāḥ prativiśiṣṭatarā",
    "K10mkarmviu:585": " iti. ata evam āha bhagavān. mama bhikṣavo vacanaṃ śraddadhānair bhagavati paraḥ prasādaḥ",
    "K10mkarmviu:586": " kāryaḥ dharme saṃghe mātāpitṛṣv ācāryopādhyāyeṣu paraḥ prasādaḥ kāryaḥ. tad vo bhaviṣyati",
    "K10mkarmviu:587": " dīrgharātraṃ hitāya sukhāyeti. idaṃ karma deśāntaravipākam.",
    "K10mkarmviu:588": " (MKV 65)",
    "K10mkarmviu:589": " XXXIII. katamat karma yena samanvāgataḥ pudgalaḥ pūrvaṃ sukhito bhūtvā paścād duḥkhito",
    "K10mkarmviu:590": " bhavati. ucyate. ihaikatyo dānaṃ yācitaḥ samānaḥ pūrvaṃ prahṛṣṭaḥ pratijānīte pramudito",
    "K10mkarmviu:591": " dadāti. dattvā ca khalu pratisārī bhavati. sa yadā manuṣyeṣūpapadyate. āḍhyeṣu mahādhaneṣu",
    "K10mkarmviu:592": " mahābhogeṣu kuleṣūpapadyate. paścāt tasya te bhogāḥ parikṣayaṃ paryādānaṃ gacchanti.",
    "K10mkarmviu:593": " sa paścād daridro bhavati. yathāryagopakaḥ. tena kila kakucchande samyaksaṃbuddhe",
    "K10mkarmviu:594": " bhikṣusaṃghasya godhenur dattā. sa paścāt parair garhito na sādhukṛteyaṃ datteti.",
    "K10mkarmviu:595": " tena cittaṃ pradūṣitam. sa yatra yatropapadyate tatra tatra mahādhano bhavati. paścāt",
    "K10mkarmviu:596": " tena cittapradoṣeṇa daridro bhavati. paścime bhave 'pi rājagṛhe nagare (MKV 66)",
    "K10mkarmviu:597": " 'nyatarasmin gṛhe pratyājātaḥ. tasya jāyamānasya mātā kālagatā. anena mātā māritā",
    "K10mkarmviu:598": " jāyamānena mūlanakṣatre jāto 'yaṃ mā nirmūlaṃ kulaṃ kariṣyaty amaṅgalo 'yam iti mātrā",
    "K10mkarmviu:599": " sārdhaṃ śmaśāne utsṛṣṭaḥ. tatrāpi ca mātur ekastanāt kṣīraṃ pragharati tenaiva puṇyānubhāvena.",
    "K10mkarmviu:600": " vivṛddhaś ca bhagavatāgatya pravrājitaḥ. etac ca sarvam anupūrveṇa bhagavatā bhikṣūṇāṃ",
    "K10mkarmviu:601": " kathitam. evam anena pūrvaṃ kṣīradhenuḥ prasādajātena dattā paścād vipratisārī saṃvṛttaḥ.",
    "K10mkarmviu:602": " tasyedaṃ karmaphahm. yas tv asau pūrvakaś cittaprasādas tad evāsya mokṣabījam. yathā",
    "K10mkarmviu:603": " ca campāyāṃ mahānagaryām īśvaro gṛhapatiputraḥ. tena bhṛtyānāṃ haste sarvaṃ dhanaṃ",
    "K10mkarmviu:604": " caturdiśaṃ bāṇijyāya preṣitam. tac ca sarvaṃ deśāntaragataṃ vinaṣṭam. sa ca parakarmakaraḥ",
    "K10mkarmviu:605": " saṃvṛttaḥ. idaṃ karma yena samanvāgataḥ pudgalaḥ pūrvaṃ sukhito bhūtvā paścād duḥkhito bhavati.",
    "K10mkarmviu:606": " XXXIV. katamat karma yena samanvāgataḥ pudgalaḥ pūrvaṃ duḥkhito bhūtvā paścāt sukhito",
    "K10mkarmviu:607": " bhavati. ucyate. ihaikatyo dānaṃ samādāya yācitaḥ samānaḥ pratijānīte. kṛcchreṇa",
    "K10mkarmviu:608": " dadāti. dattvā tu dānaṃ paścāt prītim utpādayati. sa yadā manuṣyeṣūtpadyate daridreṣu",
    "K10mkarmviu:609": " kuleṣūtpadyate. tasya paścāt te bhogā abhivṛddhiṃ gacchanti. atra cāniruddhasyāvadānaṃ",
    "K10mkarmviu:610": " vaktavyam. tena kila rājagṛhe (MKV 67)",
    "K10mkarmviu:611": " śyāmākataṇḍulabhaktam upariṣṭhasya pratyekabuddhasya piṇḍapāto dattaḥ. taddivasam",
    "K10mkarmviu:612": " eva rājñā tuṣṭenāṣṭau mahāgrāmā dattāḥ. tac ca paścimakaṃ dāridryam. yathā tasyaiva",
    "K10mkarmviu:613": " vyākaraṇaṃ pūrvāparāntake sūtre. yathā ca śrāvastyāṃ daridrapuruṣeṇa svajanaphalāni",
    "K10mkarmviu:614": " yācitvā kṣetraṃ nītāni karṣaṇārthe. tasya patnyā paragṛhe bhājanam ādhāya vrīhim",
    "K10mkarmviu:615": " ānīya bhaktaṃ siddham. atha bhagavatā śāriputramaudgalyāyanamahākāśyapasubhūtiprabhṛtayaḥ",
    "K10mkarmviu:616": " ete uktāḥ. amukasya gṛhapater gṛhe prathamaṃ bhaikṣyaṃ grahītavyam iti. te ca sarve",
    "K10mkarmviu:617": " yathānupūrvaṃ tatra gatāḥ. sarvaiś ca tasmād bhaikṣyaṃ labdham. atha paścād bhagavān",
    "K10mkarmviu:618": " api gataḥ. tayā striyā jātaprasādayā pariśiṣṭaṃ bhaktaṃ sarvaṃ bhagavato dattaṃ praṇidhānaṃ",
    "K10mkarmviu:619": " ca karoti. anena bhagavan kuśalamūlena mā me bhūyaḥ kadācid dāridryaṃ syād iti. tathāstv",
    "K10mkarmviu:620": " iti bhagavatā pratiśrutam. tadahar eva tasya mahānidhānaṃ prādurbhūtam. tac chrutvā",
    "K10mkarmviu:621": " rājāprasenajit tasmin gṛhe gataḥ. tenoktam. asmākaṃ pūrvarājabhis te dīnārāḥ sthāpitā",
    "K10mkarmviu:622": " iti. gṛhapatinā tasya tato gṛhyāñjalipūro dattaḥ. aṅgāraḥ saṃvṛttaḥ. rājñā bhūyo",
    "K10mkarmviu:623": " gṛhapater dattāḥ. suvarṇaṃ saṃvṛttam. athā rājā prasenajid vismayajātaḥ. gatvā bhagavato",
    "K10mkarmviu:624": " nivedayati. bhagavān āha. puṇyanirjātā gṛhapater na grāhyā. sarvaṃ ca tadānupūrveṇa",
    "K10mkarmviu:625": " kathitam. evam eṣa yadā dātā bhavati duḥkhena yācitaḥ samānaḥ pratijānīte. duḥkhena (MKV 68)",
    "K10mkarmviu:626": " dadāti dattvā ca cittaṃ prasādayati. tena hetunā pūrvaṃ daridro bhūtvā paścān mahādhano",
    "K10mkarmviu:627": " bhavati. idaṃ karma yena samanvāgataḥ pudgalaḥ pūrvaṃ duḥkhito bhūtvā paścāt sukhito bhavati.",
    "K10mkarmviu:628": " XXXV. katamat karma yena samanvāgataḥ pudgalaḥ pūrvaṃ ca paścāc ca sukhito bhavati.",
    "K10mkarmviu:629": " ucyate. ihaikatyo dānaṃ yācitaḥ sa prahṛṣṭaḥ pratijānīte prahṛṣṭo dadāti. dattvāpi",
    "K10mkarmviu:630": " ca prītimān bhavati. sa yadā manuṣyeṣūpapadyate. āḍhyeṣu kuleṣūpapadyate mahādhaneṣu",
    "K10mkarmviu:631": " mahābhogeṣu. atra bhadrike nagare miṇḍhakaprabhṛtīnāṃ caturṇāṃ dānapatīnāṃ vipāko",
    "K10mkarmviu:632": " vaktavyaḥ. taiḥ kila tagaraśikhī pratyekabuddhaḥ piṇḍapātena pratipādilaḥ. atra vinayāvadānaṃ",
    "K10mkarmviu:633": " vaktavyam. idaṃ karma yena samanvāgataḥ pudgalaḥ pūrvaṃ ca paścāc ca sukhito bhavati.",
    "K10mkarmviu:634": " XXXVI. katamat karma yena samanvāgataḥ pudgalaḥ pūrvaṃ ca paścāc ca duḥkhito bhavati.",
    "K10mkarmviu:635": " ucyate. ihaikatyaḥ kalyāṇamitra virahito bhavati. sa dānaṃ na dadāti. na ca tena",
    "K10mkarmviu:636": " kiṃcit pāpakaṃ karma kṛtaṃ bhavati. sa yadā manuṣyeṣūpapadyate daridreṣu kuleṣūpapadyate.",
    "K10mkarmviu:637": " alpānnapānabhojaneṣu. yathā śrāvastyāṃ daridradārakasyāvadānaṃ varṇayanti. śrāvastyāṃ",
    "K10mkarmviu:638": " kila bhagavān piṇḍapātaṃ paryaṭati. tadā ca śrāvastyām ikṣudvādaśī nāma bhavati.",
    "K10mkarmviu:639": " bhagavatā cekṣūṇi labdhāni. anyatarasmin gṛhadvāre daridradārakas tiṣṭhati. sa bhagavantam",
    "K10mkarmviu:640": " ikṣūṇi yācati. bhagavataikaṃ dattam. sa (MKV 69)",
    "K10mkarmviu:641": " bhūyo yācatiḥ bhagavān āha. vatsa. ucyatām. necchāmīti te bhūyo dāsyāmīti. sa prāha.",
    "K10mkarmviu:642": " mayā bhagavan na kadācin necchāmīty uktaṃ pūrvam. bhagavān āha. vatsa. ucyatāṃ necchāmi",
    "K10mkarmviu:643": " bhagavan sarvāṇi dāsyāmīti. tenekṣulobhān necchāmīty uktam. bhagavatā sarvāṇi dattāni.",
    "K10mkarmviu:644": " athāryānandaḥ pṛcchati. bhagavan kim idam. bhagavān āha. na kadācid eṣa ānanda rūparasagandhasparśādīnāṃ",
    "K10mkarmviu:645": " tṛptapūrvo 'bhavat necchāmīti vā na kadācid uktapūrvam. tad etasya vacanaṃ tasya",
    "K10mkarmviu:646": " necchāmīti hetubhūtaṃ bhaviṣyati. āha ca.",
    "K10mkarmviu:647": " necchāmīty eṣa vyāhāro na kadācid udīritaḥ",
    "K10mkarmviu:648": " kuto rūpāṇi śabdāś ca gandhāḥ sparśāś ca vai kutah.",
    "K10mkarmviu:649": " ity evaṃ prārthayann eṣa nityaṃ bhramati bāliśaḥ",
    "K10mkarmviu:650": " necchāmīti praharṣeṇa yaiṣā vāk samudīritā",
    "K10mkarmviu:651": " hetur alpecchatā yaiṣā sa evāsya bhaviṣyati.",
    "K10mkarmviu:652": " idaṃ karma yena samanvāgataḥ pūrvaṃ ca paścāc ca duḥkhito bhavati.",
    "K10mkarmviu:653": " XXXVII. katamat karma yena samanvāgataḥ pudgala āḍhyo bhavati matsarī. ucyate. ihaikatyenālpamātraṃ",
    "K10mkarmviu:654": " dānaṃ dattaṃ bhavati śīlavati pātrabhūte na tu punas tyāgacittam abhyastaṃ bhavati.",
    "K10mkarmviu:655": " yadā manuṣyeṣūpapadyate. āḍhyeṣu kuleṣūpapadyate mahādhaneṣu mahābhogeṣu. tena dānaviśeṣeṇa",
    "K10mkarmviu:656": " yat tena punas tyāgacittam abhyastaṃ na bhavati sa tena karmaṇā matsarī bhavati.",
    "K10mkarmviu:657": " yathā śrāvastyāṃ (MKV 70)",
    "K10mkarmviu:658": " hilliśālagṛhapater avadānam. sa kila pūrvajanmani matsarī bhavati. atha tasya gṛhadvāre",
    "K10mkarmviu:659": " tagaraśikhī nāma pratyekabuddha āgataḥ. tasya bhikṣā dattā. tena dṛṣṭvādīyamānā tena",
    "K10mkarmviu:660": " kṣavaṇaye na ca bhikṣā dattā. sa ca pravrājitaḥ paribhraṣṭaḥ. sa tena karmaṇā divyamānuṣyakāḥ",
    "K10mkarmviu:661": " saṃpattayo 'nubhūya śrāvastyām agrakulikaputraḥ pratyājāto matsarī kālagataḥ. tasya",
    "K10mkarmviu:662": " dravyaṃ rājñā prasenajitāputrakaṃ gṛhītvā śatavarge āgame prasenajitsaṃyukteṣu rājopakīrṇakaṃ",
    "K10mkarmviu:663": " nāma sūtram. prasenajid bhagavataḥ kathayati. iha bhagavann agrakulikaḥ kālagataḥ.",
    "K10mkarmviu:664": " tasya mayāputrakaṃ svāpateyaṃ gṛhītam. bhagavān āha. katīyaṃ mahārāja gṛhapater dravyaṃ",
    "K10mkarmviu:665": " gṛhītam. sa āha. śataṃ bhagavan śatasahasrāṇāṃ yad āhataṃ pariśiṣṭaṃ dravyam aparimitam",
    "K10mkarmviu:666": " anāhatam. bhagavān āha. idaṃ tasya mahārāja saptamam aputrakaṃ dravyagrahaṇam. yat",
    "K10mkarmviu:667": " tena tagaraśikhī nāma pratyekabuddhaḥ piṇḍapātena pratipāditaḥ. tad asya karma parikṣīṇam.",
    "K10mkarmviu:668": " anyac ca kuśalamūlaṃ na kṛtam. tenādya prathamāyāṃ rātryāṃ mahāraurave narake pacyate.",
    "K10mkarmviu:669": " tatra bhagavān gāthā bhāṣate.",
    "K10mkarmviu:670": " dhanaṃ dhānyaṃ jātarūpaṃ gavāśvamaṇikuṇḍalam",
    "K10mkarmviu:671": " dāsakarmakarā bhṛtyā ye cānye anujīvinaḥ",
    "K10mkarmviu:672": " mriyamāṇasya nānveti nāpi ādāya gacchati.",
    "K10mkarmviu:673": " yat tena kṛtaṃ bhavati kalyāṇam atha pāpakam",
    "K10mkarmviu:674": " tad dhi tasya svakaṃ bhavati tac ca ādāya gacchati.",
    "K10mkarmviu:675": " tasmāt kuruta puṇyānāṃ nicayaṃ sāmparāyikam",
    "K10mkarmviu:676": " (MKV 71)",
    "K10mkarmviu:677": " puṇyāni paraloke 'smin pratiṣṭhā prāṇināṃ smṛtā",
    "K10mkarmviu:678": " gṛhe tiṣṭhati kāyo 'yaṃ śmaśāne priyabāndhavāḥ",
    "K10mkarmviu:679": " sukṛtaṃ duṣkṛtaṃ caiva gacchantam anugacchati.",
    "K10mkarmviu:680": " ayaṃ pudgala āḍhyo bhavati matsarī.",
    "K10mkarmviu:681": " XXXVIII. katamat karma yena samanvāgataḥ pudgalo daridro bhavati tyāgavān. ucyate.",
    "K10mkarmviu:682": " ihaikatyena pudgalena bahu dānaṃ dattaṃ bhavati. tiryaggateṣu manuṣyeṣu ca duḥśīleṣv",
    "K10mkarmviu:683": " abrahmacāriṣu. punaḥ punas tyāgacittam abhyastam. sa yadā manuṣyeṣūpapadyate daridro",
    "K10mkarmviu:684": " bhavati tyāgavān tena dānābhyāsena. yat tu tenāpātrabhūteṣu dānaṃ dattaṃ tena daridraḥ.",
    "K10mkarmviu:685": " yathā śrāvastyāṃ tatra vinaye tantravāyasya nidānaṃ varṇayanti. sa tyāgavān daridraś",
    "K10mkarmviu:686": " ca. punaḥ punas tyāgacittam abhyastam. idaṃ karma yena samanvāgataḥ pudgalo daridro bhavati tyāgavān.",
    "K10mkarmviu:687": " XXXIX. katamat karma yena samanvāgataḥ pudgala āḍhyo bhavati tyāgavān. ucyate. ihaikatyena",
    "K10mkarmviu:688": " pudgalena bahu dānaṃ dattaṃ bhavati śīlavatsu pātrabhūteṣu. punaḥ punas tyāgacittam",
    "K10mkarmviu:689": " abhyastaṃ bhavati. sa tena karmaṇā yadā manuṣyeṣūpapadyate. āḍhyeṣu kuleṣūpapadyate",
    "K10mkarmviu:690": " mahādhaneṣu mahābhogeṣu. yat tu tena punaḥ punas tyāgacittam abhyastaṃ tena tyāgavān",
    "K10mkarmviu:691": " bhavati. yathānāthapiṇḍadena kila krakucchande samyaksaṃbuddhe jetavanaṃ niryātitam.",
    "K10mkarmviu:692": " vihāraś ca kāritaḥ. evaṃ kanakamunau samyaksaṃbuddhe kāśyape sarvārthasiddhe ca.",
    "K10mkarmviu:693": " bhūyaś ca maitreyasya suvarṇāstīrṇaṃ niryātayiṣyati. idaṃ karma yena samanvāgataḥ",
    "K10mkarmviu:694": " pudgala āḍhyo bhavati tyāgavān.",
    "K10mkarmviu:695": " XL. katamasya pudgalasyāyuḥ kṣīṇaṃ na karma. ucyate. yaḥ pudgalo narakāc cyuto narakeṣūpapadyate. tiryagbhyaś cyutas (MKV 72)",
    "K10mkarmviu:696": " tiryakṣūpapadyate. yamalokāc cyuto yamaloke upapadyate. devebhyaś cyuto deveṣūpapadyate.",
    "K10mkarmviu:697": " yathā varṣākārasya brāhmaṇasya punaḥ punaḥ kālagatasya markaṭopapattiḥ. yathā kāśmīrāyāṃ",
    "K10mkarmviu:698": " pūrvoktasya gṛhapateḥ punaḥ punaḥ paśūpapattiḥ. yathā ca śrāvastyāṃ kaścid daridraḥ",
    "K10mkarmviu:699": " kuṭumbī kālagataḥ. tasya gṛhadvāre balīvardo vraṇībhūtena skandhena tiṣṭhati. sa",
    "K10mkarmviu:700": " gṛha āsaktacittaḥ kuṭumbī tasya balīvardasya skandhe kṛmiḥ pratyājātaḥ. upapannamātraś",
    "K10mkarmviu:701": " ca kākena bhakṣitaḥ. punas tatraiva kṛmiḥ pratyājātaḥ. sa evaṃ saptakṛtva ekadivasena",
    "K10mkarmviu:702": " kālagataḥ. upapannamātraś ca kākena bhakṣitaḥ. yathā cāryamahāmaudgalyāyano magadheṣu",
    "K10mkarmviu:703": " bhaikṣyaṃ paryaṭamāno 'nyatamagṛhadvāram anuprāptaḥ. tasmiṃś ca gṛhe gṛhapatiḥ patnīsahito",
    "K10mkarmviu:704": " matsyamāṃsaprakāreṇa bhojanaṃ bhuṅkte. putreṇa paryaṅkagatena kṛṣṇā cāsya kukkurī",
    "K10mkarmviu:705": " puraḥ sthitā. sa tasya matsyā sthīni kṣipati. atḥa sa gṛhapatir mahāmaudgalyāyanaṃ",
    "K10mkarmviu:706": " dṛṣṭvāha. gamyatām ārya nāsti kāścid atra yo bhikṣāṃ dāsyati. sa khalu saṃprasthitaḥ.",
    "K10mkarmviu:707": " taśmiṃś ca gṛhadvāre deśāntarābhyāgatāḥ puruṣā vidvāṃsaḥ pūrvasthitāḥ te taṃ dṛṣṭvā",
    "K10mkarmviu:708": " vismayaṃ prāptāḥ. aho āścaryam ayaṃ nāma ṛddhimatām agryaḥ yena nandopanandau nāgarājānau",
    "K10mkarmviu:709": " vinītau vaijayantaś ca prāsādo vāmapādāṅguṣṭhena kampitaḥ śakro vismāpitaḥ trisāhasraṃ",
    "K10mkarmviu:710": " lokadhātuṃ nimeṣāntaracārī sa nāma bhikṣām adattvā visarjitaḥ. atha sthaviras teṣāṃ",
    "K10mkarmviu:711": " saṃvejanārtham āha. vatsa. naitad āścaryam. puruṣā ūcuḥ. atha kim anyad āścaryaṃ",
    "K10mkarmviu:712": " vismayakāraṇam. sa uvāca. ya eṣa gṛhapatir matsyamāṃsaprakārair bhojanaṃ (MKV 73)",
    "K10mkarmviu:713": " bhuṅkte eṣa matsyaḥ asya gṛhapateḥ pitā. tena yā eṣāsya gṛhasya pṛṣṭhataḥ puṣkariṇī",
    "K10mkarmviu:714": " ataḥ prabhūtamatsyān uddhṛtyoddhṛtya bhakṣitāḥ. sa kālagato 'traiva matsyaḥ pratyājātaḥ.",
    "K10mkarmviu:715": " sa eṣo 'nekaśa uddhṛtyoddhṛtya bhakṣyate. atraiva ca bhūyo bhūya upapadyate. yāpy",
    "K10mkarmviu:716": " eṣā kukkurī asyaiva gṛhapater mātā. etayā lobhadoṣeṇa na kiṃcid dānaṃ dattam. na",
    "K10mkarmviu:717": " ca śīlaṃ sevitam. kevalaṃ kulavaṃśārthaṃ dravyaṃ paripālitam. sātraiva gṛhe āsaktacittā",
    "K10mkarmviu:718": " kālagatā kukkurīṣu pratyājātā. kālagatā bhūyo bhūyo 'traivopapadyate. sarvāṃ ca rātrīṃ",
    "K10mkarmviu:719": " gṛhaṃ samantāt paryaṭati. mātra kaścit praviśed iti. atha yas tv eṣa putraḥ paryaṅke",
    "K10mkarmviu:720": " kṛtaḥ eṣo 'syā eva striyāḥ pracchannabhartā anena ca gṛhapatinā śrutam. eṣā te patnī",
    "K10mkarmviu:721": " parapuruṣavyāsaktā jāteti. sa eṣa gṛhapatir grāmāntara gamanavyapadeśena gṛhān niṣkrāntaḥ.",
    "K10mkarmviu:722": " eṣāpi strī parapuruṣeṇa saha śayitā. anena gṛhapatinā rātrāv āgamya puruṣo ghātitaḥ.",
    "K10mkarmviu:723": " so 'syām eva striyām āraktacittas tenaiva snehānubandhena kukṣav upapannaḥ. paśya",
    "K10mkarmviu:724": " vatsa yaḥ pitā caiva tasya sa maṃsāni bhakṣayati. yā mātā janitrī tasyā matsyakaṇtakāsthikāni",
    "K10mkarmviu:725": " dadāti. yaś ca śatruḥ kruddhena māritaḥ pāradārikaḥ taṃ paryaṅkena dhārayati. eṣa",
    "K10mkarmviu:726": " saṃsāradoṣo nirvedaḥ kāryaḥ. idam atrāścaryakāraṇam. atha sa bhikṣur mahāmaudgalyāyana",
    "K10mkarmviu:727": " etad evārthaṃ sarvaṃ paścimajanatāsaṃvejanārthaṃ ślokena saṃgṛhītavān. yathāha.",
    "K10mkarmviu:728": " pitur maṃsāni khādate mātuḥ kṣipati kaṇṭakān",
    "K10mkarmviu:729": " bhāryā jāraṃ ca poṣeti loko mohatamovṛtaḥ.",
    "K10mkarmviu:730": " ayaṃ pudgalo yasyāyuḥ kṣīṇaṃ na karma.",
    "K10mkarmviu:731": " (MKV 74)",
    "K10mkarmviu:732": " XLI. katamasya pudgalasya karma kṣīṇaṃ nāyuḥ. ucyate. yaḥ pūrvaṃ sukhito bhūtvā paścād",
    "K10mkarmviu:733": " duḥkhito bhavati. pūrvaṃ yo duḥkhito bhūtvā paścāt sukhito bhavati. asya pudgalasya karma kṣīṇaṃ nāyuḥ.",
    "K10mkarmviu:734": " XLII. katamasya pudgalasya karma kṣīṇam āyuś ca. ucyate. yaḥ pudgalo narakāc cyutas",
    "K10mkarmviu:735": " tiryakṣūpapadyate. tiryagbhyaś cyuto yamaloke upapadyate. yamalokāc cyuto manuṣyeṣūpapadyate.",
    "K10mkarmviu:736": " tataś cyuto deveṣūpapadyate. yathā śrāvastyāṃ vaṇikputra udyānaṃ gataḥ puṣpahetoḥ",
    "K10mkarmviu:737": " patnīvacanenāśokavṛkṣam ārūḍhaḥ. sā ca vṛkṣaśākhā viśīrṇā. sa pāṣāṇaśilāyāṃ patitaḥ",
    "K10mkarmviu:738": " kālagataḥ. tatra mahājanakāyo rudati. atha bhikṣavo divāvihāraṃ gatāḥ. taṃ dṛṣṭvā",
    "K10mkarmviu:739": " saṃvignā bhagavato nivedayanti. bhagavann aho anityatā. atrodyāne gṛhapatiputro bālo",
    "K10mkarmviu:740": " 'bhuktabhogo 'śokavṛkṣāt patitaḥ kālagatah. tatra mahājanakāyaḥ saṃnipatitaḥ rauravasadṛśaś",
    "K10mkarmviu:741": " ca śabdaḥ śrūyate. bhagavān āha. eṣa eva bhikṣavaḥ gṛhapatiputraḥ pūrvaṃ mahāsamudre",
    "K10mkarmviu:742": " 'nyatarasmiṃ nāgakule upapannaḥ. sa tatra jātamātra eva strīsahitaḥ krīḍamāno garuḍenoddhṛtya",
    "K10mkarmviu:743": " bhakṣitaḥ. tatra nāgakanyā rudanti iha striyo rudanti. sa ca yasyāḥ striyā vacanenāśokavṛkṣam",
    "K10mkarmviu:744": " ārūḍhas tasyopary āghātaṃ kṛtavān. asyā doṣeṇāhaṃ vṛkṣam ārūḍhaḥ. kruddhaḥ kālagato",
    "K10mkarmviu:745": " narakeṣūpapannaḥ. asya pudgalasya karma kṣīṇam āyuś ca.",
    "K10mkarmviu:746": " XLIII. katamasya pudgalasya puṇyāni ca kṣīṇāni āyuś ca. (MKV 75)",
    "K10mkarmviu:747": " ucyate. yathā sa eva hilliśālī gṛhapatiḥ. yathā bhagavan āha. tasya punar mahārāja",
    "K10mkarmviu:748": " gṛhapates tac ca kuśalaṃ karma parikṣīṇam anyac ca na kṛtam. so 'dya prathamarātrīṃ",
    "K10mkarmviu:749": " raurave pacyate. yathā rājā prasenajid rājyād bhraṣṭo rājagṛham anuprāptaḥ. sa tatra",
    "K10mkarmviu:750": " purāṇamūlakapattrāṇi mukhe prakṣipya khādan puruṣeṇākṣiptaḥ. śyāsupūrṇena mnkhenātha",
    "K10mkarmviu:751": " maraṇaṃ mṛtaḥ. pratyekabuddhapūrvas tasya [pūrvasya?",
    "K10mkarmviu:752": " ] piṇḍapātasya vipākena. ayaṃ pudgalo yasyāyuś ca kṣīṇaṃ puṇyāni ca.",
    "K10mkarmviu:753": " XLIIIbis. katamasya pudgalasya nāyuḥ kṣīṇaṃ [na] karma. api tu kleśāḥ kṣīṇāḥ. ucyate.",
    "K10mkarmviu:754": " śrotaāpannasya. sakṛdāgāminaḥ. anāgāminaḥ. pratyekabuddhasya. ayaṃ pudgalo yasya",
    "K10mkarmviu:755": " nāyuḥ kṣīṇaṃ [na] karma. api tu kleśāḥ kṣīṇāḥ.",
    "K10mkarmviu:756": " XLIV. katamaḥ pudgalaḥ kāyena sukhī na cittena. ucyate. kṛtapuṇyaḥ pṛthagjanaḥ kāyena",
    "K10mkarmviu:757": " sukhī na cittena. yathā mahādhanabrāhmaṇagṛhapatayo rājā ca māndhātā. ayaṃ pudgalaḥ",
    "K10mkarmviu:758": " kāyena sukhī na cittena.",
    "K10mkarmviu:759": " XLV. katamaḥ pudgalaś cittena sukhī na kāyena. ucyate. yathārhann apuṇyaḥ cittena",
    "K10mkarmviu:760": " sukhī na kāyena. yathārya śoṇottaras tena kila pūrvajanmani pratyekabuddhasya snāyato",
    "K10mkarmviu:761": " gomayapiṇḍakaḥ kapikacchumiśraḥ snānārthaṃ dattaḥ. tena karma vipākena kuṣṭhena śarīraṃ",
    "K10mkarmviu:762": " viśīryati. tathā hi gāthā bhāṣitā.",
    "K10mkarmviu:763": " (MKV 76)",
    "K10mkarmviu:764": " karmāṇi nūnaṃ balavattarāṇi karmabhyo vajrakalpebhyaḥ",
    "K10mkarmviu:765": " yatra vaśībhūto 'ham anubhavāmi duḥkhāni karmāṇi.",
    "K10mkarmviu:766": " yathā ca jaṅghākāśyapaḥ. tena kila vārāṇasyāṃ pratyekabuddhasya pratiśrutam. bhaktaṃ",
    "K10mkarmviu:767": " dāśyāmīti. sa tasya mahatā pariśrameṇa kālātikramaṇe āsanne bhaktaṃ dattavān. sa",
    "K10mkarmviu:768": " tena karmaṇā paścime janmani vītarāgo 'pi bhūtvā pūrvāhṇe piṇḍapātaṃ paryaṭati. kālātikramaṇe",
    "K10mkarmviu:769": " āsanne kathaṃcid bhaktaṃ labhate. tathāsya jaṅghākāśyapa eva nāma. ayaṃ pudgalaś",
    "K10mkarmviu:770": " cittena sukhī na kāyena.",
    "K10mkarmviu:771": " XLVI. katamaḥ pudgalaḥ kāyena sukhī cittena ca. ucyate. arhan kṣīṇāsravaḥ kṛtapuṇyaḥ.",
    "K10mkarmviu:772": " yathā kaśmīrarājā dharmayaśaḥputro bakulaḥ. tathā hy asya siṃhanādaḥ. aśītir me āyuṣmanto",
    "K10mkarmviu:773": " varṣāṇi pravrajitasya na kadācid vyādhir bhūtapūrvaḥ. antataḥ śiro'rtimātram api.",
    "K10mkarmviu:774": " tena kila vārāṇasyāṃ gāndhikabaṇijā bhūtvā kakucchandaḥ samyaksaṃbuddhaḥ saśrāvakasaṃgho",
    "K10mkarmviu:775": " glānabhaiṣajyenopanimantrito bhikṣuṇā cārhatā ekā harītakī gṛhītā. sa tasya karmaṇo",
    "K10mkarmviu:776": " vipākena nirābādhaḥ. ārogyaparamā lābhā uktā bhagavatā. yathā cāryāniruddhaḥ kathayati.",
    "K10mkarmviu:777": " tasya khalv āyuṣmantaḥ piṇḍapātasya vipākena saptakṛtvaḥ praṇīte trayastriṃśadevanikāye",
    "K10mkarmviu:778": " upapannaḥ saptakṛtvo manuṣyeṣu rājyaṃ kāritam. tasyaiva ca piṇḍapātasya (MKV 77)",
    "K10mkarmviu:779": " vipākenārhatvaphalalābhī cīvarapiṇḍapātaśayanāsanaglānapratyayabhaiṣajyapariṣkārāṇāṃ",
    "K10mkarmviu:780": " lābhī. tathā hi tasya bhagavatā durbhikṣe pañca bhikṣuśatāni dattāni. tasya puṇyānubhāvena",
    "K10mkarmviu:781": " sarveṣāṃ divyam anantabhaktaṃ prādurbhavati. ayaṃ pudgalaḥ kāyena sukhī cittena ca.",
    "K10mkarmviu:782": " XLVII. katamaḥ pudgalo na kāyena sukhī na cittena ca. akṛtapuṇyāḥ pṛthagjanā utsannakulavaṃśā",
    "K10mkarmviu:783": " vastrānnapānavirahitāḥ paragṛheṣu hiṇḍanti. tathā vyādhibhiḥ kuṣṭhakṣayakāsajvarapāṇḍurogadadrupāmādibhiḥ",
    "K10mkarmviu:784": " parigatā hastapādavikalāś cakṣurvihīnāś ca. ayaṃ pudgalo na kāyena sukhī na cittena.",
    "K10mkarmviu:785": " XLVIII. katamat karma yena samanvāgataḥ pudgalo 'pāyeṣūpapanno 'bhirūpo bhavati prāsādikaḥ",
    "K10mkarmviu:786": " snigdhakāyaḥ snigdhacchavir nayanābhirāmo darśanīyaḥ. ucyate. yaḥ pudgalo rāgasamutthitena",
    "K10mkarmviu:787": " dauḥśīlyena samanvāgataḥ apāyeṣūpapadyate. yathā mayūraśukasārikākāraṇḍavacakravākaprabhṛtayaḥ.",
    "K10mkarmviu:788": " idaṃ karma yena samanvāgataḥ pudgalo 'pāyeṣūpapanno 'bhirūpo bhavati prāsādikaḥ snigdhakāyaḥ",
    "K10mkarmviu:789": " snigdhacchavir nayanābhirāmo darśanīyaḥ.",
    "K10mkarmviu:790": " XLIX. tatra katamat karma yena samanvāgataḥ pudgalo 'pāyeṣūpapanno durvarṇo bhavati",
    "K10mkarmviu:791": " rūkṣakāyo ghoradarśanaḥ. ucyate. yaḥ pudgalo dveṣasamutthitena dauḥśīlyena samanvāgato",
    "K10mkarmviu:792": " 'pāyeṣūpapadyate. yathā siṃhavyāghrakākaśṛgālakṛṣṇasarpapretapiśācādayaḥ. idaṃ karma",
    "K10mkarmviu:793": " yena apāyeṣūpapanno durvarṇo bhavati rūkṣakāyo ghoradarśanaḥ.",
    "K10mkarmviu:794": " L. tatra katamat karma yena samanvāgataḥ pudgalo 'pāyeṣūpapanno durgandho bhavati",
    "K10mkarmviu:795": " jihmendriyo 'vyaktendriyaḥ. ucyate. yaḥ pudgalo mohasamutthitena dauḥśīlyena samanvāgataḥ",
    "K10mkarmviu:796": " apāyeṣūpapadyate. (MKV 78)",
    "K10mkarmviu:797": " yathā chuchundarīkṛmyajagarayūkāmakṣikādayo yathā śarīre viṃśatikṛmijātayaḥ. idaṃ karma yena samanvāgataḥ pudgalo 'pāyeṣūpapanno durgandho bhavati jihmendriyo 'vyaktendriyaḥ.",
    "K10mkarmviu:798": " LI. daśākuśalāḥ karmapathāḥ. katame daśa. trividhaṃ kāyakarma. caturvidhaṃ vākkarma.",
    "K10mkarmviu:799": " trividhaṃ manaskarma. eṣāṃ daśānām akuśalānāṃ karmapathānāṃ vipākena daśānāṃ bāhyānāṃ",
    "K10mkarmviu:800": " bhāvānām abhivṛddhir bhavati.",
    "K10mkarmviu:801": " LII. prāṇātipātasyākuśalakarmapathasya vipākena pṛthivyā ojaś ca tejaś cāntardhīyate. tasyaiva ca karmaṇo vipākenālpāyur bhavati.",
    "K10mkarmviu:802": " LIII. adattādānasyākuśalasya karmapathasya vipākena pṛthivyām aśaniśukaśalabhamūṣikakīṭaprabhṛtayaḥ sasyaghāsakā utpadyante. tasyaiva karmaṇo vipākena bhogavyasanam adhigacchati.",
    "K10mkarmviu:803": " LIV. kāmamithyācārasyākuśalasya karmapathasya vipākena pṛthivyāṃ tṛṇadarbhādīni durgandhīni",
    "K10mkarmviu:804": " prādurbhavanti. tasyaiva karmaṇo vipākena saṃpannagṛhāvāsaṃ praviśanti. atrāvadānaṃ",
    "K10mkarmviu:805": " śvabhrapadasya susudhī dārikā kāsirājñaḥ patnī devāvataraṇe kālodayinaḥ pūrvajanmany avadānaṃ vaktavyam.",
    "K10mkarmviu:806": " LV. mṛṣāvādasyākuśalasya karmapathasya vipākena mukharogadantarogagalarogamukhadaurgandhyādīni (MKV 79)",
    "K10mkarmviu:807": " prādurbhavanti. tasyaiva karmaṇo vipākenābhūtākhyānaṃ pratilabhate.",
    "K10mkarmviu:808": " LVI. piśunavacanasyākuśalasya karmapathasya vipākena pṛthivyāṃ śarkarakaṭhallyādīni",
    "K10mkarmviu:809": " duḥkhasaṃsparśādīni prādurbhavanti. tasyaiva karmaṇo vipākena jātivyasanā mitravyasanā",
    "K10mkarmviu:810": " bhavanti bhedyaḥ parivāraś ca bhavati.",
    "K10mkarmviu:811": " LVIl. paruṣavacaso 'kuśalakarmapathasya vipākena pāṃśurajodhūlivātavṛṣṭyādīni prādurbhavanti. tasyaiva karmaṇo vipākenāmanojñaśabdaśravaṇadarśanāny",
    "K10mkarmviu:812": " LVIII. saṃbhinnapralāpasyākuśalasya karmapathasya vipākena ... kandaraśvabhrādīni prādurbhavanti. tasyaiva karmaṇo vipākenānādeyavacanā bhavanti.",
    "K10mkarmviu:813": " LIX. abhidhyāyā akuśalasya karmapathasya vipākena vrīhiyavagodhūmādīnāṃ sasyānāṃ tuṣapalālādīni prādurbhavanti. tasyaiva karmaṇo vipākena paraprārthanīyabhogā",
    "K10mkarmviu:814": " LX. vyāpādasyākuśalakarmapathasya vipākena prabhūte upte niṣphalaṃ sasyaṃ bhavati. tasyaiva karmaṇo vipākena pratikūladarśano bhavati.",
    "K10mkarmviu:815": " LXI. mithyādṛṣṭer akuśalasya karmapathasya vipākena tiktakaṭukabhāvāny (MKV 80)",
    "K10mkarmviu:816": " api picumandakoṣātakīviṣatiktālābuprabhṛtīni phalāni prādurbhavanti. mithyādṛṣṭer",
    "K10mkarmviu:817": " akuśalasya karmapathasya vipākena nāstikyavādī bhavati. ucchedadṛṣṭiḥ lokāyatādiṣu",
    "K10mkarmviu:818": " ca śāstreṣu prasādo bhavati. yathā padāśvasya rājaputrasya yaḥ kumārakāśyapena śvetikāyāṃ",
    "K10mkarmviu:819": " vinīto lokāyatikaḥ. yathā yathā sattvā imān daśākuśalān karmapathān bhāvayanti tathaiṣāṃ",
    "K10mkarmviu:820": " daśānāṃ bāhyānāṃ bhāvānām atīva prādurbhāvo bhavati. anenaiva ca kāraṇena mahāsaṃvartakalpe",
    "K10mkarmviu:821": " bhaviṣyati samayo 'nāgate 'dhvani yat tilā bhaviṣyanti tilapiṣṭaṃ bhaviṣyati tailaṃ",
    "K10mkarmviu:822": " na bhaviṣyati ikṣur bhaviṣyati ikṣuraso na bhaviṣyati guḍo na bhaviṣyati. na khaṇḍaṃ",
    "K10mkarmviu:823": " bhaviṣyati na śarkarā bhaviṣyanti. gāvo bhaviṣyanti kṣīraṃ bhaviṣyati dadhi bhaviṣyati",
    "K10mkarmviu:824": " navanītaṃ na bhaviṣyati na ghṛtaṃ na gḥrtamaṇḍo bhaviṣyati. evam anupūrveṇa sarveṇa",
    "K10mkarmviu:825": " sarve rasā antardhāsyanti.",
    "K10mkarmviu:826": " (MKV 81) [notes only]",
    "K10mkarmviu:827": " (MKV 82)",
    "K10mkarmviu:828": " LXII. katame daśānuśaṃsā madhyadeśe caturmahācaityalumbinīmahābodhiprabhṛtiṣu tathāgatacaityāñjalikarmapraṇipāte.",
    "K10mkarmviu:829": " ucyate. madhyadeśe janma pratilabhate. udārāṇi ca vastrāṇi pratilabhate. udāraṃ kulaṃ",
    "K10mkarmviu:830": " pratilabhate. udāraṃ vayaḥ pratilabhate. udāraṃ svaraṃ pratilabhate. udārāṃ pratibhānatāṃ",
    "K10mkarmviu:831": " pratilabhate. udārāṃ śraddhāṃ pratilabhate. udāraṃ śīlaṃ pratilabhate. udāraṃ śrutaṃ",
    "K10mkarmviu:832": " pratilabhate. udāraṃ tyāgaṃ pratilabhate. udārāṃ smṛtiṃ pratilabhate. udārāṃ prajñāṃ",
    "K10mkarmviu:833": " pratilabhate. asyoddānam. deśavastrakularūpasvarapratibhānatāśraddhāśīlaśrutatyāgān",
    "K10mkarmviu:834": " smṛtimān bhavati prajñāvān tathāgatasya buddhaprasādaṃ kṛtvāñjaliṃ labhate dhīraḥ (MKV 83)",
    "K10mkarmviu:835": " saprajña udāram āśravakṣayam. uktaṃ ca sūtre. ye kecid ānanda caityacaryāṃ caramāṇāḥ",
    "K10mkarmviu:836": " prasannacittāḥ kālaṃ kariṣyanti. yathā bhallo nikṣiptaḥ pṛthivyāṃ tiṣṭhate evaṃ kāyasya",
    "K10mkarmviu:837": " bhedāt svargeṣūpapatsyanti.",
    "K10mkarmviu:838": " (MKV 84)",
    "K10mkarmviu:839": " LXIII. katame daśānuśaṃsās tathāgatacaityavandanāyām. ucyate. abhirūpo bhavati. susvaraḥ.",
    "K10mkarmviu:840": " ādeyavākyaḥ. pariṣadam upasaṃkrāntaḥ pariṣadam āvarjayati priyo bhavati devamanuṣyāṇām.",
    "K10mkarmviu:841": " maheśākhyo bhavati. maheśākhyaiḥ samāgamo sattvaiḥ bhavati. buddhair buddhaśrāvakaiś",
    "K10mkarmviu:842": " ca samāgamo bhavati. mahābhogo bhavati. svargeṣūpapadyate. kṣipraṃ ca parinirvāti.",
    "K10mkarmviu:843": " ime daśānuśāṃsās tathāgatacaityavandanāyāḥ.",
    "K10mkarmviu:844": " (MKV 85)",
    "K10mkarmviu:845": " LXIV. katame daśānuśaṃsāś chattrapradānasya. ucyate. chattrabhūto bhavati lokasya.",
    "K10mkarmviu:846": " anavatapto bhavati kāyena anavatapto bhavati cittena. ādhipatyasaṃvartanīyaṃ cānena",
    "K10mkarmviu:847": " karma kṛtaṃ bhavaty upacitam. punaḥ punaś ca rājā bhavati cakravartī. maheśākhyo",
    "K10mkarmviu:848": " bhavati. maheśākhyaiḥ sattvaiḥ samāgamo bhavati buddhair buddhaśrāvakaiś ca samāgamo",
    "K10mkarmviu:849": " bhavati. mahābhogo bhavati. svargeṣūpapadyate. kṣipraṃ ca parinirvāti.",
    "K10mkarmviu:850": " a) atra gaṅgāsaṃtāre bhagavataḥ pratyekabuddhasya stūpe dattasya chattrasya vipāko varṇyate. yathā cāryasundaranando vyākaroti.",
    "K10mkarmviu:851": " jentākasya ca snānena tālasyālepanena ca",
    "K10mkarmviu:852": " ekacchattrapradānāc ca prāptā me suvarṇavarṇatā.",
    "K10mkarmviu:853": " evamādi chattrapradānasya vipāko vaktavyaḥ. āha ca.",
    "K10mkarmviu:854": " (MKV 86) [notes only]",
    "K10mkarmviu:855": " (MKV 87)",
    "K10mkarmviu:856": " yad dhāryate pravaradaṇḍam udārarūpaṃ",
    "K10mkarmviu:857": " kodaṇḍadāmaparimaṇḍitavastikośam",
    "K10mkarmviu:858": " chattraṃ viśālam amalaṃ śaśimaṇḍalābham",
    "K10mkarmviu:859": " chattrapradānajanitena jagaddharasya.",
    "K10mkarmviu:860": " śrīcihnabhūtaṃ maṇihemadaṇḍam",
    "K10mkarmviu:861": " paṭojjvalaṃ kāñcanam ātapatram",
    "K10mkarmviu:862": " yad dhāryate mūrdhni narādhipasya",
    "K10mkarmviu:863": " chattrapradānena jagaddharasya",
    "K10mkarmviu:864": " ime daśānuśaṃsaś chattrapradānasya.",
    "K10mkarmviu:865": " LXV. katame daśānuśaṃsā ghaṇṭāpradānasya. ucyate. abhirūpo bhavati. susvaro bhavati.",
    "K10mkarmviu:866": " manojñabhāṣī bhavati. kalaviṅkarutabhāṣī bhavati. ādeyavākyo bhavati. nityaṃ saṃprahāryajāto",
    "K10mkarmviu:867": " bhavati. punaḥ punar ānandaṃ śabdaṃ śṛṇoti. svargeṣūpapadyate. mahābhogaś ca bhavati.",
    "K10mkarmviu:868": " kṣipraṃ ca parinirvāti.",
    "K10mkarmviu:869": " a) yathā viśākhayā mṛgāramātrā bhagavān pṛṣṭaḥ. kathaṃ mama prāsāde nityaṃ kālaṃ pañcāṅgikaṃ tūryaṃ sadaiva vadet. bhagavān (MKV 88)",
    "K10mkarmviu:870": " āha. sarvasvaropetāṃ ghaṇṭām āropaya. evaṃ te nityaṃ kālaṃ prāsāde pañcāṅgikatūryaśabdo bhaviṣyati. anavadyaś ca. ime daśa guṇā ghaṇṭāpradānasya.",
    "K10mkarmviu:871": " (MKV 89)",
    "K10mkarmviu:872": " LXVI. katame daśa guṇā vastrapradānasya. ucyate. ślakṣṇachavir bhavati. snigdhacchavir",
    "K10mkarmviu:873": " bhavati. na carajaś cailaṃ kāye śliṣyati. hrīrapatrāpyasaṃpanno bhavati priyadarśano",
    "K10mkarmviu:874": " bhavati prabhūtavastro bhavati lābhī ca bhavati sūkṣmāṇāṃ vastrāṇām āstaraṇānām.",
    "K10mkarmviu:875": " mahābhogo bhavati. svargeṣūpapadyate kṣipraṃ ca parinirvāti. yathoktaṃ bhagavatā",
    "K10mkarmviu:876": " devatāsūtre. vastraprado bhavati varṇavān. ime daśa guṇānuśaṃsā vastrapradānasya.",
    "K10mkarmviu:877": " (MKV 90)",
    "K10mkarmviu:878": " LXVII. katame daśānuśaṃsā āsanapradānasya. ucyate. gurusthānīyo bhavati lokasya.",
    "K10mkarmviu:879": " priyadarśano bhavati. prāsādiko bhavati. paṇḍitajanābhigamyo bhavati. yaśaḥ kīrtiś",
    "K10mkarmviu:880": " cāsya loke prathitā bhavati. sukhasaumanasyabahulo bhavati. svadeśe 'bhiramati. āsanair",
    "K10mkarmviu:881": " avaikalyaṃ bhavati. upasthāyakair avaikalyaṃ bhavati. mahābhogaś ca bhavati. svargeṣūpapadyate.",
    "K10mkarmviu:882": " kṣipraṃ ca parinirvāti. ime daśa guṇā āsanapradānasya.",
    "K10mkarmviu:883": " (MKV 91)",
    "K10mkarmviu:884": " LXVIII. katame daśānuśaṃsā bhājanapradānasya. ucyate. bhājanabhūto bhavati guṇānāṃ",
    "K10mkarmviu:885": " snigdhasaṃtatir bhavati. na ca tṛṣābahulo bhavati. tṛṣārtasya pānīyaṃ prādurbhavati.",
    "K10mkarmviu:886": " na ca preteṣūpapadyate. bhājanair avaikalyaṃ bhavati. mahābhogaś ca bhavati. svargeṣūpapadyate.",
    "K10mkarmviu:887": " kṣipraṃ ca parinirvāti. ime daśānuśaṃsā bhājanapradānasya.",
    "K10mkarmviu:888": " (MKV 92)",
    "K10mkarmviu:889": " LXIX. katame daśānuśaṃsā bhojanapradānasya. ucyate. balavān bhavati. varṇavān bhavati.",
    "K10mkarmviu:890": " sukhito bhavati. pratibhānavān bhavati. dīrghāyur bhavati. mahājanābhigamyo bhavati.",
    "K10mkarmviu:891": " priyadarśano bhavati. mahābhogaś ca bhavati. svargeṣūpapadyate. kṣipraṃ ca parinirvāti.",
    "K10mkarmviu:892": " a) yathoktaṃ bhagavatā vaiśālyāṃ siṃhasya rājaputrasya. dadan siṃha priyo bhavati.",
    "K10mkarmviu:893": " santo janā bhajanti. kalyāṇaśabdo bhavati. viśāradaḥ parṣadam avagāhati. kālagato deveṣūpapadyate.",
    "K10mkarmviu:894": " gāthā coktā.",
    "K10mkarmviu:895": " (MKV 93)",
    "K10mkarmviu:896": " te tatra nandanti ramanti ca modayanti",
    "K10mkarmviu:897": " samarpitāḥ kāmaguṇeṣu pañcasu",
    "K10mkarmviu:898": " kṛtvā hi vākyam amitasya tāyino",
    "K10mkarmviu:899": " modanti te sugatavarasya śrāvakāḥ.",
    "K10mkarmviu:900": " etad dānasya phalaṃ bhagavatoktam.",
    "K10mkarmviu:901": " svargeṣūpapadyate kṣipraṃ ca parinirvāti. āha ca.",
    "K10mkarmviu:902": " nānārasavyañjanasupraṇītaṃ",
    "K10mkarmviu:903": " kāle śubhaṃ gandharasopapannam",
    "K10mkarmviu:904": " dadāti yaḥ pātram avekṣya dānaṃ",
    "K10mkarmviu:905": " sadāryasaṃghasya guṇān vicintya",
    "K10mkarmviu:906": " āyuś ca varṇaṃ ca yaśo balaṃ ca",
    "K10mkarmviu:907": " saṃprāpya bhogān pratibhāṃ sukhaṃ ca",
    "K10mkarmviu:908": " divīha caiva prathitottamaśrīḥ",
    "K10mkarmviu:909": " sukhāt sukhaṃ yāti vimokṣam ante.",
    "K10mkarmviu:910": " ime daśa guṇā bhojanapradānasya.",
    "K10mkarmviu:911": " (MKV 94)",
    "K10mkarmviu:912": " LXX. katame daśa guṇā yānapradānasya. ucyate. sukumāracaraṇo bhavati. snpratiṣṭhitacaraṇo",
    "K10mkarmviu:913": " bhavati. mārgaklamatho na bhavati. na ca bahvamitro bhavati. punaḥ punaḥ ṛddhipādān",
    "K10mkarmviu:914": " pratilabhate. hastyaśvādibhir yānair avaikalyaṃ bhavati. mahābhogaś ca bhavati. svargeṣūpapadyate.",
    "K10mkarmviu:915": " kṣipraṃ ca parinirvāti.",
    "K10mkarmviu:916": " a) yathā coktaṃ devatāsūtre. yānadaḥ sukhito bhavati. yo dadāty upānahau. yathā coktam",
    "K10mkarmviu:917": " abhidharme cakravartisūtre. katamasya karmaṇo vipākena rājā cakravartī hastyaśvādīni",
    "K10mkarmviu:918": " vāhanāni pratilabhate. dīrgharātraṃ rājā cakravartī mātaraṃ vā pitaraṃ vopādhyāyaṃ",
    "K10mkarmviu:919": " vā skandhena vahati vā vāhayati vā. hastyaśvādibhiḥ śivikāyānair vā vahati vā. durgasaṃkramaṃ",
    "K10mkarmviu:920": " vā karoti. setubandhaṃ karoti. upānahapradānāni vā dadāti. kāruṇyena mahāṭavyāṃ sārtham",
    "K10mkarmviu:921": " atikrāmayati. tasya karmaṇo vipākena rājā cakravartī hastyaśvādīni pratilabhate.",
    "K10mkarmviu:922": " tatrārūḍhaḥ samudraparyantāṃ pṛthivīṃ divasacaturbhāgena paryaṭati. ime daśa guṇā yānapradānasya.",
    "K10mkarmviu:923": " (MKV 95) [notes only]",
    "K10mkarmviu:924": " (MKV 96)",
    "K10mkarmviu:925": " LXXI. katame daśa guṇāḥ pratiśrayapradānasya. ucyate. rājā bhavati prādeśikaḥ. rājā",
    "K10mkarmviu:926": " bhavati māṇḍalikaḥ. rājā bhavati jambudvīpādhipatiḥ. rājā bhavati dvīpadvayādhipatiḥ.",
    "K10mkarmviu:927": " rājā bhavati dvīpatrayādhipatiḥ. rājā bhavati caturdvīpādhipatiś cakravartī. mahābhogaś",
    "K10mkarmviu:928": " ca bhavati. svargeṣūpapadyate. kṣipraṃ ca parinirvāti.",
    "K10mkarmviu:929": " yathā sumedhāyā bhikṣuṇyā gāthā.",
    "K10mkarmviu:930": " (MKV 97)",
    "K10mkarmviu:931": " bhagavati konāgamunau saṃghārāme ca niveśe",
    "K10mkarmviu:932": " sakhyas trayo vayaṃ sa vihāraṃ dadau pūrvam.",
    "K10mkarmviu:933": " etā gāthā sumedhāyāḥ. dharmadinnā ca bhikṣuṇī viśākhyā ca mṛgāramātā. tābhiḥ pūrvaṃ",
    "K10mkarmviu:934": " daridrastrībhiś catvāri kāṣṭhāni nikhanya kāśakaṭakam upari dattvā bhagavān konāgamunir",
    "K10mkarmviu:935": " buddho nimantritaḥ. sa tatra bhikṣubhiḥ sārdhaṃ muhūrtaṃ viśrāntaḥ. tābhiś cittāni",
    "K10mkarmviu:936": " prasāditāni. tena karmaṇā śatasahasraṃ vārān deveṣūpapannāḥ. aparimitāni cakravartirāṣṭrāny",
    "K10mkarmviu:937": " anubhūtāni. sumedhāgāthāś cāsminn arthe sarvā vistareṇa pratyekam avagantavyāḥ. ime",
    "K10mkarmviu:938": " daśa guṇāḥ pratiśrayapradānasya.",
    "K10mkarmviu:939": " LXXII. katame daśa guṇāḥ pānakapradānasya. ucyate. sarvendriyasaṃpanno bhavati. prasannavadano.",
    "K10mkarmviu:940": " viśuddhalalāṭaḥ. snigdhacchaviḥ. saṃgatabhāṣī bhavati. na ca tṛṣābahulo bhavati. tṛṣitasya (MKV 98)",
    "K10mkarmviu:941": " pānīyaṃ prādurbhavati. na ca preteṣūpapadyate. mahābhogaś ca bhavati. svargeṣūpapadyate. kṣipraṃ ca parinirvāti. yathā cāha.",
    "K10mkarmviu:942": " manojñavarṇaṃ rasagandhayuktaṃ",
    "K10mkarmviu:943": " sarvendriyaprītivivardhanaṃ ca",
    "K10mkarmviu:944": " akālikaṃ satpuruṣapraśastaṃ",
    "K10mkarmviu:945": " dadāti saṃghāya tu pānakaṃ yaḥ",
    "K10mkarmviu:946": " sakṛtpipāsāvigato viśoko",
    "K10mkarmviu:947": " rasān pradhānāñ caturo 'nubhūya",
    "K10mkarmviu:948": " jagac ca saddharmarasena tarpya",
    "K10mkarmviu:949": " tṛṣākṣayaṃ yāti sukhaṃ sukhena.",
    "K10mkarmviu:950": " ime daśa guṇāḥ pānakapradānasya.",
    "K10mkarmviu:951": " LXXIII. katame daśa guṇā mālāpradānasya. ucyate. mālābhūto bhavati lokasya. kāyād",
    "K10mkarmviu:952": " daurgandhyam apaiti saugandhyaṃ prādurbhavati. nityasugandho nityālaṃkṛto bhavati.",
    "K10mkarmviu:953": " abhedyaparivāro bhavati. sarvajanapriyo bhavati. mahābhogaś ca bhavati. svargeṣūpapadyate.",
    "K10mkarmviu:954": " kṣipraṃ ca parinirvāti.",
    "K10mkarmviu:955": " (MKV 99)",
    "K10mkarmviu:956": " a) aha ca.",
    "K10mkarmviu:957": " mālyaṃ vicitraṃ pravaraṃ sugandhaṃ",
    "K10mkarmviu:958": " praharṣaṇaṃ prītikaraṃ narāṇām",
    "K10mkarmviu:959": " prasannacitto munidhātugarbhe",
    "K10mkarmviu:960": " tathāgatebhyaś ca dadāti yo vai",
    "K10mkarmviu:961": " sa divyamālyābharaṇojjvalāṅgaḥ",
    "K10mkarmviu:962": " śrīmat sukhaṃ prāpya divīha caiva",
    "K10mkarmviu:963": " bodhyaṅgadāmapratibhūṣitātmā",
    "K10mkarmviu:964": " mokṣaṃ paraṃ yāti guṇāgragandhaḥ.",
    "K10mkarmviu:965": " b) tathānyatarasya daridragṛhapater duhitā. sā khalu dvāre sthitā janapadaṃ sarvālaṃkārabhūṣitaṃ",
    "K10mkarmviu:966": " paśyati. utsave ramamāṇam. sā pitaram āha. mām apy alaṃkuruṣveti. pitāha. kuto 'smākaṃ",
    "K10mkarmviu:967": " daridrāṇām alaṃkāraḥ. eṣa janapadaḥ kṛtapuṇyo 'nekaśo buddhe bhagavati kṛtādhikāraḥ.",
    "K10mkarmviu:968": " tena ca karmaṇā karṇesumanasya sthavirasyāvadānaṃ vistaraśas tasyoktam. evam alpo",
    "K10mkarmviu:969": " 'pi bhagavati kṛtaḥ prasādo mahāphalo bhavati. tayā pitātīvoparodhitaḥ prayaccha",
    "K10mkarmviu:970": " mama kiṃcid eṣo 'grato vihāraḥ atra bhagavataḥ pūjām upariṣyāmīti. tena duḥkhārtena",
    "K10mkarmviu:971": " vibhave 'vidyamāne palālamayīṃ mālāṃ kṛtvā dattā. sā tāṃ palālamayīṃ mālāṃ gṛhya",
    "K10mkarmviu:972": " buddhapratimāyāḥ śirasi dattvā pādayoḥ praṇipatya āha. bhagavann anena kuśalamūlena",
    "K10mkarmviu:973": " saṃsāre saṃsaratyā mā bhūyaḥ dāridryaṃ syād iti. tasyāḥ prasādajātāyās tad ahar eva",
    "K10mkarmviu:974": " mānuṣyaṃ strībhāvam atikrāntaṃ divyaṃ rūpaṃ prādurbhūtam. tadviṣayaprativāsinā ca",
    "K10mkarmviu:975": " rājñāgradevī sthāpitā. kālagatā deveṣūpapannā. paścime 'pi ca bhave campāyām agrakulikasya (MKV 100)",
    "K10mkarmviu:976": " duhitā pratyājātā paramakalyāṇī sauvarṇā cāsyā mālā sarvaratnamaṇḍitā śirasi sahasaiva",
    "K10mkarmviu:977": " prādurbhūtā. mātāpitṛbhyāṃ vismayajātābhyāṃ mālinīty evāsyā nāma kṛtam. yadā ca bhagavān",
    "K10mkarmviu:978": " abhisaṃbuddho rājagṛhāc campām anuprāptaḥ. sā copasaṃkrāntā. tasyāś ca bhagavatā",
    "K10mkarmviu:979": " dharmadeśanā kṛtā pravrajitā cārhantī saṃvṛttā. sāha cittotpādād evāsyā mā me bhūyo",
    "K10mkarmviu:980": " mālā bhavatv ity antarhitā. tāṃ ca dṛṣṭvā vismayaprāptā devatā gāthām anugāyate yathāha.",
    "K10mkarmviu:981": " dattvā tu palālamayīṃ mālāṃ sā mālinī sugatasya caitye",
    "K10mkarmviu:982": " varakanakaratnamālāṃ lebhe bodhyaṅgamālāṃ ca.",
    "K10mkarmviu:983": " ime daśa guṇā mālāpradānasya.",
    "K10mkarmviu:984": " LXXIV. katame daśa guṇā muktapuṣpapradānasya. ucyate. puṣpabhūto bhavati lokasya.",
    "K10mkarmviu:985": " ghrāṇendriyaṃ viśudhyati. kāyadaurgandhyaṃ samapaiti. saugandhyaṃ prādurbhavati.",
    "K10mkarmviu:986": " daśa diśaḥ śīlagandhaḥ khyātiṃ gacchati. abhigamanīyaś ca bhavati. lābhī ca bhavati (MKV 101)",
    "K10mkarmviu:987": " iṣṭānāṃ dharmāṇām. mahābhogaś ca bhavati. svargeṣūpapadyate kṣipraṃ ca parinirvāti.",
    "K10mkarmviu:988": " a) atra karṇesumanasya pūrvajanmani prasāde jāte ekaikapuṣpapradānasya vipāko vaktavyaḥ. yathā sa eva āha.",
    "K10mkarmviu:989": " ekapuṣpapradānena aśītikalpakoṭayaḥ",
    "K10mkarmviu:990": " durgatiṃ nābhijānāmi buddhapūjāya tat phalam.",
    "K10mkarmviu:991": " ime daśa guṇā muktapuṣpapradānasya.",
    "K10mkarmviu:992": " LXXV. katame daśa guṇā dīpapradānasya. ucyate. pradīpabhūto bhavati lokasya. māṃsacakṣur",
    "K10mkarmviu:993": " naśyati. divyacakṣuḥ prādurbhavati. avidyāndhakāraṃ vidhamati. jñānāloka utpadyate.",
    "K10mkarmviu:994": " kuśalākuśalān dharmān kṣipraṃ prajñayā pratividhyati. saṃsāre saṃsarato 'vidyāndhakāro",
    "K10mkarmviu:995": " na bhavati. mahābhogaś ca bhavati. svargeṣūpapadyate. kṣipraṃ ca parinirvāti.",
    "K10mkarmviu:996": " (MKV 102)",
    "K10mkarmviu:997": " a) yathā coktam abhidharme cakravartisūtravibhaṅge. kasya karmaṇo vipākena rājā cakravartī",
    "K10mkarmviu:998": " maṇiratnaṃ pratilabhate. dīrgharātraṃ rājñā cakravartinā dīpapradānāni pradattāni.",
    "K10mkarmviu:999": " pradīpaikadānāni ca. andhakāre ratnapradīpā dhāritā. ye cakṣuṣmantas te samaviṣamāṇi",
    "K10mkarmviu:1000": " rūpāṇi paśyantu. āha ca.",
    "K10mkarmviu:1001": " buddhapraśastaṃ labhate ca cakṣuś",
    "K10mkarmviu:1002": " cakṣus tu yasyottamahetubhūtam",
    "K10mkarmviu:1003": " lokāvabhāsaṃ bhavatīha rūpam",
    "K10mkarmviu:1004": " pradīpadānena jagaddharasya.",
    "K10mkarmviu:1005": " tejo'dhiko nārtham udīkṣaṇīyaḥ",
    "K10mkarmviu:1006": " atīva tuṣṭaḥ śubhakarmadarśī",
    "K10mkarmviu:1007": " saṃprāpya saukhyaṃ divi ceha caiva",
    "K10mkarmviu:1008": " viśuddhacakṣuḥ praśamaṃ paraiti.",
    "K10mkarmviu:1009": " atrāryāniruddhasya dīpe divyacakṣur ṛṣīṇāṃ ca cakṣūtpāṭanamokṣāyaṇe vaktavyam. yathā",
    "K10mkarmviu:1010": " dīpamālāpradānena dīpaṅkareṇa buddhatvaṃ prāptam. yā ca śrāvastyāṃ cakṣuvikalena",
    "K10mkarmviu:1011": " pradīpamālā kāritā. saprasādo jātaḥ. praṇidhānaṃ kṛtavān. utthitasya cāsya yathā",
    "K10mkarmviu:1012": " paurāṇaṃ cakṣuḥ saṃvṛttam. ime daśa guṇā dīpapradānasya.",
    "K10mkarmviu:1013": " (MKV 103)",
    "K10mkarmviu:1014": " LXXVI. katame daśa guṇā gandhapradānasya. ucyate. gandhabhūto bhavati lokasya. ghrāṇendriyaṃ",
    "K10mkarmviu:1015": " viśudhyati. kāyadaurgandhyam apaiti. saugandhyaṃ prādurbhavati. daśa diśaḥ śīlagandhaḥ",
    "K10mkarmviu:1016": " pravāti. abhigamanīyo bhavati. lābhī ca bhavati iṣṭānāṃ dharmāṇām. mahābhogaś ca",
    "K10mkarmviu:1017": " bhavati. svargeṣūpapadyate. kṣipraṃ ca parinirvāti.",
    "K10mkarmviu:1018": " a) yathoktam abhidharme cakravartisūtre. kasya karmaṇo vipākena rājñaś cakravartinaḥ",
    "K10mkarmviu:1019": " strīratnasya romakūpebhyaḥ śarīrād gandho nirgacchati. tadyathā gandhasamudgakasya.",
    "K10mkarmviu:1020": " dīrgharātraṃ tayā striyā caityagarbhagṛheṣu gandhopalepanāni dattāni. surabhīṇi ca",
    "K10mkarmviu:1021": " puṣpāṇi dhūpaś ca dattāḥ. stūpeṣu ca gandhasnāpanāni kṛtāni. tasya karmaṇo vipākena",
    "K10mkarmviu:1022": " rājñaś cakravartinaḥ strīratnasya śarīrād evaṃrūpo gandho nirgacchati. tadyathā gandhakaraṇḍasya.",
    "K10mkarmviu:1023": " ime daśa guṇā gandhapradānasya.",
    "K10mkarmviu:1024": " (MKV 104)",
    "K10mkarmviu:1025": " LXXVII. katame daśa guṇāḥ pravrajyāyāḥ. ucyate. putrabhāryaduhitṛdhanatṛṣṇāsya na",
    "K10mkarmviu:1026": " bhavati. kāmasya parigraho na bhavati. araṇyavāse prītiṃ pratilabhate. buddhagocaraṃ",
    "K10mkarmviu:1027": " sevate. bālagocaraṃ vivarjayati. durgatigamanīyān dharmān vivarjayati. sugatigamanīyān",
    "K10mkarmviu:1028": " dharmān sevate. devā asya spṛhayanti. nityaṃ sugatavacane pravrajyāṃ pratilabhate.",
    "K10mkarmviu:1029": " ime daśa guṇāḥ pravrajyāyā bhavanti.",
    "K10mkarmviu:1030": " LXXVIII. katame daśa guṇā araṇyavāsasya. ucyate. saṃgaṇikā vivarjayati. pravivekaṃ",
    "K10mkarmviu:1031": " sevate. dhyānālambanaṃ cittaṃ bhavati. na ca bahukarmakṛtyatāṃ prāpnoti. buddhānāṃ",
    "K10mkarmviu:1032": " smṛtiṃ yāti. prītisukhasaumanasyaṃ kāyo na jahāti. antarāyāś ca na bhavanti. brahmacaryasya",
    "K10mkarmviu:1033": " alpāyāsena samādhim adhigacchati. uddiṣṭaṃ cāsya padavyañjanaṃ na naśyati. yathāśrutānāṃ",
    "K10mkarmviu:1034": " dharmāṇāṃ vistareṇārtham ājānati. ime daśa guṇā araṇyavāsasya.",
    "K10mkarmviu:1035": " LXXIX. katame daśa guṇāḥ paiṇḍapātikatve. ucyate. caṅkramo 'sya upārjito bhavati. gocaro 'sya prahato bhavati. māno 'sya nihato (MKV 105)",
    "K10mkarmviu:1036": " bhavati. ātmānaṃ lābhena yojayati. parān puṇye pratiṣṭhāpayati. śāstuḥ śāsanaṃ dīpayati.",
    "K10mkarmviu:1037": " paścimāyā janatāyā ālokaḥ kṛto bhavati. sabrahmacāriṇām upaghātaḥ kṛto na bhavati.",
    "K10mkarmviu:1038": " nīcacittam upasthāpitaṃ bhavati. piṇḍapātaparacittasya bhikṣoḥ sarvā diśo 'pratikūlā",
    "K10mkarmviu:1039": " bhavanti gamanāya. ime daśa guṇāḥ piṇḍapātikatve.",
    "K10mkarmviu:1040": " LXXX. daśa vaiśāradyāni. katamāni daśa. ucyate. viśārado grāmaṃ praviśati. viśārado",
    "K10mkarmviu:1041": " grāmān niṣkrāmati. viśāradaḥ piṇḍapātaṃ paribhuṅkte. viśāradaḥ pariṣadi dharmaṃ deśayati.",
    "K10mkarmviu:1042": " viśāradaḥ saṃghamadhyam avatarati. viśārada ācāryopādhyāyān upasaṃkrāmati. viśārado",
    "K10mkarmviu:1043": " maitracittaḥ śiṣyān anuśāsti. viśāradaś cīvarapiiiḍapātaśayanāsanaglānapratyayabhaiṣajyapariṣkārān",
    "K10mkarmviu:1044": " paribhuṅkte. grāhyaṃ cāsya vaco bhavati. imāni daśa vaiśāradyāni.",
    "K10mkarmviu:1045": " karmavibhaṅgasūtraṃ samāptam"
}