{
    "GP10bhp_05u:0": " BhP_05.01.001/0 rājovāca",
    "GP10bhp_05u:1": " BhP_05.01.001/1 priyavrato bhāgavatāatmārāmaḥ kathaṃ mune",
    "GP10bhp_05u:2": " BhP_05.01.001/2 gṛhe 'ramata yan-mūlaḥ karma-bandhaḥ parābhavaḥ",
    "GP10bhp_05u:3": " BhP_05.01.002/1 na nūnaṃ mukta-saṅgānāṃ tādṛśānāṃ dvijarṣabha",
    "GP10bhp_05u:4": " BhP_05.01.002/2 gṛheṣv abhiniveśo 'yaṃ puṃsāṃ bhavitum arhati",
    "GP10bhp_05u:5": " BhP_05.01.003/1 mahatāṃ khalu viprarṣe uttamaśloka-pādayoḥ",
    "GP10bhp_05u:6": " BhP_05.01.003/2 chāyā-nirvṛta-cittānāṃ na kuṭumbe spṛhā-matiḥ",
    "GP10bhp_05u:7": " BhP_05.01.004/1 saṃśayo 'yaṃ mahān brahman dārāgāra-sutādiṣu",
    "GP10bhp_05u:8": " BhP_05.01.004/2 saktasya yat siddhir abhūt kṛṣṇe ca matir acyutā",
    "GP10bhp_05u:9": " BhP_05.01.005/0 śrī-śuka uvāca",
    "GP10bhp_05u:10": " BhP_05.01.005 /1 bāḍham uktaṃ bhagavata uttamaślokasya śrīmac-caraṇāravinda-makaranda-rasa",
    "GP10bhp_05u:11": " āveśita-cetaso bhāgavata-paramahaṃsa-dayita-kathāṃ kiñcid antarāya-vihatāṃ svāṃ śivatamāṃ",
    "GP10bhp_05u:12": " padavīṃ na prāyeṇa hinvanti",
    "GP10bhp_05u:13": " BhP_05.01.006 /1 yarhi vāva ha rājan sa rāja-putraḥ priyavrataḥ parama-bhāgavato",
    "GP10bhp_05u:14": " nāradasya caraṇopasevayāñjasāvagata-paramārtha-satattvo brahma-satreṇa dīkṣiṣyamāṇo",
    "GP10bhp_05u:15": " 'vani-tala-paripālanāyāmnāta-pravara-guṇa-gaṇaikānta-bhājanatayā sva-pitropāmantrito",
    "GP10bhp_05u:16": " bhagavati vāsudeva evāvyavadhāna-samādhi-yogena samāveśita-sakala-kāraka-kriyā-kalāpo",
    "GP10bhp_05u:17": " naivābhyanandad yadyapi tad apratyāmnātavyaṃ tad-adhikaraṇa ātmano 'nyasmād asato",
    "GP10bhp_05u:18": " 'pi parābhavam anvīkṣamāṇaḥ",
    "GP10bhp_05u:19": " BhP_05.01.007 /1 atha ha bhagavān ādi-deva etasya guṇa-visargasya paribṛṃhaṇānudhyāna-vyavasita-sakala-jagad-abhiprāya",
    "GP10bhp_05u:20": " ātma-yonir akhila-nigama-nija-gaṇa-pariveṣṭitaḥ sva-bhavanād avatatāra",
    "GP10bhp_05u:21": " BhP_05.01.008 /1 sa tatra tatra gagana-tala uḍu-patir iva vimānāvalibhir anupatham",
    "GP10bhp_05u:22": " amara-parivṛḍhair abhipūjyamānaḥ pathi pathi ca varūthaśaḥ siddha-gandharva-sādhya-cāraṇa-muni-gaṇair",
    "GP10bhp_05u:23": " upagīyamāno gandha-mādana-droṇīm avabhāsayann upasasarpa",
    "GP10bhp_05u:24": " BhP_05.01.009/1 tatra ha vā enaṃ devarṣir haṃsa-yānena pitaraṃ bhagavantaṃ hiraṇya-garbham upalabhamānaḥ sahasaivotthāyārhaṇena saha pitā-putrābhyām avahitāñjalir upatasthe",
    "GP10bhp_05u:25": " BhP_05.01.010/1 bhagavān api bhārata tad-upanītārhaṇaḥ sūkta-vākenātitarām udita-guṇa-gaṇāvatāra-sujayaḥ priyavratam ādi-puruṣas taṃ sadaya-hāsāvaloka iti hovāca",
    "GP10bhp_05u:26": " BhP_05.01.011/0 śrī-bhagavān uvāca",
    "GP10bhp_05u:27": " BhP_05.01.011/1 nibodha tātedam ṛtaṃ bravīmi māsūyituṃ devam arhasy aprameyam",
    "GP10bhp_05u:28": " BhP_05.01.011/2 vayaṃ bhavas te tata eṣa maharṣir vahāma sarve vivaśā yasya diṣṭam",
    "GP10bhp_05u:29": " BhP_05.01.012/1 na tasya kaścit tapasā vidyayā vā na yoga-vīryeṇa manīṣayā vā",
    "GP10bhp_05u:30": " BhP_05.01.012/2 naivārtha-dharmaiḥ parataḥ svato vā kṛtaṃ vihantuṃ tanu-bhṛd vibhūyāt",
    "GP10bhp_05u:31": " BhP_05.01.013/1 bhavāya nāśāya ca karma kartuṃ śokāya mohāya sadā bhayāya",
    "GP10bhp_05u:32": " BhP_05.01.013/2 sukhāya duḥkhāya ca deha-yogam avyakta-diṣṭaṃ janatāṅga dhatte",
    "GP10bhp_05u:33": " BhP_05.01.014/1 yad-vāci tantyāṃ guṇa-karma-dāmabhiḥ sudustarair vatsa vayaṃ suyojitāḥ",
    "GP10bhp_05u:34": " BhP_05.01.014/2 sarve vahāmo balim īśvarāya protā nasīva dvi-pade catuṣ-padaḥ",
    "GP10bhp_05u:35": " BhP_05.01.015/1 īśābhisṛṣṭaṃ hy avarundhmahe 'ṅga duḥkhaṃ sukhaṃ vā guṇa-karma-saṅgāt",
    "GP10bhp_05u:36": " BhP_05.01.015/2 āsthāya tat tad yad ayuṅkta nāthaś cakṣuṣmatāndhā iva nīyamānāḥ",
    "GP10bhp_05u:37": " BhP_05.01.016/1 mukto 'pi tāvad bibhṛyāt sva-deham ārabdham aśnann abhimāna-śūnyaḥ",
    "GP10bhp_05u:38": " BhP_05.01.016/2 yathānubhūtaṃ pratiyāta-nidraḥ kiṃ tv anya-dehāya guṇān na vṛṅkte",
    "GP10bhp_05u:39": " BhP_05.01.017/1 bhayaṃ pramattasya vaneṣv api syād yataḥ sa āste saha-ṣaṭ-sapatnaḥ",
    "GP10bhp_05u:40": " BhP_05.01.017/2 jitendriyasyātma-rater budhasya gṛhāśramaḥ kiṃ nu karoty avadyam",
    "GP10bhp_05u:41": " BhP_05.01.018/1 yaḥ ṣaṭ sapatnān vijigīṣamāṇo gṛheṣu nirviśya yateta pūrvam",
    "GP10bhp_05u:42": " BhP_05.01.018/2 atyeti durgāśrita ūrjitārīn kṣīṇeṣu kāmaṃ vicared vipaścit",
    "GP10bhp_05u:43": " BhP_05.01.019/1 tvaṃ tv abja-nābhāṅghri-saroja-kośa- durgāśrito nirjita-ṣaṭ-sapatnaḥ",
    "GP10bhp_05u:44": " BhP_05.01.019/2 bhuṅkṣveha bhogān puruṣātidiṣṭān vimukta-saṅgaḥ prakṛtiṃ bhajasva",
    "GP10bhp_05u:45": " BhP_05.01.020/0 śrī-śuka uvāca",
    "GP10bhp_05u:46": " BhP_05.01.020/1 iti samabhihito mahā-bhāgavato bhagavatas tri-bhuvana-guror anuśāsanam ātmano laghutayāvanata-śirodharo bāḍham iti sabahu-mānam",
    "GP10bhp_05u:47": " BhP_05.01.021 /1 bhagavān api manunā yathāvad upakalpitāpacitiḥ priyavrata-nāradayor",
    "GP10bhp_05u:48": " aviṣamam abhisamīkṣamāṇayor ātmasam avasthānam avāṅ-manasaṃ kṣayam avyavahṛtaṃ pravartayann agamat",
    "GP10bhp_05u:49": " BhP_05.01.022 /1 manur api pareṇaivaṃ pratisandhita-manorathaḥ surarṣi-varānumatenātmajam",
    "GP10bhp_05u:50": " akhila-dharā-maṇḍala-sthiti-guptaya āsthāpya svayam ati-viṣama-viṣaya-viṣa-jalāśayāśāyā upararāma",
    "GP10bhp_05u:51": " BhP_05.01.023 /1 iti ha vāva sa jagatī-patir īśvarecchayādhiniveśita-karmādhikāro",
    "GP10bhp_05u:52": " 'khila-jagad-bandha-dhvaṃsana-parānubhāvasya bhagavata ādi-puruṣasyāṅghri-yugalānavarata-dhyānānubhāvena",
    "GP10bhp_05u:53": " parirandhita-kaṣāyāśayo 'vadāto 'pi māna-vardhano mahatāṃ mahītalam anuśaśāsa",
    "GP10bhp_05u:54": " BhP_05.01.024 /1 atha ca duhitaraṃ prajāpater viśvakarmaṇa upayeme barhiṣmatīṃ nāma",
    "GP10bhp_05u:55": " tasyām u ha vāva ātmajān ātma-samāna-śīla-guṇa-karma-rūpa-vīryodārān daśa bhāvayām",
    "GP10bhp_05u:56": " babhūva kanyāṃ ca yavīyasīm ūrjasvatīṃ nāma",
    "GP10bhp_05u:57": " BhP_05.01.025/1 āgnīdhredhmajihva-yajñabāhu-mahāvīra-hiraṇyareto-ghṛtapṛṣṭha-savana-medhātithi-vītihotra-kavaya iti sarva evāgni-nāmānaḥ",
    "GP10bhp_05u:58": " BhP_05.01.026/1 eteṣāṃ kavir mahāvīraḥ savana iti traya āsann ūrdhva-retasas ta ātma-vidyāyām arbha-bhāvād ārabhya kṛta-paricayāḥ pāramahaṃsyam evāśramam abhajan",
    "GP10bhp_05u:59": " BhP_05.01.027 /1 tasminn u ha vā upaśama-śīlāḥ paramarṣayaḥ sakala-jīva-nikāyāvāsasya",
    "GP10bhp_05u:60": " bhagavato vāsudevasya bhītānāṃ śaraṇa-bhūtasya śrīmac-caraṇāravindāvirata-smaraṇāvigalita-parama-bhakti-yogānu-bhāvena",
    "GP10bhp_05u:61": " paribhāvitāntar-hṛdayādhigate bhagavati sarveṣāṃ bhūtānām ātma-bhūte pratyag-ātmany",
    "GP10bhp_05u:62": " evātmanas tādātmyam aviśeṣeṇa samīyuḥ",
    "GP10bhp_05u:63": " BhP_05.01.028/1 anyasyām api jāyāyāṃ trayaḥ putrā āsann uttamas tāmaso raivata iti manvantarādhipatayaḥ",
    "GP10bhp_05u:64": " BhP_05.01.029 /1 evam upaśamāyaneṣu sva-tanayeṣv atha jagatī-patir jagatīm arbudāny",
    "GP10bhp_05u:65": " ekādaśa parivatsarāṇām avyāhatākhila-puruṣa-kāra-sāra-sambhṛta-dor-daṇḍa-yugalāpīḍita-maurvī-guṇa-stanita-viramita-dharma-pratipakṣo",
    "GP10bhp_05u:66": " barhiṣmatyāś cānudinam edhamāna-pramoda-prasaraṇa-yauṣiṇya-vrīḍā-pramuṣita-hāsāvaloka-rucira-kṣvely-ādibhiḥ",
    "GP10bhp_05u:67": " parābhūyamāna-viveka ivānavabudhyamāna iva mahāmanā bubhuje",
    "GP10bhp_05u:68": " BhP_05.01.030 /1 yāvad avabhāsayati sura-girim anuparikrāman bhagavān ādityo vasudhā-talam",
    "GP10bhp_05u:69": " ardhenaiva pratapaty ardhenāvacchādayati tadā hi bhagavad-upāsanopacitāti-puruṣa-prabhāvas",
    "GP10bhp_05u:70": " tad anabhinandan samajavena rathena jyotirmayena rajanīm api dinaṃ kariṣyāmīti sapta-kṛt",
    "GP10bhp_05u:71": " vastaraṇim anuparyakrāmad dvitīya iva pataṅgaḥ",
    "GP10bhp_05u:72": " BhP_05.01.031/1 ye vā u ha tad-ratha-caraṇa-nemi-kṛta-parikhātās te sapta sindhava āsan yata eva kṛtāḥ sapta bhuvo dvīpāḥ",
    "GP10bhp_05u:73": " BhP_05.01.032/1 jambū-plakṣa-śālmali-kuśa-krauñca-śāka-puṣkara-saṃjñās teṣāṃ parimāṇaṃ pūrvasmāt pūrvasmād uttara uttaro yathā-saṅkhyaṃ dvi-guṇa-mānena bahiḥ samantata upakḷptāḥ",
    "GP10bhp_05u:74": " BhP_05.01.033/1 duhitaraṃ corjasvatīṃ nāmośanase prāyacchad yasyām āsīd devayānī nāma kāvya-sutā",
    "GP10bhp_05u:75": " BhP_05.01.034/1 naivaṃ-vidhaḥ puruṣa-kāra urukramasya",
    "GP10bhp_05u:76": " BhP_05.01.034/2 puṃsāṃ tad-aṅghri-rajasā jita-ṣaḍ-guṇānām",
    "GP10bhp_05u:77": " BhP_05.01.034/3 citraṃ vidūra-vigataḥ sakṛd ādadīta",
    "GP10bhp_05u:78": " BhP_05.01.034/4 yan-nāmadheyam adhunā sa jahāti bandham",
    "GP10bhp_05u:79": " BhP_05.01.035/1 sa evam aparimita-bala-parākrama ekadā tu devarṣi-caraṇānuśayanānu-patita-guṇa-visarga-saṃsargeṇānirvṛtam ivātmānaṃ manyamāna ātma-nirveda idam āha",
    "GP10bhp_05u:80": " BhP_05.01.036 /1 aho asādhv anuṣṭhitaṃ yad abhiniveśito 'ham indriyair avidyā-racita-viṣama-viṣayāndha-kūpe",
    "GP10bhp_05u:81": " tad alam alam amuṣyā vanitāyā vinoda-mṛgaṃ māṃ dhig dhig iti garhayāṃ cakāra",
    "GP10bhp_05u:82": " BhP_05.01.037 /1 para-devatā-prasādādhigatātma-pratyavamarśenānupravṛttebhyaḥ putrebhya",
    "GP10bhp_05u:83": " imāṃ yathā-dāyaṃ vibhajya bhukta-bhogāṃ ca mahiṣīṃ mṛtakam iva saha mahā-vibhūtim",
    "GP10bhp_05u:84": " apahāya svayaṃ nihita-nirvedo hṛdi gṛhīta-hari-vihārānubhāvo bhagavato nāradasya",
    "GP10bhp_05u:85": " padavīṃ punar evānusasāra",
    "GP10bhp_05u:86": " BhP_05.01.038/0 tasya ha vā ete ślokāḥ",
    "GP10bhp_05u:87": " BhP_05.01.038/1 priyavrata-kṛtaṃ karma ko nu kuryād vineśvaram",
    "GP10bhp_05u:88": " BhP_05.01.038/2 yo nemi-nimnair akaroc chāyāṃ ghnan sapta vāridhīn",
    "GP10bhp_05u:89": " BhP_05.01.039/1 bhū-saṃsthānaṃ kṛtaṃ yena sarid-giri-vanādibhiḥ",
    "GP10bhp_05u:90": " BhP_05.01.039/2 sīmā ca bhūta-nirvṛtyai dvīpe dvīpe vibhāgaśaḥ",
    "GP10bhp_05u:91": " BhP_05.01.040/1 bhaumaṃ divyaṃ mānuṣaṃ ca mahitvaṃ karma-yogajam",
    "GP10bhp_05u:92": " BhP_05.01.040/2 yaś cakre nirayaupamyaṃ puruṣānujana-priyaḥ",
    "GP10bhp_05u:93": " BhP_05.01.001/0 śrī-śuka uvāca",
    "GP10bhp_05u:94": " BhP_05.02.001/1 evaṃ pitari sampravṛtte tad-anuśāsane vartamāna āgnīdhro jambūdvīpaukasaḥ prajā aurasavad dharmāvekṣamāṇaḥ paryagopāyat",
    "GP10bhp_05u:95": " BhP_05.02.002/1 sa ca kadācit pitṛloka-kāmaḥ sura-vara-vanitākrīḍācala-droṇyāṃ bhagavantaṃ viśva-sṛjāṃ patim ābhṛta-paricaryopakaraṇa ātma ikāgryeṇa tapasvy ārādhayāṃ babhūva",
    "GP10bhp_05u:96": " BhP_05.02.003/1 tad upalabhya bhagavān ādi-puruṣaḥ sadasi gāyantīṃ pūrvacittiṃ nāmāpsarasam abhiyāpayām āsa",
    "GP10bhp_05u:97": " BhP_05.02.004 /1 sā ca tad-āśramopavanam ati-ramaṇīyaṃ vividha-nibiḍa-viṭapi-viṭapa-nikara-saṃśliṣṭa-puraṭa-latārūḍha-sthala-vihaṅgama-mithunaiḥ",
    "GP10bhp_05u:98": " procyamāna-śrutibhiḥ pratibodhyamāna-salila-kukkuṭa-kāraṇḍava-kalahaṃsādibhir vicitram",
    "GP10bhp_05u:99": " upakūjitāmala-jalāśaya-kamalākaram upababhrāma",
    "GP10bhp_05u:100": " BhP_05.02.005 /1 tasyāḥ sulalita-gamana-pada-vinyāsa-gati-vilāsāyāś cānupadaṃ khaṇa-khaṇāyamāna-rucira-caraṇābharaṇa-svanam",
    "GP10bhp_05u:101": " upākarṇya naradeva-kumāraḥ samādhi-yogenāmīlita-nayana-nalina-mukula-yugalam īṣad vikacayya vyacaṣṭa",
    "GP10bhp_05u:102": " BhP_05.02.006 /1 tām evāvidūre madhukarīm iva sumanasa upajighrantīṃ divija-manuja-mano-nayanāhlāda-dughair",
    "GP10bhp_05u:103": " gati-vihāra-vrīḍā-vinayāvaloka-susvarākṣarāvayavair manasi nṛṇāṃ kusumāyudhasya vidadhatīṃ",
    "GP10bhp_05u:104": " vivaraṃ nija-mukha-vigalitāmṛtāsava-sahāsa-bhāṣaṇāmoda-madāndha-madhukara-nikaroparodhena",
    "GP10bhp_05u:105": " druta-pada-vinyāsena valgu-spandana-stana-kalaśa-kabara-bhāra-raśanāṃ devīṃ tad-avalokanena",
    "GP10bhp_05u:106": " vivṛtāvasarasya bhagavato makara-dhvajasya vaśam upanīto jaḍavad iti hovāca",
    "GP10bhp_05u:107": " BhP_05.02.007/1 kā tvaṃ cikīrṣasi ca kiṃ muni-varya śaile",
    "GP10bhp_05u:108": " BhP_05.02.007/2 māyāsi kāpi bhagavat-para-devatāyāḥ",
    "GP10bhp_05u:109": " BhP_05.02.007/3 vijye bibharṣi dhanuṣī suhṛd-ātmano 'rthe",
    "GP10bhp_05u:110": " BhP_05.02.007/4 kiṃ vā mṛgān mṛgayase vipine pramattān",
    "GP10bhp_05u:111": " BhP_05.02.008/1 bāṇāv imau bhagavataḥ śata-patra-patrau",
    "GP10bhp_05u:112": " BhP_05.02.008/2 śāntāv apuṅkha-rucirāv ati-tigma-dantau",
    "GP10bhp_05u:113": " BhP_05.02.008/3 kasmai yuyuṅkṣasi vane vicaran na vidmaḥ",
    "GP10bhp_05u:114": " BhP_05.02.008/4 kṣemāya no jaḍa-dhiyāṃ tava vikramo 'stu",
    "GP10bhp_05u:115": " BhP_05.02.009/1 śiṣyā ime bhagavataḥ paritaḥ paṭhanti",
    "GP10bhp_05u:116": " BhP_05.02.009/2 gāyanti sāma sarahasyam ajasram īśam",
    "GP10bhp_05u:117": " BhP_05.02.009/3 yuṣmac-chikhā-vilulitāḥ sumano 'bhivṛṣṭīḥ",
    "GP10bhp_05u:118": " BhP_05.02.009/4 sarve bhajanty ṛṣi-gaṇā iva veda-śākhāḥ",
    "GP10bhp_05u:119": " BhP_05.02.010/1 vācaṃ paraṃ caraṇa-pañjara-tittirīṇāṃ",
    "GP10bhp_05u:120": " BhP_05.02.010/2 brahmann arūpa-mukharāṃ śṛṇavāma tubhyam",
    "GP10bhp_05u:121": " BhP_05.02.010/3 labdhā kadamba-rucir aṅka-viṭaṅka-bimbe",
    "GP10bhp_05u:122": " BhP_05.02.010/4 yasyām alāta-paridhiḥ kva ca valkalaṃ te",
    "GP10bhp_05u:123": " BhP_05.02.011/1 kiṃ sambhṛtaṃ rucirayor dvija śṛṅgayos te",
    "GP10bhp_05u:124": " BhP_05.02.011/2 madhye kṛśo vahasi yatra dṛśiḥ śritā me",
    "GP10bhp_05u:125": " BhP_05.02.011/3 paṅko 'ruṇaḥ surabhir ātma-viṣāṇa īdṛg",
    "GP10bhp_05u:126": " BhP_05.02.011/4 yenāśramaṃ subhaga me surabhī-karoṣi",
    "GP10bhp_05u:127": " BhP_05.02.012/1 lokaṃ pradarśaya suhṛttama tāvakaṃ me",
    "GP10bhp_05u:128": " BhP_05.02.012/2 yatratya ittham urasāvayavāv apūrvau",
    "GP10bhp_05u:129": " BhP_05.02.012/3 asmad-vidhasya mana-unnayanau bibharti",
    "GP10bhp_05u:130": " BhP_05.02.012/4 bahv adbhutaṃ sarasa-rāsa-sudhādi vaktre",
    "GP10bhp_05u:131": " BhP_05.02.013/1 kā vātma-vṛttir adanād dhavir aṅga vāti",
    "GP10bhp_05u:132": " BhP_05.02.013/2 viṣṇoḥ kalāsy animiṣonmakarau ca karṇau",
    "GP10bhp_05u:133": " BhP_05.02.013/3 udvigna-mīna-yugalaṃ dvija-paṅkti-śocir",
    "GP10bhp_05u:134": " BhP_05.02.013/4 āsanna-bhṛṅga-nikaraṃ sara in mukhaṃ te",
    "GP10bhp_05u:135": " BhP_05.02.014/1 yo 'sau tvayā kara-saroja-hataḥ pataṅgo",
    "GP10bhp_05u:136": " BhP_05.02.014/2 dikṣu bhraman bhramata ejayate 'kṣiṇī me",
    "GP10bhp_05u:137": " BhP_05.02.014/3 muktaṃ na te smarasi vakra-jaṭā-varūthaṃ",
    "GP10bhp_05u:138": " BhP_05.02.014/4 kaṣṭo 'nilo harati lampaṭa eṣa nīvīm",
    "GP10bhp_05u:139": " BhP_05.02.015/1 rūpaṃ tapodhana tapaś caratāṃ tapoghnaṃ",
    "GP10bhp_05u:140": " BhP_05.02.015/2 hy etat tu kena tapasā bhavatopalabdham",
    "GP10bhp_05u:141": " BhP_05.02.015/3 cartuṃ tapo 'rhasi mayā saha mitra mahyaṃ",
    "GP10bhp_05u:142": " BhP_05.02.015/4 kiṃ vā prasīdati sa vai bhava-bhāvano me",
    "GP10bhp_05u:143": " BhP_05.02.016/1 na tvāṃ tyajāmi dayitaṃ dvija-deva-dattaṃ",
    "GP10bhp_05u:144": " BhP_05.02.016/2 yasmin mano dṛg api no na viyāti lagnam",
    "GP10bhp_05u:145": " BhP_05.02.016/3 māṃ cāru-śṛṅgy arhasi netum anuvrataṃ te",
    "GP10bhp_05u:146": " BhP_05.02.016/4 cittaṃ yataḥ pratisarantu śivāḥ sacivyaḥ",
    "GP10bhp_05u:147": " BhP_05.02.017/0 śrī-śuka uvāca",
    "GP10bhp_05u:148": " BhP_05.02.017/1 iti lalanānunayāti-viśārado grāmya-vaidagdhyayā paribhāṣayā tāṃ vibudha-vadhūṃ vibudha-matir adhisabhājayām āsa",
    "GP10bhp_05u:149": " BhP_05.02.018 /1 sā ca tatas tasya vīra-yūtha-pater buddhi-śīla-rūpa-vayaḥ-śriyaudāryeṇa",
    "GP10bhp_05u:150": " parākṣipta-manās tena sahāyutāyuta-parivatsaropalakṣaṇaṃ kālaṃ jambūdvīpa-patinā",
    "GP10bhp_05u:151": " bhauma-svarga-bhogān bubhuje",
    "GP10bhp_05u:152": " BhP_05.02.019/1 tasyām u ha vā ātmajān sa rāja-vara āgnīdhro nābhi-kimpuruṣa-harivarṣelāvṛta-ramyaka-hiraṇmaya-kuru-bhadrāśva-ketumāla-saṃjñān nava putrān ajanayat",
    "GP10bhp_05u:153": " BhP_05.02.020/1 sā sūtvātha sutān navānuvatsaraṃ gṛha evāpahāya pūrvacittir bhūya evājaṃ devam upatasthe",
    "GP10bhp_05u:154": " BhP_05.02.021/1 āgnīdhra-sutās te mātur anugrahād autpattikenaiva saṃhanana-balopetāḥ pitrā vibhaktā ātma-tulya-nāmāni yathā-bhāgaṃ jambūdvīpa-varṣāṇi",
    "GP10bhp_05u:155": " BhP_05.02.022/1 āgnīdhro rājātṛptaḥ kāmānām apsarasam evānudinam adhi-manyamānas tasyāḥ salokatāṃ śrutibhir avārundha yatra pitaro mādayante",
    "GP10bhp_05u:156": " BhP_05.02.023/1 samparete pitari nava bhrātaro meru-duhit-r merudevīṃ pratirūpām ugradaṃṣṭrīṃ latāṃ ramyāṃ śyāmāṃ nārīṃ bhadrāṃ devavītim iti saṃjñā navodavahan",
    "GP10bhp_05u:157": " BhP_05.03.001/0 śrī-śuka uvāca",
    "GP10bhp_05u:158": " BhP_05.03.001/1 nābhir apatya-kāmo 'prajayā merudevyā bhagavantaṃ yajña-puruṣam avahitātmāyajata",
    "GP10bhp_05u:159": " BhP_05.03.002 /1 tasya ha vāva śraddhayā viśuddha-bhāvena yajataḥ pravargyeṣu pracaratsu",
    "GP10bhp_05u:160": " dravya-deśa-kāla-mantrartvig-dakṣiṇā-vidhāna-yogopapattyā duradhigamo 'pi bhagavān",
    "GP10bhp_05u:161": " bhāgavata-vātsalyatayā supratīka ātmānam aparājitaṃ nija-janābhipretārtha-vidhitsayā",
    "GP10bhp_05u:162": " gṛhīta-hṛdayo hṛdayaṅgamaṃ mano-nayanānandanāvayavābhirāmam āviścakāra",
    "GP10bhp_05u:163": " BhP_05.03.003 /1 atha ha tam āviṣkṛta-bhuja-yugala-dvayaṃ hiraṇmayaṃ puruṣa-viśeṣaṃ",
    "GP10bhp_05u:164": " kapiśa-kauśeyāmbara-dharam urasi vilasac-chrīvatsa-lalāmaṃ daravara-vanaruha-vana-mālācchūry-amṛta-maṇi-gadādibhir",
    "GP10bhp_05u:165": " upalakṣitaṃ sphuṭa-kiraṇa-pravara-mukuṭa-kuṇḍala-kaṭaka-kaṭi-sūtra-hāra-keyūra-nūpurādy-aṅga-bhūṣaṇa-vibhūṣitam",
    "GP10bhp_05u:166": " ṛtvik-sadasya-gṛha-patayo 'dhanā ivottama-dhanam upalabhya sabahu-mānam arhaṇenāvanata-śīrṣāṇa upatasthuḥ",
    "GP10bhp_05u:167": " BhP_05.03.004/0 ṛtvija ūcuḥ",
    "GP10bhp_05u:168": " BhP_05.03.004 /1 arhasi muhur arhattamārhaṇam asmākam anupathānāṃ namo nama ity etāvat",
    "GP10bhp_05u:169": " sad-upaśikṣitaṃ ko 'rhati pumān prakṛti-guṇa-vyatikara-matir anīśa īśvarasya parasya",
    "GP10bhp_05u:170": " prakṛti-puruṣayor arvāktanābhir nāma-rūpākṛtibhī rūpa-nirūpaṇam sakala-jana-nikāya-vṛjina-nirasana-śivatama-pravara-guṇa-gaṇaika-deśa-kathanād",
    "GP10bhp_05u:171": " BhP_05.03.005/1 parijanānurāga-viracita-śabala-saṃśabda-salila-sita-kisalaya-tulasikā-dūrvāṅkurair api sambhṛtayā saparyayā kila parama parituṣyasi",
    "GP10bhp_05u:172": " BhP_05.03.006/1 athānayāpi na bhavata ijyayoru-bhāra-bharayā samucitam artham ihopalabhāmahe",
    "GP10bhp_05u:173": " BhP_05.03.007/1 ātmana evānusavanam añjasāvyatirekeṇa bobhūyamānāśeṣa-puruṣārtha-svarūpasya kintu nāthāśiṣa āśāsānānām etad abhisaṃrādhana-mātraṃ bhavitum arhati",
    "GP10bhp_05u:174": " BhP_05.03.008 /1 tad yathā bāliśānāṃ svayam ātmanaḥ śreyaḥ param aviduṣāṃ parama-parama-puruṣa",
    "GP10bhp_05u:175": " prakarṣa-karuṇayā sva-mahimānaṃ cāpavargākhyam upakalpayiṣyan svayaṃ nāpacita evetaravad ihopalakṣitaḥ",
    "GP10bhp_05u:176": " BhP_05.03.009/1 athāyam eva varo hy arhattama yarhi barhiṣi rājarṣer varadarṣabho bhavān nija-puruṣekṣaṇa-viṣaya āsīt",
    "GP10bhp_05u:177": " BhP_05.03.010/1 asaṅga-niśita-jñānānala-vidhūtāśeṣa-malānāṃ bhavat-svabhāvānām ātmārāmāṇāṃ munīnām anavarata-pariguṇita-guṇa-gaṇa parama-maṅgalāyana-guṇa-gaṇa-kathano",
    "GP10bhp_05u:178": " BhP_05.03.011 /1 atha kathañcit skhalana-kṣut-patana-jṛmbhaṇa-duravasthānādiṣu vivaśānāṃ",
    "GP10bhp_05u:179": " naḥ smaraṇāya jvara-maraṇa-daśāyām api sakala-kaśmala-nirasanāni tava guṇa-kṛta-nāmadheyāni",
    "GP10bhp_05u:180": " vacana-gocarāṇi bhavantu",
    "GP10bhp_05u:181": " BhP_05.03.012 /1 kiñcāyaṃ rājarṣir apatya-kāmaḥ prajāṃ bhavādṛśīm āśāsāna īśvaram",
    "GP10bhp_05u:182": " āśiṣāṃ svargāpavargayor api bhavantam upadhāvati prajāyām artha-pratyayo dhanadam",
    "GP10bhp_05u:183": " ivādhanaḥ phalīkaraṇam",
    "GP10bhp_05u:184": " BhP_05.03.013/1 ko vā iha te 'parājito 'parājitayā māyayānavasita-padavyānāvṛta-matir viṣaya-viṣa-rayānāvṛta-prakṛtir anupāsita-mahac-caraṇaḥ",
    "GP10bhp_05u:185": " BhP_05.03.014/1 yad u ha vāva tava punar adabhra-kartar iha samāhūtas tatrārtha-dhiyāṃ mandānāṃ nas tad yad deva-helanaṃ deva-devārhasi sāmyena sarvān prativoḍhum aviduṣām",
    "GP10bhp_05u:186": " BhP_05.03.015/0 śrī-śuka uvāca",
    "GP10bhp_05u:187": " BhP_05.03.015/1 iti nigadenābhiṣṭūyamāno bhagavān animiṣarṣabho varṣa-dharābhivāditābhivandita-caraṇaḥ sadayam idam āha",
    "GP10bhp_05u:188": " BhP_05.03.016/0 śrī-bhagavān uvāca",
    "GP10bhp_05u:189": " BhP_05.03.016 /1 aho batāham ṛṣayo bhavadbhir avitatha-gīrbhir varam asulabham abhiyācito",
    "GP10bhp_05u:190": " yad amuṣyātmajo mayā sadṛśo bhūyād iti mamāham evābhirūpaḥ kaivalyād athāpi brahma-vādo",
    "GP10bhp_05u:191": " na mṛṣā bhavitum arhati mamaiva hi mukhaṃ yad dvija-deva-kulam",
    "GP10bhp_05u:192": " BhP_05.03.017/1 tata āgnīdhrīye 'ṃśa-kalayāvatariṣyāmy ātma-tulyam anupalabhamānaḥ",
    "GP10bhp_05u:193": " BhP_05.03.018/0 śrī-śuka uvāca",
    "GP10bhp_05u:194": " BhP_05.03.018/1 iti niśāmayantyā merudevyāḥ patim abhidhāyāntardadhe bhagavān",
    "GP10bhp_05u:195": " BhP_05.04.001/0 śrī-śuka uvāca",
    "GP10bhp_05u:196": " BhP_05.04.001 /1 atha ha tam utpattyaivābhivyajyamāna-bhagaval-lakṣaṇaṃ sāmyopaśama-vairāgyaiśvarya-mahā-vibhūtibhir",
    "GP10bhp_05u:197": " anudinam edhamānānubhāvaṃ prakṛtayaḥ prajā brāhmaṇā devatāś cāvani-tala-samavanāyātitarāṃ jagṛdhuḥ",
    "GP10bhp_05u:198": " BhP_05.04.002/1 tasya ha vā itthaṃ varṣmaṇā varīyasā bṛhac-chlokena caujasā balena śriyā yaśasā vīrya-śauryābhyāṃ ca pitā ṛṣabha itīdaṃ nāma",
    "GP10bhp_05u:199": " BhP_05.04.003/1 yasya hīndraḥ spardhamāno bhagavān varṣe na vavarṣa tad avadhārya bhagavān ṛṣabhadevo yogeśvaraḥ prahasyātma-yogamāyayā sva-varṣam ajanābhaṃ nāmābhyavarṣat",
    "GP10bhp_05u:200": " BhP_05.04.004 /1 nābhis tu yathābhilaṣitaṃ suprajastvam avarudhyāti-pramoda-bhara-vihvalo",
    "GP10bhp_05u:201": " gadgadākṣarayā girā svairaṃ gṛhīta-naraloka-sadharmaṃ bhagavantaṃ purāṇa-puruṣaṃ",
    "GP10bhp_05u:202": " māyā-vilasita-matir vatsa tāteti sānurāgam upalālayan parāṃ nirvṛtim upagataḥ",
    "GP10bhp_05u:203": " BhP_05.04.005 /1 viditānurāgam āpaura-prakṛti jana-pado rājā nābhir ātmajaṃ samaya-setu-rakṣāyām",
    "GP10bhp_05u:204": " abhiṣicya brāhmaṇeṣūpanidhāya saha merudevyā viśālāyāṃ prasanna-nipuṇena tapasā samādhi-yogena",
    "GP10bhp_05u:205": " nara-nārāyaṇākhyaṃ bhagavantaṃ vāsudevam upāsīnaḥ kālena tan-mahimānam avāpa",
    "GP10bhp_05u:206": " BhP_05.04.006/0 yasya ha pāṇḍaveya ślokāv udāharanti----",
    "GP10bhp_05u:207": " BhP_05.04.006/1 ko nu tat karma rājarṣer nābher anv ācaret pumān",
    "GP10bhp_05u:208": " BhP_05.04.006/2 apatyatām agād yasya hariḥ śuddhena karmaṇā",
    "GP10bhp_05u:209": " BhP_05.04.007/1 brahmaṇyo 'nyaḥ kuto nābher viprā maṅgala-pūjitāḥ",
    "GP10bhp_05u:210": " BhP_05.04.007/2 yasya barhiṣi yajñeśaṃ darśayām āsur ojasā",
    "GP10bhp_05u:211": " BhP_05.04.008 /1 atha ha bhagavān ṛṣabhadevaḥ sva-varṣaṃ karma-kṣetram anumanyamānaḥ",
    "GP10bhp_05u:212": " pradarśita-gurukula-vāso labdha-varair gurubhir anujñāto gṛhamedhināṃ dharmān anuśikṣamāṇo",
    "GP10bhp_05u:213": " jayantyām indra-dattāyām ubhaya-lakṣaṇaṃ karma samāmnāyāmnātam abhiyuñjann ātmajānām",
    "GP10bhp_05u:214": " ātma-samānānāṃ śataṃ janayām āsa",
    "GP10bhp_05u:215": " BhP_05.04.009/1 yeṣāṃ khalu mahā-yogī bharato jyeṣṭhaḥ śreṣṭha-guṇa āsīd yenedaṃ varṣaṃ bhāratam iti vyapadiśanti",
    "GP10bhp_05u:216": " BhP_05.04.010/1 tam anu kuśāvarta ilāvarto brahmāvarto malayaḥ ketur bhadrasena indraspṛg vidarbhaḥ kīkaṭa iti nava navati pradhānāḥ",
    "GP10bhp_05u:217": " BhP_05.04.011/1 kavir havir antarikṣaḥ prabuddhaḥ pippalāyanaḥ",
    "GP10bhp_05u:218": " BhP_05.04.011/2 āvirhotro 'tha drumilaś camasaḥ karabhājanaḥ",
    "GP10bhp_05u:219": " BhP_05.04.012/1 iti bhāgavata-dharma-darśanā nava mahā-bhāgavatās teṣāṃ sucaritaṃ bhagavan-mahimopabṛṃhitaṃ vasudeva-nārada-saṃvādam upaśamāyanam upariṣṭād varṇayiṣyāmaḥ",
    "GP10bhp_05u:220": " BhP_05.04.013/1 yavīyāṃsa ekāśītir jāyanteyāḥ pitur ādeśakarā mahā-śālīnā mahā-śrotriyā yajña-śīlāḥ karma-viśuddhā brāhmaṇā babhūvuḥ",
    "GP10bhp_05u:221": " BhP_05.04.014 /1 bhagavān ṛṣabha-saṃjña ātma-tantraḥ svayaṃ nitya-nivṛttānartha-paramparaḥ",
    "GP10bhp_05u:222": " kevalānandānubhava īśvara eva viparītavat karmāṇy ārabhamāṇaḥ kālenānugataṃ dharmam",
    "GP10bhp_05u:223": " ācaraṇenopaśikṣayann atad-vidāṃ sama upaśānto maitraḥ kāruṇiko dharmārtha-yaśaḥ-prajānandāmṛtāvarodhena",
    "GP10bhp_05u:224": " gṛheṣu lokaṃ niyamayat",
    "GP10bhp_05u:225": " BhP_05.04.015/1 yad yac chīrṣaṇyācaritaṃ tat tad anuvartate lokaḥ",
    "GP10bhp_05u:226": " BhP_05.04.016/1 yadyapi sva-viditaṃ sakala-dharmaṃ brāhmaṃ guhyaṃ brāhmaṇair darśita-mārgeṇa sāmādibhir upāyair janatām anuśaśāsa",
    "GP10bhp_05u:227": " BhP_05.04.017/1 dravya-deśa-kāla-vayaḥ-śraddhartvig-vividhoddeśopacitaiḥ sarvair api kratubhir yathopadeśaṃ śata-kṛtva iyāja",
    "GP10bhp_05u:228": " BhP_05.04.018 /1 bhagavatarṣabheṇa parirakṣyamāṇa etasmin varṣe na kaścana puruṣo",
    "GP10bhp_05u:229": " vāñchaty avidyamānam ivātmano 'nyasmāt kathañcana kimapi karhicid avekṣate bhartary",
    "GP10bhp_05u:230": " anusavanaṃ vijṛmbhita-snehātiśayam antareṇa",
    "GP10bhp_05u:231": " BhP_05.04.019 /1 sa kadācid aṭamāno bhagavān ṛṣabho brahmāvarta-gato brahmarṣi-pravara-sabhāyāṃ",
    "GP10bhp_05u:232": " prajānāṃ niśāmayantīnām ātmajān avahitātmanaḥ praśraya-praṇaya-bhara-suyantritān",
    "GP10bhp_05u:233": " apy upaśikṣayann iti hovāca",
    "GP10bhp_05u:234": " BhP_05.05.001/0 ṛṣabha uvāca",
    "GP10bhp_05u:235": " BhP_05.05.001/1 nāyaṃ deho deha-bhājāṃ nṛloke kaṣṭān kāmān arhate viḍ-bhujāṃ ye",
    "GP10bhp_05u:236": " BhP_05.05.001/2 tapo divyaṃ putrakā yena sattvaṃ śuddhyed yasmād brahma-saukhyaṃ tv anantam",
    "GP10bhp_05u:237": " BhP_05.05.002/1 mahat-sevāṃ dvāram āhur vimuktes tamo-dvāraṃ yoṣitāṃ saṅgi-saṅgam",
    "GP10bhp_05u:238": " BhP_05.05.002/2 mahāntas te sama-cittāḥ praśāntā vimanyavaḥ suhṛdaḥ sādhavo ye",
    "GP10bhp_05u:239": " BhP_05.05.003/1 ye vā mayīśe kṛta-sauhṛdārthā janeṣu dehambhara-vārtikeṣu",
    "GP10bhp_05u:240": " BhP_05.05.003/2 gṛheṣu jāyātmaja-rātimatsu na prīti-yuktā yāvad-arthāś ca loke",
    "GP10bhp_05u:241": " BhP_05.05.004/1 nūnaṃ pramattaḥ kurute vikarma yad indriya-prītaya āpṛṇoti",
    "GP10bhp_05u:242": " BhP_05.05.004/2 na sādhu manye yata ātmano 'yam asann api kleśada āsa dehaḥ",
    "GP10bhp_05u:243": " BhP_05.05.005/1 parābhavas tāvad abodha-jāto yāvan na jijñāsata ātma-tattvam",
    "GP10bhp_05u:244": " BhP_05.05.005/2 yāvat kriyās tāvad idaṃ mano vai karmātmakaṃ yena śarīra-bandhaḥ",
    "GP10bhp_05u:245": " BhP_05.05.006/1 evaṃ manaḥ karma-vaśaṃ prayuṅkte avidyayātmany upadhīyamāne",
    "GP10bhp_05u:246": " BhP_05.05.006/2 prītir na yāvan mayi vāsudeve na mucyate deha-yogena tāvat",
    "GP10bhp_05u:247": " BhP_05.05.007/1 yadā na paśyaty ayathā guṇehāṃ svārthe pramattaḥ sahasā vipaścit",
    "GP10bhp_05u:248": " BhP_05.05.007/2 gata-smṛtir vindati tatra tāpān āsādya maithunyam agāram ajñaḥ",
    "GP10bhp_05u:249": " BhP_05.05.008/1 puṃsaḥ striyā mithunī-bhāvam etaṃ tayor mitho hṛdaya-granthim āhuḥ",
    "GP10bhp_05u:250": " BhP_05.05.008/2 ato gṛha-kṣetra-sutāpta-vittair janasya moho 'yam ahaṃ mameti",
    "GP10bhp_05u:251": " BhP_05.05.009/1 yadā mano-hṛdaya-granthir asya karmānubaddho dṛḍha āślatheta",
    "GP10bhp_05u:252": " BhP_05.05.009/2 tadā janaḥ samparivartate 'smād muktaḥ paraṃ yāty atihāya hetum",
    "GP10bhp_05u:253": " BhP_05.05.010/1 haṃse gurau mayi bhaktyānuvṛtyā vitṛṣṇayā dvandva-titikṣayā ca",
    "GP10bhp_05u:254": " BhP_05.05.010/2 sarvatra jantor vyasanāvagatyā jijñāsayā tapasehā-nivṛttyā",
    "GP10bhp_05u:255": " BhP_05.05.011/1 mat-karmabhir mat-kathayā ca nityaṃ mad-deva-saṅgād guṇa-kīrtanān me",
    "GP10bhp_05u:256": " BhP_05.05.011/2 nirvaira-sāmyopaśamena putrā jihāsayā deha-gehātma-buddheḥ",
    "GP10bhp_05u:257": " BhP_05.05.012/1 adhyātma-yogena vivikta-sevayā prāṇendriyātmābhijayena sadhryak",
    "GP10bhp_05u:258": " BhP_05.05.012/2 sac-chraddhayā brahmacaryeṇa śaśvad asampramādena yamena vācām",
    "GP10bhp_05u:259": " BhP_05.05.013/1 sarvatra mad-bhāva-vicakṣaṇena jñānena vijñāna-virājitena",
    "GP10bhp_05u:260": " BhP_05.05.013/2 yogena dhṛty-udyama-sattva-yukto liṅgaṃ vyapohet kuśalo 'ham-ākhyam",
    "GP10bhp_05u:261": " BhP_05.05.014/1 karmāśayaṃ hṛdaya-granthi-bandham avidyayāsāditam apramattaḥ",
    "GP10bhp_05u:262": " BhP_05.05.014/2 anena yogena yathopadeśaṃ samyag vyapohyoparameta yogāt",
    "GP10bhp_05u:263": " BhP_05.05.015/1 putrāṃś ca śiṣyāṃś ca nṛpo gurur vā mal-loka-kāmo mad-anugrahārthaḥ",
    "GP10bhp_05u:264": " BhP_05.05.015/2 itthaṃ vimanyur anuśiṣyād ataj-jñān na yojayet karmasu karma-mūḍhān",
    "GP10bhp_05u:265": " BhP_05.05.015/3 kaṃ yojayan manujo 'rthaṃ labheta nipātayan naṣṭa-dṛśaṃ hi garte",
    "GP10bhp_05u:266": " BhP_05.05.016/1 lokaḥ svayaṃ śreyasi naṣṭa-dṛṣṭir yo 'rthān samīheta nikāma-kāmaḥ",
    "GP10bhp_05u:267": " BhP_05.05.016/2 anyonya-vairaḥ sukha-leśa-hetor ananta-duḥkhaṃ ca na veda mūḍhaḥ",
    "GP10bhp_05u:268": " BhP_05.05.017/1 kas taṃ svayaṃ tad-abhijño vipaścid avidyāyām antare vartamānam",
    "GP10bhp_05u:269": " BhP_05.05.017/2 dṛṣṭvā punas taṃ saghṛṇaḥ kubuddhiṃ prayojayed utpathagaṃ yathāndham",
    "GP10bhp_05u:270": " BhP_05.05.018/1 gurur na sa syāt sva-jano na sa syāt pitā na sa syāj jananī na sā syāt",
    "GP10bhp_05u:271": " BhP_05.05.018/2 daivaṃ na tat syān na patiś ca sa syān na mocayed yaḥ samupeta-mṛtyum",
    "GP10bhp_05u:272": " BhP_05.05.019/1 idaṃ śarīraṃ mama durvibhāvyaṃ sattvaṃ hi me hṛdayaṃ yatra dharmaḥ",
    "GP10bhp_05u:273": " BhP_05.05.019/2 pṛṣṭhe kṛto me yad adharma ārād ato hi mām ṛṣabhaṃ prāhur āryāḥ",
    "GP10bhp_05u:274": " BhP_05.05.020/1 tasmād bhavanto hṛdayena jātāḥ sarve mahīyāṃsam amuṃ sanābham",
    "GP10bhp_05u:275": " BhP_05.05.020/2 akliṣṭa-buddhyā bharataṃ bhajadhvaṃ śuśrūṣaṇaṃ tad bharaṇaṃ prajānām",
    "GP10bhp_05u:276": " BhP_05.05.021/1 bhūteṣu vīrudbhya uduttamā ye sarīsṛpās teṣu sabodha-niṣṭhāḥ",
    "GP10bhp_05u:277": " BhP_05.05.021/2 tato manuṣyāḥ pramathās tato 'pi gandharva-siddhā vibudhānugā ye",
    "GP10bhp_05u:278": " BhP_05.05.022/1 devāsurebhyo maghavat-pradhānā dakṣādayo brahma-sutās tu teṣām",
    "GP10bhp_05u:279": " BhP_05.05.022/2 bhavaḥ paraḥ so 'tha viriñca-vīryaḥ sa mat-paro 'haṃ dvija-deva-devaḥ",
    "GP10bhp_05u:280": " BhP_05.05.023/1 na brāhmaṇais tulaye bhūtam anyat paśyāmi viprāḥ kim ataḥ paraṃ tu",
    "GP10bhp_05u:281": " BhP_05.05.023/2 yasmin nṛbhiḥ prahutaṃ śraddhayāham aśnāmi kāmaṃ na tathāgni-hotre",
    "GP10bhp_05u:282": " BhP_05.05.024/1 dhṛtā tanūr uśatī me purāṇī yeneha sattvaṃ paramaṃ pavitram",
    "GP10bhp_05u:283": " BhP_05.05.024/2 śamo damaḥ satyam anugrahaś ca tapas titikṣānubhavaś ca yatra",
    "GP10bhp_05u:284": " BhP_05.05.025/1 matto 'py anantāt parataḥ parasmāt svargāpavargādhipater na kiñcit",
    "GP10bhp_05u:285": " BhP_05.05.025/2 yeṣāṃ kim u syād itareṇa teṣām akiñcanānāṃ mayi bhakti-bhājām",
    "GP10bhp_05u:286": " BhP_05.05.026/1 sarvāṇi mad-dhiṣṇyatayā bhavadbhiś carāṇi bhūtāni sutā dhruvāṇi",
    "GP10bhp_05u:287": " BhP_05.05.026/2 sambhāvitavyāni pade pade vo vivikta-dṛgbhis tad u hārhaṇaṃ me",
    "GP10bhp_05u:288": " BhP_05.05.027/1 mano-vaco-dṛk-karaṇehitasya sākṣāt-kṛtaṃ me paribarhaṇaṃ hi",
    "GP10bhp_05u:289": " BhP_05.05.027/2 vinā pumān yena mahā-vimohāt kṛtānta-pāśān na vimoktum īśet",
    "GP10bhp_05u:290": " BhP_05.05.028/0 śrī-śuka uvāca",
    "GP10bhp_05u:291": " BhP_05.05.028 /1 evam anuśāsyātmajān svayam anuśiṣṭān api lokānuśāsanārthaṃ mahānubhāvaḥ",
    "GP10bhp_05u:292": " parama-suhṛd bhagavān ṛṣabhāpadeśa upaśama-śīlānām uparata-karmaṇāṃ mahā-munīnāṃ",
    "GP10bhp_05u:293": " bhakti-jñāna-vairāgya-lakṣaṇaṃ pāramahaṃsya-dharmam upaśikṣamāṇaḥ sva-tanaya-śata-jyeṣṭhaṃ",
    "GP10bhp_05u:294": " parama-bhāgavataṃ bhagavaj-jana-parāyaṇaṃ bharataṃ dharaṇi-pālanāyābhiṣicya svayaṃ",
    "GP10bhp_05u:295": " bhavana evorvarita-śarīra-mātra-parigraha unmatta iva gagana-paridhānaḥ prakīrṇa-keśa",
    "GP10bhp_05u:296": " ātmany āropitāhavanīyo brahmāvartāt pravavrāja",
    "GP10bhp_05u:297": " BhP_05.05.029/1 jaḍāndha-mūka-badhira-piśāconmādakavad-avadhūta-veṣo 'bhibhāṣyamāṇo 'pi janānāṃ gṛhīta-mauna-vratas tūṣṇīṃ babhūva",
    "GP10bhp_05u:298": " BhP_05.05.030 /1 tatra tatra pura-grāmākara-kheṭa-vāṭa-kharvaṭa-śibira-vraja-ghoṣa-sārtha-giri-vanāśramādiṣv",
    "GP10bhp_05u:299": " anupatham avanicarāpasadaiḥ paribhūyamāno makṣikābhir iva vana-gajas tarjana-tāḍanāvamehana-ṣṭhīvana-grāva-śakṛd-rajaḥ-prakṣepa-pūti-vāta-duruktais",
    "GP10bhp_05u:300": " tad avigaṇayann evāsat-saṃsthāna etasmin dehopalakṣaṇe sad-apadeśa ubhayānubhava-svarūpeṇa",
    "GP10bhp_05u:301": " sva-mahimāvasthānenāsamāropitāhaṃ-mamābhimānatvād avikhaṇḍita-manāḥ pṛthivīm eka-caraḥ paribabhrāma",
    "GP10bhp_05u:302": " BhP_05.05.031 /1 ati-sukumāra-kara-caraṇoraḥ-sthala-vipula-bāhv-aṃsa-gala-vadanādy-avayava-vinyāsaḥ",
    "GP10bhp_05u:303": " prakṛti-sundara-svabhāva-hāsa-sumukho nava-nalina-dalāyamāna-śiśira-tārāruṇāyata-nayana-ruciraḥ",
    "GP10bhp_05u:304": " sadṛśa-subhaga-kapola-karṇa-kaṇṭha-nāso vigūḍha-smita-vadana-mahotsavena pura-vanitānāṃ",
    "GP10bhp_05u:305": " manasi kusuma-śarāsanam upadadhānaḥ parāg-avalambamāna-kuṭila-jaṭila-kapiśa-keśa-bhūri-bhāro",
    "GP10bhp_05u:306": " 'vadhūta-malina-nija-śarīreṇa graha-gṛhīta ivādṛśyata",
    "GP10bhp_05u:307": " BhP_05.05.032 /1 yarhi vāva sa bhagavān lokam imaṃ yogasyāddhā pratīpam ivācakṣāṇas",
    "GP10bhp_05u:308": " tat-pratikriyā-karma bībhatsitam iti vratam ājagaram-āsthitaḥ śayāna evāśnāti pibati",
    "GP10bhp_05u:309": " khādaty avamehati hadati sma ceṣṭamāna uccarita ādigdhoddeśaḥ",
    "GP10bhp_05u:310": " BhP_05.05.033/1 tasya ha yaḥ purīṣa-surabhi-saugandhya-vāyus taṃ deśaṃ daśa-yojanaṃ samantāt surabhiṃ cakāra",
    "GP10bhp_05u:311": " BhP_05.05.034/1 evaṃ go-mṛga-kāka-caryayā vrajaṃs tiṣṭhann āsīnaḥ śayānaḥ kāka-mṛga-go-caritaḥ pibati khādaty avamehati sma",
    "GP10bhp_05u:312": " BhP_05.05.035 /1 iti nānā-yoga-caryācaraṇo bhagavān kaivalya-patir ṛṣabho 'virata-parama-mahānandānubhava",
    "GP10bhp_05u:313": " ātmani sarveṣāṃ bhūtānām ātma-bhūte bhagavati vāsudeva ātmano 'vyavadhānānanta-rodara-bhāvena",
    "GP10bhp_05u:314": " siddha-samastārtha-paripūrṇo yogaiśvaryāṇi vaihāyasa-mano-javāntardhāna-parakāya-praveśa-dūra-grahaṇādīni",
    "GP10bhp_05u:315": " yadṛcchayopagatāni nāñjasā nṛpa hṛdayenābhyanandat",
    "GP10bhp_05u:316": " BhP_05.06.001/0 rājovāca",
    "GP10bhp_05u:317": " BhP_05.06.001/1 na nūnaṃ bhagava ātmārāmāṇāṃ yoga-samīrita-jñānāvabharjita-karma-bījānām aiśvaryāṇi punaḥ kleśadāni bhavitum arhanti yadṛc-chayopagatāni",
    "GP10bhp_05u:318": " BhP_05.06.002/0 ṛṣir uvāca",
    "GP10bhp_05u:319": " BhP_05.06.002/1 satyam uktaṃ kintv iha vā eke na manaso 'ddhā viśrambham anavasthānasya śaṭha-kirāta iva saṅgacchante",
    "GP10bhp_05u:320": " BhP_05.06.003/0 tathā coktam",
    "GP10bhp_05u:321": " BhP_05.06.003/1 na kuryāt karhicit sakhyaṃ manasi hy anavasthite",
    "GP10bhp_05u:322": " BhP_05.06.003/2 yad-viśrambhāc cirāc cīrṇaṃ caskanda tapa aiśvaram",
    "GP10bhp_05u:323": " BhP_05.06.004/1 nityaṃ dadāti kāmasya cchidraṃ tam anu ye 'rayaḥ",
    "GP10bhp_05u:324": " BhP_05.06.004/2 yoginaḥ kṛta-maitrasya patyur jāyeva puṃścalī",
    "GP10bhp_05u:325": " BhP_05.06.005/1 kāmo manyur mado lobhaḥ śoka-moha-bhayādayaḥ",
    "GP10bhp_05u:326": " BhP_05.06.005/2 karma-bandhaś ca yan-mūlaḥ svīkuryāt ko nu tad budhaḥ",
    "GP10bhp_05u:327": " BhP_05.06.006 /1 athaivam akhila-loka-pāla-lalāmo 'pi vilakṣaṇair jaḍavad avadhūta-veṣa-bhāṣā-caritair",
    "GP10bhp_05u:328": " avilakṣita-bhagavat-prabhāvo yogināṃ sāmparāya-vidhim anuśikṣayan sva-kalevaraṃ jihāsur",
    "GP10bhp_05u:329": " ātmany ātmānam asaṃvyavahitam anarthāntara-bhāvenānvīkṣamāṇa uparatānuvṛttir upararāma",
    "GP10bhp_05u:330": " BhP_05.06.007 /1 tasya ha vā evaṃ mukta-liṅgasya bhagavata ṛṣabhasya yogamāyā-vāsanayā",
    "GP10bhp_05u:331": " deha imāṃ jagatīm abhimānābhāsena saṅkramamāṇaḥ koṅka-veṅka-kuṭakān dakṣiṇa-karṇāṭakān",
    "GP10bhp_05u:332": " deśān yadṛcchayopagataḥ kuṭakācalopavana āsya kṛtāśma-kavala unmāda iva mukta-mūrdhajo",
    "GP10bhp_05u:333": " 'saṃvīta eva vicacāra",
    "GP10bhp_05u:334": " BhP_05.06.008/1 atha samīra-vega-vidhūta-veṇu-vikarṣaṇa-jātogra-dāvānalas tad vanam ālelihānaḥ saha tena dadāha",
    "GP10bhp_05u:335": " BhP_05.06.009 /1 yasya kilānucaritam upākarṇya koṅka-veṅka-kuṭakānāṃ rājārhan-nāmopaśikṣya",
    "GP10bhp_05u:336": " kalāv adharma utkṛṣyamāṇe bhavitavyena vimohitaḥ sva-dharma-patham akuto-bhayam apahāya",
    "GP10bhp_05u:337": " kupatha-pākhaṇḍam asamañjasaṃ nija-manīṣayā mandaḥ sampravartayiṣyate",
    "GP10bhp_05u:338": " BhP_05.06.010 /1 yena ha vāva kalau manujāpasadā deva-māyā-mohitāḥ sva-vidhi-niyoga-śauca-cāritra-vihīnā",
    "GP10bhp_05u:339": " deva-helanāny apavratāni nija-nijecchayā gṛhṇānā asnānānācamanāśauca-keśolluñcanādīni",
    "GP10bhp_05u:340": " kalinādharma-bahulenopahata-dhiyo brahma-brāhmaṇa-yajña-puruṣa-loka-vidūṣakāḥ prāyeṇa bhaviṣyanti",
    "GP10bhp_05u:341": " BhP_05.06.011/1 te ca hy arvāktanayā nija-loka-yātrayāndha-paramparayāśvastās tamasy andhe svayam eva prapatiṣyanti",
    "GP10bhp_05u:342": " BhP_05.06.012/1 ayam avatāro rajasopapluta-kaivalyopaśikṣaṇārthaḥ",
    "GP10bhp_05u:343": " BhP_05.06.013/0 tasyānuguṇān ślokān gāyanti----",
    "GP10bhp_05u:344": " BhP_05.06.013/1 aho bhuvaḥ sapta-samudravatyā dvīpeṣu varṣeṣv adhipuṇyam etat",
    "GP10bhp_05u:345": " BhP_05.06.013/2 gāyanti yatratya-janā murāreḥ karmāṇi bhadrāṇy avatāravanti",
    "GP10bhp_05u:346": " BhP_05.06.014/1 aho nu vaṃśo yaśasāvadātaḥ praiyavrato yatra pumān purāṇaḥ",
    "GP10bhp_05u:347": " BhP_05.06.014/2 kṛtāvatāraḥ puruṣaḥ sa ādyaś cacāra dharmaṃ yad akarma-hetum",
    "GP10bhp_05u:348": " BhP_05.06.015/1 ko nv asya kāṣṭhām aparo 'nugacchen mano-rathenāpy abhavasya yogī",
    "GP10bhp_05u:349": " BhP_05.06.015/2 yo yoga-māyāḥ spṛhayaty udastā hy asattayā yena kṛta-prayatnāḥ",
    "GP10bhp_05u:350": " BhP_05.06.016 /1 iti ha sma sakala-veda-loka-deva-brāhmaṇa-gavāṃ parama-guror bhagavata",
    "GP10bhp_05u:351": " ṛṣabhākhyasya viśuddhācaritam īritaṃ puṃsāṃ samasta-duścaritābhiharaṇaṃ parama-mahā-maṅgalāyanam",
    "GP10bhp_05u:352": " idam anuśraddhayopacitayānuśṛṇoty āśrāvayati vāvahito bhagavati tasmin vāsudeva ekāntato",
    "GP10bhp_05u:353": " bhaktir anayor api samanuvartate",
    "GP10bhp_05u:354": " BhP_05.06.017 /1 yasyām eva kavaya ātmānam avirataṃ vividha-vṛjina-saṃsāra-paritāpopatapyamānam",
    "GP10bhp_05u:355": " anusavanaṃ snāpayantas tayaiva parayā nirvṛtyā hy apavargam ātyantikaṃ parama-puruṣārtham",
    "GP10bhp_05u:356": " api svayam āsāditaṃ no evādriyante bhagavadīyatvenaiva parisamāpta-sarvārthāḥ",
    "GP10bhp_05u:357": " BhP_05.06.018/1 rājan patir gurur alaṃ bhavatāṃ yadūnāṃ",
    "GP10bhp_05u:358": " BhP_05.06.018/2 daivaṃ priyaḥ kula-patiḥ kva ca kiṅkaro vaḥ",
    "GP10bhp_05u:359": " BhP_05.06.018/3 astv evam aṅga bhagavān bhajatāṃ mukundo",
    "GP10bhp_05u:360": " BhP_05.06.018/4 muktiṃ dadāti karhicit sma na bhakti-yogam",
    "GP10bhp_05u:361": " BhP_05.06.019/1 nityānubhūta-nija-lābha-nivṛtta-tṛṣṇaḥ",
    "GP10bhp_05u:362": " BhP_05.06.019/2 śreyasy atad-racanayā cira-supta-buddheḥ",
    "GP10bhp_05u:363": " BhP_05.06.019/3 lokasya yaḥ karuṇayābhayam ātma-lokam",
    "GP10bhp_05u:364": " BhP_05.06.019/4 ākhyān namo bhagavate ṛṣabhāya tasmai",
    "GP10bhp_05u:365": " BhP_05.07.001/0 śrī-śuka uvāca",
    "GP10bhp_05u:366": " BhP_05.07.001/1 bharatas tu mahā-bhāgavato yadā bhagavatāvani-tala-paripālanāya sañcintitas tad-anuśāsana-paraḥ pañcajanīṃ viśvarūpa-duhitaram",
    "GP10bhp_05u:367": " BhP_05.07.002/1 tasyām u ha vā ātmajān kārtsnyenānurūpān ātmanaḥ pañca janayām āsa bhūtādir iva bhūta-sūkṣmāṇi sumatiṃ rāṣṭrabhṛtaṃ sudarśanam āvaraṇaṃ dhūmraketum iti",
    "GP10bhp_05u:368": " BhP_05.07.003/1 ajanābhaṃ nāmaitad varṣaṃ bhāratam iti yata ārabhya vyapadiśanti",
    "GP10bhp_05u:369": " BhP_05.07.004/1 sa bahuvin mahī-patiḥ pitṛ-pitāmahavad uru-vatsalatayā sve sve karmaṇi vartamānāḥ prajāḥ sva-dharmam anuvartamānaḥ paryapālayat",
    "GP10bhp_05u:370": " BhP_05.07.005 /1 īje ca bhagavantaṃ yajña-kratu-rūpaṃ kratubhir uccāvacaiḥ śraddhayāhṛtāgnihotra-darśa-pūrṇamāsa-cāturmāsya-paśu-somānāṃ",
    "GP10bhp_05u:371": " prakṛti-vikṛtibhir anusavanaṃ cāturhotra-vidhinā",
    "GP10bhp_05u:372": " BhP_05.07.006 /1 sampracaratsu nānā-yāgeṣu viracitāṅga-kriyeṣv apūrvaṃ yat tat kriyā-phalaṃ",
    "GP10bhp_05u:373": " dharmākhyaṃ pare brahmaṇi yajña-puruṣe sarva-devatā-liṅgānāṃ mantrāṇām artha-niyāma-katayā",
    "GP10bhp_05u:374": " sākṣāt-kartari para-devatāyāṃ bhagavati vāsudeva eva bhāvayamāna ātma-naipuṇya-mṛdita-kaṣāyo",
    "GP10bhp_05u:375": " haviḥṣv adhvaryubhir gṛhyamāṇeṣu sa yajamāno yajña-bhājo devāṃs tān puruṣāvayaveṣv abhyadhyāyat",
    "GP10bhp_05u:376": " BhP_05.07.007 /1 evaṃ karma-viśuddhyā viśuddha-sattvasyāntar-hṛdayākāśa-śarīre brahmaṇi",
    "GP10bhp_05u:377": " bhagavati vāsudeve mahā-puruṣa-rūpopalakṣaṇe śrīvatsa-kaustubha-vana-mālāri-dara-gadādibhir",
    "GP10bhp_05u:378": " upalakṣite nija-puruṣa-hṛl-likhitenātmani puruṣa-rūpeṇa virocamāna uccaistarāṃ bhaktir",
    "GP10bhp_05u:379": " anudinam edhamāna-rayājāyata",
    "GP10bhp_05u:380": " BhP_05.07.008 /1 evaṃ varṣāyuta-sahasra-paryantāvasita-karma-nirvāṇāvasaro 'dhibhujyamānaṃ",
    "GP10bhp_05u:381": " sva-tanayebhyo rikthaṃ pitṛ-paitāmahaṃ yathā-dāyaṃ vibhajya svayaṃ sakala-sampan-niketāt",
    "GP10bhp_05u:382": " sva-niketāt pulahāśramaṃ pravavrāja",
    "GP10bhp_05u:383": " BhP_05.07.009/1 yatra ha vāva bhagavān harir adyāpi tatratyānāṃ nija-janānāṃ vātsalyena sannidhāpyata icchā-rūpeṇa",
    "GP10bhp_05u:384": " BhP_05.07.010/1 yatrāśrama-padāny ubhayato nābhibhir dṛṣac-cakraiś cakra-nadī nāma sarit-pravarā sarvataḥ pavitrī-karoti",
    "GP10bhp_05u:385": " BhP_05.07.011 /1 tasmin vāva kila sa ekalaḥ pulahāśramopavane vividha-kusuma-kisalaya-tulasikāmbubhiḥ",
    "GP10bhp_05u:386": " kanda-mūla-phalopahāraiś ca samīhamāno bhagavata ārādhanaṃ vivikta uparata-viṣayābhilāṣa",
    "GP10bhp_05u:387": " upabhṛtopaśamaḥ parāṃ nirvṛtim avāpa",
    "GP10bhp_05u:388": " BhP_05.07.012 /1 tayettham avirata-puruṣa-paricaryayā bhagavati pravardhamānā-nurāga-bhara-druta-hṛdaya-śaithilyaḥ",
    "GP10bhp_05u:389": " praharṣa-vegenātmany udbhidyamāna-roma-pulaka-kulaka autkaṇṭhya-pravṛtta-praṇaya-bāṣpa-niruddhāvaloka-nayana",
    "GP10bhp_05u:390": " evaṃ nija-ramaṇāruṇa-caraṇāravindānudhyāna-paricita-bhakti-yogena paripluta-paramāhlāda-gambhīra-hṛdaya-hradāvagāḍha-dhiṣaṇas",
    "GP10bhp_05u:391": " tām api kriyamāṇāṃ bhagavat-saparyāṃ na sasmāra",
    "GP10bhp_05u:392": " BhP_05.07.013 /1 itthaṃ dhṛta-bhagavad-vrata aiṇeyājina-vāsasānusavanābhiṣekārdra-kapiśa-kuṭila-jaṭā-kalāpena",
    "GP10bhp_05u:393": " ca virocamānaḥ sūryarcā bhagavantaṃ hiraṇmayaṃ puruṣam ujjihāne sūrya-maṇḍale 'bhyupatiṣṭhann etad u hovāca",
    "GP10bhp_05u:394": " BhP_05.07.014/1 paro-rajaḥ savitur jāta-vedo devasya bhargo manasedaṃ jajāna",
    "GP10bhp_05u:395": " BhP_05.07.014/2 suretasādaḥ punar āviśya caṣṭe haṃsaṃ gṛdhrāṇaṃ nṛṣad-riṅgirām imaḥ",
    "GP10bhp_05u:396": " BhP_05.08.001/0 śrī-śuka uvāca",
    "GP10bhp_05u:397": " BhP_05.08.001/1 ekadā tu mahā-nadyāṃ kṛtābhiṣeka-naiyamikāvaśyako brahmākṣaram abhigṛṇāno muhūrta-trayam udakānta upaviveśa",
    "GP10bhp_05u:398": " BhP_05.08.002/1 tatra tadā rājan hariṇī pipāsayā jalāśayābhyāśam ekaivopajagāma",
    "GP10bhp_05u:399": " BhP_05.08.003/1 tayā pepīyamāna udake tāvad evāvidūreṇa nadato mṛga-pater unnādo loka-bhayaṅkara udapatat",
    "GP10bhp_05u:400": " BhP_05.08.004/1 tam upaśrutya sā mṛga-vadhūḥ prakṛti-viklavā cakita-nirīkṣaṇā sutarām api hari-bhayābhiniveśa-vyagra-hṛdayā pāriplava-dṛṣṭir agata-tṛṣā bhayāt sahasaivoccakrāma",
    "GP10bhp_05u:401": " BhP_05.08.005/1 tasyā utpatantyā antarvatnyā uru-bhayāvagalito yoni-nirgato garbhaḥ srotasi nipapāta",
    "GP10bhp_05u:402": " BhP_05.08.006/1 tat-prasavotsarpaṇa-bhaya-khedāturā sva-gaṇena viyujyamānā kasyāñcid daryāṃ kṛṣṇa-sārasatī nipapātātha ca mamāra",
    "GP10bhp_05u:403": " BhP_05.08.007/1 taṃ tv eṇa-kuṇakaṃ kṛpaṇaṃ srotasānūhyamānam abhivīkṣyāpaviddhaṃ bandhur ivānukampayā rājarṣir bharata ādāya mṛta-mātaram ity āśrama-padam anayat",
    "GP10bhp_05u:404": " BhP_05.08.008 /1 tasya ha vā eṇa-kuṇaka uccair etasmin kṛta-nijābhimānasyāhar-ahas",
    "GP10bhp_05u:405": " tat-poṣaṇa-pālana-lālana-prīṇanānudhyānenātma-niyamāḥ saha-yamāḥ puruṣa-paricaryādaya",
    "GP10bhp_05u:406": " ekaikaśaḥ katipayenāhar-gaṇena viyujyamānāḥ kila sarva evodavasan",
    "GP10bhp_05u:407": " BhP_05.08.009 /1 aho batāyaṃ hariṇa-kuṇakaḥ kṛpaṇa īśvara-ratha-caraṇa-paribhramaṇa-rayeṇa",
    "GP10bhp_05u:408": " sva-gaṇa-suhṛd-bandhubhyaḥ parivarjitaḥ śaraṇaṃ ca mopasādito mām eva mātā-pitarau",
    "GP10bhp_05u:409": " bhrātṛ-jñātīn yauthikāṃś caivopeyāya nānyaṃ kañcana veda mayy ati-visrabdhaś cāta",
    "GP10bhp_05u:410": " eva mayā mat-parāyaṇasya poṣaṇa-pālana-prīṇana-lālanam anasūyunānuṣṭheyaṃ śaraṇyopekṣā-doṣa-viduṣā",
    "GP10bhp_05u:411": " BhP_05.08.010/1 nūnaṃ hy āryāḥ sādhava upaśama-śīlāḥ kṛpaṇa-suhṛda evaṃ-vidhārthe svārthān api gurutarān upekṣante",
    "GP10bhp_05u:412": " BhP_05.08.011/1 iti kṛtānuṣaṅga āsana-śayanāṭana-snānāśanādiṣu saha mṛga-jahunā snehānubaddha-hṛdaya āsīt",
    "GP10bhp_05u:413": " BhP_05.08.012/1 kuśa-kusuma-samit-palāśa-phala-mūlodakāny āhariṣyamāṇo vṛkasālā-vṛkādibhyo bhayam āśaṃsamāno yadā saha hariṇa-kuṇakena vanaṃ",
    "GP10bhp_05u:414": " BhP_05.08.013/1 pathiṣu ca mugdha-bhāvena tatra tatra viṣakta-mati-praṇaya-bhara-hṛdayaḥ kārpaṇyāt skandhenodvahati evam utsaṅga urasi cādhāyopalālayan mudaṃ paramām avāpa",
    "GP10bhp_05u:415": " BhP_05.08.014 /1 kriyāyāṃ nirvartyamānāyām antarāle 'py utthāyotthāya yadainam abhicakṣīta",
    "GP10bhp_05u:416": " tarhi vāva sa varṣa-patiḥ prakṛti-sthena manasā tasmā āśiṣa āśāste svasti stād vatsa te sarvata iti",
    "GP10bhp_05u:417": " BhP_05.08.015 /1 anyadā bhṛśam udvigna-manā naṣṭa-draviṇa iva kṛpaṇaḥ sakaruṇam ati-tarṣeṇa",
    "GP10bhp_05u:418": " hariṇa-kuṇaka-viraha-vihvala-hṛdaya-santāpas tam evānuśocan kila kaśmalaṃ mahad abhirambhita iti hovāca",
    "GP10bhp_05u:419": " BhP_05.08.016 /1 api bata sa vai kṛpaṇa eṇa-bālako mṛta-hariṇī-suto 'ho mamānāryasya",
    "GP10bhp_05u:420": " śaṭha-kirāta-mater akṛta-sukṛtasya kṛta-visrambha ātma-pratyayena tad avigaṇayan sujana ivāgamiṣyati",
    "GP10bhp_05u:421": " BhP_05.08.017/1 api kṣemeṇāsminn āśramopavane śaṣpāṇi carantaṃ deva-guptaṃ drakṣyāmi",
    "GP10bhp_05u:422": " BhP_05.08.018/1 api ca na vṛkaḥ sālā-vṛko 'nyatamo vā naika-cara eka-caro vā bhakṣayati",
    "GP10bhp_05u:423": " BhP_05.08.019/1 nimlocati ha bhagavān sakala-jagat-kṣemodayas trayy-ātmādyāpi mama na mṛga-vadhū-nyāsa āgacchati",
    "GP10bhp_05u:424": " BhP_05.08.020/1 api svid akṛta-sukṛtam āgatya māṃ sukhayiṣyati hariṇa-rāja-kumāro vividha-rucira-darśanīya-nija-mṛga-dāraka-vinodair asantoṣaṃ svānām apanudan",
    "GP10bhp_05u:425": " BhP_05.08.021/1 kṣvelikāyāṃ māṃ mṛṣā-samādhināmīlita-dṛśaṃ prema-saṃrambheṇa cakita-cakita āgatya pṛṣad-aparuṣa-viṣāṇāgreṇa luṭhati",
    "GP10bhp_05u:426": " BhP_05.08.022/1 āsādita-haviṣi barhiṣi dūṣite mayopālabdho bhīta-bhītaḥ sapady uparata-rāsa ṛṣi-kumāravad avahita-karaṇa-kalāpa āste",
    "GP10bhp_05u:427": " BhP_05.08.023 /1 kiṃ vā are ācaritaṃ tapas tapasvinyānayā yad iyam avaniḥ savinaya-kṛṣṇa-sāra-tanaya-tanutara-subhaga-śivatamākhara-khura-pada-paṅktibhir",
    "GP10bhp_05u:428": " draviṇa-vidhurāturasya kṛpaṇasya mama draviṇa-padavīṃ sūcayanty ātmānaṃ ca sarvataḥ",
    "GP10bhp_05u:429": " kṛta-kautukaṃ dvijānāṃ svargāpavarga-kāmānāṃ deva-yajanaṃ karoti",
    "GP10bhp_05u:430": " BhP_05.08.024/1 api svid asau bhagavān uḍu-patir enaṃ mṛga-pati-bhayān mṛta-mātaraṃ mṛga-bālakaṃ svāśrama-paribhraṣṭam anukampayā kṛpaṇa-jana-vatsalaḥ",
    "GP10bhp_05u:431": " BhP_05.08.025 /1 kiṃ vātmaja-viśleṣa-jvara-dava-dahana-śikhābhir upatapyamāna-hṛdaya-sthala-nalinīkaṃ",
    "GP10bhp_05u:432": " mām upasṛta-mṛgī-tanayaṃ śiśira-śāntānurāga-guṇita-nija-vadana-salilāmṛtamaya-gabhastibhiḥ svadhayatīti ca",
    "GP10bhp_05u:433": " BhP_05.08.026 /1 evam aghaṭamāna-manorathākula-hṛdayo mṛga-dārakābhāsena svārabdha-karmaṇā",
    "GP10bhp_05u:434": " yogārambhaṇato vibhraṃśitaḥ sa yoga-tāpaso bhagavad-ārādhana-lakṣaṇāc ca katham itarathā",
    "GP10bhp_05u:435": " jāty-antara eṇa-kuṇaka āsaṅgaḥ sākṣān niḥśreyasa-pratipakṣatayā prāk-parityakta-dustyaja-hṛdayābhijātasya",
    "GP10bhp_05u:436": " tasyaivam antarāya-vihata-yogārambhaṇasya rājarṣer bharatasya tāvan mṛgārbhaka-poṣaṇa-pālana-prīṇana-lālanānuṣaṅgeṇāvigaṇayata",
    "GP10bhp_05u:437": " ātmānam ahir ivākhu-bilaṃ duratikramaḥ kālaḥ karāla-rabhasa āpadyata",
    "GP10bhp_05u:438": " BhP_05.08.027 /1 tadānīm api pārśva-vartinam ātmajam ivānuśocantam abhivīkṣamāṇo",
    "GP10bhp_05u:439": " mṛga evābhiniveśita-manā visṛjya lokam imaṃ saha mṛgeṇa kalevaraṃ mṛtam anu na mṛta-janmānusmṛtir",
    "GP10bhp_05u:440": " itaravan mṛga-śarīram avāpa",
    "GP10bhp_05u:441": " BhP_05.08.028/1 tatrāpi ha vā ātmano mṛgatva-kāraṇaṃ bhagavad-ārādhana-samīhānubhāvenānusmṛtya bhṛśam anutapyamāna āha",
    "GP10bhp_05u:442": " BhP_05.08.029 /1 aho kaṣṭaṃ bhraṣṭo 'ham ātmavatām anupathād yad-vimukta-samasta-saṅgasya",
    "GP10bhp_05u:443": " vivikta-puṇyāraṇya-śaraṇasyātmavata ātmani sarveṣām ātmanāṃ bhagavati vāsudeve tad-anuśravaṇa-manana-saṅkīrtanārādhanānusmaraṇābhiyogenāśūnya-sakala-yāmena",
    "GP10bhp_05u:444": " kālena samāveśitaṃ samāhitaṃ kārtsnyena manas tat tu punar mamābudhasyārān mṛga-sutam anu parisusrāva",
    "GP10bhp_05u:445": " BhP_05.08.030/1 ity evaṃ nigūḍha-nirvedo visṛjya mṛgīṃ mātaraṃ punar bhagavat-kṣetram upaśama-śīla-muni-gaṇa-dayitaṃ śālagrāmaṃ pulastya-pulahāśramaṃ kālañjarāt pratyājagāma",
    "GP10bhp_05u:446": " BhP_05.08.031 /1 tasminn api kālaṃ pratīkṣamāṇaḥ saṅgāc ca bhṛśam udvigna ātma-sahacaraḥ",
    "GP10bhp_05u:447": " śuṣka-parṇa-tṛṇa-vīrudhā vartamāno mṛgatva-nimittāvasānam eva gaṇayan mṛga-śarīraṃ",
    "GP10bhp_05u:448": " tīrthodaka-klinnam ut-sasarja",
    "GP10bhp_05u:449": " BhP_05.09.001/0 śrī-śuka uvāca",
    "GP10bhp_05u:450": " BhP_05.09.001 /1 atha kasyacid dvija-varasyāṅgiraḥ-pravarasya",
    "GP10bhp_05u:451": " śama-dama-tapaḥ-svādhyāyādhyayana-tyāga-santoṣa-titikṣā-praśraya-vidyānasūyātma-jñānānanda-yuktasyātma-sadṛśa-śruta-śīlācāra-rūpaudārya-guṇā",
    "GP10bhp_05u:452": " nava sodaryā aṅgajā babhūvur mithunaṃ ca yavīyasyāṃ bhāryāyām yas tu tatra pumāṃs",
    "GP10bhp_05u:453": " taṃ parama-bhāgavataṃ rājarṣi-pravaraṃ bharatam utsṛṣṭa-mṛga-śarīraṃ carama-śarīreṇa",
    "GP10bhp_05u:454": " vipratvaṃ gatam āhuḥ",
    "GP10bhp_05u:455": " BhP_05.09.002 /1 tatrāpi svajana-saṅgāc ca bhṛśam udvijamāno bhagavataḥ karma-bandha-vidhvaṃsana-śravaṇa-smaraṇa-guṇa-vivaraṇa-caraṇāravinda-yugalaṃ",
    "GP10bhp_05u:456": " manasā vidadhad ātmanaḥ pratighātam āśaṅkamāno bhagavad-anugraheṇānusmṛta-sva-pūrva-janmāvalir",
    "GP10bhp_05u:457": " ātmānam unmatta-jaḍāndha-badhira-svarūpeṇa darśayām āsa lokasya",
    "GP10bhp_05u:458": " BhP_05.09.003 /1 tasyāpi ha vā ātmajasya vipraḥ putra-snehānubaddha-manā āsamāvartanāt",
    "GP10bhp_05u:459": " saṃskārān yathopadeśaṃ vidadhāna upanītasya ca punaḥ śaucācamanādīn karma-niyamān",
    "GP10bhp_05u:460": " anabhipretān api samaśikṣayad anuśiṣṭena hi bhāvyaṃ pituḥ putreṇeti",
    "GP10bhp_05u:461": " BhP_05.09.004 /1 sa cāpi tad u ha pitṛ-sannidhāv evāsadhrīcīnam iva sma karoti chandāṃsy",
    "GP10bhp_05u:462": " adhyāpayiṣyan saha vyāhṛtibhiḥ sapraṇava-śiras tripadīṃ sāvitrīṃ graiṣma-vāsantikān",
    "GP10bhp_05u:463": " māsān adhīyānam apy asamaveta-rūpaṃ grāhayām āsa",
    "GP10bhp_05u:464": " BhP_05.09.005 /1 evaṃ sva-tanuja ātmany anurāgāveśita-cittaḥ śaucādhyayana-vrata-niyama-gurv-anala-śuśrūṣaṇādy-aupakurvāṇaka-karmāṇy",
    "GP10bhp_05u:465": " anabhiyuktāny api samanuśiṣṭena bhāvyam ity asad-āgrahaḥ putram anuśāsya svayaṃ tāvad",
    "GP10bhp_05u:466": " anadhigata-manorathaḥ kālenāpramattena svayaṃ gṛha eva pramatta upasaṃhṛtaḥ",
    "GP10bhp_05u:467": " BhP_05.09.006/1 atha yavīyasī dvija-satī sva-garbha-jātaṃ mithunaṃ sapatnyā upanyasya svayam anusaṃsthayā patilokam agāt",
    "GP10bhp_05u:468": " BhP_05.09.007/1 pitary uparate bhrātara enam atat-prabhāva-vidas trayyāṃ vidyāyām eva paryavasita-matayo na para-vidyāyāṃ jaḍa-matir iti bhrātur anuśāsana-nirbandhān nyavṛtsanta",
    "GP10bhp_05u:469": " BhP_05.09.008 /1 sa ca prākṛtair dvipada-paśubhir unmatta-jaḍa-badhira-mūkety abhibhāṣyamāṇo",
    "GP10bhp_05u:470": " yadā tad-anurūpāṇi prabhāṣate karmāṇi ca kāryamāṇaḥ parecchayā karoti viṣṭito vetanato",
    "GP10bhp_05u:471": " vā yācñyā yadṛcchayā vopasāditam alpaṃ bahu mṛṣṭaṃ kadannaṃ vābhyavaharati paraṃ",
    "GP10bhp_05u:472": " nendriya-prīti-nimittam nitya-nivṛtta-nimitta-sva-siddha-viśuddhānubhavānanda-svātma-lābhādhigamaḥ",
    "GP10bhp_05u:473": " sukha-duḥkhayor dvandva-nimittayor asambhāvita-dehābhimānaḥ",
    "GP10bhp_05u:474": " BhP_05.09.010 /1 śītoṣṇa-vāta-varṣeṣu vṛṣa ivānāvṛtāṅgaḥ pīnaḥ saṃhananāṅgaḥ sthaṇḍila-saṃveśanānunmardanāmajjana-rajasā",
    "GP10bhp_05u:475": " mahāmaṇir ivānabhivyakta-brahma-varcasaḥ kupaṭāvṛta-kaṭir upavītenoru-maṣiṇā dvijātir",
    "GP10bhp_05u:476": " iti brahma-bandhur iti saṃjñayātaj-jñajanāvamato vicacāra",
    "GP10bhp_05u:477": " BhP_05.09.011 /1 yadā tu parata āhāraṃ karma-vetanata īhamānaḥ sva-bhrātṛbhir api",
    "GP10bhp_05u:478": " kedāra-karmaṇi nirūpitas tad api karoti kintu na samaṃ viṣamaṃ nyūnam adhikam iti",
    "GP10bhp_05u:479": " veda kaṇa-piṇyāka-phalī-karaṇa-kulmāṣa-sthālīpurīṣādīny apy amṛtavad abhyavaharati",
    "GP10bhp_05u:480": " BhP_05.09.012/1 atha kadācit kaścid vṛṣala-patir bhadra-kālyai puruṣa-paśum ālabhatāpatya-kāmaḥ",
    "GP10bhp_05u:481": " BhP_05.09.013 /1 tasya ha daiva-muktasya paśoḥ padavīṃ tad-anucarāḥ paridhāvanto",
    "GP10bhp_05u:482": " niśi niśītha-samaye tamasāvṛtāyām anadhigata-paśava ākasmikena vidhinā kedārān vīrāsanena",
    "GP10bhp_05u:483": " mṛga-varāhādibhyaḥ saṃrakṣamāṇam aṅgiraḥ-pravara-sutam apaśyan",
    "GP10bhp_05u:484": " BhP_05.09.014/1 atha ta enam anavadya-lakṣaṇam avamṛśya bhartṛ-karma-niṣpattiṃ manyamānā baddhvā raśanayā caṇḍikā-gṛham upaninyur mudā vikasit",
    "GP10bhp_05u:485": " BhP_05.09.015 /1 atha paṇayas taṃ sva-vidhinābhiṣicyāhatena vāsasācchādya bhūṣaṇālepa-srak-tilakādibhir",
    "GP10bhp_05u:486": " upaskṛtaṃ bhuktavantaṃ dhūpa-dīpa-mālya-lāja-kisalayāṅkura-phalopahāropetayā vaiśasa-saṃsthayā",
    "GP10bhp_05u:487": " mahatā gīta-stuti-mṛdaṅga-paṇava-ghoṣeṇa ca puruṣa-paśuṃ bhadra-kālyāḥ purata upaveśayām āsuḥ",
    "GP10bhp_05u:488": " BhP_05.09.016/1 atha vṛṣala-rāja-paṇiḥ puruṣa-paśor asṛg-āsavena devīṃ bhadra-kālīṃ yakṣyamāṇas tad-abhimantritam asim ati-karāla-niśitam upādade",
    "GP10bhp_05u:489": " BhP_05.09.017 /1 iti teṣāṃ vṛṣalānāṃ rajas-tamaḥ-prakṛtīnāṃ dhana-mada-raja-utsikta-manasāṃ",
    "GP10bhp_05u:490": " bhagavat-kalā-vīra-kulaṃ kadarthī-kṛtyotpathena svairaṃ viharatāṃ hiṃsā-vihārāṇāṃ",
    "GP10bhp_05u:491": " karmāti-dāruṇaṃ yad brahma-bhūtasya sākṣād brahmarṣi-sutasya nirvairasya sarva-bhūta-suhṛdaḥ",
    "GP10bhp_05u:492": " sūnāyām apy ananumatam ālambhanaṃ tad upalabhya brahma-tejasāti-durviṣaheṇa dandahyamānena",
    "GP10bhp_05u:493": " vapuṣā sahasoccacāṭa saiva devī bhadra-kālī",
    "GP10bhp_05u:494": " BhP_05.09.018 /1 bhṛśam amarṣa-roṣāveśa-rabhasa-vilasita-bhru-kuṭi-viṭapa-kuṭila-daṃṣṭrāruṇekṣaṇāṭopāti-bhayānaka-vadanā",
    "GP10bhp_05u:495": " hantu-kāmevedaṃ mahāṭṭa-hāsam ati-saṃrambheṇa vimuñcantī tata utpatya pāpīyasāṃ duṣṭānāṃ",
    "GP10bhp_05u:496": " tenaivāsinā vivṛkṇa-śīrṣṇāṃ galāt sravantam asṛg-āsavam atyuṣṇaṃ saha gaṇena nipīyāti-pāna-mada-vihvaloccaistarāṃ",
    "GP10bhp_05u:497": " sva-pārṣadaiḥ saha jagau nanarta ca vijahāra ca śiraḥ-kanduka-līlayā",
    "GP10bhp_05u:498": " BhP_05.09.019/1 evam eva khalu mahad-abhicārāti-kramaḥ kārtsnyenātmane phalati",
    "GP10bhp_05u:499": " BhP_05.09.020 /1 na vā etad viṣṇudatta mahad-adbhutaṃ yad asambhramaḥ sva-śiraś-chedana",
    "GP10bhp_05u:500": " āpatite 'pi vimukta-dehādy-ātma-bhāva-sudṛḍha-hṛdaya-granthīnāṃ sarva-sattva-suhṛd-ātmanāṃ",
    "GP10bhp_05u:501": " nirvairāṇāṃ sākṣād bhagavatānimiṣāri-varāyudhenāpramattena tais tair bhāvaiḥ parirakṣyamāṇānāṃ",
    "GP10bhp_05u:502": " tat-pāda-mūlam akutaścid-bhayam upasṛtānāṃ bhāgavata-paramahaṃsānām",
    "GP10bhp_05u:503": " BhP_05.10.001/0 śrī-śuka uvāca",
    "GP10bhp_05u:504": " BhP_05.10.001 /1 atha sindhu-sauvīra-pate rahūgaṇasya vrajata ikṣumatyās taṭe tat-kula-patinā",
    "GP10bhp_05u:505": " śibikā-vāha-puruṣānveṣaṇa-samaye daivenopasāditaḥ sa dvija-vara upalabdha eṣa pīvā",
    "GP10bhp_05u:506": " yuvā saṃhananāṅgo go-kharavad dhuraṃ voḍhum alam iti pūrva-viṣṭi-gṛhītaiḥ saha gṛhītaḥ",
    "GP10bhp_05u:507": " prasabham atad-arha uvāha śibikāṃ sa mahānubhāvaḥ",
    "GP10bhp_05u:508": " BhP_05.10.002 /1 yadā hi dvija-varasyeṣu-mātrāvalokānugater na samāhitā puruṣa-gatis",
    "GP10bhp_05u:509": " tadā viṣama-gatāṃ sva-śibikāṃ rahūgaṇa upadhārya puruṣān adhivahata āha he voḍhāraḥ",
    "GP10bhp_05u:510": " sādhv atikramata kim iti viṣamam uhyate yānam iti",
    "GP10bhp_05u:511": " BhP_05.10.003/1 atha ta īśvara-vacaḥ sopālambham upākarṇyopāya-turīyāc chaṅkita-manasas taṃ vijñāpayāṃ babhūvuḥ",
    "GP10bhp_05u:512": " BhP_05.10.004/1 na vayaṃ nara-deva pramattā bhavan-niyamānupathāḥ sādhv eva vahāmaḥ ayam adhunaiva niyukto 'pi na drutaṃ vrajati nānena saha voḍhum u ha vayaṃ pārayāma iti",
    "GP10bhp_05u:513": " BhP_05.10.005 /1 sāṃsargiko doṣa eva nūnam ekasyāpi sarveṣāṃ sāṃsargikāṇāṃ bhavitum",
    "GP10bhp_05u:514": " arhatīti niścitya niśamya kṛpaṇa-vaco rājā rahūgaṇa upāsita-vṛddho 'pi nisargeṇa",
    "GP10bhp_05u:515": " balāt kṛta īṣad-utthita-manyur avispaṣṭa-brahma-tejasaṃ jāta-vedasam iva rajasāvṛta-matir āha",
    "GP10bhp_05u:516": " BhP_05.10.006 /1 aho kaṣṭaṃ bhrātar vyaktam uru-pariśrānto dīrgham adhvānam eka eva",
    "GP10bhp_05u:517": " ūhivān suciraṃ nāti-pīvā na saṃhananāṅgo jarasā copadruto bhavān sakhe no evāpara",
    "GP10bhp_05u:518": " ete saṅghaṭṭina iti bahu-vipralabdho 'py avidyayā racita-dravya-guṇa-karmāśaya-sva-carama-kalevare",
    "GP10bhp_05u:519": " 'vastuni saṃsthāna-viśeṣe 'haṃ mamety anadhyāropita-mithyā-pratyayo brahma-bhūtas",
    "GP10bhp_05u:520": " tūṣṇīṃ śibikāṃ pūrvavad uvāha",
    "GP10bhp_05u:521": " BhP_05.10.007 /1 atha punaḥ sva-śibikāyāṃ viṣama-gatāyāṃ prakupita uvāca rahūgaṇaḥ",
    "GP10bhp_05u:522": " kim idam are tvaṃ jīvan-mṛto māṃ kadarthī-kṛtya bhartṛ-śāsanam aticarasi pramattasya",
    "GP10bhp_05u:523": " ca te karomi cikitsāṃ daṇḍa-pāṇir iva janatāyā yathā prakṛtiṃ svāṃ bhajiṣyasa iti",
    "GP10bhp_05u:524": " BhP_05.10.008 /1 evaṃ bahv abaddham api bhāṣamāṇaṃ nara-devābhimānaṃ rajasā tamasānuviddhena",
    "GP10bhp_05u:525": " madena tiraskṛtāśeṣa-bhagavat-priya-niketaṃ paṇḍita-māninaṃ sa bhagavān brāhmaṇo",
    "GP10bhp_05u:526": " brahma-bhūta-sarva-bhūta-suhṛd-ātmā yogeśvara-caryāyāṃ nāti-vyutpanna-matiṃ smayamāna",
    "GP10bhp_05u:527": " iva vigata-smaya idam āha",
    "GP10bhp_05u:528": " BhP_05.10.009/0 brāhmaṇa uvāca",
    "GP10bhp_05u:529": " BhP_05.10.009/1 tvayoditaṃ vyaktam avipralabdhaṃ bhartuḥ sa me syād yadi vīra bhāraḥ",
    "GP10bhp_05u:530": " BhP_05.10.009/2 gantur yadi syād adhigamyam adhvā pīveti rāśau na vidāṃ pravādaḥ",
    "GP10bhp_05u:531": " BhP_05.10.010/1 sthaulyaṃ kārśyaṃ vyādhaya ādhayaś ca kṣut tṛḍ bhayaṃ kalir icchā jarā ca",
    "GP10bhp_05u:532": " BhP_05.10.010/2 nidrā ratir manyur ahaṃ madaḥ śuco dehena jātasya hi me na santi",
    "GP10bhp_05u:533": " BhP_05.10.011/1 jīvan-mṛtatvaṃ niyamena rājan ādyantavad yad vikṛtasya dṛṣṭam",
    "GP10bhp_05u:534": " BhP_05.10.011/2 sva-svāmya-bhāvo dhruva īḍya yatra tarhy ucyate 'sau vidhikṛtya-yogaḥ",
    "GP10bhp_05u:535": " BhP_05.10.012/1 viśeṣa-buddher vivaraṃ manāk ca paśyāma yan na vyavahārato 'nyat",
    "GP10bhp_05u:536": " BhP_05.10.012/2 ka īśvaras tatra kim īśitavyaṃ tathāpi rājan karavāma kiṃ te",
    "GP10bhp_05u:537": " BhP_05.10.013/1 unmatta-matta-jaḍavat sva-saṃsthāṃ gatasya me vīra cikitsitena",
    "GP10bhp_05u:538": " BhP_05.10.013/2 arthaḥ kiyān bhavatā śikṣitena stabdha-pramattasya ca piṣṭapeṣaḥ",
    "GP10bhp_05u:539": " BhP_05.10.014/0 śrī-śuka uvāca",
    "GP10bhp_05u:540": " BhP_05.10.014/1 etāvad anuvāda-paribhāṣayā pratyudīrya muni-vara upaśama-śīla uparatānātmya-nimitta upabhogena karmārabdhaṃ vyapanayan rāja-yānam api tathovāha",
    "GP10bhp_05u:541": " BhP_05.10.015 /1 sa cāpi pāṇḍaveya sindhu-sauvīra-patis tattva-jijñāsāyāṃ samyak-śraddhayādhikṛtādhikāras",
    "GP10bhp_05u:542": " tad dhṛdaya-granthi-mocanaṃ dvija-vaca āśrutya bahu-yoga-grantha-sammataṃ tvarayāvaruhya",
    "GP10bhp_05u:543": " śirasā pāda-mūlam upasṛtaḥ kṣamāpayan vigata-nṛpa-deva-smaya uvāca",
    "GP10bhp_05u:544": " BhP_05.10.016/1 kas tvaṃ nigūḍhaś carasi dvijānāṃ bibharṣi sūtraṃ katamo 'vadhūtaḥ",
    "GP10bhp_05u:545": " BhP_05.10.016/2 kasyāsi kutratya ihāpi kasmāt kṣemāya naś ced asi nota śuklaḥ",
    "GP10bhp_05u:546": " BhP_05.10.017/1 nāhaṃ viśaṅke sura-rāja-vajrān na tryakṣa-śūlān na yamasya daṇḍāt",
    "GP10bhp_05u:547": " BhP_05.10.017/2 nāgny-arka-somānila-vittapāstrāc chaṅke bhṛśaṃ brahma-kulāvamānāt",
    "GP10bhp_05u:548": " BhP_05.10.018/1 tad brūhy asaṅgo jaḍavan nigūḍha- vijñāna-vīryo vicarasy apāraḥ",
    "GP10bhp_05u:549": " BhP_05.10.018/2 vacāṃsi yoga-grathitāni sādho na naḥ kṣamante manasāpi bhettum",
    "GP10bhp_05u:550": " BhP_05.10.019/1 ahaṃ ca yogeśvaram ātma-tattva- vidāṃ munīnāṃ paramaṃ guruṃ vai",
    "GP10bhp_05u:551": " BhP_05.10.019/2 praṣṭuṃ pravṛttaḥ kim ihāraṇaṃ tat sākṣād dhariṃ jñāna-kalāvatīrṇam",
    "GP10bhp_05u:552": " BhP_05.10.020/1 sa vai bhavā loka-nirīkṣaṇārtham avyakta-liṅgo vicaraty api svit",
    "GP10bhp_05u:553": " BhP_05.10.020/2 yogeśvarāṇāṃ gatim andha-buddhiḥ kathaṃ vicakṣīta gṛhānubandhaḥ",
    "GP10bhp_05u:554": " BhP_05.10.021/1 dṛṣṭaḥ śramaḥ karmata ātmano vai bhartur gantur bhavataś cānumanye",
    "GP10bhp_05u:555": " BhP_05.10.021/2 yathāsatodānayanādy-abhāvāt samūla iṣṭo vyavahāra-mārgaḥ",
    "GP10bhp_05u:556": " BhP_05.10.022/1 sthāly-agni-tāpāt payaso 'bhitāpas tat-tāpatas taṇḍula-garbha-randhiḥ",
    "GP10bhp_05u:557": " BhP_05.10.022/2 dehendriyāsvāśaya-sannikarṣāt tat-saṃsṛtiḥ puruṣasyānurodhāt",
    "GP10bhp_05u:558": " BhP_05.10.023/1 śāstābhigoptā nṛpatiḥ prajānāṃ yaḥ kiṅkaro vai na pinaṣṭi piṣṭam",
    "GP10bhp_05u:559": " BhP_05.10.023/2 sva-dharmam ārādhanam acyutasya yad īhamāno vijahāty aghaugham",
    "GP10bhp_05u:560": " BhP_05.10.024/1 tan me bhavān nara-devābhimāna- madena tucchīkṛta-sattamasya",
    "GP10bhp_05u:561": " BhP_05.10.024/2 kṛṣīṣṭa maitrī-dṛśam ārta-bandho yathā tare sad-avadhyānam aṃhaḥ",
    "GP10bhp_05u:562": " BhP_05.10.025/1 na vikriyā viśva-suhṛt-sakhasya sāmyena vītābhimates tavāpi",
    "GP10bhp_05u:563": " BhP_05.10.025/2 mahad-vimānāt sva-kṛtād dhi mādṛṅ naṅkṣyaty adūrād api śūlapāṇiḥ",
    "GP10bhp_05u:564": " BhP_05.11.001/0 brāhmaṇa uvāca",
    "GP10bhp_05u:565": " BhP_05.11.001/1 akovidaḥ kovida-vāda-vādān vadasy atho nāti-vidāṃ variṣṭhaḥ",
    "GP10bhp_05u:566": " BhP_05.11.001/2 na sūrayo hi vyavahāram enaṃ tattvāvamarśena sahāmananti",
    "GP10bhp_05u:567": " BhP_05.11.002/1 tathaiva rājann uru-gārhamedha- vitāna-vidyoru-vijṛmbhiteṣu",
    "GP10bhp_05u:568": " BhP_05.11.002/2 na veda-vādeṣu hi tattva-vādaḥ prāyeṇa śuddho nu cakāsti sādhuḥ",
    "GP10bhp_05u:569": " BhP_05.11.003/1 na tasya tattva-grahaṇāya sākṣād varīyasīr api vācaḥ samāsan",
    "GP10bhp_05u:570": " BhP_05.11.003/2 svapne niruktyā gṛhamedhi-saukhyaṃ na yasya heyānumitaṃ svayaṃ syāt",
    "GP10bhp_05u:571": " BhP_05.11.004/1 yāvan mano rajasā pūruṣasya sattvena vā tamasā vānuruddham",
    "GP10bhp_05u:572": " BhP_05.11.004/2 cetobhir ākūtibhir ātanoti niraṅkuśaṃ kuśalaṃ cetaraṃ vā",
    "GP10bhp_05u:573": " BhP_05.11.005/1 sa vāsanātmā viṣayoparakto guṇa-pravāho vikṛtaḥ ṣoḍaśātmā",
    "GP10bhp_05u:574": " BhP_05.11.005/2 bibhrat pṛthaṅ-nāmabhi rūpa-bhedam antar-bahiṣṭvaṃ ca purais tanoti",
    "GP10bhp_05u:575": " BhP_05.11.006/1 duḥkhaṃ sukhaṃ vyatiriktaṃ ca tīvraṃ kālopapannaṃ phalam āvyanakti",
    "GP10bhp_05u:576": " BhP_05.11.006/2 āliṅgya māyā-racitāntarātmā sva-dehinaṃ saṃsṛti-cakra-kūṭaḥ",
    "GP10bhp_05u:577": " BhP_05.11.007/1 tāvān ayaṃ vyavahāraḥ sadāviḥ kṣetrajña-sākṣyo bhavati sthūla-sūkṣmaḥ",
    "GP10bhp_05u:578": " BhP_05.11.007/2 tasmān mano liṅgam ado vadanti guṇāguṇatvasya parāvarasya",
    "GP10bhp_05u:579": " BhP_05.11.008/1 guṇānuraktaṃ vyasanāya jantoḥ kṣemāya nairguṇyam atho manaḥ syāt",
    "GP10bhp_05u:580": " BhP_05.11.008/2 yathā pradīpo ghṛta-vartim aśnan śikhāḥ sadhūmā bhajati hy anyadā svam",
    "GP10bhp_05u:581": " BhP_05.11.008/3 padaṃ tathā guṇa-karmānubaddhaṃ vṛttīr manaḥ śrayate 'nyatra tattvam",
    "GP10bhp_05u:582": " BhP_05.11.009/1 ekādaśāsan manaso hi vṛttaya ākūtayaḥ pañca dhiyo 'bhimānaḥ",
    "GP10bhp_05u:583": " BhP_05.11.009/2 mātrāṇi karmāṇi puraṃ ca tāsāṃ vadanti haikādaśa vīra bhūmīḥ",
    "GP10bhp_05u:584": " BhP_05.11.010/1 gandhākṛti-sparśa-rasa-śravāṃsi visarga-raty-arty-abhijalpa-śilpāḥ",
    "GP10bhp_05u:585": " BhP_05.11.010/2 ekādaśaṃ svīkaraṇaṃ mameti śayyām ahaṃ dvādaśam eka āhuḥ",
    "GP10bhp_05u:586": " BhP_05.11.011/1 dravya-svabhāvāśaya-karma-kālair ekādaśāmī manaso vikārāḥ",
    "GP10bhp_05u:587": " BhP_05.11.011/2 sahasraśaḥ śataśaḥ koṭiśaś ca kṣetrajñato na mitho na svataḥ syuḥ",
    "GP10bhp_05u:588": " BhP_05.11.012/1 kṣetrajña etā manaso vibhūtīr jīvasya māyā-racitasya nityāḥ",
    "GP10bhp_05u:589": " BhP_05.11.012/2 āvirhitāḥ kvāpi tirohitāś ca śuddho vicaṣṭe hy aviśuddha-kartuḥ",
    "GP10bhp_05u:590": " BhP_05.11.013/1 kṣetrajña ātmā puruṣaḥ purāṇaḥ sākṣāt svayaṃ jyotir ajaḥ pareśaḥ",
    "GP10bhp_05u:591": " BhP_05.11.013/2 nārāyaṇo bhagavān vāsudevaḥ sva-māyayātmany avadhīyamānaḥ",
    "GP10bhp_05u:592": " BhP_05.11.014/1 yathānilaḥ sthāvara-jaṅgamānām ātma-svarūpeṇa niviṣṭa īśet",
    "GP10bhp_05u:593": " BhP_05.11.014/2 evaṃ paro bhagavān vāsudevaḥ kṣetrajña ātmedam anupraviṣṭaḥ",
    "GP10bhp_05u:594": " BhP_05.11.015/1 na yāvad etāṃ tanu-bhṛn narendra vidhūya māyāṃ vayunodayena",
    "GP10bhp_05u:595": " BhP_05.11.015/2 vimukta-saṅgo jita-ṣaṭ-sapatno vedātma-tattvaṃ bhramatīha tāvat",
    "GP10bhp_05u:596": " BhP_05.11.016/1 na yāvad etan mana ātma-liṅgaṃ saṃsāra-tāpāvapanaṃ janasya",
    "GP10bhp_05u:597": " BhP_05.11.016/2 yac choka-mohāmaya-rāga-lobha- vairānubandhaṃ mamatāṃ vidhatte",
    "GP10bhp_05u:598": " BhP_05.11.017/1 bhrātṛvyam enaṃ tad adabhra-vīryam upekṣayādhyedhitam apramattaḥ",
    "GP10bhp_05u:599": " BhP_05.11.017/2 guror hareś caraṇopāsanāstro jahi vyalīkaṃ svayam ātma-moṣam",
    "GP10bhp_05u:600": " BhP_05.12.001/0 rahūgaṇa uvāca",
    "GP10bhp_05u:601": " BhP_05.12.001/1 namo namaḥ kāraṇa-vigrahāya svarūpa-tucchīkṛta-vigrahāya",
    "GP10bhp_05u:602": " BhP_05.12.001/2 namo 'vadhūta dvija-bandhu-liṅga- nigūḍha-nityānubhavāya tubhyam",
    "GP10bhp_05u:603": " BhP_05.12.002/1 jvarāmayārtasya yathāgadaṃ sat nidāgha-dagdhasya yathā himāmbhaḥ",
    "GP10bhp_05u:604": " BhP_05.12.002/2 kudeha-mānāhi-vidaṣṭa-dṛṣṭeḥ brahman vacas te 'mṛtam auṣadhaṃ me",
    "GP10bhp_05u:605": " BhP_05.12.003/1 tasmād bhavantaṃ mama saṃśayārthaṃ prakṣyāmi paścād adhunā subodham",
    "GP10bhp_05u:606": " BhP_05.12.003/2 adhyātma-yoga-grathitaṃ tavoktam ākhyāhi kautūhala-cetaso me",
    "GP10bhp_05u:607": " BhP_05.12.004/1 yad āha yogeśvara dṛśyamānaṃ kriyā-phalaṃ sad-vyavahāra-mūlam",
    "GP10bhp_05u:608": " BhP_05.12.004/2 na hy añjasā tattva-vimarśanāya bhavān amuṣmin bhramate mano me",
    "GP10bhp_05u:609": " BhP_05.12.005/0 brāhmaṇa uvāca",
    "GP10bhp_05u:610": " BhP_05.12.005/1 ayaṃ jano nāma calan pṛthivyāṃ yaḥ pārthivaḥ pārthiva kasya hetoḥ",
    "GP10bhp_05u:611": " BhP_05.12.005/2 tasyāpi cāṅghryor adhi gulpha-jaṅghā- jānūru-madhyora-śirodharāṃsāḥ",
    "GP10bhp_05u:612": " BhP_05.12.006/1 aṃse 'dhi dārvī śibikā ca yasyāṃ sauvīra-rājety apadeśa āste",
    "GP10bhp_05u:613": " BhP_05.12.006/2 yasmin bhavān rūḍha-nijābhimāno rājāsmi sindhuṣv iti durmadāndhaḥ",
    "GP10bhp_05u:614": " BhP_05.12.007/1 śocyān imāṃs tvam adhikaṣṭa-dīnān viṣṭyā nigṛhṇan niranugraho 'si",
    "GP10bhp_05u:615": " BhP_05.12.007/2 janasya goptāsmi vikatthamāno na śobhase vṛddha-sabhāsu dhṛṣṭaḥ",
    "GP10bhp_05u:616": " BhP_05.12.008/1 yadā kṣitāv eva carācarasya vidāma niṣṭhāṃ prabhavaṃ ca nityam",
    "GP10bhp_05u:617": " BhP_05.12.008/2 tan nāmato 'nyad vyavahāra-mūlaṃ nirūpyatāṃ sat-kriyayānumeyam",
    "GP10bhp_05u:618": " BhP_05.12.009/1 evaṃ niruktaṃ kṣiti-śabda-vṛttam asan nidhānāt paramāṇavo ye",
    "GP10bhp_05u:619": " BhP_05.12.009/2 avidyayā manasā kalpitās te yeṣāṃ samūhena kṛto viśeṣaḥ",
    "GP10bhp_05u:620": " BhP_05.12.010/1 evaṃ kṛśaṃ sthūlam aṇur bṛhad yad asac ca saj jīvam ajīvam anyat",
    "GP10bhp_05u:621": " BhP_05.12.010/2 dravya-svabhāvāśaya-kāla-karma- nāmnājayāvehi kṛtaṃ dvitīyam",
    "GP10bhp_05u:622": " BhP_05.12.011/1 jñānaṃ viśuddhaṃ paramārtham ekam anantaraṃ tv abahir brahma satyam",
    "GP10bhp_05u:623": " BhP_05.12.011/2 pratyak praśāntaṃ bhagavac-chabda-saṃjñaṃ yad vāsudevaṃ kavayo vadanti",
    "GP10bhp_05u:624": " BhP_05.12.012/1 rahūgaṇaitat tapasā na yāti na cejyayā nirvapaṇād gṛhād vā",
    "GP10bhp_05u:625": " BhP_05.12.012/2 na cchandasā naiva jalāgni-sūryair vinā mahat-pāda-rajo-'bhiṣekam",
    "GP10bhp_05u:626": " BhP_05.12.013/1 yatrottamaśloka-guṇānuvādaḥ prastūyate grāmya-kathā-vighātaḥ",
    "GP10bhp_05u:627": " BhP_05.12.013/2 niṣevyamāṇo 'nudinaṃ mumukṣor matiṃ satīṃ yacchati vāsudeve",
    "GP10bhp_05u:628": " BhP_05.12.014/1 ahaṃ purā bharato nāma rājā vimukta-dṛṣṭa-śruta-saṅga-bandhaḥ",
    "GP10bhp_05u:629": " BhP_05.12.014/2 ārādhanaṃ bhagavata īhamāno mṛgo 'bhavaṃ mṛga-saṅgād dhatārthaḥ",
    "GP10bhp_05u:630": " BhP_05.12.015/1 sā māṃ smṛtir mṛga-dehe 'pi vīra kṛṣṇārcana-prabhavā no jahāti",
    "GP10bhp_05u:631": " BhP_05.12.015/2 atho ahaṃ jana-saṅgād asaṅgo viśaṅkamāno 'vivṛtaś carāmi",
    "GP10bhp_05u:632": " BhP_05.12.016/1 tasmān naro 'saṅga-susaṅga-jāta- jñānāsinehaiva vivṛkṇa-mohaḥ",
    "GP10bhp_05u:633": " BhP_05.12.016/2 hariṃ tad-īhā-kathana-śrutābhyāṃ labdha-smṛtir yāty atipāram adhvanaḥ",
    "GP10bhp_05u:634": " BhP_05.13.001/0 brāhmaṇa uvāca",
    "GP10bhp_05u:635": " BhP_05.13.001/1 duratyaye 'dhvany ajayā niveśito rajas-tamaḥ-sattva-vibhakta-karmadṛk",
    "GP10bhp_05u:636": " BhP_05.13.001/2 sa eṣa sārtho 'rtha-paraḥ paribhraman bhavāṭavīṃ yāti na śarma vindati",
    "GP10bhp_05u:637": " BhP_05.13.002/1 yasyām ime ṣaṇ nara-deva dasyavaḥ sārthaṃ vilumpanti kunāyakaṃ balāt",
    "GP10bhp_05u:638": " BhP_05.13.002/2 gomāyavo yatra haranti sārthikaṃ pramattam āviśya yathoraṇaṃ vṛkāḥ",
    "GP10bhp_05u:639": " BhP_05.13.003/1 prabhūta-vīrut-tṛṇa-gulma-gahvare kaṭhora-daṃśair maśakair upadrutaḥ",
    "GP10bhp_05u:640": " BhP_05.13.003/2 kvacit tu gandharva-puraṃ prapaśyati kvacit kvacic cāśu-rayolmuka-graham",
    "GP10bhp_05u:641": " BhP_05.13.004/1 nivāsa-toya-draviṇātma-buddhis tatas tato dhāvati bho aṭavyām",
    "GP10bhp_05u:642": " BhP_05.13.004/2 kvacic ca vātyotthita-pāṃsu-dhūmrā diśo na jānāti rajas-valākṣaḥ",
    "GP10bhp_05u:643": " BhP_05.13.005/1 adṛśya-jhillī-svana-karṇa-śūla ulūka-vāgbhir vyathitāntarātmā",
    "GP10bhp_05u:644": " BhP_05.13.005/2 apuṇya-vṛkṣān śrayate kṣudhārdito marīci-toyāny abhidhāvati kvacit",
    "GP10bhp_05u:645": " BhP_05.13.006/1 kvacid vitoyāḥ sarito 'bhiyāti parasparaṃ cālaṣate nirandhaḥ",
    "GP10bhp_05u:646": " BhP_05.13.006/2 āsādya dāvaṃ kvacid agni-tapto nirvidyate kva ca yakṣair hṛtāsuḥ",
    "GP10bhp_05u:647": " BhP_05.13.007/1 śūrair hṛta-svaḥ kva ca nirviṇṇa-cetāḥ śocan vimuhyann upayāti kaśmalam",
    "GP10bhp_05u:648": " BhP_05.13.007/2 kvacic ca gandharva-puraṃ praviṣṭaḥ pramodate nirvṛtavan muhūrtam",
    "GP10bhp_05u:649": " BhP_05.13.008/1 calan kvacit kaṇṭaka-śarkarāṅghrir nagārurukṣur vimanā ivāste",
    "GP10bhp_05u:650": " BhP_05.13.008/2 pade pade 'bhyantara-vahninārditaḥ kauṭumbikaḥ krudhyati vai janāya",
    "GP10bhp_05u:651": " BhP_05.13.009/1 kvacin nigīrṇo 'jagarāhinā jano nāvaiti kiñcid vipine 'paviddhaḥ",
    "GP10bhp_05u:652": " BhP_05.13.009/2 daṣṭaḥ sma śete kva ca danda-śūkair andho 'ndha-kūpe patitas tamisre",
    "GP10bhp_05u:653": " BhP_05.13.010/1 karhi sma cit kṣudra-rasān vicinvaṃs tan-makṣikābhir vyathito vimānaḥ",
    "GP10bhp_05u:654": " BhP_05.13.010/2 tatrāti-kṛcchrāt pratilabdhamāno balād vilumpanty atha taṃ tato 'nye",
    "GP10bhp_05u:655": " BhP_05.13.011/1 kvacic ca śītātapa-vāta-varṣa- pratikriyāṃ kartum anīśa āste",
    "GP10bhp_05u:656": " BhP_05.13.011/2 kvacin mitho vipaṇan yac ca kiñcid vidveṣam ṛcchaty uta vitta-śāṭhyāt",
    "GP10bhp_05u:657": " BhP_05.13.012/1 kvacit kvacit kṣīṇa-dhanas tu tasmin śayyāsana-sthāna-vihāra-hīnaḥ",
    "GP10bhp_05u:658": " BhP_05.13.012/2 yācan parād apratilabdha-kāmaḥ pārakya-dṛṣṭir labhate 'vamānam",
    "GP10bhp_05u:659": " BhP_05.13.013/1 anyonya-vitta-vyatiṣaṅga-vṛddha- vairānubandho vivahan mithaś ca",
    "GP10bhp_05u:660": " BhP_05.13.013/2 adhvany amuṣminn uru-kṛcchra-vitta- bādhopasargair viharan vipannaḥ",
    "GP10bhp_05u:661": " BhP_05.13.014/1 tāṃs tān vipannān sa hi tatra tatra vihāya jātaṃ parigṛhya sārthaḥ",
    "GP10bhp_05u:662": " BhP_05.13.014/2 āvartate 'dyāpi na kaścid atra vīrādhvanaḥ pāram upaiti yogam",
    "GP10bhp_05u:663": " BhP_05.13.015/1 manasvino nirjita-dig-gajendrā mameti sarve bhuvi baddha-vairāḥ",
    "GP10bhp_05u:664": " BhP_05.13.015/2 mṛdhe śayīran na tu tad vrajanti yan nyasta-daṇḍo gata-vairo 'bhiyāti",
    "GP10bhp_05u:665": " BhP_05.13.016/1 prasajjati kvāpi latā-bhujāśrayas tad-āśrayāvyakta-pada-dvija-spṛhaḥ",
    "GP10bhp_05u:666": " BhP_05.13.016/2 kvacit kadācid dhari-cakratas trasan sakhyaṃ vidhatte baka-kaṅka-gṛdhraiḥ",
    "GP10bhp_05u:667": " BhP_05.13.017/1 tair vañcito haṃsa-kulaṃ samāviśann arocayan śīlam upaiti vānarān",
    "GP10bhp_05u:668": " BhP_05.13.017/2 taj-jāti-rāsena sunirvṛtendriyaḥ parasparodvīkṣaṇa-vismṛtāvadhiḥ",
    "GP10bhp_05u:669": " BhP_05.13.018/1 drumeṣu raṃsyan suta-dāra-vatsalo vyavāya-dīno vivaśaḥ sva-bandhane",
    "GP10bhp_05u:670": " BhP_05.13.018/2 kvacit pramādād giri-kandare patan vallīṃ gṛhītvā gaja-bhīta āsthitaḥ",
    "GP10bhp_05u:671": " BhP_05.13.019/1 ataḥ kathañcit sa vimukta āpadaḥ punaś ca sārthaṃ praviśaty arindama",
    "GP10bhp_05u:672": " BhP_05.13.019/2 adhvany amuṣminn ajayā niveśito bhramañ jano 'dyāpi na veda kaścana",
    "GP10bhp_05u:673": " BhP_05.13.020/1 rahūgaṇa tvam api hy adhvano 'sya sannyasta-daṇḍaḥ kṛta-bhūta-maitraḥ",
    "GP10bhp_05u:674": " BhP_05.13.020/2 asaj-jitātmā hari-sevayā śitaṃ jñānāsim ādāya tarāti-pāram",
    "GP10bhp_05u:675": " BhP_05.13.021/0 rājovāca",
    "GP10bhp_05u:676": " BhP_05.13.021/1 aho nṛ-janmākhila-janma-śobhanaṃ kiṃ janmabhis tv aparair apy amuṣmin",
    "GP10bhp_05u:677": " BhP_05.13.021/2 na yad dhṛṣīkeśa-yaśaḥ-kṛtātmanāṃ mahātmanāṃ vaḥ pracuraḥ samāgamaḥ",
    "GP10bhp_05u:678": " BhP_05.13.022/1 na hy adbhutaṃ tvac-caraṇābja-reṇubhir hatāṃhaso bhaktir adhokṣaje 'malā",
    "GP10bhp_05u:679": " BhP_05.13.022/2 mauhūrtikād yasya samāgamāc ca me dustarka-mūlo 'pahato 'vivekaḥ",
    "GP10bhp_05u:680": " BhP_05.13.023/1 namo mahadbhyo 'stu namaḥ śiśubhyo namo yuvabhyo nama āvaṭubhyaḥ",
    "GP10bhp_05u:681": " BhP_05.13.023/2 ye brāhmaṇā gām avadhūta-liṅgāś caranti tebhyaḥ śivam astu rājñām",
    "GP10bhp_05u:682": " BhP_05.13.024/0 śrī-śuka uvāca",
    "GP10bhp_05u:683": " BhP_05.13.024 /1 ity evam uttarā-mātaḥ sa vai brahmarṣi-sutaḥ sindhu-pataya ātma-satattvaṃ",
    "GP10bhp_05u:684": " vigaṇayataḥ parānubhāvaḥ parama-kāruṇikatayopadiśya rahūgaṇena sakaruṇam abhivandita-caraṇa",
    "GP10bhp_05u:685": " āpūrṇārṇava iva nibhṛta-karaṇormy-āśayo dharaṇim imāṃ vicacāra",
    "GP10bhp_05u:686": " BhP_05.13.025/1 sauvīra-patir api sujana-samavagata-paramātma-satattva ātmany avidyādhyāropitāṃ ca dehātma-matiṃ visasarja evaṃ hi nṛpa bhagavad-āśritāśritānubhāvaḥ",
    "GP10bhp_05u:687": " BhP_05.13.026/0 rājovāca",
    "GP10bhp_05u:688": " BhP_05.13.026 /1 yo ha vā iha bahu-vidā mahā-bhāgavata tvayābhihitaḥ parokṣeṇa vacasā",
    "GP10bhp_05u:689": " jīva-loka-bhavādhvā sa hy ārya-manīṣayā kalpita-viṣayonāñjasāvyutpanna-loka-samadhigamaḥ",
    "GP10bhp_05u:690": " atha tad evaitad duravagamaṃ samavetānukalpena nirdiśyatām iti",
    "GP10bhp_05u:691": " BhP_05.14.001/0 sa hovāca",
    "GP10bhp_05u:692": " BhP_05.14.001 /1 sa eṣa dehātma-mānināṃ sattvādi-guṇa-viśeṣa-vikalpita-kuśalāku-śala-samavahāra-vinirmita-vividha-dehāvalibhir",
    "GP10bhp_05u:693": " viyoga-saṃyogādy-anādi-saṃsārānubhavasya dvāra-bhūtena ṣaḍ-indriya-vargeṇa tasmin",
    "GP10bhp_05u:694": " durgādhvavad asugame 'dhvany āpatita īśvarasya bhagavato viṣṇor vaśa-vartinyā māyayā",
    "GP10bhp_05u:695": " jīva-loko 'yaṃ yathā vaṇik-sārtho 'rtha-paraḥ sva-deha-niṣpādita-karmānubhavaḥ śmaśānavad",
    "GP10bhp_05u:696": " aśivatamāyāṃ saṃsārāṭavyāṃ gato nādyāpi viphala-bahu-pratiyogehas tat-tāpopaśamanīṃ",
    "GP10bhp_05u:697": " hari-guru-caraṇāravinda-madhukarānupadavīm avarundhe",
    "GP10bhp_05u:698": " BhP_05.14.002 /1 yasyām u ha vā ete ṣaḍ-indriya-nāmānaḥ karmaṇā dasyava eva te tad",
    "GP10bhp_05u:699": " yathā puruṣasya dhanaṃ yat kiñcid dharmaupayikaṃ bahu-kṛcchrādhigataṃ sākṣāt parama-puruṣārādhana-lakṣaṇo",
    "GP10bhp_05u:700": " yo 'sau dharmas taṃ tu sāmparāya udāharanti tad-dharmyaṃ dhanaṃ darśana-sparśana-śravaṇāsvādanāvaghrāṇa-saṅkalpa-vyavasāya-gṛha-grāmyopabhogena",
    "GP10bhp_05u:701": " kunāthasyājitātmano yathā sārthasya vilum-panti",
    "GP10bhp_05u:702": " BhP_05.14.003/1 atha ca yatra kauṭumbikā dārāpatyādayo nāmnā karmaṇā vṛka-sṛgālā evānicchato 'pi kadaryasya kuṭumbina uraṇakavat saṃrakṣyamāṇaṃ miṣato 'pi haranti",
    "GP10bhp_05u:703": " BhP_05.14.004 /1 yathā hy anuvatsaraṃ kṛṣyamāṇam apy adagdha-bījaṃ kṣetraṃ punar",
    "GP10bhp_05u:704": " evāvapana-kāle gulma-tṛṇa-vīrudbhir gahvaram iva bhavaty evam eva gṛhāśramaḥ karma-kṣetraṃ",
    "GP10bhp_05u:705": " yasmin na hi karmāṇy utsīdanti yad ayaṃ kāma-karaṇḍa eṣa āvasathaḥ",
    "GP10bhp_05u:706": " BhP_05.14.005 /1 tatra gato daṃśa-maśaka-samāpasadair manujaiḥ śalabha-śakunta-taskara-mūṣakādibhir",
    "GP10bhp_05u:707": " uparudhyamāna-bahiḥ-prāṇaḥ kvacit parivartamāno 'sminn adhvany avidyā-kāma-karmabhir",
    "GP10bhp_05u:708": " uparakta-manasānupapannārthaṃ nara-lokaṃ gandharva-nagaram upapannam iti mithyā-dṛṣṭir anupaśyati",
    "GP10bhp_05u:709": " BhP_05.14.006/1 tatra ca kvacid ātapodaka-nibhān viṣayān upadhāvati pāna-bhojana-vyavāyādi-vyasana-lolupaḥ",
    "GP10bhp_05u:710": " BhP_05.14.007/1 kvacic cāśeṣa-doṣa-niṣadanaṃ purīṣa-viśeṣaṃ tad-varṇa-guṇa-nirmita-matiḥ suvarṇam upāditsaty agni-kāma-kātara ivolmuka-piśācam",
    "GP10bhp_05u:711": " BhP_05.14.008/1 atha kadācin nivāsa-pānīya-draviṇādy-anekātmopajīvanābhiniveśa etasyāṃ saṃsārāṭavyām itas tataḥ paridhāvati",
    "GP10bhp_05u:712": " BhP_05.14.009/1 kvacic ca vātyaupamyayā pramadayāroham āropitas tat-kāla-rajasā rajanī-bhūta ivāsādhu-maryādo rajas-valākṣo 'pi dig-devatā atirajas-vala-matir na vijānāti",
    "GP10bhp_05u:713": " BhP_05.14.010/1 kvacit sakṛd avagata-viṣaya-vaitathyaḥ svayaṃ parābhidhyānena vibhraṃśita-smṛtis tayaiva marīci-toya-prāyāṃs tān evābhidhāvati",
    "GP10bhp_05u:714": " BhP_05.14.011/1 kvacid ulūka-jhillī-svanavad ati-paruṣa-rabhasāṭopaṃ pratyakṣaṃ parokṣaṃ vā ripu-rāja-kula-nirbhartsitenāti-vyathita-karṇa-mūla-hṛdayaḥ",
    "GP10bhp_05u:715": " BhP_05.14.012/1 sa yadā dugdha-pūrva-sukṛtas tadā kāraskara-kākatuṇḍādy-apuṇya-druma-latā-viṣoda-pānavad ubhayārtha-śūnya-draviṇān jīvan-mṛtān svayaṃ jīvan-mriyamāṇa upadhāvati",
    "GP10bhp_05u:716": " BhP_05.14.013/1 ekadāsat-prasaṅgān nikṛta-matir vyudaka-srotaḥ-skhalanavad ubhayato 'pi duḥkhadaṃ pākhaṇḍam abhiyāti",
    "GP10bhp_05u:717": " BhP_05.14.014/1 yadā tu para-bādhayāndha ātmane nopanamati tadā hi pitṛ-putra-barhiṣmataḥ pitṛ-putrān vā sa khalu bhakṣayati",
    "GP10bhp_05u:718": " BhP_05.14.015/1 kvacid āsādya gṛhaṃ dāvavat priyārtha-vidhuram asukhodarkaṃ śokāgninā dahyamāno bhṛśaṃ nirvedam upagacchati",
    "GP10bhp_05u:719": " BhP_05.14.016/1 kvacit kāla-viṣa-mita-rāja-kula-rakṣasāpahṛta-priyatama-dhanāsuḥ pramṛtaka iva vigata-jīva-lakṣaṇa āste",
    "GP10bhp_05u:720": " BhP_05.14.017/1 kadācin manorathopagata-pitṛ-pitāmahādy asat sad iti svapna-nirvṛti-lakṣaṇam anubhavati",
    "GP10bhp_05u:721": " BhP_05.14.018/1 kvacid gṛhāśrama-karma-codanāti-bhara-girim ārurukṣamāṇo loka-vyasana-karṣita-manāḥ kaṇṭaka-śarkarā-kṣetraṃ praviśann iva sīdati",
    "GP10bhp_05u:722": " BhP_05.14.019/1 kvacic ca duḥsahena kāyābhyantara-vahninā gṛhīta-sāraḥ sva-kuṭumbāya krudhyati",
    "GP10bhp_05u:723": " BhP_05.14.020/1 sa eva punar nidrājagara-gṛhīto 'ndhe tamasi magnaḥ śūnyāraṇya iva śete nānyat-kiñcana veda śava ivāpaviddhaḥ",
    "GP10bhp_05u:724": " BhP_05.14.021/1 kadācid bhagna-māna-daṃṣṭro durjana-danda-śūkair alabdha-nidrā-kṣaṇo vyathita-hṛdayenānukṣīyamāṇa-vijñāno 'ndha-kūpe 'ndhavat",
    "GP10bhp_05u:725": " BhP_05.14.022/1 karhi sma cit kāma-madhu-lavān vicinvan yadā para-dāra-para-drav-yāṇy avarundhāno rājñā svāmibhir vā nihataḥ pataty apāre niraye",
    "GP10bhp_05u:726": " BhP_05.14.023/1 atha ca tasmād ubhayathāpi hi karmāsminn ātmanaḥ saṃsārāvapanam udāharanti",
    "GP10bhp_05u:727": " BhP_05.14.024/1 muktas tato yadi bandhād devadatta upācchinatti tasmād api viṣṇumitra ity anavasthitiḥ",
    "GP10bhp_05u:728": " BhP_05.14.025/1 kvacic ca śīta-vātādy-anekādhidaivika-bhautikātmīyānāṃ daśānāṃ pratinivāraṇe 'kalpo duranta-cintayā viṣaṇṇa āste",
    "GP10bhp_05u:729": " BhP_05.14.026/1 kvacin mitho vyavaharan yat kiñcid dhanam anyebhyo vā kākiṇikā-mātram apy apaharan yat kiñcid vā vidveṣam eti vitta-śāṭhyāt",
    "GP10bhp_05u:730": " BhP_05.14.027 /1 adhvany amuṣminn ima upasargās tathā sukha-duḥkha-rāga-dveṣa-bhayābhimāna-pramādonmāda-śoka-moha-lobha-mātsaryerṣyāva-māna-kṣut-pipāsādhi-vyādhi-janma-jarā-maraṇādayaḥ",
    "GP10bhp_05u:731": " BhP_05.14.028 /1 kvāpi deva-māyayā striyā bhuja-latopagūḍhaḥ praskanna-viveka-vijñāno",
    "GP10bhp_05u:732": " yad-vihāra-gṛhārambhākula-hṛdayas tad-āśrayāvasakta-suta-duhitṛ-kalatra-bhāṣitāvaloka-viceṣṭitāpahṛta-hṛdaya",
    "GP10bhp_05u:733": " ātmānam ajitātmāpāre 'ndhe tamasi prahiṇoti",
    "GP10bhp_05u:734": " BhP_05.14.029 /1 kadācid īśvarasya bhagavato viṣṇoś cakrāt paramāṇv-ādi-dvi-parārdhāpavarga-kālopalakṣaṇāt",
    "GP10bhp_05u:735": " parivartitena vayasā raṃhasā harata ābrahma-tṛṇa-stambādīnāṃ bhūtānām animiṣato miṣatāṃ",
    "GP10bhp_05u:736": " vitrasta-hṛdayas tam eveśvaraṃ kāla-cakra-nijāyudhaṃ sākṣād bhagavantaṃ yajña-puruṣam",
    "GP10bhp_05u:737": " anādṛtya pākhaṇḍa-devatāḥ kaṅka-gṛdhra-baka-vaṭa-prāyā ārya-samaya-parihṛtāḥ sāṅketyenābhidhatte",
    "GP10bhp_05u:738": " BhP_05.14.030 /1 yadā pākhaṇḍibhir ātma-vañcitais tair uru vañcito brahma-kulaṃ samāvasaṃs",
    "GP10bhp_05u:739": " teṣāṃ śīlam upanayanādi-śrauta-smārta-karmānuṣṭhā-nena bhagavato yajña-puruṣasyārādhanam",
    "GP10bhp_05u:740": " eva tad arocayan śūdra-kulaṃ bhajate nigamācāre 'śuddhito yasya mithunī-bhāvaḥ kuṭumba-bharaṇaṃ yathā vānara-jāteḥ",
    "GP10bhp_05u:741": " BhP_05.14.031/1 tatrāpi niravarodhaḥ svaireṇa viharann ati-kṛpaṇa-buddhir anyonya-mukha-nirīkṣaṇādinā grāmya-karmaṇaiva vismṛta-kālāvadhiḥ",
    "GP10bhp_05u:742": " BhP_05.14.032/1 kvacid drumavad aihikārtheṣu gṛheṣu raṃsyan yathā vānaraḥ suta-dāra-vatsalo vyavāya-kṣaṇaḥ",
    "GP10bhp_05u:743": " BhP_05.14.033/1 evam adhvany avarundhāno mṛtyu-gaja-bhayāt tamasi giri-kandara-prāye",
    "GP10bhp_05u:744": " BhP_05.14.034/1 kvacic chīta-vātādy-aneka-daivika-bhautikātmīyānāṃ duḥkhānāṃ pratinivāraṇe 'kalpo duranta-viṣaya-viṣaṇṇa āste",
    "GP10bhp_05u:745": " BhP_05.14.035/1 kvacin mitho vyavaharan yat kiñcid dhanam upayāti vitta-śāṭhyena",
    "GP10bhp_05u:746": " BhP_05.14.036/1 kvacit kṣīṇa-dhanaḥ śayyāsanāśanādy-upabhoga-vihīno yāvad apratilabdha-manorathopagatādāne 'vasita-matis tatas tato 'vamānādīni janād abhilabhate",
    "GP10bhp_05u:747": " BhP_05.14.037/1 evaṃ vitta-vyatiṣaṅga-vivṛddha-vairānubandho 'pi pūrva-vāsanayā mitha udvahaty athāpavahati",
    "GP10bhp_05u:748": " BhP_05.14.038 /1 etasmin saṃsārādhvani nānā-kleśopasarga-bādhita āpanna-vipanno yatra",
    "GP10bhp_05u:749": " yas tam u ha vāvetaras tatra visṛjya jātaṃ jātam upādāya śocan muhyan bibhyad-vivadan",
    "GP10bhp_05u:750": " krandan saṃhṛṣyan gāyan nahyamānaḥ sādhu-varjito naivāvartate 'dyāpi yata ārabdha",
    "GP10bhp_05u:751": " eṣa nara-loka-sārtho yam adhvanaḥ pāram upadiśanti",
    "GP10bhp_05u:752": " BhP_05.14.039/1 yad idaṃ yogānuśāsanaṃ na vā etad avarundhate yan nyasta-daṇḍā munaya upaśama-śīlā uparatātmānaḥ samavagacchanti",
    "GP10bhp_05u:753": " BhP_05.14.040/1 yad api dig-ibha-jayino yajvino ye vai rājarṣayaḥ kiṃ tu paraṃ mṛdhe śayīrann asyām eva mameyam iti kṛta-vairānubandhāyāṃ visṛjya svayam upasaṃhṛtāḥ",
    "GP10bhp_05u:754": " BhP_05.14.041/1 karma-vallīm avalambya tata āpadaḥ kathañcin narakād vimuktaḥ punar apy evaṃ saṃsārādhvani vartamāno nara-loka-sārtham upayāti evam upari gato 'pi",
    "GP10bhp_05u:755": " BhP_05.14.042/0 tasyedam upagāyanti----",
    "GP10bhp_05u:756": " BhP_05.14.042/1 ārṣabhasyeha rājarṣer manasāpi mahātmanaḥ",
    "GP10bhp_05u:757": " BhP_05.14.042/2 nānuvartmārhati nṛpo makṣikeva garutmataḥ",
    "GP10bhp_05u:758": " BhP_05.14.043/1 yo dustyajān dāra-sutān suhṛd rājyaṃ hṛdi-spṛśaḥ",
    "GP10bhp_05u:759": " BhP_05.14.043/2 jahau yuvaiva malavad uttamaśloka-lālasaḥ",
    "GP10bhp_05u:760": " BhP_05.14.044/1 yo dustyajān kṣiti-suta-svajanārtha-dārān",
    "GP10bhp_05u:761": " BhP_05.14.044/2 prārthyāṃ śriyaṃ sura-varaiḥ sadayāvalokām",
    "GP10bhp_05u:762": " BhP_05.14.044/3 naicchan nṛpas tad-ucitaṃ mahatāṃ madhudviṭ-",
    "GP10bhp_05u:763": " BhP_05.14.044/4 sevānurakta-manasām abhavo 'pi phalguḥ",
    "GP10bhp_05u:764": " BhP_05.14.045/1 yajñāya dharma-pataye vidhi-naipuṇāya",
    "GP10bhp_05u:765": " BhP_05.14.045/2 yogāya sāṅkhya-śirase prakṛtīśvarāya",
    "GP10bhp_05u:766": " BhP_05.14.045/3 nārāyaṇāya haraye nama ity udāraṃ",
    "GP10bhp_05u:767": " BhP_05.14.045/4 hāsyan mṛgatvam api yaḥ samudājahāra",
    "GP10bhp_05u:768": " BhP_05.14.046 /1 ya idaṃ bhāgavata-sabhājitāvadāta-guṇa-karmaṇo rājarṣer bharatasyānucaritaṃ",
    "GP10bhp_05u:769": " svasty-ayanam āyuṣyaṃ dhanyaṃ yaśasyaṃ svargyāpavargyaṃ vānuśṛṇoty ākhyāsyaty abhinandati",
    "GP10bhp_05u:770": " ca sarvā evāśiṣa ātmana āśāste na kāñcana parata iti",
    "GP10bhp_05u:771": " BhP_05.15.001/0 śrī-śuka uvāca",
    "GP10bhp_05u:772": " BhP_05.15.001 /1 bharatasyātmajaḥ sumatir nāmābhihito yam u ha vāva kecit pākhaṇḍina",
    "GP10bhp_05u:773": " ṛṣabha-padavīm anuvartamānaṃ cānāryā aveda-samāmnātāṃ devatāṃ sva-manīṣayā pāpīyasyā kalau kalpayiṣyanti",
    "GP10bhp_05u:774": " BhP_05.15.002/1 tasmād vṛddhasenāyāṃ devatājin-nāma putro 'bhavat",
    "GP10bhp_05u:775": " BhP_05.15.003/1 athāsuryāṃ tat-tanayo devadyumnas tato dhenumatyāṃ sutaḥ parameṣṭhī tasya suvarcalāyāṃ pratīha upajātaḥ",
    "GP10bhp_05u:776": " BhP_05.15.004/1 ya ātma-vidyām ākhyāya svayaṃ saṃśuddho mahā-puruṣam anusasmāra",
    "GP10bhp_05u:777": " BhP_05.15.005/1 pratīhāt suvarcalāyāṃ pratihartrādayas traya āsann ijyā-kovidāḥ sūnavaḥ pratihartuḥ stutyām aja-bhūmānāv ajaniṣātām",
    "GP10bhp_05u:778": " BhP_05.15.006 /1 bhūmna ṛṣikulyāyām udgīthas tataḥ prastāvo devakulyāyāṃ prastāvān",
    "GP10bhp_05u:779": " niyutsāyāṃ hṛdayaja āsīd vibhur vibho ratyāṃ ca pṛthuṣeṇas tasmān nakta ākūtyāṃ jajñe",
    "GP10bhp_05u:780": " naktād druti-putro gayo rājarṣi-pravara udāra-śravā ajāyata sākṣād bhagavato viṣṇor",
    "GP10bhp_05u:781": " jagad-rirakṣiṣayā gṛhīta-sattvasya kalātmavattvādi-lakṣaṇena mahā-puruṣatāṃ prāptaḥ",
    "GP10bhp_05u:782": " BhP_05.15.007 /1 sa vai sva-dharmeṇa prajā-pālana-poṣaṇa-prīṇanopalālanānuśāsana-lakṣaṇenejyādinā",
    "GP10bhp_05u:783": " ca bhagavati mahā-puruṣe parāvare brahmaṇi sarvātmanārpita-paramārtha-lakṣaṇena brahmavic-caraṇānusevayāpādita-bhagavad-bhakti-yogena",
    "GP10bhp_05u:784": " cābhīkṣṇaśaḥ paribhāvitāti-śuddha-matir uparatānātmya ātmani svayam upalabhyamāna-brahmātmānubhavo",
    "GP10bhp_05u:785": " 'pi nirabhimāna evāvanim ajūgupat",
    "GP10bhp_05u:786": " BhP_05.15.008/1 tasyemāṃ gāthāṃ pāṇḍaveya purāvida upagāyanti",
    "GP10bhp_05u:787": " BhP_05.15.009/1 gayaṃ nṛpaḥ kaḥ pratiyāti karmabhir yajvābhimānī bahuvid dharma-goptā",
    "GP10bhp_05u:788": " BhP_05.15.009/2 samāgata-śrīḥ sadasas-patiḥ satāṃ sat-sevako 'nyo bhagavat-kalām ṛte",
    "GP10bhp_05u:789": " BhP_05.15.010/1 yam abhyaṣiñcan parayā mudā satīḥ satyāśiṣo dakṣa-kanyāḥ saridbhiḥ",
    "GP10bhp_05u:790": " BhP_05.15.010/2 yasya prajānāṃ duduhe dharāśiṣo nirāśiṣo guṇa-vatsa-snutodhāḥ",
    "GP10bhp_05u:791": " BhP_05.15.011/1 chandāṃsy akāmasya ca yasya kāmān dudūhur ājahrur atho baliṃ nṛpāḥ",
    "GP10bhp_05u:792": " BhP_05.15.011/2 pratyañcitā yudhi dharmeṇa viprā yadāśiṣāṃ ṣaṣṭham aṃśaṃ paretya",
    "GP10bhp_05u:793": " BhP_05.15.012/1 yasyādhvare bhagavān adhvarātmā maghoni mādyaty uru-soma-pīthe",
    "GP10bhp_05u:794": " BhP_05.15.012/2 śraddhā-viśuddhācala-bhakti-yoga- samarpitejyā-phalam ājahāra",
    "GP10bhp_05u:795": " BhP_05.15.013/1 yat-prīṇanād barhiṣi deva-tiryaṅ- manuṣya-vīrut-tṛṇam āviriñcāt",
    "GP10bhp_05u:796": " BhP_05.15.013/2 prīyeta sadyaḥ sa ha viśva-jīvaḥ prītaḥ svayaṃ prītim agād gayasya",
    "GP10bhp_05u:797": " BhP_05.15.014 /1 gayād gayantyāṃ citrarathaḥ sugatir avarodhana iti trayaḥ putrā",
    "GP10bhp_05u:798": " babhūvuś citrarathād ūrṇāyāṃ samrāḍ ajaniṣṭa tata utkalāyāṃ marīcir marīcer bindumatyāṃ",
    "GP10bhp_05u:799": " bindum ānudapadyata tasmāt saraghāyāṃ madhur nāmābhavan madhoḥ sumanasi vīravratas",
    "GP10bhp_05u:800": " tato bhojāyāṃ manthu-pramanthū jajñāte manthoḥ satyāyāṃ bhauvanas tato dūṣaṇāyāṃ",
    "GP10bhp_05u:801": " tvaṣṭājaniṣṭa tvaṣṭur virocanāyāṃ virajo virajasya śatajit-pravaraṃ putra-śataṃ kanyā",
    "GP10bhp_05u:802": " ca viṣūcyāṃ kila jātam",
    "GP10bhp_05u:803": " BhP_05.15.015/0 tatrāyaṃ ślokaḥ",
    "GP10bhp_05u:804": " BhP_05.15.015/1 praiyavrataṃ vaṃśam imaṃ virajaś caramodbhavaḥ",
    "GP10bhp_05u:805": " BhP_05.15.015/2 akarod aty-alaṃ kīrtyā viṣṇuḥ sura-gaṇaṃ yathā",
    "GP10bhp_05u:806": " BhP_05.16.001/0 rājovāca",
    "GP10bhp_05u:807": " BhP_05.16.001/1 uktas tvayā bhū-maṇḍalāyāma-viśeṣo yāvad ādityas tapati yatra cāsau jyotiṣāṃ gaṇaiś candramā vā saha dṛśyate",
    "GP10bhp_05u:808": " BhP_05.16.002 /1 tatrāpi priyavrata-ratha-caraṇa-parikhātaiḥ saptabhiḥ sapta sindhava",
    "GP10bhp_05u:809": " upakḷptā yata etasyāḥ sapta-dvīpa-viśeṣa-vikalpas tvayā bhagavan khalu sūcita etad",
    "GP10bhp_05u:810": " evākhilam ahaṃ mānato lakṣaṇataś ca sarvaṃ vi-jijñāsāmi",
    "GP10bhp_05u:811": " BhP_05.16.003 /1 bhagavato guṇamaye sthūla-rūpa āveśitaṃ mano hy aguṇe 'pi sūkṣmatama",
    "GP10bhp_05u:812": " ātma-jyotiṣi pare brahmaṇi bhagavati vāsudevākhye kṣamam āveśituṃ tad u haitad guro",
    "GP10bhp_05u:813": " 'rhasy anuvarṇayitum iti",
    "GP10bhp_05u:814": " BhP_05.16.004/0 ṛṣir uvāca",
    "GP10bhp_05u:815": " BhP_05.16.004 /1 na vai mahārāja bhagavato māyā-guṇa-vibhūteḥ kāṣṭhāṃ manasā vacasā",
    "GP10bhp_05u:816": " vādhigantum alaṃ vibudhāyuṣāpi puruṣas tasmāt prādhān-yenaiva bhū-golaka-viśeṣaṃ",
    "GP10bhp_05u:817": " nāma-rūpa-māna-lakṣaṇato vyākhyāsyāmaḥ",
    "GP10bhp_05u:818": " BhP_05.16.005/1 yo vāyaṃ dvīpaḥ kuvalaya-kamala-kośābhyantara-kośo niyuta-yojana-viśālaḥ samavartulo yathā puṣkara-patram",
    "GP10bhp_05u:819": " BhP_05.16.006/1 yasmin nava varṣāṇi nava-yojana-sahasrāyāmāny aṣṭabhir maryādā-giribhiḥ suvibhaktāni bhavanti",
    "GP10bhp_05u:820": " BhP_05.16.007 /1 eṣāṃ madhye ilāvṛtaṃ nāmābhyantara-varṣaṃ yasya nābhyām avasthitaḥ",
    "GP10bhp_05u:821": " sarvataḥ sauvarṇaḥ kula-giri-rājo merur dvīpāyāma-samunnāhaḥ karṇikā-bhūtaḥ kuvalaya-kamalasya",
    "GP10bhp_05u:822": " mūrdhani dvā-triṃśat sahasra-yojana-vitato mūle ṣoḍaśa-sahasraṃ tāvat āntar-bhūmyāṃ praviṣṭaḥ",
    "GP10bhp_05u:823": " BhP_05.16.008 /1 uttarottareṇelāvṛtaṃ nīlaḥ śvetaḥ śṛṅgavān iti trayo ramyaka-hiraṇmaya-kurūṇāṃ",
    "GP10bhp_05u:824": " varṣāṇāṃ maryādā-girayaḥ prāg-āyatā ubhayataḥ kṣārodāvadhayo dvi-sahasra-pṛthava",
    "GP10bhp_05u:825": " ekaikaśaḥ pūrvasmāt pūrvasmād uttara uttaro daśāṃśādhikāṃśena dairghya eva hrasanti",
    "GP10bhp_05u:826": " BhP_05.16.009/1 evaṃ dakṣiṇenelāvṛtaṃ niṣadho hemakūṭo himālaya iti prāg-āyatā yathā nīlādayo 'yuta-yojanotsedhā hari-varṣa-kimpuruṣa-bhāratānāṃ",
    "GP10bhp_05u:827": " BhP_05.16.010/1 tathaivelāvṛtam apareṇa pūrveṇa ca mālyavad-gandhamādanāv ānīla-niṣadhāyatau dvi-sahasraṃ paprathatuḥ ketumāla-bhadrāśvayoḥ sīmānaṃ vidadhāte",
    "GP10bhp_05u:828": " BhP_05.16.011/1 mandaro merumandaraḥ supārśvaḥ kumuda ity ayuta-yojana-vistāronnāhā meroś catur-diśam avaṣṭambha-giraya upakḷptāḥ",
    "GP10bhp_05u:829": " BhP_05.16.012/1 caturṣv eteṣu cūta-jambū-kadamba-nyagrodhāś catvāraḥ pādapa-pravarāḥ parvata-ketava ivādhi-sahasra-yojanonnāhās tāvad viṭapa-vitatayaḥ",
    "GP10bhp_05u:830": " BhP_05.16.013/1 hradāś catvāraḥ payo-madhv-ikṣurasa-mṛṣṭa-jalā yad-upasparśina upadeva-gaṇā yogaiśvaryāṇi svābhāvikāni bharatarṣabha dhārayanti",
    "GP10bhp_05u:831": " BhP_05.16.014/1 devodyānāni ca bhavanti catvāri nandanaṃ caitrarathaṃ vaibhrājakaṃ sarvatobhadram iti",
    "GP10bhp_05u:832": " BhP_05.16.015/1 yeṣv amara-parivṛḍhāḥ saha sura-lalanā-lalāma-yūtha-pataya upadeva-gaṇair upagīyamāna-mahimānaḥ kila viharanti",
    "GP10bhp_05u:833": " BhP_05.16.016/1 mandarotsaṅga ekādaśa-śata-yojanottuṅga-devacūta-śiraso giri-śikhara-sthūlāni phalāny amṛta-kalpāni patanti",
    "GP10bhp_05u:834": " BhP_05.16.017/1 teṣāṃ viśīryamāṇānām ati-madhura-surabhi-sugandhi-bahulāruṇa-rasodenāruṇodā nāma nadī mandara-giri-śikharān nipatantī pūr-veṇelāvṛtam",
    "GP10bhp_05u:835": " BhP_05.16.018/1 yad-upajoṣaṇād bhavānyā anucarīṇāṃ puṇya-jana-vadhūnām avayava-sparśa-sugandha-vāto daśa-yojanaṃ samantād anuvāsayati",
    "GP10bhp_05u:836": " BhP_05.16.019 /1 evaṃ jambū-phalānām atyucca-nipāta-viśīrṇānām anasthi-prāyāṇām ibha-kāya-nibhānāṃ",
    "GP10bhp_05u:837": " rasena jambū nāma nadī meru-mandara-śikharād ayuta-yojanād avani-tale nipatantī dakṣiṇenātmānaṃ",
    "GP10bhp_05u:838": " yāvad ilāvṛtam upasyandayati",
    "GP10bhp_05u:839": " BhP_05.16.020/1 tāvad ubhayor api rodhasor yā mṛttikā tad-rasenānuvidhyamānā vāyv-arka-saṃyoga-vipākena sadāmara-lokābharaṇaṃ jāmbū-nadaṃ nāma suvarṇaṃ bhavati",
    "GP10bhp_05u:840": " BhP_05.16.021/1 yad u ha vāva vibudhādayaḥ saha yuvatibhir mukuṭa-kaṭaka-kaṭi-sūtrādy-ābharaṇa-rūpeṇa khalu dhārayanti",
    "GP10bhp_05u:841": " BhP_05.16.022 /1 yas tu mahā-kadambaḥ supārśva-nirūḍho yās tasya koṭarebhyo viniḥsṛtāḥ",
    "GP10bhp_05u:842": " pañcāyāma-pariṇāhāḥ pañca madhu-dhārāḥ supārśva-śikharāt patantyo 'pareṇātmānam ilāvṛtam anumodayanti",
    "GP10bhp_05u:843": " BhP_05.16.023/1 yā hy upayuñjānānāṃ mukha-nirvāsito vāyuḥ samantāc chata-yojanam anuvāsayati",
    "GP10bhp_05u:844": " BhP_05.16.024 /1 evaṃ kumuda-nirūḍho yaḥ śatavalśo nāma vaṭas tasya skandhebhyo nīcīnāḥ",
    "GP10bhp_05u:845": " payo-dadhi-madhu-ghṛta-guḍānnādy-ambara-śayyāsanābharaṇādayaḥ sarva eva kāma-dughā",
    "GP10bhp_05u:846": " nadāḥ kumudāgrāt patantas tam uttareṇelāvṛtam upayojayanti",
    "GP10bhp_05u:847": " BhP_05.16.025 /1 yān upajuṣāṇānāṃ na kadācid api prajānāṃ valī-palita-klama-sveda-daurgandhya-jarāmaya-mṛtyu-śītoṣṇa-vaivarṇyopasargādayas",
    "GP10bhp_05u:848": " tāpa-viśeṣā bhavanti yāvaj jīvaṃ sukhaṃ niratiśayam eva",
    "GP10bhp_05u:849": " BhP_05.16.026 /1 kuraṅga-kurara-kusumbha-vaikaṅka-trikūṭa-śiśira-pataṅga-rucaka-niṣadha-śinīvāsa-kapila-śaṅkha-vaidūrya-jārudhi-haṃsa-ṛṣabha-nāga-kālañjara-nāradādayo",
    "GP10bhp_05u:850": " viṃśati-girayo meroḥ karṇikāyā iva kesara-bhūtā mūla-deśe parita upakḷptāḥ",
    "GP10bhp_05u:851": " BhP_05.16.027 /1 jaṭhara-devakūṭau meruṃ pūrveṇāṣṭādaśa-yojana-sahasram udagāyatau",
    "GP10bhp_05u:852": " dvi-sahasraṃ pṛthu-tuṅgau bhavataḥ evam apareṇa pavana-pāriyātrau dakṣiṇena kailāsa-karavīrau",
    "GP10bhp_05u:853": " prāg-āyatāv evam uttaratas triśṛṅga-makarāv aṣṭabhir etaiḥ parisṛto 'gnir iva paritaś",
    "GP10bhp_05u:854": " cakāsti kāñcana-giriḥ",
    "GP10bhp_05u:855": " BhP_05.16.028/1 meror mūrdhani bhagavata ātma-yoner madhyata upakḷptāṃ purīm ayuta-yojana-sāhasrīṃ sama-caturasrāṃ śātakaumbhīṃ vadanti",
    "GP10bhp_05u:856": " BhP_05.16.029/1 tām anuparito loka-pālānām aṣṭānāṃ yathā-diśaṃ yathā-rūpaṃ turīya-mānena puro 'ṣṭāv upakḷptāḥ",
    "GP10bhp_05u:857": " BhP_05.17.001/0 śrī-śuka uvāca",
    "GP10bhp_05u:858": " BhP_05.17.001 /1 tatra bhagavataḥ sākṣād yajña-liṅgasya viṣṇor vikramato vāma-pādāṅguṣṭha-nakha-nirbhinnordhvāṇḍa-kaṭāha-vivareṇāntaḥ-praviṣṭā",
    "GP10bhp_05u:859": " yā bāhya-jala-dhārā tac-caraṇa-paṅkajāvanejanāruṇa-kiñjalkoparañjitākhila-jagad-agha-malāpahopasparśanāmalā",
    "GP10bhp_05u:860": " sākṣād bhagavat-padīty anupalakṣita-vaco 'bhidhīyamānāti-mahatā kālena yuga-sahasropalakṣaṇena",
    "GP10bhp_05u:861": " divo mūrdhany avatatāra yat tad viṣṇu-padam āhuḥ",
    "GP10bhp_05u:862": " BhP_05.17.002 /1 yatra ha vāva vīra-vrata auttānapādiḥ parama-bhāgavato 'smat-kula-devatā-caraṇāravindodakam",
    "GP10bhp_05u:863": " iti yām anusavanam utkṛṣyamāṇa-bhagavad-bhakti-yogena dṛḍhaṃ klidyamānāntar-hṛdaya",
    "GP10bhp_05u:864": " autkaṇṭhya-vivaśāmīlita-locana-yugala-kuḍmala-vigalitāmala-bāṣpa-kalayābhivyajyamāna-roma-pulaka-kulako",
    "GP10bhp_05u:865": " 'dhunāpi paramādareṇa śirasā bibharti",
    "GP10bhp_05u:866": " BhP_05.17.003 /1 tataḥ sapta ṛṣayas tat prabhāvābhijñā yāṃ nanu tapasa ātyantikī",
    "GP10bhp_05u:867": " siddhir etāvatī bhagavati sarvātmani vāsudeve 'nuparata-bhakti-yoga-lābhenaivopekṣitānyārthātma-gatayo",
    "GP10bhp_05u:868": " muktim ivāgatāṃ mumukṣava iva sabahu-mānam adyāpi jaṭā-jūṭair udvahanti",
    "GP10bhp_05u:869": " BhP_05.17.004/1 tato 'neka-sahasra-koṭi-vimānānīka-saṅkula-deva-yānenāvatar-antīndu maṇḍalam āvārya brahma-sadane nipatati",
    "GP10bhp_05u:870": " BhP_05.17.005/1 tatra caturdhā bhidyamānā caturbhir nāmabhiś catur-diśam abhispandantī nada-nadī-patim evābhiniviśati sītālakanandā cakṣur bhadreti",
    "GP10bhp_05u:871": " BhP_05.17.006 /1 sītā tu brahma-sadanāt kesarācalādi-giri-śikharebhyo 'dho 'dhaḥ",
    "GP10bhp_05u:872": " prasravantī gandhamādana-mūrdhasu patitvāntareṇa bhadrāśva-varṣaṃ prācyāṃ diśi kṣāra-samudram abhipraviśati",
    "GP10bhp_05u:873": " BhP_05.17.007/1 evaṃ mālyavac-chikharān niṣpatantī tato 'nuparata-vegā ketumālam abhi cakṣuḥ pratīcyāṃ diśi sarit-patiṃ praviśati",
    "GP10bhp_05u:874": " BhP_05.17.008 /1 bhadrā cottarato meru-śiraso nipatitā giri-śikharād giri-śikharam",
    "GP10bhp_05u:875": " atihāya śṛṅgavataḥ śṛṅgād avasyandamānā uttarāṃs tu kurūn abhita udīcyāṃ diśi jaladhim abhipraviśati",
    "GP10bhp_05u:876": " BhP_05.17.009 /1 tathaivālakanandā dakṣiṇena brahma-sadanād bahūni giri-kūṭāny atikramya",
    "GP10bhp_05u:877": " hemakūṭād dhaimakūṭāny ati-rabhasatara-raṃhasā luṭhayantī bhāratam abhivarṣaṃ dakṣiṇasyāṃ",
    "GP10bhp_05u:878": " diśi jaladhim abhipraviśati yasyāṃ snānārthaṃ cāgacchataḥ puṃsaḥ pade pade 'śvamedha-rājasūyādīnāṃ",
    "GP10bhp_05u:879": " phalaṃ na durlabham iti",
    "GP10bhp_05u:880": " BhP_05.17.010/1 anye ca nadā nadyaś ca varṣe varṣe santi bahuśo merv-ādi-giri-duhitaraḥ śataśaḥ",
    "GP10bhp_05u:881": " BhP_05.17.011/1 tatrāpi bhāratam eva varṣaṃ karma-kṣetram anyāny aṣṭa varṣāṇi svargiṇāṃ puṇya-śeṣopabhoga-sthānāni bhaumāni svarga-padāni vyapadiśanti",
    "GP10bhp_05u:882": " BhP_05.17.012 /1 eṣu puruṣāṇām ayuta-puruṣāyur-varṣāṇāṃ deva-kalpānāṃ nāgāyuta-prāṇānāṃ",
    "GP10bhp_05u:883": " vajra-saṃhanana-bala-vayo-moda-pramudita-mahā-saurata-mithuna-vyavāyāpavarga-varṣa-dhṛtaika-garbha-kalatrāṇāṃ",
    "GP10bhp_05u:884": " tatra tu tretā-yuga-samaḥ kālo vartate",
    "GP10bhp_05u:885": " BhP_05.17.013 /1 yatra ha deva-patayaḥ svaiḥ svair gaṇa-nāyakair vihita-mahārhaṇāḥ",
    "GP10bhp_05u:886": " sarvartu-kusuma-stabaka-phala-kisalaya-śriyānamyamāna-viṭapa-latā-viṭapibhir upaśumbhamāna-rucira-kānanāśramāyatana-varṣa-giri-droṇīṣu",
    "GP10bhp_05u:887": " tathā cāmala-jalāśayeṣu vikaca-vividha-nava-vanaruhāmoda-mudita-rāja-haṃsa-jala-kukkuṭa-kāraṇḍava-sārasa-cakravākādibhir",
    "GP10bhp_05u:888": " madhukara-nikarākṛtibhir upakūjiteṣu jala-krīḍādibhir vicitra-vinodaiḥ sulalita-sura-sundarīṇāṃ",
    "GP10bhp_05u:889": " kāma-kalila-vilāsa-hāsa-līlāvalokākṛṣṭa-mano-dṛṣṭayaḥ svairaṃ viharanti",
    "GP10bhp_05u:890": " BhP_05.17.014/1 navasv api varṣeṣu bhagavān nārāyaṇo mahā-puruṣaḥ puruṣāṇāṃ tad-anugrahāyātma-tattva-vyūhenātmanādyāpi sannidhīyate",
    "GP10bhp_05u:891": " BhP_05.17.015/1 ilāvṛte tu bhagavān bhava eka eva pumān na hy anyas tatrāparo nirviśati bhavānyāḥ śāpa-nimitta-jño yat-pravekṣyataḥ strī-bhāvas tat paścād vakṣyāmi",
    "GP10bhp_05u:892": " BhP_05.17.016 /1 bhavānīnāthaiḥ strī-gaṇārbuda-sahasrair avarudhyamāno bhagavataś",
    "GP10bhp_05u:893": " caturmūrter mahā-puruṣasya turīyāṃ tāmasīṃ mūrtiṃ prakṛtim ātmanaḥ saṅkarṣaṇa-saṃjñām",
    "GP10bhp_05u:894": " ātma-samādhi-rūpeṇa sannidhāpyaitad abhigṛṇan bhava upadhāvati",
    "GP10bhp_05u:895": " BhP_05.17.017/0 śrī-bhagavān uvāca",
    "GP10bhp_05u:896": " BhP_05.17.017/1 oṃ namo bhagavate mahā-puruṣāya sarva-guṇa-saṅkhyānāyānantāyāvyaktāya nama iti",
    "GP10bhp_05u:897": " BhP_05.17.017/1 bhaje bhajanyāraṇa-pāda-paṅkajaṃ bhagasya kṛtsnasya paraṃ parāyaṇam",
    "GP10bhp_05u:898": " BhP_05.17.017/2 bhakteṣv alaṃ bhāvita-bhūta-bhāvanaṃ bhavāpahaṃ tvā bhava-bhāvam īśvaram",
    "GP10bhp_05u:899": " BhP_05.17.018/1 na yasya māyā-guṇa-citta-vṛttibhir nirīkṣato hy aṇv api dṛṣṭir ajyate",
    "GP10bhp_05u:900": " BhP_05.17.018/2 īśe yathā no 'jita-manyu-raṃhasāṃ kas taṃ na manyeta jigīṣur ātmanaḥ",
    "GP10bhp_05u:901": " BhP_05.17.019/1 asad-dṛśo yaḥ pratibhāti māyayā kṣībeva madhv-āsava-tāmra-locanaḥ",
    "GP10bhp_05u:902": " BhP_05.17.019/2 na nāga-vadhvo 'rhaṇa īśire hriyā yat-pādayoḥ sparśana-dharṣitendriyāḥ",
    "GP10bhp_05u:903": " BhP_05.17.020/1 yam āhur asya sthiti-janma-saṃyamaṃ tribhir vihīnaṃ yam anantam ṛṣayaḥ",
    "GP10bhp_05u:904": " BhP_05.17.020/2 na veda siddhārtham iva kvacit sthitaṃ bhū-maṇḍalaṃ mūrdha-sahasra-dhāmasu",
    "GP10bhp_05u:905": " BhP_05.17.021/1 yasyādya āsīd guṇa-vigraho mahān vijñāna-dhiṣṇyo bhagavān ajaḥ kila",
    "GP10bhp_05u:906": " BhP_05.17.021/2 yat-sambhavo 'haṃ tri-vṛtā sva-tejasā vaikārikaṃ tāmasam aindriyaṃ sṛje",
    "GP10bhp_05u:907": " BhP_05.17.022/1 ete vayaṃ yasya vaśe mahātmanaḥ sthitāḥ śakuntā iva sūtra-yantritāḥ",
    "GP10bhp_05u:908": " BhP_05.17.022/2 mahān ahaṃ vaikṛta-tāmasendriyāḥ sṛjāma sarve yad-anugrahād idam",
    "GP10bhp_05u:909": " BhP_05.17.023/1 yan-nirmitāṃ karhy api karma-parvaṇīṃ māyāṃ jano 'yaṃ guṇa-sarga-mohitaḥ",
    "GP10bhp_05u:910": " BhP_05.17.023/2 na veda nistāraṇa-yogam añjasā tasmai namas te vilayodayātmane",
    "GP10bhp_05u:911": " BhP_05.18.001/0 śrī-śuka uvāca",
    "GP10bhp_05u:912": " BhP_05.18.001 /1 tathā ca bhadraśravā nāma dharma-sutas tat-kula-patayaḥ puruṣā bhadrāśva-varṣe",
    "GP10bhp_05u:913": " sākṣād bhagavato vāsudevasya priyāṃ tanuṃ dharmamayīṃ hayaśīrṣābhidhānāṃ parameṇa",
    "GP10bhp_05u:914": " samādhinā sannidhāpyedam abhigṛṇanta upadhāvanti",
    "GP10bhp_05u:915": " BhP_05.18.002/0 bhadraśravasa ūcuḥ",
    "GP10bhp_05u:916": " BhP_05.18.002/1 oṃ namo bhagavate dharmāyātma-viśodhanāya nama iti",
    "GP10bhp_05u:917": " BhP_05.18.003/1 aho vicitraṃ bhagavad-viceṣṭitaṃ ghnantaṃ jano 'yaṃ hi miṣan na paśyati",
    "GP10bhp_05u:918": " BhP_05.18.003/2 dhyāyann asad yarhi vikarma sevituṃ nirhṛtya putraṃ pitaraṃ jijīviṣati",
    "GP10bhp_05u:919": " BhP_05.18.004/1 vadanti viśvaṃ kavayaḥ sma naśvaraṃ paśyanti cādhyātmavido vipaścitaḥ",
    "GP10bhp_05u:920": " BhP_05.18.004/2 tathāpi muhyanti tavāja māyayā suvismitaṃ kṛtyam ajaṃ nato 'smi tam",
    "GP10bhp_05u:921": " BhP_05.18.005/1 viśvodbhava-sthāna-nirodha-karma te hy akartur aṅgīkṛtam apy apāvṛtaḥ",
    "GP10bhp_05u:922": " BhP_05.18.005/2 yuktaṃ na citraṃ tvayi kārya-kāraṇe sarvātmani vyatirikte ca vastutaḥ",
    "GP10bhp_05u:923": " BhP_05.18.006/1 vedān yugānte tamasā tiraskṛtān rasātalād yo nṛ-turaṅga-vigrahaḥ",
    "GP10bhp_05u:924": " BhP_05.18.006/2 pratyādade vai kavaye 'bhiyācate tasmai namas te 'vitathehitāya iti",
    "GP10bhp_05u:925": " BhP_05.18.007 /1 hari-varṣe cāpi bhagavān nara-hari-rūpeṇāste tad-rūpa-grahaṇa-nimittam",
    "GP10bhp_05u:926": " uttaratrābhidhāsye tad dayitaṃ rūpaṃ mahā-puruṣa-guṇa-bhājano mahā-bhāgavato daitya-dānava-kula-tīrthīkaraṇa-śīlā-caritaḥ",
    "GP10bhp_05u:927": " prahlādo 'vyavadhānānanya-bhakti-yogena saha tad-varṣa-puruṣair upāste idaṃ codāharati",
    "GP10bhp_05u:928": " BhP_05.18.008 /1 oṃ namo bhagavate narasiṃhāya namas tejas-tejase āvir-āvirbhava",
    "GP10bhp_05u:929": " vajra-nakha vajra-daṃṣṭra karmāśayān randhaya randhaya tamo grasa grasa oṃ svāhā",
    "GP10bhp_05u:930": " abhayam abhayam ātmani bhūyiṣṭhā oṃ kṣraum",
    "GP10bhp_05u:931": " BhP_05.18.009/1 svasty astu viśvasya khalaḥ prasīdatāṃ dhyāyantu bhūtāni śivaṃ mitho dhiyā",
    "GP10bhp_05u:932": " BhP_05.18.009/2 manaś ca bhadraṃ bhajatād adhokṣaje āveśyatāṃ no matir apy ahaitukī",
    "GP10bhp_05u:933": " BhP_05.18.010/1 māgāra-dārātmaja-vitta-bandhuṣu saṅgo yadi syād bhagavat-priyeṣu naḥ",
    "GP10bhp_05u:934": " BhP_05.18.010/2 yaḥ prāṇa-vṛttyā parituṣṭa ātmavān siddhyaty adūrān na tathendriya-priyaḥ",
    "GP10bhp_05u:935": " BhP_05.18.011/1 yat-saṅga-labdhaṃ nija-vīrya-vaibhavaṃ tīrthaṃ muhuḥ saṃspṛśatāṃ hi mānasam",
    "GP10bhp_05u:936": " BhP_05.18.011/2 haraty ajo 'ntaḥ śrutibhir gato 'ṅgajaṃ ko vai na seveta mukunda-vikramam",
    "GP10bhp_05u:937": " BhP_05.18.012/1 yasyāsti bhaktir bhagavaty akiñcanā sarvair guṇais tatra samāsate surāḥ",
    "GP10bhp_05u:938": " BhP_05.18.012/2 harāv abhaktasya kuto mahad-guṇā manorathenāsati dhāvato bahiḥ",
    "GP10bhp_05u:939": " BhP_05.18.013/1 harir hi sākṣād bhagavān śarīriṇām ātmā jhaṣāṇām iva toyam īpsitam",
    "GP10bhp_05u:940": " BhP_05.18.013/2 hitvā mahāṃs taṃ yadi sajjate gṛhe tadā mahattvaṃ vayasā dampatīnām",
    "GP10bhp_05u:941": " BhP_05.18.014/1 tasmād rajo-rāga-viṣāda-manyu- māna-spṛhā-bhayadainyādhimūlam",
    "GP10bhp_05u:942": " BhP_05.18.014/2 hitvā gṛhaṃ saṃsṛti-cakravālaṃ nṛsiṃha-pādaṃ bhajatākutobhayam iti",
    "GP10bhp_05u:943": " BhP_05.18.015 /1 ketumāle 'pi bhagavān kāmadeva-svarūpeṇa lakṣmyāḥ priya-cikīrṣayā",
    "GP10bhp_05u:944": " prajāpater duhit-ṇāṃ putrāṇāṃ tad-varṣa-patīnāṃ puruṣāyuṣāho-rātra-parisaṅkhyānānāṃ",
    "GP10bhp_05u:945": " yāsāṃ garbhā mahā-puruṣa-mahāstra-tejasodvejita-manasāṃ vidhvastā vyasavaḥ saṃvatsarānte vinipatanti",
    "GP10bhp_05u:946": " BhP_05.18.016 /1 atīva sulalita-gati-vilāsa-vilasita-rucira-hāsa-leśāvaloka-līlayā",
    "GP10bhp_05u:947": " kiñcid-uttambhita-sundara-bhrū-maṇḍala-subhaga-vadanāravinda-śriyā ramāṃ ramayann indriyāṇi ramayate",
    "GP10bhp_05u:948": " BhP_05.18.017/1 tad bhagavato māyāmayaṃ rūpaṃ parama-samādhi-yogena ramā devī saṃvatsarasya rātriṣu prajāpater duhitṛbhir upetāhaḥsu ca tad-bhartṛbhir upāste idaṃ codāharati",
    "GP10bhp_05u:949": " BhP_05.18.018 /1 oṃ hrāṃ hrīṃ hrūṃ oṃ namo bhagavate hṛṣīkeśāya sarva-guṇa-viśeṣair",
    "GP10bhp_05u:950": " vilakṣitātmane ākūtīnāṃ cittīnāṃ cetasāṃ viśeṣāṇāṃ cādhipataye ṣoḍaśa-kalāya cchando-mayāyānna-mayāyāmṛta-mayāya",
    "GP10bhp_05u:951": " sarva-mayāya sahase ojase balāya kāntāya kāmāya namas te ubhayatra bhūyāt",
    "GP10bhp_05u:952": " BhP_05.18.019/1 striyo vratais tvā hṛṣīkeśvaraṃ svato hy ārādhya loke patim āśāsate 'nyam",
    "GP10bhp_05u:953": " BhP_05.18.019/2 tāsāṃ na te vai paripānty apatyaṃ priyaṃ dhanāyūṃṣi yato 'sva-tantrāḥ",
    "GP10bhp_05u:954": " BhP_05.18.020/1 sa vai patiḥ syād akutobhayaḥ svayaṃ samantataḥ pāti bhayāturaṃ janam",
    "GP10bhp_05u:955": " BhP_05.18.020/2 sa eka evetarathā mitho bhayaṃ naivātmalābhād adhi manyate param",
    "GP10bhp_05u:956": " BhP_05.18.021/1 yā tasya te pāda-saroruhārhaṇaṃ nikāmayet sākhila-kāma-lampaṭā",
    "GP10bhp_05u:957": " BhP_05.18.021/2 tad eva rāsīpsitam īpsito 'rcito yad-bhagna-yācñā bhagavan pratapyate",
    "GP10bhp_05u:958": " BhP_05.18.022/1 mat-prāptaye 'jeśa-surāsurādayas tapyanta ugraṃ tapa aindriye dhiyaḥ",
    "GP10bhp_05u:959": " BhP_05.18.022/2 ṛte bhavat-pāda-parāyaṇān na māṃ vindanty ahaṃ tvad-dhṛdayā yato 'jita",
    "GP10bhp_05u:960": " BhP_05.18.023/1 sa tvaṃ mamāpy acyuta śīrṣṇi vanditaṃ karāmbujaṃ yat tvad-adhāyi sātvatām",
    "GP10bhp_05u:961": " BhP_05.18.023/2 bibharṣi māṃ lakṣma vareṇya māyayā ka īśvarasyehitam ūhituṃ vibhur iti",
    "GP10bhp_05u:962": " BhP_05.18.024/1 ramyake ca bhagavataḥ priyatamaṃ mātsyam avatāra-rūpaṃ tad-varṣa-puruṣasya manoḥ prāk-pradarśitaṃ sa idānīm api mahatā bhakti-yogenārādhayatīdaṃ",
    "GP10bhp_05u:963": " BhP_05.18.025/1 oṃ namo bhagavate mukhyatamāya namaḥ sattvāya prāṇāyaujase sahase balāya mahā-matsyāya nama iti",
    "GP10bhp_05u:964": " BhP_05.18.026/1 antar bahiś cākhila-loka-pālakair adṛṣṭa-rūpo vicarasy uru-svanaḥ",
    "GP10bhp_05u:965": " BhP_05.18.026/2 sa īśvaras tvaṃ ya idaṃ vaśe 'nayan nāmnā yathā dārumayīṃ naraḥ striyam",
    "GP10bhp_05u:966": " BhP_05.18.027/1 yaṃ loka-pālāḥ kila matsara-jvarā hitvā yatanto 'pi pṛthak sametya ca",
    "GP10bhp_05u:967": " BhP_05.18.027/2 pātuṃ na śekur dvi-padaś catuṣ-padaḥ sarīsṛpaṃ sthāṇu yad atra dṛśyate",
    "GP10bhp_05u:968": " BhP_05.18.028/1 bhavān yugāntārṇava ūrmi-mālini kṣoṇīm imām oṣadhi-vīrudhāṃ nidhim",
    "GP10bhp_05u:969": " BhP_05.18.028/2 mayā sahoru kramate 'ja ojasā tasmai jagat-prāṇa-gaṇātmane nama iti",
    "GP10bhp_05u:970": " BhP_05.18.029/1 hiraṇmaye 'pi bhagavān nivasati kūrma-tanuṃ bibhrāṇas tasya tat priyatamāṃ tanum aryamā saha varṣa-puruṣaiḥ pitṛ-gaṇādhipatir upadhāvati mantram imaṃ cānujapati",
    "GP10bhp_05u:971": " BhP_05.18.030/1 oṃ namo bhagavate akūpārāya sarva-sattva-guṇa-viśeṣaṇāyānu-palakṣita-sthānāya namo varṣmaṇe namo bhūmne namo namo 'vasthānāya namas te",
    "GP10bhp_05u:972": " BhP_05.18.031/1 yad-rūpam etan nija-māyayārpitam artha-svarūpaṃ bahu-rūpa-rūpitam",
    "GP10bhp_05u:973": " BhP_05.18.031/2 saṅkhyā na yasyāsty ayathopalambhanāt tasmai namas te 'vyapadeśa-rūpiṇe",
    "GP10bhp_05u:974": " BhP_05.18.032/1 jarāyujaṃ svedajam aṇḍajodbhidaṃ carācaraṃ devarṣi-pitṛ-bhūtam aindriyam",
    "GP10bhp_05u:975": " BhP_05.18.032/2 dyauḥ khaṃ kṣitiḥ śaila-sarit-samudra- dvīpa-graharkṣety abhidheya ekaḥ",
    "GP10bhp_05u:976": " BhP_05.18.033/1 yasminn asaṅkhyeya-viśeṣa-nāma- rūpākṛtau kavibhiḥ kalpiteyam",
    "GP10bhp_05u:977": " BhP_05.18.033/2 saṅkhyā yayā tattva-dṛśāpanīyate tasmai namaḥ sāṅkhya-nidarśanāya te iti",
    "GP10bhp_05u:978": " BhP_05.18.034 /1 uttareṣu ca kuruṣu bhagavān yajña-puruṣaḥ kṛta-varāha-rūpa āste",
    "GP10bhp_05u:979": " taṃ tu devī haiṣā bhūḥ saha kurubhir askhalita-bhakti-yogenopadhāvati imāṃ ca paramām",
    "GP10bhp_05u:980": " upaniṣadam āvartayati",
    "GP10bhp_05u:981": " BhP_05.18.035/1 oṃ namo bhagavate mantra-tattva-liṅgāya yajña-kratave mahā-dhvarāvayavāya mahā-puruṣāya namaḥ karma-śuklāya tri-yugāya namas",
    "GP10bhp_05u:982": " BhP_05.18.036/1 yasya svarūpaṃ kavayo vipaścito guṇeṣu dāruṣv iva jāta-vedasam",
    "GP10bhp_05u:983": " BhP_05.18.036/2 mathnanti mathnā manasā didṛkṣavo gūḍhaṃ kriyārthair nama īritātmane",
    "GP10bhp_05u:984": " BhP_05.18.037/1 dravya-kriyā-hetv-ayaneśa-kartṛbhir māyā-guṇair vastu-nirīkṣitātmane",
    "GP10bhp_05u:985": " BhP_05.18.037/2 anvīkṣayāṅgātiśayātma-buddhibhir nirasta-māyākṛtaye namo namaḥ",
    "GP10bhp_05u:986": " BhP_05.18.038/1 karoti viśva-sthiti-saṃyamodayaṃ yasyepsitaṃ nepsitam īkṣitur guṇaiḥ",
    "GP10bhp_05u:987": " BhP_05.18.038/2 māyā yathāyo bhramate tad-āśrayaṃ grāvṇo namas te guṇa-karma-sākṣiṇe",
    "GP10bhp_05u:988": " BhP_05.18.039/1 pramathya daityaṃ prativāraṇaṃ mṛdhe yo māṃ rasāyā jagad-ādi-sūkaraḥ",
    "GP10bhp_05u:989": " BhP_05.18.039/2 kṛtvāgra-daṃṣṭre niragād udanvataḥ krīḍann ivebhaḥ praṇatāsmi taṃ vibhum iti",
    "GP10bhp_05u:990": " BhP_05.19.001/0 śrī-śuka uvāca",
    "GP10bhp_05u:991": " BhP_05.19.001 /1 kimpuruṣe varṣe bhagavantam ādi-puruṣaṃ lakṣmaṇāgrajaṃ sītābhirāmaṃ",
    "GP10bhp_05u:992": " rāmaṃ tac-caraṇa-sannikarṣābhirataḥ parama-bhāgavato hanumān saha kimpuruṣair avirata-bhaktir upāste",
    "GP10bhp_05u:993": " BhP_05.19.002/1 ārṣṭiṣeṇena saha gandharvair anugīyamānāṃ parama-kalyāṇīṃ bhartṛ-bhagavat-kathāṃ samupaśṛṇoti svayaṃ cedaṃ gāyati",
    "GP10bhp_05u:994": " BhP_05.19.003 /1 oṃ namo bhagavate uttamaślokāya nama ārya-lakṣaṇa-śīla-vratāya nama",
    "GP10bhp_05u:995": " upaśikṣitātmana upāsita-lokāya namaḥ sādhu-vāda-nikaṣaṇāya namo brahmaṇya-devāya",
    "GP10bhp_05u:996": " mahā-puruṣāya mahā-rājāya nama iti",
    "GP10bhp_05u:997": " BhP_05.19.004/1 yat tad viśuddhānubhava-mātram ekaṃ sva-tejasā dhvasta-guṇa-vyavastham",
    "GP10bhp_05u:998": " BhP_05.19.004/2 pratyak praśāntaṃ sudhiyopalambhanaṃ hy anāma-rūpaṃ nirahaṃ prapadye",
    "GP10bhp_05u:999": " BhP_05.19.005/1 martyāvatāras tv iha martya-śikṣaṇaṃ rakṣo-vadhāyaiva na kevalaṃ vibhoḥ",
    "GP10bhp_05u:1000": " BhP_05.19.005/2 kuto 'nyathā syād ramataḥ sva ātmanaḥ sītā-kṛtāni vyasanānīśvarasya",
    "GP10bhp_05u:1001": " BhP_05.19.006/1 na vai sa ātmātmavatāṃ suhṛttamaḥ saktas tri-lokyāṃ bhagavān vāsudevaḥ",
    "GP10bhp_05u:1002": " BhP_05.19.006/2 na strī-kṛtaṃ kaśmalam aśnuvīta na lakṣmaṇaṃ cāpi vihātum arhati",
    "GP10bhp_05u:1003": " BhP_05.19.007/1 na janma nūnaṃ mahato na saubhagaṃ na vāṅ na buddhir nākṛtis toṣa-hetuḥ",
    "GP10bhp_05u:1004": " BhP_05.19.007/2 tair yad visṛṣṭān api no vanaukasaś cakāra sakhye bata lakṣmaṇāgrajaḥ",
    "GP10bhp_05u:1005": " BhP_05.19.008/1 suro 'suro vāpy atha vānaro naraḥ sarvātmanā yaḥ sukṛtajñam uttamam",
    "GP10bhp_05u:1006": " BhP_05.19.008/2 bhajeta rāmaṃ manujākṛtiṃ hariṃ ya uttarān anayat kosalān divam iti",
    "GP10bhp_05u:1007": " BhP_05.19.009 /1 bhārate 'pi varṣe bhagavān nara-nārāyaṇākhya ākalpāntam upacita-dharma-jñāna-vairāgyaiśvaryopaśamoparamātmopalambhanam",
    "GP10bhp_05u:1008": " anugrahāyātmavatām anukampayā tapo 'vyakta-gatiś carati",
    "GP10bhp_05u:1009": " BhP_05.19.010 /1 taṃ bhagavān nārado varṇāśramavatībhir bhāratībhiḥ prajābhir bhagavat-proktābhyāṃ",
    "GP10bhp_05u:1010": " sāṅkhya-yogābhyāṃ bhagavad-anubhāvopavarṇanaṃ sāvarṇer upadekṣyamāṇaḥ parama-bhakti-bhāvenopasarati idaṃ cābhigṛṇāti",
    "GP10bhp_05u:1011": " BhP_05.19.011/1 oṃ namo bhagavate upaśama-śīlāyoparatānātmyāya namo 'kiñcana-vittāya ṛṣi-ṛṣabhāya nara-nārāyaṇāya paramahaṃsa-parama-gurave ātmārāmādhipataye namo nama iti",
    "GP10bhp_05u:1012": " BhP_05.19.012/0 gāyati cedam",
    "GP10bhp_05u:1013": " BhP_05.19.012/1 kartāsya sargādiṣu yo na badhyate na hanyate deha-gato 'pi daihikaiḥ",
    "GP10bhp_05u:1014": " BhP_05.19.012/2 draṣṭur na dṛg yasya guṇair vidūṣyate tasmai namo 'sakta-vivikta-sākṣiṇe",
    "GP10bhp_05u:1015": " BhP_05.19.013/1 idaṃ hi yogeśvara yoga-naipuṇaṃ hiraṇyagarbho bhagavāñ jagāda yat",
    "GP10bhp_05u:1016": " BhP_05.19.013/2 yad anta-kāle tvayi nirguṇe mano bhaktyā dadhītojjhita-duṣkalevaraḥ",
    "GP10bhp_05u:1017": " BhP_05.19.014/1 yathaihikāmuṣmika-kāma-lampaṭaḥ suteṣu dāreṣu dhaneṣu cintayan",
    "GP10bhp_05u:1018": " BhP_05.19.014/2 śaṅketa vidvān kukalevarātyayād yas tasya yatnaḥ śrama eva kevalam",
    "GP10bhp_05u:1019": " BhP_05.19.015/1 tan naḥ prabho tvaṃ kukalevarārpitāṃ tvan-māyayāhaṃ-mamatām adhokṣaja",
    "GP10bhp_05u:1020": " BhP_05.19.015/2 bhindyāma yenāśu vayaṃ sudurbhidāṃ vidhehi yogaṃ tvayi naḥ svabhāvam iti",
    "GP10bhp_05u:1021": " BhP_05.19.016 /1 bhārate 'py asmin varṣe saric-chailāḥ santi bahavo malayo maṅgala-prastho",
    "GP10bhp_05u:1022": " mainākas trikūṭa ṛṣabhaḥ kūṭakaḥ kollakaḥ sahyo devagirir ṛṣyamūkaḥ śrī-śailo veṅkaṭo",
    "GP10bhp_05u:1023": " mahendro vāridhāro vindhyaḥ śuktimān ṛkṣagiriḥ pāriyātro droṇaś citrakūṭo govardhano",
    "GP10bhp_05u:1024": " raivatakaḥ kakubho nīlo gokāmukha indrakīlaḥ kāmagirir iti cānye ca śata-sahasraśaḥ",
    "GP10bhp_05u:1025": " śailās teṣāṃ nitamba-prabhavā nadā nadyaś ca santy asaṅkhyātāḥ",
    "GP10bhp_05u:1026": " BhP_05.19.017/1 etāsām apo bhāratyaḥ prajā nāmabhir eva punantīnām ātmanā copaspṛśanti",
    "GP10bhp_05u:1027": " BhP_05.19.018 /1 candravasā tāmraparṇī avaṭodā kṛtamālā vaihāyasī kāverī veṇī payasvinī",
    "GP10bhp_05u:1028": " śarkarāvartā tuṅgabhadrā kṛṣṇāveṇyā bhīmarathī godāvarī nirvindhyā payoṣṇī tāpī revā",
    "GP10bhp_05u:1029": " surasā narmadā carmaṇvatī sindhur andhaḥ śoṇaś ca nadau mahānadī vedasmṛtir ṛṣikulyā",
    "GP10bhp_05u:1030": " trisāmā kauśikī mandākinī yamunā sarasvatī dṛṣadvatī gomatī sarayū rodhasvatī saptavatī",
    "GP10bhp_05u:1031": " suṣomā śatadrūś candrabhāgā marudvṛdhā vitastā asiknī viśveti mahā-nadyaḥ",
    "GP10bhp_05u:1032": " BhP_05.19.019 /1 asminn eva varṣe puruṣair labdha-janmabhiḥ śukla-lohita-kṛṣṇa-varṇena",
    "GP10bhp_05u:1033": " svārabdhena karmaṇā divya-mānuṣa-nāraka-gatayo bahvya ātmana ānupūrvyeṇa sarvā hy",
    "GP10bhp_05u:1034": " eva sarveṣāṃ vidhīyante yathā-varṇa-vidhānam apavargaś cāpi bhavati",
    "GP10bhp_05u:1035": " BhP_05.19.020 /1 yo 'sau bhagavati sarva-bhūtātmany anātmye 'nirukte 'nilayane paramātmani",
    "GP10bhp_05u:1036": " vāsudeve 'nanya-nimitta-bhakti-yoga-lakṣaṇo nānā-gati-nimittāvidyā-granthi-randhana-dvāreṇa",
    "GP10bhp_05u:1037": " yadā hi mahā-puruṣa-puruṣa-prasaṅgaḥ",
    "GP10bhp_05u:1038": " BhP_05.19.021/0 etad eva hi devā gāyanti",
    "GP10bhp_05u:1039": " BhP_05.19.021/1 aho amīṣāṃ kim akāri śobhanaṃ prasanna eṣāṃ svid uta svayaṃ hariḥ",
    "GP10bhp_05u:1040": " BhP_05.19.021/2 yair janma labdhaṃ nṛṣu bhāratājire mukunda-sevaupayikaṃ spṛhā hi naḥ",
    "GP10bhp_05u:1041": " BhP_05.19.022/1 kiṃ duṣkarair naḥ kratubhis tapo-vratair dānādibhir vā dyujayena phalgunā",
    "GP10bhp_05u:1042": " BhP_05.19.022/2 na yatra nārāyaṇa-pāda-paṅkaja- smṛtiḥ pramuṣṭātiśayendriyotsavāt",
    "GP10bhp_05u:1043": " BhP_05.19.023/1 kalpāyuṣāṃ sthānajayāt punar-bhavāt kṣaṇāyuṣāṃ bhārata-bhūjayo varam",
    "GP10bhp_05u:1044": " BhP_05.19.023/2 kṣaṇena martyena kṛtaṃ manasvinaḥ sannyasya saṃyānty abhayaṃ padaṃ hareḥ",
    "GP10bhp_05u:1045": " BhP_05.19.024/1 na yatra vaikuṇṭha-kathā-sudhāpagā na sādhavo bhāgavatās tadāśrayāḥ",
    "GP10bhp_05u:1046": " BhP_05.19.024/2 na yatra yajñeśa-makhā mahotsavāḥ sureśa-loko 'pi na vai sa sevyatām",
    "GP10bhp_05u:1047": " BhP_05.19.025/1 prāptā nṛ-jātiṃ tv iha ye ca jantavo jñāna-kriyā-dravya-kalāpa-sambhṛtām",
    "GP10bhp_05u:1048": " BhP_05.19.025/2 na vai yaterann apunar-bhavāya te bhūyo vanaukā iva yānti bandhanam",
    "GP10bhp_05u:1049": " BhP_05.19.026/1 yaiḥ śraddhayā barhiṣi bhāgaśo havir niruptam iṣṭaṃ vidhi-mantra-vastutaḥ",
    "GP10bhp_05u:1050": " BhP_05.19.026/2 ekaḥ pṛthaṅ-nāmabhir āhuto mudā gṛhṇāti pūrṇaḥ svayam āśiṣāṃ prabhuḥ",
    "GP10bhp_05u:1051": " BhP_05.19.027/1 satyaṃ diśaty arthitam arthito nṛṇāṃ naivārthado yat punar arthitā yataḥ",
    "GP10bhp_05u:1052": " BhP_05.19.027/2 svayaṃ vidhatte bhajatām anicchatām icchāpidhānaṃ nija-pāda-pallavam",
    "GP10bhp_05u:1053": " BhP_05.19.028/1 yady atra naḥ svarga-sukhāvaśeṣitaṃ sviṣṭasya sūktasya kṛtasya śobhanam",
    "GP10bhp_05u:1054": " BhP_05.19.028/2 tenājanābhe smṛtimaj janma naḥ syād varṣe harir yad-bhajatāṃ śaṃ tanoti",
    "GP10bhp_05u:1055": " BhP_05.19.029/0 śrī-śuka uvāca",
    "GP10bhp_05u:1056": " BhP_05.19.029/1 jambūdvīpasya ca rājann upadvīpān aṣṭau haika upadiśanti sagarātmajair aśvānveṣaṇa imāṃ mahīṃ parito nikhanadbhir upakalpitān",
    "GP10bhp_05u:1057": " BhP_05.19.030/1 tad yathā svarṇaprasthaś candraśukla āvartano ramaṇako mandarahariṇaḥ pāñcajanyaḥ siṃhalo laṅketi",
    "GP10bhp_05u:1058": " BhP_05.19.031/1 evaṃ tava bhāratottama jambūdvīpa-varṣa-vibhāgo yathopadeśam upavarṇita iti",
    "GP10bhp_05u:1059": " BhP_05.20.001/0 śrī-śuka uvāca",
    "GP10bhp_05u:1060": " BhP_05.20.001/1 ataḥ paraṃ plakṣādīnāṃ pramāṇa-lakṣaṇa-saṃsthānato varṣa-vibhāga upavarṇyate",
    "GP10bhp_05u:1061": " BhP_05.20.002 /1 jambūdvīpo 'yaṃ yāvat-pramāṇa-vistāras tāvatā kṣārodadhinā pariveṣṭito",
    "GP10bhp_05u:1062": " yathā merur jambv-ākhyena lavaṇodadhir api tato dvi-guṇa-viśālena plakṣākhyena parikṣipto",
    "GP10bhp_05u:1063": " yathā parikhā bāhyopavanena plakṣo jambū-pramāṇo dvīpākhyākaro hiraṇmaya utthito",
    "GP10bhp_05u:1064": " yatrāgnir upāste sapta-jihvas tasyādhipatiḥ priyavratātmaja idhmajihvaḥ svaṃ dvīpaṃ",
    "GP10bhp_05u:1065": " sapta-varṣāṇi vibhajya sapta-varṣa-nāmabhya ātmajebhya ākalayya svayam ātma-yogenopararāma",
    "GP10bhp_05u:1066": " BhP_05.20.003/1 śivaṃ yavasaṃ subhadraṃ śāntaṃ kṣemam amṛtam abhayam iti varṣāṇi teṣu girayo nadyaś ca saptaivābhijñātāḥ",
    "GP10bhp_05u:1067": " BhP_05.20.004 /1 maṇikūṭo vajrakūṭa indraseno jyotiṣmān suparṇo hiraṇyaṣṭhīvo meghamāla",
    "GP10bhp_05u:1068": " iti setu-śailāḥ aruṇā nṛmṇāṅgirasī sāvitrī suptabhātā ṛtambharā satyambharā iti mahā-nadyaḥ",
    "GP10bhp_05u:1069": " yāsāṃ jalopasparśana-vidhūta-rajas-tamaso haṃsa-pataṅgordhvāyana-satyāṅga-saṃjñāś",
    "GP10bhp_05u:1070": " catvāro varṇāḥ sahasrāyuṣo vibudhopama-sandarśana-prajananāḥ svarga-dvāraṃ trayyā",
    "GP10bhp_05u:1071": " vidyayā bhagavantaṃ trayīmayaṃ sūryam ātmānaṃ yajante",
    "GP10bhp_05u:1072": " BhP_05.20.005/1 pratnasya viṣṇo rūpaṃ yat satyasyartasya brahmaṇaḥ",
    "GP10bhp_05u:1073": " BhP_05.20.005/2 amṛtasya ca mṛtyoś ca sūryam ātmānam īmahīti",
    "GP10bhp_05u:1074": " BhP_05.20.006/1 plakṣādiṣu pañcasu puruṣāṇām āyur indriyam ojaḥ saho balaṃ buddhir vikrama iti ca sarveṣām autpattikī siddhir aviśeṣeṇa vartate",
    "GP10bhp_05u:1075": " BhP_05.20.007/1 plakṣaḥ sva-samānenekṣu-rasodenāvṛto yathā tathā dvīpo 'pi śālmalo dvi-guṇa-viśālaḥ samānena surodenāvṛtaḥ parivṛṅkte",
    "GP10bhp_05u:1076": " BhP_05.20.008/1 yatra ha vai śālmalī plakṣāyāmā yasyāṃ vāva kila nilayam āhur bhagavataś chandaḥ-stutaḥ patattri-rājasya sā dvīpa-hūtaye upalakṣyate",
    "GP10bhp_05u:1077": " BhP_05.20.009 /1 tad-dvīpādhipatiḥ priyavratātmajo yajñabāhuḥ sva-sutebhyaḥ saptabhyas",
    "GP10bhp_05u:1078": " tan-nāmāni sapta-varṣāṇi vyabhajat surocanaṃ saumanasyaṃ ramaṇakaṃ deva-varṣaṃ pāribhadram",
    "GP10bhp_05u:1079": " āpyāyanam avijñātam iti",
    "GP10bhp_05u:1080": " BhP_05.20.010 /1 teṣu varṣādrayo nadyaś ca saptaivābhijñātāḥ svarasaḥ śataśṛṅgo vāmadevaḥ",
    "GP10bhp_05u:1081": " kundo mukundaḥ puṣpa-varṣaḥ sahasra-śrutir iti anumatiḥ sinīvālī sarasvatī kuhū rajanī nandā rāketi",
    "GP10bhp_05u:1082": " BhP_05.20.011/1 tad-varṣa-puruṣāḥ śrutadhara-vīryadhara-vasundhareṣandhara-saṃjñā bhagavantaṃ vedamayaṃ somam ātmānaṃ vedena yajante",
    "GP10bhp_05u:1083": " BhP_05.20.012/1 sva-gobhiḥ pitṛ-devebhyo vibhajan kṛṣṇa-śuklayoḥ",
    "GP10bhp_05u:1084": " BhP_05.20.012/2 prajānāṃ sarvāsāṃ rājā- ndhaḥ somo na āstv iti",
    "GP10bhp_05u:1085": " BhP_05.20.013 /1 evaṃ surodād bahis tad-dvi-guṇaḥ samānenāvṛto ghṛtodena yathā-pūrvaḥ",
    "GP10bhp_05u:1086": " kuśa-dvīpo yasmin kuśa-stambo deva-kṛtas tad-dvīpākhyākaro jvalana ivāparaḥ sva-śaṣpa-rociṣā diśo virājayati",
    "GP10bhp_05u:1087": " BhP_05.20.014 /1 tad-dvīpa-patiḥ praiyavrato rājan hiraṇyaretā nāma svaṃ dvīpaṃ saptabhyaḥ",
    "GP10bhp_05u:1088": " sva-putrebhyo yathā-bhāgaṃ vibhajya svayaṃ tapa ātiṣṭhata vasu-vasudāna-dṛḍharuci-nābhigupta-stutyavrata-vivikta-vāmadeva-nāmabhyaḥ",
    "GP10bhp_05u:1089": " BhP_05.20.015 /1 teṣāṃ varṣeṣu sīmā-girayo nadyaś cābhijñātāḥ sapta saptaiva cakraś",
    "GP10bhp_05u:1090": " catuḥśṛṅgaḥ kapilaś citrakūṭo devānīka ūrdhvaromā draviṇa iti rasakulyā madhukulyā",
    "GP10bhp_05u:1091": " mitravindā śrutavindā devagarbhā ghṛtacyutā mantramāleti",
    "GP10bhp_05u:1092": " BhP_05.20.016/1 yāsāṃ payobhiḥ kuśadvīpaukasaḥ kuśala-kovidābhiyukta-kulaka-saṃjñā bhagavantaṃ jātaveda-sarūpiṇaṃ karma-kauśalena yajante",
    "GP10bhp_05u:1093": " BhP_05.20.017/1 parasya brahmaṇaḥ sākṣāj jāta-vedo 'si havyavāṭ",
    "GP10bhp_05u:1094": " BhP_05.20.017/2 devānāṃ puruṣāṅgānāṃ yajñena puruṣaṃ yajeti",
    "GP10bhp_05u:1095": " BhP_05.20.018 /1 tathā ghṛtodād bahiḥ krauñcadvīpo dvi-guṇaḥ sva-mānena kṣīrodena",
    "GP10bhp_05u:1096": " parita upakḷpto vṛto yathā kuśadvīpo ghṛtodena yasmin krauñco nāma parvata-rājo dvīpa-nāma-nirvartaka āste",
    "GP10bhp_05u:1097": " BhP_05.20.019/1 yo 'sau guha-praharaṇonmathita-nitamba-kuñjo 'pi kṣīrodenā-sicyamāno bhagavatā varuṇenābhigupto vibhayo babhūva",
    "GP10bhp_05u:1098": " BhP_05.20.020 /1 tasminn api praiyavrato ghṛtapṛṣṭho nāmādhipatiḥ sve dvīpe varṣāṇi",
    "GP10bhp_05u:1099": " sapta vibhajya teṣu putra-nāmasu sapta rikthādān varṣapān niveśya svayaṃ bhagavān",
    "GP10bhp_05u:1100": " bhagavataḥ parama-kalyāṇa-yaśasa ātma-bhūtasya hareś caraṇāravindam upajagāma",
    "GP10bhp_05u:1101": " BhP_05.20.021 /1 āmo madhuruho meghapṛṣṭhaḥ sudhāmā bhrājiṣṭho lohitārṇo vanaspatir",
    "GP10bhp_05u:1102": " iti ghṛtapṛṣṭha-sutās teṣāṃ varṣa-girayaḥ sapta saptaiva nadyaś cābhikhyātāḥ śuklo",
    "GP10bhp_05u:1103": " vardhamāno bhojana upabarhiṇo nando nandanaḥ sarvatobhadra iti abhayā amṛtaughā āryakā",
    "GP10bhp_05u:1104": " tīrthavatī rūpavatī pavitravatī śukleti",
    "GP10bhp_05u:1105": " BhP_05.20.022/1 yāsām ambhaḥ pavitram amalam upayuñjānāḥ puruṣa-ṛṣabha-draviṇa-devaka-saṃjñā varṣa-puruṣā āpomayaṃ devam apāṃ pūrṇenāñjalinā",
    "GP10bhp_05u:1106": " BhP_05.20.023/1 āpaḥ puruṣa-vīryāḥ stha punantīr bhūr-bhuvaḥ-suvaḥ",
    "GP10bhp_05u:1107": " BhP_05.20.023/2 tā naḥ punītāmīva-ghnīḥ spṛśatām ātmanā bhuva iti",
    "GP10bhp_05u:1108": " BhP_05.20.024 /1 evaṃ purastāt kṣīrodāt parita upaveśitaḥ śākadvīpo dvātriṃśal-lakṣa-yojanāyāmaḥ",
    "GP10bhp_05u:1109": " samānena ca dadhi-maṇḍodena parīto yasmin śāko nāma mahīruhaḥ sva-kṣetra-vyapadeśako",
    "GP10bhp_05u:1110": " yasya ha mahā-surabhi-gandhas taṃ dvīpam anuvāsayati",
    "GP10bhp_05u:1111": " BhP_05.20.025 /1 tasyāpi praiyavrata evādhipatir nāmnā medhātithiḥ so 'pi vibhajya",
    "GP10bhp_05u:1112": " sapta varṣāṇi putra-nāmāni teṣu svātmajān purojava-manojava-pavamāna-dhūmrānīka-citrarepha-bahurūpa-viśvadhāra-saṃjñān",
    "GP10bhp_05u:1113": " nidhāpyādhipatīn svayaṃ bhagavaty ananta ā-veśita-matis tapovanaṃ praviveśa",
    "GP10bhp_05u:1114": " BhP_05.20.026 /1 eteṣāṃ varṣa-maryādā-girayo nadyaś ca sapta saptaiva īśāna uruśṛṅgo",
    "GP10bhp_05u:1115": " balabhadraḥ śatakesaraḥ sahasrasroto devapālo mahānasa iti anaghāyurdā ubhayaspṛṣṭir",
    "GP10bhp_05u:1116": " aparājitā pañcapadī sahasrasrutir nijadhṛtir iti",
    "GP10bhp_05u:1117": " BhP_05.20.027/1 tad-varṣa-puruṣā ṛtavrata-satyavrata-dānavratānuvrata-nāmāno bhagavantaṃ vāyv-ātmakaṃ prāṇāyāma-vidhūta-rajas-tamasaḥ parama-samādhinā",
    "GP10bhp_05u:1118": " BhP_05.20.028/1 antaḥ-praviśya bhūtāni yo bibharty ātma-ketubhiḥ",
    "GP10bhp_05u:1119": " BhP_05.20.028/2 antaryāmīśvaraḥ sākṣāt pātu no yad-vaśe sphuṭam",
    "GP10bhp_05u:1120": " BhP_05.20.029 /1 evam eva dadhi-maṇḍodāt parataḥ puṣkaradvīpas tato dvi-guṇāyāmaḥ",
    "GP10bhp_05u:1121": " samantata upakalpitaḥ samānena svādūdakena samudreṇa bahir āvṛto yasmin bṛhat-puṣkaraṃ",
    "GP10bhp_05u:1122": " jvalana-śikhāmala-kanaka-patrāyutāyutaṃ bhagavataḥ kamalāsanasyādhyāsanaṃ parikalpitam",
    "GP10bhp_05u:1123": " BhP_05.20.030 /1 tad-dvīpa-madhye mānasottara-nāmaika evārvācīna-parācīna-varṣayor",
    "GP10bhp_05u:1124": " maryādācalo 'yuta-yojanocchrāyāyāmo yatra tu catasṛṣu dikṣu catvāri purāṇi loka-pālānām",
    "GP10bhp_05u:1125": " indrādīnāṃ yad-upariṣṭāt sūrya-rathasya meruṃ paribhramataḥ saṃvatsarātmakaṃ cakraṃ",
    "GP10bhp_05u:1126": " devānām aho-rātrābhyāṃ paribhramati",
    "GP10bhp_05u:1127": " BhP_05.20.031/1 tad-dvīpasyāpy adhipatiḥ praiyavrato vītihotro nāmaitasyātmajau ramaṇaka-dhātaki-nāmānau varṣa-patī niyujya sa svayaṃ pūrvajavad-bhagavat-karma-śīla",
    "GP10bhp_05u:1128": " BhP_05.20.032/1 tad-varṣa-puruṣā bhagavantaṃ brahma-rūpiṇaṃ sakarmakeṇa karmaṇārādhayantīdaṃ codāharanti",
    "GP10bhp_05u:1129": " BhP_05.20.033/1 yat tat karmamayaṃ liṅgaṃ brahma-liṅgaṃ jano 'rcayet",
    "GP10bhp_05u:1130": " BhP_05.20.033/2 ekāntam advayaṃ śāntaṃ tasmai bhagavate nama iti",
    "GP10bhp_05u:1131": " BhP_05.20.034/1 tataḥ parastāl lokāloka-nāmācalo lokālokayor antarāle parita upakṣiptaḥ",
    "GP10bhp_05u:1132": " BhP_05.20.035 /1 yāvan mānasottara-mervor antaraṃ tāvatī bhūmiḥ kāñcany anyādarśa-talopamā",
    "GP10bhp_05u:1133": " yasyāṃ prahitaḥ padārtho na kathañcit punaḥ pratyupalabhyate tasmāt sarva-sattva-parihṛtāsīt",
    "GP10bhp_05u:1134": " BhP_05.20.036/1 lokāloka iti samākhyā yad anenācalena lokālokasyāntarvar-tināvasthāpyate",
    "GP10bhp_05u:1135": " BhP_05.20.037 /1 sa loka-trayānte parita īśvareṇa vihito yasmāt sūryādīnāṃ dhruvāpavargāṇāṃ",
    "GP10bhp_05u:1136": " jyotir-gaṇānāṃ gabhastayo 'rvācīnāṃs trīn lokān āvitanvānā na kadācit parācīnā bhavitum",
    "GP10bhp_05u:1137": " utsahante tāvad un-nahanāyāmaḥ",
    "GP10bhp_05u:1138": " BhP_05.20.038/1 etāvān loka-vinyāso māna-lakṣaṇa-saṃsthābhir vicintitaḥ kavibhiḥ sa tu pañcāśat-koṭi-gaṇitasya bhū-golasya turīya-bhāgo 'yaṃ",
    "GP10bhp_05u:1139": " BhP_05.20.039/1 tad-upariṣṭāc catasṛṣv āśāsvātma-yoninākhila-jagad-guruṇādhiniveśitā ye dvirada-pataya ṛṣabhaḥ puṣkaracūḍo vāmano 'parājita iti sakala-loka-sthiti-hetavaḥ",
    "GP10bhp_05u:1140": " BhP_05.20.040 /1 teṣāṃ sva-vibhūtīnāṃ loka-pālānāṃ ca vividha-vīryopabṛṃhaṇāya bhagavān",
    "GP10bhp_05u:1141": " parama-mahā-puruṣo mahā-vibhūti-patir antaryāmy ātmano viśuddha-sattvaṃ dharma-jñāna-vairāgyaiśvaryādy-aṣṭa-mahā-siddhy-upalakṣaṇaṃ",
    "GP10bhp_05u:1142": " viṣvaksenādibhiḥ sva-pārṣada-pravaraiḥ parivārito nija-varāyudhopaśobhitair nija-bhuja-daṇḍaiḥ",
    "GP10bhp_05u:1143": " sandhārayamāṇas tasmin giri-vare samantāt sakala-loka-svastaya āste",
    "GP10bhp_05u:1144": " BhP_05.20.041/1 ākalpam evaṃ veṣaṃ gata eṣa bhagavān ātma-yogamāyayā viracita-vividha-loka-yātrā-gopīyāyety arthaḥ",
    "GP10bhp_05u:1145": " BhP_05.20.042/1 yo 'ntar-vistāra etena hy aloka-parimāṇaṃ ca vyākhyātaṃ yad bahir lokālokācalāt tataḥ parastād yogeśvara-gatiṃ viśuddhām udāharanti",
    "GP10bhp_05u:1146": " BhP_05.20.043/1 aṇḍa-madhya-gataḥ sūryo dyāv-ābhūmyor yad antaram",
    "GP10bhp_05u:1147": " BhP_05.20.043/2 sūryāṇḍa-golayor madhye koṭyaḥ syuḥ pañca-viṃśatiḥ",
    "GP10bhp_05u:1148": " BhP_05.20.044/1 mṛte 'ṇḍa eṣa etasmin yad abhūt tato mārtaṇḍa iti vyapadeśaḥ hiraṇyagarbha iti yad dhiraṇyāṇḍa-samudbhavaḥ",
    "GP10bhp_05u:1149": " BhP_05.20.045/1 sūryeṇa hi vibhajyante diśaḥ khaṃ dyaur mahī bhidā",
    "GP10bhp_05u:1150": " BhP_05.20.045/2 svargāpavargau narakā rasaukāṃsi ca sarvaśaḥ",
    "GP10bhp_05u:1151": " BhP_05.20.046/1 deva-tiryaṅ-manuṣyāṇāṃ sarīsṛpa-savīrudhām",
    "GP10bhp_05u:1152": " BhP_05.20.046/2 sarva-jīva-nikāyānāṃ sūrya ātmā dṛg-īśvaraḥ",
    "GP10bhp_05u:1153": " BhP_05.21.001/0 śrī-śuka uvāca",
    "GP10bhp_05u:1154": " BhP_05.21.001/1 etāvān eva bhū-valayasya sanniveśaḥ pramāṇa-lakṣaṇato vyākhyātaḥ",
    "GP10bhp_05u:1155": " BhP_05.21.002/1 etena hi divo maṇḍala-mānaṃ tad-vida upadiśanti yathā dvi-dalayor niṣpāvādīnāṃ te antareṇāntarikṣaṃ tad-ubhaya-sandhitam",
    "GP10bhp_05u:1156": " BhP_05.21.003 /1 yan-madhya-gato bhagavāṃs tapatāṃ patis tapana ātapena tri-lokīṃ",
    "GP10bhp_05u:1157": " pratapaty avabhāsayaty ātma-bhāsā sa eṣa udagayana-dakṣiṇāyana-vaiṣuvata-saṃjñābhir",
    "GP10bhp_05u:1158": " māndya-śaighrya-samānābhir gatibhir ārohaṇāvarohaṇa-samāna-sthāneṣu yathā-savanam",
    "GP10bhp_05u:1159": " abhipadyamāno makarādiṣu rāśiṣv aho-rātrāṇi dīrgha-hrasva-samānāni vidhatte",
    "GP10bhp_05u:1160": " BhP_05.21.004 /1 yadā meṣa-tulayor vartate tadāho-rātrāṇi samānāni bhavanti yadā",
    "GP10bhp_05u:1161": " vṛṣabhādiṣu pañcasu ca rāśiṣu carati tadāhāny eva vardhante hrasati ca māsi māsy",
    "GP10bhp_05u:1162": " ekaikā ghaṭikā rātriṣu",
    "GP10bhp_05u:1163": " BhP_05.21.005/1 yadā vṛścikādiṣu pañcasu vartate tadāho-rātrāṇi viparyayāṇi bhavanti",
    "GP10bhp_05u:1164": " BhP_05.21.006/1 yāvad dakṣiṇāyanam ahāni vardhante yāvad udagayanaṃ rātrayaḥ",
    "GP10bhp_05u:1165": " BhP_05.21.007 /1 evaṃ nava koṭaya eka-pañcāśal-lakṣāṇi yojanānāṃ mānasottara-giri-parivartanasyopadiśanti",
    "GP10bhp_05u:1166": " tasminn aindrīṃ purīṃ pūrvasmān meror devadhānīṃ nāma dakṣiṇato yāmyāṃ saṃyamanīṃ",
    "GP10bhp_05u:1167": " nāma paścād vāruṇīṃ nimlocanīṃ nāma uttarataḥ saumyāṃ vibhāvarīṃ nāma tāsūdaya-madhyāhnāstamaya-niśīthānīti",
    "GP10bhp_05u:1168": " bhūtānāṃ pravṛtti-nivṛtti-nimittāni samaya-viśeṣeṇa meroś catur-diśam",
    "GP10bhp_05u:1169": " BhP_05.21.008/1 tatratyānāṃ divasa-madhyaṅgata eva sadādityas tapati savyenācalaṃ dakṣiṇena karoti",
    "GP10bhp_05u:1170": " BhP_05.21.009 /1 yatrodeti tasya ha samāna-sūtra-nipāte nimlocati yatra kvacana syandenābhitapati",
    "GP10bhp_05u:1171": " tasya haiṣa samāna-sūtra-nipāte prasvāpayati tatra gataṃ na paśyanti ye taṃ samanupaśyeran",
    "GP10bhp_05u:1172": " BhP_05.21.010/1 yadā caindryāḥ puryāḥ pracalate pañcadaśa-ghaṭikābhir yāmyāṃ sapāda-koṭi-dvayaṃ yojanānāṃ sārdha-dvādaśa-lakṣāṇi sādhikāni copayāti",
    "GP10bhp_05u:1173": " BhP_05.21.011/1 evaṃ tato vāruṇīṃ saumyām aindrīṃ ca punas tathānye ca grahāḥ somādayo nakṣatraiḥ saha jyotiś-cakre samabhyudyanti saha vā nimlo-canti",
    "GP10bhp_05u:1174": " BhP_05.21.012/1 evaṃ muhūrtena catus-triṃśal-lakṣa-yojanāny aṣṭa-śatādhikāni sauro rathas trayīmayo 'sau catasṛṣu parivartate purīṣu",
    "GP10bhp_05u:1175": " BhP_05.21.013 /1 yasyaikaṃ cakraṃ dvādaśāraṃ ṣaṇ-nemi tri-ṇābhi saṃvatsarātmakaṃ",
    "GP10bhp_05u:1176": " samāmananti tasyākṣo meror mūrdhani kṛto mānasottare kṛtetara-bhāgo yatra protaṃ",
    "GP10bhp_05u:1177": " ravi-ratha-cakraṃ taila-yantra-cakravad bhraman mānasottara-girau paribhramati",
    "GP10bhp_05u:1178": " BhP_05.21.014/1 tasminn akṣe kṛtamūlo dvitīyo 'kṣas turyamānena sammitas taila-yantrākṣavad dhruve kṛtopari-bhāgaḥ",
    "GP10bhp_05u:1179": " BhP_05.21.015/1 ratha-nīḍas tu ṣaṭ-triṃśal-lakṣa-yojanāyatas tat-turīya-bhāga-viśālas tāvān ravi-ratha-yugo yatra hayāś chando-nāmānaḥ saptāruṇa-yojitā vahanti devam ādityam",
    "GP10bhp_05u:1180": " BhP_05.21.016/1 purastāt savitur aruṇaḥ paścāc ca niyuktaḥ sautye karmaṇi kilāste",
    "GP10bhp_05u:1181": " BhP_05.21.017/1 tathā vālikhilyā ṛṣayo 'ṅguṣṭha-parva-mātrāḥ ṣaṣṭi-sahasrāṇi purataḥ sūryaṃ sūkta-vākāya niyuktāḥ saṃstuvanti",
    "GP10bhp_05u:1182": " BhP_05.21.018 /1 tathānye ca ṛṣayo gandharvāpsaraso nāgā grāmaṇyo yātudhānā devā",
    "GP10bhp_05u:1183": " ity ekaikaśo gaṇāḥ sapta caturdaśa māsi māsi bhagavantaṃ sūryam ātmānaṃ nānā-nāmānaṃ",
    "GP10bhp_05u:1184": " pṛthaṅ-nānā-nāmānaḥ pṛthak-karmabhir dvandvaśa upāsate",
    "GP10bhp_05u:1185": " BhP_05.22.001/0 rājovāca",
    "GP10bhp_05u:1186": " BhP_05.22.001 /1 yad etad bhagavata ādityasya meruṃ dhruvaṃ ca pradakṣiṇena parikrāmato",
    "GP10bhp_05u:1187": " rāśīnām abhimukhaṃ pracalitaṃ cāpradakṣiṇaṃ bhagavatopavarṇitam amuṣya vayaṃ katham anumimīmahīti",
    "GP10bhp_05u:1188": " BhP_05.22.002/0 sa hovāca",
    "GP10bhp_05u:1189": " BhP_05.22.002 /1 yathā kulāla-cakreṇa bhramatā saha bhramatāṃ tad-āśrayāṇāṃ pipīlikādīnāṃ",
    "GP10bhp_05u:1190": " gatir anyaiva pradeśāntareṣv apy upalabhyamānatvād evaṃ nakṣatra-rāśibhir upalakṣitena",
    "GP10bhp_05u:1191": " kāla-cakreṇa dhruvaṃ meruṃ ca pradakṣiṇena paridhāvatā saha paridhāvamānānāṃ tad-āśrayāṇāṃ",
    "GP10bhp_05u:1192": " sūryādīnāṃ grahāṇāṃ gatir anyaiva nakṣatrāntare rāśy-antare copalabhyamānatvāt",
    "GP10bhp_05u:1193": " BhP_05.22.003 /1 sa eṣa bhagavān ādi-puruṣa eva sākṣān nārāyaṇo lokānāṃ svastaya",
    "GP10bhp_05u:1194": " ātmānaṃ trayīmayaṃ karma-viśuddhi-nimittaṃ kavibhir api ca vedena vijijñāsyamāno",
    "GP10bhp_05u:1195": " dvādaśadhā vibhajya ṣaṭsu vasantādiṣv ṛtuṣu yathopa-joṣam ṛtu-guṇān vidadhāti",
    "GP10bhp_05u:1196": " BhP_05.22.004/1 tam etam iha puruṣās trayyā vidyayā varṇāśramācārānupathā uccāvacaiḥ karmabhir āmnātair yoga-vitānaiś ca śraddhayā yajanto 'ñjasā śreyaḥ samadhigacchanti",
    "GP10bhp_05u:1197": " BhP_05.22.005 /1 atha sa eṣa ātmā lokānāṃ dyāv-āpṛthivyor antareṇa nabho-valayasya",
    "GP10bhp_05u:1198": " kālacakra-gato dvādaśa māsān bhuṅkte rāśi-saṃjñān saṃvatsarāvayavān māsaḥ pakṣa-dvayaṃ",
    "GP10bhp_05u:1199": " divā naktaṃ ceti sapādarkṣa-dvayam upadiśanti yāvatā ṣaṣṭham aṃśaṃ bhuñjīta sa vai",
    "GP10bhp_05u:1200": " ṛtur ity upadiśyate saṃvatsarāvayavaḥ",
    "GP10bhp_05u:1201": " BhP_05.22.006/1 atha ca yāvatārdhena nabho-vīthyāṃ pracarati taṃ kālam ayanam ācakṣate",
    "GP10bhp_05u:1202": " BhP_05.22.007 /1 atha ca yāvan nabho-maṇḍalaṃ saha dyāv-āpṛthivyor maṇḍalābhyāṃ kārtsnyena",
    "GP10bhp_05u:1203": " sa ha bhuñjīta taṃ kālaṃ saṃvatsaraṃ parivatsaram iḍāvatsaram anuvatsaraṃ vatsaram",
    "GP10bhp_05u:1204": " iti bhānor māndya-śaighrya-sama-gatibhiḥ samāmananti",
    "GP10bhp_05u:1205": " BhP_05.22.008 /1 evaṃ candramā arka-gabhastibhya upariṣṭāl lakṣa-yojanata upalabhyamāno",
    "GP10bhp_05u:1206": " 'rkasya saṃvatsara-bhuktiṃ pakṣābhyāṃ māsa-bhuktiṃ sapādarkṣābhyāṃ dinenaiva pakṣa-bhuktim",
    "GP10bhp_05u:1207": " agracārī drutatara-gamano bhuṅkte",
    "GP10bhp_05u:1208": " BhP_05.22.009 /1 atha cāpūryamāṇābhiś ca kalābhir amarāṇāṃ kṣīyamāṇābhiś ca kalābhiḥ",
    "GP10bhp_05u:1209": " pit-ṇām aho-rātrāṇi pūrva-pakṣāpara-pakṣābhyāṃ vitanvānaḥ sarva-jīva-nivaha-prāṇo",
    "GP10bhp_05u:1210": " jīvaś caikam ekaṃ nakṣatraṃ triṃśatā muhūrtair bhuṅkte",
    "GP10bhp_05u:1211": " BhP_05.22.010/1 ya eṣa ṣoḍaśa-kalaḥ puruṣo bhagavān manomayo 'nnamayo 'mṛtamayo deva-pitṛ-manuṣya-bhūta-paśu-pakṣi-sarīsṛpa-vīrudhāṃ prāṇāpy āyana-śīlatvāt sarvamaya iti varṇayanti",
    "GP10bhp_05u:1212": " BhP_05.22.011/1 tata upariṣṭād dvi-lakṣa-yojanato nakṣatrāṇi meruṃ dakṣiṇenaiva kālāyana īśvara-yojitāni sahābhijitāṣṭā-viṃśatiḥ",
    "GP10bhp_05u:1213": " BhP_05.22.012 /1 tata upariṣṭād uśanā dvi-lakṣa-yojanata upalabhyate purataḥ paścāt",
    "GP10bhp_05u:1214": " sahaiva vārkasya śaighrya-māndya-sāmyābhir gatibhir arkavac carati lokānāṃ nityadānukūla",
    "GP10bhp_05u:1215": " eva prāyeṇa varṣayaṃś cāreṇānumīyate sa vṛṣṭi-viṣṭambha-grahopaśamanaḥ",
    "GP10bhp_05u:1216": " BhP_05.22.013 /1 uśanasā budho vyākhyātas tata upariṣṭād dvi-lakṣa-yojanato budhaḥ",
    "GP10bhp_05u:1217": " soma-suta upalabhyamānaḥ prāyeṇa śubha-kṛd yadārkād vyatiricyeta tadātivātābhra-prāyānāvṛṣṭy-ādi-bhayam āśaṃsate",
    "GP10bhp_05u:1218": " BhP_05.22.014 /1 ata ūrdhvam aṅgārako 'pi yojana-lakṣa-dvitaya upalabhyamānas tribhis",
    "GP10bhp_05u:1219": " tribhiḥ pakṣair ekaikaśo rāśīn dvādaśānubhuṅkte yadi na vakreṇābhivartate prāyeṇāśubha-graho 'gha-śaṃsaḥ",
    "GP10bhp_05u:1220": " BhP_05.22.015/1 tata upariṣṭād dvi-lakṣa-yojanāntara-gatā bhagavān bṛhaspatir ekaikasmin rāśau parivatsaraṃ parivatsaraṃ carati yadi na vakraḥ syāt prāyeṇānukūlo brāhmaṇa-kulasya",
    "GP10bhp_05u:1221": " BhP_05.22.016 /1 tata upariṣṭād yojana-lakṣa-dvayāt pratīyamānaḥ śanaiścara ekaikasmin",
    "GP10bhp_05u:1222": " rāśau triṃśan māsān vilambamānaḥ sarvān evānuparyeti tāvadbhir anuvatsaraiḥ prāyeṇa",
    "GP10bhp_05u:1223": " hi sarveṣām aśāntikaraḥ",
    "GP10bhp_05u:1224": " BhP_05.22.017/1 tata uttarasmād ṛṣaya ekādaśa-lakṣa-yojanāntara upalabhyante ya eva lokānāṃ śam anubhāvayanto bhagavato viṣṇor yat paramaṃ padaṃ pradakṣiṇaṃ prakramanti",
    "GP10bhp_05u:1225": " BhP_05.23.001/0 śrī-śuka uvāca",
    "GP10bhp_05u:1226": " BhP_05.23.001 /1 atha tasmāt paratas trayodaśa-lakṣa-yojanāntarato yat tad viṣṇoḥ",
    "GP10bhp_05u:1227": " paramaṃ padam abhivadanti yatra ha mahā-bhāgavato dhruva auttānapādir agninendreṇa",
    "GP10bhp_05u:1228": " prajāpatinā kaśyapena dharmeṇa ca samakāla-yugbhiḥ sabahu-mānaṃ dakṣiṇataḥ kriyamāṇa",
    "GP10bhp_05u:1229": " idānīm api kalpa-jīvinām ājīvya upāste tasyehānubhāva upavarṇitaḥ",
    "GP10bhp_05u:1230": " BhP_05.23.002/1 sa hi sarveṣāṃ jyotir-gaṇānāṃ graha-nakṣatrādīnām animiṣeṇāvyakta-raṃhasā bhagavatā kālena bhrāmyamāṇānāṃ sthāṇur ivāvaṣṭambha īśvareṇa vihitaḥ śaśvad avabhāsate",
    "GP10bhp_05u:1231": " BhP_05.23.003 /1 yathā meḍhīstambha ākramaṇa-paśavaḥ saṃyojitās tribhis tribhiḥ savanair",
    "GP10bhp_05u:1232": " yathā-sthānaṃ maṇḍalāni caranty evaṃ bhagaṇā grahādaya etasminn antar-bahir-yogena",
    "GP10bhp_05u:1233": " kāla-cakra āyojitā dhruvam evāvalambya vāyunodīryamāṇā ākalpāntaṃ paricaṅ kramanti",
    "GP10bhp_05u:1234": " nabhasi yathā meghāḥ śyenādayo vāyu-vaśāḥ karma-sārathayaḥ parivartante evaṃ jyotirgaṇāḥ",
    "GP10bhp_05u:1235": " prakṛti-puruṣa-saṃyogānugṛhītāḥ karma-nirmita-gatayo bhuvi na patanti",
    "GP10bhp_05u:1236": " BhP_05.23.004/1 kecanaitaj jyotir-anīkaṃ śiśumāra-saṃsthānena bhagavato vāsudevasya yoga-dhāraṇāyām anuvarṇayanti",
    "GP10bhp_05u:1237": " BhP_05.23.005 /1 yasya pucchāgre 'vākśirasaḥ kuṇḍalī-bhūta-dehasya dhruva upakalpitas",
    "GP10bhp_05u:1238": " tasya lāṅgūle prajāpatir agnir indro dharma iti puccha-mūle dhātā vidhātā ca kaṭyāṃ",
    "GP10bhp_05u:1239": " saptarṣayaḥ tasya dakṣiṇāvarta-kuṇḍalī-bhūta-śarīrasya yāny udagayanāni dakṣiṇa-pārśve",
    "GP10bhp_05u:1240": " tu nakṣatrāṇy upakalpayanti dakṣiṇāyanāni tu savye yathā śiśumārasya kuṇḍalā-bhoga-sanniveśasya",
    "GP10bhp_05u:1241": " pārśvayor ubhayor apy avayavāḥ samasaṅkhyā bhavanti pṛṣṭhe tv ajavīthī ākāśa-gaṅgā codarataḥ",
    "GP10bhp_05u:1242": " BhP_05.23.006 /1 punarvasu-puṣyau dakṣiṇa-vāmayoḥ śroṇyor ārdrāśleṣe ca dakṣiṇa-vāmayoḥ",
    "GP10bhp_05u:1243": " paścimayoḥ pādayor abhijid-uttarāṣāḍhe dakṣiṇa-vāmayor nāsikayor yathā-saṅkhyaṃ śravaṇa-pūrvāṣāḍhe",
    "GP10bhp_05u:1244": " dakṣiṇa-vāmayor locanayor dhaniṣṭhā mūlaṃ ca dakṣiṇa-vāmayoḥ karṇayor maghādīny aṣṭa",
    "GP10bhp_05u:1245": " nakṣatrāṇi dakṣiṇāyanāni vāma-pārśva-vaṅkriṣu yuñjīta tathaiva mṛga-śīrṣādīny udagayanāni",
    "GP10bhp_05u:1246": " dakṣiṇa-pārśva-vaṅkriṣu prātilomyena prayuñjīta śatabhiṣā-jyeṣṭhe skandhayor dakṣiṇa-vāmayor nyaset",
    "GP10bhp_05u:1247": " BhP_05.23.007 /1 uttarā-hanāv agastir adharā-hanau yamo mukheṣu cāṅgārakaḥ śanaiścara",
    "GP10bhp_05u:1248": " upasthe bṛhaspatiḥ kakudi vakṣasy ādityo hṛdaye nārāyaṇo manasi candro nābhyām uśanā",
    "GP10bhp_05u:1249": " stanayor aśvinau budhaḥ prāṇāpānayo rāhur gale ketavaḥ sarvāṅgeṣu romasu sarve tārā-gaṇāḥ",
    "GP10bhp_05u:1250": " BhP_05.23.008 /1 etad u haiva bhagavato viṣṇoḥ sarva-devatāmayaṃ rūpam aharahaḥ sandhyāyāṃ",
    "GP10bhp_05u:1251": " prayato vāgyato nirīkṣamāṇa upatiṣṭheta namo jyotir-lokāya kālāyanāyānimiṣāṃ pataye",
    "GP10bhp_05u:1252": " mahā-puruṣāyābhidhīmahīti",
    "GP10bhp_05u:1253": " BhP_05.23.009/1 graharkṣatārāmayam ādhidaivikaṃ pāpāpahaṃ mantra-kṛtāṃ tri-kālam",
    "GP10bhp_05u:1254": " BhP_05.23.009/2 namasyataḥ smarato vā tri-kālaṃ naśyeta tat-kālajam āśu pāpam",
    "GP10bhp_05u:1255": " BhP_05.24.001/0 śrī-śuka uvāca",
    "GP10bhp_05u:1256": " BhP_05.24.001 /1 adhastāt savitur yojanāyute svarbhānur nakṣatravac caratīty eke",
    "GP10bhp_05u:1257": " yo 'sāv amaratvaṃ grahatvaṃ cālabhata bhagavad-anukampayā svayam asurāpasadaḥ saiṃhikeyo",
    "GP10bhp_05u:1258": " hy atad-arhas tasya tāta janma karmāṇi copariṣṭād vakṣyāmaḥ",
    "GP10bhp_05u:1259": " BhP_05.24.002 /1 yad adas taraṇer maṇḍalaṃ pratapatas tad vistarato yojanāyutam ācakṣate",
    "GP10bhp_05u:1260": " dvādaśa-sahasraṃ somasya trayodaśa-sahasraṃ rāhor yaḥ parvaṇi tad-vyavadhāna-kṛd",
    "GP10bhp_05u:1261": " vairānubandhaḥ sūryā-candramasāv abhidhāvati",
    "GP10bhp_05u:1262": " BhP_05.24.003 /1 tan niśamyobhayatrāpi bhagavatā rakṣaṇāya prayuktaṃ sudarśanaṃ nāma",
    "GP10bhp_05u:1263": " bhāgavataṃ dayitam astraṃ tat tejasā durviṣahaṃ muhuḥ parivartamānam abhyavasthito",
    "GP10bhp_05u:1264": " muhūrtam udvijamānaś cakita-hṛdaya ārād eva nivartate tad uparāgam iti vadanti lokāḥ",
    "GP10bhp_05u:1265": " BhP_05.24.004/1 tato 'dhastāt siddha-cāraṇa-vidyādharāṇāṃ sadanāni tāvan mātra eva",
    "GP10bhp_05u:1266": " BhP_05.24.005/1 tato 'dhastād yakṣa-rakṣaḥ-piśāca-preta-bhūta-gaṇānāṃ vihārājiram antarikṣaṃ yāvad vāyuḥ pravāti yāvan meghā upalabhyante",
    "GP10bhp_05u:1267": " BhP_05.24.006/1 tato 'dhastāc chata-yojanāntara iyaṃ pṛthivī yāvad dhaṃsa-bhāsa-śyena-suparṇādayaḥ patattri-pravarā utpatantīti",
    "GP10bhp_05u:1268": " BhP_05.24.007 /1 upavarṇitaṃ bhūmer yathā-sanniveśāvasthānam avaner apy adhastāt",
    "GP10bhp_05u:1269": " sapta bhū-vivarā ekaikaśo yojanāyutāntareṇāyāma-vistāreṇopakḷptā atalaṃ vitalaṃ sutalaṃ",
    "GP10bhp_05u:1270": " talātalaṃ mahātalaṃ rasātalaṃ pātālam iti",
    "GP10bhp_05u:1271": " BhP_05.24.008 /1 eteṣu hi bila-svargeṣu svargād apy adhika-kāma-bhogaiśvaryānanda-bhūti-vibhūtibhiḥ",
    "GP10bhp_05u:1272": " susamṛddha-bhavanodyānākrīḍa-vihāreṣu daitya-dānava-kādraveyā nitya-pramuditānurakta-kalatrāpatya-bandhu-suhṛd-anucarā",
    "GP10bhp_05u:1273": " gṛha-pataya īśvarād apy apratihata-kāmā māyā-vinodā nivasanti",
    "GP10bhp_05u:1274": " BhP_05.24.009 /1 yeṣu mahārāja mayena māyāvinā vinirmitāḥ puro nānā-maṇi-pravara-praveka-viracita-vicitra-bhavana-prākāra-gopura-sabhā-caitya-catvarāyatanādibhir",
    "GP10bhp_05u:1275": " nāgāsura-mithuna-pārāvata-śuka-sārikākīrṇa-kṛtrima-bhūmibhir vivareśvara-gṛhottamaiḥ",
    "GP10bhp_05u:1276": " samalaṅkṛtāś cakāsati",
    "GP10bhp_05u:1277": " BhP_05.24.010 /1 udyānāni cātitarāṃ mana-indriyānandibhiḥ kusuma-phala-stabaka-subhaga-kisalayāvanata-rucira-viṭapa-viṭapināṃ",
    "GP10bhp_05u:1278": " latāṅgāliṅgitānāṃ śrībhiḥ samithuna-vividha-vihaṅgama-jalāśayānām amala-jala-pūrṇānāṃ",
    "GP10bhp_05u:1279": " jhaṣakulollaṅghana-kṣubhita-nīra-nīraja-kumuda-kuva-laya-kahlāra-nīlotpala-lohita-śatapatrādi-vaneṣu",
    "GP10bhp_05u:1280": " kṛta-niketanānām eka-vihārākula-madhura-vividha-svanādibhir indriyotsavair amara-loka-śriyam atiśayitāni",
    "GP10bhp_05u:1281": " BhP_05.24.011/1 yatra ha vāva na bhayam aho-rātrādibhiḥ kāla-vibhāgair upalakṣyate",
    "GP10bhp_05u:1282": " BhP_05.24.012/1 yatra hi mahāhi-pravara-śiro-maṇayaḥ sarvaṃ tamaḥ prabādhante",
    "GP10bhp_05u:1283": " BhP_05.24.013 /1 na vā eteṣu vasatāṃ divyauṣadhi-rasa-rasāyanānna-pāna-snānādibhir",
    "GP10bhp_05u:1284": " ādhayo vyādhayo valī-palita-jarādayaś ca deha-vaivarṇya-daurgandhya-sveda-klama-glānir",
    "GP10bhp_05u:1285": " iti vayo 'vasthāś ca bhavanti",
    "GP10bhp_05u:1286": " BhP_05.24.014/1 na hi teṣāṃ kalyāṇānāṃ prabhavati kutaścana mṛtyur vinā bhagavat-tejasaś cakrāpadeśāt",
    "GP10bhp_05u:1287": " BhP_05.24.015/1 yasmin praviṣṭe 'sura-vadhūnāṃ prāyaḥ puṃsavanāni bhayād eva sravanti patanti ca",
    "GP10bhp_05u:1288": " BhP_05.24.016 /1 athātale maya-putro 'suro balo nivasati yena ha vā iha sṛṣṭāḥ ṣaṇ-ṇavatir",
    "GP10bhp_05u:1289": " māyāḥ kāścanādyāpi māyāvino dhārayanti yasya ca jṛmbhamāṇasya mukhatas trayaḥ strī-gaṇā",
    "GP10bhp_05u:1290": " udapadyanta svairiṇyaḥ kāminyaḥ puṃścalya iti yā vai bilāyanaṃ praviṣṭaṃ puruṣaṃ",
    "GP10bhp_05u:1291": " rasena hāṭakākhyena sādhayitvā sva-vilāsāvalokanānurāga-smita-saṃlāpopagūhanādibhiḥ",
    "GP10bhp_05u:1292": " svairaṃ kila ramayanti yasminn upayukte puruṣa īśvaro 'haṃ siddho 'ham ity ayuta-mahā-gaja-balam",
    "GP10bhp_05u:1293": " ātmānam abhimanyamānaḥ katthate madāndha iva",
    "GP10bhp_05u:1294": " BhP_05.24.017 /1 tato 'dhastād vitale haro bhagavān hāṭakeśvaraḥ sva-pārṣada-bhūta-gaṇāvṛtaḥ",
    "GP10bhp_05u:1295": " prajāpati-sargopabṛṃhaṇāya bhavo bhavānyā saha mithunī-bhūta āste yataḥ pravṛttā",
    "GP10bhp_05u:1296": " sarit-pravarā hāṭakī nāma bhavayor vīryeṇa yatra citrabhānur mātariśvanā samidhyamāna",
    "GP10bhp_05u:1297": " ojasā pibati tan niṣṭhyūtaṃ hāṭakākhyaṃ suvarṇaṃ bhūṣaṇenāsurendrāvarodheṣu puruṣāḥ",
    "GP10bhp_05u:1298": " saha puruṣībhir dhārayanti",
    "GP10bhp_05u:1299": " BhP_05.24.018 /1 tato 'dhastāt sutale udāra-śravāḥ puṇya-śloko virocanātmajo balir",
    "GP10bhp_05u:1300": " bhagavatā mahendrasya priyaṃ cikīrṣamāṇenāditer labdha-kāyo bhūtvā vaṭu-vāmana-rūpeṇa",
    "GP10bhp_05u:1301": " parākṣipta-loka-trayo bhagavad-anukampayaiva punaḥ praveśita indrādiṣv avidyamānayā",
    "GP10bhp_05u:1302": " susamṛddhayā śriyābhijuṣṭaḥ sva-dharmeṇārādhayaṃs tam eva bhagavantam ārādhanīyam",
    "GP10bhp_05u:1303": " apagata-sādhvasa āste 'dhunāpi",
    "GP10bhp_05u:1304": " BhP_05.24.019 /1 no evaitat sākṣātkāro bhūmi-dānasya yat tad bhagavaty aśeṣa-jīva-nikāyānāṃ",
    "GP10bhp_05u:1305": " jīva-bhūtātma-bhūte paramātmani vāsudeve tīrthatame pātra upapanne parayā śraddhayā",
    "GP10bhp_05u:1306": " paramādara-samāhita-manasā sampratipāditasya sākṣād apavarga-dvārasya yad bila-nilayaiśvaryam",
    "GP10bhp_05u:1307": " BhP_05.24.020 /1 yasya ha vāva kṣuta-patana-praskhalanādiṣu vivaśaḥ sakṛn nāmābhigṛṇan",
    "GP10bhp_05u:1308": " puruṣaḥ karma-bandhanam añjasā vidhunoti yasya haiva pratibādhanaṃ mumukṣavo 'nyathaivopalabhante",
    "GP10bhp_05u:1309": " BhP_05.24.021/1 tad bhaktānām ātmavatāṃ sarveṣām ātmany ātmada ātmatayaiva",
    "GP10bhp_05u:1310": " BhP_05.24.022/1 na vai bhagavān nūnam amuṣyānujagrāha yad uta punar ātmānusmṛti-moṣaṇaṃ māyāmaya-bhogaiśvaryam evātanuteti",
    "GP10bhp_05u:1311": " BhP_05.24.023/1 yat tad bhagavatānadhigatānyopāyena yācñā-cchalenāpahṛta-sva-śarīrāvaśeṣita-loka-trayo varuṇa-pāśaiś ca sampratimukto giri-daryāṃ cāpaviddha iti hovāca",
    "GP10bhp_05u:1312": " BhP_05.24.024 /1 nūnaṃ batāyaṃ bhagavān artheṣu na niṣṇāto yo 'sāv indro yasya sacivo",
    "GP10bhp_05u:1313": " mantrāya vṛta ekāntato bṛhaspatis tam atihāya svayam upendreṇātmānam ayācatātmanaś",
    "GP10bhp_05u:1314": " cāśiṣo no eva tad-dāsyam ati-gambhīra-vayasaḥ kālasya manvantara-parivṛttaṃ kiyal loka-trayam idam",
    "GP10bhp_05u:1315": " BhP_05.24.025/1 yasyānudāsyam evāsmat-pitāmahaḥ kila vavre na tu sva-pitryaṃ yad utākutobhayaṃ padaṃ dīyamānaṃ bhagavataḥ param iti bhagavatoparate khalu sva-pitari",
    "GP10bhp_05u:1316": " BhP_05.24.026/1 tasya mahānubhāvasyānupatham amṛjita-kaṣāyaḥ ko vāsmad-vidhaḥ parihīṇa-bhagavad-anugraha upajigamiṣatīti",
    "GP10bhp_05u:1317": " BhP_05.24.027 /1 tasyānucaritam upariṣṭād vistariṣyate yasya bhagavān svayam akhila-jagad-gurur",
    "GP10bhp_05u:1318": " nārāyaṇo dvāri gadā-pāṇir avatiṣṭhate nija-janānukampita-hṛdayo yenāṅguṣṭhena padā",
    "GP10bhp_05u:1319": " daśa-kandharo yojanāyutāyutaṃ dig-vijaya uccāṭitaḥ",
    "GP10bhp_05u:1320": " BhP_05.24.028 /1 tato 'dhastāt talātale mayo nāma dānavendras tri-purādhipatir bhagavatā",
    "GP10bhp_05u:1321": " purāriṇā tri-lokī-śaṃ cikīrṣuṇā nirdagdha-sva-pura-trayas tat-prasādāl labdha-pado",
    "GP10bhp_05u:1322": " māyāvinām ācāryo mahādevena parirakṣito vigata-sudarśana-bhayo mahīyate",
    "GP10bhp_05u:1323": " BhP_05.24.029 /1 tato 'dhastān mahātale kādraveyāṇāṃ sarpāṇāṃ naika-śirasāṃ krodhavaśo",
    "GP10bhp_05u:1324": " nāma gaṇaḥ kuhaka-takṣaka-kāliya-suṣeṇādi-pradhānā mahā-bhogavantaḥ patattri-rājādhipateḥ",
    "GP10bhp_05u:1325": " puruṣa-vāhād anavaratam udvijamānāḥ sva-kalatrāpatya-suhṛt-kuṭumba-saṅgena kvacit pramattā viharanti",
    "GP10bhp_05u:1326": " BhP_05.24.030 /1 tato 'dhastād rasātale daiteyā dānavāḥ paṇayo nāma nivāta-kavacāḥ",
    "GP10bhp_05u:1327": " kāleyā hiraṇya-puravāsina iti vibudha-pratyanīkā utpattyā mahaujaso mahā-sāhasino",
    "GP10bhp_05u:1328": " bhagavataḥ sakala-lokānubhāvasya harer eva tejasā pratihata-balāvalepā bileśayā iva",
    "GP10bhp_05u:1329": " vasanti ye vai saramayendra-dūtyā vāgbhir mantra-varṇābhir indrād bibhyati",
    "GP10bhp_05u:1330": " BhP_05.24.031 /1 tato 'dhastāt pātāle nāga-loka-patayo vāsuki-pramukhāḥ śaṅkha-kulika-mahāśaṅkha-śveta-dhanañjaya-dhṛtarāṣṭra-śaṅkhacūḍa-kambalāśvatara-devadattādayo",
    "GP10bhp_05u:1331": " mahā-bhogino mahāmarṣā nivasanti yeṣām u ha vai pañca-sapta-daśa-śata-sahasra-śīrṣāṇāṃ",
    "GP10bhp_05u:1332": " phaṇāsu viracitā mahā-maṇayo rociṣṇavaḥ pātāla-vivara-timira-nikaraṃ sva-rociṣā vidhamanti",
    "GP10bhp_05u:1333": " BhP_05.25.001/0 śrī-śuka uvāca",
    "GP10bhp_05u:1334": " BhP_05.25.001 /1 tasya mūla-deśe triṃśad-yojana-sahasrāntara āste yā vai kalā bhagavatas",
    "GP10bhp_05u:1335": " tāmasī samākhyātānanta iti sātvatīyā draṣṭṛ-dṛśyayoḥ saṅkarṣaṇam aham ity abhimāna-lakṣaṇaṃ",
    "GP10bhp_05u:1336": " yaṃ saṅkarṣaṇam ity ācakṣate",
    "GP10bhp_05u:1337": " BhP_05.25.002/1 yasyedaṃ kṣiti-maṇḍalaṃ bhagavato 'nanta-mūrteḥ sahasra-śirasa ekasminn eva śīrṣaṇi dhriyamāṇaṃ siddhārtha iva lakṣyate",
    "GP10bhp_05u:1338": " BhP_05.25.003 /1 yasya ha vā idaṃ kālenopasañjihīrṣato 'marṣa-viracita-rucira-bhramad-bhruvor",
    "GP10bhp_05u:1339": " antareṇa sāṅkarṣaṇo nāma rudra ekādaśa-vyūhas try-akṣas tri-śikhaṃ śūlam uttambhayann udatiṣṭhat",
    "GP10bhp_05u:1340": " BhP_05.25.004 /1 yasyāṅghri-kamala-yugalāruṇa-viśada-nakha-maṇi-ṣaṇḍa-maṇḍaleṣv ahi-patayaḥ",
    "GP10bhp_05u:1341": " saha sātvatarṣabhair ekānta-bhakti-yogenāvanamantaḥ sva-vadanāni parisphurat-kuṇḍala-prabhā-maṇḍita-gaṇḍa-sthalāny",
    "GP10bhp_05u:1342": " ati-manoharāṇi pramudita-manasaḥ khalu vilokayanti",
    "GP10bhp_05u:1343": " BhP_05.25.005 /1 yasyaiva hi nāga-rāja-kumārya āśiṣa āśāsānāś cārv-aṅga-valaya-vilasita-viśada-vipula-dhavala-subhaga-rucira-bhuja-rajata-stambheṣv",
    "GP10bhp_05u:1344": " aguru-candana-kuṅkuma-paṅkānulepenāvalimpamānās tad-abhimarśanonmathita-hṛdaya-makara-dhvajāveśa-rucira-lalita-smitās",
    "GP10bhp_05u:1345": " tad-anurāgamada-mudita-mada-vighūrṇitāruṇa-karuṇāvaloka-nayana-vadanāravindaṃ savrīḍaṃ kila vilokayanti",
    "GP10bhp_05u:1346": " BhP_05.25.006/1 sa eva bhagavān ananto 'nanta-guṇārṇava ādi-deva upasaṃhṛtāmarṣa-roṣa-vego lokānāṃ svastaya āste",
    "GP10bhp_05u:1347": " BhP_05.25.007 /1 dhyāyamānaḥ surāsuroraga-siddha-gandharva-vidyādhara-muni-gaṇair",
    "GP10bhp_05u:1348": " anavarata-mada-mudita-vikṛta-vihvala-locanaḥ sulalita-mukharikāmṛtenāpyāyamānaḥ sva-pārṣada-vibudha-yūtha-patīn",
    "GP10bhp_05u:1349": " aparimlāna-rāga-nava-tulasikāmoda-madhv-āsavena mādyan madhukara-vrāta-madhura-gīta-śriyaṃ",
    "GP10bhp_05u:1350": " vaijayantīṃ svāṃ vanamālāṃ nīla-vāsā eka-kuṇḍalo hala-kakudi kṛta-subhaga-sundara-bhujo",
    "GP10bhp_05u:1351": " bhagavān mahendro vāraṇendra iva kāñcanīṃ kakṣām udāra-līlo bibharti",
    "GP10bhp_05u:1352": " BhP_05.25.008 /1 ya eṣa evam anuśruto dhyāyamāno mumukṣūṇām anādi-kāla-karma-vāsanā-grathitam",
    "GP10bhp_05u:1353": " avidyāmayaṃ hṛdaya-granthiṃ sattva-rajas-tamomayam antar-hṛdayaṃ gata āśu nirbhinatti",
    "GP10bhp_05u:1354": " tasyānubhāvān bhagavān svāyambhuvo nāradaḥ saha tumburuṇā sabhāyāṃ brahmaṇaḥ saṃślokayām āsa",
    "GP10bhp_05u:1355": " BhP_05.25.009/1 utpatti-sthiti-laya-hetavo 'sya kalpāḥ",
    "GP10bhp_05u:1356": " BhP_05.25.009/2 sattvādyāḥ prakṛti-guṇā yad-īkṣayāsan",
    "GP10bhp_05u:1357": " BhP_05.25.009/3 yad-rūpaṃ dhruvam akṛtaṃ yad ekam ātman",
    "GP10bhp_05u:1358": " BhP_05.25.009/4 nānādhāt katham u ha veda tasya vartma",
    "GP10bhp_05u:1359": " BhP_05.25.010/1 mūrtiṃ naḥ puru-kṛpayā babhāra sattvaṃ",
    "GP10bhp_05u:1360": " BhP_05.25.010/2 saṃśuddhaṃ sad-asad idaṃ vibhāti tatra",
    "GP10bhp_05u:1361": " BhP_05.25.010/3 yal-līlāṃ mṛga-patir ādade 'navadyām",
    "GP10bhp_05u:1362": " BhP_05.25.010/4 ādātuṃ svajana-manāṃsy udāra-vīryaḥ",
    "GP10bhp_05u:1363": " BhP_05.25.011/1 yan-nāma śrutam anukīrtayed akasmād",
    "GP10bhp_05u:1364": " BhP_05.25.011/2 ārto vā yadi patitaḥ pralambhanād vā",
    "GP10bhp_05u:1365": " BhP_05.25.011/3 hanty aṃhaḥ sapadi nṛṇām aśeṣam anyaṃ",
    "GP10bhp_05u:1366": " BhP_05.25.011/4 kaṃ śeṣād bhagavata āśrayen mumukṣuḥ",
    "GP10bhp_05u:1367": " BhP_05.25.012/1 mūrdhany arpitam aṇuvat sahasra-mūrdhno",
    "GP10bhp_05u:1368": " BhP_05.25.012/2 bhū-golaṃ sagiri-sarit-samudra-sattvam",
    "GP10bhp_05u:1369": " BhP_05.25.012/3 ānantyād animita-vikramasya bhūmnaḥ",
    "GP10bhp_05u:1370": " BhP_05.25.012/4 ko vīryāṇy adhi gaṇayet sahasra-jihvaḥ",
    "GP10bhp_05u:1371": " BhP_05.25.013/1 evam-prabhāvo bhagavān ananto",
    "GP10bhp_05u:1372": " BhP_05.25.013/2 duranta-vīryoru-guṇānubhāvaḥ",
    "GP10bhp_05u:1373": " BhP_05.25.013/3 mūle rasāyāḥ sthita ātma-tantro",
    "GP10bhp_05u:1374": " BhP_05.25.013/4 yo līlayā kṣmāṃ sthitaye bibharti",
    "GP10bhp_05u:1375": " BhP_05.25.014/1 etā hy eveha nṛbhir upagantavyā gatayo yathā-karma-vinirmitā yathopadeśam anuvarṇitāḥ kāmān kāmayamānaiḥ",
    "GP10bhp_05u:1376": " BhP_05.25.015/1 etāvatīr hi rājan puṃsaḥ pravṛtti-lakṣaṇasya dharmasya vipāka-gataya uccāvacā visadṛśā yathā-praśnaṃ vyācakhye kim anyat kathayāma",
    "GP10bhp_05u:1377": " BhP_05.26.001/0 rājovāca",
    "GP10bhp_05u:1378": " BhP_05.26.001/1 maharṣa etad vaicitryaṃ lokasya katham iti",
    "GP10bhp_05u:1379": " BhP_05.26.002/0 ṛṣir uvāca",
    "GP10bhp_05u:1380": " BhP_05.26.002/1 tri-guṇatvāt kartuḥ śraddhayā karma-gatayaḥ pṛthag-vidhāḥ sarvā eva sarvasya tāratamyena bhavanti",
    "GP10bhp_05u:1381": " BhP_05.26.002 /1 athedānīṃ pratiṣiddha-lakṣaṇasyādharmasya tathaiva kartuḥ śraddhāyā",
    "GP10bhp_05u:1382": " vaisādṛśyāt karma-phalaṃ visadṛśaṃ bhavati yā hy anādy-avidyayā kṛta-kāmānāṃ tat-pariṇāma-lakṣaṇāḥ",
    "GP10bhp_05u:1383": " sṛtayaḥ sahasraśaḥ pravṛttās tāsāṃ prācuryeṇānuvarṇayiṣyāmaḥ",
    "GP10bhp_05u:1384": " BhP_05.26.003/0 rājovāca",
    "GP10bhp_05u:1385": " BhP_05.26.003/1 narakā nāma bhagavan kiṃ deśa-viśeṣā athavā bahis tri-lokyā āhosvid antarāla iti",
    "GP10bhp_05u:1386": " BhP_05.26.004/0 ṛṣir uvāca",
    "GP10bhp_05u:1387": " BhP_05.26.004 /1 antarāla eva tri-jagatyās tu diśi dakṣiṇasyām adhastād bhūmer upariṣṭāc",
    "GP10bhp_05u:1388": " ca jalād yasyām agniṣvāttādayaḥ pitṛ-gaṇā diśi svānāṃ gotrāṇāṃ parameṇa samādhinā",
    "GP10bhp_05u:1389": " satyā evāśiṣa āśāsānā nivasanti",
    "GP10bhp_05u:1390": " BhP_05.26.005 /1 yatra ha vāva bhagavān pitṛ-rājo vaivasvataḥ sva-viṣayaṃ prāpiteṣu",
    "GP10bhp_05u:1391": " sva-puruṣair jantuṣu sampareteṣu yathā-karmāvadyaṃ doṣam evānullaṅghita-bhagavac-chāsanaḥ",
    "GP10bhp_05u:1392": " sagaṇo damaṃ dhārayati",
    "GP10bhp_05u:1393": " BhP_05.26.006 /1 tatra haike narakān eka-viṃśatiṃ gaṇayanti atha tāṃs te rājan nāma-rūpa-lakṣaṇato",
    "GP10bhp_05u:1394": " 'nukramiṣyāmas tāmisro 'ndhatāmisro rauravo mahārauravaḥ kumbhīpākaḥ kālasūtram asipatravanaṃ",
    "GP10bhp_05u:1395": " sūkaramukham andhakūpaḥ kṛmibhojanaḥ sandaṃśas taptasūrmir vajrakaṇṭaka-śālmalī vaitaraṇī",
    "GP10bhp_05u:1396": " pūyodaḥ prāṇarodho viśasanaṃ lālābhakṣaḥ sārameyādanam avīcir ayaḥpānam iti kiñca",
    "GP10bhp_05u:1397": " kṣārakardamo rakṣogaṇa-bhojanaḥ śūlaproto dandaśūko 'vaṭa-nirodhanaḥ paryāvartanaḥ",
    "GP10bhp_05u:1398": " sūcīmukham ity aṣṭā-viṃśatir narakā vividha-yātanā-bhūmayaḥ",
    "GP10bhp_05u:1399": " BhP_05.26.007 /1 tatra yas tu para-vittāpatya-kalatrāṇy apaharati sa hi kāla-pāśa-baddho",
    "GP10bhp_05u:1400": " yama-puruṣair ati-bhayānakais tāmisre narake balān nipātyate anaśanānudapāna-daṇḍa-tāḍana-santarjanādibhir",
    "GP10bhp_05u:1401": " yātanābhir yātyamāno jantur yatra kaśmalam āsādita ekadaiva mūrcchām upayāti tāmisra-prāye",
    "GP10bhp_05u:1402": " BhP_05.26.008 /1 evam evāndhatāmisre yas tu vañcayitvā puruṣaṃ dārādīn upayuṅkte",
    "GP10bhp_05u:1403": " yatra śarīrī nipātyamāno yātanā-stho vedanayā naṣṭa-matir naṣṭa-dṛṣṭiś ca bhavati",
    "GP10bhp_05u:1404": " yathā vanaspatir vṛścyamāna-mūlas tasmād andhatāmisraṃ tam upadiśanti",
    "GP10bhp_05u:1405": " BhP_05.26.009/1 yas tv iha vā etad aham iti mamedam iti bhūta-droheṇa kevalaṃ sva-kuṭumbam evānudinaṃ prapuṣṇāti sa tad iha vihāya svayam eva tad-aśubhena raurave nipatati",
    "GP10bhp_05u:1406": " BhP_05.26.010 /1 ye tv iha yathaivāmunā vihiṃsitā jantavaḥ paratra yama-yātanām upagataṃ",
    "GP10bhp_05u:1407": " ta eva ruravo bhūtvā tathā tam eva vihiṃsanti tasmād rauravam ity āhū rurur iti sarpād",
    "GP10bhp_05u:1408": " ati-krūra-sattvasyāpadeśaḥ",
    "GP10bhp_05u:1409": " BhP_05.26.011/1 evam eva mahārauravo yatra nipatitaṃ puruṣaṃ kravyādā nāma ruravas taṃ kravyeṇa ghātayanti yaḥ kevalaṃ dehambharaḥ",
    "GP10bhp_05u:1410": " BhP_05.26.012/1 yas tv iha vā ugraḥ paśūn pakṣiṇo vā prāṇata uparandhayati tam apakaruṇaṃ puruṣādair api vigarhitam amutra yamānucarāḥ kumbhīpāke tapta-taile uparandhayanti",
    "GP10bhp_05u:1411": " BhP_05.26.013 /1 yas tv iha brahma-dhruk sa kālasūtra-saṃjñake narake ayuta-yojana-parimaṇḍale",
    "GP10bhp_05u:1412": " tāmramaye tapta-khale upary-adhastād agny-arkābhyām ati-tapyamāne 'bhiniveśitaḥ kṣut-pipāsābhyāṃ",
    "GP10bhp_05u:1413": " ca dahyamānāntar-bahiḥ-śarīra āste śete ceṣṭate 'vatiṣṭhati paridhāvati ca yāvanti",
    "GP10bhp_05u:1414": " paśu-romāṇi tāvad varṣa-sahasrāṇi",
    "GP10bhp_05u:1415": " BhP_05.26.014 /1 yas tv iha vai nija-veda-pathād anāpady apagataḥ pākhaṇḍaṃ copagatas",
    "GP10bhp_05u:1416": " tam asi-patravanaṃ praveśya kaśayā praharanti tatra hāsāv itas tato dhāvamāna ubhayato",
    "GP10bhp_05u:1417": " dhārais tāla-vanāsi-patraiś chidyamāna-sarvāṅgo hā hato 'smīti paramayā vedanayā",
    "GP10bhp_05u:1418": " mūrcchitaḥ pade pade nipatati sva-dharmahā pākhaṇḍānugataṃ phalaṃ bhuṅkte",
    "GP10bhp_05u:1419": " BhP_05.26.015 /1 yas tv iha vai rājā rāja-puruṣo vā adaṇḍye daṇḍaṃ praṇayati brāhmaṇe",
    "GP10bhp_05u:1420": " vā śarīra-daṇḍaṃ sa pāpīyān narake 'mutra sūkaramukhe nipatati tatrātibalair viniṣpiṣyamāṇāvayavo",
    "GP10bhp_05u:1421": " yathaivehekṣukhaṇḍa ārta-svareṇa svanayan kvacin mūrcchitaḥ kaśmalam upagato yathaivehā-dṛṣṭa-doṣā uparuddhāḥ",
    "GP10bhp_05u:1422": " BhP_05.26.016 /1 yas tv iha vai bhūtānām īśvaropakalpita-vṛttīnām avivikta-para-vyathānāṃ",
    "GP10bhp_05u:1423": " svayaṃ puruṣopakalpita-vṛttir vivikta-para-vyatho vyathām ācarati sa paratrāndhakūpe",
    "GP10bhp_05u:1424": " tad-abhidroheṇa nipatati tatra hāsau tair jantubhiḥ paśu-mṛga-pakṣi-sarīsṛpair maśaka-yūkā-matkuṇa-makṣikādibhir",
    "GP10bhp_05u:1425": " ye ke cābhidrugdhās taiḥ sarvato 'bhidruhyamāṇas tamasi vihata-nidrā-nirvṛtir alabdhāvasthānaḥ",
    "GP10bhp_05u:1426": " parikrāmati yathā kuśarīre jīvaḥ",
    "GP10bhp_05u:1427": " BhP_05.26.017 /1 yas tv iha vā asaṃvibhajyāśnāti yat kiñcanopanatam anirmita-pañca-yajño",
    "GP10bhp_05u:1428": " vāyasa-saṃstutaḥ sa paratra kṛmibhojane narakādhame nipatati tatra śata-sahasra-yojane",
    "GP10bhp_05u:1429": " kṛmi-kuṇḍe kṛmi-bhūtaḥ svayaṃ kṛmibhir eva bhakṣyamāṇaḥ kṛmi-bhojano yāvat tad aprattāprahūtādo",
    "GP10bhp_05u:1430": " 'nirveśam ātmānaṃ yātayate",
    "GP10bhp_05u:1431": " BhP_05.26.018 /1 yas tv iha vai steyena balād vā hiraṇya-ratnādīni brāhmaṇasya vāpaharaty",
    "GP10bhp_05u:1432": " anyasya vānāpadi puruṣas tam amutra rājan yama-puruṣā ayasmayair agni-piṇḍaiḥ sandaṃśais tvaci niṣkuṣanti",
    "GP10bhp_05u:1433": " BhP_05.26.019 /1 yas tv iha vā agamyāṃ striyam agamyaṃ vā puruṣaṃ yoṣid abhigacchati",
    "GP10bhp_05u:1434": " tāv amutra kaśayā tāḍayantas tigmayā sūrmyā lohamayyā puruṣam āliṅgayanti striyaṃ",
    "GP10bhp_05u:1435": " ca puruṣa-rūpayā sūrmyā",
    "GP10bhp_05u:1436": " BhP_05.26.020/1 yas tv iha vai sarvābhigamas tam amutra niraye vartamānaṃ vajrakaṇṭaka-śālmalīm āropya niṣkarṣanti",
    "GP10bhp_05u:1437": " BhP_05.26.021 /1 ye tv iha vai rājanyā rāja-puruṣā vā apākhaṇḍā dharma-setūn bhindanti",
    "GP10bhp_05u:1438": " te samparetya vaitaraṇyāṃ nipatanti bhinna-maryādās tasyāṃ niraya-parikhā-bhūtāyāṃ",
    "GP10bhp_05u:1439": " nadyāṃ yādo-gaṇair itas tato bhakṣyamāṇā ātmanā na viyujyamānāś cāsubhir uhyamānāḥ",
    "GP10bhp_05u:1440": " svāghena karma-pākam anusmaranto viṇ-mūtra-pūya-śoṇita-keśa-nakhāsthi-medo-māṃsa-vasā-vāhinyām upatapyante",
    "GP10bhp_05u:1441": " BhP_05.26.022 /1 ye tv iha vai vṛṣalī-patayo naṣṭa-śaucācāra-niyamās tyakta-lajjāḥ",
    "GP10bhp_05u:1442": " paśu-caryāṃ caranti te cāpi pretya pūya-viṇ-mūtra-śleṣma-malā-pūrṇārṇave nipatanti",
    "GP10bhp_05u:1443": " tad evātibībhatsitam aśnanti",
    "GP10bhp_05u:1444": " BhP_05.26.023/1 ye tv iha vai śva-gardabha-patayo brāhmaṇādayo mṛgayā vihārā atīrthe ca mṛgān nighnanti tān api samparetān lakṣya-bhūtān yama-puruṣā iṣubhir vidhyanti",
    "GP10bhp_05u:1445": " BhP_05.26.024/1 ye tv iha vai dāmbhikā dambha-yajñeṣu paśūn viśasanti tān amuṣmin loke vaiśase narake patitān niraya-patayo yātayitvā viśasanti",
    "GP10bhp_05u:1446": " BhP_05.26.025/1 yas tv iha vai savarṇāṃ bhāryāṃ dvijo retaḥ pāyayati kāma-mohitas taṃ pāpa-kṛtam amutra retaḥ-kulyāyāṃ pātayitvā retaḥ sampāyayanti",
    "GP10bhp_05u:1447": " BhP_05.26.026 /1 ye tv iha vai dasyavo 'gnidā garadā grāmān sārthān vā vilumpanti",
    "GP10bhp_05u:1448": " rājāno rāja-bhaṭā vā tāṃś cāpi hi paretya yamadūtā vajra-daṃṣṭrāḥ śvānaḥ sapta-śatāni",
    "GP10bhp_05u:1449": " viṃśatiś ca sarabhasaṃ khādanti",
    "GP10bhp_05u:1450": " BhP_05.26.027 /1 yas tv iha vā anṛtaṃ vadati sākṣye dravya-vinimaye dāne vā kathañcit",
    "GP10bhp_05u:1451": " sa vai pretya narake 'vīcimaty adhaḥ-śirā niravakāśe yojana-śatocchrāyād giri-mūrdhnaḥ",
    "GP10bhp_05u:1452": " sampātyate yatra jalam iva sthalam aśma-pṛṣṭham avabhāsate tad avīcimat tilaśo viśīryamāṇa-śarīro",
    "GP10bhp_05u:1453": " na mriyamāṇaḥ punar āropito nipatati",
    "GP10bhp_05u:1454": " BhP_05.26.028 /1 yas tv iha vai vipro rājanyo vaiśyo vā soma-pīthas tat-kalatraṃ",
    "GP10bhp_05u:1455": " vā surāṃ vrata-stho 'pi vā pibati pramādatas teṣāṃ nirayaṃ nītānām urasi padākramyāsye",
    "GP10bhp_05u:1456": " vahninā dravamāṇaṃ kārṣṇāyasaṃ niṣiñcanti",
    "GP10bhp_05u:1457": " BhP_05.26.029 /1 atha ca yas tv iha vā ātma-sambhāvanena svayam adhamo janma-tapo-vidyācāra-varṇāśramavato",
    "GP10bhp_05u:1458": " varīyaso na bahu manyeta sa mṛtaka eva mṛtvā kṣārakardame niraye 'vāk-śirā nipātito",
    "GP10bhp_05u:1459": " durantā yātanā hy aśnute",
    "GP10bhp_05u:1460": " BhP_05.26.030 /1 ye tv iha vai puruṣāḥ puruṣa-medhena yajante yāś ca striyo nṛ-paśūn",
    "GP10bhp_05u:1461": " khādanti tāṃś ca te paśava iva nihatā yama-sadane yātayanto rakṣo-gaṇāḥ saunikā iva",
    "GP10bhp_05u:1462": " svadhitināvadāyāsṛk pibanti nṛtyanti ca gāyanti ca hṛṣyamāṇā yatheha puruṣādāḥ",
    "GP10bhp_05u:1463": " BhP_05.26.031 /1 ye tv iha vā anāgaso 'raṇye grāme vā vaiśrambhakair upasṛtān upaviśrambhayya",
    "GP10bhp_05u:1464": " jijīviṣūn śūla-sūtrādiṣūpaprotān krīḍanakatayā yātayanti te 'pi ca pretya yama-yātanāsu",
    "GP10bhp_05u:1465": " śūlādiṣu protātmānaḥ kṣut-tṛḍbhyāṃ cābhihatāḥ kaṅka-vaṭādibhiś cetas tatas tigma-tuṇḍair",
    "GP10bhp_05u:1466": " āhanyamānā ātma-śamalaṃ smaranti",
    "GP10bhp_05u:1467": " BhP_05.26.032 /1 ye tv iha vai bhūtāny udvejayanti narā ulbaṇa-svabhāvā yathā dandaśūkās",
    "GP10bhp_05u:1468": " te 'pi pretya narake dandaśūkākhye nipatanti yatra nṛpa dandaśūkāḥ pañca-mukhāḥ sapta-mukhā",
    "GP10bhp_05u:1469": " upasṛtya grasanti yathā bileśayān",
    "GP10bhp_05u:1470": " BhP_05.26.033/1 ye tv iha vā andhāvaṭa-kusūla-guhādiṣu bhūtāni nirundhanti tathāmutra teṣv evopaveśya sagareṇa vahninā dhūmena nirundhanti",
    "GP10bhp_05u:1471": " BhP_05.26.034 /1 yas tv iha vā atithīn abhyāgatān vā gṛha-patir asakṛd upagata-manyur",
    "GP10bhp_05u:1472": " didhakṣur iva pāpena cakṣuṣā nirīkṣate tasya cāpi niraye pāpa-dṛṣṭer akṣiṇī vajra-tuṇḍā",
    "GP10bhp_05u:1473": " gṛdhrāḥ kaṅka-kāka-vaṭādayaḥ prasahyoru-balād utpāṭayanti",
    "GP10bhp_05u:1474": " BhP_05.26.035 /1 yas tv iha vā āḍhyābhimatir ahaṅkṛtis tiryak-prekṣaṇaḥ sarvato 'bhiviśaṅkī",
    "GP10bhp_05u:1475": " artha-vyaya-nāśa-cintayā pariśuṣyamāṇa-hṛdaya-vadano nirvṛtim anavagato graha ivārtham",
    "GP10bhp_05u:1476": " abhirakṣati sa cāpi pretya tad-utpādanotkarṣaṇa-saṃrakṣaṇa-śamala-grahaḥ sūcīmukhe",
    "GP10bhp_05u:1477": " narake nipatati yatra ha vitta-grahaṃ pāpa-puruṣaṃ dharmarāja-puruṣā vāyakā iva sarvato",
    "GP10bhp_05u:1478": " 'ṅgeṣu sūtraiḥ parivayanti",
    "GP10bhp_05u:1479": " BhP_05.26.036 /1 evaṃ-vidhā narakā yamālaye santi śataśaḥ sahasraśas teṣu sarveṣu",
    "GP10bhp_05u:1480": " ca sarva evādharma-vartino ye kecid ihoditā anuditāś cāvani-pate paryāyeṇa viśanti",
    "GP10bhp_05u:1481": " tathaiva dharmānuvartina itaratra iha tu punar-bhave ta ubhaya-śeṣābhyāṃ niviśanti",
    "GP10bhp_05u:1482": " BhP_05.26.037 /1 nivṛtti-lakṣaṇa-mārga ādāv eva vyākhyātaḥ etāvān evāṇḍa-kośo yaś",
    "GP10bhp_05u:1483": " caturdaśadhā purāṇeṣu vikalpita upagīyate yat tad bhagavato nārāyaṇasya sākṣān mahā-puruṣasya",
    "GP10bhp_05u:1484": " sthaviṣṭhaṃ rūpam ātmamāyā-guṇamayam anuvarṇitam ādṛtaḥ paṭhati śṛṇoti śrāvayati",
    "GP10bhp_05u:1485": " sa upageyaṃ bhagavataḥ paramātmano 'grāhyam api śraddhā-bhakti-viśuddha-buddhir veda",
    "GP10bhp_05u:1486": " BhP_05.26.038/1 śrutvā sthūlaṃ tathā sūkṣmaṃ rūpaṃ bhagavato yatiḥ",
    "GP10bhp_05u:1487": " BhP_05.26.038/2 sthūle nirjitam ātmānaṃ śanaiḥ sūkṣmaṃ dhiyā nayed iti",
    "GP10bhp_05u:1488": " BhP_05.26.039/1 bhū-dvīpa-varṣa-sarid-adri-nabhaḥ-samudra-",
    "GP10bhp_05u:1489": " BhP_05.26.039/2 pātāla-diṅ-naraka-bhāgaṇa-loka-saṃsthā",
    "GP10bhp_05u:1490": " BhP_05.26.039/3 gītā mayā tava nṛpādbhutam īśvarasya",
    "GP10bhp_05u:1491": " BhP_05.26.039/4 sthūlaṃ vapuḥ sakala-jīva-nikāya-dhāma"
}