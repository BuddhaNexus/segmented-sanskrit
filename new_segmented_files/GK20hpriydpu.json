{
    "GK20hpriydpu:0": " śrīHarṣadevaviracitā /",
    "GK20hpriydpu:1": " // Priyadarśikā //",
    "GK20hpriydpu:2": " [p. 1]",
    "GK20hpriydpu:3": " dhūmavyākuladṛṣṭir indukiraṇair āhlāditākṣī punaḥ",
    "GK20hpriydpu:4": " paśyantī varam utsukānatamukhī bhūyo hriyā brahmaṇaḥ /",
    "GK20hpriydpu:5": " serṣyā pādanakhendudarpaṇagate Gaṅgāṃ dadhāne hare",
    "GK20hpriydpu:6": " sparśādutpulakā karagrahavidhau Gaurī śivāyāstu vaḥ // HPri_1.1 //",
    "GK20hpriydpu:7": " api ca /",
    "GK20hpriydpu:8": " Kailāsādrāv udaste paricalati gaṇeṣūllasatkautukeṣu",
    "GK20hpriydpu:9": " kroḍaṃ mātuḥ Kumāre viśati viṣamuci prekṣamāṇe saroṣam /",
    "GK20hpriydpu:10": " [p. 2]",
    "GK20hpriydpu:11": " pādāvaṣṭambhasīdadvapuṣi Daśamukhe yāti pātālamūlaṃ",
    "GK20hpriydpu:12": " kruddho 'py āśliṣṭamūrtir bhayaghanam Umayā pātu tuṣṭaḥ Śivo naḥ // HPri_1.2 //",
    "GK20hpriydpu:13": " (nāndyante sūtradhāraḥ parikramya) /",
    "GK20hpriydpu:14": " adyāhaṃ vasantotsave sabahumānam āhūya",
    "GK20hpriydpu:15": " nānādigdeśād āgatena rājñaḥ śrīHarṣadevasya pādapadmopajīvinā rājasamūhenoktaḥ yathāsmatsvāminā",
    "GK20hpriydpu:16": " śrīHarṣadevenāpūrvavasturacanālaṃkṛtā Priyadarśikā nāma [p. 3] nāṭikā kṛtety asmābhiḥ",
    "GK20hpriydpu:17": " śrotraparaṃparayā śrutam /",
    "GK20hpriydpu:18": " na tu prayogato dṛṣṭā /",
    "GK20hpriydpu:19": " tat tasyaiva rājñaḥ sarvajanahṛdayāhlādino bahumānād asmāsu cānugrahabuddhyā",
    "GK20hpriydpu:20": " yathāvat prayogena tvayā nāṭayitavyeti /",
    "GK20hpriydpu:21": " tad yāvan nepathyaracanāṃ kṛtvā yathābhilaṣitaṃ saṃpādayāmi /",
    "GK20hpriydpu:22": " parito 'valokya /",
    "GK20hpriydpu:23": " āvarjitāni sāmājikamanāṃsīti me niścayaḥ / kutaḥ /",
    "GK20hpriydpu:24": " śrīHarṣo nipuṇaḥ kaviḥ pariṣad apy eṣā guṇagrāhiṇī",
    "GK20hpriydpu:25": " loke hāri ca Vatsarājacaritaṃ nāṭye ca dakṣā vayam /",
    "GK20hpriydpu:26": " vastv ekaikam apīha vāñchitaphalaprāpteḥ padaṃ kiṃ punar",
    "GK20hpriydpu:27": " madbhāgyopacayād ayaṃ samuditaḥ sarvo guṇānāṃ gaṇaḥ // HPri_1.3 //",
    "GK20hpriydpu:28": " (nepathyābhimukham avalokya) /",
    "GK20hpriydpu:29": " aye /",
    "GK20hpriydpu:30": " kathaṃ prastāvanābhyudyate mayi viditāsmadabhiprāyo 'ṅgādhipater Dṛḍhavarmaṇaḥ kañcukino bhūmikāṃ kṛtvāsmadbhrāteta evābhivartate /",
    "GK20hpriydpu:31": " tad yāvad aham apy anantarabhūmikāṃ saṃpādayāmi /",
    "GK20hpriydpu:32": " (iti niṣkrāntaḥ) /",
    "GK20hpriydpu:33": " (iti prastāvanā) /",
    "GK20hpriydpu:34": " [p. 4]",
    "GK20hpriydpu:35": " prathamo 'ṅkaḥ /",
    "GK20hpriydpu:36": " (tataḥ praviśati kañcukī /)",
    "GK20hpriydpu:37": " kañcukī - (saśokaśramaṃ nāṭayan /",
    "GK20hpriydpu:38": " niḥśvasya) /",
    "GK20hpriydpu:39": " kaṣṭaṃ bhoḥ kaṣṭam /",
    "GK20hpriydpu:40": " rājño vipadbandhuviyogaduḥkhaṃ deśacyutir durgamamārgakhedaḥ /",
    "GK20hpriydpu:41": " āsvādyate 'syāḥ kaṭuniṣphalāyāḥ phalaṃ mayaitac cirajīvitāyāḥ // HPri_1.4 //",
    "GK20hpriydpu:42": " (saśokaṃ savismayaṃ ca) /",
    "GK20hpriydpu:43": " tādṛśasyāpi nāmāpratihataśaktitrayasya RaghuDilīpaNalatulyasya devasya Dṛḍhavarmaṇo",
    "GK20hpriydpu:44": " matprārthyamānāpy anena svaduhitā Vatsarājāya datteti baddhānuśayena Vatsarājo bandhanān",
    "GK20hpriydpu:45": " na nivartata iti ca labdharandhreṇa sahasāgatya Kaliṅgahatakena vipattir īdṛśī kriyata",
    "GK20hpriydpu:46": " iti yat satyam upapannam api na śraddadhe /",
    "GK20hpriydpu:47": " katham ekāntaniṣṭhuram īdṛśaṃ ca daivam asmāsu /",
    "GK20hpriydpu:48": " yena sāpi rājaputrī yathākathaṃcid enāṃ Vatsarājāyopanīya svāminam anṛṇaṃ kariṣyāmīti",
    "GK20hpriydpu:49": " matvā mayā tādṛśād api pralayakāladāruṇād avaskandasaṃbhramād apavāhya devasya Dṛḍhavarmaṇo",
    "GK20hpriydpu:50": " mitrabhāvānvitasyaivāṭavikasya nṛpater Vindhyaketor gṛhe sthāpitā satī snānāya nātidūram",
    "GK20hpriydpu:51": " ity Agastyatīrthaṃ gate mayi kṣaṇāt kair api nipatya hate Vindhyaketau rakṣobhir",
    "GK20hpriydpu:52": " iva nirmānuṣīkṛte dagdhe sthāne na jñāyate kasyām avasthāyāṃ vartata iti /",
    "GK20hpriydpu:53": " nipuṇaṃ ca vicitam etan mayā sarvaṃ sthānam /",
    "GK20hpriydpu:54": " na ca jñātaṃ kiṃ tair eva dasyubhir nītāthavā dagdheti /",
    "GK20hpriydpu:55": " tat kiṃ karomi mandabhāgyaḥ /",
    "GK20hpriydpu:56": " (vicintya) /",
    "GK20hpriydpu:57": " aye /",
    "GK20hpriydpu:58": " śrutaṃ mayā bandhanāt paribhraṣṭaḥ Pradyotatanayām apahṛtya Vatsarājaḥ Kauśāmbīm āgata iti /",
    "GK20hpriydpu:59": " [p. 5] kiṃ tatraiva gacchāmi /",
    "GK20hpriydpu:60": " (niḥśvasyātmano 'vasthāṃ paśyan) /",
    "GK20hpriydpu:61": " kim iva hi rājaputryā vinā tatra gatvā kathayiṣyāmi /",
    "GK20hpriydpu:62": " aye /",
    "GK20hpriydpu:63": " kathitaṃ cādya mama Vindhyaketunā -- mā bhaiṣīḥ /",
    "GK20hpriydpu:64": " jīvati tatrabhavān mahārājo Dṛḍhavarmā gāḍhaprahārajarjarīkṛto baddhas tiṣṭhati /",
    "GK20hpriydpu:65": " iti /",
    "GK20hpriydpu:66": " tad adhunā svāminam eva gatvā pādaparicaryayā jīvitaśeṣam ātmanaḥ saphalayiṣyāmi (parikramyordhvam avalokya) /",
    "GK20hpriydpu:67": " aho atidāruṇatā śaradātapasya /",
    "GK20hpriydpu:68": " yad evam anekaduḥkhasaṃtāpitenāpi mayā tīkṣṇo 'vagamyate /",
    "GK20hpriydpu:69": " ghanabandhanamukto 'yaṃ kanyāgrahaṇāt paraṃ tulāṃ prāpya /",
    "GK20hpriydpu:70": " ravir adhigatasvadhāmā pratapati khalu Vatsarāja iva // HPri_1.5 //",
    "GK20hpriydpu:71": " (iti niṣkrāntaḥ) /",
    "GK20hpriydpu:72": " (iti viṣkambhakaḥ) /",
    "GK20hpriydpu:73": " (tataḥ praviśati rājā vidūṣakaś ca) /",
    "GK20hpriydpu:74": " rājā -",
    "GK20hpriydpu:75": " bhṛtyānām avikāritā parigatā dṛṣṭā matir mantriṇāṃ",
    "GK20hpriydpu:76": " mitrāṇy apy upalakṣitāni viditaḥ paurānurāgo 'dhikam /",
    "GK20hpriydpu:77": " nirvyūḍhā raṇasāhasavyasanitā strīratnam āsāditaṃ",
    "GK20hpriydpu:78": " nirvyājād iva dharmataḥ kim iva na prāptaṃ mayā bandhanāt // HPri_1.6 //",
    "GK20hpriydpu:79": " [p. 6]",
    "GK20hpriydpu:80": " vidūṣakaḥ - (saroṣam) /",
    "GK20hpriydpu:81": " bho vassa /",
    "GK20hpriydpu:82": " kahaṃ taṃ evva dāsīe uttaṃ bandhaṇahadaaṃ pasaṃsesi /",
    "GK20hpriydpu:83": " taṃ dāṇiṃ visumaridaṃ /",
    "GK20hpriydpu:84": " jaṃ taha ṇavaggaho via gaavaī khalakhalāamāṇalohasiṅkhalābandhapaḍikkhalantacalaṇo",
    "GK20hpriydpu:85": " suṇṇadukkharapisuṇidahiaasaṃdāvo rosavasuttambhidadiṭṭhī guruakaraphoḍiadharaṇimaggo",
    "GK20hpriydpu:86": " raaṇīsu vi aṇiddāsuhaṃ aṇuhūdo si /",
    "GK20hpriydpu:87": " [bho vayasya /",
    "GK20hpriydpu:88": " kathaṃ tam eva dāsyāḥ putraṃ bandhanahatakaṃ praśaṃsasi /",
    "GK20hpriydpu:89": " tad idānīṃ vismṛtam /",
    "GK20hpriydpu:90": " yat tathā navagraha iva gajapatiḥ khalakhalāyamānalohaśṛṅkhalābandhapratiskhalaccaraṇaḥ",
    "GK20hpriydpu:91": " śūnyamukhapuṣkarapiśunitaddhṛdayasaṃtāpo roṣavaśottambhitadṛṣṭir gurukakarasphoṭitadharaṇimārgo",
    "GK20hpriydpu:92": " rajanīṣv apy anidrāsukham anubhūto 'si] /",
    "GK20hpriydpu:93": " rājā - Vasantaka durjanaḥ khalv asi / paśya /",
    "GK20hpriydpu:94": " dṛṣṭaṃ cārakam andhakāragahanaṃ no tanmukhendudyutiḥ",
    "GK20hpriydpu:95": " pīḍā te nigalasvanena madhurās tasyā giro na śrutāḥ /",
    "GK20hpriydpu:96": " krūrā bandhanarakṣiṇo 'dya manasi snigdhāḥ kaṭākṣā na te",
    "GK20hpriydpu:97": " doṣān paśyasi bandhanasya na punaḥ Pradyotaputryā guṇān // HPri_1.7 //",
    "GK20hpriydpu:98": " vidūṣakaḥ - (sagarvam) /",
    "GK20hpriydpu:99": " bho /",
    "GK20hpriydpu:100": " jai dāva bandhaṇaṃ suhaṇibandhaṇaṃ hoi tā kīsa tumaṃ Diḍhavammā baddho tti Kaliṅgaraṇṇo uvari rosaṃ bandhesi /",
    "GK20hpriydpu:101": " [bhoḥ /",
    "GK20hpriydpu:102": " yadi tāvad bandhanaṃ sukhanibandhanaṃ bhavati [p. 7] tat kasmāt tvaṃ Dṛḍhavarmā baddha iti Kaliṅgarājasyopari roṣaṃ badhnāsi] /",
    "GK20hpriydpu:103": " rājā - (vihasya) /",
    "GK20hpriydpu:104": " dhiṅ mūrkha /",
    "GK20hpriydpu:105": " na khalu sarvo Vatsarājo ya evaṃ Vāsavadattām avāpya bandhanān niryāsyati /",
    "GK20hpriydpu:106": " tad āstāṃ tāvad iyaṃ kathā /",
    "GK20hpriydpu:107": " Vindhyaketor upari bahūny ahāni Vijayasenasya preṣitasya na cādyāpi tatsakāśāt kaścid āgataḥ /",
    "GK20hpriydpu:108": " tad āhūyatāṃ tāvad amātyo Rumaṇvān /",
    "GK20hpriydpu:109": " tena saha kiṃcid ālapitum icchāmi /",
    "GK20hpriydpu:110": " (praviśya) /",
    "GK20hpriydpu:111": " pratīhārī - jedu jedu devvo /",
    "GK20hpriydpu:112": " eso kkhu Vijaaseṇo amacco Rumaṇṇo vi paḍihārabhūmiṃ uvaṭṭhio /",
    "GK20hpriydpu:113": " [jayatu jayatu devaḥ /",
    "GK20hpriydpu:114": " eṣa khalu Vijayaseno 'mātyo Rumaṇvān api pratīhārabhūmim upasthitau] /",
    "GK20hpriydpu:115": " rājā - tvaritaṃ praveśaya tau /",
    "GK20hpriydpu:116": " pratīhārī - jaṃ devo āṇavedi /",
    "GK20hpriydpu:117": " [yad deva ājñāpayati] /",
    "GK20hpriydpu:118": " (iti niṣkrāntā) /",
    "GK20hpriydpu:119": " (tataḥ praviśati Rumaṇvān Vijayasenaś ca)",
    "GK20hpriydpu:120": " Rumaṇvān - (vicintya) /",
    "GK20hpriydpu:121": " tat kṣanam api niṣkrāntāḥ kṛtadoṣā iva vināpi doṣeṇa /",
    "GK20hpriydpu:122": " praviśanti śaṅkamānā rājakulaṃ prāyaśo bhṛtyāḥ // HPri_1.8 //",
    "GK20hpriydpu:123": " (upasṛtya) / jayatu devaḥ /",
    "GK20hpriydpu:124": " rājā - (āsanaṃ nirdiśya) /",
    "GK20hpriydpu:125": " Rumaṇvan /",
    "GK20hpriydpu:126": " ita āsyatām /",
    "GK20hpriydpu:127": " Rumaṇvān - (sasmitam upaviśya /",
    "GK20hpriydpu:128": " eṣa khalu jitaVindhyaketur Vijayasenaḥ",
    "GK20hpriydpu:129": " praṇamati /",
    "GK20hpriydpu:130": " (Vijayasenas tathā karoti) /",
    "GK20hpriydpu:131": " rājā - (sādaraṃ pariṣvajya) /",
    "GK20hpriydpu:132": " api kuśalī bhavān /",
    "GK20hpriydpu:133": " Vijayasenaḥ - adya svāminaḥ prasādāt /",
    "GK20hpriydpu:134": " rājā - Vijayasena upaviśyatām /",
    "GK20hpriydpu:135": " [p. 8]",
    "GK20hpriydpu:136": " (Vijayasena upaviśati) /",
    "GK20hpriydpu:137": " rājā - Vijayasena kathaya Vindhyaketor vṛttāntam /",
    "GK20hpriydpu:138": " Vijayasenaḥ - deva kim aparaṃ kathayāmi /",
    "GK20hpriydpu:139": " yādṛśaḥ svāmini kupite /",
    "GK20hpriydpu:140": " rājā - tathāpi vistarataḥ śrotum icchāmi /",
    "GK20hpriydpu:141": " Vijayasenaḥ - deva śrūyatām /",
    "GK20hpriydpu:142": " ito vayaṃ devapādādeśād yathādiṣṭena karituragapadātidainyena mahāntam apy adhvānaṃ divasatrayeṇollaṅghya prabhātavelāyām atarkitā eva Vindhyaketor upari nipatitāḥ smaḥ /",
    "GK20hpriydpu:143": " rājā - tatas tataḥ /",
    "GK20hpriydpu:144": " Vijayasenaḥ - tataḥ so 'py asmadbalatumulakalakalākarṇanena pratibuddhaḥ kesarīva",
    "GK20hpriydpu:145": " Vindhyakandarān nirgatya Vindhyaketur anapekṣitabalavāhano yathāsaṃnihita katipayasahāyaḥ",
    "GK20hpriydpu:146": " sahasā svanāmodghoṣayann asmān abhiyoddhuṃ pravṛttaḥ /",
    "GK20hpriydpu:147": " rājā - (Rumaṇvantam avalokya sasmitam) /",
    "GK20hpriydpu:148": " śobhitaṃ Vindhyaketunā /",
    "GK20hpriydpu:149": " tatas tataḥ /",
    "GK20hpriydpu:150": " Vijayasenaḥ - tato 'smābhir ayam asāv iti dviguṇatarabaddhamatsarotsāhair mahatā vimardena niḥśeṣitasahāya eka eva vimarditādhikabalakrodhavego dāruṇataraṃ saṃprahāram akarot /",
    "GK20hpriydpu:151": " rājā - sādhu Vindhyaketo /",
    "GK20hpriydpu:152": " sādhu sādhu /",
    "GK20hpriydpu:153": " Vijayasenaḥ - kiṃ vā varṇyate deva /",
    "GK20hpriydpu:154": " saṃkṣepato vijñāpayāmi /",
    "GK20hpriydpu:155": " pādātaṃ pātter eva prathamataram uraḥpeṣamātreṇa piṣṭvā",
    "GK20hpriydpu:156": " dūrān nītvā śaraughair hariṇakulam iva trastam aśvīyam āśāḥ /",
    "GK20hpriydpu:157": " [p. 9]",
    "GK20hpriydpu:158": " sarvatrotsṛṣṭasarvapraharaṇanivahas tūrṇam utkhāya khaḍgaṃ",
    "GK20hpriydpu:159": " paścāt kartuṃ pravṛttaḥ karikarakadalīkānanacchedalīlām // HPri_1.9 //",
    "GK20hpriydpu:160": " evaṃ balatritayam ākulam eka eva",
    "GK20hpriydpu:161": " kurvan kṛpāṇakiraṇacchuritāṃsakūṭaḥ /",
    "GK20hpriydpu:162": " śastraprahāraśatajarjaritoruvakṣāḥ",
    "GK20hpriydpu:163": " śrāntaś cirād vinihato yudhi Vindhyaketuḥ // HPri_1.10 //",
    "GK20hpriydpu:164": " rājā - Rumaṇvan /",
    "GK20hpriydpu:165": " satpuruṣocitaṃ mārgam anugacchato yat satyaṃ vrīḍitā eva vayaṃ Vindhyaketor maraṇena /",
    "GK20hpriydpu:166": " Rumaṇvān - deva tvadvidhānām evaṃ guṇaikapakṣapātināṃ ripor api guṇāḥ prītiṃ janayanti /",
    "GK20hpriydpu:167": " rājā - Vijayasena apy asti Vindhyaketor apatyaṃ yatrāsya paritoṣasya phalaṃ darśayāmi /",
    "GK20hpriydpu:168": " Vijayasenaḥ - deva idam api vijñāpayāmi /",
    "GK20hpriydpu:169": " evaṃ sabandhuparivāre hate Vindhyaketau tam anusṛtāsu sahadharmacāriṇīṣu Vindhyaśikharāśriteṣu",
    "GK20hpriydpu:170": " janapadeṣu śūnyībhūte tatsthāne hā tāta hā mātaḥ iti kṛtakṛpaṇapralāpā Vindhyaketor",
    "GK20hpriydpu:171": " veśmany ābhijātyānurūpā kanyakā tadduhitety asmābhir ānītā dvāri tiṣṭhati /",
    "GK20hpriydpu:172": " tāṃ prati devaḥ pramāṇam /",
    "GK20hpriydpu:173": " [p. 10]",
    "GK20hpriydpu:174": " rājā - Yaśodhare gaccha /",
    "GK20hpriydpu:175": " tvam eva Vāsavadattāyāḥ samarpaya /",
    "GK20hpriydpu:176": " vaktavyā ca devī /",
    "GK20hpriydpu:177": " bhaginībuddhyā tvayaiva sarvadā draṣṭavyā /",
    "GK20hpriydpu:178": " gītanṛttavādyādiṣu viśiṣṭakanyakocitaṃ sarvaṃ śikṣayitavyā /",
    "GK20hpriydpu:179": " yadā varayogyā bhaviṣyati tadā māṃ smārayeti /",
    "GK20hpriydpu:180": " pratīhārī - jaṃ devo āṇavedi /",
    "GK20hpriydpu:181": " [yad deva ājñāpayati] /",
    "GK20hpriydpu:182": " (iti niṣkrāntā) /",
    "GK20hpriydpu:183": " (nepathye vaitālikaḥ) /",
    "GK20hpriydpu:184": " līlāmajjanamaṅgalopakaraṇasnānīyasampādinaḥ",
    "GK20hpriydpu:185": " sarvāntaḥpuravāravibhramavatīlokasya te saṃprati /",
    "GK20hpriydpu:186": " āyāsaskhaladaṃśukāvyavahitacchāyāvadātaiḥ stanair",
    "GK20hpriydpu:187": " utkṣiptāparaśātakumbhakalaśevālaṃkṛtā snānabhūḥ // HPri_1.11 //",
    "GK20hpriydpu:188": " rājā - (ūrdhvam avalokya) /",
    "GK20hpriydpu:189": " aye kathaṃ nabhomadhyam adhyāste bhagavān sahasradīdhitiḥ /",
    "GK20hpriydpu:190": " saṃprati hi /",
    "GK20hpriydpu:191": " ābhāty arkāṃśutāpakvathad iva śapharodvartanair dīrghikāmbhaś",
    "GK20hpriydpu:192": " chatrābhaṃ nṛttalīlāśithilam api śikhī barhabhāraṃ tanoti /",
    "GK20hpriydpu:193": " [p. 11]",
    "GK20hpriydpu:194": " chāyācakraṃ tarūṇāṃ hariṇaśiśur upaityālavālāmbulubdhaḥ",
    "GK20hpriydpu:195": " sadyas tyaktvā kapolaṃ viśati madhukaraḥ karṇapālīṃ gajasya // HPri_1.12 //",
    "GK20hpriydpu:196": " Rumaṇvan / uttiṣṭhottiṣṭha /",
    "GK20hpriydpu:197": " praviśyābhyantaram eva kṛtayathocitakriyāḥ satkṛtya Vijayasenaṃ Kaliṅgocchittaye preṣayāmaḥ /",
    "GK20hpriydpu:198": " (iti niṣkrāntāḥ sarve) /",
    "GK20hpriydpu:199": " (iti prathamo 'ṅkaḥ) // *",
    "GK20hpriydpu:200": " vidūṣakaḥ - ṇaṃ bhaṇido mhi Indīvariāe jaha ajja uvavāsaṇiamaṭṭhiā devī Vāsavadattā sotthivāaṇaṇimittaṃ saddāvedi tti /",
    "GK20hpriydpu:201": " tā jāva dhārāgharujjāṇadigghiāe ṇhāia devīpāsaṃ gadua kukkuṭavādaṃ karissaṃ /",
    "GK20hpriydpu:202": " aṇṇahā kahaṃ amhāṇaṃ sarisā brahmaṇā (sic)",
    "GK20hpriydpu:203": " rāakule paḍiggahaṃ karenti /",
    "GK20hpriydpu:204": " (nepathyābhimukham avalokya)",
    "GK20hpriydpu:205": " kahaṃ eso piavaasso ajja devīe virahukkaṇṭhaviṇodaṇāṇimittaṃ dhārāgharujjāṇe evva patthido /",
    "GK20hpriydpu:206": " tā jāva vaasseṇa saha evva gadua jahodidaṃ aṇuciṭṭhissaṃ /",
    "GK20hpriydpu:207": " [nanu bhaṇito 'smīndivarikayā yathā upavāsaniyamasthitā devī Vāsavadattā svastivācananimittaṃ śabdāyateti /",
    "GK20hpriydpu:208": " tad yāvad dhārāgṛhodyānadīrghikāyāṃ snātvā devīpārśvaṃ gatvā kukkuṭavādaṃ kariṣyāmi /",
    "GK20hpriydpu:209": " anyathā katham asmābhiḥ sadṛśā brāhmaṇā rājakule pratigrahaṃ kurvanti (nepathyābhimukham avalokya)",
    "GK20hpriydpu:210": " katham eṣa priyavayasyo 'dya devyā virahotkaṇṭhāvinodanānimittaṃ dhārāgṛhodyānam eva prasthitaḥ /",
    "GK20hpriydpu:211": " tad yāvad vayasyena sahaiva gatvā yathoditam anuṣṭhāsyāmi /]",
    "GK20hpriydpu:212": " [p. 12]",
    "GK20hpriydpu:213": " (tataḥ praviśati sotkanṇṭho rājā)",
    "GK20hpriydpu:214": " rājā -",
    "GK20hpriydpu:215": " kṣāmāṃ maṅgalamātramaṇḍanabhṛtaṃ mandodyamālāpinīm",
    "GK20hpriydpu:216": " āpāṇducchavinā mukhena vijitaprātastanendudyutim /",
    "GK20hpriydpu:217": " sotkaṇthāṃ niyamopavāsavidhinā ceto mamotkaṇṭhate",
    "GK20hpriydpu:218": " tāṃ draṣṭuṃ prathamānurāgajanitāvasthām ivādya priyām // HPri_2.1 //",
    "GK20hpriydpu:219": " vidūṣakaḥ- (upasṛtya)",
    "GK20hpriydpu:220": " sotthi hode /",
    "GK20hpriydpu:221": " vaḍḍhadu bhavaṃ /",
    "GK20hpriydpu:222": " [svasti bhavate /",
    "GK20hpriydpu:223": " vardhatāṃ bhagavān /]",
    "GK20hpriydpu:224": " rājā -(vilokya) Vasantaka /",
    "GK20hpriydpu:225": " kasmāt prahṛṣṭa iva lakṣyase /",
    "GK20hpriydpu:226": " vidūṣakaḥ - accadi kkhu devī bamhaṇaṃ /",
    "GK20hpriydpu:227": " [arcati khalu devī brāhmaṇam /]",
    "GK20hpriydpu:228": " rājā - yady evaṃ tataḥ kim /",
    "GK20hpriydpu:229": " vidūṣakaḥ - (sagarvam) bho /",
    "GK20hpriydpu:230": " īriso kkhu bamhaṇo jo cauvvedapañcavedachaṭṭhavedabamhaṇasahassapajjāule rāaule paḍhamaṃ (Kale : pu)",
    "GK20hpriydpu:231": " ahaṃ evva devīsaāsado sotthiāvāāṇaṃ lahemi /",
    "GK20hpriydpu:232": " [bhoḥ /",
    "GK20hpriydpu:233": " īdṛśaḥ khalu brāhmaṇaḥ /",
    "GK20hpriydpu:234": " yaś caturvedapañcavedaṣaḍvedabrāhmaṇasahasraparyākule rjakule prathamam aham eva devīsakāśāt svastivācanaṃ labhe /]",
    "GK20hpriydpu:235": " rājā - (vihasya)",
    "GK20hpriydpu:236": " vedasaṃkhyayaivāveditaṃ brāhmaṇyam /",
    "GK20hpriydpu:237": " tad āgaccha mahābrāhmaṇa /",
    "GK20hpriydpu:238": " dhārāgṛhodyānam eva gacchāvaḥ /",
    "GK20hpriydpu:239": " vidūṣakaḥ - jaṃ devo āṇavedi /",
    "GK20hpriydpu:240": " [yad deva ājñāpayati /]",
    "GK20hpriydpu:241": " rājā - gacchāgrataḥ /",
    "GK20hpriydpu:242": " [p. 13]",
    "GK20hpriydpu:243": " vidūṣakaḥ - bho ehi gacchamha /",
    "GK20hpriydpu:244": " (parikramyāvalokya ca)",
    "GK20hpriydpu:245": " bho vaassa pekkha pekkha /",
    "GK20hpriydpu:246": " aviradapaḍantavivihakusumasuumālasilāalucchangassa parimalaṇilīṇamahuarabharabhaggabaulamāladīladājālaassa kamalagandhagahaṇuddāmamārudapajjava (Kale : parjava)",
    "GK20hpriydpu:247": " buddhabandhūabandhaṇassa aviralatamālatarupihidātapapaāsassa assa dhārāgharujjāṇassa sassarīaaṃ /",
    "GK20hpriydpu:248": " [bho ehi gacchāvaḥ /",
    "GK20hpriydpu:249": " (parikramyāvalokya ca)",
    "GK20hpriydpu:250": " bho vayasya paśya paśya /",
    "GK20hpriydpu:251": " aviratapatadvividhakusuma-",
    "GK20hpriydpu:252": " sukumāraśilātalotsaṅgasya parimalanilīnamadhukarabharabhagnabakulamālatīlatājālakasya",
    "GK20hpriydpu:253": " kamalagandhagrahaṇoddāmamārutaparyavabuddhabandhūkabandhanasyāviralatamālatarupihitātapaprakāśasyāsya",
    "GK20hpriydpu:254": " dhārāgṛhodyānasya saśrīkatām /]",
    "GK20hpriydpu:255": " rājā - vayasya sādhv abhihitam / atra hi /",
    "GK20hpriydpu:256": " vṛntaiḥ kṣudrapravālasthagitam iva talaṃ bhāti śephālikānāṃ",
    "GK20hpriydpu:257": " gandhaḥ saptacchadānāṃ sapadi gajamadāmodamohaṃ karoti /",
    "GK20hpriydpu:258": " ete connidrapadmacyutabahalarajaḥpuñjapiṅgāṅgarāgā",
    "GK20hpriydpu:259": " gāyanty avyaktavācaḥ kim api madhuliho vāruṇīpānamattāḥ // HPri_2.2 //",
    "GK20hpriydpu:260": " vidūṣakaḥ - bho vaassa /",
    "GK20hpriydpu:261": " edaṃ pi dāva pekkha pekkha /",
    "GK20hpriydpu:262": " jo eso aviralapaḍantakusumaṇiaro ajja vi pattantaragaḷantavarisāvasāṇasalilabindū via lakkhīadi [p. 14] sattavaṇṇapāāvo /",
    "GK20hpriydpu:263": " [bho vayasya etad api tāvat paśya paśya /",
    "GK20hpriydpu:264": " ya eṣo 'viralapatadkusumanikaro 'dyāpi patrāntaragaladvarṣāvasānasalilabindur iva lakṣyate saptaparṇapādapaḥ /]",
    "GK20hpriydpu:265": " rājā - vayasya samyag utprekṣitam /",
    "GK20hpriydpu:266": " bahv eva sadṛśaṃ jaladasamayasya / tathā hi /",
    "GK20hpriydpu:267": " bibhrāṇā mṛdutāṃ śirīṣakusumaśrīhāribhiḥ śādvalaiḥ",
    "GK20hpriydpu:268": " sadyaḥ kalpitakuṭṭimā marakatakṣodair iva kṣālitaiḥ /",
    "GK20hpriydpu:269": " eṣā saṃprati bandhanād vigalitair bandhūkapuṣpotkaraiḥ",
    "GK20hpriydpu:270": " adyāpi kṣitir indragopakaśataiś cchanneva saṃlakṣyate // HPri_2.3 //",
    "GK20hpriydpu:271": " (tataḥ praviśati ceṭī)",
    "GK20hpriydpu:272": " ceṭī - āṇatta mhi devīe Vāsavadattāe /",
    "GK20hpriydpu:273": " hanje Indīvarie ajja mae Agatthimahesiṇo aggho dādavvo /",
    "GK20hpriydpu:274": " tā gaccha tumaṃ /",
    "GK20hpriydpu:275": " sehāliākusumamālaṃ lahu geṇhia āacchetti /",
    "GK20hpriydpu:276": " esā vi Āraṇṇiā dhārāgharujjāṇadīhiāe jāva evva viāsiāiṃ kamalāiṃ ṇa atthāhilāsiṇā [p. 15] sujjeṇa maulāvijjanti tāva evva lahuaṃ avaciṇua āacchadu tti /",
    "GK20hpriydpu:277": " esā tavassiṇī taṃ dīhiaṃ ṇa jāṇādi /",
    "GK20hpriydpu:278": " tā geṇhia taṃ gamissaṃ /",
    "GK20hpriydpu:279": " (nepathyābhimukham avalokya)",
    "GK20hpriydpu:280": " ido ido Āraṇṇie ehi /",
    "GK20hpriydpu:281": " [ājñāptāsmi devyā Vāsavadattayā /",
    "GK20hpriydpu:282": " hañje Indīvarike adya mayāgastyamaharṣaye 'rgho dātavyaḥ /",
    "GK20hpriydpu:283": " tad gaccha tvam /",
    "GK20hpriydpu:284": " śephalikākusumamālāṃ laghu gṛhītvāgaccheti /",
    "GK20hpriydpu:285": " eṣāpy Āraṇyikā dhārāgṛhodyānadīrghikāyā yāvad eva vikasitāni kamalāni nāstābhilāṣiṇā sūryeṇa mukulāyyante tāvad eva laghv avacintyāgacchatv iti /",
    "GK20hpriydpu:286": " eṣā tapasvinī tāṃ dīrghikāṃ na jānāti /",
    "GK20hpriydpu:287": " tad gṛhītvā tāṃ gamiṣyāmi (nepathyābhimukham avalokya)]",
    "GK20hpriydpu:288": " (tataḥ praviśaty Āraṇyikā)",
    "GK20hpriydpu:289": " Āraṇyikā - (sabāṣpodvegam ātmagatam)",
    "GK20hpriydpu:290": " taha ṇāma tārise vaṃse uppaṇṇāe aṇṇajaṇaṃ āṇṇāvia ṭṭhiyāe saṃpadaṃ parassa mae āṇattī kādavvetti ṇatthi kkhu dukkharaṃ devvassa /",
    "GK20hpriydpu:291": " ahavā maha evva eso doso jeṇa jāṇantīe vi ṇa vāvādio appā /",
    "GK20hpriydpu:292": " tā kiṃ saṃpadaṃ karissaṃ /",
    "GK20hpriydpu:293": " ahavā dukkharaṃ dāṇiṃ mae cintidaṃ /",
    "GK20hpriydpu:294": " varaṃ evva edaṃ vi ṇa uṇa appaṇo mahagghaṃ vaṃsaṃ paāsaantīe lahūkido appā /",
    "GK20hpriydpu:295": " tā kā gaī /",
    "GK20hpriydpu:296": " jahabhaṇidaṃ aṇuciṭṭhissaṃ /",
    "GK20hpriydpu:297": " [(sabāṣpodvegam ātmagatam)",
    "GK20hpriydpu:298": " tathā nāma tādṛśe vaṃśa utpannayānyajanam ājñāpya sthitayā sāṃprataṃ parasya mayājñaptiḥ kartavyeti nāsti khalu duṣkaraṃ daivasya /",
    "GK20hpriydpu:299": " athavā mamaivaiṣa doṣo yena jānatyāpi na vyāpādita ātmā /",
    "GK20hpriydpu:300": " tat kiṃ sāṃprataṃ kariṣyāmi /",
    "GK20hpriydpu:301": " athavā duṣkaram idānīṃ mayā cintitam /",
    "GK20hpriydpu:302": " varam evaitad api /",
    "GK20hpriydpu:303": " na punar ātmano mahārghaṃ vaṃśaṃ prakāśayantyā mayā laghūkṛta ātmā /",
    "GK20hpriydpu:304": " tat kā gatiḥ /",
    "GK20hpriydpu:305": " yathābhaṇitam anuṣṭhāsyāmi /]",
    "GK20hpriydpu:306": " ceṭī - ido ehi Āraṇṇie /",
    "GK20hpriydpu:307": " ita ehi Āraṇyike /",
    "GK20hpriydpu:308": " Āraṇyikā - iaṃ āacchāmi /",
    "GK20hpriydpu:309": " (śramaṃ nāṭayantī)",
    "GK20hpriydpu:310": " hanje dūre kiṃ ajja vi digghiā /",
    "GK20hpriydpu:311": " [iyam āgacchāmi /",
    "GK20hpriydpu:312": " (śramaṃ nāṭayantī)",
    "GK20hpriydpu:313": " hañje dūre kim adyāpi dīrghikā /]",
    "GK20hpriydpu:314": " ceṭī - esā sehāliāgummantariā /",
    "GK20hpriydpu:315": " tā ehi odaramha /",
    "GK20hpriydpu:316": " (avataraṇaṃ nāṭayataḥ)",
    "GK20hpriydpu:317": " [eṣā śephalikāgulmāntaritā /",
    "GK20hpriydpu:318": " tad ehi avatarāvaḥ /",
    "GK20hpriydpu:319": " (avataraṇaṃ nāṭayataḥ)]",
    "GK20hpriydpu:320": " rājā - vayasya kim anyad iva cintayasi /",
    "GK20hpriydpu:321": " nanu bravīmi bahv eva sadṛśaṃ jaladasamayasyeti /",
    "GK20hpriydpu:322": " (bibhrāṇā mṛdutām ityādi punaḥ paṭhati)",
    "GK20hpriydpu:323": " vidūṣakaḥ - (sakrodham)",
    "GK20hpriydpu:324": " bho tumaṃ dāva edaṃ aṇṇaṃ a pekkhanto ukkaṇṭhaṇibbharaṃ viṇodesi appāṇaṃ /",
    "GK20hpriydpu:325": " mama uṇa bamhaṇassa sotthivāaṇavelā adikkamadi /",
    "GK20hpriydpu:326": " tā jāva ahaṃ tuvariaṃ dīhiāe ṇhāia devīe saāsaṃ gamissaṃ /",
    "GK20hpriydpu:327": " [(sakrodham) bhoḥ tvaṃ tāvad etad anyac ca paśyann utkaṇṭhānirbharaṃ vinodayasyātmānam /",
    "GK20hpriydpu:328": " mama punar brāhmaṇasya svastivācanavelātikramati /",
    "GK20hpriydpu:329": " tad yāvad ahaṃ tvaritaṃ dīrghikāyāṃ snātvā devyāḥ sakāśaṃ gamiṣyāmi /]",
    "GK20hpriydpu:330": " [p. 16]",
    "GK20hpriydpu:331": " rājā -nanu mūrkha pāraṃgatā eva vayaṃ dīrghikāyāḥ /",
    "GK20hpriydpu:332": " evam anekendriyasukhātiśayam anubhavann api nopalakṣayasi / paśya /",
    "GK20hpriydpu:333": " śrotraṃ haṃsasvano 'yaṃ sukhayati dayitānūpurahrādakārī",
    "GK20hpriydpu:334": " dṛṣṭiprītiṃ vidhatte taṭataruvivarālakṣitā saudhapālī /",
    "GK20hpriydpu:335": " gandhenāmbhoruhāṇāṃ parimalapaṭunā jāyate ghrāṇasaukhyaṃ",
    "GK20hpriydpu:336": " gātrāṇāṃ hlādam ete vidadhati maruto vārisaṃparkaśītāḥ // HPri_2.4 //",
    "GK20hpriydpu:337": " tadehi dīrghikātaṭam upasarpāvaḥ /",
    "GK20hpriydpu:338": " (parikramyāvalokya ca)",
    "GK20hpriydpu:339": " vayasya paśya paśya /",
    "GK20hpriydpu:340": " udyānadevatāyāḥ sphuṭapaṅkajakāntihāriṇī svacchā /",
    "GK20hpriydpu:341": " dṛṣṭir iva dīrghikeyaṃ ramayati māṃ darśanenaiva // HPri_2.5 //",
    "GK20hpriydpu:342": " vidūṣakaḥ - (sakautukam)",
    "GK20hpriydpu:343": " bho vaassa pekkha pekkha /",
    "GK20hpriydpu:344": " kā esā kusumaparimalasuandhaveṇīmahuarāvalī viddumalaāruṇahatthapallavā ujjalantataṇukomalabāhuladā saccaṃ paccakkhacarī via ujjāṇadevadā itthiā dīsai /",
    "GK20hpriydpu:345": " [(sakautukam)",
    "GK20hpriydpu:346": " bho vayasya paśya paśya /",
    "GK20hpriydpu:347": " kaiṣā kusumaparimalasugandhaveṇimadhukarāvalir vidrumalatāruṇahastapallavā ujjvalattanukomalabāhulatā satyaṃ pratyakṣacarīvodyānadevatā strī dṛśyate /]",
    "GK20hpriydpu:348": " rājā - (sakautukaṃ vilokya)",
    "GK20hpriydpu:349": " vayasya niratiśayasvarūpaśobhājanitabahuvikalpeyam /",
    "GK20hpriydpu:350": " yat satyam aham api nāvagacchāmi / paśya /",
    "GK20hpriydpu:351": " [p. 17]",
    "GK20hpriydpu:352": " pātālād bhuvanālokanaparā kiṃ nāgakanyotthitā",
    "GK20hpriydpu:353": " mithyā tat khalu dṛṣṭam eva hi mayā tasmin kuto 'stīdṛśī /",
    "GK20hpriydpu:354": " mūrtā syād iha kaumudī na ghaṭate tasyā divā darśanaṃ",
    "GK20hpriydpu:355": " keyaṃ hastatalasthitena kamalenālokyate śrīr iva // HPri_2.6 //",
    "GK20hpriydpu:356": " vidūṣakaḥ - (nirūpya)",
    "GK20hpriydpu:357": " esā kkhu devīe pariāriā Indīvariā /",
    "GK20hpriydpu:358": " tā gummantariā bhavia pekkha mha /",
    "GK20hpriydpu:359": " [(nirūpya) eṣā khalu devyāḥ paricārikendīvarikā /",
    "GK20hpriydpu:360": " tad gulmāntaritau bhūtvā paśyāvaḥ /]",
    "GK20hpriydpu:361": " (ubhau tathā kurutaḥ)",
    "GK20hpriydpu:362": " ceṭī - (kamalinīpatragrahaṇaṃ nāṭayantī)",
    "GK20hpriydpu:363": " Āraṇṇie avaiṇu (Kale : avaiṇuṃ)",
    "GK20hpriydpu:364": " tumaṃ padumāiṃ /",
    "GK20hpriydpu:365": " ahaṃ vi edassiṃ ṇaliṇīpattammi sehāliākusumāīṃ avaiṇua devīsaāsaṃ gamissaṃ /",
    "GK20hpriydpu:366": " [(kamalinīpatragrahaṇaṃ nāṭayantī)",
    "GK20hpriydpu:367": " Āraṇyike avacinu tvaṃ padmāni /",
    "GK20hpriydpu:368": " aham apy etasmin nalinīpatre śephālikākusumāny avacitya devīsakāśaṃ gamiṣyāmi /]",
    "GK20hpriydpu:369": " rājā - vayasya saṃlāpa iva vartate /",
    "GK20hpriydpu:370": " tad avahitāḥ śṛṇumaḥ /",
    "GK20hpriydpu:371": " kadācid ita eva vyaktībhaviṣyati /",
    "GK20hpriydpu:372": " (ceṭī gamanaṃ nāṭayati)",
    "GK20hpriydpu:373": " Āraṇyikā - halā Indīvarie ṇa sakkuṇomi tue viṇā muhuttaṃ vi ettha āsiduṃ /",
    "GK20hpriydpu:374": " [halā Indīvarike /",
    "GK20hpriydpu:375": " na śaknomi tvayā vinā muhūrtam apy atrāsitum /]",
    "GK20hpriydpu:376": " ceṭī - (vihasya)",
    "GK20hpriydpu:377": " jādisaṃ ajja mae devīe mantidaṃ sudaṃ tāriseṇa ciraṃ evva mae viṇā tue āsidavvaṃ /",
    "GK20hpriydpu:378": " [(vihasya) yādṛśam adya mayā devyā mantritaṃ śrutaṃ tādṛśena ciram eva mayā vinā tvayāsitavyam /]",
    "GK20hpriydpu:379": " [p. 18]",
    "GK20hpriydpu:380": " Āraṇyikā - (saviṣādam)",
    "GK20hpriydpu:381": " kiṃ devīe mantidaṃ /",
    "GK20hpriydpu:382": " [kiṃ devyā mantritam /]",
    "GK20hpriydpu:383": " ceṭī - evaṃ / tadā esā ahaṃ mahārāeṇa bhaṇidā jaha jadā esā Viñjhakeduduhidā varajoggā bhavissadi tadā ahaṃ sumarāidavvetti /",
    "GK20hpriydpu:384": " tā saṃpadaṃ sumarāvemi jeṇa se varacintāpajjāulo bhavissadi /",
    "GK20hpriydpu:385": " [etat /",
    "GK20hpriydpu:386": " tadaiṣāhaṃ mahārājena bhaṇitā yathā yadaiṣā Vindhyaketuduhitā varayogyā bhaviṣyati tadāhaṃ smārayitavya iti /",
    "GK20hpriydpu:387": " tat sāṃprataṃ mahārājaṃ smārayāmi yenāsyā varacintāparyākulo bhaviṣyati /]",
    "GK20hpriydpu:388": " rājā - (saharṣam)",
    "GK20hpriydpu:389": " iyaṃ sā Vindhyaketor duhitā /",
    "GK20hpriydpu:390": " (sānutāpam) ciraṃ muṣitāḥ smo vayam /",
    "GK20hpriydpu:391": " vayasya nirdoṣadarśanā kanyakā khalv iyam /",
    "GK20hpriydpu:392": " viśrabdham idānīṃ paśyāmaḥ /",
    "GK20hpriydpu:393": " Āraṇyikā - (saroṣaṃ karṇau pidhāya)",
    "GK20hpriydpu:394": " tā gaccha tumaṃ /",
    "GK20hpriydpu:395": " ṇa maha tue asaṃbaddhappalāviṇīe paoaṇaṃ /",
    "GK20hpriydpu:396": " [tad gaccha tvam /",
    "GK20hpriydpu:397": " na mama tvayāsaṃbaddhapralāpinyā prayojanam /]",
    "GK20hpriydpu:398": " (ceṭy apasṛtya puṣpāvacayaṃ nāṭayati)",
    "GK20hpriydpu:399": " rājā - aho sutarāṃ prakaṭīkṛtam ābhijātyaṃ dhīratayā /",
    "GK20hpriydpu:400": " vayasya dhanyaḥ khalv asau ya etad aṅgasparśasukhabhājanaṃ bhaviṣyati /",
    "GK20hpriydpu:401": " (Āraṇyikā kamalāvacayaṃ nāṭayati)",
    "GK20hpriydpu:402": " vidūṣakaḥ - bho vaassa pekkha pekkha /",
    "GK20hpriydpu:403": " accariaṃ accariaṃ /",
    "GK20hpriydpu:404": " esā salilacalantakarapallavappahāvitthideṇa ohasiasohaṃ karedi kamalavaṇaṃ avaciṇantī /",
    "GK20hpriydpu:405": " [bho vayasya paśya paśya /",
    "GK20hpriydpu:406": " āścaryam āścaryam /",
    "GK20hpriydpu:407": " eṣā salilacalatkarapallavaprabhāvistṛtenāpahasitaśobhaṃ karoti kamalavanam avacinvatī /]",
    "GK20hpriydpu:408": " rājā - vayasya satyam evaitat / paśya /",
    "GK20hpriydpu:409": " [p. 19]",
    "GK20hpriydpu:410": " acchinnāmṛtabinduvṛṣṭisadṛśīṃ prītiṃ dadatyā dṛśāṃ",
    "GK20hpriydpu:411": " yātāyā vigalatpayodharapaṭādraṣṭavyatāṃ kām api /",
    "GK20hpriydpu:412": " asyāś candramasas tanor iva karasparśāspadatvaṃ gatā",
    "GK20hpriydpu:413": " naite yan mukulībhavanti sahasā padmās tad evādbhutam // HPri_2.7 //",
    "GK20hpriydpu:414": " Āraṇyikā - (bhramarabādhaṃ nāṭayantī)",
    "GK20hpriydpu:415": " ha ddhi ha ddhi /",
    "GK20hpriydpu:416": " ede kkhu avare pariccaia kamaliṇiṃ ṇīluppalavaṇāiṃ samāpaḍantā ṇiuṇaaraṃ bādhantā āāsaanti maṃ duṭṭhamahuarā /",
    "GK20hpriydpu:417": " (uttarīyeṇa mukhaṃ pidhāya sabhayam)",
    "GK20hpriydpu:418": " halā Indīvarie parittāehi maṃ parittāehi maṃ /",
    "GK20hpriydpu:419": " ede kkhu duṭṭhamahuarā paribhavissanti /",
    "GK20hpriydpu:420": " [(bhramarabādhaṃ nāṭayantī)",
    "GK20hpriydpu:421": " hā dhik hā dhik /",
    "GK20hpriydpu:422": " ete khalv apare parityajya kamalinīṃ nīlotpalavanāni samāpatanto nipuṇataraṃ bādhamānā āyāsayanti māṃ (uttarīyeṇa mukhaṃ pidhāya sabhayam)",
    "GK20hpriydpu:423": " halā Indīvarike paritrāyasva māṃ paritrāyasva mām /",
    "GK20hpriydpu:424": " ete khalu duṣṭamadhukarāḥ paribhaviṣyanti /]",
    "GK20hpriydpu:425": " vidūṣakaḥ - bho vaassa puṇṇā de maṇorahā /",
    "GK20hpriydpu:426": " jāva evva gabbhadāsīe sudā ṇa āacchadi dāva evva tumaṃ vi tuṇhīko bhavia uvasappa /",
    "GK20hpriydpu:427": " esā vi salilasaddasūideṇa paasaṃcāreṇa Indīvariā āacchadi tti jāṇia tumaṃ evva olambissadi /",
    "GK20hpriydpu:428": " [bho vayasya pūrṇās te manorathāḥ /",
    "GK20hpriydpu:429": " yāvad eva garbhadāsyāḥ sutā nāgacchati tāvad eva tvam api tūṣṇīko bhūtvopasarpa /",
    "GK20hpriydpu:430": " eṣāpi salilaśabdasūcitena padasaṃcāreṇendīvarikāgacchatīti jñātvā tvām evāvalambiṣyate /]",
    "GK20hpriydpu:431": " rājā - sādhu vayasya sādhu /",
    "GK20hpriydpu:432": " kālānurūpam upadiṣṭam /",
    "GK20hpriydpu:433": " (ity Āraṇyikāsamīpam upasarpati)",
    "GK20hpriydpu:434": " [p. 20]",
    "GK20hpriydpu:435": " Āraṇyikā - (padaśabdākarṇanaṃ nāṭayantī) Indīvarie /",
    "GK20hpriydpu:436": " lahu uvasappa lahu uvasappa /",
    "GK20hpriydpu:437": " āulīkida mhi duṭṭhamahuarehiṃ (rājānam avalambate) /",
    "GK20hpriydpu:438": " [Indīvarike laghūpasarpa laghūpasarpa /",
    "GK20hpriydpu:439": " akulīkṛtāsmi duṣṭamadhukaraiḥ /]",
    "GK20hpriydpu:440": " (rājā kaṇṭhe gṛhṇāti /",
    "GK20hpriydpu:441": " Āraṇyikottarīyaṃ mukhād apanīya rājānam apaśyantī bhramarāvalokanaṃ nāṭayati)",
    "GK20hpriydpu:442": " rājā - (svottarīyeṇa bhramarān nivārayan)",
    "GK20hpriydpu:443": " ayi visṛja viṣādaṃ bhīru bhṛṅgās tavaite",
    "GK20hpriydpu:444": " parimalarasalubdhā vaktrapadme patanti /",
    "GK20hpriydpu:445": " vikirasi yadi bhūyas trāsalolāyatākṣī",
    "GK20hpriydpu:446": " kuvalayavanalakṣmīṃ tat kutas tvāṃ tyajanti // HPri_2.8 //",
    "GK20hpriydpu:447": " Āraṇyikā - (rājānaṃ dṛṣṭvā sādhvasaṃ nāṭayantī)",
    "GK20hpriydpu:448": " kahaṃ ṇa esā Indīvariā /",
    "GK20hpriydpu:449": " (sabhayaṃ rājānaṃ tyaktvāpasarantī)",
    "GK20hpriydpu:450": " Indīvarie lahu āaccha lahu āaccha /",
    "GK20hpriydpu:451": " parittāehi māṃ /",
    "GK20hpriydpu:452": " [kathaṃ naiṣendīvarikā /",
    "GK20hpriydpu:453": " (sabhayaṃ rājānaṃ tyaktvāpasarantī) Indīvarike /",
    "GK20hpriydpu:454": " laghv āgaccha laghv āgaccha /",
    "GK20hpriydpu:455": " paritrāyasva mām /]",
    "GK20hpriydpu:456": " vidūṣakaḥ - hodi saalapuḍhavīparittāṇasamattheṇa Vaccharāeṇa parittāantī ceḍiṃ Indīvariaṃ akkandasi /",
    "GK20hpriydpu:457": " [bhavati sakalapṛthvīparitrāṇasamarthena Vatsarājena paritrāyamāṇā ceṭīm Indīvarikām ākrandasi /]",
    "GK20hpriydpu:458": " (rājā ayi visṛja ityādi punaḥ paṭhati)",
    "GK20hpriydpu:459": " Āraṇyikā - (rājānam avalokya saspṛhaṃ salajjaṃ cātmagatam)",
    "GK20hpriydpu:460": " aaṃ kkhu so mahārāo jassa ahaṃ tādeṇa diṇṇā /",
    "GK20hpriydpu:461": " ṭhāṇe kkhu tādassa pakkhavādo (ākulatāṃ nāṭayati) /",
    "GK20hpriydpu:462": " [ayaṃ khalu sa mahārājo yasyāhaṃ tātena dattā /",
    "GK20hpriydpu:463": " sthāne khalu tātasya pakṣapātaḥ /]",
    "GK20hpriydpu:464": " [p. 21]",
    "GK20hpriydpu:465": " ceṭī - āāsiā kkhu Āraṇṇiā duṭṭhamahuarehiṃ /",
    "GK20hpriydpu:466": " tā jāva uvasappia samassāsemi /",
    "GK20hpriydpu:467": " Āraṇṇie mā bhaāhi /",
    "GK20hpriydpu:468": " esā uvaada mhi /",
    "GK20hpriydpu:469": " [āyāsitā khalu Āraṇyikā duṣṭamadhukaraiḥ /",
    "GK20hpriydpu:470": " tad yāvad upasarpya samāśvāsayāmi /",
    "GK20hpriydpu:471": " Āraṇyike mā bibhihi /",
    "GK20hpriydpu:472": " eṣopagatāsmi /]",
    "GK20hpriydpu:473": " vidūṣakaḥ - bho osara osara /",
    "GK20hpriydpu:474": " esā kkhu Indīvarīā āadā /",
    "GK20hpriydpu:475": " edaṃ uttantaṃ pekkhia devīe ṇivedaissadi /",
    "GK20hpriydpu:476": " (aṅgulyā nirdiśya)",
    "GK20hpriydpu:477": " tā imaṃ evva kadalīgharaṃ pavisia muhuttaṃ ciṭṭamha /",
    "GK20hpriydpu:478": " [bhoḥ apasarāpasara /",
    "GK20hpriydpu:479": " eṣā khalv Indīvarikāgatā /",
    "GK20hpriydpu:480": " etaṃ vṛttāntaṃ prekṣya devyai nivedayiṣyati /",
    "GK20hpriydpu:481": " (aṅgulyā nirdiśya)",
    "GK20hpriydpu:482": " tad idam eva kadalīgṛhaṃ praviśya muhūrtaṃ tiṣṭhāvaḥ /]",
    "GK20hpriydpu:483": " (ubhau tathā kurutaḥ)",
    "GK20hpriydpu:484": " ceṭī -(upasṛtya kapolau spṛśantī)",
    "GK20hpriydpu:485": " hanje Āraṇṇie kamalasarisassa tuha vaaṇassa aaṃ doso jaṃ mahuarā evvaṃ avarajjhanti /",
    "GK20hpriydpu:486": " (haste gṛhītvā)",
    "GK20hpriydpu:487": " tā ehi gacchamha /",
    "GK20hpriydpu:488": " pariṇado diaho /",
    "GK20hpriydpu:489": " [hañje Āraṇyike /",
    "GK20hpriydpu:490": " kamalasadṛśasya tava vadanasyāhaṃ doṣo yan madhukarā evam aparādhyanti (haste gṛhītvā)",
    "GK20hpriydpu:491": " tad ehi gacchāvaḥ /",
    "GK20hpriydpu:492": " pariṇato divasaḥ /]",
    "GK20hpriydpu:493": " (gamanaṃ nāṭayataḥ)",
    "GK20hpriydpu:494": " Āraṇyikā - (kadalīgrhābhimukham avalokya)",
    "GK20hpriydpu:495": " hanje Indīvarie adisisiradāe salilassa ūrūtthambho via samuppaṇṇo /",
    "GK20hpriydpu:496": " tā saṇiaṃ saṇiaṃ gacchamha /",
    "GK20hpriydpu:497": " [hañje Indīvarike atiśiśiratayā salilasyorustambha iva samutpannaḥ /",
    "GK20hpriydpu:498": " tac chanaiḥ śanair gacchāvaḥ /]",
    "GK20hpriydpu:499": " ceṭī - taha / taha /",
    "GK20hpriydpu:500": " (iti niṣkrānte)",
    "GK20hpriydpu:501": " vidūṣakaḥ - bho ehi ṇikkamamha /",
    "GK20hpriydpu:502": " taṃ geṇhia esā dāsīe sudā Indīvariā gadā /",
    "GK20hpriydpu:503": " [bhoḥ ehi niṣkrāmāvaḥ /",
    "GK20hpriydpu:504": " tāṃ gṛhītvaiṣā dāsyāḥ sutendīvarikā gatā /]",
    "GK20hpriydpu:505": " rājā -(niḥśvasya)",
    "GK20hpriydpu:506": " kathaṃ gatā /",
    "GK20hpriydpu:507": " sakhe Vasantaka/",
    "GK20hpriydpu:508": " na khalv avighnam abhilaṣitam adhanyaiḥ prāpyate /",
    "GK20hpriydpu:509": " (vilokya) sakhe paśya paśya /",
    "GK20hpriydpu:510": " [p. 22]",
    "GK20hpriydpu:511": " ābaddhamukham apīdam kaṇṭakitaṃ kamalakānanaṃ tasyāḥ /",
    "GK20hpriydpu:512": " sukumārapāṇipallavasaṃsparśasukhaṃ kathayatīva // HPri_2.9 //",
    "GK20hpriydpu:513": " (niḥśvasya) sakhe /",
    "GK20hpriydpu:514": " ka idānīm upāyaḥ punas tāṃ draṣṭum /",
    "GK20hpriydpu:515": " vidūṣakaḥ - bho tume evva puttaliaṃ bhañjia dāṇiṃ rodisi /",
    "GK20hpriydpu:516": " ṇa maha kkhu bamhaṇassa vaaṇaṃ karesi /",
    "GK20hpriydpu:517": " [bhoḥ tvam eva puttalikāṃ bhaṅktvedānīṃ rodiṣi /",
    "GK20hpriydpu:518": " na mama khalu brāhmaṇasya vacanaṃ karoṣi /]",
    "GK20hpriydpu:519": " rājā - kiṃ mayā na kṛtam /",
    "GK20hpriydpu:520": " vidūṣakaḥ - taṃ dāṇiṃ visumaridaṃ /",
    "GK20hpriydpu:521": " jaha tuṇhīko bhavia uvasappetti mae bhaṇidaṃ /",
    "GK20hpriydpu:522": " adisaṃkaḍe jaṃ bhavaṃ pavisia aliapaṃḍiccaduvvidaddhadāe ai visija visādetti edehiṃ aṇṇehiṃ a kaḍuavaaṇehiṃ ṇibbhacchia (Kale : -ccia)",
    "GK20hpriydpu:523": " saṃpadaṃ kiṃ rodisi /",
    "GK20hpriydpu:524": " puṇo vi uvāaṃ pucchasi /",
    "GK20hpriydpu:525": " [tad idāniṃ vismṛtam /",
    "GK20hpriydpu:526": " yathā tuṣṇīko bhūtvopasarpeti mayā bhaṇitam /",
    "GK20hpriydpu:527": " atisaṃkaṭe yad bhavān praviśyālīkapāṇḍityadurvidagdhatayā ayi visṛja viṣādaṃ ity etair anyaiś ca kaṭuvacanair nirbhartsya sāṃprataṃ kiṃ rodiṣi",
    "GK20hpriydpu:528": " punar apy upāyaṃ pṛcchasi /]",
    "GK20hpriydpu:529": " rājā - kathaṃ samāśvāsanam api nirbhartsitam iti bhaṇitaṃ mūrkheṇa /",
    "GK20hpriydpu:530": " vidūṣakaḥ - jāṇidaṃ evva ko ettha mukkho tti /",
    "GK20hpriydpu:531": " tā kiṃ edeṇa /",
    "GK20hpriydpu:532": " atthamaāhilāsī bhaavaṃ sahassarassī /",
    "GK20hpriydpu:533": " tā ehi abbhantaraṃ evva pavisamha /",
    "GK20hpriydpu:534": " [jñātam eva ko 'tra mūrkha iti /",
    "GK20hpriydpu:535": " tat kim anena astamayābhilāṣī bhagavān sahasraraśmiḥ /",
    "GK20hpriydpu:536": " tad ehy abhyantaram eva praviśāvaḥ /]",
    "GK20hpriydpu:537": " rājā - (vilokya)",
    "GK20hpriydpu:538": " aye pariṇataprāyo divasaḥ /",
    "GK20hpriydpu:539": " ahaha /",
    "GK20hpriydpu:540": " saṃprati hi",
    "GK20hpriydpu:541": " hṛtvā padmavana dyutiṃ priyatameveyaṃ dinaśrīr gatā",
    "GK20hpriydpu:542": " rāgo 'smin mama cetasīva savitur bimbe 'dhikaṃ lakṣyate /",
    "GK20hpriydpu:543": " [p. 23]",
    "GK20hpriydpu:544": " cakrāhvo 'ham iva stithaḥ sahacarīṃ dhyāyan nalinyāṣ taṭe",
    "GK20hpriydpu:545": " saṃjātā sahasā mameva bhuvanasyāpy andhakārā diśaḥ // HPri_2.10 //",
    "GK20hpriydpu:546": " (iti niṣkrāntāḥ sarve /)",
    "GK20hpriydpu:547": " (iti dvitīyo 'ṅkaḥ) // *",
    "GK20hpriydpu:548": " tṛtīyo 'ṅkaḥ /",
    "GK20hpriydpu:549": " (tataḥ praviśati Manoramā /)",
    "GK20hpriydpu:550": " Manoramā - āṇatta mhi devīe Vāsavadattāe hanje Maṇorame jaṃ taṃ Saṃkiccāyaṇīe ajjauttassa",
    "GK20hpriydpu:551": " mama a uttantaṃ ṇāḍaovaṇibaddhaṃ tassa ṇaccidavvasesaṃ [p. 24] ajja tumhehiṃ komudīmahūsave ṇaccidavvaṃ ti /",
    "GK20hpriydpu:552": " hio kkhu Āraṇṇiāe piasahīe suṇṇahiaāe aṇṇahā evva ṇaccidaṃ /",
    "GK20hpriydpu:553": " ajja uṇa Vāsavadattābhūmiāe tāe jai taha karīadi tado avassaṃ devī kuppadi /",
    "GK20hpriydpu:554": " tā kahiṃ dāva tāṃ pekkhia uvālambhissaṃ /",
    "GK20hpriydpu:555": " (vilokya /",
    "GK20hpriydpu:556": " )esā Āraṇṇiā appaṇā evva kiṃ vi kiṃ vi mantaantī digghiātīle kadalīgharaaṃ pavisadi /",
    "GK20hpriydpu:557": " tā gummantariā bhavia suṇissaṃ dāva se vīsaddhajappidāṇiṃ /",
    "GK20hpriydpu:558": " [ājñaptāsmi devyā Vāsavadattayā hañje Manorame yaḥ sa Sāṅkṛtyāyany āryaputrasya mama",
    "GK20hpriydpu:559": " ca vṛttānto nāṭakopanibaddhas tasya nartitavyaśeṣam adya yuṣmābhiḥ kaumudīmahotsave nartitavyam iti /",
    "GK20hpriydpu:560": " hyaḥ khalv Āraṇyikayā priyasakhyā śūnyahṛdayayānyathaiva nartitam /",
    "GK20hpriydpu:561": " adya punar Vāsavadattābhūmikayā tayā yadi tathā kriyate tato 'vaśyaṃ devī kupyati /",
    "GK20hpriydpu:562": " tat kutra tāvat tāṃ prekṣyopālapsye /",
    "GK20hpriydpu:563": " (vilokya /",
    "GK20hpriydpu:564": " ) eṣāraṇyikātmanaiva kim api kim api mantrayamāṇā dīrghikātīre kadalīgṛhaṃ praviśati /",
    "GK20hpriydpu:565": " tad gulmāntaritā bhūtvā śroṣyāmi tāvad asyā viśrabdhajalpitāni /]",
    "GK20hpriydpu:566": " (tataḥ praviśaty āsanasthā kāmāvasthāṃ nāṭayanty Āraṇyikā /)",
    "GK20hpriydpu:567": " Āraṇyikā - (niḥśvasya /",
    "GK20hpriydpu:568": " ) hiaa dullahajaṇaṃ patthaanto tumaṃ kīsa maṃ dukkhidaṃ karesi /",
    "GK20hpriydpu:569": " [hṛdaya durlabhajanaṃ prārthayamānaṃ tvaṃ kasmān māṃ duḥkhitāṃ karoṣi /]",
    "GK20hpriydpu:570": " Manoramā - taṃ edaṃ edassa suṇṇahiaattaṇassa kāraṇaṃ /",
    "GK20hpriydpu:571": " kiṃ uṇa esā patthedi /",
    "GK20hpriydpu:572": " avahidā dāva suṇissaṃ /",
    "GK20hpriydpu:573": " [tad etad asyāḥ śūnyahṛdayatvasya kāraṇam /",
    "GK20hpriydpu:574": " kiṃ punar eṣā prārthayate /",
    "GK20hpriydpu:575": " avahitā tāvac chroṣyāmi /]",
    "GK20hpriydpu:576": " Āraṇyikā - (sāsram /",
    "GK20hpriydpu:577": " ) kahaṃ taha ṇāma sommadaṃsaṇo bhavia mahārāo evvaṃ saṃdāvedi maṃ /",
    "GK20hpriydpu:578": " acchariaṃ acchariam /",
    "GK20hpriydpu:579": " ahavā maha evva esā abhāaheadā /",
    "GK20hpriydpu:580": " ṇa uṇa mahārāassa doso /",
    "GK20hpriydpu:581": " [kathaṃ tathā nāma saumyadarśano bhūtvā mahārāja evaṃ saṃtāpayati mām /",
    "GK20hpriydpu:582": " āścaryam āścaryam /",
    "GK20hpriydpu:583": " (niḥśvasya /",
    "GK20hpriydpu:584": " ) athavā mamaivaiṣā 'bhāgadheyatā /",
    "GK20hpriydpu:585": " na punar mahārājasya doṣaḥ /]",
    "GK20hpriydpu:586": " Manoramā - (sabāṣpam /",
    "GK20hpriydpu:587": " ) kaham mahārāo evva se patthaṇijjo /",
    "GK20hpriydpu:588": " sāhu piasahī sāhu /",
    "GK20hpriydpu:589": " abhijāasariso de ahilāso /",
    "GK20hpriydpu:590": " [kathaṃ mahārāja evāsyāḥ prārthanīyaḥ /",
    "GK20hpriydpu:591": " sādhu priyasakhi sādhu /",
    "GK20hpriydpu:592": " ābhijātyasadṛśas te 'bhilāṣaḥ /]",
    "GK20hpriydpu:593": " Āraṇyikā - kassa dāva edaṃ uttantaṃ ṇivedia sajjhaveaṇaṃ via dukkhaṃ kāraissaṃ /",
    "GK20hpriydpu:594": " (vicintya /",
    "GK20hpriydpu:595": " ) ahavā atthi me hiaaṇivvisesa piasahī Manoramā /",
    "GK20hpriydpu:596": " tāe vi edaṃ lajjāe ṇa pāremi kahiduṃ /",
    "GK20hpriydpu:597": " savvahā maraṇaṃ vajjia kudo me hiaassa aṇṇa ṇivvudī /",
    "GK20hpriydpu:598": " [kasmai tāvad etaṃ vṛttāntaṃ nivedya sahyavedanam iva duḥkhaṃ kariṣyāmi /",
    "GK20hpriydpu:599": " (vicintya /",
    "GK20hpriydpu:600": " ) athavā asti me hṛdayanirviśeṣā priyasakhī Manoramā /",
    "GK20hpriydpu:601": " tasyā apy etal lajjayā na pārayāmi kathayitum /",
    "GK20hpriydpu:602": " sarvathā maraṇaṃ varjayitvā kuto me hṛdayasyānyā nirvṛtiḥ /]",
    "GK20hpriydpu:603": " [p. 25]",
    "GK20hpriydpu:604": " Manoramā - (sāsram /",
    "GK20hpriydpu:605": " ) haddhi haddhi /",
    "GK20hpriydpu:606": " adibhūmiṃ gado se tavassiṇīe aṇurāo /",
    "GK20hpriydpu:607": " tā kiṃ dāṇiṃ ettha karissaṃ [hā dhik hā dhik /",
    "GK20hpriydpu:608": " atibhūmiṃ gato 'syās tapasvinyā anurāgaḥ /",
    "GK20hpriydpu:609": " tat kim idānīm atra kariṣyāmi /]",
    "GK20hpriydpu:610": " Āraṇyikā - (sābhilāṣam /",
    "GK20hpriydpu:611": " ) aaṃ so uddeso jassiṃ mahuarehiṃ āāsijjantī olambia mahārāeṇa samassāsida mhi bhīru mā bhaāhi tti /",
    "GK20hpriydpu:612": " [ayaṃ sa uddeśo yasmin madhukarair āyāsyamānāvalambya mahārājena samāśvāsitāsmi bhiru mā bibhīhīti /]",
    "GK20hpriydpu:613": " Manoramā - (saharṣam /",
    "GK20hpriydpu:614": " ) kahaṃ esā vi diṭṭhā mahārāeṇa /",
    "GK20hpriydpu:615": " savvahā atthi se jīvidassa uvāo /",
    "GK20hpriydpu:616": " jāva uvasappia samassāsemi ṇaṃ /",
    "GK20hpriydpu:617": " (sahasopasṛtya /",
    "GK20hpriydpu:618": " ) juttaṃ ṇāma hiaassa vi lajjiduṃ /",
    "GK20hpriydpu:619": " [katham eṣāpi dṛṣṭā mahārājena /",
    "GK20hpriydpu:620": " sarvathāsty asyā jīvitasyopāyaḥ /",
    "GK20hpriydpu:621": " yāvad upasṛtya samāśvāsayāmy enām /",
    "GK20hpriydpu:622": " (sahasopasṛtya /",
    "GK20hpriydpu:623": " ) yuktaṃ nāma hṛdayasyāpi lajjitum /]",
    "GK20hpriydpu:624": " Āraṇyikā - (salajjam ātmagatam /",
    "GK20hpriydpu:625": " ) haddhi haddhi /",
    "GK20hpriydpu:626": " savvaṃ sudaṃ edāe /",
    "GK20hpriydpu:627": " tā ettha juttaṃ evva paāsaiduṃ /",
    "GK20hpriydpu:628": " (prakāśaṃ haste gṛhītvā /",
    "GK20hpriydpu:629": " ) piasahi mā kuppa mā kuppa /",
    "GK20hpriydpu:630": " lajjā evva ettha avarajjhadi /",
    "GK20hpriydpu:631": " [hā dhik hā dhik /",
    "GK20hpriydpu:632": " sarvaṃ śrutam etayā /",
    "GK20hpriydpu:633": " tad atra yuktam eva prakāśayitum /",
    "GK20hpriydpu:634": " (prakāśaṃ haste gṛhītvā /",
    "GK20hpriydpu:635": " ) priyasakhi mā kupya mā kupya /",
    "GK20hpriydpu:636": " lajjaivātrāparādhyati /]",
    "GK20hpriydpu:637": " Manoramā - (saharṣam /",
    "GK20hpriydpu:638": " ) sahi alaṃ saṃkāe /",
    "GK20hpriydpu:639": " edaṃ me āakkha /",
    "GK20hpriydpu:640": " saccaṃ evva tumaṃ mahārāeṇa diṭṭhā ṇa vetti /",
    "GK20hpriydpu:641": " [sakhi alaṃ śaṅkayā /",
    "GK20hpriydpu:642": " etan ma ācakṣva /",
    "GK20hpriydpu:643": " satyam eva tvaṃ mahārājena dṛṣṭā na veti /]",
    "GK20hpriydpu:644": " Āraṇyikā - (salajjam adhomukhī /",
    "GK20hpriydpu:645": " ) sudaṃ evva piasahīe savvaṃ /",
    "GK20hpriydpu:646": " [śrutam eva priyasakhyā sarvam /]",
    "GK20hpriydpu:647": " Manoramā - jai diṭṭhā mahārāeṇa tumaṃ tā alaṃ saṃtappideṇa /",
    "GK20hpriydpu:648": " so evva dāṇiṃ daṃsaṇovāapajjāulo bhavissadi /",
    "GK20hpriydpu:649": " [yadi dṛṣṭā mahārājena tvaṃ tad alaṃ saṃtāpitena /",
    "GK20hpriydpu:650": " sa evedānīṃ darśanopāyaparyākulo bhaviṣyati /]",
    "GK20hpriydpu:651": " [p. 26]",
    "GK20hpriydpu:652": " Āraṇyikā - ahaṃ sahīaṇo pakkhavādeṇa mantedi /",
    "GK20hpriydpu:653": " ai sahipakkhavādiṇi /",
    "GK20hpriydpu:654": " devīguṇaṇialaṇibaddhe kkhu tassiṃ jaṇe kudo edaṃ /",
    "GK20hpriydpu:655": " [ayaṃ sakhījanaḥ pakṣapātena mantrayate /",
    "GK20hpriydpu:656": " ayi sakhipakṣapātini /",
    "GK20hpriydpu:657": " devīguṇanigaḍanibaddhe khalu tasmiñ jane kuta etat /]",
    "GK20hpriydpu:658": " Manoramā - (vihasya /",
    "GK20hpriydpu:659": " ) halā apaṇḍide kamaliṇībaddhāṇurāo vi mahuaro māladīṃ pekkhia ahiṇavarasāssādalampaḍo kudo taṃ aṇāsādia ṭṭhidiṃ karedi /",
    "GK20hpriydpu:660": " [halā apaṇḍite kamalinībaddhānurāgo 'pi madhukaro mālatīṃ prekṣyābhinavarasāsvādalampaṭaḥ kutas tām anāsādya sthitiṃ karoti /]",
    "GK20hpriydpu:661": " Āraṇyikā - kiṃ ediṇa asaṃbhāvideṇa /",
    "GK20hpriydpu:662": " tā ehi /",
    "GK20hpriydpu:663": " ahiaṃ kkhu saradādaveṇa saṃtappāiṃ ajja vi ṇa me aṅgāiṃ saṃdāvaṃ muñcandi /",
    "GK20hpriydpu:664": " [kim etenāsaṃbhāvitena /",
    "GK20hpriydpu:665": " tad ehi /",
    "GK20hpriydpu:666": " adhikaṃ khalu śaradātapena saṃtaptāny adyāpi na me 'ṅgāni saṃtāpaṃ muñcanti /]",
    "GK20hpriydpu:667": " Manoramā - ai lajjālue ṇa juttam edāvatthaṃ gadāe vi de appā pacchādiduṃ /",
    "GK20hpriydpu:668": " [ayi lajjāluke na yuktam etad avasthāṃ gatayāpi ta ātmā pracchādayitum /]",
    "GK20hpriydpu:669": " (Āraṇyikā mukham avanamayati /)",
    "GK20hpriydpu:670": " Manoramā - ai avisambhasīle kiṃ dāṇiṃ pacchādesi /",
    "GK20hpriydpu:671": " ṇīsāsaṇihaviṇiggao diahaṃ ratiṃ vi tujjha aṇurāo aviradapaḍantakusumasarasaraṇivahapauttahuṃkārasaddo via ṇa bhaṇai /",
    "GK20hpriydpu:672": " (ātmagatam /",
    "GK20hpriydpu:673": " )ahavā ṇa hu aaṃ kālo uvālambhassa /",
    "GK20hpriydpu:674": " tā jāva ṇaliṇīpattāiṃ se hiae dāissaṃ /",
    "GK20hpriydpu:675": " (utthāya [p. 27] dīrghikāya nalinīpattrāṇi gṛhītvāraṇyikāyā hṛdaye dadatī /",
    "GK20hpriydpu:676": " )samassasadu sahī samassasadu sahī /",
    "GK20hpriydpu:677": " [ayi aviśrambhaśīle kim idānīṃ pracchādayasi /",
    "GK20hpriydpu:678": " niśvāsānibhavinirgato divasaṃ rātrim api tavānurāgo 'viratapatatkusumaśaraśaranivahapravṛttahuṅkāraśabda iva na bhaṇati /",
    "GK20hpriydpu:679": " (ātmagatam /",
    "GK20hpriydpu:680": " ) athavā na khalv ayaṃ kāla upālambhasya /",
    "GK20hpriydpu:681": " tad yāvan nalinīpatrāṇy asyā hṛdaye dāsyāmi /",
    "GK20hpriydpu:682": " (utthāya dīrghikāya nalinīpattrāṇi gṛhītvāraṇyikāyā hṛdaye dadatī /",
    "GK20hpriydpu:683": " ) samāśvasitu sakhī samāśvasitu sakhī /]",
    "GK20hpriydpu:684": " (tataḥ praviśati vidūṣakaḥ)",
    "GK20hpriydpu:685": " vidūṣakaḥ - adimahaṇto kkhu piavaassassa Āraṇṇiāe uvari aṇurāo /",
    "GK20hpriydpu:686": " jeṇa pariccattarāakajjo tāe evva daṃsaṇovāaṃ cintaanto appāṇaṃ viṇodei /",
    "GK20hpriydpu:687": " (vicintya) kahiṃ dāṇiṃ taṃ pekkhe /",
    "GK20hpriydpu:688": " ahavā tahiṃ evva dāva digghiāe aṇṇesāmi /",
    "GK20hpriydpu:689": " [atimahān khalu priyavayasyasyāraṇiyakāyā upary anurāgaḥ /",
    "GK20hpriydpu:690": " yena parityaktarājakāryas tasyā eva darśanopāyaṃ cintayann ātmānaṃ vinodayati /",
    "GK20hpriydpu:691": " (vicintya /",
    "GK20hpriydpu:692": " ) kutredānīṃ tāṃ prekṣe /",
    "GK20hpriydpu:693": " athavā tatraiva tāvad dīrghikāyām anviṣyāmi /",
    "GK20hpriydpu:694": " (parikrāmati /)]",
    "GK20hpriydpu:695": " Manoramā - (ākarṇya /",
    "GK20hpriydpu:696": " ) padasaddo via suṇīadi /",
    "GK20hpriydpu:697": " tā kadalīgummantaridā bhavia pekkhamha dāva ko eso tti /",
    "GK20hpriydpu:698": " [padaśabda iva śrūyate /",
    "GK20hpriydpu:699": " tat kadalīgulmāntarite bhūtvā prekṣāvahe tāvat ka eṣa iti /]",
    "GK20hpriydpu:700": " (ubhe tathā kṛtvā paśyataḥ /)",
    "GK20hpriydpu:701": " Āraṇyikā - kahaṃ so evva mahārāassa pasaparivaṭṭa (sic) bamhaṇo /",
    "GK20hpriydpu:702": " [kathaṃ sa eva mahārājasya pārśvaparivartī brāhmaṇaḥ /]",
    "GK20hpriydpu:703": " Manoramā - kahaṃ Vasantao evva /",
    "GK20hpriydpu:704": " avi ṇāma taha have /",
    "GK20hpriydpu:705": " [kathaṃ Vasantaka eva /",
    "GK20hpriydpu:706": " (saharṣam ātmagatam /",
    "GK20hpriydpu:707": " ) api nāma tathā bhavet /]",
    "GK20hpriydpu:708": " vidūṣakaḥ - (diśo 'valokya /",
    "GK20hpriydpu:709": " ) kiṃ dāṇiṃ Āraṇṇiā saccaṃ evva saṃvuttā /",
    "GK20hpriydpu:710": " [kim idānīm Āraṇyikā satyam eva saṃvṛttā /]",
    "GK20hpriydpu:711": " Manoramā - (sasmitam /",
    "GK20hpriydpu:712": " ) sahi rāavaasso kkhu bamhaṇo tumaṃ uddissia mantedi /",
    "GK20hpriydpu:713": " tā dāva avahidā suṇamha /",
    "GK20hpriydpu:714": " [sakhi rājavayasyaḥ khalu brāhmaṇas tvām uddiśya mantrayate /",
    "GK20hpriydpu:715": " tat tāvad avahite śṛṇuvaḥ /]",
    "GK20hpriydpu:716": " (Āraṇyikā saspṛhaṃ salajjaṃ ca śṛṇoti /)",
    "GK20hpriydpu:717": " vidūṣakaḥ - (sodvegam /",
    "GK20hpriydpu:718": " ) [p. 28] jadā dāva mae garumaaṇasaṃdāvaṇīsahasarīrassa piavaassassa vaaṇeṇa devīṇaṃ",
    "GK20hpriydpu:719": " VāsavadattāPadumāvadīṇaṃ aṇṇaṇam a devīṇaṃ bhavaṇāiṃ aṇṇesanteṇa ṇa sā diṭṭhā tadā",
    "GK20hpriydpu:720": " jahiṃ digghiāe diṭṭhā idaṃ vi dāva pekkhissaṃ ti āado mhi /",
    "GK20hpriydpu:721": " tā jāva iha vi ṇatthi /",
    "GK20hpriydpu:722": " kiṃ dāṇiṃ karissaṃ /",
    "GK20hpriydpu:723": " [yadā tāvan mayā gurumadanasaṃtāpaniḥsahaśarīrasya priyavayasyasya vacanena devyor",
    "GK20hpriydpu:724": " VāsavadattāPadmāvatyor anyāsāṃ ca devīnāṃ bhavanāny anviṣyatā na sā dṛṣṭā tadā yatra",
    "GK20hpriydpu:725": " dīrghikāyāṃ dṛṣṭedam api tāvat prekṣiṣya ity āgato 'smi /",
    "GK20hpriydpu:726": " tad yāvad ihāpi nāsti /",
    "GK20hpriydpu:727": " kim idānīṃ kariṣye /]",
    "GK20hpriydpu:728": " Manoramā -sudaṃ piasahīe /",
    "GK20hpriydpu:729": " [śrutaṃ priyasakhyā /]",
    "GK20hpriydpu:730": " vidūṣakaḥ - (vicintya /",
    "GK20hpriydpu:731": " ) ahavā bhaṇido evva ahaṃ vaasseṇa /",
    "GK20hpriydpu:732": " jai taṃ aṇṇesanto ṇa pekkhasi tā tado vi dāva digghiādo tāe karaalapparisadiuṇiasuhassīalāiṃ ṇaliṇīpattāiṃ geṇhia āaccha tti /",
    "GK20hpriydpu:733": " tā kahaṃ edāiṃ jāṇidavvāiṃ /",
    "GK20hpriydpu:734": " [athavā bhaṇita evāhaṃ vayasyena /",
    "GK20hpriydpu:735": " yadi tām anviṣyan na prekṣase tat tato 'pi tāvad dīrghikātas tasyāḥ karatalasparśadviguṇitasukhaśītalāni nalinīpatrāṇi gṛhītvāgaccheti /",
    "GK20hpriydpu:736": " tat katham etāni jñātavyāni /]",
    "GK20hpriydpu:737": " Manoramā - aaṃ me avasaro /",
    "GK20hpriydpu:738": " Vasantaa ehi /",
    "GK20hpriydpu:739": " ahaṃ de jāṇāvemi /",
    "GK20hpriydpu:740": " [ayaṃ mamāvasaraḥ /",
    "GK20hpriydpu:741": " (upasṛtya vidūṣakaṃ haste gṛhītvā /",
    "GK20hpriydpu:742": " ) Vasantaka ehi /",
    "GK20hpriydpu:743": " ahaṃ te jñāpayāmi /]",
    "GK20hpriydpu:744": " vidūṣakaḥ - (sabhayam /",
    "GK20hpriydpu:745": " ) kassa tumaṃ jāṇāvesi /",
    "GK20hpriydpu:746": " kiṃ devīe /",
    "GK20hpriydpu:747": " ṇa hu mae kiṃ vi mantidaṃ /",
    "GK20hpriydpu:748": " [kasya tvaṃ jñāpayāsi /",
    "GK20hpriydpu:749": " kiṃ devyāḥ /",
    "GK20hpriydpu:750": " na khalu mayā kim api mantritam /]",
    "GK20hpriydpu:751": " Manoramā - Vasantaa alaṃ saṃkāe /",
    "GK20hpriydpu:752": " jādisī Āraṇṇiāe kide attaṇo piavaassassa avatthā tue vaṇṇidā tado diuṇadarā bhaṭṭiṇo vi kide mama piasahīe avatthā /",
    "GK20hpriydpu:753": " tā pekkha pekkha /",
    "GK20hpriydpu:754": " (upasṛtya Āraṇyikāṃ darśayati /",
    "GK20hpriydpu:755": " ) [Vasantaka alaṃ śaṅkayā /",
    "GK20hpriydpu:756": " yādṛśy Āranyikāyāḥ kṛta ātmanaḥ priyavayasyasyāvasthā tvayā varṇitā tato dviguṇatarā bhartur api kṛte mama priyasakhyā avasthā /",
    "GK20hpriydpu:757": " tat paśya paśya /",
    "GK20hpriydpu:758": " (upasṛtya Āraṇyikāṃ darśayati /)]",
    "GK20hpriydpu:759": " [p. 29]",
    "GK20hpriydpu:760": " vidūṣakaḥ - (dṛṣṭvā saharṣam /",
    "GK20hpriydpu:761": " ) saphalo me parissamo /",
    "GK20hpriydpu:762": " sotthi hodīe /",
    "GK20hpriydpu:763": " [saphalo me pariśramaḥ /",
    "GK20hpriydpu:764": " svasti bhavatyai /]",
    "GK20hpriydpu:765": " (Āraṇyikā salajjaṃ kamalinīpattrāṇy apanīyottiṣṭhati /)",
    "GK20hpriydpu:766": " Manoramā - ajja Vasantaa tuha daṃsaṇena evva avagado piasahīe saṃdāvo jeṇa saaṃ evva ṇaliṇīpattāiṃ avaṇei /",
    "GK20hpriydpu:767": " tā aṇugaṇhādu ajjo imāiṃ /",
    "GK20hpriydpu:768": " [ārya Vasantaka /",
    "GK20hpriydpu:769": " tava darśanenaivāpagataḥ priyasakhyāḥ saṃtāpo yena svayam eva nalinīpatrāṇy apanayati /",
    "GK20hpriydpu:770": " tad anugṛhṇātv ārya imāni /]",
    "GK20hpriydpu:771": " Āraṇyikā - (sāvegam /",
    "GK20hpriydpu:772": " ) ai parihāsasīle /",
    "GK20hpriydpu:773": " kīsa maṃ lajjāvesi /",
    "GK20hpriydpu:774": " (kiṃcit parāṅmukhītiṣṭhati /",
    "GK20hpriydpu:775": " ) [ayi parihāsaśīle /",
    "GK20hpriydpu:776": " kasmān māṃ lajjayasi /",
    "GK20hpriydpu:777": " (kiṃcit parāṅmukhī tiṣṭhati /)]",
    "GK20hpriydpu:778": " vidūṣakaḥ - (saviṣādam /",
    "GK20hpriydpu:779": " ) ciṭṭhaṃdu dāva ṇaliṇīpattāiṃ /",
    "GK20hpriydpu:780": " adilajjāluā de piasahī /",
    "GK20hpriydpu:781": " tā kahaṃ edāṇaṃ samāamo bhavissadi /",
    "GK20hpriydpu:782": " [tiṣṭhantu tāvan nalinīpattrāṇi /",
    "GK20hpriydpu:783": " ati(lajjālukā te priyasakhī /",
    "GK20hpriydpu:784": " tat katham etayoḥ samāgamo bhaviṣyati /]",
    "GK20hpriydpu:785": " Manoramā - (kṣaṇaṃ vicintya saharṣam /",
    "GK20hpriydpu:786": " ) Vasantaa evvaṃ via /",
    "GK20hpriydpu:787": " (karṇe kathayati /",
    "GK20hpriydpu:788": " ) [Vasantaka evam iva /]",
    "GK20hpriydpu:789": " vidūṣakaḥ - sāhu piasahi sāhu /",
    "GK20hpriydpu:790": " (apavārya /",
    "GK20hpriydpu:791": " ) jāva evva tumhe ṇevacchaggahaṇaṃ karettha dāva evva ahaṃ vi vaassaṃ geṇhia āacchāmi /",
    "GK20hpriydpu:792": " [sādhu priyasakhi sādhu /",
    "GK20hpriydpu:793": " (apavārya /",
    "GK20hpriydpu:794": " ) yāvad eva yuvāṃ nepathyagrahaṇaṃ kuruthas tāvad evāham api vayasyaṃ gṛhītvāgacchāmi /]",
    "GK20hpriydpu:795": " (iti niṣkrāntaḥ /)",
    "GK20hpriydpu:796": " Manoramā - adikovaṇe /",
    "GK20hpriydpu:797": " uṭṭhehi uṭṭhehi /",
    "GK20hpriydpu:798": " ṇaccidavvaṃ amhehiṃ tassa evva ṇāḍaassa ṇaccidasesaṃ /",
    "GK20hpriydpu:799": " tā ehi /",
    "GK20hpriydpu:800": " pekkhāgharaṃ evva gacchamha /",
    "GK20hpriydpu:801": " (parikramyāvalokya /",
    "GK20hpriydpu:802": " ) idaṃ pekkhāgāraṃ /",
    "GK20hpriydpu:803": " jāva ehi pavisamha /",
    "GK20hpriydpu:804": " sāhu sāhu /",
    "GK20hpriydpu:805": " savvaṃ sajjīkidaṃ /",
    "GK20hpriydpu:806": " devīe āantavvaṃ /",
    "GK20hpriydpu:807": " [atikopane uttiṣṭhottiṣṭha /",
    "GK20hpriydpu:808": " nartitavyam asmābhis tasyaiva naṭakasya nartitaśeṣam /",
    "GK20hpriydpu:809": " tad ehi /",
    "GK20hpriydpu:810": " prekṣāgṛham eva gacchāvaḥ /",
    "GK20hpriydpu:811": " (parikramyāvalokya /",
    "GK20hpriydpu:812": " ) idaṃ prekṣāgāram /",
    "GK20hpriydpu:813": " yāvad ehi praviśāvaḥ /",
    "GK20hpriydpu:814": " (praviṣṭakenāvalokya /",
    "GK20hpriydpu:815": " ) sādhu sādhu sarvaṃ sajjīkṛtam /",
    "GK20hpriydpu:816": " devyāgantavyam /",
    "GK20hpriydpu:817": " (tataḥ praviśati devī Sāṅkṛtyāyanī vibhavataś ca parivāraḥ /)",
    "GK20hpriydpu:818": " [p. 30]",
    "GK20hpriydpu:819": " Vāsavadattā - bhavaadi aho de kavittaṇaṃ /",
    "GK20hpriydpu:820": " jeṇa edaṃ gūḍhauttantaṃ ṇāḍaovaṇibaddhaṃ sāṇubhavaṃ vi amhāṇaṃ ajjauttacaridaṃ adiṭṭhapuvvaṃ via disantaṃ ahiaaraṃ kodūhalaṃ vaḍḍhaadi /",
    "GK20hpriydpu:821": " [bhagavati aho te kavitvam /",
    "GK20hpriydpu:822": " yenaitad gūḍhavṛttāntaṃ nāṭakopanibaddhaṃ sānubhavam apy asmākam āryaputracaritam adṛṣṭapūrvam iva dṛśyamānam adhikataraṃ kautūhalaṃ vardhayati",
    "GK20hpriydpu:823": " Sāṅkṛtyāyanī - āyuṣmati āśrayaguṇa evāyam īdṛśo yad asāram api kāvyam avaśyam eva śṛṇvatāṃ śravaṇasukham utpādayati / paśya /",
    "GK20hpriydpu:824": " prāyo yat kiṃ cid api prāpnoty utkarṣam āśrayān mahataḥ /",
    "GK20hpriydpu:825": " mattebhakumbhataṭagatam eti hi śṛṅgāratām bhasma // HPri_3.1 //",
    "GK20hpriydpu:826": " Vāsavadattā -(sasmitam)",
    "GK20hpriydpu:827": " bhaavadi savvassa vallaho jāmādo hodi tti jāṇiadi evva edaṃ /",
    "GK20hpriydpu:828": " tā kiṃ ediṇā kahāṇubandheṇa /",
    "GK20hpriydpu:829": " varaṃ taṃ evva ṇaccidavvaṃ daṭṭhuṃ /",
    "GK20hpriydpu:830": " [bhagavati sarvasya vallabho jāmātā bhaktīti jñāyata evaitat /",
    "GK20hpriydpu:831": " tat kim etena kathānubandhena /",
    "GK20hpriydpu:832": " varaṃ tad eva nartitavyaṃ draṣṭum /]",
    "GK20hpriydpu:833": " Sāṅkṛtyāyanī - evam /",
    "GK20hpriydpu:834": " Indīvarike prekṣāgṛham ādeśaya /",
    "GK20hpriydpu:835": " ceṭī - edu edu bhaṭṭiṇī /",
    "GK20hpriydpu:836": " [etu etu bhaṭṭinī /]",
    "GK20hpriydpu:837": " (sarvāḥ parikrāmanti /)",
    "GK20hpriydpu:838": " Sāṅkṛtyāyanī - (vilokya /",
    "GK20hpriydpu:839": " ) aho prekṣaṇīyatā prekṣāgṛhasya /",
    "GK20hpriydpu:840": " ābhāti ratnaśataśobhitaśātakumbha-",
    "GK20hpriydpu:841": " stambhāvasaktapṛthumauktikadāmaramyam /",
    "GK20hpriydpu:842": " adhyāsitaṃ yuvatibhir vijitāpsarobhiḥ",
    "GK20hpriydpu:843": " prekṣāgṛhaṃ suravimānasamānam etat // HPri_3.2 //",
    "GK20hpriydpu:844": " [p. 31]",
    "GK20hpriydpu:845": " Manoramāraṇyake -(upasṛtya /",
    "GK20hpriydpu:846": " ) jedu jedu bhaṭṭiṇī /",
    "GK20hpriydpu:847": " [jayatu jayatu bhaṭṭinī /]",
    "GK20hpriydpu:848": " Vāsavadattā -Maṇorame adikkandā khu saṃjjhā /",
    "GK20hpriydpu:849": " tā gacchaha /",
    "GK20hpriydpu:850": " lahu gaṇhaha ṇevacchaṃ /",
    "GK20hpriydpu:851": " [Manorame atikrāntā khalu saṃdhyā /",
    "GK20hpriydpu:852": " tad gacchatam /",
    "GK20hpriydpu:853": " laghu gṛhṇītaṃ nepathyam /]",
    "GK20hpriydpu:854": " ubhe - jaṃ devī āṇavedi /",
    "GK20hpriydpu:855": " [yad devy ājñāpayati /]",
    "GK20hpriydpu:856": " (iti prasthite /)",
    "GK20hpriydpu:857": " Vāsavadattā - Āraṇṇie edehiṃ evva madangapiṇaddhehiṃ ābharaṇehiṃ ṇevacchabhūmiṃ gadua appāṇaaṃ pasāhehi /",
    "GK20hpriydpu:858": " (ābharaṇāny aṅgād avatārya Āraṇyikāyāḥ samarpayati)",
    "GK20hpriydpu:859": " Maṇorame tumaṃ vi Ṇalagiriggahaṇaparituṭṭheṇa tādeṇa ajjauttassa diṇṇāiṃ ābharaṇāiṃ Indīvariāsaāsādo geṇhia ṇevacchabhūmiaṃ gadua appāṇaṃ maṇḍehi jeṇa susadisī dīsasi mahārāassa /",
    "GK20hpriydpu:860": " [Āraṇyike etair eva madaṅgapinaddhair ābharaṇair nepathyabhūmiṃ gatvātmānaṃ prasādhya /",
    "GK20hpriydpu:861": " (ābharaṇāny aṅgād avatārya Āraṇyikāyāḥ samarpayati)",
    "GK20hpriydpu:862": " Manorame tvam api Nalagirigrahaṇaparituṣṭena tātenāryaputrasya dattāny ābharaṇānīndīvarikāsakāśād gṛhītvā nepathyabhūmiṃ gatvātmānaṃ maṇḍaya yena susadṛśī dṛśyase mahārājasya /]",
    "GK20hpriydpu:863": " (Manoramā Indīvarikāsakāśād ābharaṇāni gṛhītvā sahāraṇyakayā niṣkrāntā /)",
    "GK20hpriydpu:864": " Indīvarikā - edaṃ āsaṇaṃ /",
    "GK20hpriydpu:865": " uvavisadu bhaṭṭiṇī /",
    "GK20hpriydpu:866": " [idam āsanam /",
    "GK20hpriydpu:867": " upaviśatu bhaṭṭiṇī /]",
    "GK20hpriydpu:868": " Vāsavadattā -(āsanaṃ nirdiśya /",
    "GK20hpriydpu:869": " ) uvavisadu bhaavadī /",
    "GK20hpriydpu:870": " [upaviśatu bhagavatī /]",
    "GK20hpriydpu:871": " (ubhe upaviśataḥ /)",
    "GK20hpriydpu:872": " (tataḥ praviśati gṛhītanepathyaḥ kañcukī /)",
    "GK20hpriydpu:873": " kañcukī -",
    "GK20hpriydpu:874": " antaḥpurāṇāṃ vihitavyavasthaḥ",
    "GK20hpriydpu:875": " pade pade 'haṃ skhalitāni rakṣan /",
    "GK20hpriydpu:876": " [p. 32]",
    "GK20hpriydpu:877": " jarāturaḥ samprati daṇḍanītyā",
    "GK20hpriydpu:878": " sarvaṃ nṛpasyānukaromi vṛttam // HPri_3.3 //",
    "GK20hpriydpu:879": " bhoḥ ājñāpito 'smi vimānitāśeṣaśatrusainyena yathārthanāmnā Mahāsenena samādiśyatām antaḥpureṣu yathā - śvo vayam Udayanotsavam anubhavāmaḥ",
    "GK20hpriydpu:880": " ato yuṣmābhir utsavānurūpaveṣojjvalena parijanena saha Manmathodyānaṃ gantavyam iti /",
    "GK20hpriydpu:881": " Sāṅkṛtyāyanī - (kañcukinaṃ nirdiśya /",
    "GK20hpriydpu:882": " ) rājaputri pravṛttā prekṣā / dṛśyatām /",
    "GK20hpriydpu:883": " kañcukī - tad etad ādeṣṭavyam parijanena saha gantavyam iti /",
    "GK20hpriydpu:884": " na gṛhītanepathyeneti / kutaḥ /",
    "GK20hpriydpu:885": " pādair nūpuribhir nitambaphalakaiḥ śiñjānakāñcīguṇair",
    "GK20hpriydpu:886": " hārāpāditakāntibhiḥ stanataṭaiḥ keyūribhir bāhubhiḥ /",
    "GK20hpriydpu:887": " karṇaiḥ kuṇḍalibhiḥ karaiḥ savalayaiḥ sasvastikair mūrdhajair",
    "GK20hpriydpu:888": " devīnāṃ paricārikāparijano 'py eteṣu saṃdṛśyate // HPri_3.4 //",
    "GK20hpriydpu:889": " na khalu kiṃcid atrāpūrvam anuṣṭheyam /",
    "GK20hpriydpu:890": " kevalaṃ svāmyādeśa iti matvāhaṃ samādiṣṭas tad ājñāśeṣaṃ rājaputryai nivedayāmi /",
    "GK20hpriydpu:891": " (parikramyāvalokya ca /",
    "GK20hpriydpu:892": " ) iyaṃ [p. 33] sā Vāsavadattā vīṇāhastayā Kāñcanamālayānugamyamānā gandharvaśālām praviṣṭā /",
    "GK20hpriydpu:893": " yāvad asyāḥ kathayāmi /",
    "GK20hpriydpu:894": " (parikrāmati /)",
    "GK20hpriydpu:895": " (tataḥ praviśati gṛhītaVāsavadattānepathyāsanasthāraṇyikā",
    "GK20hpriydpu:896": " vīṇāhastā Kāñcanamālā ca /)",
    "GK20hpriydpu:897": " Āraṇyikā - halā Kancaṇamāle kīsa uṇa cirāadi ajja vi vīṇāārio /",
    "GK20hpriydpu:898": " [halā Kāñcanamāle kasmāt punaś cirayaty adyāpi vīṇācāryaḥ /]",
    "GK20hpriydpu:899": " Kāñcanamālā - bhaṭṭidārie diṭṭho deṇa ekko ummatto /",
    "GK20hpriydpu:900": " tassa vaaṇaṃ suṇia citteṇa bhāvido ohasanto ciṭṭhai /",
    "GK20hpriydpu:901": " [bhartṛdārike dṛṣṭas tenaika unmattaḥ /",
    "GK20hpriydpu:902": " tasya vacanaṃ śrutvā citreṇa bhavito 'pahasaṃs tiṣṭhati /]",
    "GK20hpriydpu:903": " Āraṇyikā - (sahastatālaṃ vihasya /",
    "GK20hpriydpu:904": " ) hanje suṭṭhu edaṃ pucchadi /",
    "GK20hpriydpu:905": " sarisā sarise ranjanti tti duve ettha ummattā /",
    "GK20hpriydpu:906": " [hañje suṣṭhv etaṃ pṛcchati /",
    "GK20hpriydpu:907": " sadṛśāḥ sadṛśe rajanta iti dvāv atronmattau /]",
    "GK20hpriydpu:908": " Sāṅkṛtyāyanī - rājaputryāḥ sadṛśam ākāram paśyāmy asyās tādṛśenākāreṇāvaśyaṃ tvadīyāṃ bhūmikāṃ saṃbhāvayiṣyati /",
    "GK20hpriydpu:909": " kañcukī - (upasṛtya)",
    "GK20hpriydpu:910": " rājaputri devas tvām ājñāpayati /",
    "GK20hpriydpu:911": " śvo 'vaśyam asmābhir vīṇāṃ vādayantī śrotavyā /",
    "GK20hpriydpu:912": " tat tvayā navatantrīsajjayā Ghoṣavatyā stheyam iti /",
    "GK20hpriydpu:913": " Āraṇyikā - ayya jai evvaṃ lahu vīṇāāriaṃ visajjehi /",
    "GK20hpriydpu:914": " [ārya yady evaṃ laghu vīṇācāryaṃ visarjaya /]",
    "GK20hpriydpu:915": " kañcukī - eṣa Vatsarājaṃ preṣayāmi /",
    "GK20hpriydpu:916": " (iti niṣkrāntaḥ /)",
    "GK20hpriydpu:917": " Āraṇyikā - Kancaṇamāle uvaṇehi me Ghosavadīṃ jāva se taṃtīo parikkhemi /",
    "GK20hpriydpu:918": " [Kāñcanamāle upanaya me Ghoṣavatīṃ yāvad asyās tantrīḥ parīkṣe /]",
    "GK20hpriydpu:919": " (Kāñcanamālā vīṇām arpayati /",
    "GK20hpriydpu:920": " Āraṇyikotsaṅge vīṇāṃ kṛtvā sārayati /)",
    "GK20hpriydpu:921": " (tataḥ praviśati gṛhītaVatsarājanepathyā Manoramā /)",
    "GK20hpriydpu:922": " [p. 34]",
    "GK20hpriydpu:923": " Manoramā - (svagatam /",
    "GK20hpriydpu:924": " ) ciraadi kkhu mahārāo kiṃ ṇa kahidaṃ Vasantaeṇa /",
    "GK20hpriydpu:925": " ahavā devīe bhāadi /",
    "GK20hpriydpu:926": " jai dāṇiṃ āacche tado ramaṇijjaṃ have /",
    "GK20hpriydpu:927": " [cirayati khalu mahārājaḥ /",
    "GK20hpriydpu:928": " kiṃ na kathitaṃ Vasantakena /",
    "GK20hpriydpu:929": " athavā devyā bibheti /",
    "GK20hpriydpu:930": " yadīdānīm āgacchet tato ramanīyaṃ bhavet /]",
    "GK20hpriydpu:931": " (tataḥ praviśati rājāvaguṇṭhitaśarīro vidūṣakaś ca /)",
    "GK20hpriydpu:932": " rājā -",
    "GK20hpriydpu:933": " saṃtāpam prathamaṃ tathā na kurute śītāṃśur adyaiva me",
    "GK20hpriydpu:934": " niśvāsā glapayanty ajasram adhunaivoṣṇās tathā nādharam /",
    "GK20hpriydpu:935": " saṃpraty eva mano na śūnyam alasāny aṅgāni no pūrvavad",
    "GK20hpriydpu:936": " duḥkhaṃ yāti manoratheṣu tanutāṃ saṃcintyamāneṣv api // HPri_3.5 //",
    "GK20hpriydpu:937": " vayasya satyam evoktam Manoramayā /",
    "GK20hpriydpu:938": " yathaiṣā mama priyasakhī mahārājasya devyā darśanapathād api rakṣyate tad ayaṃ samāgamopāyaḥ /",
    "GK20hpriydpu:939": " adya rātrāv asmābhir Udayanacaritaṃ nāma nāṭakaṃ devyāḥ purato nartitavyam /",
    "GK20hpriydpu:940": " tatra Āraṇyikā Vāsavadattā bhaviṣyati /",
    "GK20hpriydpu:941": " aham api Vatsarājaḥ /",
    "GK20hpriydpu:942": " tac caritenaiva sarvaṃ śikṣitavyam /",
    "GK20hpriydpu:943": " tad āgatya svayam eva svāṃ bhūmikāṃ kurvāṇaḥ samāgamotsavam anubhavatv iti /",
    "GK20hpriydpu:944": " vidūṣakaḥ - jai maṃ ṇa pattiāasi esā Maṇoramā tuha vesaṃ dhāraantī ciṭṭhai /",
    "GK20hpriydpu:945": " tā uvasappia saaṃ evva puccha /",
    "GK20hpriydpu:946": " [yadi māṃ na pratyāyayasy eṣā Manoramā tava veṣaṃ dhārayantī tiṣṭhati /",
    "GK20hpriydpu:947": " tad upasṛtya svayam eva pṛccha /]",
    "GK20hpriydpu:948": " rājā - (Manoramām upasṛtya /",
    "GK20hpriydpu:949": " ) Manorame satyam idaṃ yad Vasantako 'bhidhatte /",
    "GK20hpriydpu:950": " Manoramā - bhaṭṭā saccaṃ evva /",
    "GK20hpriydpu:951": " maṇḍaa edehiṃ ābharaṇehiṃ appāṇaaṃ /",
    "GK20hpriydpu:952": " [bhartaḥ satyam eva /",
    "GK20hpriydpu:953": " maṇḍayaitair ābharaṇair ātmānam /]",
    "GK20hpriydpu:954": " (ity ābharaṇāny aṅgād avatārya rājñe samarpayati /)",
    "GK20hpriydpu:955": " (rājā paridadhāti /)",
    "GK20hpriydpu:956": " [p. 35]",
    "GK20hpriydpu:957": " vidūṣakaḥ - ede kkhu rāāṇo dāsīe vi evvaṃ ṇaccāvianti /",
    "GK20hpriydpu:958": " aho kajjassa garuadā /",
    "GK20hpriydpu:959": " [ete khalu rājāno dāsyāpi evaṃ nartyante /",
    "GK20hpriydpu:960": " aho kāryasya gurutā /]",
    "GK20hpriydpu:961": " rājā - (vihasya /",
    "GK20hpriydpu:962": " ) mūrkha naiṣa kālaḥ parihāsasya /",
    "GK20hpriydpu:963": " nibhṛtena citraśālām praviśya Manoramayā sahāsmannṛttam paśyatā sthīyatām /",
    "GK20hpriydpu:964": " (ubhau tathā kurutaḥ /)",
    "GK20hpriydpu:965": " Āraṇyikā - Kancaṇamāle ciṭṭhadu vīṇā /",
    "GK20hpriydpu:966": " puccchissaṃ dāva kiṃ vi /",
    "GK20hpriydpu:967": " [Kāñcanamāle tiṣṭhatu vīṇā /",
    "GK20hpriydpu:968": " prakṣyāmi tāvat kim api /]",
    "GK20hpriydpu:969": " rājā - śṛṇomi tāvat katamo 'yam uddeśo vartate /",
    "GK20hpriydpu:970": " (ity avahitaḥ śṛṇoti /)",
    "GK20hpriydpu:971": " Kāñcanamālā - pucchadu bhaṭṭidāriā /",
    "GK20hpriydpu:972": " [pṛcchatu bhartṛdārikā /]",
    "GK20hpriydpu:973": " Āraṇyikā - saccaṃ evva tādo mantedi evvaṃ jahā jai vīṇaṃ vādaanto avaharedi maṃ Vaccharāo avassaṃ bandhaṇādo muncemi tti /",
    "GK20hpriydpu:974": " [satyam eva tāto mantrayate evaṃ yathā - yadi vīṇāṃ vādayann apaharati māṃ Vatsarājo 'vaśyaṃ bandhanān muñcāmīti /]",
    "GK20hpriydpu:975": " rājā -(praviśya paṭākṣepeṇa saharṣaṃ vastrānte grathitam badhnāti /",
    "GK20hpriydpu:976": " ) evam etat /",
    "GK20hpriydpu:977": " kaḥ saṃdehaḥ /",
    "GK20hpriydpu:978": " saparijanaṃ Pradyotaṃ vismayam upanīya vādayan vīṇām /",
    "GK20hpriydpu:979": " Vāsavadattām apaharāmi na cirād eveti paśyāmy // HPri_3.6 //",
    "GK20hpriydpu:980": " yataḥ susaṃvihitaṃ sarvaṃ Yaugandharāyaṇena /",
    "GK20hpriydpu:981": " Vāsavadattā -(sahasotthāya /",
    "GK20hpriydpu:982": " ) jedu jedu accautto /",
    "GK20hpriydpu:983": " [jayatu jayatv āryaputraḥ /]",
    "GK20hpriydpu:984": " rājā - (svagatam /",
    "GK20hpriydpu:985": " ) kathaṃ pratyabhijñāto 'smi devyā /",
    "GK20hpriydpu:986": " Sāṅkṛtyāyanī - (sasmitam /",
    "GK20hpriydpu:987": " ) rājaputri alam alaṃ saṃbhrameṇa /",
    "GK20hpriydpu:988": " prekṣaṇīyakam etat /",
    "GK20hpriydpu:989": " [p. 36]",
    "GK20hpriydpu:990": " rājā - (ātmagataṃ saharṣam)",
    "GK20hpriydpu:991": " idānīm ucchvāsito 'smi /",
    "GK20hpriydpu:992": " Vāsavadattā -(savilakṣasmitam upaviśya /",
    "GK20hpriydpu:993": " ) kahaṃ Maṇoramā esā /",
    "GK20hpriydpu:994": " mae uṇa jāṇidaṃ ajjautto eso tti /",
    "GK20hpriydpu:995": " sāhu Maṇorame sāhu /",
    "GK20hpriydpu:996": " sohaṇaṃ ṇaccidaṃ /",
    "GK20hpriydpu:997": " [kathaṃ Manoramaiṣā /",
    "GK20hpriydpu:998": " mayā punar jñātam āryaputra eṣa iti /",
    "GK20hpriydpu:999": " sādhu Manorame sādhu /",
    "GK20hpriydpu:1000": " śobhanaṃ nartitam /]",
    "GK20hpriydpu:1001": " Sāṅkṛtyāyanī - rājaputri sthāna eva kṛtā bhrāntis te Manoramayā / paśya /",
    "GK20hpriydpu:1002": " rūpaṃ tan nayanotsavāspadam idaṃ veṣaḥ sa evojjvalaḥ",
    "GK20hpriydpu:1003": " sā mattadviradocitā gatir iyaṃ tat sattvam atyūrjitam /",
    "GK20hpriydpu:1004": " līlā saiva sa eva sāndrajaladahrādānukārī svaraḥ",
    "GK20hpriydpu:1005": " sākṣād darśita eṣa naḥ kuśalayā Vatseśa evānayā // HPri_3.7 //",
    "GK20hpriydpu:1006": " Vāsavadattā -hanje Indīvarie /",
    "GK20hpriydpu:1007": " baddheṇa ajjautteṇa ahaṃ vīṇaṃ sikkhāvidā /",
    "GK20hpriydpu:1008": " tā se karehi ṇīluppaladāmaeṇa ṇialaṇam /",
    "GK20hpriydpu:1009": " [hañje Indīvarike baddhenāryaputreṇāhaṃ vīṇāṃ śikṣitā /",
    "GK20hpriydpu:1010": " tad asya kuru nīlotpaladāmakena nigaḍanam /]",
    "GK20hpriydpu:1011": " (śiraso 'panīya nīlotpaladāmārpayati /)",
    "GK20hpriydpu:1012": " (Indīvarikā tathā kṛtvā punas tatraivopaviśati /)",
    "GK20hpriydpu:1013": " Āraṇyikā - Kancaṇamāle kahehi kahehi /",
    "GK20hpriydpu:1014": " ṇaṃ saccaṃ evva mantedi tādo jai vīṇaṃ vādaanto avaharedi maṃ Vaccharāo tado avassaṃ bandhaṇādo muñcemi tti /",
    "GK20hpriydpu:1015": " [Kāñcanamāle kathaya kathaya /",
    "GK20hpriydpu:1016": " nanu satyam eva mantrayate tāto yadi vīṇāṃ vādayat apaharati māṃ Vatsarājas tato 'vaśyaṃ bandhanān muñcāmīti /]",
    "GK20hpriydpu:1017": " Kāñcanamālā - bhaṭṭhidārie saccaṃ /",
    "GK20hpriydpu:1018": " taha karehi jaha Vaccharāassa avassaṃ bahumadā hosi /",
    "GK20hpriydpu:1019": " [bhartṛdārike satyam /",
    "GK20hpriydpu:1020": " tathā kuru yathā Vatsa(rājasyāvaśyaṃ bahumatā bhavasi /]",
    "GK20hpriydpu:1021": " [p. 37]",
    "GK20hpriydpu:1022": " rājā - niṣpāditam eva Kāñcanamālayā yat tad āsmābhir abhilaṣitam /",
    "GK20hpriydpu:1023": " Āraṇyikā - jai evvaṃ tā ādareṇa vādaissaṃ /",
    "GK20hpriydpu:1024": " [yady evaṃ tad ādareṇa vādayiṣyāmi /",
    "GK20hpriydpu:1025": " ] (gāyantīvādayati)",
    "GK20hpriydpu:1026": " ghaṇabandhaṇasaṃruddhaṃ gaaṇaṃ daṭṭhūṇa māṇasaṃ eduṃ /",
    "GK20hpriydpu:1027": " ahilasai rāahaṃso daiaṃ gheūṇa appaṇo vasaiṃ // HPri_3.8 //",
    "GK20hpriydpu:1028": " [ghanabandhanasaṃruddhaṃ gaganaṃ dṛṣṭvā mānasam etum /",
    "GK20hpriydpu:1029": " abhilaṣati rājahaṃso dayitāṃ gṛhītvātmano vasatim // HPri_3.8 //]",
    "GK20hpriydpu:1030": " (vidūṣako nidrāṃ nāṭayati /)",
    "GK20hpriydpu:1031": " Manoramā - (hastena cālayantī /",
    "GK20hpriydpu:1032": " ) Vasantaa pekkha pekkha piasahī me ṇaccai /",
    "GK20hpriydpu:1033": " [Vasantaka paśya paśya /",
    "GK20hpriydpu:1034": " priyasakhī me nṛtyati /]",
    "GK20hpriydpu:1035": " vidūṣakaḥ - (saroṣam /",
    "GK20hpriydpu:1036": " ) dāsīe sude tumaṃ vi ṇa desi suviduṃ /",
    "GK20hpriydpu:1037": " jadappahudi piavaasseṇa Āraṇṇiā diṭṭhā tadappahudi teṇa saha mae rattiṃdivaṃ ṇiddā ṇa diṭṭhā /",
    "GK20hpriydpu:1038": " tā aṇṇado ṇikkamia suvissaṃ /",
    "GK20hpriydpu:1039": " [dāsyāḥ sute tvam api na dadāsi svaptum /",
    "GK20hpriydpu:1040": " yadāprabhṛti priyavayasyenāraṇyikā dṛṣṭā tadāprabhṛti tena saha mayā rātraṃdivaṃ nidrā na dṛṣṭā /",
    "GK20hpriydpu:1041": " tad anyato niṣkramya svapsyāmi /]",
    "GK20hpriydpu:1042": " (niṣkramya śete)",
    "GK20hpriydpu:1043": " (Āraṇyikā punar gāyati /)",
    "GK20hpriydpu:1044": " ahiṇavarāakkhittā mahuariā vāmaeṇa kāmeṇa /",
    "GK20hpriydpu:1045": " uttamai patthantīdaṭṭhuṃ piadaṃsaṇaṃ daiaṃ // HPri_3.9 //",
    "GK20hpriydpu:1046": " [abhinavarāgakṣiptā madhukarikā vāmakena kāmena /",
    "GK20hpriydpu:1047": " uttāmyati prārthayamānā draṣṭuṃ priyadarśanaṃ dayitam // HPri_3.9 //]",
    "GK20hpriydpu:1048": " rājā - (tatkṣaṇaṃ śrutvā sahasopasṛtya /",
    "GK20hpriydpu:1049": " ) sādhu rājaputri sādhu /",
    "GK20hpriydpu:1050": " aho gītam aho vāditram / tathā hi /",
    "GK20hpriydpu:1051": " [p. 38]",
    "GK20hpriydpu:1052": " vyaktir vyañjanadhātunā daśavidhenāpy atra labdhādhunā",
    "GK20hpriydpu:1053": " vispaṣṭo drutamadhyalambitaparicchinnas tridhāyaṃ layaḥ /",
    "GK20hpriydpu:1054": " gopucchapramukhāḥ krameṇa yatayas tisro 'pi saṃpāditās",
    "GK20hpriydpu:1055": " tatvaughānugatāś ca vādyavidhayaḥ samyak trayo darśitāḥ // HPri_3.10 //",
    "GK20hpriydpu:1056": " Āraṇyikā - (vīṇāṃ pariṣvajyāsanād utthāya rājānaṃ sābhilāṣaṃ paśyantī /",
    "GK20hpriydpu:1057": " ) uvājjhāa paṇamāmi /",
    "GK20hpriydpu:1058": " [upādhyāya praṇamāmi /]",
    "GK20hpriydpu:1059": " rājā - (sasmitam /",
    "GK20hpriydpu:1060": " ) yad aham icchāmi tat te bhūyāt /",
    "GK20hpriydpu:1061": " [p. 39]",
    "GK20hpriydpu:1062": " Kāñcanamālā - (Āraṇyikāyā āsanaṃ nirdiśya /",
    "GK20hpriydpu:1063": " ) iha evva uvavisadu uvajjhāo /",
    "GK20hpriydpu:1064": " [ihaivopaviśatu upādhyāyaḥ /]",
    "GK20hpriydpu:1065": " rājā - (upaviśya /",
    "GK20hpriydpu:1066": " ) rājaputrī kvedānīm upaviśatu /",
    "GK20hpriydpu:1067": " Kañcanamālā -(sasmitam)",
    "GK20hpriydpu:1068": " dāṇiṃ evva bhaṭṭidāriā vijjāmāṇena paritosidā tumhehiṃ /",
    "GK20hpriydpu:1069": " tā aruhadi evva esā uvajjhāapīṭhiāe /",
    "GK20hpriydpu:1070": " [idānīm eva bhartṛdārikā vidyāmānena paritoṣitā yuṣmābhiḥ /",
    "GK20hpriydpu:1071": " tad arhaty evaiṣopādhyāyapīṭhikāyāḥ /]",
    "GK20hpriydpu:1072": " rājā - upaviśatv arheyam ardhāsanasya /",
    "GK20hpriydpu:1073": " rājaputri sthīyatām /",
    "GK20hpriydpu:1074": " (Āraṇyikā Kāñcanamālāṃ paśyati /)",
    "GK20hpriydpu:1075": " Kāñcanamālā - (sasmitam /",
    "GK20hpriydpu:1076": " ) bhaṭṭidārie uvavisa /",
    "GK20hpriydpu:1077": " ko ettha doso /",
    "GK20hpriydpu:1078": " sissavisesā khu tumaṃ /",
    "GK20hpriydpu:1079": " [bhartṛdārike upaviśa /",
    "GK20hpriydpu:1080": " ko 'tra doṣaḥ /",
    "GK20hpriydpu:1081": " śiṣyaviśeṣā khalu tvam /]",
    "GK20hpriydpu:1082": " (Āraṇyikā salajjam upaviśati /)",
    "GK20hpriydpu:1083": " Vāsavadattā -(salajjam /",
    "GK20hpriydpu:1084": " ) bhaavadīe (Kale -īye)",
    "GK20hpriydpu:1085": " ahiaṃ kappidaṃ kavvaṃ /",
    "GK20hpriydpu:1086": " ṇa hu ahaṃ tassiṃ kāle ekkāsaṇe ajjautteṇa saha uvaviṭṭhā /",
    "GK20hpriydpu:1087": " [bhagavaty ādhikaṃ kalpitaṃ kāvyam /",
    "GK20hpriydpu:1088": " na khalv ahaṃ tasmin kāla ekāsane āryaputreṇa sahopaviṣṭā /]",
    "GK20hpriydpu:1089": " rājā - rājaputri punaḥ śrotum icchāmi /",
    "GK20hpriydpu:1090": " vādaya vīṇām /",
    "GK20hpriydpu:1091": " Āraṇyikā - (sasmitam /",
    "GK20hpriydpu:1092": " ) Kancaṇamāle ciraṃ khu mama vādaantīe parissamo jādo /",
    "GK20hpriydpu:1093": " dāṇiṃ ṇissahāiṃ aṅgāiṃ /",
    "GK20hpriydpu:1094": " tā ṇa sakkuṇomi vādaiduṃ /",
    "GK20hpriydpu:1095": " [Kāñcanamāle ciraṃ khalu mama vādayantyāḥ pariśramo jātaḥ /",
    "GK20hpriydpu:1096": " idānīṃ niḥsahāny aṅgāni /",
    "GK20hpriydpu:1097": " tan na śaknomi vādayitum /]",
    "GK20hpriydpu:1098": " Kāñcanamālā - uvajjhāa suṭṭhu parissantā bhaṭṭidāriā /",
    "GK20hpriydpu:1099": " kavolatalabaddhasealavāe pekkha se vevanti aggahatthā /",
    "GK20hpriydpu:1100": " tā samassattā hotu muhuttaaṃ /",
    "GK20hpriydpu:1101": " [upādhyāya suṣṭhu pariśrāntā bhartṛdārikā /",
    "GK20hpriydpu:1102": " kapolatalabaddhasvedalavāyāḥ paśyāsyā vepete agrahastau /",
    "GK20hpriydpu:1103": " tat samāśvastā bhavatu muhūrtam /]",
    "GK20hpriydpu:1104": " rājā - Kāñcanamāle yuktam abhihitam /",
    "GK20hpriydpu:1105": " (hastena grahītum icchati /)",
    "GK20hpriydpu:1106": " (Āraṇyikā hastam apasārayati /)",
    "GK20hpriydpu:1107": " [p. 40]",
    "GK20hpriydpu:1108": " Vāsavadattā - (sāsūyam /",
    "GK20hpriydpu:1109": " ) bhaavadi ahiaṃ edaṃ vi tue kidaṃ /",
    "GK20hpriydpu:1110": " ṇa hu ahaṃ (Kale aaṃ)",
    "GK20hpriydpu:1111": " Kancaṇamālākavveṇa vancaidavvā /",
    "GK20hpriydpu:1112": " [bhagavati adhikam etad api tvayā kṛtam /",
    "GK20hpriydpu:1113": " na khalv ahaṃ Kāñcanamālā kāvyena vañcayitavyā /]",
    "GK20hpriydpu:1114": " Sāṅkṛtyāyanī - (vihasya /",
    "GK20hpriydpu:1115": " ) āyuṣmati īdṛśam eva kāvyaṃ bhaviṣyati /",
    "GK20hpriydpu:1116": " Āraṇyikā - (saroṣam iva /",
    "GK20hpriydpu:1117": " ) avehi Kancaṇamāle avehi /",
    "GK20hpriydpu:1118": " ṇa me bahumadāsi /",
    "GK20hpriydpu:1119": " [apehi Kāñcanamāle apehi /",
    "GK20hpriydpu:1120": " na me bahumatāsi /]",
    "GK20hpriydpu:1121": " Kāñcanamālā - (sasmitam /",
    "GK20hpriydpu:1122": " ) jai ahaṃ ciṭṭhantī ṇā bahumadā tā esā gacchamhi /",
    "GK20hpriydpu:1123": " [yady ahaṃ tiṣṭhantī na bahumatā tad eṣā gacchāmi /]",
    "GK20hpriydpu:1124": " (iti niṣkrāntā /)",
    "GK20hpriydpu:1125": " Āraṇyikā - (sasambhraman /",
    "GK20hpriydpu:1126": " ) Kancaṇamāle ciṭṭha ciṭṭha /",
    "GK20hpriydpu:1127": " ahaṃ se aggahattho samappido /",
    "GK20hpriydpu:1128": " [Kāñcanamāle tiṣṭha tiṣṭha /",
    "GK20hpriydpu:1129": " ayam asyāgrahastaḥ samarpitaḥ /]",
    "GK20hpriydpu:1130": " rājā - (Āraṇyikāyā hastaṃ gṛhītvā /)",
    "GK20hpriydpu:1131": " sadyo 'vaśyāyabinduvyatikaraśiśiraḥ kiṃ bhavet padmakośo",
    "GK20hpriydpu:1132": " hlāditvaṃ nāsya manye sadṛśam idam uṣasy eva vītātapasya /",
    "GK20hpriydpu:1133": " muñcanty ete himaughaṃ nakharajanikarāḥ pañca kiṃ so 'pi dāhī",
    "GK20hpriydpu:1134": " jñātaṃ svedāpadeśād aviratam amṛtaṃ syandate vyaktam etat // HPri_3.11 //",
    "GK20hpriydpu:1135": " api ca /",
    "GK20hpriydpu:1136": " etena bālavidrumapallavaśobhāpahāradakṣeṇa /",
    "GK20hpriydpu:1137": " hṛdaye mama tvayāyaṃ nyasto rāgaḥ svahastena // HPri_3.12 //",
    "GK20hpriydpu:1138": " [p. 41]",
    "GK20hpriydpu:1139": " Āraṇyikā - (sparśaviśeṣaṃ nāṭayantī /",
    "GK20hpriydpu:1140": " ) ha ddhi ha ddhi /",
    "GK20hpriydpu:1141": " edaṃ Maṇoramaṃ parisantīe aṇatthaṃ evva me aṅgāiṃ karenti /",
    "GK20hpriydpu:1142": " [hā dhik hā dhik /",
    "GK20hpriydpu:1143": " etāṃ Manoramāṃ spṛśantyā anartham eva me 'ṅgāni kurvanti /]",
    "GK20hpriydpu:1144": " Vāsavadattā -(sahasotthāya /",
    "GK20hpriydpu:1145": " ) bhaavadi pekkha tumaṃ /",
    "GK20hpriydpu:1146": " ahaṃ uṇa aliaṃ ṇa pāremi pekkhiduṃ /",
    "GK20hpriydpu:1147": " [bhagavati paśya tvam /",
    "GK20hpriydpu:1148": " ahaṃ punar alīkaṃ na pārayāmi prekṣitum /]",
    "GK20hpriydpu:1149": " Sāṅkṛtyāyanī - rājaputri dharmaśāstravihita eṣa gāndharvo vivāhaḥ /",
    "GK20hpriydpu:1150": " kim atra lajjāsthānam /",
    "GK20hpriydpu:1151": " prekṣaṇīyakam idam /",
    "GK20hpriydpu:1152": " tan na yuktam asthāne rasabhaṅgaṃ kṛtvā gantum /",
    "GK20hpriydpu:1153": " (Vāsavadattā parikrāmati /)",
    "GK20hpriydpu:1154": " Indīvarikā - (vilokya /",
    "GK20hpriydpu:1155": " ) bhaṭṭiṇi Vasantao cittasālāduvāre pasutto ciṭṭhai /",
    "GK20hpriydpu:1156": " [bhaṭṭini Vasantakaś citraśālādvāre prasuptas tiṣṭhati /]",
    "GK20hpriydpu:1157": " Vāsavadattā -(nirūpya /",
    "GK20hpriydpu:1158": " ) Vasantao evva eso /",
    "GK20hpriydpu:1159": " (vicintya /",
    "GK20hpriydpu:1160": " ) raṇṇā vi ettha hodavvaṃ /",
    "GK20hpriydpu:1161": " tā bodhia pucchissaṃ dāva ṇaṃ /",
    "GK20hpriydpu:1162": " [Vasantaka evaiṣaḥ /",
    "GK20hpriydpu:1163": " (vicintya /",
    "GK20hpriydpu:1164": " ) rājñāpy atra bhavitavyam /",
    "GK20hpriydpu:1165": " tad bodhayitvā prakṣyāmi tāvad enam /]",
    "GK20hpriydpu:1166": " (prabodhayati /)",
    "GK20hpriydpu:1167": " vidūṣakaḥ - (nidrājaḍam utthāya sahasā vilokya /",
    "GK20hpriydpu:1168": " ) Maṇorame kiṃ ṇaccia āado piavaasso /",
    "GK20hpriydpu:1169": " ādu ṇaccadi evva /",
    "GK20hpriydpu:1170": " [Manorame kiṃ nartitv āgataḥ priyavayasyaḥ /",
    "GK20hpriydpu:1171": " athavā nṛtyaty eva /]",
    "GK20hpriydpu:1172": " Vāsavadattā -(saviṣādam)",
    "GK20hpriydpu:1173": " kahaṃ ajjautto ṇaccadi /",
    "GK20hpriydpu:1174": " Maṇoramā dāṇiṃ kahiṃ /",
    "GK20hpriydpu:1175": " [katham āryaputro nṛtyati /",
    "GK20hpriydpu:1176": " Manoramedānīṃ kutra /]",
    "GK20hpriydpu:1177": " vidūṣakaḥ - esā cittasālāe ciṭṭhai /",
    "GK20hpriydpu:1178": " [eṣā citraśālāyāṃ tiṣṭhati /]",
    "GK20hpriydpu:1179": " Manoramā - (sabhayam ātmagatam /",
    "GK20hpriydpu:1180": " ) kahaṃ aṇṇahā evva hiae karia devīe mantidaṃ /",
    "GK20hpriydpu:1181": " edeṇa vi mukkhabaḍueṇa aṇṇahā evva buddhia savvaṃ āulīkidaṃ /",
    "GK20hpriydpu:1182": " [p. 42] [katham anyathaiva hṛdaye kṛtvā devyā mantritam /",
    "GK20hpriydpu:1183": " etenāpi mūrkhabaṭukenānyathaiva buddhvā sarvam ākulīkṛtam /]",
    "GK20hpriydpu:1184": " Vāsavadattā -(saroṣaṃ hasantī /",
    "GK20hpriydpu:1185": " ) sāhu Maṇorame sāhu /",
    "GK20hpriydpu:1186": " sohaṇaṃ tue ṇaccidaṃ /",
    "GK20hpriydpu:1187": " [sādhu Manorame sādhu /",
    "GK20hpriydpu:1188": " śobhanaṃ tvayā nartitam /]",
    "GK20hpriydpu:1189": " Manoramā - (sabhayaṃ kampamānā pādayor nipatya /",
    "GK20hpriydpu:1190": " ) bhaṭṭiṇi ṇa hu ahaṃ ettha avarajjhāmi /",
    "GK20hpriydpu:1191": " edeṇa kkhu hadāseṇa balādo alaṃkaraṇāiṃ geṇhia duvāraṭṭhideṇa iha ṇiruddhā /",
    "GK20hpriydpu:1192": " ṇa uṇa maha akkandantīe saddo muraṇigghosantarido keṇa vi sudo /",
    "GK20hpriydpu:1193": " [bhaṭṭini na khalv aham atrāparādhyāmi /",
    "GK20hpriydpu:1194": " etena khalu hatāśena balād alaṃkaraṇāni gṛhītvā dvārasthiteneha niruddhā /",
    "GK20hpriydpu:1195": " na punar mamākrandantyāḥ śabdo murajanirghoṣāntaritaḥ kenāpi śrutaḥ /]",
    "GK20hpriydpu:1196": " Vāsavadattā - hanje uṭṭhehi /",
    "GK20hpriydpu:1197": " jāṇidaṃ savvaṃ /",
    "GK20hpriydpu:1198": " Vasantao kkhu Āraṇṇiāvuttantaṇāḍae suttadhāro /",
    "GK20hpriydpu:1199": " [hañje uttiṣṭha /",
    "GK20hpriydpu:1200": " jñātaṃ sarvam /",
    "GK20hpriydpu:1201": " vasantakaḥ khalv Āraṇyikāvṛttāntanāṭake sūtradhāraḥ /]",
    "GK20hpriydpu:1202": " vidūṣakaḥ - saaṃ evva cintehi /",
    "GK20hpriydpu:1203": " kahiṃ Āraṇṇiā kahiṃ Vasantao tti /",
    "GK20hpriydpu:1204": " [svayam eva cintaya /",
    "GK20hpriydpu:1205": " kutrāraṇyikā kutra Vasantaka iti /]",
    "GK20hpriydpu:1206": " Vāsavadattā - Maṇorame suggahīdaṃ karia ṇaṃ āaccha dāva /",
    "GK20hpriydpu:1207": " pekkhaṇīaṃ se pekkhamhi /",
    "GK20hpriydpu:1208": " [Manorame sugṛhītaṃ kṛtvainam āgaccha tāvat /",
    "GK20hpriydpu:1209": " prekṣaṇīyam asya paśyāmi /]",
    "GK20hpriydpu:1210": " Manoramā - (svagatam /",
    "GK20hpriydpu:1211": " ) dāṇiṃ samassasida mhi /",
    "GK20hpriydpu:1212": " (vidūṣakaṃ kare badhnāti /",
    "GK20hpriydpu:1213": " prakāśam /",
    "GK20hpriydpu:1214": " ) hadāsa dāṇiṃ aṇubhava attaṇo duṇṇaassa phalaṃ /",
    "GK20hpriydpu:1215": " [idānīṃ samāśvasitāsmi /",
    "GK20hpriydpu:1216": " (vidūṣakaṃ kare badhnāti /",
    "GK20hpriydpu:1217": " prakāśam /",
    "GK20hpriydpu:1218": " ) hatāśa idānīm anubhavātmano durnayasya phalam /]",
    "GK20hpriydpu:1219": " Vāsavadattā - (sasaṃbhramam upasṛtya /",
    "GK20hpriydpu:1220": " ) ajjautta paḍihadaṃ edaṃ amaṅgalaṃ /",
    "GK20hpriydpu:1221": " (iti pādayor nīlotpaladāmāpanayantī sotprāsam /",
    "GK20hpriydpu:1222": " ) marisadu ajjautto jaṃ Maṇorame tti karia ṇīluppaladāmaeṇa bandhāvido si /",
    "GK20hpriydpu:1223": " [āryaputra pratihastam etad a(maṅgalam /",
    "GK20hpriydpu:1224": " (iti pādayor nīlotpaladāmāpanayantī sotprāsam /",
    "GK20hpriydpu:1225": " ) marṣatv āryaputro yan Manorameti kṛtvā nīlotpaladāmakena bandhito 'si /]",
    "GK20hpriydpu:1226": " (Āraṇyikā sabhayam apasṛtya tiṣṭhati /)",
    "GK20hpriydpu:1227": " [p. 43]",
    "GK20hpriydpu:1228": " rājā - (sahasotthāya vidūṣakam Manoramāṃ ca dṛṣṭvātmagatam /",
    "GK20hpriydpu:1229": " ) kathaṃ vijñāto 'smi devyā /",
    "GK20hpriydpu:1230": " (vailakṣyaṃ nāṭayati /)",
    "GK20hpriydpu:1231": " Sāṅkṛtyāyanī - (sarvān avalokya sasmitam /",
    "GK20hpriydpu:1232": " ) katham anyad evedaṃ prekṣaṇīyakaṃ saṃvṛttam /",
    "GK20hpriydpu:1233": " abhūmir iyam asmadvidhānām /",
    "GK20hpriydpu:1234": " (iti niṣkrāntā /)",
    "GK20hpriydpu:1235": " rājā - (svagatam /",
    "GK20hpriydpu:1236": " ) apūrvo 'yaṃ kopaprakāraḥ /",
    "GK20hpriydpu:1237": " durlabham atrānunayaṃ paśyāmi /",
    "GK20hpriydpu:1238": " (vicintya /",
    "GK20hpriydpu:1239": " ) evaṃ tāvat kariṣye /",
    "GK20hpriydpu:1240": " (prakāśam /",
    "GK20hpriydpu:1241": " ) devi tyajyatāṃ kopaḥ /",
    "GK20hpriydpu:1242": " Vāsavadattā -ajjautta ko ettha kuvido [āryaputra ko 'tra kupitaḥ /]",
    "GK20hpriydpu:1243": " rājā - kathaṃ na kupitāsi /",
    "GK20hpriydpu:1244": " snigdhaṃ yady api vīkṣitaṃ nayanayos tāmrā tathāpi dyutir",
    "GK20hpriydpu:1245": " mādhurye 'pi sati skhalaty anupadaṃ te gadgadā vāg iyam /",
    "GK20hpriydpu:1246": " niśvāsā niyatā api stanabharotkampena saṃlakṣitāḥ",
    "GK20hpriydpu:1247": " kopas te prakaṭaprayatnavidhṛto 'py eṣa sphuṭaṃ lakṣyate // HPri_3.13 //",
    "GK20hpriydpu:1248": " (pādayor nipatya)",
    "GK20hpriydpu:1249": " prasīda priye prasīda /",
    "GK20hpriydpu:1250": " Vāsavadattā - Āraṇṇie tumaṃ kuvida tti saṃbhāvaanto ajjautto pie pasīda tti pasādaadi /",
    "GK20hpriydpu:1251": " tā uvasappa /",
    "GK20hpriydpu:1252": " [Āraṇyike tvaṃ kupiteti saṃbhāvayann āryaputraḥ priye prasīdeti prasādayati /",
    "GK20hpriydpu:1253": " tad upasarpa /]",
    "GK20hpriydpu:1254": " (iti hastenākarṣati /)",
    "GK20hpriydpu:1255": " Āraṇyikā - (sabhayam /",
    "GK20hpriydpu:1256": " ) bhaṭṭiṇi ṇa hu ahaṃ kiṃ vi jāṇāmi /",
    "GK20hpriydpu:1257": " [bhaṭṭini na khalv ahaṃ kimapi jānāmi /]",
    "GK20hpriydpu:1258": " Vāsavadattā - Āraṇṇie tumaṃ kahaṃ ṇa āṇāsi /",
    "GK20hpriydpu:1259": " dāṇiṃ de sikkhāvemi /",
    "GK20hpriydpu:1260": " Indīvarie geṇha edaṃ /",
    "GK20hpriydpu:1261": " [Āraṇyike tvaṃ kathaṃ na jānāsi /",
    "GK20hpriydpu:1262": " idānīṃ te śikṣayāmi /",
    "GK20hpriydpu:1263": " Indīvarike gṛhāṇainām /]",
    "GK20hpriydpu:1264": " vidūṣakaḥ - hodi ajja komudīmahūsave tuha cittaṃ avahariduṃ vaasseṇa pekkhaṇīaṃ aṇuciṭṭhidaṃ /",
    "GK20hpriydpu:1265": " [bhavati adya kaumudīmahotsave tava cittam apahartuṃ vayasyena prekṣaṇīyam anuṣṭhitam /]",
    "GK20hpriydpu:1266": " [p. 44]",
    "GK20hpriydpu:1267": " Vāsavadattā - edaṃ tuṃhāṇaṃ duṇṇaaṃ pekkhia hāso me jāadi /",
    "GK20hpriydpu:1268": " [etaṃ yuṣmākaṃ durnayaṃ prekṣya hāso me jāyate /]",
    "GK20hpriydpu:1269": " rājā - devi alam anyathā vikalpitena / paśya /",
    "GK20hpriydpu:1270": " bhrūbhaṅgaiḥ kriyate lalāṭaśaśinaḥ kasmāt kalaṅko mudhā",
    "GK20hpriydpu:1271": " vātākampitabandhujīvasamatāṃ nīto 'dharaḥ kiṃ sphuran /",
    "GK20hpriydpu:1272": " madhyaś cādhikakampitastanabhareṇāyam punaḥ khidyate",
    "GK20hpriydpu:1273": " kopam muñca tavaiva cittaharaṇāyaitan mayā krīḍitam // HPri_3.14 //",
    "GK20hpriydpu:1274": " devi prasīda prasīda /",
    "GK20hpriydpu:1275": " (iti pādayoḥ patati /)",
    "GK20hpriydpu:1276": " Vāsavadattā - hanje ṇivuttaṃ pekkhaṇaaṃ /",
    "GK20hpriydpu:1277": " tā ehi /",
    "GK20hpriydpu:1278": " abbhantaraṃ evva pavisamha /",
    "GK20hpriydpu:1279": " [hañje nivṛttaṃ prekṣaṇakam /",
    "GK20hpriydpu:1280": " tad ehi /",
    "GK20hpriydpu:1281": " abhyantaram eva praviśāvaḥ /]",
    "GK20hpriydpu:1282": " (iti niṣkrāntā /)",
    "GK20hpriydpu:1283": " iti garbhanāṭakam /",
    "GK20hpriydpu:1284": " rājā - (vilokya /",
    "GK20hpriydpu:1285": " ) katham akṛtvaiva prasādaṃ gatā devī /",
    "GK20hpriydpu:1286": " svedāmbhaḥkaṇabhinnabhīṣaṇatarabhrūbhaṅgam ekaṃ ruṣā",
    "GK20hpriydpu:1287": " trāsenāparam utplutotplutamṛgavyālolanetrotpalam /",
    "GK20hpriydpu:1288": " utpaśyann aham agrato mukham idaṃ devyāḥ priyāyās tathā",
    "GK20hpriydpu:1289": " bhītaś cotsukamānasaś ca mahati kṣipto 'smy ahaṃ saṃkaṭe // HPri_3.15 //",
    "GK20hpriydpu:1290": " tad yāvad idānīṃ śayanīyaṃ gatvā devyāḥ prasādanopāyaṃ cintayāmi /",
    "GK20hpriydpu:1291": " (iti niṣkrāntāḥ sarve /)",
    "GK20hpriydpu:1292": " iti tṛtiyo 'ṅkaḥ / *",
    "GK20hpriydpu:1293": " [p. 45]",
    "GK20hpriydpu:1294": " cathurtho 'ṅkaḥ",
    "GK20hpriydpu:1295": " (tataḥ praviśati Manoramā)",
    "GK20hpriydpu:1296": " Manoramā - (sodvegam /",
    "GK20hpriydpu:1297": " ) aho diggharosadā devīe /",
    "GK20hpriydpu:1298": " ettiaṃ kālaṃ baddhāe piasahīe Āraṇṇiāe uvari aṇukampaṃ ṇa geṇhai /",
    "GK20hpriydpu:1299": " sā tavassiṇī attaṇo bandhaṇassa kileseṇa taha ṇa saṃtappadi jaha bhaṭṭiṇo daṃsaṇaṇirāsadāe /",
    "GK20hpriydpu:1300": " īrisaṃ ca se dukkhaṃ jeṇa ajja evva attāṇaṃ vāvādaantī mae kahaṃ vi ṇivāridā /",
    "GK20hpriydpu:1301": " edaṃ uttantaṃ bhaṭṭiṇo ṇivedehi tti Vasantaaṃ bhaṇia āada mhi /",
    "GK20hpriydpu:1302": " [aho dīrgharoṣatā devyāḥ /",
    "GK20hpriydpu:1303": " etāvantaṃ kālaṃ baddhāyā api priyasakhyā Āraṇyikāyā upary anukampāṃ na gṛhṇāti /",
    "GK20hpriydpu:1304": " sā tapasviny ātmano bandhanasya kleśena tathā na saṃtapyate yathā bhartur darśananirāśatayā /",
    "GK20hpriydpu:1305": " īdṛśaṃ cāsyā duḥkhaṃ yenādyaivātmānaṃ vyāpādayantī mayā katham api nivāritā /",
    "GK20hpriydpu:1306": " etaṃ vṛttāntaṃ bhartre nivedayeti Vasantakaṃ bhaṇitvāgatāsmi /",
    "GK20hpriydpu:1307": " (tataḥ praviśati Kāñcanamālā /)",
    "GK20hpriydpu:1308": " Kāñcanamālā - kahaṃ aṇṇesantīe vi mae bhaavaī Saṃkiccāaṇī ṇa diṭṭhā /",
    "GK20hpriydpu:1309": " tā edaṃ vi dāva Maṇoramaṃ pucchissam /",
    "GK20hpriydpu:1310": " (upasṛtya /",
    "GK20hpriydpu:1311": " ) Maṇorame avi jāṇāsi kahiṃ bhaavaī Saṃkiccāaṇi tti /",
    "GK20hpriydpu:1312": " [kathaṃ anviṣyantyāpi mayā bhagavatī Sāṅkṛtyāyanī na dṛṣṭā /",
    "GK20hpriydpu:1313": " (vilokya/",
    "GK20hpriydpu:1314": " ) tad etām api tāvan Manoramāṃ prakṣyāmi /",
    "GK20hpriydpu:1315": " (upasṛtya /",
    "GK20hpriydpu:1316": " ) Manorame api jānāsi kutra bhagavatī Sāṅkṛtyāyanīti /]",
    "GK20hpriydpu:1317": " Manoramā - (vilokyāśrūṇi pramṛjya /",
    "GK20hpriydpu:1318": " ) halā Kancaṇamāle diṭṭhā /",
    "GK20hpriydpu:1319": " kim uṇa tāe paoaṇam /",
    "GK20hpriydpu:1320": " [halā Kāñcanamāle dṛṣṭā /",
    "GK20hpriydpu:1321": " kiṃ punas tayā prayojanam /]",
    "GK20hpriydpu:1322": " Kāñcanamālā - Maṇorame ajja devīe Aṃgāravadīe leho pesido /",
    "GK20hpriydpu:1323": " tassi vācide bappha- puṇṇaṇaaṇā diḍhaṃ saṃtappiduṃ āraddhā devī /",
    "GK20hpriydpu:1324": " tā viṇodaṇaṇimittaṃ tāe bhaavadiṃ aṇṇesāmi /",
    "GK20hpriydpu:1325": " [Manorame adya devyāṅgāravatyā lekhaḥ preṣitaḥ /",
    "GK20hpriydpu:1326": " tasmin vācite bāṣpapūrṇanayanā dṛḍhaṃ saṃtaptum ārabdhā devī /",
    "GK20hpriydpu:1327": " tad vinodananimittaṃ tasyā bhagavatīṃ anviṣyāmi /]",
    "GK20hpriydpu:1328": " [p. 46]",
    "GK20hpriydpu:1329": " Manoramā - halā kiṃ uṇa tassiṃ lehe ālihidaṃ /",
    "GK20hpriydpu:1330": " [halā kiṃ punas tasmiṃl lekha ālikhitam /]",
    "GK20hpriydpu:1331": " Kāñcanamālā - jā maha bhaiṇī sā tava jaṇaṇī evva /",
    "GK20hpriydpu:1332": " tāe bhattā Diḍhavammā tādo de /",
    "GK20hpriydpu:1333": " tā tava kiṃ edaṃ āakkhidavvaṃ /",
    "GK20hpriydpu:1334": " tassa samahiaṃ saṃvaccharaṃ Kaliṃgahadaeṇa baddhassa /",
    "GK20hpriydpu:1335": " tā ṇa juttaṃ edaṃ uttantaṃ aṇiṭṭhaṃ suṇia samīvaṭṭhidassa samatthassa bhattuṇo de evvam udāsīṇattaṇaṃ olambiduṃ tti /",
    "GK20hpriydpu:1336": " [yā mama bhaginī sā tava janany eva /",
    "GK20hpriydpu:1337": " tasyā bhartā Dṛḍhavarmā tātas te /",
    "GK20hpriydpu:1338": " tat tava kim etad ākhyātavyaṃ /",
    "GK20hpriydpu:1339": " tasya samadhikaṃ saṃvatsaraṃ Kaliṅgahatakena baddhasya /",
    "GK20hpriydpu:1340": " tan na yuktam etaṃ vṛttāntam aniṣṭaṃ śrutvā samīpa sthitasya samarthasya bhartus ta evam udāsīnatvam avalambitum iti /]",
    "GK20hpriydpu:1341": " Manoramā - halā Kancaṇamāle /",
    "GK20hpriydpu:1342": " jadā dāva aaṃ uttanto bhaṭṭiṇīe ṇa keṇa vi viṇṇaviidavvo tti bhaṭṭiṇā āṇattaṃ tā keṇa uṇa dāṇiṃ so leho suṇāvido /",
    "GK20hpriydpu:1343": " [halā Kāñcanamāle /",
    "GK20hpriydpu:1344": " yadā tāvad ayaṃ vṛttānto bhaṭṭinyai na kenāpi vijñāpitavya iti bhartrājñaptaṃ tat kena punar idānīṃ sa lekhaḥ śrāvitaḥ /]",
    "GK20hpriydpu:1345": " Kāñcanamālā - aṇuvāia tuṇhīṃ (sic)",
    "GK20hpriydpu:1346": " bhūdāe maha hatthādo geṇhia saaṃ evva bhaṭṭiṇīe vāido /",
    "GK20hpriydpu:1347": " [anuvācya tūṣṇīṃ bhūtāyā mama hastād gṛhītvā svayam eva bhaṭṭiṇyā vācitaḥ /]",
    "GK20hpriydpu:1348": " Manoramā - teṇa gaccha tumaṃ /",
    "GK20hpriydpu:1349": " esā kkhu devī tāe evva saha dantavalahīe ciṭṭhai /",
    "GK20hpriydpu:1350": " teṇa gaccha tvaṃ /",
    "GK20hpriydpu:1351": " [eṣā khalu devī tayaiva saha dantavalabhyāṃ tiṣṭhati /]",
    "GK20hpriydpu:1352": " Kāñcanamālā - teṇa hi bhaṭṭiṇīsaāsaṃ gamissaṃ /",
    "GK20hpriydpu:1353": " [tena hi bhaṭṭinīsakāśaṃ gamiṣyāmi /]",
    "GK20hpriydpu:1354": " (iti niṣkrāntā /)",
    "GK20hpriydpu:1355": " Manoramā - ciraṃ khu me Āraṇṇiāsaāsādo āadāe /",
    "GK20hpriydpu:1356": " diḍhaṃ ca ṇivviṇṇā sā tavassiṇī attaṇo jīvideṇa /",
    "GK20hpriydpu:1357": " kadāi accāhidaṃ bhave /",
    "GK20hpriydpu:1358": " tā tahi evva gacchāmi (Kale : -ahmi) /",
    "GK20hpriydpu:1359": " [ciraṃ khalu ma Āraṇyikāsakāśād āgatāyāḥ /",
    "GK20hpriydpu:1360": " dṛḍhaṃ ca nirviṇṇā sā tapasviny ātmano jīvitena /",
    "GK20hpriydpu:1361": " kadā cid atyāhitaṃ bhavet /",
    "GK20hpriydpu:1362": " tat tatraiva gacchāmi /",
    "GK20hpriydpu:1363": " (iti niṣkrāntā /)",
    "GK20hpriydpu:1364": " (iti praveśakaḥ /)",
    "GK20hpriydpu:1365": " [p. 47]",
    "GK20hpriydpu:1366": " (tataḥ praviśati sodvegāsanasthā Vāsavadattā Sāṅkṛtyāyanī vibhavataś ca parivāraḥ)",
    "GK20hpriydpu:1367": " Sāṅkṛtyāyanī - rājaputri alam udvegena /",
    "GK20hpriydpu:1368": " nedṛśo Vatsarājaḥ /",
    "GK20hpriydpu:1369": " katham itthaṃ gatam api bhavatyā mātṛṣvasṛpatiṃ vijñāya Vatsarājo niścintaṃ sthāsyati /",
    "GK20hpriydpu:1370": " Vāsavadattā - (sāsram/",
    "GK20hpriydpu:1371": " ) bhaavadi adiujjuā dāṇiṃ tumaṃ /",
    "GK20hpriydpu:1372": " jassa mae ṇa kajjaṃ tassa mamakerayeṇa kiṃ kajjaṃ /",
    "GK20hpriydpu:1373": " ajjuāe juttaṃ mama edaṃ ālihiduṃ /",
    "GK20hpriydpu:1374": " sā uṇa ṇa āṇādi ajja vi tārisī ṇa Vāsavadatte tti /",
    "GK20hpriydpu:1375": " tuha uṇa edaṃ Āraṇṇiāe uttantaṃ paccakkhaṃ /",
    "GK20hpriydpu:1376": " tā kahaṃ edaṃ bhaṇāsi /",
    "GK20hpriydpu:1377": " [bhagavati ati(ṛjukedānīṃ tvam /",
    "GK20hpriydpu:1378": " yasya mayā na kāryaṃ tasya madīyena kiṃ kāryam /",
    "GK20hpriydpu:1379": " mātur yuktaṃ mamaitad ālikhituṃ /",
    "GK20hpriydpu:1380": " sā punar na jānāty adyāpi tādṛśī na Vāsavadatteti /",
    "GK20hpriydpu:1381": " tava punar eṣa Ārāṇyikāvṛttāntaḥ pratyakṣaḥ /",
    "GK20hpriydpu:1382": " tat katham etad bhaṇāsi /",
    "GK20hpriydpu:1383": " Sāṅkṛtyāyanī - yata eva me pratyakṣaṃ tata eva bravīmi /",
    "GK20hpriydpu:1384": " tena nanu kaumudīmahotsave tvāṃ hāsayituṃ tathā krīḍitam /",
    "GK20hpriydpu:1385": " Vāsavadattā - bhaavadi edaṃ ettha saccaṃ /",
    "GK20hpriydpu:1386": " taha hāsida mhi jeṇa bhaavadīe purado lajjāe kahaṃ vi ciṭṭhāmi /",
    "GK20hpriydpu:1387": " tā kiṃ takkerakāe kahāe /",
    "GK20hpriydpu:1388": " ṇam edeṇa evva pakkhavādeṇa ettiaṃ bhūmiṃ ṇīda mhi /",
    "GK20hpriydpu:1389": " [bhagavati etad atra satyam /",
    "GK20hpriydpu:1390": " tathā hāsitāsmi yena bhagavatyāḥ purato lajjayā katham api tiṣṭhāmi /",
    "GK20hpriydpu:1391": " tat kiṃ tadīyayā kathayā /",
    "GK20hpriydpu:1392": " nanv etenaiva pakṣapātenaitāvatīṃ bhūmiṃ nītāsmi / (iti roditi /)",
    "GK20hpriydpu:1393": " Sāṅkṛtyāyanī - alaṃ rājaputri ruditena /",
    "GK20hpriydpu:1394": " nedṛśo Vatsarājaḥ /",
    "GK20hpriydpu:1395": " (vilokya /",
    "GK20hpriydpu:1396": " ) athavā prāpta evāyaṃ yas te manyupramārjanaṃ karoti /",
    "GK20hpriydpu:1397": " Vāsavadattā - maṇorahā dāṇiṃ ede bhaavadīe /",
    "GK20hpriydpu:1398": " [manorathā idānīm ete bhagavatyāḥ /]",
    "GK20hpriydpu:1399": " (tataḥ praviśati rājā vidūśakaś ca /)",
    "GK20hpriydpu:1400": " rājā - vayasya ka idānīm abhyupāyaḥ priyāṃ mocayitum /",
    "GK20hpriydpu:1401": " vidūṣakaḥ - bho vaassa munca visādaṃ /",
    "GK20hpriydpu:1402": " ahaṃ de uvāaṃ kahaissaṃ /",
    "GK20hpriydpu:1403": " [bho vayasya muñca viṣādam /",
    "GK20hpriydpu:1404": " ahaṃ ta upāyaṃ kathayiṣyāmi /]",
    "GK20hpriydpu:1405": " [p. 48]",
    "GK20hpriydpu:1406": " rājā - (saharṣam)",
    "GK20hpriydpu:1407": " vayasya tvaritataram abhidhīyatām /",
    "GK20hpriydpu:1408": " vidūṣakaḥ - bho tumaṃ dāva aṇeasamara saṃghaṭṭhappahāvabāhusālī /",
    "GK20hpriydpu:1409": " puṇo vi aṇeagaaturaapaāiduvvisahabalasamudido /",
    "GK20hpriydpu:1410": " tā savvabalasaṃdoheṇa anteuraṃ supīḍiaṃ karia dāṇim evva Āraṇṇiaṃ muncāvehi /",
    "GK20hpriydpu:1411": " [bho tvaṃ tāvad anekasamarasaṃghaṭṭaprabhāvabāhuśālī /",
    "GK20hpriydpu:1412": " punar apy anekagajaturagapadātidurviṣahabalasamuditaḥ /",
    "GK20hpriydpu:1413": " tat sarvabalasaṃdohenāntaḥpuraṃ supīḍitaṃ kṛtvedānīm evāraṇyikāṃ mocaya /]",
    "GK20hpriydpu:1414": " rājā - vayasya aśakyam upadiṣṭam /",
    "GK20hpriydpu:1415": " vidūṣakaḥ - kim ettha asakkaṃ /",
    "GK20hpriydpu:1416": " jado dāva kujjavāmaṇabuḍḍhaañcuivajjido maṇusso avaro ṇatthi tarhi /",
    "GK20hpriydpu:1417": " [kim atrāśakyam /",
    "GK20hpriydpu:1418": " yatas tāvat kubjavāmanavṛddhakañcukivarjito manuṣyo 'paro nāsti tatra /]",
    "GK20hpriydpu:1419": " rājā - (sāvajñam)",
    "GK20hpriydpu:1420": " mūrkha kim asaṃbaddhaṃ pralapasi /",
    "GK20hpriydpu:1421": " devyāḥ prasādaṃ muktvā nānyas tasyā mokṣaṇābhyupāyaḥ /",
    "GK20hpriydpu:1422": " tat kathaya kathaṃ devīṃ prasādayāmi /",
    "GK20hpriydpu:1423": " vidūṣakaḥ - bho māsovavāsaṃ karia jīvidaṃ dhārehi /",
    "GK20hpriydpu:1424": " evvaṃ devī Caṇḍī pasīdissadi /",
    "GK20hpriydpu:1425": " [bhoḥ māsopavāsaṃ kṛtvā jīvitaṃ dhāraya /",
    "GK20hpriydpu:1426": " evaṃ devī Caṇḍī prasatsyati /]",
    "GK20hpriydpu:1427": " rājā - (vihasya)",
    "GK20hpriydpu:1428": " alaṃ parihāsena /",
    "GK20hpriydpu:1429": " kathaya kathaṃ devīṃ prasādayāmi /",
    "GK20hpriydpu:1430": " dhṛṣṭaḥ kiṃ purato 'varudhya vihasan gṛhṇāmi kaṇṭhe priyāṃ",
    "GK20hpriydpu:1431": " kiṃ vā cāṭuśataprapañcaracanāprītāṃ kariṣyāmi tām /",
    "GK20hpriydpu:1432": " kiṃ tiṣṭhāmi kṛtāñjalir nipatito devyāḥ puraḥ pādayoḥ",
    "GK20hpriydpu:1433": " satyaṃ satyam aho na vedmy anunayo devyāḥ kathaṃ syād iti // HPri_4.1 //",
    "GK20hpriydpu:1434": " [p. 49]",
    "GK20hpriydpu:1435": " tad ehi / devīsakāśam eva gacchāvaḥ /",
    "GK20hpriydpu:1436": " vidūṣakaḥ - bho gaccha tumaṃ /",
    "GK20hpriydpu:1437": " ahaṃ dāṇiṃ evva bandhaṇādo kahaṃ vi paribbhaṃsia āado mhi /",
    "GK20hpriydpu:1438": " to ṇa gamissaṃ /",
    "GK20hpriydpu:1439": " [bhoḥ gaccha tvam /",
    "GK20hpriydpu:1440": " ahaṃ punar idānīm eva bandhanāt katham api paribhraśyāgato 'smi /",
    "GK20hpriydpu:1441": " tan na gamiṣyāmi /]",
    "GK20hpriydpu:1442": " rājā - (vihasya kaṇṭhe gṛhītvā balān nivartayati /",
    "GK20hpriydpu:1443": " ) mūrkha āgamyatām āgamyatām /",
    "GK20hpriydpu:1444": " (parikramyāvalokya ca)",
    "GK20hpriydpu:1445": " iyaṃ devī dantabalabhīmadhyam adhyāste /",
    "GK20hpriydpu:1446": " yāvad upasarpāmi /",
    "GK20hpriydpu:1447": " (salajjam upasarpati)",
    "GK20hpriydpu:1448": " (Vāsavadattā sakhedam āsanād uttiṣṭhati /)",
    "GK20hpriydpu:1449": " rājā -",
    "GK20hpriydpu:1450": " kiṃ muktam āsanam alaṃ mayi sambhrameṇa",
    "GK20hpriydpu:1451": " notthātum ittham ucitaṃ mama tāntamadhye /",
    "GK20hpriydpu:1452": " dṛṣṭiprasādavidhimātrahṛto jano 'yam",
    "GK20hpriydpu:1453": " atyādareṇa kim iti kriyate vilakṣaḥ // HPri_4.2 //",
    "GK20hpriydpu:1454": " Vāsavadattā - (mukhaṃ nirūpya)",
    "GK20hpriydpu:1455": " ajjautta vilakkho dāṇiṃ tumaṃ hosi /",
    "GK20hpriydpu:1456": " [āryaputra vilakṣa idānīṃ tvaṃ bhavasi /]",
    "GK20hpriydpu:1457": " rājā - priye satyam ahaṃ vilakṣaḥ /",
    "GK20hpriydpu:1458": " yat pratyakṣa 'dṛṣṭāparādho 'pi bhavatīṃ prasādayituṃ vyavasito 'smi /",
    "GK20hpriydpu:1459": " Sāṅkṛtyāyanī - (āsanaṃ nirdiśya /",
    "GK20hpriydpu:1460": " ) mahārāja kriyatām āsanaparigrahaḥ /",
    "GK20hpriydpu:1461": " rājā - (āsanaṃ nirdiśya /",
    "GK20hpriydpu:1462": " ) ita ito devy upaviśatu /",
    "GK20hpriydpu:1463": " (Vāsavadattā bhūmāv upaviśati)",
    "GK20hpriydpu:1464": " rājā - āḥ kathaṃ bhūmāv upaviṣṭā devī /",
    "GK20hpriydpu:1465": " aham apy atraivopaviśāmi /",
    "GK20hpriydpu:1466": " (iti bhūmāv upaviśya kṛtāñjaliḥ /",
    "GK20hpriydpu:1467": " ) priye prasīda prasīda /",
    "GK20hpriydpu:1468": " kim evaṃ praṇate 'pi mayi gambhīrataraṃ kopam udvahasi /",
    "GK20hpriydpu:1469": " [p. 50]",
    "GK20hpriydpu:1470": " bhrūbhaṅgaṃ na karoṣi rodiṣi muhur mugdhekṣaṇe kevalaṃ",
    "GK20hpriydpu:1471": " nātiprasphuritādharānavarataṃ niḥśvāsam evojjhasi /",
    "GK20hpriydpu:1472": " vācaṃ nāpi dadāsi tiṣṭhasi paraṃ pradhyānanamrānanā",
    "GK20hpriydpu:1473": " kopas te stimito nipīḍayati māṃ gūḍhaprahāropamaḥ // HPri_4.3 //",
    "GK20hpriydpu:1474": " priye prasīda prasīda /",
    "GK20hpriydpu:1475": " (iti pādayoḥ patati /)",
    "GK20hpriydpu:1476": " Vāsavadattā - adisuhido ṇaṃ si /",
    "GK20hpriydpu:1477": " kiṃ dāṇiṃ dukkhidaṃ jaṇaṃ viāresi /",
    "GK20hpriydpu:1478": " uṭṭhehi ko ettha kuvido /",
    "GK20hpriydpu:1479": " [atisukhito nanv asi /",
    "GK20hpriydpu:1480": " kim idānīṃ duḥkhitaṃ janaṃ vikārayasi /",
    "GK20hpriydpu:1481": " uttiṣṭha ko 'tra kupitaḥ /]",
    "GK20hpriydpu:1482": " Sāṅkṛtyāyanī - uttiṣṭha mahārāja /",
    "GK20hpriydpu:1483": " kim anena /",
    "GK20hpriydpu:1484": " anyad eva tāvad udvegakāraṇam asyāḥ /",
    "GK20hpriydpu:1485": " rājā - (sasaṃbhramam /",
    "GK20hpriydpu:1486": " ) bhagavati kim anyat /",
    "GK20hpriydpu:1487": " (Sāṅkrtyāyanī karṇe kathayati /)",
    "GK20hpriydpu:1488": " rājā - (vihasya)",
    "GK20hpriydpu:1489": " yady evam alam udvegena mayāpi jñātam /",
    "GK20hpriydpu:1490": " siddha evāsmin prayojane devīṃ tu diṣṭyā vardhayiṣyāmīti noktam /",
    "GK20hpriydpu:1491": " anyathā katham ahaṃ Dṛḍhavarmavṛttānte visrabdhas tiṣṭhāmi /",
    "GK20hpriydpu:1492": " tat katipayāny ahāni tad vārtāyā āgatāyāḥ /",
    "GK20hpriydpu:1493": " idaṃ ca tatra vartate /",
    "GK20hpriydpu:1494": " asmadbalair Vijayasenapuraḥsarais tair",
    "GK20hpriydpu:1495": " ākrāntabāhyaviṣayo vihatapratāpaḥ /",
    "GK20hpriydpu:1496": " durgaṃ Kaliṅgahatakaḥ sahasā praviśya",
    "GK20hpriydpu:1497": " prākāramātraśaraṇo 'śaraṇaḥ kṛto 'sau // HPri_4.4 //",
    "GK20hpriydpu:1498": " [p. 51]",
    "GK20hpriydpu:1499": " tad avasthaṃ ca taṃ",
    "GK20hpriydpu:1500": " nirdiṣṭākrāntamandaṃ pratidinaviramadvīradāseravṛttaṃ",
    "GK20hpriydpu:1501": " śaśvatsaṃśīryamāṇadvipaturaganarakṣīṇaniḥśeṣasainyam /",
    "GK20hpriydpu:1502": " adya śvo vā vibhagne jhaṭiti mama balaiḥ sarvatas tatra durge",
    "GK20hpriydpu:1503": " baddhaṃ yuddhe hataṃ vā bhagavati na cirāc chroṣyasi tvaṃ Kaliṅgam // HPri_4.5 //",
    "GK20hpriydpu:1504": " Sāṅkṛtyāyanī - rājaputri prathamataram eva bhavatyāḥ kathitaṃ mayā katham apratividhāya Vatsarājaḥ sthāsyatīti /",
    "GK20hpriydpu:1505": " Vāsavadattā - jai evvaṃ piaṃ me /",
    "GK20hpriydpu:1506": " [yady evaṃ priyaṃ me /]",
    "GK20hpriydpu:1507": " (praviśya /)",
    "GK20hpriydpu:1508": " pratīhārī - jedu jedu bhaṭṭā /",
    "GK20hpriydpu:1509": " eso kkhu Viaaseṇo Diḍhavammakañcuīsahido harisa- samupphullaloaṇo piaṃ ṇivedidukāmo duvāre ciṭṭhai /",
    "GK20hpriydpu:1510": " [jayatu jayatu bhartā /",
    "GK20hpriydpu:1511": " eṣa khalu Vijayaseno Dṛḍhavarmakañcukisahito harṣasamutphullalocanaḥ priyaṃ nivedayitukāmo dvāre tiṣṭhati /]",
    "GK20hpriydpu:1512": " Vāsavadattā - (sasmitam /",
    "GK20hpriydpu:1513": " ) bhaavadi jaha takkemi paridosida mhi ajjautteṇetti [ bhagavati yathā tarkayāmi paritoṣitāsmy āryaputreṇeti /]",
    "GK20hpriydpu:1514": " Sāṅkṛtyāyanī - Vatsarājapakṣapātinī khalv ahaṃ na kiṃ cid api bravīmi /",
    "GK20hpriydpu:1515": " rājā - śīghraṃ praveśaya tau /",
    "GK20hpriydpu:1516": " pratīhārī - taha / [tathā /]",
    "GK20hpriydpu:1517": " (iti niśkrāntā)",
    "GK20hpriydpu:1518": " (tataḥ praviśati Vijayasenaḥ Kañcukī ca /)",
    "GK20hpriydpu:1519": " Vijayasenaḥ - bhoḥ kañcukin /",
    "GK20hpriydpu:1520": " adya svāmipādā draṣṭavyā iti yat satyam anupamaṃ kam api sukhātiśayam anubhavāmi /",
    "GK20hpriydpu:1521": " [p. 52]",
    "GK20hpriydpu:1522": " kañcukī - Vijayasena avitatham etat / paśya /",
    "GK20hpriydpu:1523": " sukhanirbharo 'nyathāpi svāminam avalokya bhavati bhṛtyajanaḥ /",
    "GK20hpriydpu:1524": " kiṃ punar aribalavighaṭananirvyūḍhaprabhuniyogabharaḥ // HPri_4.6 //",
    "GK20hpriydpu:1525": " ubhau - (upasṛtya)",
    "GK20hpriydpu:1526": " jayatu jayatu svāmī /",
    "GK20hpriydpu:1527": " (rājā ubhāv api pariṣvajate /)",
    "GK20hpriydpu:1528": " kañcukī - deva diṣṭyā vardhase /",
    "GK20hpriydpu:1529": " hatvā Kaliṅgahatakaṃ hy asmatsvāmī niveśito rājye /",
    "GK20hpriydpu:1530": " devasya samādeśo nirvyūḍho Vijayasenena // HPri_4.7 //",
    "GK20hpriydpu:1531": " Vāsavadattā - ai bhaavai ahijāṇāsi edaṃ kañcuiṃ /",
    "GK20hpriydpu:1532": " [ayi bhagavati abhijānāsy etaṃ kañcukinam /]",
    "GK20hpriydpu:1533": " Sāṅkṛtyāyanī - kathaṃ nābhijānāmi /",
    "GK20hpriydpu:1534": " nanu sa eṣa yasya haste mātṛṣvasā te patrikām anupreṣitavatī /",
    "GK20hpriydpu:1535": " rājā - sādhu Vijayasenena mahāvyāpāro 'nuṣṭhitaḥ /",
    "GK20hpriydpu:1536": " (Vijayasenaḥ pādayoḥ patati)",
    "GK20hpriydpu:1537": " rājā - devi diṣṭyā vardhase /",
    "GK20hpriydpu:1538": " pratiṣṭhito rājye Dṛḍhavarmā /",
    "GK20hpriydpu:1539": " Vāsavadattā - (saharṣam/",
    "GK20hpriydpu:1540": " ) aṇuggahida mhi /",
    "GK20hpriydpu:1541": " [anugṛhītāsmi /]",
    "GK20hpriydpu:1542": " vidūṣakaḥ - īrise abbhudae assiṃ rāaule edaṃ karaṇijjaṃ /",
    "GK20hpriydpu:1543": " (rājānaṃ nirdiśya vīṇāvādanaṃ nāṭayan /",
    "GK20hpriydpu:1544": " ) gurupūā /",
    "GK20hpriydpu:1545": " (ātmano yajñopavītaṃ darśayan/",
    "GK20hpriydpu:1546": " ) bamhaṇassa sakkāro /",
    "GK20hpriydpu:1547": " (Āraṇyikāṃ sūcayan/",
    "GK20hpriydpu:1548": " ) savvabandhaṇamokkho tti /",
    "GK20hpriydpu:1549": " [īdṛśe 'bhyudaye 'smin rājakula etat karaṇīyam /",
    "GK20hpriydpu:1550": " (rājānaṃ nirdiśya vīṇāvādanaṃ nāṭayan /",
    "GK20hpriydpu:1551": " ) gurupūjā /",
    "GK20hpriydpu:1552": " (ātmano yajñopavītaṃ darśayan/",
    "GK20hpriydpu:1553": " ) brāhmaṇasya satkāraḥ /",
    "GK20hpriydpu:1554": " (Āraṇyikāṃ sūcayan/",
    "GK20hpriydpu:1555": " ) sarvabandhanamokṣa iti /]",
    "GK20hpriydpu:1556": " rājā - (Vāsavadattām apavārya choṭikāṃ dadat /",
    "GK20hpriydpu:1557": " ) sādhu vayasya sādhu /",
    "GK20hpriydpu:1558": " [p . 53] vidūṣakaḥ - hodi kahaṃ tumaṃ ṇa kiṃ vi ettha samādisasi /",
    "GK20hpriydpu:1559": " [bhavati kathaṃ tvaṃ na kim apy atra samādiśasi /]",
    "GK20hpriydpu:1560": " Vāsavadattā - (Sāṅkṛtyāyaṇīm avalokya sasmitam /",
    "GK20hpriydpu:1561": " ) moidā kkhu hadāseṇa Āraṇṇiā /",
    "GK20hpriydpu:1562": " [mocitā khalu hatāśenāraṇyikā /]",
    "GK20hpriydpu:1563": " Sāṅkṛtyāyanī - kiṃ vā tapasvinyānayā baddhayā /",
    "GK20hpriydpu:1564": " Vāsavadattā - jaha bhaavadīe roadi /",
    "GK20hpriydpu:1565": " [yathā bhagavatyai rocate /]",
    "GK20hpriydpu:1566": " Sāṅkṛtyāyanī - yady evam aham eva gatvā tāṃ mocayiṣyāmi /",
    "GK20hpriydpu:1567": " (iti niṣkrāntā)",
    "GK20hpriydpu:1568": " kañcukī - idam aparaṃ saṃdiṣṭaṃ mahārājena Dṛḍhavarmaṇā /",
    "GK20hpriydpu:1569": " tvatprasādāt sarvam eva yathābhilaṣitaṃ saṃpannaṃ /",
    "GK20hpriydpu:1570": " tad ete prāṇās tvadīyāḥ /",
    "GK20hpriydpu:1571": " yatheṣṭam imān viniyoktuṃ tvam eva pramāṇam iti /",
    "GK20hpriydpu:1572": " (rājā salajjam adhomukhas tiṣṭhati /)",
    "GK20hpriydpu:1573": " Vijayasenaḥ - deva na śakyam eva devaṃ prati prītiviśeṣaṃ Dṛḍhavarmaṇaḥ kathayitum /",
    "GK20hpriydpu:1574": " kañcukī - yady api tubhyaṃ pratipāditāyāḥ Priyadarśikāyā asmadduhituḥ paribhraṃśān na me saṃbandho jāta iti duḥkham āsīt tathāpi Vāsavadattāyāḥ pariṇetrāpi tvayā tad apanītam eva /",
    "GK20hpriydpu:1575": " Vāsavadattā - (sāsram /",
    "GK20hpriydpu:1576": " ) ajja kañcui kahaṃ me bhaiṇī paribbhaṭṭhā /",
    "GK20hpriydpu:1577": " [ārya kañcukin kathaṃ me bhaginī paribhraṣṭā /]",
    "GK20hpriydpu:1578": " kañcukī - rājaputri tasmin Kaliṅgahatakāvaskande vidruteṣv itas tato 'ntaḥpurajaneṣu diṣṭyā dṛṣṭām idānīṃ na yuktam atra sthātum iti tām ahaṃ gṛhītvā Vatsarājāntikaṃ prasthitaḥ /",
    "GK20hpriydpu:1579": " tataḥ saṃcintya tāṃ Vindhyaketor haste nikṣipya nirgato 'smi /",
    "GK20hpriydpu:1580": " yāvat pratīpam āgacchāmi tāvat kair api tat sthānaṃ saha Vindhyaketunā smartavyatāṃ nītam /",
    "GK20hpriydpu:1581": " [p. 54]",
    "GK20hpriydpu:1582": " rājā - (sasmitam/",
    "GK20hpriydpu:1583": " ) Vijayasena kiṃ kathayasi /",
    "GK20hpriydpu:1584": " kañcukī - tatra cānviṣyatā mayā na prāptā /",
    "GK20hpriydpu:1585": " tadāprabhṛti nādyāpi vijñāyate kva vartata iti /",
    "GK20hpriydpu:1586": " (praviśya Manoramā /)",
    "GK20hpriydpu:1587": " Manoramā - bhaṭṭiṇī pāṇasaṃsae vaṭṭai sā tavassiṇī /",
    "GK20hpriydpu:1588": " [bhaṭṭini prāṇasaṃśaye vartate sā tapasvinī /]",
    "GK20hpriydpu:1589": " Vāsavadattā - (sāsram /",
    "GK20hpriydpu:1590": " ) kim uṇa tumaṃ Piadaṃsaṇāuttantaṃ jāṇāsi /",
    "GK20hpriydpu:1591": " [kiṃ punas tvaṃ Priyadarśanā vṛttāntaṃ jānāsi /]",
    "GK20hpriydpu:1592": " Manoramā - ṇa hu ahaṃ Piadaṃsaṇāuttantaṃ jāṇāmi /",
    "GK20hpriydpu:1593": " esā kkhu Āraṇṇiā kalla- vvavadeseṇa āṇīdaṃ visaṃ pāia pāṇasaṃsae vaṭṭadi tti evvaṃ mae ṇivedidaṃ /",
    "GK20hpriydpu:1594": " tā parittāadu bhaṭṭiṇī /",
    "GK20hpriydpu:1595": " [na khalv ahaṃ Priyadarśanāvṛttāntaṃ jānāmi /",
    "GK20hpriydpu:1596": " eṣā khalv Āraṇyikā kalyavyapadeśenānītaṃ viṣaṃ pītvā prāṇasaṃśaye vartata iti evaṃ mayā niveditam /",
    "GK20hpriydpu:1597": " tat paritrāyatām bhaṭṭinī /]",
    "GK20hpriydpu:1598": " (rudatī pādayoḥ patati /)",
    "GK20hpriydpu:1599": " Vāsavadattā - (svagatam/",
    "GK20hpriydpu:1600": " ) ha ddhi ha ddhi /",
    "GK20hpriydpu:1601": " Piadaṃsaṇādukkhaṃ vi me antaridaṃ Āraṇṇiāuttanteṇa /",
    "GK20hpriydpu:1602": " adidujjaṇo kkhu loo /",
    "GK20hpriydpu:1603": " kadāi maṃ aṇṇahā saṃbhāvaissadi /",
    "GK20hpriydpu:1604": " tā edaṃ ettha juttaṃ (prakāśam sasaṃbhramam / )/",
    "GK20hpriydpu:1605": " Maṇorame lahu iha evva āṇehi taṃ /",
    "GK20hpriydpu:1606": " ṇāaloādo gahidavisavijjo ajjautto ettha kusalo /",
    "GK20hpriydpu:1607": " [hā dhik hā dhik /",
    "GK20hpriydpu:1608": " Priyadarśanāduḥkham api me 'ntaritam Āraṇyikāvṛttāntena /",
    "GK20hpriydpu:1609": " atidurjanaḥ khalu lokaḥ /",
    "GK20hpriydpu:1610": " kadācin mām anyathā saṃbhāvayiṣyati /",
    "GK20hpriydpu:1611": " tad etad atra yuktam /",
    "GK20hpriydpu:1612": " (prakāśam sasaṃbhramam /",
    "GK20hpriydpu:1613": " ) Manorame laghv ihaivānaya tām /",
    "GK20hpriydpu:1614": " nāgalokād gṛhītaviṣavidya āryaputro 'tra kuśalaḥ /",
    "GK20hpriydpu:1615": " (niṣkrāntā Manoramā /",
    "GK20hpriydpu:1616": " tataḥ praviśati Manoramayā dhṛtāsaviṣavegam ātmānaṃ nāṭayanty Āraṇyikā /)",
    "GK20hpriydpu:1617": " Āraṇyikā - halā Maṇorame kīsa dāṇiṃ maṃ andhaāraṃ pavesesi /",
    "GK20hpriydpu:1618": " halā Manorame kasmād idānīṃ mām andhakāraṃ praveśayasi /",
    "GK20hpriydpu:1619": " Manoramā - (saviṣādam /",
    "GK20hpriydpu:1620": " ) haddhi haddhi /",
    "GK20hpriydpu:1621": " diṭṭhi vi se saṃkantā viseṇ'; evva /",
    "GK20hpriydpu:1622": " (Vāsavadattāṃ dṛṣṭvā /",
    "GK20hpriydpu:1623": " ) bhaṭṭini lahu parittāehi lahu parittāehi /",
    "GK20hpriydpu:1624": " gurubhūdaṃ se visaṃ /",
    "GK20hpriydpu:1625": " [hā dhik hā dhik /",
    "GK20hpriydpu:1626": " dṛṣṭir api asyāḥ saṃkrāntā viṣeṇaiva /",
    "GK20hpriydpu:1627": " (Vāsavadattāṃ dṛṣṭvā /",
    "GK20hpriydpu:1628": " ) bhaṭṭini laghu paritrāyasva laghu [p. 55] paritrāyasva /",
    "GK20hpriydpu:1629": " gurū bhūtam asyā viṣam /]",
    "GK20hpriydpu:1630": " Vāsavadattā - (sasaṃbhramaṃ rājānaṃ haste gṛhītvā /",
    "GK20hpriydpu:1631": " ) ajjautta uṭṭhehi uṭṭhehi /",
    "GK20hpriydpu:1632": " lahu vivajajjai kkhu esā tavassiṇī /",
    "GK20hpriydpu:1633": " [āryaputra uttiṣṭhottiṣṭha /",
    "GK20hpriydpu:1634": " laghu vipadyate khalv eṣā tapasvinī /]",
    "GK20hpriydpu:1635": " (sarve paśyanti /)",
    "GK20hpriydpu:1636": " kañcukī - (vilokya /",
    "GK20hpriydpu:1637": " ) susadṛśī khalv iyaṃ mama rājaputryāḥ Priyadarśanāyāḥ /",
    "GK20hpriydpu:1638": " (Vāsavadattāṃ nirdiśya)",
    "GK20hpriydpu:1639": " rājaputri kuta iyaṃ kanyakā /",
    "GK20hpriydpu:1640": " Vāsavadattā - ajja Vinjhakeuṇo duhidā /",
    "GK20hpriydpu:1641": " taṃ vāvādia Vijayaseṇeṇa āṇīdā /",
    "GK20hpriydpu:1642": " [ārya Vindhyaketor duhitā /",
    "GK20hpriydpu:1643": " taṃ vyāpādya Vijayasenenānītā /]",
    "GK20hpriydpu:1644": " kañcukī - kutas tasya duhitā /",
    "GK20hpriydpu:1645": " saiveyaṃ mama rājaputrī /",
    "GK20hpriydpu:1646": " hā hato 'smi mandabhāgyaḥ /",
    "GK20hpriydpu:1647": " (iti nipatya bhūmāv utthāya /",
    "GK20hpriydpu:1648": " ) rājaputri iyaṃ sā Priyadarśikā bhaginī te /",
    "GK20hpriydpu:1649": " Vāsavadattā - ajjautta parittāehi parittāehi /",
    "GK20hpriydpu:1650": " mama bhaiṇī vivajjai /",
    "GK20hpriydpu:1651": " [āryaputra paritrāyasva paritrāyasva /",
    "GK20hpriydpu:1652": " mama bhaginī vipadyate /]",
    "GK20hpriydpu:1653": " rājā - samāśvasihi samāśvasihi /",
    "GK20hpriydpu:1654": " paśyāmas tāvat /",
    "GK20hpriydpu:1655": " kaṣṭaṃ bhoḥ kaṣṭam /",
    "GK20hpriydpu:1656": " saṃjātasāndramakarandarasāṃ krameṇa",
    "GK20hpriydpu:1657": " pātuṃ gataś ca kalikāṃ kamalasya bhṛṅgaḥ /",
    "GK20hpriydpu:1658": " dagdhā nipatya sahasaiva himena cāsau",
    "GK20hpriydpu:1659": " vāme vidhau na hi phalanty abhivāñchitāni // HPri_4.8 //",
    "GK20hpriydpu:1660": " Manorame pṛcchyatāṃ tāvat kiṃ te bodha iti /",
    "GK20hpriydpu:1661": " Manoramā - sahi kiṃ de bodho /",
    "GK20hpriydpu:1662": " (sāsraṃ punaś cālayantī )",
    "GK20hpriydpu:1663": " sahi ṇaṃ bhaṇāmi kiṃ de bodho tti /",
    "GK20hpriydpu:1664": " [sakhi kiṃ te bodhaḥ /",
    "GK20hpriydpu:1665": " (sāsraṃ punaś cālayantī)",
    "GK20hpriydpu:1666": " sakhi nanu bhaṇāmi kiṃ te bodha iti /]",
    "GK20hpriydpu:1667": " Priyadarśikā - (avispaṣṭam /",
    "GK20hpriydpu:1668": " ) jaṃ edaṃ avasthānaṃ (sic)",
    "GK20hpriydpu:1669": " gadāe vi mae ṇa mahārāo diṭṭho /",
    "GK20hpriydpu:1670": " [yad etad avasthāyāpi mayā na mahārājo dṛṣṭaḥ /]",
    "GK20hpriydpu:1671": " (ity ardhokte bhūmau patati /)",
    "GK20hpriydpu:1672": " [p. 56]",
    "GK20hpriydpu:1673": " rājā - (sāsram/)",
    "GK20hpriydpu:1674": " eṣā mīlayatīdam īkṣaṇayugaṃ jātā mamāndhā diśaḥ",
    "GK20hpriydpu:1675": " kaṇṭho 'syāḥ pratirudhyate mama giro niryānti kṛcchrād imāḥ /",
    "GK20hpriydpu:1676": " etasyāḥ śvasitaṃ hṛtaṃ mama tanur niśceṣṭatām āgatā",
    "GK20hpriydpu:1677": " manye 'syā viṣavega eva hi paraṃ sarve tu duḥkhaṃ mama // HPri_4.9 //",
    "GK20hpriydpu:1678": " Vāsavadattā - (sāsram)",
    "GK20hpriydpu:1679": " Piadaṃsaṇe uṭṭhehi uṭṭhehi /",
    "GK20hpriydpu:1680": " pekkha eso mahārāo ciṭṭhai /",
    "GK20hpriydpu:1681": " kahaṃ veaṇā vi se ṇaṭṭhā /",
    "GK20hpriydpu:1682": " kiṃ dāṇiṃ mae avarajjhaṃ aāṇantīe jeṇa kuvidā ṇālavasi /",
    "GK20hpriydpu:1683": " tā pasīda pasīda /",
    "GK20hpriydpu:1684": " uṭṭhehi uṭṭhehi /",
    "GK20hpriydpu:1685": " ṇa hu puṇo avarajjhissaṃ /",
    "GK20hpriydpu:1686": " (ūrdhvam avalokya)",
    "GK20hpriydpu:1687": " hā devva hadaa kiṃ dāṇiṃ mae avakidaṃ jeṇa edāvatthaṃ gadā me bhaiṇī ādaṃsidā /",
    "GK20hpriydpu:1688": " [Priyadarśane uttiṣṭhottiṣṭha /",
    "GK20hpriydpu:1689": " paśyaiṣa mahārājas tiṣṭhati /",
    "GK20hpriydpu:1690": " kathaṃ vedanāpy asyā naṣṭā /",
    "GK20hpriydpu:1691": " kim idānīṃ mayāparāddhaṃ ajānatyā yena kupitā nālapasi /",
    "GK20hpriydpu:1692": " tat prasīda prasīda /",
    "GK20hpriydpu:1693": " uttiṣṭhottiṣṭha /",
    "GK20hpriydpu:1694": " na khalu punar aparātsyāmi /",
    "GK20hpriydpu:1695": " (ūrdhvam avalokya)",
    "GK20hpriydpu:1696": " hā daiva hataka /",
    "GK20hpriydpu:1697": " kim idānīṃ mayāpakṛtaṃ yenaitad avasthāṃ gatā me bhaginyādarśitā /]",
    "GK20hpriydpu:1698": " (Priyadarśikāyā upari patati /)",
    "GK20hpriydpu:1699": " vidūṣakaḥ - bho vaassa kahaṃ tumaṃ mūḍho via ciṭṭhasi /",
    "GK20hpriydpu:1700": " ṇa eso visādassa kālo /",
    "GK20hpriydpu:1701": " visamā kkhu gaī visassa /",
    "GK20hpriydpu:1702": " tā daṃsehi appaṇo vijjāpahāvaṃ /",
    "GK20hpriydpu:1703": " [bho vayasya kathaṃ tvaṃ mūḍha iva tiṣṭhasi /",
    "GK20hpriydpu:1704": " naiṣa viṣādasya kālaḥ /",
    "GK20hpriydpu:1705": " viṣamā khalu gatir viṣasya /",
    "GK20hpriydpu:1706": " tad darśaya ātmano vidyāprabhāvam /]",
    "GK20hpriydpu:1707": " rājā - satyam evaitat /",
    "GK20hpriydpu:1708": " (Priyadarśikām ālokya)",
    "GK20hpriydpu:1709": " mūḍha evāham etāvatīṃ velām /",
    "GK20hpriydpu:1710": " tad aham enāṃ jīvayāmi /",
    "GK20hpriydpu:1711": " salilaṃ salilam /",
    "GK20hpriydpu:1712": " vidūṣakaḥ - (niṣkramya punaḥ praviśya) bho /",
    "GK20hpriydpu:1713": " edaṃ salilaṃ /",
    "GK20hpriydpu:1714": " [bhoḥ etat salilam /]",
    "GK20hpriydpu:1715": " (rājopasṛtya Priyadarśanāyā upari hastaṃ nidhāya mantrasmaraṇaṃ nāṭayati /",
    "GK20hpriydpu:1716": " Priyadarśikā śanair uttiṣṭhati /)",
    "GK20hpriydpu:1717": " Vāsavadattā - ajjautta diṭṭhiā paccujjīvidā me bhaiṇī /",
    "GK20hpriydpu:1718": " [āryaputra diṣṭyā pratyujjīvitā me bhaginī /]",
    "GK20hpriydpu:1719": " [p. 57]",
    "GK20hpriydpu:1720": " Vijayasenaḥ - aho devasya vidyāprabhāvaḥ /",
    "GK20hpriydpu:1721": " kañcukī - aho sarvatrāpratihatā narendratā devasya /",
    "GK20hpriydpu:1722": " Priyadarśikā - (śanair utthāyopaviśya ca jṛmbhikāṃ nāṭayantī saviṣādam avispaṣṭam /",
    "GK20hpriydpu:1723": " ) Maṇorame ciraṃ khu sutta mhi /",
    "GK20hpriydpu:1724": " [Manorame ciraṃ khalu suptāsmi /]",
    "GK20hpriydpu:1725": " vidūṣakaḥ - bho vaassa ṇivvūḍhaṃ de vedittaṇaṃ /",
    "GK20hpriydpu:1726": " [bho vayasya nirvyūḍhaṃ te vaidyatvam /]",
    "GK20hpriydpu:1727": " (Priyadarśikā sābhilāṣaṃ rājānaṃ nirūpya salajjaṃ kiṃcid adhomukhī tiṣṭhati /)",
    "GK20hpriydpu:1728": " Vāsavadattā - (saharṣam /",
    "GK20hpriydpu:1729": " ) ajjautta /",
    "GK20hpriydpu:1730": " kiṃ dāṇiṃ vi esā aṇṇah';",
    "GK20hpriydpu:1731": " evva karedi /",
    "GK20hpriydpu:1732": " [āryaputra kim idānīm apy eṣānyathaiva karoti /]",
    "GK20hpriydpu:1733": " rājā - (sasmitam /)",
    "GK20hpriydpu:1734": " svabhāvasthā dṛṣṭir na bhavati giro nāti viśadās",
    "GK20hpriydpu:1735": " tanuḥ sīdaty eṣā prakaṭapulakasvedakaṇikā /",
    "GK20hpriydpu:1736": " yathā cāyaṃ kampaḥ stanabharaparikleśajananas",
    "GK20hpriydpu:1737": " tathā nādyāpy asyā niyatam akhilaṃ śāmyati viṣam // HPri_4.10 //",
    "GK20hpriydpu:1738": " kañcukī - (Priyadarśikāṃ nirdiśya /",
    "GK20hpriydpu:1739": " ) rājaputri eṣa te pitur ājñākaraḥ /",
    "GK20hpriydpu:1740": " (iti pādayoḥ patati /)",
    "GK20hpriydpu:1741": " Priyadarśikā - (vilokya /",
    "GK20hpriydpu:1742": " ) kahaṃ kañcuī ajjaViṇaavasū /",
    "GK20hpriydpu:1743": " (sāsram /",
    "GK20hpriydpu:1744": " ) hā tāda /",
    "GK20hpriydpu:1745": " hā ajjūe /",
    "GK20hpriydpu:1746": " [kathaṃ kañcukyārya Vinayavasuḥ /",
    "GK20hpriydpu:1747": " (sāsram /",
    "GK20hpriydpu:1748": " ) hā tāta / hā mātaḥ /]",
    "GK20hpriydpu:1749": " kañcukī - rājaputri alaṃ ruditena /",
    "GK20hpriydpu:1750": " kuśalinau te pitarau /",
    "GK20hpriydpu:1751": " Vatsarājaprabhāvāt punas tad avastham eva rājyam /",
    "GK20hpriydpu:1752": " Vāsavadattā - (sāsram /",
    "GK20hpriydpu:1753": " ) ehi aliasīle /",
    "GK20hpriydpu:1754": " dāṇiṃ vi dāva bhaiṇiā siṇehaṃ daṃsehi /",
    "GK20hpriydpu:1755": " (kaṇṭhe gṛhītvā /",
    "GK20hpriydpu:1756": " ) dāṇiṃ samassattha mhi /",
    "GK20hpriydpu:1757": " [ehy alīkaśīle /",
    "GK20hpriydpu:1758": " idānīm api tāvad bhaginī snehaṃ darśaya /",
    "GK20hpriydpu:1759": " (kaṇṭhe gṛhītvā /",
    "GK20hpriydpu:1760": " ) idānīṃ samāśvasitāsmi /]",
    "GK20hpriydpu:1761": " [p. 58]",
    "GK20hpriydpu:1762": " vidūṣakaḥ - hodi tumaṃ bhaiṇiṃ geṇhia kaṇṭhe evvaṃ parituṭṭhā si /",
    "GK20hpriydpu:1763": " vodiassa pāridosiaṃ visumaridaṃ /",
    "GK20hpriydpu:1764": " [bhavati tvaṃ bhaginīṃ gṛhītvā kaṇṭha evaṃ parituṣṭāsi /",
    "GK20hpriydpu:1765": " vaidyasya pāritoṣikaṃ vismṛtam /]",
    "GK20hpriydpu:1766": " Vāsavadattā - Vasantaa ṇa visumaridaṃ /",
    "GK20hpriydpu:1767": " [Vasantaka na vismṛtam /]",
    "GK20hpriydpu:1768": " vidūṣakaḥ - (rājānaṃ nirdiśya sasmitam /",
    "GK20hpriydpu:1769": " ) vodia pasārehi hatthaṃ /",
    "GK20hpriydpu:1770": " bhaiṇīe aggahatthaṃ de pāridosiaṃ dāvissaṃ /",
    "GK20hpriydpu:1771": " [vaidya prasāraya hastam /",
    "GK20hpriydpu:1772": " bhaginyā agrahastaṃ te pāritoṣikaṃ dāpayiṣyāmi /]",
    "GK20hpriydpu:1773": " (rājā hastaṃ prasārayati /)",
    "GK20hpriydpu:1774": " (Vāsavadattā Priyadarśikāhastam arpayati /)",
    "GK20hpriydpu:1775": " rājā - (hastam upasaṃhṛtya /",
    "GK20hpriydpu:1776": " ) kim anayā /",
    "GK20hpriydpu:1777": " sampraty eva katham api prasāditāsi /",
    "GK20hpriydpu:1778": " Vāsavadattā - ko tumaṃ agaṇhiduṃ /",
    "GK20hpriydpu:1779": " puḍhamaṃ evva tādeṇa iaṃ diṇṇā /",
    "GK20hpriydpu:1780": " [kas tvam agrahītum /",
    "GK20hpriydpu:1781": " prathamam eva tāteneyaṃ dattā /]",
    "GK20hpriydpu:1782": " vidūṣakaḥ - bho māṇaṇīā kkhu devī /",
    "GK20hpriydpu:1783": " mā se paḍiūlaṃ karehi /",
    "GK20hpriydpu:1784": " [bho mānanīyā khalu devī /",
    "GK20hpriydpu:1785": " māsyāḥ pratikūlaṃ kuru /]",
    "GK20hpriydpu:1786": " (Vāsavadattā rājño hastaṃ balād ākṛṣya Priyadarśikām arpayati /)",
    "GK20hpriydpu:1787": " rājā - (sasmitam /",
    "GK20hpriydpu:1788": " ) devī prabhavati /",
    "GK20hpriydpu:1789": " kuto 'smākam anyathā kartuṃ vibhavaḥ /",
    "GK20hpriydpu:1790": " Vāsavadattā - ajjautta ado vi paraṃ kiṃ de piaṃ karīadu /",
    "GK20hpriydpu:1791": " [āryaputra ato 'pi paraṃ kiṃ te priyaṃ kriyatām /]",
    "GK20hpriydpu:1792": " rājā - kim ataḥ paraṃ priyam / paśya /",
    "GK20hpriydpu:1793": " niḥśeṣaṃ Dṛḍhavarmaṇā punar api svaṃ rājyam adhyāsitaṃ",
    "GK20hpriydpu:1794": " tvaṃ kopena sudūram apy apahṛtā sadyaḥ prasannā mama /",
    "GK20hpriydpu:1795": " jīvantī Priyadarśanā ca bhaginī bhūyas tvayā saṅgatā",
    "GK20hpriydpu:1796": " kiṃ tat syād aparaṃ priyaṃ priyatame yat sāmprataṃ prārthyate // HPri_4.11 //",
    "GK20hpriydpu:1797": " [p. 59]",
    "GK20hpriydpu:1798": " tathāpīdam astu /",
    "GK20hpriydpu:1799": " (bharatavākyam /)",
    "GK20hpriydpu:1800": " urvīm uddāmasasyāṃ janayatu visṛjan Vāsavo vṛṣṭim iṣṭām",
    "GK20hpriydpu:1801": " iṣṭais traiviṣṭapānām vidadhatu vidhivat prīṇanaṃ vipramukhyāḥ /",
    "GK20hpriydpu:1802": " ākalpāntaṃ ca bhūyāt sthirasamupacitā saṃgatiḥ sajjanānāṃ",
    "GK20hpriydpu:1803": " niḥśeṣaṃ yāntu śāntiṃ piśunajanagiro duḥsahā vajralepāḥ // HPri_4.12 //",
    "GK20hpriydpu:1804": " (iti niṣkrāntāḥ sarve /)",
    "GK20hpriydpu:1805": " iti caturtho 'ṅkaḥ",
    "GK20hpriydpu:1806": " samāpteyaṃ Priyadarśikā nāma nāṭikā /"
}