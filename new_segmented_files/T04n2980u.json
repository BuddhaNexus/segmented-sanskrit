{
    "T04n2980u_001:3": " Madhyamakāvatāra-kārikā chapter 6",
    "T04n2980u_001:11": " samāhite cetasi saṁsthito 'sau",
    "T04n2980u_001:15": " saṁbuddhadharmābhimukho 'bhimukhayām |",
    "T04n2980u_001:19": " idaṁpratītyodayadṛṣṭatattvaḥ",
    "T04n2980u_001:23": " prajñavihārāt tunirodham eti || 6.1",
    "T04n2980u_001:30": " ekena puṁsākṣimatā yatheṣṭaṁ",
    "T04n2980u_001:34": " deśaṁ samasto 'ndhagaṇaḥ sukhena |",
    "T04n2980u_001:38": " ākṛṣyate tadvad ihākṣihīnān",
    "T04n2980u_001:42": " ādāya dhīr yāti guṇāñ jinatvam || 6.2",
    "T04n2980u_001:49": " dharmān sa gambhīratarān avaiti",
    "T04n2980u_001:53": " yathāgamenāpi ca yuktitaś ca |",
    "T04n2980u_001:57": " tathāryanāgārjunanītitas tān",
    "T04n2980u_001:61": " yathāsthitaprakriyayā bravīmi || 6.3",
    "T04n2980u_001:68": " pṛthagjanatve 'pi niśamya śūnyatāṁ",
    "T04n2980u_001:72": " pramodam antar labhate muhurmuhuḥ |",
    "T04n2980u_001:76": " prasādajāsrāvilajātalocanas",
    "T04n2980u_001:80": " tanūruhotphullatanuś ca jāyate || 6.4 (1)",
    "T04n2980u_001:93": " yas tasya saṁbuddhadhiyo 'sti bījaṁ",
    "T04n2980u_001:97": " tattvopadeśasya ca bhājanaṁ saḥ |",
    "T04n2980u_001:101": " ākhyeyam asmai paramārthasatyaṁ",
    "T04n2980u_001:105": " tadanvayās tasya guṇā bhavanti || 6.5",
    "T04n2980u_001:112": " śīlaṁ samādāya sadaiva vartate",
    "T04n2980u_001:116": " dadāti dānaṁ karuṇāṁ ca sevate |",
    "T04n2980u_001:120": " titikṣate tatkuśalaṁ ca bodhaye",
    "T04n2980u_001:124": " praṇāmayaty eva jagadvimuktaye || 6.6",
    "T04n2980u_001:131": " saṁbodhisattveṣu karoti gauravam",
    "T04n2980u_001:135": " udāragambhīranaye vicakṣaṇaḥ |",
    "T04n2980u_001:139": " labheta bhūmiṁ muditāṁ janaḥ kramāt",
    "T04n2980u_001:143": " tadarthinaiṣā padavī niśāmyatām || 6.7",
    "T04n2980u_001:150": " tebhyas ta eva na bhavanti kutaḥ parebhyo",
    "T04n2980u_001:154": " dvābhyāṁ na cāpi kuta eva vinaiva hetum |",
    "T04n2980u_001:164": " tasmād dhi tasya bhavane na guṇo 'sti kaścij",
    "T04n2980u_001:168": " jātasya janma punar eva ca naiva yuktam || 6.8",
    "T04n2980u_001:175": " jātasya janmani punaḥ parikalpyamāne",
    "T04n2980u_001:179": " naivāṅkurādaya iha prabhavaṁ labheran |",
    "T04n2980u_001:183": " bījasya ca prabhava eva bhaved bhavāntaṁ",
    "T04n2980u_001:187": " tenaiva tasya hi kathaṁ ca bhaved vināśaḥ || 6.9",
    "T04n2980u_001:194": " saṁsthānavarṇarasavīryavipākabhedāḥ",
    "T04n2980u_001:198": " syur nāṅkurasya tava kāraṇato vibhinnāḥ |",
    "T04n2980u_001:202": " prāgātmabhāvam avadhūya tadanyarūpam",
    "T04n2980u_001:206": " āpadyate yadi tadāsya kathaṁ hi tattvam || 6.10",
    "T04n2980u_001:213": " bījād ananya iha te yadi cāṅkuraḥ syād",
    "T04n2980u_001:217": " gṛhyeta naiva hi sa bījam ivāṅkurākhyaḥ |",
    "T04n2980u_001:221": " gṛhyeta vā tad api nāma yathāṅkuro 'yaṁ",
    "T04n2980u_001:225": " tattvāt tayor iti na caitad ato 'bhyupeyam || 6.11",
    "T04n2980u_001:232": " loko 'pi caikyam anayor iti nābhyupaiti",
    "T04n2980u_001:236": " naṣṭe 'pi paśyati yataḥ phalam eṣa hetau |",
    "T04n2980u_001:240": " tasmān na tattvata idaṁ na ca lokataś ca",
    "T04n2980u_001:244": " yuktaṁ svato bhavati bhāva iti prakalpam || 6.12 (2)",
    "T04n2980u_001:257": " janyasya caiva janakasya ca karmaṇaś ca",
    "T04n2980u_001:261": " kartuś ca janmani bhavet svata iṣyamāṇe |",
    "T04n2980u_001:265": " aikyaṁ na caikyam anayor iti nābhyupeyaṁ",
    "T04n2980u_001:269": " janma svato vihitavistaradoṣasakteḥ || 6.13",
    "T04n2980u_001:276": " anyat pratītya yadi nāma paro 'bhaviṣyaj",
    "T04n2980u_001:280": " jāyeta tarhi bahulaḥ śikhino 'ndhakāraḥ |",
    "T04n2980u_001:284": " sarvasya janma ca bhavet khalu sarvataś ca",
    "T04n2980u_001:288": " tulyaṁ paratvam akhile 'janake 'pi yasmāt || 6.14",
    "T04n2980u_001:295": " śakyaṁ prakartum iti kāryam ato niruktaṁ",
    "T04n2980u_001:299": " śaktaṁ yad asya janane sa paro 'pi hetuḥ |",
    "T04n2980u_001:303": " janmaikasantatigatāj janakāc ca tasmāc",
    "T04n2980u_001:307": " chālyaṅkurasya na tathā ca yavāditaś cet || 6.15",
    "T04n2980u_001:314": " iṣṭā yathā na janakā na ca śaktiyuktā",
    "T04n2980u_001:318": " naivaikasantatigatāḥ sadṛśā na caiva |",
    "T04n2980u_001:322": " śālyaṅkurasya yavakesarakiṁśukādyā",
    "T04n2980u_001:326": " no śālibījam api tasya tathā paratvāt || 6.16",
    "T04n2980u_001:333": " asty aṅkuraś ca na hi bījasamānakālo",
    "T04n2980u_001:337": " bījaṁ kutaḥ paratayāstu vinā paratvam |",
    "T04n2980u_001:341": " janmāṅkurasya na hisidhyati tena bījāt",
    "T04n2980u_001:345": " saṁtyajyatāṁ parata udbhavatīti pakṣaḥ || 6.17",
    "T04n2980u_001:352": " antadvayasya namanonnamane tulāyā",
    "T04n2980u_001:356": " dṛṣṭe yathā na khalu naiva samānakāle |",
    "T04n2980u_001:360": " syātāṁ tathā janakajanyanirodhajātī",
    "T04n2980u_001:364": " yady ekadā tad asad atra vinaikakālam || 6.18",
    "T04n2980u_001:371": " janmonmukhaṁ na sad idaṁ yadi jāyamānaṁ",
    "T04n2980u_001:375": " nāśonmukhaṁ sad api nāma niruddhyamānam |",
    "T04n2980u_001:379": " iṣṭaṁ tadā katham idaṁ tulayā samānaṁ",
    "T04n2980u_001:383": " kartrā vinā janir iyaṁ na ca yuktarūpā || 6.19",
    "T04n2980u_001:390": " cakṣurdhiyaḥ svajanakaiḥ khalu cakṣurādyaiḥ",
    "T04n2980u_001:394": " saṁjñādibhiś ca sahabhāvibhir ekakālaiḥ |",
    "T04n2980u_001:398": " anyatvam asti yadi kiṁ bhavanena satyāṁ",
    "T04n2980u_001:402": " nāsyāḥ satītvam atha ced vihito 'tra doṣaḥ || 6.20",
    "T04n2980u_001:409": " janyaṁ paraṁ ca janayej janakaḥ sa hetuḥ",
    "T04n2980u_001:413": " sad vātha cāsad ubhayaṁ vigatadvayaṁ vā | (3)",
    "T04n2980u_001:426": " sac cet kim asya janakair asato 'pi kiṁ tair",
    "T04n2980u_001:430": " dvaite 'pi taiḥ kim atha kiṁ vigatadvaye taiḥ || 6.21",
    "T04n2980u_001:438": " yuktyā kim atra khalu varṇitayā kriyeta",
    "T04n2980u_001:442": " lokaḥ sthitaḥ svadṛśi yena mataḥ pramāṇam |",
    "T04n2980u_001:446": " lokaś ca nāma parataḥ parabhāvam eti",
    "T04n2980u_001:450": " tenāsti janma parataḥ kim ihopapattyā || 6.22",
    "T04n2980u_001:457": " samyagmṛṣādarśanalabdhabhāvaṁ",
    "T04n2980u_001:461": " rūpadvayaṁ bibhrati sarvabhāvāḥ |",
    "T04n2980u_001:465": " samyagdṛśāṁ yo viṣayaḥ sa tattvaṁ",
    "T04n2980u_001:469": " mṛṣādṛśāṁ saṁvṛtisatyam uktam || 6.23",
    "T04n2980u_001:476": " mṛṣādṛśe 'pi dvividhā matā hi",
    "T04n2980u_001:480": " spaṣṭendriyā doṣavadindriyāś ca |",
    "T04n2980u_001:484": " sadindriyajñānam apekṣya mithyā",
    "T04n2980u_001:488": " jñānaṁ mataṁ doṣavadindriyāṇām || 6.24",
    "T04n2980u_001:495": " vinopaghātena yad indriyāṇāṁ",
    "T04n2980u_001:499": " ṣaṇṇām api grāhyam avaiti lokaḥ |",
    "T04n2980u_001:503": " satyaṁ hi tal lokata eva śeṣaṁ",
    "T04n2980u_001:507": " vikalpitaṁ lokata eva mithyā || 6.25",
    "T04n2980u_001:514": " ajñānanidrāpracalāyamānais",
    "T04n2980u_001:518": " tīrthair yathāsvaṁ parikalpitā ye |",
    "T04n2980u_001:522": " māyāmarīcyādiṣu kalpitāś ca",
    "T04n2980u_001:526": " teṣām atattvaṁ khalu lokato 'pi || 6.26",
    "T04n2980u_001:533": " na bādhate jñānam ataimirāṇāṁ",
    "T04n2980u_001:537": " yathopalabdhis timirekṣaṇāṇām |",
    "T04n2980u_001:541": " tathāmalajñānatiraskṛtānāṁ",
    "T04n2980u_001:545": " dhiyāsti bādho na dhiyo 'malāyāḥ || 6.27",
    "T04n2980u_001:552": " mohaḥ svabhāvāvaraṇād dhi saṁvṛtiḥ",
    "T04n2980u_001:556": " satyaṁ tayā khyāti yad eva kṛtrimam |",
    "T04n2980u_001:560": " jagāda tat saṁvṛtisatyam ity asau",
    "T04n2980u_001:564": " muniḥ padārthaṁ kṛtakañ ca saṁvṛtiḥ || 6.28 (4)",
    "T04n2980u_001:577": " vikalpitaṁ yat timiraprabhāvāt",
    "T04n2980u_001:581": " keṣādirūpaṁ vitathaṁ tad eva |",
    "T04n2980u_001:585": " yenātmanā paśyati śuddhadṛṣṭis",
    "T04n2980u_001:589": " tat tattvaṁ ity evam ihāpy avaihi || 6.29",
    "T04n2980u_001:596": " lokaḥ pramāṇaṁ yadi tattvadarśī",
    "T04n2980u_001:600": " syāl loka evety aparaiḥ kim āryaiḥ |",
    "T04n2980u_001:604": " kim āryamārgeṇa bhavec ca kāryaṁ",
    "T04n2980u_001:608": " mūḍhaḥ pramāṇaṁ na hi nāma yuktaḥ || 6.30",
    "T04n2980u_001:615": " lokaḥ pramāṇaṁ na hi sarvathātas",
    "T04n2980u_001:619": " tattvādhikāre na ca lokabādhā |",
    "T04n2980u_001:623": " syāl lokabādhā yadi laukikārtho",
    "T04n2980u_001:627": " lokapratītyaiva nirākriyeta || 6.31",
    "T04n2980u_001:634": " uptvāpi lokaḥ khalu bījamātraṁ",
    "T04n2980u_001:638": " bravīti putro janito mayaiṣaḥ |",
    "T04n2980u_001:642": " uptas taruś ceti paraiti yasmāj",
    "T04n2980u_001:646": " janmānyatas tena na lokato 'pi || 6.32",
    "T04n2980u_001:653": " yato na bījāt paratāṅkurasya",
    "T04n2980u_001:657": " saty aṅkure bījam ato na naṣṭam |",
    "T04n2980u_001:661": " eko yato nāsti tato 'pi bījaṁ",
    "T04n2980u_001:665": " saty aṅkure 'stīti na vācyam eva || 6.33",
    "T04n2980u_001:672": " svalakṣaṇaṁ ced bhavati pratītya",
    "T04n2980u_001:676": " tasyāpavāde sati bhāvanāśāt |",
    "T04n2980u_001:680": " syāc chūnyatā bhāvavināśahetur",
    "T04n2980u_001:684": " yuktaṁ na caitan na tato 'sti bhāvaḥ || 6.34",
    "T04n2980u_001:691": " arvāṅ na tattvātmakarūpato 'mī",
    "T04n2980u_001:695": " sthitiṁ labhante pravicāryamāṇāḥ |",
    "T04n2980u_001:699": " yataḥ padārthā na tato vicāraḥ",
    "T04n2980u_001:703": " karyo hi lokavyavahārasatye || 6.35",
    "T04n2980u_001:710": " tattvādhikāre hi yayaiva yuktyā",
    "T04n2980u_001:714": " svasmāt parasmāc ca na janma yuktam |",
    "T04n2980u_001:718": " yuktyā tayaiva vyavahārato 'pi",
    "T04n2980u_001:722": " na yujyate kena tavāstu janma || 6.36",
    "T04n2980u_001:729": " śūnyāḥ padārthāḥ pratibimbakādyāḥ",
    "T04n2980u_001:733": " sāmagryapekṣā na hi na prasiddhāḥ | (5)",
    "T04n2980u_001:746": " yathā ca śūnyāt pratibimbakādeś",
    "T04n2980u_001:750": " cetas tadākāram upaiti janma || 6.37",
    "T04n2980u_001:757": " evaṁ hi śūnyā api sarvabhāvāḥ",
    "T04n2980u_001:761": " śūnyebhya eva prabhavaṁ prayānti |",
    "T04n2980u_001:765": " nocchedinas te na ca śāśvatāś ca",
    "T04n2980u_001:769": " satyadvaye 'pi prakṛter abhāvāt || 6.38",
    "T04n2980u_001:776": " yasmāt svarūpeṇa na tam niruddhaṁ",
    "T04n2980u_001:780": " ciraṁ niruddhād api karmaṇo 'taḥ |",
    "T04n2980u_001:784": " kvacid vinaivālayam asya śakteḥ",
    "T04n2980u_001:788": " phalaṁ samutpadyata ity avaihi || 6.39",
    "T04n2980u_001:795": " svapnopalabdhān viṣayān avetya",
    "T04n2980u_001:799": " bodhe 'pi mūḍhasya yathaiva saṅgaḥ |",
    "T04n2980u_001:803": " saṁjāyate tadvad asatsvabhāvāt",
    "T04n2980u_001:807": " phalaṁ niruddhād api karmaṇo 'sti || 6.40",
    "T04n2980u_001:814": " tulye 'py asattve viṣayasya yadvat",
    "T04n2980u_001:818": " keśākṛtiṁ taimirikaḥ paraiti |",
    "T04n2980u_001:822": " na sarvabhāvākṛtim ity avaihi",
    "T04n2980u_001:826": " tathā vipakvān na punar vipākam || 6.41",
    "T04n2980u_001:833": " ato hi kṛṣṇād aśubho vipākaḥ",
    "T04n2980u_001:837": " śubhād vipākaḥ śubha eva dṛṣṭaḥ |",
    "T04n2980u_001:841": " śubhāśubhābhāvadhiyaś ca mokṣaś",
    "T04n2980u_001:845": " cintāniṣedhaḥ phalakarmaṇāṁ ca || 6.42",
    "T04n2980u_001:852": " evaṁ hi gambhīratarān padārthān",
    "T04n2980u_001:856": " na vetti yas taṁ prati deśaneyam |",
    "T04n2980u_001:860": " asty ālayaḥ pudgala eva cāsti",
    "T04n2980u_001:864": " skandhā ime vā khalu kevalāś ca || 6.43",
    "T04n2980u_001:871": " ahaṁ mamety eva yathā dideśa",
    "T04n2980u_001:875": " satkāyadṛṣṭer vigame 'pi buddhaḥ |",
    "T04n2980u_001:879": " tathā 'svabhāvān api sarvabhāvān",
    "T04n2980u_001:883": " astīti neyārthatayā dideśa || 6.44 (6)",
    "T04n2980u_001:896": " prajñāvihārī sa hi bodhisattvo",
    "T04n2980u_001:900": " vijñānamātrapratividdhatattvaḥ |",
    "T04n2980u_001:904": " grāhyaṁ vinā grāhakatām apaśyan",
    "T04n2980u_001:908": " vijñānamātraṁ tribhavaṁ paraiti || 6.45",
    "T04n2980u_001:915": " yathā taraṅgā mahato 'mburāśeḥ",
    "T04n2980u_001:919": " samīraṇapreraṇayodbhavanti |",
    "T04n2980u_001:923": " tathālayākhyād api sarvabījād",
    "T04n2980u_001:930": " vijñānamātraṁ bhavati svaśakteḥ || 6.46",
    "T04n2980u_001:937": " saṁvidyate 'taḥ paratantrarūpaṁ",
    "T04n2980u_001:941": " prajñaptisadvastunibandhanaṁ yat |",
    "T04n2980u_001:945": " bāhyaṁ vinā grāhyam udeti sac ca",
    "T04n2980u_001:949": " sarvaprapañcāviṣayasvarūpam || 6.47",
    "T04n2980u_001:956": " vinaiva bāhyaṁ kva yathāsti cittaṁ",
    "T04n2980u_001:960": " svapne yathā ced idam eva cintyam |",
    "T04n2980u_001:964": " svapne 'pi me naiva hi cittam asti",
    "T04n2980u_001:968": " yadā tadā nāsti nidarśanaṁ te || 6.48",
    "T04n2980u_001:975": " svapnasya bodhe smaraṇān mano 'sti",
    "T04n2980u_001:979": " yady astu bāhyo viṣayo 'pi tadvat |",
    "T04n2980u_001:983": " yathā mayā dṛṣṭam iti smṛtis te",
    "T04n2980u_001:987": " bāhye 'pi tadvat smṛtisambhavo 'sti || 6.49",
    "T04n2980u_001:994": " cakṣurdhiyaḥ sambhava eva middhe",
    "T04n2980u_001:998": " nāsty asti vai mānasam eva cetaḥ |",
    "T04n2980u_001:1002": " tadākṛtau bāhyatayā niveśaḥ",
    "T04n2980u_001:1006": " svapne yathehāpi tathā mataṁ cet || 6.50",
    "T04n2980u_001:1013": " bāhyo yathā te viṣayo na jātaḥ",
    "T04n2980u_001:1017": " svapne tathā naiva mano 'pi jātam |",
    "T04n2980u_001:1021": " cakṣuś ca cakṣurviṣayaś ca tajjaṁ",
    "T04n2980u_001:1025": " cittaṁ ca sarvaṁ trayam apy alīkam || 6.51 (7)",
    "T04n2980u_001:1038": " śrotrādiśeṣaṁ trayam apy ajātaṁ",
    "T04n2980u_001:1042": " svapne yathehāpi tathā prabodhe |",
    "T04n2980u_001:1046": " mṛṣā padārthā na tad asti cittaṁ",
    "T04n2980u_001:1050": " na gocaraḥ santi ca nendriyāṇi || 6.52",
    "T04n2980u_001:1057": " yāvan na bodhaṁ labhate 'sti tāvat",
    "T04n2980u_001:1061": " trayaṁ hi tasyeha yathāprabodhe |",
    "T04n2980u_001:1065": " sati prabodhe trayam apy asatyaṁ",
    "T04n2980u_001:1069": " sa mohanidrākṣayatas tathaiva || 6.53",
    "T04n2980u_001:1076": " keśākṛtiṁ yāṁ timiraprabhāvād",
    "T04n2980u_001:1080": " dhiyā yayā vetti sa taimirākṣaḥ |",
    "T04n2980u_001:1084": " dvayaṁ hi tadbodham apekṣya satyaṁ",
    "T04n2980u_001:1088": " spaṣṭārthadṛṣṭer dvayam apy alīkam || 6.54",
    "T04n2980u_001:1095": " jñeyaṁ vinā syād yadi nāma buddhis",
    "T04n2980u_001:1099": " tatkeśadeśānugalocanasya |",
    "T04n2980u_001:1103": " vitaimirasyāpi ca keśabuddhiḥ",
    "T04n2980u_001:1107": " syād eva na tv evam ato 'sti naitat || 6.55",
    "T04n2980u_001:1114": " dhīśaktipako 'sti na śuddhadṛṣṭer",
    "T04n2980u_001:1118": " yatas tato dhīr na hi jāyate 'sya |",
    "T04n2980u_001:1122": " na jñeyasadbhāvaviyogataś cet",
    "T04n2980u_001:1126": " tacchaktyabhāvān na hi siddham etat || 6.56",
    "T04n2980u_001:1133": " jātasya śakter na hi sambhavo 'sti",
    "T04n2980u_001:1137": " nājātarūpasya ca śaktir asti |",
    "T04n2980u_001:1141": " viśeṣaṇaṁ nāsti vinā viśeṣyaṁ",
    "T04n2980u_001:1145": " vandhyāsutasyāpi ca tatprasaṅgaḥ || 6.57",
    "T04n2980u_001:1152": " bhaviṣyatā ced vyapadeśa iṣṭaḥ",
    "T04n2980u_001:1156": " śaktiṁ vinā nāsti hi bhāvitāsya |",
    "T04n2980u_001:1160": " parasparāyāśrayaṇī ca siddhir",
    "T04n2980u_001:1164": " asiddhir eveti vadanti santaḥ || 6.58",
    "T04n2980u_001:1171": " niruddhaśakteḥ paripākataḥ syād",
    "T04n2980u_001:1175": " yady anyaśakteḥ parasambhavaḥ syāt |",
    "T04n2980u_001:1179": " santānināṁ tatra mitho 'sti bhedaḥ",
    "T04n2980u_001:1183": " sarvasya sarvaprabhavas tataḥ syād || 6.59 (8)",
    "T04n2980u_001:1196": " santānino yady api tatra bhinnāḥ",
    "T04n2980u_001:1200": " santānabhedo 'sti hi naiva teṣām |",
    "T04n2980u_001:1204": " tato na doṣā iti sādhyam etat",
    "T04n2980u_001:1208": " abhedasantānagater ayogāt || 6.60",
    "T04n2980u_001:1215": " maitropaguptāśrayiṇo hi dharmā",
    "T04n2980u_001:1219": " na hy ekasantānagatāḥ paratvāt |",
    "T04n2980u_001:1223": " svalakṣaṇenāpi pṛthak pṛthag ye",
    "T04n2980u_001:1227": " te 'py ekasantānagatā na yuktāḥ || 6.61",
    "T04n2980u_001:1234": " cakṣurdhiyo janma yataḥ svaśakter",
    "T04n2980u_001:1238": " ājāyate 'nantaram eva tasyāḥ |",
    "T04n2980u_001:1242": " śakteḥ svavijñānasamāśrayasya",
    "T04n2980u_001:1246": " rūpīndriyaṁ cakṣur iti pratītiḥ || 6.62",
    "T04n2980u_001:1253": " bahir vinā rūpam iha svabījān",
    "T04n2980u_001:1257": " nīlādinirbhāsitayodbhavantīm |",
    "T04n2980u_001:1261": " vijñaptim akṣiprabhavām abuddhvā",
    "T04n2980u_001:1265": " grāhyaṁ jano bāhyam avaiti cittāt || 6.63",
    "T04n2980u_001:1272": " svapne vinārthāntaram eva rūpaṁ",
    "T04n2980u_001:1276": " yathā tadākāram udeti cetaḥ |",
    "T04n2980u_001:1280": " svaśaktipākād iha jāgrato 'pi",
    "T04n2980u_001:1284": " tathāsti bāhyena vinā manaś cet || 6.64",
    "T04n2980u_001:1291": " nīlādinirbhāsam udeti cetaḥ",
    "T04n2980u_001:1295": " svapne yathā mānasam akṣyabhāve |",
    "T04n2980u_001:1299": " kasmād ihāndhasya tathākṣyapāye",
    "T04n2980u_001:1303": " svabījapākād udayaṁ na yāti || 6.65",
    "T04n2980u_001:1310": " svapne 'sti ṣaṣṭhasya hi śaktipāko",
    "T04n2980u_001:1314": " na jāgrato 'stīti sacet tava syāt |",
    "T04n2980u_001:1318": " yatheha ṣaṣṭhasya na śaktipākaḥ",
    "T04n2980u_001:1322": " svapne tathāsann iti kiṁ na vetsi || 6.66",
    "T04n2980u_001:1329": " akṣyor abhāvo 'sya yathā na hetuḥ",
    "T04n2980u_001:1333": " svapne 'pi middhaṁ na tathaiva hetuḥ |",
    "T04n2980u_001:1337": " svapne 'pi tadrūpam ato 'bhyupeyaṁ",
    "T04n2980u_001:1341": " cakṣur mṛṣāgocarabodhihetuḥ || 6.67",
    "T04n2980u_001:1348": " yaṁ yaṁ parīhāram ayaṁ bravīti",
    "T04n2980u_001:1352": " taṁ taṁ pratijñāsamam asya paśyan || (9)",
    "T04n2980u_001:1365": " nivārayed vādam amuṁ na buddhā",
    "T04n2980u_001:1369": " vastu kvacin nāma sad ity uśanti || 6.68",
    "T04n2980u_001:1376": " pūrṇāṁ mahīṁ saṅkalayā ca yogī",
    "T04n2980u_001:1380": " gurūpadeśād api yat paraiti |",
    "T04n2980u_001:1384": " tatrāpi paśyet trayam apy ajātaṁ",
    "T04n2980u_001:1388": " mithyāmanaskāratayopadeśāt || 6.69",
    "T04n2980u_001:1395": " yathā 'kṣibuddhau viṣayākṛtis te",
    "T04n2980u_001:1399": " tathāśubhāyāṁ manaso yadi syāt |",
    "T04n2980u_001:1403": " taddeśabuddher itarasya tadvat",
    "T04n2980u_001:1407": " syād eva bodho na mṛṣā ca tat syāt || 6.70",
    "T04n2980u_001:1414": " toyaṁ vahantyām api pūyabuddhiḥ",
    "T04n2980u_001:1418": " pretasya nadyāṁ timirākṣatulyā |",
    "T04n2980u_001:1422": " saṁkṣepatas tv artham amuṁ paraihi",
    "T04n2980u_001:1426": " jñeyaṁ yathā nāsty api dhīs tatheti || 6.71",
    "T04n2980u_001:1433": " grāhyaṁ vinā grāhakatāviyuktaṁ",
    "T04n2980u_001:1437": " dvayena śūnyaṁ paratantrarūpam |",
    "T04n2980u_001:1441": " yady asti kenāsya paraiṣi sattām",
    "T04n2980u_001:1445": " agṛhyamāṇaṁ ca sad ity ayuktam || 6.72",
    "T04n2980u_001:1452": " tenaiva tasyānubhavo na siddhaḥ",
    "T04n2980u_001:1456": " siddhaḥ smṛter uttarakālataś cet |",
    "T04n2980u_001:1460": " asiddhasiddhyartham asiddham etan",
    "T04n2980u_001:1464": " nirucyamānaṁ na hi sādhanāya || 6.73",
    "T04n2980u_001:1471": " kāmaṁ svasaṁvedanasiddhir astu",
    "T04n2980u_001:1475": " smartuḥ smṛter naiva tathāpi yuktā |",
    "T04n2980u_001:1479": " ajñānasantānajavat paratvād",
    "T04n2980u_001:1483": " dhetur viśeṣān api caiṣa hanyāt || 6.74",
    "T04n2980u_001:1490": " yenānubhūto viṣayas tato 'sya",
    "T04n2980u_001:1494": " smartuḥ paratvaṁ na hi me 'sti yasmāt |",
    "T04n2980u_001:1498": " tato mayā dṛṣṭam iti smṛtiḥ syād",
    "T04n2980u_001:1502": " eṣā ca lokavyavahāranītiḥ || 6.75",
    "T04n2980u_001:1509": " tasmāt svasaṁvedanam asti naiva",
    "T04n2980u_001:1513": " kenānyatantragrahaṇaṁ tava syāt |",
    "T04n2980u_001:1517": " kartuś ca karmakriyayoś ca naikyaṁ",
    "T04n2980u_001:1521": " tenaiva tasya grahaṇaṁ na yuktam || 6.76 (10)",
    "T04n2980u_001:1534": " ajñāyamānātmakam apy ajātaṁ",
    "T04n2980u_001:1538": " bhāvo yadi syāt paratantrarūpaḥ |",
    "T04n2980u_001:1542": " vandhyāsutenāpakṛtaṁ parasya",
    "T04n2980u_001:1546": " kiṁ nāma yenāsya na vetti sattvam || 6.77",
    "T04n2980u_001:1553": " yadānyatantraṁ na samasti kiṁcit",
    "T04n2980u_001:1557": " kiṁ sāṁvṛtānāṁ hi nibandhanaṁ syāt |",
    "T04n2980u_001:1561": " dravyasya lobhena parasya naṣṭāḥ",
    "T04n2980u_001:1565": " sarvā vyavasthā api lokasiddhāḥ | 6.78",
    "T04n2980u_001:1572": " ācāryanāgārjunapādamārgād",
    "T04n2980u_001:1576": " bahirgatānāṁ na śivābhyupāyaḥ |",
    "T04n2980u_001:1580": " bhraṣṭā hi te saṁvṛtitattvasatyāt",
    "T04n2980u_001:1584": " tadbhraṁśataś cāsti na mokṣasiddhiḥ || 6.79",
    "T04n2980u_001:1591": " upāyabhūtaṁ vyavahārasatyam",
    "T04n2980u_001:1595": " upeyabhūtaṁ paramārthasatyam |",
    "T04n2980u_001:1599": " tayor vibhāgaṁ na paraiti yo vai",
    "T04n2980u_001:1603": " mithyāvikalpaiḥ sa kumārgayātaḥ | 6.80",
    "T04n2980u_001:1610": " na saṁvṛtiś cāpi mayābhyupetā",
    "T04n2980u_001:1614": " yathā tvayeṣṭaṁ paratantrarūpam |",
    "T04n2980u_001:1618": " lokānurodhāt tv asatīty amīṣāṁ",
    "T04n2980u_001:1622": " satīti kāryārtham ahaṁ bravīmi || 6.81",
    "T04n2980u_001:1629": " skandhān samutsṛjya śivapraveśe",
    "T04n2980u_001:1633": " yathārhatāṁ nāsti tathaiva na syāt |",
    "T04n2980u_001:1637": " lokasya cet tadvad imāṁ satīti",
    "T04n2980u_001:1641": " brūyām ahaṁ naiva hi lokato 'pi || 6.82",
    "T04n2980u_001:1648": " niṣidhyatāṁ lokata eva caiṣā",
    "T04n2980u_001:1652": " na lokabādhā bhavato yadi syāt |",
    "T04n2980u_001:1656": " loko bhavāṁś ceha vivādam etu",
    "T04n2980u_001:1660": " paścād balīyāṁsam ahaṁ śrayiṣye || 6.83",
    "T04n2980u_001:1667": " vijñānamātraṁ tribhavaṁ paraiti",
    "T04n2980u_001:1671": " yad bodhisattvo 'bhimukho 'bhimukhyām |",
    "T04n2980u_001:1675": " nityātmakartṛpratiṣedhabodhāt",
    "T04n2980u_001:1679": " prapadyate kartṛ sa cittamātram || 6.84",
    "T04n2980u_001:1686": " uktaṁ cāto dhīmatāṁ dhīvivṛddhyai",
    "T04n2980u_001:1690": " sarvajñenottuṅgatīrthyādribhedi | (11)",
    "T04n2980u_001:1703": " sūtre tasminn āryalaṁkāvatāre",
    "T04n2980u_001:1707": " sandhyucchittau vāṅmayaṁ vajram etat || 6.85",
    "T04n2980u_001:1714": " tasmin tasmin varṇitāḥ śāstra ete",
    "T04n2980u_001:1718": " tīrthyair yuktyā pudgalādyā yathāsvam |",
    "T04n2980u_001:1722": " kartṛtvenāpaśyatā tān jinena",
    "T04n2980u_001:1726": " lokasyoktaṁ cittamātraṁ tu kartṛ || 6.86",
    "T04n2980u_001:1733": " buddho yadvad buddhatattvo niruktas",
    "T04n2980u_001:1737": " tadval lokaś cittamātrapradhānaḥ |",
    "T04n2980u_001:1741": " uktaḥ sūtre cittamātraṁ niṣedho",
    "T04n2980u_001:1745": " no rūpasyetīha sūtrārtha evam || 6.87",
    "T04n2980u_001:1752": " rūpam eva yadi tatra niṣiddhaṁ",
    "T04n2980u_001:1756": " cittamātram idam ity avagamya |",
    "T04n2980u_001:1760": " mohakarmajam uvāca kimarthaṁ",
    "T04n2980u_001:1764": " cittam atra punar eva mahātmā || 6.88",
    "T04n2980u_001:1771": " sattvalokam atha bhājanalokaṁ",
    "T04n2980u_001:1775": " cittam eva racayaty aticitram |",
    "T04n2980u_001:1779": " karmajaṁ hi jagad uktam aśeṣaṁ",
    "T04n2980u_001:1783": " karma cittam avadhūya ca nāsti || 6.89",
    "T04n2980u_001:1790": " rūpam asti khalu yady api tasya",
    "T04n2980u_001:1794": " kartṛtā tu na hi cittavad asti |",
    "T04n2980u_001:1798": " tena kartur itarasya hi cittād",
    "T04n2980u_001:1802": " vāraṇaṁ na khalu rūpaniṣedhaḥ || 6.90",
    "T04n2980u_001:1809": " pañcāpy ete santi lokaprasiddhāḥ",
    "T04n2980u_001:1813": " skandhās tattve laukike 'vasthitasya |",
    "T04n2980u_001:1817": " tattvajñānasyodaye vāñchite vai",
    "T04n2980u_001:1821": " pañcāpy ete yogināṁ naivajātāḥ || 6.91",
    "T04n2980u_001:1828": " rūpābhāve mā grahīś cittasattāṁ",
    "T04n2980u_001:1832": " rūpābhāvaṁ cittasattve ca mā gāḥ |",
    "T04n2980u_001:1836": " prajñānītau sūtra ete samānaṁ",
    "T04n2980u_001:1840": " buddhaiḥ kṣiptā varṇitāś cābhidharme || 6.92",
    "T04n2980u_001:1847": " bhitvāpy etāṁ satyayor ānupūrvīṁ",
    "T04n2980u_001:1851": " na dravyaṁ te yāti siddhiṁ niṣiddham |",
    "T04n2980u_001:1855": " tasmād evaṁprakramād viddhi bhāvān",
    "T04n2980u_001:1859": " loke jātāṁs tattvataś cādyajātān || 6.93 (12)",
    "T04n2980u_001:1872": " yatrāpy uktaṁ nāsti dṛśyaṁ bahir vai",
    "T04n2980u_001:1876": " cittaṁ citraṁ dṛśyate ceti sūtre |",
    "T04n2980u_001:1880": " rūpe 'tyantaṁ ye prasaktā badhāna",
    "T04n2980u_001:1884": " rūpaṁ tebhyas tac ca neyārtham ehi || 6.94",
    "T04n2980u_001:1891": " neyārthatvaṁ cādideśāsya śāstā",
    "T04n2980u_001:1895": " yuktā yuktyā cāpi neyārthatāsya |",
    "T04n2980u_001:1899": " sūtrasyānyasyāpi caivaṁvidhasya",
    "T04n2980u_001:1903": " neyārthatvaṁ dyotayaty āgamo 'yam || 6.95",
    "T04n2980u_001:1910": " jñeyaṁ vinā jñānanirākṛtiś ca",
    "T04n2980u_001:1914": " labhyā sukheneti vadanti buddhāḥ |",
    "T04n2980u_001:1918": " jñeyasya pūrvaṁ pratiṣedham eva",
    "T04n2980u_001:1922": " jñeya'sati jñānaniṣedhasiddheḥ || 6.96",
    "T04n2980u_001:1929": " evaṁ jñātvā prakriyām āgamasya",
    "T04n2980u_001:1933": " vyākhyātārthaṁ yac ca neyārtham uktam |",
    "T04n2980u_001:1937": " sūtraṁ buddhvā nīyatāṁ yan na tattvaṁ",
    "T04n2980u_001:1941": " nītārthaṁ ca jñāyatāṁ śūnyatārtham || 6.97",
    "T04n2980u_001:1948": " dvābhyāṁ na cāpi jananaṁ khalu yuktarūpaṁ",
    "T04n2980u_001:1952": " doṣāḥ patanti vihitās tuta eva yasmāt |",
    "T04n2980u_001:1956": " na lokato 'pi na ca tattvata iṣṭam etad",
    "T04n2980u_001:1960": " ekaikato na jananasya yato 'sti siddhiḥ || 6.98",
    "T04n2980u_001:1967": " hetuṁ vinaiva yadi janma bhavet tadānīṁ",
    "T04n2980u_001:1971": " syāt sarvato 'pi sakalasya sadaiva janma |",
    "T04n2980u_001:1975": " bījādikasya śataśaḥ phalasaṁbhavāya",
    "T04n2980u_001:1979": " lokaś ca saṁgraham ayaṁ khalu naiva kuryāt || 6.99",
    "T04n2980u_001:1986": " gṛhyeta naiva ca jagad yadi hetuśūnyaṁ",
    "T04n2980u_001:1990": " syād yadvad eva gaganotpalavarṇagandhau |",
    "T04n2980u_001:1994": " gṛhnāsi lokam aticitrataraṁ ca tasmāl",
    "T04n2980u_001:1998": " lokaṁ svabuddhim iva kāraṇataḥparaihi || 6.100",
    "T04n2980u_001:2005": " bhūtāni tāni na hi nāma tathātmakāni",
    "T04n2980u_001:2009": " yenātmanā tava dhiyo viṣayībhavanti |",
    "T04n2980u_001:2013": " atraiva yasya bahulo 'sti mano'ndhakāro",
    "T04n2980u_001:2017": " lokaṁ paraṁ sa katham eṣyati samyag eva || 6.101 (13)",
    "T04n2980u_001:2030": " jñeyasvabhāvaviparītadṛśaṁ paraihi",
    "T04n2980u_001:2034": " svātmānam eva paralokaniṣedhakāle |",
    "T04n2980u_001:2038": " taddṛṣṭijātasadṛśāśrayadehavattvād",
    "T04n2980u_001:2042": " bhūtātmasattvam upayāsi yadā tadeva || 6.102",
    "T04n2980u_001:2049": " bhūtāni tāni na hi santi yathā tathoktaṁ",
    "T04n2980u_001:2053": " sāmānyataḥ",
    "T04n2980u_001:2054": " svaparato dvayataś ca janma |",
    "T04n2980u_001:2058": " āhetukaṁ ca khalu yena purā niṣiddhaṁ",
    "T04n2980u_001:2062": " bhūtāny amūny anuditāni na santi tasmāt || 6.103",
    "T04n2980u_001:2069": " bhāvāḥ svabhāvarahitāḥ svaparobhayasmāj",
    "T04n2980u_001:2073": " janmāsti hetum anapekṣya ca naiva yasmād |",
    "T04n2980u_001:2077": " mohas tu yena bahalo ghanavṛndatulyo",
    "T04n2980u_001:2081": " lokasya tena viṣayāḥ khalu bhānti mithyā || 6.104",
    "T04n2980u_001:2088": " kaścid yathaiva vitathaṁ timiraprabhāvāt",
    "T04n2980u_001:2092": " keśadvicandraśikhicandrakamakṣikādi |",
    "T04n2980u_001:2096": " gṛhṇāti tadvad abudhaḥ khalu mohadoṣād",
    "T04n2980u_001:2100": " buddhyā vicitram avagacchati saṁskṛtaṁ hi || 6.105",
    "T04n2980u_001:2107": " mohaṁ pratītya yadi karma vinā na mohād",
    "T04n2980u_001:2111": " bhūtaṁ tad ity abudha eva pareti nūnam |",
    "T04n2980u_001:2115": " sadbuddhibhāskaravihīnaghanāndhakāro",
    "T04n2980u_001:2119": " vidvāṁs tu śūnyam avagacchati mucyate ca || 6.106",
    "T04n2980u_001:2126": " na tattvataś cet khalu santi bhāvās",
    "T04n2980u_001:2130": " teṣām asattvaṁ vyavahārato 'pi |",
    "T04n2980u_001:2134": " syād eva vandhyātanayasya yadvat",
    "T04n2980u_001:2138": " svabhāvataḥ sattvam ato 'sti teṣām || 6.107",
    "T04n2980u_001:2145": " keśādayas te na hi nāma jātā",
    "T04n2980u_001:2149": " ye taimirāder viṣayaṁ prayānti |",
    "T04n2980u_001:2153": " ta eva tāvat khalu codanīyāḥ",
    "T04n2980u_001:2157": " paścād avidyātimirānujātāḥ || 6.108",
    "T04n2980u_001:2164": " svapnaṁ sagandharvapuraṁ marīcyāṁ",
    "T04n2980u_001:2168": " kam indrajālaṁ pratibimbakādi |",
    "T04n2980u_001:2172": " paśyasy ajātān yadi tat kathaṁ te",
    "T04n2980u_001:2176": " tulye 'py asattvena tu tan na yuktam || 6.109",
    "T04n2980u_001:2183": " ete na tattvena yathaiva jātā",
    "T04n2980u_001:2187": " na vāpi vandhyāsutavan na yānti |",
    "T04n2980u_001:2191": " lokasya yad darśanagocaratvaṁ",
    "T04n2980u_001:2195": " tasmād anaikāntikam etad uktam || 6.110 (14)",
    "T04n2980u_001:2208": " svenātmanā janma na tattvato 'sti",
    "T04n2980u_001:2212": " vandhyāsutasyāpi na lokato 'pi",
    "T04n2980u_001:2216": " tathāsvabhāvena na lokato 'mī",
    "T04n2980u_001:2220": " jātā na tattvena ca sarvabhāvāḥ || 6.111",
    "T04n2980u_001:2227": " dharmān jagādādita eva śāntān",
    "T04n2980u_001:2231": " ataḥ prakṛtyā parinirvṛtāṁś ca |",
    "T04n2980u_001:2235": " śāstā viyuktān udayena sarvān",
    "T04n2980u_001:2239": " yatas tato nāsti sad eva janma || 6.112",
    "T04n2980u_001:2246": " ghaṭādayaḥ santi na tattvato 'mī",
    "T04n2980u_001:2250": " lokaprasiddhyā tu yathā bhavanti |",
    "T04n2980u_001:2254": " bhāvā bhaviṣyanti tathaiva sarve",
    "T04n2980u_001:2258": " syān naiva vandhyāsutavatprasaṅgaḥ || 6.113",
    "T04n2980u_001:2265": " ahetutaś ceśvarakāraṇādeḥ",
    "T04n2980u_001:2269": " svasmāt parasmāt dvayataś ca yasmād |",
    "T04n2980u_001:2273": " utpadyamānā na hi santi bhāvās",
    "T04n2980u_001:2277": " tasmāt pratītyaprabhavaṁ prayānti || 6.114",
    "T04n2980u_001:2284": " pratītyabhāvaprabhavena śakyā",
    "T04n2980u_001:2288": " na kalpanāḥ kalpayituṁ yad etāḥ |",
    "T04n2980u_001:2292": " tasmāt pratītyodayayuktir eṣā",
    "T04n2980u_001:2296": " kudṛṣṭijālaṁ sakalaṁ chinatti || 6.115",
    "T04n2980u_001:2303": " syuḥ kalpanā vastuni vidyamāne",
    "T04n2980u_001:2307": " parīkṣitaṁ vastu yathā ca nāsti |",
    "T04n2980u_001:2311": " vinendhanaṁ nāsti yathaiva vahnis",
    "T04n2980u_001:2315": " tadvad vinā vastu bhavanti naitāḥ || 6.116",
    "T04n2980u_001:2322": " yā kalpanānāṁ vinivṛttir etat",
    "T04n2980u_001:2326": " phalaṁ vicārasya budhā vadanti |",
    "T04n2980u_001:2330": " pṛthagjanāḥ kalpanayaiva baddhā",
    "T04n2980u_001:2334": " akalpayan muktim upaiti yogī || 6.117",
    "T04n2980u_001:2341": " na vādalobhād vihito vicāras",
    "T04n2980u_001:2345": " tattvaṁ tu śāstre kathitaṁ vimuktyai |",
    "T04n2980u_001:2349": " vyākhyāyamāne yadi nāma tattve",
    "T04n2980u_001:2353": " bhidāṁ gatāny anyamatāny adoṣaḥ | 6.118",
    "T04n2980u_001:2360": " svadṛṣṭirāgo 'pi hi kalpanaiva",
    "T04n2980u_001:2364": " tathānyadṛṣṭāv api yaś ca roṣaḥ | (15)",
    "T04n2980u_001:2380": " vidhūya rāgaṁ pratighaṁ ca tasmād",
    "T04n2980u_001:2384": " vicārayan kṣipram upaiti muktim || 6.119",
    "T04n2980u_001:2391": " satkāyadṛṣṭiprabhavān aśeṣān",
    "T04n2980u_001:2395": " kleśāṁś ca doṣāṁś ca dhiyā vipaśyan |",
    "T04n2980u_001:2399": " ātmānam asyā viṣayaṁ ca buddhvā",
    "T04n2980u_001:2403": " yogī karoty ātmaniṣedham eva || 6.120",
    "T04n2980u_001:2410": " ātmā tīrthyaiḥ kalpyate nityarūpo",
    "T04n2980u_001:2414": " 'kartābhoktā nirguṇo niṣkriyaś ca |",
    "T04n2980u_001:2418": " kaṁcit kaṁcid bhedam āśritya tasya",
    "T04n2980u_001:2422": " bhedaṁ yātāḥ prakriyās tīrthikānām || 6.121",
    "T04n2980u_001:2429": " itthaṁbhūtasyātmano nāsti sattvaṁ",
    "T04n2980u_001:2433": " nāhaṁkārasyāśrayaś caiṣa yuktaḥ |",
    "T04n2980u_001:2437": " vandhyāputrasyeva jāter viyogān",
    "T04n2980u_001:2441": " no saṁvṛtyāpīṣyate sattvam asya || 6.122",
    "T04n2980u_001:2448": " śāstre śāstre ye 'sya tīrthyair viśeṣā",
    "T04n2980u_001:2452": " nirdiśyante tān ajātatvahetur |",
    "T04n2980u_001:2456": " yasmāt sarvān bādhate svaprasiddhaḥ",
    "T04n2980u_001:2460": " santy asyāto nāpi sarve viśeṣāḥ || 6.123",
    "T04n2980u_001:2467": " skandhebhyo 'nyo vidyate nāta ātmā",
    "T04n2980u_001:2471": " hitvā skandhāṁs tadgrahasyāprasiddheḥ |",
    "T04n2980u_001:2475": " lokasyāhaṁkārabuddher apīṣṭo",
    "T04n2980u_001:2479": " naivādhāro 'tadvidām ātmadṛṣṭeḥ || 6.124",
    "T04n2980u_001:2486": " tiryakto ye kalpaśaḥ saṁpravṛddhā",
    "T04n2980u_001:2490": " nityājātaṁ te 'pi paśyanti nainam |",
    "T04n2980u_001:2494": " dṛṣṭvā teṣām apy ahaṁkāravṛttiṁ",
    "T04n2980u_001:2498": " skandhebhyo 'nyas tena nātmāsti kaścit || 6.125",
    "T04n2980u_001:2505": " skandhā evālambanaṁ tv ātmadṛṣṭeḥ",
    "T04n2980u_001:2509": " skandhebhyo 'nyasyātmanaḥ siddhyabhāvāt |",
    "T04n2980u_001:2513": " skandhān pañcāpy eka icchanti kecic",
    "T04n2980u_001:2517": " cittaṁ tv ekaṁ niśrayāyātmadṛṣṭeḥ || 6.126",
    "T04n2980u_001:2524": " skandhā ātmā ced atas tadbahutvād",
    "T04n2980u_001:2528": " ātmānaḥ syus te 'pi bhūyāṁsa evam || (16)",
    "T04n2980u_001:2541": " dravyaṁ cātmā prāpnuyāt taddṛśaś ca",
    "T04n2980u_001:2545": " dravye vṛttau vaiparītyaṁ ca na syāt || 6.127",
    "T04n2980u_001:2552": " ātmocchedī nirvṛtau syād avaśyaṁ",
    "T04n2980u_001:2556": " nāśotpādī nirvṛteḥ prāk kṣaṇeṣu |",
    "T04n2980u_001:2560": " kartur nāśāt tatphalābhāva eva",
    "T04n2980u_001:2564": " bhuṁjītānyenārjitaṁ karma cānyaḥ || 6.128",
    "T04n2980u_001:2571": " na syād doṣaḥ santatis tattvataś ced",
    "T04n2980u_001:2575": " ukto doṣaḥ santateḥ prāgvicāre |",
    "T04n2980u_001:2579": " skandhā nātmā nāpi cittaṁ ca tasmād",
    "T04n2980u_001:2583": " ito lokasyāntavattvādyabhāvāt || 6.129",
    "T04n2980u_001:2590": " ātmābhāvaṁ paśyato yoginaś ca",
    "T04n2980u_001:2594": " bhāvābhāvaḥ syādavaśyaṁ tadā te |",
    "T04n2980u_001:2598": " nityātmā cet kṣipyate te tadānīṁ",
    "T04n2980u_001:2602": " skandhāś cittaṁ vā bhaven nāta ātmā || 6.130",
    "T04n2980u_001:2609": " rūpādīnāṁ naiva tattvaṁ gataṁ syād",
    "T04n2980u_001:2613": " ātmābhāvaṁ paśyato yoginas te |",
    "T04n2980u_001:2617": " rāgādīnāṁ rūpam ālambya vṛtteḥ",
    "T04n2980u_001:2621": " syād utpattis tatsvarūpāvibodhāt || 6.131",
    "T04n2980u_001:2628": " skandhā ātmety uktavān yena śāstā",
    "T04n2980u_001:2632": " skandhā evātmeti tasmān mataś cet |",
    "T04n2980u_001:2636": " skandhebhyo 'nyasyātmano 'sau niṣedho",
    "T04n2980u_001:2640": " rūpaṁ nātmetyādisūtrāntarokteḥ || 6.132",
    "T04n2980u_001:2647": " rūpaṁ nātmā vedanā no na saṁjñā",
    "T04n2980u_001:2651": " no saṁskārā nāpi vijñānam uktam |",
    "T04n2980u_001:2655": " sūtre 'nyasmin yena tasmān na hīṣṭaḥ",
    "T04n2980u_001:2659": " skandhā evātmeti sūtropadeśaḥ || 6.133",
    "T04n2980u_001:2666": " skandhā ātmety ucyamāne samūhaḥ",
    "T04n2980u_001:2670": " skandhānāṁ syān naiva tu skandharūpaḥ |",
    "T04n2980u_001:2674": " no nāthatvaṁ no damaḥ sākṣitā vā",
    "T04n2980u_001:2678": " tasyāsattvāt syād ato no samūhaḥ || 6.134",
    "T04n2980u_001:2685": " kūṭasthānāṁ syād rathatvaṁ tadānīṁ",
    "T04n2980u_001:2689": " tasyāṅgānāṁ tulya ātmā rathena | (17)",
    "T04n2980u_001:2702": " skandhāṁś copādāya sūtre niruktas",
    "T04n2980u_001:2706": " tasmān nātmā skandhasaṁhātamātram || 6.135",
    "T04n2980u_001:2713": " saṁsthānaṁ ced rūpiṇāṁ tasya sattvāt",
    "T04n2980u_001:2717": " teṣām evātmeti saṁjñā tava syāt |",
    "T04n2980u_001:2721": " cittādīnāṁ saṁhater ātmatā tu",
    "T04n2980u_001:2725": " na syād yasmāt saṁniveśo 'sti naiṣām || 6.136",
    "T04n2980u_001:2732": " nopādātuś caikatā yuktarūpā",
    "T04n2980u_001:2736": " svopādānaiḥ kartṛkarmaikataivam |",
    "T04n2980u_001:2740": " syāt kartāsan karma cāstīti ced dhīr",
    "T04n2980u_001:2744": " no kartāraṁ yad vinā nāsti karma || 6.137",
    "T04n2980u_001:2751": " bhūmyambutejāṁsi samīraṇaṁ ca",
    "T04n2980u_001:2755": " vijñānam ākāśam iti pratītya |",
    "T04n2980u_001:2759": " dhātūn ṣaḍ ātmā muninopadiṣṭaḥ",
    "T04n2980u_001:2763": " sparśāśrayāṁ ṣaṭ ca sa cakṣurādīm || 6.138",
    "T04n2980u_001:2770": " dharmān upādāya sa cittacaittān",
    "T04n2980u_001:2774": " nirucyate yena tato na tattvam |",
    "T04n2980u_001:2778": " tebhyo 'sya no saṁhatimātratā ca",
    "T04n2980u_001:2782": " tasmād ahaṁkāramatir na teṣu || 6.139",
    "T04n2980u_001:2789": " nityātmā ca kṣipyate 'nātmabodhe",
    "T04n2980u_001:2793": " nāhaṁkārasyāśrayaś cāyam iṣṭaḥ |",
    "T04n2980u_001:2797": " ātmābhāvajñena kiṁ tat svadṛṣṭer",
    "T04n2980u_001:2801": " utkhātaś cety ucyate 'tīva citram || 6.140",
    "T04n2980u_001:2808": " paśyann ahiṁ chidragataṁ svagehe",
    "T04n2980u_001:2812": " gajo 'tra nāstīti nirastaśaṅkaḥ |",
    "T04n2980u_001:2816": " jahāti sarpād api nāma bhītim",
    "T04n2980u_001:2820": " aho hi nāmārjavatā parasya || 6.141",
    "T04n2980u_001:2827": " skandheṣv ātmā vidyate naiva cāmī",
    "T04n2980u_001:2831": " santi skandhā nātmanītīha yasmāt |",
    "T04n2980u_001:2835": " saty anyatve syād iyaṁ kalpanā vai",
    "T04n2980u_001:2839": " tac cānyatvaṁ nāsty ataḥ kalpanaiṣā || 6.142",
    "T04n2980u_001:2846": " iṣṭo nātmā rūpavān nāsti yasmād",
    "T04n2980u_001:2850": " ātmā matvarthīyayogohi nātaḥ | (18)",
    "T04n2980u_001:2863": " bhede gomān rūpavān apy abhede",
    "T04n2980u_001:2867": " tattvānyatve rūpato nātmanaḥ staḥ || 6.143",
    "T04n2980u_001:2874": " rūpaṁ nātmā rūpavān naiva cātmā",
    "T04n2980u_001:2878": " rūpe nātmā rūpam ātmany asac ca |",
    "T04n2980u_001:2882": " skandhān evaṁ viddhi sarvāṁś caturdhā",
    "T04n2980u_001:2886": " viṁśaty aṁśā eta iṣṭāḥ svadṛṣṭeḥ || 6.144",
    "T04n2980u_001:2893": " etāni tāni śikharāṇi samudgatāni",
    "T04n2980u_001:2897": " satkāyadṛṣṭivipulācalasaṁsthitāni |",
    "T04n2980u_001:2901": " nairātmyabodhakuliśena vidāritātmā",
    "T04n2980u_001:2905": " bhedaṁ prayāti saha tair api dṛṣṭiśailaḥ || 6.145",
    "T04n2980u_001:2912": " icchanty eke pudgalaṁ dravyasantaṁ",
    "T04n2980u_001:2916": " tattvānyatvānityanityādyavācyam |",
    "T04n2980u_001:2920": " ṣaḍvijñānajñeyatā ceṣyate 'sya",
    "T04n2980u_001:2924": " so 'haṁkārasyaśrayo hīṣyate ca || 6.146",
    "T04n2980u_001:2931": " naivāvācyaṁ vastusat saṁpratītaṁ",
    "T04n2980u_001:2935": " yac cittasyāvācyatāṁ naiṣi rūpāt |",
    "T04n2980u_001:2939": " ātmā kaścid vastusiddho yadi syān",
    "T04n2980u_001:2943": " nāvācyaḥ syāc cittavat siddharūpaḥ || 6.147",
    "T04n2980u_001:2950": " yaḥ skandhebhyo 'vācyatāṁ yāta ātmā",
    "T04n2980u_001:2954": " sattvaṁ siddhaṁ svātmanā tasya mā gāḥ |",
    "T04n2980u_001:2958": " vastutvenāsiddharūpo ghaṭas te",
    "T04n2980u_001:2962": " rūpādibhyo 'vācyatāṁ yena yātaḥ || 6.148",
    "T04n2980u_001:2969": " vijñānaṁ te svātmato 'nanyad iṣṭaṁ",
    "T04n2980u_001:2973": " rūpādibhyo bhinnarūpaṁ mataṁ ca |",
    "T04n2980u_001:2977": " vastuny ete dve gatī nāma dṛṣṭe",
    "T04n2980u_001:2981": " nāsty ātmāto vastudharmair viyogāt || 6.149",
    "T04n2980u_001:2988": " nāhaṁkārasyāśrayo vastu tasmān",
    "T04n2980u_001:2992": " nānyaḥ skandhebhyo 'pi na skandharūpaḥ |",
    "T04n2980u_001:2996": " skandādhāro naiva naivaiṣa tadvān",
    "T04n2980u_001:3000": " skandhāṁs tūpādāya yāty eṣa siddhim || 6.150",
    "T04n2980u_001:3007": " svāṅgebhya iṣṭo na ratho yathānyo",
    "T04n2980u_001:3011": " na cāpy ananyo na ca nāma tadvān || (19)",
    "T04n2980u_001:3024": " nāṅgeṣu nāṅgāny api tatra nāpi",
    "T04n2980u_001:3028": " saṁghātamātraṁ na ca sanniveśaḥ || 6.151",
    "T04n2980u_001:3035": " saṁhātamātraṁ hi ratho yadi syāt",
    "T04n2980u_001:3039": " kūṭasthiteṣv eva bhaved rathatvam |",
    "T04n2980u_001:3043": " saṁsthānamātraṁ ca ratho na yuktaḥ",
    "T04n2980u_001:3047": " santy aṅgināṅgāni vinā na yasmād || 6.152",
    "T04n2980u_001:3054": " saṁsthānam aṅgeṣu yathā purābhūt",
    "T04n2980u_001:3058": " pratyekaśas te rathatāṁ gateṣu |",
    "T04n2980u_001:3062": " tathaiva cen nāsti ratho 'dhunāpi",
    "T04n2980u_001:3066": " viśliṣṭabhūteṣu yathaiva teṣu || 6.153",
    "T04n2980u_001:3073": " saṁsthānabhedo yadi cādhunāsti",
    "T04n2980u_001:3077": " cakrādikasyeha rathatvakāle |",
    "T04n2980u_001:3081": " gṛhyeta nāmaiṣa na caitad asti",
    "T04n2980u_001:3085": " saṁsthānamātraṁ na ratho 'sti tasmāt || 6.154",
    "T04n2980u_001:3092": " na cāṅgavṛndasya sa saṁniveśo",
    "T04n2980u_001:3096": " vṛndaṁ na kiṁcit tava yena nāma |",
    "T04n2980u_001:3100": " na nāma kiṁcit khalu yat kathaṁ tat",
    "T04n2980u_001:3104": " saṁsthānam āśritya bhaviṣyatīha || 6.155",
    "T04n2980u_001:3111": " yatheṣṭam etat tava tadvad eva",
    "T04n2980u_001:3115": " hetor asatyasya samāśrayeṇa |",
    "T04n2980u_001:3119": " asatyarūpaṁ khalu kāryajātam",
    "T04n2980u_001:3123": " utpadyate sarvam apīty avaihi || 6.156",
    "T04n2980u_001:3130": " etena rūpādiṣu kumbhabuddhis",
    "T04n2980u_001:3134": " tathāsthiteṣv ity api naiva yuktam |",
    "T04n2980u_001:3138": " rūpādayaś cāpi na santy ajātās",
    "T04n2980u_001:3142": " teṣāṁ na saṁsthānam ato 'pi yuktam || 6.157",
    "T04n2980u_001:3149": " na tattvato naiva ca lokataś ca",
    "T04n2980u_001:3153": " sa saptadhā yady api yāti siddhim |",
    "T04n2980u_001:3157": " svāṅgāny upādāya vinā vicāraṁ",
    "T04n2980u_001:3161": " prajñapyate lokata eva caiṣaḥ || 6.158",
    "T04n2980u_001:3168": " aṅgī sa evāvayavī sa kartā",
    "T04n2980u_001:3172": " rathaḥ sa eveti jane niruktiḥ |",
    "T04n2980u_001:3176": " siddho 'py upādātṛtayā janānāṁ",
    "T04n2980u_001:3180": " mā saṁvṛtiṁ nāśaya lokasiddhām || 6.159 (20)",
    "T04n2980u_001:3193": " yaḥ saptadhā nāsti kathaṁ tu sa syād",
    "T04n2980u_001:3197": " ity asya sattāṁ labhate na yogī |",
    "T04n2980u_001:3201": " tattvāvatāro 'pi sukhena vāta",
    "T04n2980u_001:3205": " itīṣyatām evam ihāsya siddhiḥ || 6.160",
    "T04n2980u_001:3212": " sattvaṁ rathasyāsti na cet tadānīṁ",
    "T04n2980u_001:3216": " vināṅgināṅgāny api santi nāsya |",
    "T04n2980u_001:3220": " dagdhe rathe 'ṅgāni yathā na santi",
    "T04n2980u_001:3224": " dhīvahnidagdhe 'ṅgini tadvad aṅgam || 6.161",
    "T04n2980u_001:3231": " ātmāpy upādātṛtayā tatheṣṭaḥ",
    "T04n2980u_001:3235": " skandhān upādāya jagatpratītyā |",
    "T04n2980u_001:3239": " dhātūṁs tathā cāyatanāni ṣaḍḍhā",
    "T04n2980u_001:3243": " karmāpy upādānam asau ca kartā || 6.162",
    "T04n2980u_001:3250": " nānityatā cāsya na nityatā ca",
    "T04n2980u_001:3254": " na jāyate naśyati naiva cāyam |",
    "T04n2980u_001:3258": " na śāsvatatvādi ca vidyate 'sya",
    "T04n2980u_001:3262": " tattvaṁ na cānyatvam avastusattvāt 6.163",
    "T04n2980u_001:3269": " ayaṁ sa ātmā jagatāṁ pravṛttā",
    "T04n2980u_001:3273": " yasmin ahaṁkāramatiḥ sadaiva |",
    "T04n2980u_001:3277": " yat tasya tasmin mamakārabuddhir",
    "T04n2980u_001:3281": " udeti mohād avicārabuddhyā || 6.164",
    "T04n2980u_001:3288": " akartṛkaṁ karma ca nāsti yasmād",
    "T04n2980u_001:3292": " ātmānam ātmīyam ato vinā 'sat |",
    "T04n2980u_001:3296": " ātmānam ātmīyam ataḥ sa śūnyaṁ",
    "T04n2980u_001:3300": " paśyan vimuktiṁ samupaiti yogī || 6.165",
    "T04n2980u_001:3307": " ghaṭapaṭakaṭasenāḥ kānanaṁ paṅktivṛkṣā",
    "T04n2980u_001:3311": " gṛhaśakaṭamaṭhādyā ye ca kecit padārthāḥ |",
    "T04n2980u_001:3315": " vyavaharati jano 'yaṁ yais tathā tān pratīhi",
    "T04n2980u_001:3319": " vivadati sa munīndro yan na lokena sārddham || 6.166",
    "T04n2980u_001:3326": " avayavaguṇarāgā lakṣāṇānīndhanādyā",
    "T04n2980u_001:3330": " avayaviguṇiraktā lakṣyam agnyādayo 'rthāḥ |",
    "T04n2980u_001:3334": " vihitarathavicārāt saptadhā santi naite",
    "T04n2980u_001:3338": " sati tu taditarasmin santi lokaprasiddhyā || 6.167",
    "T04n2980u_001:3345": " janayati yadi hetur janyam evaṁ sa hetur",
    "T04n2980u_001:3349": " na janayati phalaṁ cet tadvināhetukaḥ syāt |",
    "T04n2980u_001:3353": " phalam api sati hetau jāyate yena tasmāt",
    "T04n2980u_001:3357": " kathaya bhavatu pūrvaṁ kiṁ kuto yad yataḥ",
    "T04n2980u_001:3358": " syāt || 6.168 (21)",
    "T04n2980u_001:3371": " janayati yadi hetuḥ prāpya kāryaṁ tadā te",
    "T04n2980u_001:3375": " na janakaphalabhedaḥ syāt tayor aikyaśakteḥ |",
    "T04n2980u_001:3379": " pṛthag ayam aviśiṣṭo 'hetubhiḥ syāc ca hetur",
    "T04n2980u_001:3383": " dvayam idam avadhūyānyāsatī kalpanā ca || 6.169",
    "T04n2980u_001:3390": " phalam atha tava hetur no karotīty ato 'sat",
    "T04n2980u_001:3394": " phalam iti phalahīno 'hetuko san na hetuḥ |",
    "T04n2980u_001:3398": " dvayam idam api māyāsaṁnibhaṁ yena tasmād",
    "T04n2980u_001:3402": " bhavati na mama doṣo laukikāḥ santi cārthāḥ || 6.170",
    "T04n2980u_001:3409": " dūṣyaṁ vidūṣayati dūṣaṇam āpya caitad",
    "T04n2980u_001:3413": " aprāpya ceti nanu caiṣa tavāpi doṣaḥ |",
    "T04n2980u_001:3417": " svaṁ pakṣam eva vinihaṁsi vadan yadaivaṁ",
    "T04n2980u_001:3421": " dūṣyaṁ tadāsi na hi dūṣayituṁ samarthaḥ || 6.171",
    "T04n2980u_001:3428": " jātyantaraiḥ svavacane 'pi samaprasaṅgair",
    "T04n2980u_001:3432": " nyāyaṁ vinā 'pavadase sakalān padārthān |",
    "T04n2980u_001:3436": " yasmāt tato na khalu sajjanasaṁmato 'si",
    "T04n2980u_001:3440": " vaitaṇḍiko 'si ca yato 'sti na te svapakṣaḥ || 6.172",
    "T04n2980u_001:3447": " aprāpya dūṣayati dūṣaṇam eva yasya",
    "T04n2980u_001:3451": " prāpyātha dūṣyam iti vā niyamena pakṣaḥ |",
    "T04n2980u_001:3455": " syāt tasya doṣa udito 'yam ayaṁ tu pakṣo",
    "T04n2980u_001:3459": " nāstīti naiṣa mama sambhavati prasaṅgaḥ || 6.173",
    "T04n2980u_001:3466": " dṛṣṭā yathā grahaṇakādiṣu te viśeṣā",
    "T04n2980u_001:3470": " ādityamaṇḍalagatāḥ pratibimbake 'pi |",
    "T04n2980u_001:3474": " nāprāpya cāpya ca raviṁ pratibimbajātaṁ",
    "T04n2980u_001:3478": " yuktaṁ pratītya ca bhaved vyavahāramātram || 6.174",
    "T04n2980u_001:3485": " yadvad vyalīkam api tat svamukhopaśobhā-",
    "T04n2980u_001:3489": " saṁpādane bhavati tadvad ihāpy avaihi |",
    "T04n2980u_001:3493": " hetoḥ svasādhyagatam ity upapattihīnāt",
    "T04n2980u_001:3497": " prajñāmukhoparacanaṁ prati dṛṣṭaśakteḥ || 6.175",
    "T04n2980u_001:3504": " prāptyādiyuktyupanayo hi bhaved yadi syād",
    "T04n2980u_001:3508": " dhetuḥ svasādhyagamakaḥ khalu vastusiddhaḥ | (22)",
    "T04n2980u_001:3521": " sādhyasvarūpam api vastuta eva gamyam",
    "T04n2980u_001:3525": " etac ca nāsti tava kevalam eva khedaḥ || 6.176",
    "T04n2980u_001:3532": " nirvastukā gamayituṁ sakalāḥ padārthāḥ",
    "T04n2980u_001:3536": " śakyā yathātisukaraṁ na tathā svabhāvaḥ |",
    "T04n2980u_001:3540": " śaktaḥ sukhena khalu bodhayituṁ pareṣāṁ",
    "T04n2980u_001:3544": " lokaṁ kim aṅga lapasīha kutarkajālam || 6.177",
    "T04n2980u_001:3551": " śeṣaṁ ca dūṣaṇam avetya puropadiṣṭaṁ",
    "T04n2980u_001:3555": " prāptyādipakṣaparihārakṛte 'tra dehi |",
    "T04n2980u_001:3559": " vaitaṇḍikatvam api nāsti yathā tathoktaṁ",
    "T04n2980u_001:3563": " prāg eva śeṣam avagaccha diśānayaiva || 6.178",
    "T04n2980u_001:3570": " nairātmyam etad dvividhaṁ niruktaṁ",
    "T04n2980u_001:3574": " dharmātmabhedena jagadvimukteḥ |",
    "T04n2980u_001:3578": " tad eva bhitvā bahuśo 'pi bhūyas",
    "T04n2980u_001:3582": " tathā vineyebhya uvāca śāstā || 6.179",
    "T04n2980u_001:3589": " śūnyatāḥ ṣoḍaśākhyāya saprapañcāḥ samāsataḥ |",
    "T04n2980u_001:3593": " catasraḥ punar ākhyātā mahāyāne ca tā matāḥ || 6.180",
    "T04n2980u_001:3600": " cakṣur vai cakṣuṣā śūnyam asyaiṣā prakṛtir yataḥ |",
    "T04n2980u_001:3604": " evaṁ śrotraṁ mano jihvā ghrāṇaṁ kāyaś ca",
    "T04n2980u_001:3605": " kathyate || 6.181",
    "T04n2980u_001:3612": " akūṭasthāvināśitvam upādāyāsvabhāvatā |",
    "T04n2980u_001:3616": " yā ṣaṇṇāṁ cakṣurādīnāṁ sā matā",
    "T04n2980u_001:3617": " 'dhyātmaśūnyatā || 6.182",
    "T04n2980u_001:3624": " rūpaṁ rūpeṇa vai śūnyam asyaiṣā prakṛtir yataḥ |",
    "T04n2980u_001:3628": " evaṁ śabdā rasā gandhā dharmāḥ spraṣṭavyam eva",
    "T04n2980u_001:3629": " ca || 6.183",
    "T04n2980u_001:3636": " rūpāder niḥsvabhāvatvaṁ bahirdhāśūnyatā matā |",
    "T04n2980u_001:3640": " ubhayor asvabhāvatvaṁ bahirdhādhyātmaśūnyatā || 6.184 (23)",
    "T04n2980u_001:3653": " dharmāṇāṁ niḥsvabhāvatvaṁ śūnyatety ucyate",
    "T04n2980u_001:3654": " budhaiḥ |",
    "T04n2980u_001:3658": " sā cāpi śūnyatā śūnyā śūnyatārūpato matā || 6.185",
    "T04n2980u_001:3665": " śūnyatā śūnyatākhyā yā śūnyatāśūnyatā matā |",
    "T04n2980u_001:3669": " śūnyatā bhāvabuddhīnām uktā grāhanivṛttaye || 6.186",
    "T04n2980u_001:3676": " sattvabhājanalokasya niḥśeṣavyāpakatvataḥ |",
    "T04n2980u_001:3680": " apramāṇopamānena paryantābhāvato diśām || 6.187",
    "T04n2980u_001:3687": " mahattvaṁ digbhir evāsāṁ daśānām api śūnyatā |",
    "T04n2980u_001:3691": " yā mahāśūnyatā soktā mahāgrāhanivṛttaye || 6.188",
    "T04n2980u_001:3698": " paramārtho hi nirvāṇaṁ param etat prayojanam |",
    "T04n2980u_001:3702": " tasya yā śūnyatā tena sā paramārthaśūnyatā || 6.189",
    "T04n2980u_001:3709": " nirvāṇe bhāvabuddhīnāṁ bhāvagrāhanivṛttaye |",
    "T04n2980u_001:3713": " deśitā paramārthajñaiḥ śūnyatā pāramārthikā || 6.190",
    "T04n2980u_001:3720": " dhātutrayaṁ niruktaṁ vai saṁskṛtaṁ",
    "T04n2980u_001:3721": " pratyayodayāt |",
    "T04n2980u_001:3725": " tasya yā śūnyatā tena soktā saṁskṛtaśūnyatā || 6.191",
    "T04n2980u_001:3732": " asaṁskṛtaṁ na yasyaitā utpādasthityanityatāḥ |",
    "T04n2980u_001:3736": " tena yā śūnyatā tasya soktā 'saṁskṛtaśunyatā || 6.192",
    "T04n2980u_001:3743": " anto na vidyate yasya tad atyantaṁ nirucyate |",
    "T04n2980u_001:3747": " tasya tenaiva śūnyatvaṁ kathyate",
    "T04n2980u_001:3748": " 'tyantaśūnyatā || 6.193",
    "T04n2980u_001:3755": " ādir avaram anto 'graṁ tadabhāvena kathyate |",
    "T04n2980u_001:3759": " saṁsāro 'navarāgro hi gatyāgativiyogataḥ || 6.194",
    "T04n2980u_001:3766": " svapnābhasya bhavasyāsya yā tenaiva viyuktatā |",
    "T04n2980u_001:3770": " śūnyatānavarāgreti saiṣā śāstre nirucyate || 6.195",
    "T04n2980u_001:3777": " avakāro 'vakiraṇaṁ choraṇaṁ hi nirucyate |",
    "T04n2980u_001:3781": " na tyāgo 'navakāras tu choraṇaṁ yan na",
    "T04n2980u_001:3782": " kasyacit || 6.196",
    "T04n2980u_001:3789": " tenaivānavakāreṇa yā tasyaiva hi śūnyatā |",
    "T04n2980u_001:3793": " śūnyatānavakārākhyā tasmād eṣā nirucyate || 6.197",
    "T04n2980u_001:3800": " śikṣaiḥ pratyekabuddhaiś ca bodhisatvais",
    "T04n2980u_001:3801": " tathāgataiḥ |",
    "T04n2980u_001:3805": " svabhāvaḥ saṁskṛtādīnāṁ yato naiva kṛtas tataḥ || 6.198",
    "T04n2980u_001:3813": " svabhāvaḥ saṁskṛtādīnāṁ prakṛtitvena kathyate |",
    "T04n2980u_001:3817": " tayaiva śūnyatā tasyā yā sā prakṛtiśūnyatā || 6.199 (24)",
    "T04n2980u_001:3830": " dhātavo 'ṣṭādaśa sparśāḥ ṣaṭ tajjā vedanāś ca ṣaṭ |",
    "T04n2980u_001:3834": " rūpiṇo 'rūpiṇo dharmāḥ saṁskṛtāsaṁskṛtās tathā | 6.200",
    "T04n2980u_001:3842": " śūnyatā sarvadharmāṇāṁ yā teṣāṁ tair viyuktatā |",
    "T04n2980u_001:3846": " rūpaṇāder abhāvo yaḥ sā svalakṣaṇaśūnyatā || 6.201",
    "T04n2980u_001:3853": " rūpaṇālakṣaṇaṁ rūpaṁ vedanānubhavātmikā |",
    "T04n2980u_001:3857": " nimittodgrahaṇaṁ saṁjñā saṁskārās tv abhisaṁskṛtiḥ || 6.202",
    "T04n2980u_001:3865": " viṣayaṁ prati vijñaptir vijñānasya svalakṣaṇam |",
    "T04n2980u_001:3869": " duḥkhasvalakṣaṇāḥ skandhā dhātvātmāśīviṣaṁ",
    "T04n2980u_001:3870": " matam || 6.203",
    "T04n2980u_001:3877": " āyadvāratayoktāni buddhair āyatanāni ca |",
    "T04n2980u_001:3881": " yaḥ pratītyasamutpādaḥ sa sāmagrīsvalakṣaṇaḥ || 6.204",
    "T04n2980u_001:3888": " dānapāramitā tyāgaḥ śīlaṁ cādāhalakṣaṇam |",
    "T04n2980u_001:3892": " akopalakṣaṇā kṣāntiḥ vīryasya tv anavadyatā || 6.205",
    "T04n2980u_001:3899": " saṁgrahalakṣaṇaṁ dhyānaṁ prajñā cāsaṅgalakṣaṇā |",
    "T04n2980u_001:3903": " ṣaṇṇāṁ pāramitānāṁ vai lakṣaṇaṁ kathitaṁ tv",
    "T04n2980u_001:3904": " idam || 6.206",
    "T04n2980u_001:3911": " dhyānāni cāpramāṇāni ye cārūpyāś tathā pare |",
    "T04n2980u_001:3915": " akopalakṣaṇā eta uktāḥ samyakprajānatā || 6.207",
    "T04n2980u_001:3922": " saptatriṁśad bodhipakṣyā nairyāṇikasvalakṣaṇāḥ |",
    "T04n2980u_001:3926": " śūnyatāyā viviktatvaṁ lakṣaṇaṁ nopalambhanāt || 6.208",
    "T04n2980u_001:3933": " śāntatā tv animittasya duḥkhāmohas tu lakṣaṇam |",
    "T04n2980u_001:3937": " tṛtīyasya vimokṣāṇāṁ lakṣaṇaṁ tu vimocanam || 6.209",
    "T04n2980u_001:3944": " suviniścitarūpāṇi balāni kathitāni ca |",
    "T04n2980u_001:3948": " supratiṣṭhitarūpāṇi vaiśāradyāni tāyinaḥ || 6.210",
    "T04n2980u_001:3955": " pratibhānādyanācchedalakṣaṇāḥ pratisaṁvidaḥ |",
    "T04n2980u_001:3959": " jagaddhitopasaṁhāro mahāmaitrī nirucyate || 6.211",
    "T04n2980u_001:3966": " mahākṛpā paritrāṇaṁ duḥkhināṁ muditā khalu |",
    "T04n2980u_001:3970": " prāmodyalakṣaṇopekṣā jñeyāsaṁkīrṇalakṣaṇā || 6.212",
    "T04n2980u_001:3977": " buddhasyāveṇikā dharmā daśa cāṣṭau ca ye matāḥ |",
    "T04n2980u_001:3981": " tair ahāryo yataḥ śāstā tato 'hāryasvalakṣaṇāḥ || 6.213 (25)",
    "T04n2980u_001:3995": " sarvākārajñatājñānaṁ mataṁ pratyakṣalakṣaṇam |",
    "T04n2980u_001:3999": " anyat prādeśikatvena na pratyakṣam itīṣyate || 6.214",
    "T04n2980u_001:4006": " yal lakṣaṇaṁ saṁskṛtānāṁ yac cāsaṁskṛtalakṣaṇam |",
    "T04n2980u_001:4010": " tasya tenaiva śūnyatvaṁ sā svalakṣaṇaśūnyatā || 6.215",
    "T04n2980u_001:4017": " asthito vartamāno 'yam atītānāgataṁ na sat |",
    "T04n2980u_001:4021": " yatraite nopalabhyante 'nupalambhaḥ sa ucyate || 6.216",
    "T04n2980u_001:4029": " yā tasyānupalambhasya tatsvarūpaviyuktatā |",
    "T04n2980u_001:4033": " sākūṭasthāvināśenānupalambhākhyaśūnyatā || 6.217",
    "T04n2980u_001:4040": " nāsti sāṁyogikaṁ rūpaṁ bhāvānāṁ pratyayodayāt |",
    "T04n2980u_001:4044": " saṁyogasya tu tenaiva śūnyatābhāvaśūnyatā || 6.218",
    "T04n2980u_001:4051": " ucyante bhāvaśabdenapañcaskandhāḥ samāsataḥ |",
    "T04n2980u_001:4055": " tair eva śūnyatā teṣāṁ yā soktā bhāvaśūnyatā || 6.219",
    "T04n2980u_001:4062": " abhāvo 'saṁskṛtā dharmā nirdiśyante samāsataḥ |",
    "T04n2980u_001:4066": " tenābhāvena śūnyatvaṁ tasyaivābhāvaśūnyatā || 6.220",
    "T04n2980u_001:4073": " prakṛter niḥsvabhāvatvaṁ svabhāvākhyā tu",
    "T04n2980u_001:4074": " śūnyatā |",
    "T04n2980u_001:4078": " prakṛtir na kṛtety evaṁ svabhāva iti kathyate 6.221",
    "T04n2980u_001:4085": " utpāde 'pi hi buddhānām anutpāde 'pi bhāvataḥ |",
    "T04n2980u_001:4089": " śūnyatā sarvabhāvānāṁ paro bhāvaḥ prakīrtitaḥ || 6.222",
    "T04n2980u_001:4097": " bhūtakoṭis tathātvaṁ ca sā parabhāvaśūnyatā |",
    "T04n2980u_001:4101": " prajñāpāramitānītāv ity etāḥ saṁprakīrtitāḥ || 6.223",
    "T04n2980u_001:4108": " iti matikiraṇasphuṭāvabhāsaḥ",
    "T04n2980u_001:4112": " svakaragatāmalakaṁ yathaiva buddhvā |",
    "T04n2980u_001:4116": " tribhavam idam aśeṣam ādyajātaṁ",
    "T04n2980u_001:4120": " vyavahṛtisatyavaśān nirodham eti || 6.224",
    "T04n2980u_001:4127": " janayati karuṇāṁ jagaty anāthe",
    "T04n2980u_001:4131": " bhavati nirodhagatāśayaḥ sadaiṣaḥ |",
    "T04n2980u_001:4135": " jayati ca sakalān dhiyāta ūrdhvaṁ",
    "T04n2980u_001:4139": " sugatavacaḥ prabhavāt sa madhyabuddhān || 6.225 (26)",
    "T04n2980u_001:4152": " jinaguṇajaladheḥ paraṁ sa pāraṁ",
    "T04n2980u_001:4156": " vrajati puraskṛta eṣa janmihaṁsaiḥ |",
    "T04n2980u_001:4160": " śubhapavanabalena rājahaṁsaḥ",
    "T04n2980u_001:4164": " pṛthusitasaṁvṛtitattvajātapakṣaḥ || 6.226"
}