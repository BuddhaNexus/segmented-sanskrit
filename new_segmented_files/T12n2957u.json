{
    "T12n2957u_001:0": " | | vṛttamālāstutiḥ ||",
    "T12n2957u_001:2": " vṛttamālāvivṛtyanvitā ||",
    "T12n2957u_001:4": " oṁ namo mañjuśriye ||",
    "T12n2957u_001:6": " jñānaśrīprabhavāṁ vṛttamālāmiva dhiyāṁ nidheḥ |",
    "T12n2957u_001:7": " jñānaśrīprabhavāṁ vṛttamālāṁ vayamupāsmahe ||",
    "T12n2957u_001:9": " ihāyaṁ prakarṣapārīṇaguṇagaṇajñānajñānaśrīmitro vṛttamā nta māryamañjuśriyamabhituṣṭūṣuryatiśarīrasaṁjñābhiḥ svacchandaso vṛttabhedānapi pratipipādayiṣurādau tāvatpratipādyavṛttānāṁ sāmānyena prabhedaprastāvanāmāha |",
    "T12n2957u_001:10": " vṛttamityādi ||",
    "T12n2957u_001:12": " vṛttaṁ samamardhasamaṁ viṣamaṁ cetyāmananti vāgīśaḥ |",
    "T12n2957u_001:13": " trividhaṁ parārthavidhaye samāsato vyāsato 'nantam || 1 ||",
    "T12n2957u_001:17": " vāgīśo mañjuśriyastava vṛttaṁ caritramāmananti manyanta upadiśanti vā |",
    "T12n2957u_001:18": " munīndrā iti śeṣaḥ |",
    "T12n2957u_001:19": " kiṁbhūtaṁ tadityāha |",
    "T12n2957u_001:20": " samaṁ tulyaṁ śāntarūpamityarthaḥ |",
    "T12n2957u_001:21": " ardhasamaṁ takrodharūpam |",
    "T12n2957u_001:22": " viṣamaṁ vikaṭakrodharūpam |",
    "T12n2957u_001:23": " itītthaṁ saṁkṣepeṇa triprakāraṁ caritaṁ tava kathayanti |",
    "T12n2957u_001:24": " vistaratastvekaikasyānantyādanantam |",
    "T12n2957u_001:25": " kimarthamityāha |",
    "T12n2957u_001:26": " parārthavidhaye parārthakaraṇārtham ||",
    "T12n2957u_001:28": " vṛttapakṣe tu vāgīśaḥ |",
    "T12n2957u_001:29": " piṅgalādayo munayaḥ |",
    "T12n2957u_001:30": " vṛttaṁ padyabhedam |",
    "T12n2957u_001:31": " samaṁ vaiśvādi |",
    "T12n2957u_001:32": " ardhasamamupacitrādi |",
    "T12n2957u_001:33": " viṣamaṁ padacaturūrdhvādi |",
    "T12n2957u_001:34": " itītthaṁ trividhaṁ samāsata āmananti |",
    "T12n2957u_001:35": " atrāpi samādīnāṁ pratyekamanantatvādanantam |",
    "T12n2957u_001:36": " taduktam 'anantaḥ padyamārgo 'yaṁ viśeṣaḥ pāṭhaśobhayā' iti |",
    "T12n2957u_001:37": " parārthavidhaya iti pūrvavat |",
    "T12n2957u_001:38": " athavā paraḥ prakṛṣṭo yo 'rthaḥ |",
    "T12n2957u_001:39": " tasya vidhaye pratipādanārtham |",
    "T12n2957u_001:40": " vṛttanibaddho hyarthaḥ supratipado bhavati ||",
    "T12n2957u_001:42": " punaḥ kiṁbhūtaṁ tadvṛttamityāha |",
    "T12n2957u_001:43": " pratiniyatetyādi ||",
    "T12n2957u_001:45": " pratiniyatākṛtirūdaṁ varamunibharyatra nāma saṁgītam |",
    "T12n2957u_001:46": " chandaḥ padaṁ ca paramaṁ sfurati yathā vividhavinyāsaiḥ || 2 ||",
    "T12n2957u_001:50": " yatra yeṣu vṛtteṣu pratiniyatāsvākṛtiṣu mūrtiṣu rūdaṁ prasiddhaṁ nāma varamunibhirbuddhaiḥ saṁgītaṁ saṁbhūya gītam |",
    "T12n2957u_001:51": " sthiracakrādisaṁjñā saṁgranthitā |",
    "T12n2957u_001:52": " yatra ca cchando 'bhilāṣaḥ |",
    "T12n2957u_001:53": " sfurati paśyatāmiti śeṣaḥ |",
    "T12n2957u_001:54": " padaṁ paramamiti |",
    "T12n2957u_001:55": " pratiṣṭhā ca vyavasthitiśca śreṣṭhaṁ sfurati |",
    "T12n2957u_001:56": " kathaṁ sfurati |",
    "T12n2957u_001:57": " vividhā ye vinyāsāḥ sattvānāṁ rūcisamāropāstadanatikramaiḥ |",
    "T12n2957u_001:58": " astāvasya pākṣikatvāditi bhāvaḥ ||",
    "T12n2957u_001:60": " vṛttapakṣe tu pratiniyatāsvākṛtiṣu niyatagurūlaghukramasvarūpeṣu |",
    "T12n2957u_001:61": " rūdaṁ prasiddhaṁ nāma |",
    "T12n2957u_001:62": " varamunibhiḥ piṅgalādibhiḥ saṁgītamidaṁ vaiśvamiyaṁ tanumadhyetyādi |",
    "T12n2957u_001:63": " yatra ca cchando gāyatryādi saṁjñeti |",
    "T12n2957u_001:64": " kathaṁ vividhā ye vinyāsāstatra tatra gāyatryādi saṁjñāniveśāstadanatikramaiḥ |",
    "T12n2957u_001:65": " pāṁ ceti yatiḥ |",
    "T12n2957u_001:66": " taccotkṛṣṭaṁ sfurati |",
    "T12n2957u_001:67": " atrāpi yathāvividhavinyāsai riti yojyam |",
    "T12n2957u_001:68": " 'viśrāmo'rdhe pade bhaṅgaḥ pādāṁśe vakṣyato yatiḥ' iti vacanāt |",
    "T12n2957u_001:69": " athavā śuddhavirāḍārṣabhādāvekādisthāneṣu bhāvāt |",
    "T12n2957u_001:70": " yateryathā yādṛśā ye vividhā vinyāsāstaiḥ |",
    "T12n2957u_001:71": " tadvṛttamāmanantīti pūrveṇa saṁbandhaḥ |",
    "T12n2957u_001:72": " tatra pratiniyatākṛtīti sāmānyena śarīrasya prastāvanā |",
    "T12n2957u_001:73": " nāmasaṁgītamiti saṁjñāyāḥ |",
    "T12n2957u_001:74": " padamiti yateḥ |",
    "T12n2957u_001:75": " chandaśceti cchandasaḥ |",
    "T12n2957u_001:76": " nanu hariharādibhyo guṇāhikye bhagavatastatparihāreṇa stutyarhatā ||",
    "T12n2957u_001:78": " tadevaṁ tadguṇagauravaṁ kathamavagatamityāha pratirūpetyādi ||",
    "T12n2957u_001:80": " pratirūpadarśanādapi śakyāḥ sakalakrameṇa gurūlaghavaḥ |",
    "T12n2957u_001:81": " vigaṇayituṁ dhīmadbhiḥ kimaparamatrānuyogena || 3 ||",
    "T12n2957u_001:85": " pratirūpāḥ pratikṛtayaḥ |",
    "T12n2957u_001:86": " taddarśanādapi |",
    "T12n2957u_001:87": " ime guravo na kevalaṁ nirūpaṇād guṇagauravādime laghavo guṇalāghavāditi sakalakrameṇa sarvaprakāraṁ vigaṇayituṁ parisaṁkhyātuṁ dhīmadbhiḥ śakyante",
    "T12n2957u_001:88": " taduktam 'rūpamaho yathedamāhlādi paṭe'pi hi nātha tāvakam' iti |",
    "T12n2957u_001:89": " ataḥ kimaparaṁ prayojanamatra stutiprastāve'nuyogena paryanuyogena kṛtena kim |",
    "T12n2957u_001:90": " nānyadityarthaḥ ||",
    "T12n2957u_001:92": " vṛttapakṣe tu nanu pūrvācāryapraṇītabhādisaṁjñāmantareṇa kathaṁ niyatagurūlaghukramaniścaya ityāha |",
    "T12n2957u_001:93": " rūpāṇi sūtraśrlokāḥ |",
    "T12n2957u_001:94": " teṣāṁ pratirūpāṇi prastārāḥ |",
    "T12n2957u_001:95": " taddarśanādapi |",
    "T12n2957u_001:96": " na kevalaṁ bhādisaṁjñādvāreṇa |",
    "T12n2957u_001:97": " ato bhādisaṁjñāṁ vinā kathaṁ gurūlaghukramanirṇaya ityatra praśnena kiṁ phalam |",
    "T12n2957u_001:98": " bhādisaṁjñayā granthagauravāt pratipattigau ravācceti bhāvaḥ ||",
    "T12n2957u_001:100": " idānīmasya granthasya bhaṅgyā pravṛttiprayojanamupadarśayitumāha |",
    "T12n2957u_001:101": " prabhavatvityādi ||",
    "T12n2957u_001:103": " prabhavatu vibhramahataye vicintyamānaṁ tadādarādbhavatām |",
    "T12n2957u_001:104": " sukṛtimukhābhijanānāṁ vācāṁ nijamekamābharaṇam || 4 || ||",
    "T12n2957u_001:110": " prastāvanā ||",
    "T12n2957u_001:112": " tadbhagavato vṛttam |",
    "T12n2957u_001:113": " ādarādvicintyamānamabhyasyamānaṁ bhavatāṁ vibhramahataye viparyāsaprahāṇāya prabhavatu |",
    "T12n2957u_001:114": " śrutamayyā hi prajñayā prathamamavadhārya cintāmayyābhyasyamānamabhyāsaprakarṣādbhagavadvṛttaṁ vibhramasaṁbhraṁśāya bhavati |",
    "T12n2957u_001:115": " kiṁbhūtaṁ tadvṛttamityāha |",
    "T12n2957u_001:116": " sukṛteti |",
    "T12n2957u_001:117": " sukṛtimukhamabhijana utpattisthānaṁ yāsāṁ tāsāṁ vācāṁ nijamanāgantukamasādhāraṇaṁ vā |",
    "T12n2957u_001:118": " ekamanyābhāvāt ābharaṇamalaṁkāraḥ |",
    "T12n2957u_001:119": " upavarṇyamānena hi vāgīśasya vṛttena sukṛtināṁ vacāṁsyalaṁkriyante |",
    "T12n2957u_001:120": " tadanena bhagavato vṛttacintā viparyāsanirāsaprayojanikā |",
    "T12n2957u_001:121": " tadvarṇanaṁ ca vācāṁ bhūṣaṇāyālamiti bhavatāmapi santa staccintāvarṇanayoḥ pravṛttirūciteti dṛṣṭādṛṣṭalakṣaṇaṁ pravṛttiprayojanaṁ prakāśitam",
    "T12n2957u_001:123": " vṛttapakṣe tu tatsamādivṛttaṁ tātparyato vicintya mānaṁ bhavatāṁ śrotṝṇāṁ vibhramahataye vṛttaviṣayājñānaprahāṇāya prabhavatu |",
    "T12n2957u_001:124": " kathaṁbhūtaṁ tadityāha |",
    "T12n2957u_001:125": " sukṛtetyādi |",
    "T12n2957u_001:126": " vṛttaṁ hi kavigirāmābharaṇabhūtam |",
    "T12n2957u_001:127": " pādabaddha tvena vālmīkinā prathamamavatāritatvāditi |",
    "T12n2957u_001:128": " prayojanaṁ pūrvavadavagantavyam ||",
    "T12n2957u_001:130": " prastāvaneti |",
    "T12n2957u_001:131": " abhidhāsyamānasyārthasyopaddhāta ityarthaḥ ||",
    "T12n2957u_001:133": " dhīgīḥ śrīṇāmiti ||",
    "T12n2957u_001:135": " dhī- gīḥ |",
    "T12n2957u_001:136": " śrī - ṇām || 5 ||",
    "T12n2957u_001:140": " nijai- kabhūḥ |",
    "T12n2957u_001:141": " vibhā- tiyā || 6 ||",
    "T12n2957u_001:145": " ekākṣarasyokta nāmnaśchandasaḥ śrīsaṁjñakamidaṁ vṛttam |",
    "T12n2957u_001:146": " yadyapi ṣaḍakṣarādibhireva kāvyavartamani vyavahāro dṛśyate naikākṣarādibhirasundaratvāt |",
    "T12n2957u_001:147": " taduktaṁ padyaviveke uktamatyuktakaṁ madhyā pratiṣṭhā supratiṣṭhayā |",
    "T12n2957u_001:148": " prāyaḥ prayogabāhyatvādabhavyatvācca nāśritāḥ ||",
    "T12n2957u_001:150": " tathā ca jayadevaḥ 'gāyatraṁ chandasāmādyam' iti |",
    "T12n2957u_001:151": " ratnākare ca 'cchandāṁsi viduḥ ṣaṭkairārabhyaikaika vṛddhibhiḥ pāaiḥ iti |",
    "T12n2957u_001:152": " ihāpi vakṣyati gāyatrīva cchandaḥ svādyā iti |",
    "T12n2957u_001:153": " padyālaṁkāre 'pi 'gāyatryādīnyeva cchandāṁsi darśitāni |",
    "T12n2957u_001:154": " la iha tu śrlokabandhāntareṇa cchandovṛttanāma noktam |",
    "T12n2957u_001:155": " tathāpi saṁbhavamātreṇa nirdeśādadoṣaḥ |",
    "T12n2957u_001:156": " kiṁ ca prayogo 'pyanyatra dṛśyate |",
    "T12n2957u_001:157": " yathā dhīḥ śrīḥ |",
    "T12n2957u_001:158": " testām ||",
    "T12n2957u_001:160": " sarvaiḥ kāryā |",
    "T12n2957u_001:161": " buddhe bhaktiḥ ||",
    "T12n2957u_001:163": " saugataṁ madvalam |",
    "T12n2957u_001:164": " sūditaṁ yuktibhiḥ ||",
    "T12n2957u_001:166": " śīlairādyāḥ sarve sattvāḥ |",
    "T12n2957u_001:167": " saukhyopetāḥ saṁpadyantām ||",
    "T12n2957u_001:169": " sarvavidājñā yo'nuvidhatte |",
    "T12n2957u_001:170": " taṁ ca sadarthāḥ ke na bhajante ||",
    "T12n2957u_001:172": " raṅgaracanāyāṁ ca ' smṛtihetave purūṣottamaḥ |",
    "T12n2957u_001:173": " bharatādiṣuddharate lavam' iti ||",
    "T12n2957u_001:175": " tatra dhīratrānāsravā prajñā |",
    "T12n2957u_001:176": " gīranavadyā vāk |",
    "T12n2957u_001:177": " śrīḥ laukikalokottarā saṁpattiḥ |",
    "T12n2957u_001:178": " tāsāṁ nijā svabhāvasiddhā |",
    "T12n2957u_001:179": " ekā advitīyā bhūrbhūmirāśraya utpattisthānaṁ vā |",
    "T12n2957u_001:180": " sā nīlotpalapāṇermañjuśriyo mūrtirjayatīti vakṣyamāṇena saṁbandhaḥ ||",
    "T12n2957u_001:182": " nijaikabhūrvibhāti yeti vdyakṣarasyātyuktanāmnaśchandasaḥ sukhaṁ nāma vṛttam ||",
    "T12n2957u_001:184": " punaḥ kiṁbhūtā sā mūrtirityāha |",
    "T12n2957u_001:185": " tadguṇāśaṁsibhiḥ sevyate cāniśamiti ||",
    "T12n2957u_001:187": " tadguṇā- śaṁsibhiḥ |",
    "T12n2957u_001:188": " sevyate cāniśam ||",
    "T12n2957u_001:190": " 7 tryakṣarasya madhyābhidhānasya mṛgī nāmedaṁ vṛttam |",
    "T12n2957u_001:191": " na kevalaṁ dhīgīḥ śrīṇāṁ nijaikabhūḥ |",
    "T12n2957u_001:192": " tasyāstanorye guṇā lakṣaṇānuvyañjanādayastānāśaṁsitumabhilaṣituṁ śīlaṁ yeṣāṁ taiḥ |",
    "T12n2957u_001:193": " dhīgīḥ śrīguṇāśaṁsibhirvā surāsurādiṣūgatairvā |",
    "T12n2957u_001:194": " suranarapradhānaiḥ sevyate copāsyate yā tanuriti yojyam ||",
    "T12n2957u_001:196": " kiṁbhūtaistairityāha |",
    "T12n2957u_001:197": " samāśrayaskhalanmalairiti |",
    "T12n2957u_001:198": " samāśraya- skhalanmalaiḥ |",
    "T12n2957u_001:199": " surāsurā- diṣūdgataiḥ || 8 ||",
    "T12n2957u_001:203": " samāśrayo bhagavadāśrayaṇam |",
    "T12n2957u_001:204": " tasmāddhetoḥ skhalanto malā rāgādayaḥ kleśā yeṣāṁ taiḥ |",
    "T12n2957u_001:205": " tadayamarthaḥ |",
    "T12n2957u_001:206": " yata eva te surāsurādipravarā bhagavatastanuguṇamāśaṁsanti |",
    "T12n2957u_001:207": " tata eva taiḥ sā sevyate 'niśaṁ tadva śācca skhalanmalatayā krameṇa tadguṇalābhino bhavantīti |",
    "T12n2957u_001:208": " samāśrayaskhalanmalaiḥ surāsurādiṣūdgatairiti caturakṣarasya pratiṣṭhānāmno jayā nāma vṛttametat ||",
    "T12n2957u_001:210": " punaḥ kiṁbhūtairityāha |",
    "T12n2957u_001:211": " naikabhavīyetyādi ||",
    "T12n2957u_001:213": " naikabhavīyā- bhyāsavivṛddham |",
    "T12n2957u_001:214": " bodhaviśeṣaṁ sādhu dadhānaiḥ || 9 ||",
    "T12n2957u_001:218": " idaṁ pañcākṣarasya supratiṣṭhākhyasya paṅktināmadheyaṁ vṛttam |",
    "T12n2957u_001:219": " uktādisu pratiṣṭhāntasya cchandaḥ pañcakasyāpare'pi vṛttaviśeṣā rājena darśitāḥ |",
    "T12n2957u_001:220": " tatraivāvaboddhavyāḥ |",
    "T12n2957u_001:221": " naikabhavo nakhāditvānnalopābhāvaḥ |",
    "T12n2957u_001:222": " tatra bhavo vṛdhdyāditvācchaḥ |",
    "T12n2957u_001:223": " naikabhavīyo'bhyāsaḥ |",
    "T12n2957u_001:224": " tena vivṛddho vṛddhiṁ gato yaḥ sa bodha viśeṣo viparyāsādidoṣarahitaḥ |",
    "T12n2957u_001:225": " taṁ sādhu śobhanaṁ dadhānaiḥ |",
    "T12n2957u_001:226": " etena bhagavadāśrayaskhalanmalatve 'pi tadupadeśā bhāvenāneka janmaparaṁparābhyāsa vivṛddhabuddhiviśeṣasyābhāvānnānalpakalpopa citapuṇyajñānasaṁbhūtabhagavaddehaguṇaviśeṣalābha iti prakāśayati ||",
    "T12n2957u_001:228": " punaḥ kīdṛśī sā tanurityāha |",
    "T12n2957u_001:229": " gītetyādi ||",
    "T12n2957u_001:231": " gītā gāyatrīva cchandaḥ svādyā sadbhiḥ |",
    "T12n2957u_001:232": " vṛttaṁ bhāvi śreyo yasyāṁ sadvā vaiśvam || 10 ||",
    "T12n2957u_001:236": " yā sadbhirgītā |",
    "T12n2957u_001:237": " yathā gāyatrī cchandaḥ su madhya ādyā tathā sāpi cchandasābhilāṣeṇa svādyeva svādyā āsvāanīyā |",
    "T12n2957u_001:238": " abhilāṣavṛttirapi cchandaḥ śabdo 'sti |",
    "T12n2957u_001:239": " yathā cchandasā hi vacasāṁ pravṛttiriti |",
    "T12n2957u_001:240": " yasyāṁ ca tanau viśvasyedaṁ vaiśvaṁ śreyaḥ |",
    "T12n2957u_001:241": " vṛttaṁ bhūtam |",
    "T12n2957u_001:242": " bhāvi bhaviṣyat |",
    "T12n2957u_001:243": " sadvā vidyamānaṁ ca ||",
    "T12n2957u_001:245": " vṛttapakṣe iyamādyā gāyatrī cchandaḥ su yasyāmidaṁ vaiśvaṁ vṛttam |",
    "T12n2957u_001:246": " gāyatrī cchandaḥ svādyāyasyāmiti śaraṇaṁ yāvadadhikṛtaṁ veditavyam ||",
    "T12n2957u_001:248": " nīlotpalapāṇerityādi yojitam |",
    "T12n2957u_001:249": " nīlotpalapāṇerlīlānilayasya |",
    "T12n2957u_001:250": " śāsturjayatīyaṁ mūrtistanumadhyā || 11 ||",
    "T12n2957u_001:254": " līlānilayo vilāsabhavanam |",
    "T12n2957u_001:255": " tanu kṣāmaṁ madhyaṁ yasyāḥ sā tanumadhyā ||",
    "T12n2957u_001:257": " vṛttapakṣe gāyatrī cchandaḥ svādyā yasyāmiyaṁ tanumadhyā nāma ||",
    "T12n2957u_001:259": " prasīdetyādi ||",
    "T12n2957u_001:261": " prasīda bhagavan vilokaya manāk |",
    "T12n2957u_001:262": " jaḍaṁ janamimaṁ tvadekaśaraṇam || 12 ||",
    "T12n2957u_001:266": " he bhagavan prasīda prasanno bhava |",
    "T12n2957u_001:267": " tādṛśaśca mādṛśi |",
    "T12n2957u_001:268": " jaḍamajñaṁ janaṁ vilokaya |",
    "T12n2957u_001:269": " kiṁbhūtam |",
    "T12n2957u_001:270": " tvadekaśaraṇam |",
    "T12n2957u_001:271": " tvamekaḥ śaraṇamāśrayo yasyeti hetubhāvena viśeṣaṇam ||",
    "T12n2957u_001:273": " vṛttapakṣe gāyatrī cchandaḥ svādyā yasyāṁ śaraṇaṁ nāma vṛttam ||",
    "T12n2957u_001:275": " jājvalītītyādi ||",
    "T12n2957u_001:277": " jājvalīti śāsanaṁ tvāṁ sametya saugatam |",
    "T12n2957u_001:278": " sūryadhāma duḥsahaṁ sātirekamuṣṇi hi || 13 ||",
    "T12n2957u_001:282": " tvāṁ sametya prāpya |",
    "T12n2957u_001:283": " sugatasyedaṁ saugataṁ śāsanaṁ pravacanaṁ tadartho vā |",
    "T12n2957u_001:284": " jājvalīti atyartha jvalati |",
    "T12n2957u_001:285": " edīpyata ityarthaḥ |",
    "T12n2957u_001:286": " hiśabdaḥ sādṛśye |",
    "T12n2957u_001:287": " yathā uṣṇi uṣṇasamaye |",
    "T12n2957u_001:288": " 'uṣa dāhe' |",
    "T12n2957u_001:289": " āuṇādikaḥ pūśāditvāt kanin |",
    "T12n2957u_001:290": " sūryadhāma |",
    "T12n2957u_001:291": " atireka ādhikyaṁ tena saha vartate sātirekamadhikaṁ duḥsahaṁ bhavati |",
    "T12n2957u_001:292": " tatra sūryatejaḥsthānīyaṁ śāsanam |",
    "T12n2957u_001:293": " uṣṇasamayakalpo bhagavān |",
    "T12n2957u_001:294": " jājvalītīti ca sātirekaduḥsahatā sucitaiva ||",
    "T12n2957u_001:296": " vṛttapakṣe uṣṇihi saptākṣare chandasiḥ sātirekam |",
    "T12n2957u_001:297": " ūrdhvagāmiparyantamuṣṇihītyadhikāraḥ |",
    "T12n2957u_001:298": " padyālaṁkāre 'jātau bahuvacane uṣṇiham ' iti nirdeśo'ntimasya gurūtvajñāpanārthaḥ |",
    "T12n2957u_001:299": " iha tu samavṛttaprastāvāt pādāntarasāhacaryādgurūtvasaṁgatiḥ ||",
    "T12n2957u_001:301": " dadhatyapītyādi ||",
    "T12n2957u_001:303": " dadhatyapi nikāmaṁ kumāralalitāni |",
    "T12n2957u_001:304": " tanustava jinānāṁ kumāra lalitaiva || 14 ||",
    "T12n2957u_001:308": " kumāralalitāni śiśuceṣṭitāni tava tanurdadhatyapi nikāmamatyarthaṁ lalitaiva manoharaiva |",
    "T12n2957u_001:309": " he jinānāṁ kumāra |",
    "T12n2957u_001:310": " loke khalu prekṣaṇe prekṣāpūrvāṇi bālavilasitāni na paritoṣamāvahanti |",
    "T12n2957u_001:311": " tava tu tanustāni bibhratyapi paritoṣakarīti virodhābhāsaḥ |",
    "T12n2957u_001:312": " vineyānurodhena tadāśrayātparihāraḥ |",
    "T12n2957u_001:313": " vṛttapakṣe uṣṇihi kumāralalitā nāma ||",
    "T12n2957u_001:315": " jāyata ityādi ||",
    "T12n2957u_001:317": " jāyate janarāśeryāmanusmarato'pi |",
    "T12n2957u_001:318": " nirdhutāharabhāvamūrdhvagāmi ca rūpam || 15 ||",
    "T12n2957u_001:322": " yāṁ tava tanumanusmarato'nudhyāyato janarāśeḥ |",
    "T12n2957u_001:323": " nirdhuto niḥśeṣeṇa dhuto dhvasto'dharabhāvo jātiguṇādibhiradharatā yena tathābhūtaṁ rūpaṁ svabhāvo jāyate |",
    "T12n2957u_001:324": " na kevalam |",
    "T12n2957u_001:325": " kiṁ tūrdhvagāmi ca jātiguṇādibhirevordhvagamanaśīlamutkṛṣṭapadavartī ti yāvat ||",
    "T12n2957u_001:327": " vṛttapakṣe uṣṇihi ūrdhvagāmi vṛttam |",
    "T12n2957u_001:328": " anyeṣāmuddhatā nāma ||",
    "T12n2957u_001:330": " punaḥ kiṁbhūtā sā tanurityāha |",
    "T12n2957u_001:331": " yadguṇetyādi ||",
    "T12n2957u_001:333": " yadguṇastutivistarādastasaṅgamanuṣṭubhi |",
    "T12n2957u_001:334": " dhīramekamudīrayantyuttamaṁ padamudgatāḥ || 16 ||",
    "T12n2957u_001:338": " yasyāstanorguṇastutistasyā astasaṅgaṁ svārthāsaktirahitaṁ yathā bhavati tathā vistaraṇāt prathanāt |",
    "T12n2957u_001:339": " ghīraṁ paṇḍitamekamadvitīyamudīrayanti kathayanti |",
    "T12n2957u_001:340": " ke te |",
    "T12n2957u_001:341": " uttamamutkṛṣṭaṁ padamudgatāḥ prāptāḥ |",
    "T12n2957u_001:342": " buddhā ityarthaḥ |",
    "T12n2957u_001:343": " kasmin viṣaye dhīramudī rayantītyāha |",
    "T12n2957u_001:344": " anuṣṭubhi |",
    "T12n2957u_001:345": " 'ṣṭubhu stambhe |",
    "T12n2957u_001:346": " anekārthatvādiha stutyarthaḥ |",
    "T12n2957u_001:347": " anurūpaṁ stobhanamanuṣṭubh |",
    "T12n2957u_001:348": " upasargāt sunotītyādinā ṣatvam |",
    "T12n2957u_001:349": " ya eva svasukhanirapekṣo mañjughoṣatanuguṇastutīstanoti tamevānurūpastutividhau vijño 'yamiti vyapadiśanti munīndrā ityarthaḥ |",
    "T12n2957u_001:350": " athavā astasaṅgamiti dhīramityasya pada mityasya vā samānādhikaraṇam ||",
    "T12n2957u_001:352": " vṛttapakṣe 'nuṣṭubhi aṣṭākṣare cchandasi uttamaṁ nāma |",
    "T12n2957u_001:353": " anuṣṭubhītyadhikāraścitrapadāṁ yāvat ||",
    "T12n2957u_001:355": " punaḥ kiṁrūpā tanurityāha |",
    "T12n2957u_001:356": " ghoretyādi ||",
    "T12n2957u_001:358": " ghoraohatāmasāvarūddhabuddhilocanasya |",
    "T12n2957u_001:359": " ratnayaṣṭidīpikaiva yā samānyabhūjjanasya || 17 ||",
    "T12n2957u_001:363": " yā tava tanuḥ |",
    "T12n2957u_001:364": " ratnamayī yaṣṭiḥ saiva dīpikā saiva janasya samānyabhūt |",
    "T12n2957u_001:365": " sādhāraṇībhavati smeti cvyantaḥ |",
    "T12n2957u_001:366": " kiṁbhūtasya janasya |",
    "T12n2957u_001:367": " tama eva tāmasam |",
    "T12n2957u_001:368": " moha eva tāmasaṁ tattvadarśanavibandhakatvāt |",
    "T12n2957u_001:369": " ghoraṁ yanmoha tāmasaṁ tenāvarūddhaṁ buddhilocanaṁ yasya ||",
    "T12n2957u_001:371": " vṛttapakṣe'nuṣṭubhi samānī nāma ||",
    "T12n2957u_001:373": " jagattnayetyādi ||",
    "T12n2957u_001:375": " jagattnayātiśāyinīṁ munīndrasaṁpadaṁ prati |",
    "T12n2957u_001:376": " sfurantyaśeṣanāyaka pramāṇikāpi saiva naḥ || 18 ||",
    "T12n2957u_001:380": " kiṁ ca he aśeṣanāyaka |",
    "T12n2957u_001:381": " saivoktarūpā tava tanuḥ no 'smākaṁ pramāṇaṁ pramitiṁ karotīti pramāṇikā paricchedikā |",
    "T12n2957u_001:382": " kiṁ prati pramāṇikā |",
    "T12n2957u_001:383": " jagattnayamatiśayitumatibhavituṁ śīlaṁ yasyāstathābhūtāṁ munīndrāṇāṁ lokottarasaṁpattiṁ prati |",
    "T12n2957u_001:384": " kīdṛśī satītyāha |",
    "T12n2957u_001:385": " sfurantī dīpyamānā |",
    "T12n2957u_001:386": " anyadapi hi pramāṇaṁ parisfuradeva paricchedakaṁ prameyasya |",
    "T12n2957u_001:387": " tathā bhagavato 'pi tanurmahāpurūṣalakṣaṇaiḥ paritaḥ sfurantī munīndrasaṁpadaḥ paricchedikā |",
    "T12n2957u_001:388": " yatrākṛtistatra guṇā vasantīti nyāyāt ||",
    "T12n2957u_001:390": " vṛttapakṣe 'nuṣṭubhi pramāṇikā ||",
    "T12n2957u_001:392": " tīvretyādi ||",
    "T12n2957u_001:394": " tīvrakleśaploṣadhvaṁsapraude vaṁśe saṁbuddhānām |",
    "T12n2957u_001:395": " dhatte bhūṣāṁ bhātīyaṁ te 'mbhode yadvadvidyunmālā || 19 ||",
    "T12n2957u_001:399": " iyaṁ te tanuḥ bhātī dīpyamānā satī bhūṣāmalaṁkāraṁ dhatte karoti |",
    "T12n2957u_001:400": " kutra |",
    "T12n2957u_001:401": " saṁbuddhānāṁ vaṁśe |",
    "T12n2957u_001:402": " kiṁbhūte |",
    "T12n2957u_001:403": " kleśaiḥ kṛtaḥ ploṣo dāhaḥ |",
    "T12n2957u_001:404": " tīvro yaḥ kleśaploṣastasya pradhvaṁsaḥ |",
    "T12n2957u_001:405": " tatra praude pragalbhe |",
    "T12n2957u_001:406": " kiṁ yatra rocamānaṁ yathā bhūṣāṁ dhatta ityāha |",
    "T12n2957u_001:407": " yathā vidyunmālā saudāmanīdāma |",
    "T12n2957u_001:408": " ambhodo jalado'pi |",
    "T12n2957u_001:409": " tīvraḥ kleśaḥ kliṣṭiḥ ploṣaśca dāhaḥ |",
    "T12n2957u_001:410": " tayordhvase praudaḥ |",
    "T12n2957u_001:411": " mañjunāthatanorapi bhāsamānayā vidyunmālayā sāmyam ||",
    "T12n2957u_001:413": " vṛttapakṣe 'nuṣṭubhi vidyunmālā ||",
    "T12n2957u_001:415": " ketanadaṇḍamityādi ||",
    "T12n2957u_001:417": " ketanadaṇḍaṁ dadhato'dhyāpayituṁ nītimiva |",
    "T12n2957u_001:418": " sadgurūlīlā bhavato bhāti jaganmāṇavakam || 20 ||",
    "T12n2957u_001:422": " bhavato mañjuśriyaḥ |",
    "T12n2957u_001:423": " sadgurūlīlā sadgurośceṣṭā bhāti |",
    "T12n2957u_001:424": " kiṁbhūtasya |",
    "T12n2957u_001:425": " ketanaṁ cihnamutpalaṁ tadeva daṇḍa iva sanālatvāddaṇḍastaṁ dadhata iti hetubhāvena viśeṣaṇam |",
    "T12n2957u_001:426": " kiṁ kartum |",
    "T12n2957u_001:427": " jagadeva māṇavaka iva |",
    "T12n2957u_001:428": " māṇavako baṭurbālo vā |",
    "T12n2957u_001:429": " taṁ dharmanītimadhyāpayituṁ pāṭhayitum |",
    "T12n2957u_001:430": " upādhyāyo hyanabhiyuktaśiṣyāṇāṁ bhayopadarśanārthaṁ daṇḍaṁ dhārayannadhyāpayati ||",
    "T12n2957u_001:432": " vṛttapakṣe'nuṣṭubhi māṇavakam ||",
    "T12n2957u_001:434": " trijagata ityādi ||",
    "T12n2957u_001:436": " trijagato nijagatiṁ prathayataḥ pṛthudhiyaḥ |",
    "T12n2957u_001:437": " karatalaṁ tava calatkisalayaṁ tulayati || 21 ||",
    "T12n2957u_001:441": " tava pṛthudhiyaḥ kara eva karatalam,",
    "T12n2957u_001:442": " bhūtalavat |",
    "T12n2957u_001:443": " taccalatkisalayaṁ tulayati |",
    "T12n2957u_001:444": " tadvadityarthaḥ |",
    "T12n2957u_001:445": " kiṁbhūtasya |",
    "T12n2957u_001:446": " trijagatastraidhātukasya |",
    "T12n2957u_001:447": " nijāṁ śubhāśubhakarmādikṣiptāṁ devādigatiṁ nijasvabhāvaṁ vā prathayataḥ kathayataḥ |",
    "T12n2957u_001:448": " dharmadeśanāsamaye bhāvābhivyaktyabhinayena pāṇeścalanāccalatpallavena sāmyamuktam ||",
    "T12n2957u_001:450": " vṛttapakṣe'nuṣṭubhi kisalayam ||",
    "T12n2957u_001:452": " sādhigama mityādi ||",
    "T12n2957u_001:454": " sādhigamaṁ samakālaṁ tattvaraseṣu vidhatte |",
    "T12n2957u_001:455": " viśvamadhīśvara citraṁ citrapadā tava vāṇī || 22 ||",
    "T12n2957u_001:459": " he adhīśvara tava vāṇī bhāratī |",
    "T12n2957u_001:460": " citrāṇi nānāprakārāṇi padāni yasyāḥ sā tathābhūtā satī |",
    "T12n2957u_001:461": " viśvaṁ sarvaṁ vineyajanaṁ samamekakālaṁ tattve raseṣu paramārtharasa viṣaye sādhigamaṁ saprativedhaṁ vidhatte yattaccitra māścaryam |",
    "T12n2957u_001:462": " bhagavataḥ khalvabhinnāpi bhāratī vineyānāmāśayabhedena bhidyamānā nānāpadavyañjanaiḥ cara dhamādhatte ||",
    "T12n2957u_001:464": " vṛttapakṣe'nuṣṭubhi citrapadā ||",
    "T12n2957u_001:466": " bṛhatyāmityādi ||",
    "T12n2957u_001:468": " bṛhatyāṁ vibhūtyāṁ ta eke padanyāsamāsādayanti |",
    "T12n2957u_001:469": " kṣaṇaṁ yatra te labdhalakṣyaḥ kaṭākṣo'pi viśrāntimeti || 23 ||",
    "T12n2957u_001:473": " yatra yeṣu |",
    "T12n2957u_001:474": " te tava |",
    "T12n2957u_001:475": " labdhalakṣyaḥ san kaṭākṣo'pi |",
    "T12n2957u_001:476": " na kevalaṁ vacanādi |",
    "T12n2957u_001:477": " kṣaṇaṁ viśrāntimeti viśrāmyati |",
    "T12n2957u_001:478": " ta evaike tvatkaṭākṣapātapūtā bṛhatyāṁ mahatyāṁ vibhūtyāṁ cakravartyādisaṁpadi padanyāsamāsādayanti pratiṣṭhāṁ labhanta iti yāvat ||",
    "T12n2957u_001:480": " vṛttapakṣe bṛhatyāṁ navākṣare cchandasi kaṭākṣo nāmāpūrvam |",
    "T12n2957u_001:481": " bṛhatyāmiti mudrāparyantamadhikriyate |",
    "T12n2957u_001:482": " tvaṝśaivetyādi ||",
    "T12n2957u_001:484": " tvadṝśaiva parimalanād bhavyatāmiyamupagatā |",
    "T12n2957u_001:485": " bhāti bhūmiriva janatā saṁtatāhitahalamukhī || 24 ||",
    "T12n2957u_001:489": " kiṁ ca tvaccakṣuṣaiva parimalanāt paricayāt kāraṇāt |",
    "T12n2957u_001:490": " iyaṁ janatā janasamūhaḥ |",
    "T12n2957u_001:491": " bhavyatāṁ śāntifalabhājanatāmupagatā satī saṁtatāhitahalamukhī bhūmiriva bhāti |",
    "T12n2957u_001:492": " saṁtataṁ nirantaramāhitaṁ halasya mukhaṁ yathā tathā |",
    "T12n2957u_001:493": " yathā khalu satatahalamukhaprahatā bhūmirbhāvifalaniṣpattau yogyā tadvaduktarūpāpi janatetyarthaḥ ||",
    "T12n2957u_001:495": " vṛttapakṣe bṛhatyāṁ halamukī ||",
    "T12n2957u_001:497": " nanu bhagavannayanārimalanamātreṇa janatābhimatafalaniṣpādanayogyā |",
    "T12n2957u_001:498": " na hi halaparikarmamātrādasati salilaseka bījavapanādau bhūmirapi sasyaprabhūtihetuḥ pratīyate |",
    "T12n2957u_001:499": " tat kathaṁ tasyā bhavyatāvagatiri tyāha |",
    "T12n2957u_001:500": " varadetyādi ||",
    "T12n2957u_001:502": " varada sā hi saṁjanyate pariṇatistayāsyāṁ yataḥ |",
    "T12n2957u_001:503": " vacanabījamuptaṁ tvayā falati śāntirūpaṁ falam || 25 ||",
    "T12n2957u_001:507": " he varada |",
    "T12n2957u_001:508": " tayā tvadṛśā parimalitayā sā kāpi pariṇatiḥ pratisargamupa cīyamānapuṇyasaṁbhārādibhirviśiṣṭātmabhāvāvasthā pāthaḥ sekādibhiriva bhūmyāḥ |",
    "T12n2957u_001:509": " hiryasmāt |",
    "T12n2957u_001:510": " saṁjanyate saṁtatyā niṣpādyate |",
    "T12n2957u_001:511": " yataḥ pariṇatiparaṁparāyāḥ |",
    "T12n2957u_001:512": " asyāṁ janatāyām |",
    "T12n2957u_001:513": " sāmarthyamavadhārya tvayā vacanameva bījamuptam |",
    "T12n2957u_001:514": " śāntiḥ saṁkleśopa śamastallakṣaṇaṁ falaṁ falati niṣpādayati |",
    "T12n2957u_001:515": " salilāvasekādiparikarmitāyāṁ bhuvi bījamuptaṁ sasyamiva ||",
    "T12n2957u_001:517": " vṛttapakṣe bṛhatyāṁ rūpaṁ nāma ||",
    "T12n2957u_001:519": " kalayitumityādi ||",
    "T12n2957u_001:521": " kalayitumiha kaḥ śaktastava khalu caritānīśa |",
    "T12n2957u_001:522": " satamasi samaye toye bhujagaśiśusṛtānīva || 26 ||",
    "T12n2957u_001:526": " he īśa |",
    "T12n2957u_001:527": " iha jagati tava caritāni khalu niścitaṁ ko'rvāgdarśī kalayituṁ jñātumīśaḥ śaktaḥ |",
    "T12n2957u_001:528": " kutra kiṁ yathetyāha |",
    "T12n2957u_001:529": " satamasi sāndhakāre samaye |",
    "T12n2957u_001:530": " yathā bhujagaśiśoḥ sṛtāni gamanāni |",
    "T12n2957u_001:531": " salile sarpasyāpi vicaritāni na lakṣyante prāgeva tacchiśoḥ |",
    "T12n2957u_001:532": " tatrāpi sāvatamasasamaye |",
    "T12n2957u_001:533": " tathā ca tava caritānītyarthaḥ ||",
    "T12n2957u_001:535": " vṛttapakṣe bṛhatyāṁ bhujagaśiśusṛtā ||",
    "T12n2957u_001:537": " bhavādṛśo'pi tarhi bhagavaccaritāparicayena mauna mevocitamityāha |",
    "T12n2957u_001:538": " kiṁtvityādi ||",
    "T12n2957u_001:540": " kiṁtūdasyati dhariyadhvasī tvatkīrtiśrutijanmānandaḥ |",
    "T12n2957u_001:541": " svapraudipratipattinyastāṁ lokasyānanamudrāmīśa || 27 ||",
    "T12n2957u_001:545": " tathāpi he īśa tvatkīrteḥ śrutirākarṇanam |",
    "T12n2957u_001:546": " tajjanmā ānando harṣaḥ |",
    "T12n2957u_001:547": " lokasya mādṛśo janasya |",
    "T12n2957u_001:548": " ānanamudrāṁ caritaviṣaye maunamudasyati kṣipati |",
    "T12n2957u_001:549": " kiṁbhūtām |",
    "T12n2957u_001:550": " svasyātmanaḥ |",
    "T12n2957u_001:551": " praudiḥ prāgalbhyam |",
    "T12n2957u_001:552": " tatpratipattyā nyastāṁ niveśitām |",
    "T12n2957u_001:553": " yadyasāvātmajñatayā svapraudiṁ pratipannavānnahamasminviṣaye samartha iti tadā dhairyamadhiṣṭhāya tiṣṭhato'syānando 'pi kathamānanamudrāmudasitumīśa ityāha dhairyadhvasrīti ||",
    "T12n2957u_001:555": " vṛttapakṣe tu bṛhatyāṁ mudrā nāma ||",
    "T12n2957u_001:557": " śrītyādi ||",
    "T12n2957u_001:559": " śrīniketa līlācaturaṁ te prāptapāra vidyācaraṇānām |",
    "T12n2957u_001:560": " bhāti varṣma buddhātmajapaṅktau yadvadambujanmasvaravindam || 28 ||",
    "T12n2957u_001:564": " he śriyāṁ niketa nivāsa |",
    "T12n2957u_001:565": " punaḥ saṁbodhyate |",
    "T12n2957u_001:566": " prāptamadhigataṁ pāraṁ paryanto yena |",
    "T12n2957u_001:567": " keṣām |",
    "T12n2957u_001:568": " vidyāścaraṇāni ca teṣām |",
    "T12n2957u_001:569": " vidyācaraṇānyāryāṣṭāṅgo mārgaḥ |",
    "T12n2957u_001:570": " samyagdṛṣṭirvidyā śeṣāṇyaṅgāni caraṇāni |",
    "T12n2957u_001:571": " na hyapaśyannacaraṇo vā gantuṁ samartha iti |",
    "T12n2957u_001:572": " tisro vā śikṣā vidyācaraṇāni |",
    "T12n2957u_001:573": " adhiprajñaṁ śikṣā vidyā |",
    "T12n2957u_001:574": " adhiśīlamadhicittaṁ ca caraṇāni |",
    "T12n2957u_001:575": " prajñāyāḥ pūrvaparikarmarūpatvāt punaścaraṇaṁ caraṇamiti kṛtvā vidyāyāstu pūrvagrahaṇam |",
    "T12n2957u_001:576": " tatpariśudhdyā śīlasamādhipariśuddhitaḥ |",
    "T12n2957u_001:577": " tayā hi prajñācakṣuṣaiva paśyaṁstābhyāṁ śīlasamādhibhyāṁ caraṇābhyāmiva gacchan gantavyamanuprāpnotīti vidyācaraṇaśabdena tisraḥ śikṣā nirdiśyante",
    "T12n2957u_001:578": " tava varṣma vapuḥ |",
    "T12n2957u_001:579": " buddhātmajānāṁ bodhisattvānāṁ paṅktau parṣanmaṇḍale bhāti |",
    "T12n2957u_001:580": " kiṁbhūtam |",
    "T12n2957u_001:581": " līlayā vilāsena caturaṁ manoharam |",
    "T12n2957u_001:582": " kutra yathā kiṁ bhātītyāha |",
    "T12n2957u_001:583": " yathā ambujanmasu kumudotpalādiṣvaravindaṁ mahotpalam |",
    "T12n2957u_001:584": " etenāryamañjuśriyaḥ śrīniketatvena prāptavidyācaraṇa pāratvena ca līlācaturasya vapuṣo'parabodhisattvāpekṣayotkarṣa uktaḥ |",
    "T12n2957u_001:585": " aravindasyāpi śrīniketatayā līlāyāṁ ca keliviṣaye caturatayā jalajanmāntarāpekṣamutkṛṣṭatvaṁ sfuṭameva ||",
    "T12n2957u_001:587": " vṛttapakṣe daśākṣare cchandasi paṅktau aravindaṁ nāmāpūrvam |",
    "T12n2957u_001:588": " caturṇāmantaścaturantaḥ |",
    "T12n2957u_001:589": " tatra līlā bhaṅgiryatiriti yāvat |",
    "T12n2957u_001:590": " paṅktāvityadhikāro valayaṁ yāvat ||",
    "T12n2957u_001:592": " tvāmityādi ||",
    "T12n2957u_001:594": " tvāmudgītakulodayaśailaṁ prajñālokamupāyarathastham |",
    "T12n2957u_001:595": " vande jāḍayavikhaṇdanaśauṇḍaṁ trailokīnalinīsavitāram || 29 ||",
    "T12n2957u_001:599": " tvāṁ vande iti saṁbandhaḥ |",
    "T12n2957u_001:600": " kiṁbhūtam |",
    "T12n2957u_001:601": " trayo lokā strailokī |",
    "T12n2957u_001:602": " cāturvarṇyāditvena ṣyañi striyāṁ ṣillakṣaṇo ṅīṣ sāmagrīvat |",
    "T12n2957u_001:603": " saiva nalinī |",
    "T12n2957u_001:604": " tasyāḥ saviteva savitā prakāśakatvāt |",
    "T12n2957u_001:605": " udgītaṁ khyātaṁ yat kulam |",
    "T12n2957u_001:606": " bodhisattvavaṁśaḥ brāhyaṇādivaṁśo vā |",
    "T12n2957u_001:607": " tatraiva parārthaṁ janmasaṁdarśanādudayaśaila iva yasya |",
    "T12n2957u_001:608": " āloko raśmiḥ |",
    "T12n2957u_001:609": " prajñaivāloko yasya |",
    "T12n2957u_001:610": " upāyo bodhisattvānāṁ sarvasattvāparityāgāśayādyanekaprakāraḥ |",
    "T12n2957u_001:611": " sa eva rathaḥ saṁsārabhramaṇaśramavinodahetutvāt |",
    "T12n2957u_001:612": " taduktam bodhisattvarathaṁ prāpya sarvaduṣkhaśramāpaham |",
    "T12n2957u_001:613": " evaṁ sukhāt sukhaṁ gacchan ko viṣīdet sacetanaḥ ||",
    "T12n2957u_001:615": " iti |",
    "T12n2957u_001:616": " tadeva rūpakālaṁkāreṇādityasādharmyamabhidhāya bhagavataḥ svārthasaṁpat pradarśitā |",
    "T12n2957u_001:617": " parārthasaṁpadamāvedayannāha |",
    "T12n2957u_001:618": " jāḍyaṁ jagadajñānam |",
    "T12n2957u_001:619": " tasya viśeṣeṇa khaṇḍanam |",
    "T12n2957u_001:620": " tatra śauṇḍaḥ śaktaḥ |",
    "T12n2957u_001:621": " sūryapakṣe jāḍyaṁ śaityam ||",
    "T12n2957u_001:623": " vṛttapakṣe paṅktau nalinī |",
    "T12n2957u_001:624": " ado 'pyapūrvam ||",
    "T12n2957u_001:626": " buddhetyādi ||",
    "T12n2957u_001:628": " buddhasutānāmabhyudayorvī bhāti bhṛśaṁ bhūtyā tava nātha |",
    "T12n2957u_001:629": " śailaviśeṣasyeva śikhābhū rūkmavatī ratnāṅkurakāntyā || 30 ||",
    "T12n2957u_001:633": " he nātha |",
    "T12n2957u_001:634": " bodhisattvānāmabhyudayasya guṇavibhūterūrvī āśrayatā muditādibhūmirjñānaviśeṣāvasthālakṣaṇā |",
    "T12n2957u_001:635": " tava guṇasaṁpattyā bhṛśamatyarthaṁ bhāti |",
    "T12n2957u_001:636": " kasya yathā kiṁ kena kīdṛg bhātī tyāha |",
    "T12n2957u_001:637": " rūkmaṁ svarṇam |",
    "T12n2957u_001:638": " yathā śailaviśeṣasya sumeroḥ kāñcanamayī śikharabhūmī ratnāṅkurāṇāṁ kāntyātyarthaṁ śobhate |",
    "T12n2957u_001:639": " tadvat ||",
    "T12n2957u_001:641": " vṛttapakṣe paṅktau rūkmavatī |",
    "T12n2957u_001:642": " keṣāṁcinmate campakamāleyam ||",
    "T12n2957u_001:644": " niḥśeṣa ityādi ||",
    "T12n2957u_001:646": " niḥśeṣastava vijayadhvānaṁ tanvan bhrāmyati bhuvanodyota |",
    "T12n2957u_001:647": " sānandaḥ kṛtinivahaḥ svāmin viṣvagghoṣaṇapaṇavo yadvat || 31 ||",
    "T12n2957u_001:651": " bhuvanodyota svāminniti saṁbodhanadvayam |",
    "T12n2957u_001:652": " yathā rājādervijayaśabdaṁ vistārayan ghoṣaṇapaṭahaḥ parito bhrāmyati tathā tavāpi ghoṣaṇapaṇava iva kṛtijana iti |",
    "T12n2957u_001:653": " śeṣaṁ subodham ||",
    "T12n2957u_001:655": " vṛttapakṣe paṅktau paṇavaḥ ||",
    "T12n2957u_001:657": " vāītyādi ||",
    "T12n2957u_001:659": " vādivrātapravaraśiro'jja śrīdhāmnaste guṇamadhuyogāt |",
    "T12n2957u_001:660": " dhīman dhirānapi madayantī trailokīvāg vilasati mattā || 32 ||",
    "T12n2957u_001:664": " vādivrātānāṁ vāivṛndānāṁ ye pravarāḥ śreṣṭhā |",
    "T12n2957u_001:665": " teṣāṁ śiro'bja |",
    "T12n2957u_001:666": " vādivrātānāṁ vā pravaraśiro'bja |",
    "T12n2957u_001:667": " śiraḥ svabjamivābjamutkṛṣṭatvena maṇḍana bhūtatvāt ||",
    "T12n2957u_001:668": " śiromaṇivaditi saṁbodhanīyam |",
    "T12n2957u_001:669": " tava śrīdhāsro guṇā eva mahūni |",
    "T12n2957u_001:670": " tadyogāt saṁbandhataśca tadvācakatvena trailokīvāk svayaṁ mattā satī dhīrānapi tvadguṇākhyāne nirūdyogānapi madayantī utsukayantī vilasati |",
    "T12n2957u_001:671": " abjasyāpi śrīdhāmno madhuyogānmattā bhṛṅgādimālā dhīrānapi madayantī vilasati ||",
    "T12n2957u_001:673": " vṛttapakṣe paṅktau mattā nāma ||",
    "T12n2957u_001:675": " viśvetyādi ||",
    "T12n2957u_001:677": " viśvacakravartināṁ jinānāṁ vaṁśabhūṣaṇe tvayi sfuṭaiva |",
    "T12n2957u_001:678": " mlāyatīva sā kumāratākhyā yā mayūrasāriṇīṣyate tu || 33 ||",
    "T12n2957u_001:682": " yā punaḥ sfuṭaiva vyaktarūpaiva mayūreṇa sartuṁ śīlaṁ yasya tasmin kārttikeye kumāratāyā ākhyā prasiddhiriṣyate sā viśvacakravartināmadhipatīnāṁ jinānāṁ vaṁśabhūṣaṇe tvayi kumāre sati mlāyatīva |",
    "T12n2957u_001:683": " yatastvaṁ bahūnāṁ trailokyacakravartināṁ vaṁśabhūṣaṇabhūtaḥ kumāraḥ |",
    "T12n2957u_001:684": " sa caikasyaiva kāmadhātvīśvarasya śambhoḥ |",
    "T12n2957u_001:685": " atastvayi tasya kumāratākhyā mlāyatīvetyarthaḥ ||",
    "T12n2957u_001:687": " vṛttapakṣe paṅktau mayūrasāriṇī ||",
    "T12n2957u_001:689": " nānetyādi ||",
    "T12n2957u_001:691": " nānāratnamarīcimālinī pronmīlannijakāntisaṁpadā |",
    "T12n2957u_001:692": " pratyaṅgaṁ tava bhūṣaṇāvalī nītā śuddhavirāddarābhavam || 34 ||",
    "T12n2957u_001:696": " tava bhūṣaṇāvalī parābhavaṁ nītā prāpitā |",
    "T12n2957u_001:697": " kiṁbhūtā |",
    "T12n2957u_001:698": " nānāratnānāṁ marīcimālā yasyā asti |",
    "T12n2957u_001:699": " vrīhyāditvādiniḥ |",
    "T12n2957u_001:700": " kayā |",
    "T12n2957u_001:701": " pratyaṅgaṁ pronmīlayantī yā navakumāradaśābhāvinī kāntisaṁpat tayā |",
    "T12n2957u_001:702": " he śuddhavirāḍiti saṁbodhanaṁ hetubhāvena |",
    "T12n2957u_001:703": " viśeṣeṇa rājata iti virāṭ |",
    "T12n2957u_001:704": " yasmāttvaṁ śuddho nirbhūṣaṇo viśeṣeṇa rājasa iti ||",
    "T12n2957u_001:706": " vṛttapakṣe paṅktau śuddhavirāṭ ||",
    "T12n2957u_001:708": " pātvityādi ||",
    "T12n2957u_001:710": " pātu jagattava tattvanayākhyānavidhau karavalgitakam |",
    "T12n2957u_001:711": " vādipate vyatighaṭṭanato valguninādacaladvalayam || 35 ||",
    "T12n2957u_001:715": " he vādipate |",
    "T12n2957u_001:716": " tava karayorvalgitakamīṣaccalanaṁ jagat pātu |",
    "T12n2957u_001:717": " kutra tadityāha |",
    "T12n2957u_001:718": " tattvanayasya paramārthavartmana ākhyānakaraṇakāle |",
    "T12n2957u_001:719": " kiṁbhūtam |",
    "T12n2957u_001:720": " vyatighaṭṭanato vyākhyānamudrābandhenānyonyasaṁparkāt |",
    "T12n2957u_001:721": " valguninādaṁ caladvalayaṁ kaṅkaṇaṁ yatra ||",
    "T12n2957u_001:723": " vṛttapakṣe paṅkatu valayaṁ nāmāpūrvam ||",
    "T12n2957u_001:725": " rūpamityādi ||",
    "T12n2957u_001:727": " rūpaṁ te guṇagaṇamatha kīrtiṁ saṁvīkṣyākhilamidamatiśāyi |",
    "T12n2957u_001:728": " bibhrāṇaṁ nijaviṣayavirāmaṁ mandaṁ triṣṭubhi jagadupajātam || 36 ||",
    "T12n2957u_001:732": " idaṁ tavākhilaṁ rūpamatiśāyi saṁvīkṣya |",
    "T12n2957u_001:733": " athaśabda idamakhilamatiśāyīti pratyekābhisaṁbandhanārthaḥ |",
    "T12n2957u_001:734": " tenemamakhilamatiśāyinaṁ guṇagaṇaṁ tathemāmakhilāmatiśāyinīṁ kīrti saṁvīkṣya |",
    "T12n2957u_001:735": " jagannijarūpaguṇakīrtiviṣaye virāmaṁ dhiṅ no rūpādikamityanabhiratiṁ bibhrat sat |",
    "T12n2957u_001:736": " tisṛṇāṁ rūpaguṇakīrtīnāmātmīyānāṁ stubh stutiḥ |",
    "T12n2957u_001:737": " suṣāmāditvāt ṣatvam |",
    "T12n2957u_001:738": " tasyāṁ mandamupajātam ||",
    "T12n2957u_001:740": " vṛttapakṣe ekādaśākṣare cchandasi triṣṭubhi viṣayavirāmaṁ bibhradupajātaṁ nāma |",
    "T12n2957u_001:741": " viṣayāśca pañca |",
    "T12n2957u_001:742": " taiśca pañcamaṁ sthānamupalakṣyate |",
    "T12n2957u_001:743": " evamuttaratrāpi draṣṭavyam |",
    "T12n2957u_001:744": " pañcame yatirityarthaḥ |",
    "T12n2957u_001:745": " itaḥ pūrvavṛttānāṁ pādānta evotsargasiddhā yatirnānyatra viśeṣavidhānābhāvāt |",
    "T12n2957u_001:746": " etadārabhya pādānte tāvat sarvatra |",
    "T12n2957u_001:747": " viśeṣavidhau tu vyākhyāsyāmaḥ |",
    "T12n2957u_001:748": " triṣṭubhītyadhikāra upajātiparyantam ||",
    "T12n2957u_001:750": " tanurityādi ||",
    "T12n2957u_001:752": " tanuratanudayādravopamasfurānupamakāntisaṁtatiḥ |",
    "T12n2957u_001:753": " janayati bhavato na kasya vā mudamadhipa samantabhadrikā || 37 ||",
    "T12n2957u_001:757": " he adhipa |",
    "T12n2957u_001:758": " bhavatastanuḥ samantaṁ bhadraṁ kalyāṇaṁ yasyāstathābhūtā kasya vā na mudaṁ janayati |",
    "T12n2957u_001:759": " sarvasyaiva janayatītyarthaḥ |",
    "T12n2957u_001:760": " kīdṛśī punaḥ |",
    "T12n2957u_001:761": " atanurghanā yā dayā taddraveṇopamā yasyāstādṛśī sfurantī anyenānupamā kāntisantatiryasyāḥ sā tathā |",
    "T12n2957u_001:762": " bhagavato dehasya dyutipravāhaḥ karūṇāyā antarvyāpya bahiḥ sravantyā drava iva lakṣyata ityarthaḥ ||",
    "T12n2957u_001:764": " vṛttapakṣe triṣṭubhi bhadrikā nāma ||",
    "T12n2957u_001:766": " śaradityādi ||",
    "T12n2957u_001:768": " śaradamṛtakarakaraśreṇīsamahimagatamalagaurīyam |",
    "T12n2957u_001:769": " guṇasamuditiriva muktālī vilasati hṛdi bhavato vṛttā || 38 ||",
    "T12n2957u_001:773": " yathā bhavato guṇānāṁ prajñādayādīnāṁ samuditiḥ saṁhatirhṛdi vilasati tathā muktāvalyapi |",
    "T12n2957u_001:774": " kīdṛśī guṇasamuditiḥ |",
    "T12n2957u_001:775": " vṛttā saccaritrā vartulamuktāyogānmuktāvalīva |",
    "T12n2957u_001:776": " tathā śaradamṛtakarasya śaraccandrasya yā karaśreṇī |",
    "T12n2957u_001:777": " tayā samā tulyā himā śītalā |",
    "T12n2957u_001:778": " gatamalatvādeva gaurī viśadā ca ||",
    "T12n2957u_001:780": " vṛttapakṣe triṣṭubhi vṛttā nāma ||",
    "T12n2957u_001:782": " gīyamānetyādi ||",
    "T12n2957u_001:784": " gīyamānasumanaḥ sumanasvajjātikīrtivijayeva taveyam |",
    "T12n2957u_001:785": " bhāti dūratatasaurabhalobhasvāgatālipaṭalakkaṇitena || 39 ||",
    "T12n2957u_001:789": " sfārāmodā madhunidhiradhikaṁ cūrṇaṁ cātuḥ samamivadadhatī |",
    "T12n2957u_001:790": " nīlābjaśrīrdalasukhaśayanāsaṁparyāptabhramaravilasitā || 40 ||",
    "T12n2957u_001:794": " padyadvayam |",
    "T12n2957u_001:795": " tava nīlābjaśrīrbhāti |",
    "T12n2957u_001:796": " kiṁbhūtā |",
    "T12n2957u_001:797": " sumanasāṁ madhye suṣṭhu manasvatī manasvinī |",
    "T12n2957u_001:798": " parimalādiguṇenonnatā yā jātiḥ puṣpajātirjātipuṣpaṁ vā tasyāḥ kīrtistasyā vijayaḥ parājayaḥ |",
    "T12n2957u_001:799": " sa gīyamāno yasyāḥ sā tathā |",
    "T12n2957u_001:800": " sākṣāttādgānābhāvādivaśabdaḥ |",
    "T12n2957u_001:801": " kena gīyamāna ityāha |",
    "T12n2957u_001:802": " dūraṁ tataṁ vitataṁ yat saurabhaṁ tena svāgatāyā alimālāyāḥ kkaṇitena |",
    "T12n2957u_001:803": " sāpekṣatve 'pi gamakatvāt samāsaḥ ||",
    "T12n2957u_001:805": " vṛttapakṣe triṣṭubhi svāgatā ||",
    "T12n2957u_001:807": " punaḥ kiṁrūpā nīlābjaśrīrityāha |",
    "T12n2957u_001:808": " sfārāmodetyādinā padadvayaṁ vyaktam ||",
    "T12n2957u_001:810": " adhikaṁ cūrṇaṁ parāgaṁ dadhatī |",
    "T12n2957u_001:811": " kīdṛśam |",
    "T12n2957u_001:812": " catuḥ samaṁ kuṅkumādi |",
    "T12n2957u_001:813": " tasyedaṁ cātuḥ samam |",
    "T12n2957u_001:814": " cūrṇamityatrāpi yojyam |",
    "T12n2957u_001:815": " tadivādhikaṁ bhātīti pūrveṇaiva vā saṁbandhaḥ |",
    "T12n2957u_001:816": " śayyate 'sminniti śayanam |",
    "T12n2957u_001:817": " dalaṁ pattram |",
    "T12n2957u_001:818": " tadeva sukhaṁ śayanam |",
    "T12n2957u_001:819": " tatra dale vā sukhena śayanam |",
    "T12n2957u_001:820": " tena asaṁparyāptamaparipūrṇam |",
    "T12n2957u_001:821": " abhilāṣāvicchedāt |",
    "T12n2957u_001:822": " bhramarāṇāṁ vilasitaṁ yasyāṁ sā tathā ||",
    "T12n2957u_001:824": " vṛttapakṣe triṣṭubhi bhramaravilasitā |",
    "T12n2957u_001:825": " catvāraśca te samāśca varṇāsteṣu bhavam |",
    "T12n2957u_001:826": " caturṣu vā samaṁ tadeva cātuḥsamaṁ cūrṇanaṁ bhaṅgaṁ bibhratī bhramaravilasitā |",
    "T12n2957u_001:827": " tathā ca padyālaṁkāre 'vedacchede bhramaravilasitā' iti ||",
    "T12n2957u_001:829": " rūpetyādi ||",
    "T12n2957u_001:831": " rūparasāyanabhāvanayā te vāsava eva paraṁ bahumānyaḥ |",
    "T12n2957u_001:832": " yena cirāya nirastanimeṣaṁ labdhamadodhakamambakajātam || 41 ||",
    "T12n2957u_001:836": " tava rūpameva rasāyanamiva rasāyanaṁ nayanapuṣṭihetutvāt |",
    "T12n2957u_001:837": " tasya bhāvanayā abhyāsena |",
    "T12n2957u_001:838": " hetau karaṇe vā tṛtīyā |",
    "T12n2957u_001:839": " indra eva bahu yathā bhavati tathā mānyaḥ śrlādhyaḥ |",
    "T12n2957u_001:840": " bahuṣu vā mānyaḥ |",
    "T12n2957u_001:841": " kathaṁ sa evetyāha |",
    "T12n2957u_001:842": " yena vāsavena yena vā karaṇena tadā tena vāsaveneti gamyam |",
    "T12n2957u_001:843": " nirastanimeṣamanimiṣam |",
    "T12n2957u_001:844": " ambakajātaṁ locanakadambakaṁ prāptam |",
    "T12n2957u_001:845": " kiṁbhūtam |",
    "T12n2957u_001:846": " cirāya cirakālam |",
    "T12n2957u_001:847": " ada idaṁ rūparasāyanaṁ dhayati pibatīti āto'nupasargāt kaḥ |",
    "T12n2957u_001:848": " adodham |",
    "T12n2957u_001:849": " svārthe kani adodhakam |",
    "T12n2957u_001:850": " yasmādanimiṣeṇākṣṇāṁ tu sahasreṇa ciraṁ tvadruparasāyanaṁ pibati tato vāsava eva bahumānyo nānya ityarthaḥ ||",
    "T12n2957u_001:852": " vṛttapakṣe triṣṭubhi dodhakam ||",
    "T12n2957u_001:854": " bhaktyetyādi ||",
    "T12n2957u_001:856": " bhaktyānataratnakirīṭacakrairābaddhakarāñjalibhiḥ prahṛṣṭaiḥ |",
    "T12n2957u_001:857": " dhanyaiḥ suciraṁ caraṇadvayī te vītānyavidheyamupasthiteyam || 42 ||",
    "T12n2957u_001:861": " bhaktyā ā samantānnatānāṁ ratnamayānāṁ kirīṭānāṁ cakraṁ samūho yeṣām |",
    "T12n2957u_001:862": " tathābaddhaḥ karayorañjaliḥ saṁpuṭo yaiḥ karikalabhavat |",
    "T12n2957u_001:863": " tairhanyaireva te caraṇadvayī suciramupasthitā paryupāsitā |",
    "T12n2957u_001:864": " anyeṣāmabhājanatvāt |",
    "T12n2957u_001:865": " vītānyavidheyaṁ tyaktānyakāryam ||",
    "T12n2957u_001:867": " vṛttapakṣe triṣṭubhi upasthitā ||",
    "T12n2957u_001:869": " kimityādi ||",
    "T12n2957u_001:871": " kimindravibhavairbrahyaśriyā vā tato'pyatiśayinyā saṁpadā kim |",
    "T12n2957u_001:872": " prasidhyati dhiyo 'dhīśa prakāmaṁ tvadaṅghrikamalasyopasthitaṁ cet || 43 ||",
    "T12n2957u_001:876": " he dhiyo'hiśa |",
    "T12n2957u_001:877": " yadi tvadaṅghrikamalasyopasthitamupasthānaṁ sidhyati tadā kiṁ prayojanamindrasya vibhavaiḥ samṛddhibhiḥ |",
    "T12n2957u_001:878": " brahyaṇaḥ saṁpadā kim |",
    "T12n2957u_001:879": " tatastābhyāmatiśāyinyā ārūpyasamāpattyādisaṁpattyāpi kim |",
    "T12n2957u_001:880": " na kiṁcit |",
    "T12n2957u_001:881": " yatastvaccaraṇakamalārādhanena bodhirapyadhigamyata iti bhāvaḥ ||",
    "T12n2957u_001:883": " vṛttapakṣe triṣṭubhi upasthitam ||",
    "T12n2957u_001:885": " tvadityādi ||",
    "T12n2957u_001:887": " tvatsaṁsevāvimukhaṁ janmadurge karmakleśau vivaśaṁ nāśamasmin |",
    "T12n2957u_001:888": " saṁbhūyālaṁ nayato 'vaśyamugrau vātormī potamivāmbhodhimadhye || 44 ||",
    "T12n2957u_001:892": " janmaiva durgamasmin |",
    "T12n2957u_001:893": " vivaśaṁ parādhīnam |",
    "T12n2957u_001:894": " tava saṁsevāyāṁ vimukhaṁ janam |",
    "T12n2957u_001:895": " karma śubhāśubham |",
    "T12n2957u_001:896": " kleśo rāgādiḥ |",
    "T12n2957u_001:897": " tāvugrau saṁbhūya |",
    "T12n2957u_001:898": " alamatyartham |",
    "T12n2957u_001:899": " avaśyaṁ niyamena |",
    "T12n2957u_001:900": " nāśaṁ nayata iti saṁbandhaḥ |",
    "T12n2957u_001:901": " kau kiṁ kutra yathā |",
    "T12n2957u_001:902": " vātaścormiśca tau yau taṁ vahitramambhodhimadhye yathā nāśaṁ nayata iti |",
    "T12n2957u_001:903": " vṛttapakṣe triṣṭubhi vātormī nāma vṛttam |",
    "T12n2957u_001:904": " vātormimāletyanye |",
    "T12n2957u_001:905": " yatiṁ cāmbhodhāvicchanti |",
    "T12n2957u_001:906": " tathā ca kalikālasarvajñaḥ 'mo vā srau vā yadi vātormimālā' iti |",
    "T12n2957u_001:907": " tathāpi kurūyaiva pūrvānurodhāttu darśiteti padyālaṁkāraḥ ||",
    "T12n2957u_001:909": " dūretyādi ||",
    "T12n2957u_001:911": " dūradarśimanasāmanāgasāṁ kāpi visfurati cittasaṁtatiḥ |",
    "T12n2957u_001:912": " nirvirāmatamamābhavaṁ bhavatparyupāsanamanorathoddhatā || 45 ||",
    "T12n2957u_001:916": " anāgaso nirdoṣāḥ |",
    "T12n2957u_001:917": " ata eva te dūradarśimanasasteṣāṁ nirvirāmatamaṁ manāgapi vicchedābhāvāt |",
    "T12n2957u_001:918": " kāpyavācyā cittasaṁtatirviśeṣeṇa sfurati |",
    "T12n2957u_001:919": " kiṁbhūtā |",
    "T12n2957u_001:920": " ābhavaṁ bhavaparyantaṁ yat bhavatparyupāsanaṁ tvadārādhanam |",
    "T12n2957u_001:921": " tatra manoratho 'bhilāṣastenoddhatā |",
    "T12n2957u_001:922": " pṛthagjanatve 'pi āyatipathyadarśinastadātve ca niṣpāpāḥ |",
    "T12n2957u_001:923": " teṣāmeva yathoktā cittasaṁtatiḥ sfurati nānyeṣāmityarthaḥ ||",
    "T12n2957u_001:925": " vṛttapakṣe triṣṭubhi rathoddhatā ||",
    "T12n2957u_001:927": " ccheda ityādi ||",
    "T12n2957u_001:929": " chede hṛdyā vibhramāṇāṁ caturṇā tūrṇaprāptāvāryasatyāmṛtānām |",
    "T12n2957u_001:930": " puṇyāvasthā tvatkaṭākṣekṣaṇe 'pi praudaprajñāśālinī kāpyudeti || 46 ||",
    "T12n2957u_001:934": " tava kaṭākṣekṣaṇe 'pi puṇyāvasthābhyudeti |",
    "T12n2957u_001:935": " janasyeti śeṣaḥ |",
    "T12n2957u_001:936": " kiṁbhūtā |",
    "T12n2957u_001:937": " praudayā prajñayā śālinī samanvitā |",
    "T12n2957u_001:938": " 'śālī saṁbandhito jñeya ' ityabhidhānāt |",
    "T12n2957u_001:939": " punaḥ kiṁbhūtā |",
    "T12n2957u_001:940": " caturṇāṁ vibhramāṇāṁ viparyāsānāmanityānātmaduḥkhāśuciṣu nityātmasukhaśuci grahasvabhāvānāṁ cchede sati hṛdyā |",
    "T12n2957u_001:941": " kimarthaṁ teṣāṁ ccheda ityāha |",
    "T12n2957u_001:942": " āryāṇāṁ yāni satyāni |",
    "T12n2957u_001:943": " duḥkhasamudayanirodhamārgalakṣaṇāni teṣāṁ tūrṇa śīghraṁ prāptinimittam ||",
    "T12n2957u_001:945": " vṛttapakṣe triṣṭubhi śālinī |",
    "T12n2957u_001:946": " sā caturṇāṁ cchede bhaṅge hṛdyā ||",
    "T12n2957u_001:948": " kīrtirityādi ||",
    "T12n2957u_001:950": " kīrtirartikarttatastava stavastomasadyano 'tisadyanohṛtaḥ |",
    "T12n2957u_001:951": " sāndracandracandrikārdracandanaśyenyalaṁkarotyalaṁ diśo daśa || 47 ||",
    "T12n2957u_001:955": " artiḥ pīḍā tatkarttatastava kīrtiḥ |",
    "T12n2957u_001:956": " alamatyartham |",
    "T12n2957u_001:957": " daśa diśo 'laṁkaroti |",
    "T12n2957u_001:958": " kiṁbhūtasya |",
    "T12n2957u_001:959": " stavastomasya stutinicayasya sadyanaḥ pātrasya |",
    "T12n2957u_001:960": " punaḥ kiṁbhūtasya |",
    "T12n2957u_001:961": " atyarthaṁ satāṁ mano haratītyatisadyanohṛtaḥ |",
    "T12n2957u_001:962": " vikalpitatvāt ñamabhāvābhāvaḥ |",
    "T12n2957u_001:963": " kīdṛśī kīrtiḥ |",
    "T12n2957u_001:964": " sāndrā yā candrasya candrikā jyotsnā ārdraṁ ca candanaṁ tadvat śyenī śvetā |",
    "T12n2957u_001:965": " śyeta śabdāt ṅīpratyaye takārasya natve rūpam ||",
    "T12n2957u_001:967": " vṛttapakṣe triṣṭubhi śyenī ||",
    "T12n2957u_001:969": " tvadityādi ||",
    "T12n2957u_001:971": " abhyudgatānekaśikhābhirūccaistvatsaṁśrayāddustyajasattvadṛṣṭiḥ |",
    "T12n2957u_001:972": " prahvasramanvañcati śailamūrtistīvrendravajrāhatidāriteva || 48 ||",
    "T12n2957u_001:976": " tava saṁśrayāddustyajā sattvadṛṣṭirātmadṛṣṭiḥ pradhvasramanukrameṇāñcati gacchati |",
    "T12n2957u_001:977": " kiṁbhūtā |",
    "T12n2957u_001:978": " anekaśikhābhiḥ viṁśatiśikharairūccairabhyudgatā |",
    "T12n2957u_001:979": " yathā śailasya mūrtiranekaśikharairabhyudgatāpi tīvrā yā indravajreṇāhatistayā dāritā satī pradhvasraṁ gacchati |",
    "T12n2957u_001:980": " tathā rūpamātmā rūpavānātmā rūpe ātmā rūpamātmani |",
    "T12n2957u_001:981": " evaṁ vedanādiṣu |",
    "T12n2957u_001:982": " itthaṁ viṁśatyā śikharairūnnatā bhagavadāśayanairātmya jñānāśaninā nāśamanvañcati ||",
    "T12n2957u_001:984": " vṛttapakṣe triṣṭubhi indravajrā |",
    "T12n2957u_001:985": " virūdetyādi ||",
    "T12n2957u_001:987": " virūdadharmādhipabhāvabhavyapratuṅgasiṁhāsanasaṁniṣaṇṇam |",
    "T12n2957u_001:988": " upāsate kāntaśivāḥ śivāpatyupendravajrāyudhavedhasastvām || 49 ||",
    "T12n2957u_001:992": " śivāpatiśca upendraśca vajrāyuśca vedhāśca te tvāmupā sate |",
    "T12n2957u_001:993": " kiṁbhūtāḥ |",
    "T12n2957u_001:994": " kāntamiṣṭaṁ śivaṁ nirvāṇaṁ yeṣāṁ tathā santaḥ |",
    "T12n2957u_001:995": " kiṁbhūtaṁ tvām |",
    "T12n2957u_001:996": " virūdo vṛddhiṁ gato yo dharmādhipabhāvo dharmaiśvaryaṁ tasmin bhavyaṁ yogyaṁ yat prottuṅgamuccaiḥ siṁhāsanaṁ tatra saṁniṣaṇṇamupaviṣṭam ||",
    "T12n2957u_001:998": " vṛttapakṣe triṣṭubhi upendravajrā ||",
    "T12n2957u_001:1000": " anantaretyādi ||",
    "T12n2957u_001:1002": " anantarodbhāvitalakṣaṇādyau pādau bhavetāmapi gocarau te |",
    "T12n2957u_001:1003": " yāsāṁ dṛśaḥ śravyayatiprapañcau dhanyāḥ surāṇāmupajātayastāḥ || 50 ||",
    "T12n2957u_001:1007": " anantaramudbhāvitāni yāni lakṣaṇāni kimindravibhavairityādinā |",
    "T12n2957u_001:1008": " abhyudayaniḥ śreyasahetutvādīni svarūpāṇi |",
    "T12n2957u_001:1009": " tairādyau saṁpannau |",
    "T12n2957u_001:1010": " ānantaryaṁ cātra sajātīyāvyavadhānāt |",
    "T12n2957u_001:1011": " yathā ' vikramādityānantaraṁ śrīharṣo rājā babhūva' iti |",
    "T12n2957u_001:1012": " athavā anantarodbhāvitalakṣaṇeti bhagavataḥ saṁbodhanam |",
    "T12n2957u_001:1013": " ādayatā ca pādayorlakṣaṇādibhireva |",
    "T12n2957u_001:1014": " tathā śravyaḥ pravacanādau yatiprapañco gatisaṁyamavistāro vikṣepābhāvādyayoḥ |",
    "T12n2957u_001:1015": " tāvevaṁbhūtau tava pādau yāsāṁ manuṣyādijātīnāṁ dṛśo 'pi gocarau bhavetāṁ tā jātayo dhanyāḥ |",
    "T12n2957u_001:1016": " surāṇāṁ ca upa samīpe vartanta iti yojyam |",
    "T12n2957u_001:1017": " devādigaterāsannībhāvāt ||",
    "T12n2957u_001:1019": " vṛttapakṣe 'nantarodbhāvitābhyāmindravajropendra vajrālakṣaṇābhyāmādyau pādau |",
    "T12n2957u_001:1020": " tathābhūtau ca śravyayatiprapañcau yāsāṁ bhavetām |",
    "T12n2957u_001:1021": " pādānta evātra yatiḥ prapañcaśca pratipādaṁ bahuṣu bhāvāt bhavetām |",
    "T12n2957u_001:1022": " tā upajātayaścaturdaśa vijñeyāḥ |",
    "T12n2957u_001:1023": " bahuvacananirdeśāt |",
    "T12n2957u_001:1024": " tena triṣṭubhi caturdaśaprakārā upajātayo vṛttāni |",
    "T12n2957u_001:1025": " prāyeṇātra śāntisūtrasamasyāprakārāṇi sūtrāṇīti |",
    "T12n2957u_001:1026": " kkacittviṣṭirapyadṛṣṭaiva ||",
    "T12n2957u_001:1028": " asaṁśayamityādi ||",
    "T12n2957u_001:1030": " asaṁśayaṁ tvāmapareṣu satsvapi prakāmasarvātmaguṇānuhāriṣu |",
    "T12n2957u_001:1031": " ananyasādhāraṇayādhiyādhipā uśanti vaṁśasthamanaṅgajiṣṇavaḥ || 51 ||",
    "T12n2957u_001:1035": " ātmano bodhisattvānāmeva ye sarve guṇāḥ prakāmamatyartha tairanuhartuṁ śīlaṁ yeṣām |",
    "T12n2957u_001:1036": " āryamañjuśriya eva vā ye sarve guṇāḥ prajñāvāhyāḥ prakāmaṁ tānanuhartuṁ śīlaṁ yeṣām |",
    "T12n2957u_001:1037": " teṣvanyeṣu bodhisattveṣu vidyamāneṣvapi asaṁśayaṁ niścayena |",
    "T12n2957u_001:1038": " anaṅgasya jayanaśīlā buddhā adhipā bodhisattvānāṁ nāthāḥ |",
    "T12n2957u_001:1039": " vaṁśe buddhavaṁśe tiṣṭhatīti vaṁśasthaṁ tvāmeva |",
    "T12n2957u_001:1040": " uśanti vadanti |",
    "T12n2957u_001:1041": " kayā |",
    "T12n2957u_001:1042": " dhiyā prajñayā |",
    "T12n2957u_001:1043": " kathaṁbhūtayānanyasādhāraṇayā ||",
    "T12n2957u_001:1045": " vṛttapakṣe triṣṭubhīti nivṛttam |",
    "T12n2957u_001:1046": " jagatyāmiti vakṣyamāṇam |",
    "T12n2957u_001:1047": " tena jagatyāmiti dvādaśākṣare cchandasi vaṁśasthaṁ nāma ||",
    "T12n2957u_001:1049": " bāletyādi ||",
    "T12n2957u_001:1051": " bālakṛtiṁ kānta vicitrabhūṣaṇaṁ hemābhamakṣobhyasanāthaśekharam |",
    "T12n2957u_001:1052": " vāgīśvaraṁ vāṅmatimūrtibhirname maunīndravaṁśabharaṇodayaśriyam || 52 ||",
    "T12n2957u_001:1056": " vāṅmatimūrtibhiriti kāyavāṅmanobhiḥ |",
    "T12n2957u_001:1057": " munīndrāṇāmayaṁ maunīndro vaṁśaḥ |",
    "T12n2957u_001:1058": " tasyābharaṇabhūtā abhyudayaśrīryasya |",
    "T12n2957u_001:1059": " śeṣaṁ subodham ||",
    "T12n2957u_001:1061": " vṛttapakṣe jagatyāmindravaṁśā nāma |",
    "T12n2957u_001:1062": " vaṁśasthasyaivādigurūtva indravaṁśetyanayorbhedaḥ ||",
    "T12n2957u_001:1064": " ativistarairityādi ||",
    "T12n2957u_001:1066": " ativistarairapi girāṁ sugiro guṇapāramīyuradhinātha na te |",
    "T12n2957u_001:1067": " nijamodamātrajananīti nutiḥ pramitākṣarāpi subhagaiva mama || 53 ||",
    "T12n2957u_001:1071": " he adhinātha |",
    "T12n2957u_001:1072": " te tava guṇānāṁ pāraṁ paryantaṁ girāṁ vistarairapi na īyurna gatāḥ | ke |",
    "T12n2957u_001:1074": " śobhanā gīryeṣāṁ te sugiro munayaḥ |",
    "T12n2957u_001:1075": " tava tarhi stutiranucitetyāha |",
    "T12n2957u_001:1076": " pramitānyakṣarāṇi yasyāṁ tādṛśyapi mama nutiḥ subhagaiva śobhanaiva |",
    "T12n2957u_001:1077": " yasya nijaḥ stoturātmano harṣaḥ |",
    "T12n2957u_001:1078": " sa eva tanmātraṁ stutyaguṇaparyantāgamanāt |",
    "T12n2957u_001:1079": " sā janyate yayā |",
    "T12n2957u_001:1080": " vṛttapakṣe jagatyāṁ pramitākṣarā vṛttam ||",
    "T12n2957u_001:1082": " dīpyamānetyādi ||",
    "T12n2957u_001:1084": " dīpyamānākhilālaṁkṛtiśrlāghinī puṇyabhājāṁ mukhāmbhojalabdhodayā |",
    "T12n2957u_001:1085": " bhāratī bhāratīśa svabhāvojjvalā tvāmupaiti svayaṁ sadguṇasragviṇī || 54 ||",
    "T12n2957u_001:1089": " he bhāratīśa |",
    "T12n2957u_001:1090": " bhāratī sarasvatī svayaṁ svayaṁvare ca tvāmupaityāśrayati |",
    "T12n2957u_001:1091": " kiṁbhūtā |",
    "T12n2957u_001:1092": " svabhāvenojjvalā nistavacarṇa sāt |",
    "T12n2957u_001:1093": " santo ye guṇā bhagavata eva teṣāṁ sragmālā |",
    "T12n2957u_001:1094": " sā yasyā abhidheyatvenāsti |",
    "T12n2957u_001:1095": " matvarthīyaḥ srajo viniḥ |",
    "T12n2957u_001:1096": " tathā dīpyamānā akhilā yā alaṁkṛtayaḥ kāvyālaṁkṛtayastābhiḥ śrlāghā yasyāḥ |",
    "T12n2957u_001:1097": " vrīhyāditvādiniḥ |",
    "T12n2957u_001:1098": " punaḥ kiṁbhūtā |",
    "T12n2957u_001:1099": " puṇyabhājāṁ bodhisattvānāṁ mukhāmbhojāllabdha udaya utpattiryayā sā tathārūpiṇyapi sarasvatī dīpyamānākhilālaṁkāraśrlāghinī |",
    "T12n2957u_001:1100": " puṇyabhājāṁ brahyaṇāṁ mukhāmbhojalabdhodayā svabhāvena cojjvalā |",
    "T12n2957u_001:1101": " sarvaśuklā sarasvatīti vacanāt |",
    "T12n2957u_001:1102": " san śobhano guṇaḥ sūtraṁ yasyāṁ tādṛśī sragasyā astīti sragviṇī |",
    "T12n2957u_001:1103": " sāpi tvāṁ svayamabhyupaiti śrīpatiparihāreṇeti vārthaḥ |",
    "T12n2957u_001:1104": " vṛttapakṣe jagatyāṁ sragviṇī ||",
    "T12n2957u_001:1106": " bhaṅgamityādi ||",
    "T12n2957u_001:1108": " bhaṅgaṁ nītāste pañcabāṇasya bāṇāḥ śānto dveṣāgnirmohajāḍyaṁ nirastam |",
    "T12n2957u_001:1109": " nātha trailokyānugrahavyagramūrte saṁpat saṁprāptā vaiśvadevī tvayaiva || 55 ||",
    "T12n2957u_001:1113": " he nātha |",
    "T12n2957u_001:1114": " viśve ca te devāśca teṣāmiyaṁ vaiśvadevī saṁpattvayaiva saṁprāptā nānyena |",
    "T12n2957u_001:1115": " kathamityāha |",
    "T12n2957u_001:1116": " yatastvayā pañcabāṇasya te bāṇā bhaṅga nītāḥ prāpitāḥ |",
    "T12n2957u_001:1117": " etena kāmanirjayaḥ kathitaḥ |",
    "T12n2957u_001:1118": " tathā tvayā śānto dveṣāgniḥ |",
    "T12n2957u_001:1119": " kutaḥ |",
    "T12n2957u_001:1120": " śānta ityantarbhūtaṇyarthe rūpam |",
    "T12n2957u_001:1121": " mohajāḍyaṁ ca nirastam |",
    "T12n2957u_001:1122": " atra ca vināpi tena cārtho labhyate |",
    "T12n2957u_001:1123": " śambhunā punaḥ kāma eva jitaḥ |",
    "T12n2957u_001:1124": " brahyaṇā dveṣaḥ |",
    "T12n2957u_001:1125": " raviṇā jāḍyam |",
    "T12n2957u_001:1126": " tvayā tu sarveṣāmeṣāṁ saṁpattiradhigateti viśeṣaḥ |",
    "T12n2957u_001:1127": " trailokyānugrahavyagramūrte iti hetubhāvena viśeṣaṇam |",
    "T12n2957u_001:1128": " na hi svayamasiddhaḥ parārtha sādhayitumadhīṣṭa iti |",
    "T12n2957u_001:1129": " athavā yadi rāgādayo bhagavataḥ prahīṇāstadā tvatpresattvārtha hānirityāha |",
    "T12n2957u_001:1130": " trailokyetyādi |",
    "T12n2957u_001:1131": " anena karūṇayā bhave'vasthānaṁ sūcitam |",
    "T12n2957u_001:1132": " vṛttapakṣe jagatyāṁ vaiśvadevī |",
    "T12n2957u_001:1133": " bāṇāḥ pañca te cātra bhaṅga nītāḥ ||",
    "T12n2957u_001:1135": " saṁpūrṇetyādi ||",
    "T12n2957u_001:1137": " saṁpūrṇo'ntarguṇagaṇaratnaiścitrairambhorāśeryatimatidhairyādhatse |",
    "T12n2957u_001:1138": " saṁkleśāgnipraśamanasaddharmāmbhodhārāsārairjaladharamālālīlām || 56 ||",
    "T12n2957u_001:1142": " antargatā ye guṇāsta eva ratnāni |",
    "T12n2957u_001:1143": " taiścitrairnānāprakārairāścaryakarairvā saṁpūrṇaḥ |",
    "T12n2957u_001:1144": " guṇagaṇaratnairvā |",
    "T12n2957u_001:1145": " antaḥ saṁpūrṇaḥ san |",
    "T12n2957u_001:1146": " atidhairyācca ambhorāśeḥ samudrasya yatiṁ saṁyamamācāraṁ dhatse |",
    "T12n2957u_001:1147": " tathā jaladharamālāyā līlāṁ dhatse iti yojyam |",
    "T12n2957u_001:1148": " kaiḥ |",
    "T12n2957u_001:1149": " saṁkleśa evāgnistaṁ praśamayati |",
    "T12n2957u_001:1150": " saṁpraśamyate vānayeti |",
    "T12n2957u_001:1151": " sā cāsau saddharmāmbudhārā ca tasyā savātāstaiḥ |",
    "T12n2957u_001:1152": " vārirāśirapi citrai ratnaiḥ saṁpūrṇo 'tidhīraśca |",
    "T12n2957u_001:1153": " meghamālāpi dhārāsārairagniṁ śamayatīti sāmyam ||",
    "T12n2957u_001:1155": " vṛttapakṣe 'mbhorāśeryatimati jagatyāṁ jaladharamālā dhatta iti saṁbandhanīyam |",
    "T12n2957u_001:1156": " tavetyādi ||",
    "T12n2957u_001:1158": " tava puraḥ paramottamasaṁmatāḥ pratibhayā vikalāḥ prativādinaḥ |",
    "T12n2957u_001:1159": " sulabhamūkadaśā bahu manvate drutavilambitamapyuditaṁ vacaḥ || 57 ||",
    "T12n2957u_001:1163": " he parama tava purata uttamatvena saṁmatā api prativādino bṛhaspatyādayaḥ |",
    "T12n2957u_001:1164": " paramottameti vā saṁbodhanam |",
    "T12n2957u_001:1165": " uttamatvena saṁmatā ye te |",
    "T12n2957u_001:1166": " drutaṁ vā vilambitaṁ vā yaduccāritaṁ vacaḥ |",
    "T12n2957u_001:1167": " kriyāyā viśeṣaṇaṁ vacaso vā |",
    "T12n2957u_001:1168": " tadapi bahu manyante |",
    "T12n2957u_001:1169": " kiṁbhūtāḥ |",
    "T12n2957u_001:1170": " sulabhā mūkadaśā yeṣām |",
    "T12n2957u_001:1171": " kathaṁ te tathetyāha |",
    "T12n2957u_001:1172": " pratibhayā sfūrtyā vikalāḥ |",
    "T12n2957u_001:1173": " pratibhānarahitānāṁ hi mūkataivocitā |",
    "T12n2957u_001:1174": " te'pi yadi drutaṁ vilambitaṁ vā vacanamuccārayanti |",
    "T12n2957u_001:1175": " tadā tadapi bahu manyante mṛtādvaraṁ drubalateti nyāyāt |",
    "T12n2957u_001:1176": " vṛttapakṣe jagatyāṁ drutavilambitam ||",
    "T12n2957u_001:1178": " tritayetyādi ||",
    "T12n2957u_001:1180": " tritayamapi pavitrayantī jagat tuhinakarakarāvadātadyutiḥ |",
    "T12n2957u_001:1181": " prabhavati bhavataśca kīrtiściraṁ suragiriśirasaśca mandākinī || 58 ||",
    "T12n2957u_001:1185": " tritayamapi jagat pavitrayantī bhavataḥ kīrtiḥ prabhavati |",
    "T12n2957u_001:1186": " suragireḥ śirasaśca mandākinī svarnadī prabhavati |",
    "T12n2957u_001:1187": " sā dyutidhānāntaramerūśṛṅge prabhavati |",
    "T12n2957u_001:1188": " paṭhyate mandākinīśabdaḥ svarnadyām |",
    "T12n2957u_001:1189": " paṭhito'pi kavisamaye tripathagāpi yā dṛśyate |",
    "T12n2957u_001:1190": " tena tritayamapi pavitrayantītyuktam |",
    "T12n2957u_001:1191": " kiṁbhūtā |",
    "T12n2957u_001:1192": " bhavataḥ kīrtirmandākinī ca |",
    "T12n2957u_001:1193": " tuhinakarakaravadavadātā dyutiryasyāḥ sā tathā |",
    "T12n2957u_001:1194": " bhagavataśca kanakābhatvānmerūśikharasāmyam ||",
    "T12n2957u_001:1196": " vṛttapakṣe jagatyāṁ mandākinī ||",
    "T12n2957u_001:1198": " haratītyādi ||",
    "T12n2957u_001:1200": " harati nitāntamiyaṁ tava kīrtiḥ kṛtihṛdayāni dayānijavāsa |",
    "T12n2957u_001:1201": " prasavacayena citeva samantāddiśi diśi kundalatā dalatālam || 59 ||",
    "T12n2957u_001:1205": " yathā samantāddalatā vikasatā prasavacayena puṣpanivahena citā vyāptā kundalatā |",
    "T12n2957u_001:1206": " alamatyartham |",
    "T12n2957u_001:1207": " diśi diśi kṛtināṁ sukṛtināṁ hṛdayāni harati |",
    "T12n2957u_001:1208": " tathā he dayānivāsa |",
    "T12n2957u_001:1209": " iyamanantaroditā tava kīrtirdiśi diśi samantāt prasarantī paṇḍitahṛdayāni nitāntaṁ harati ||",
    "T12n2957u_001:1211": " vṛttapakṣe jagatyāṁ kundalatā nāmāpūrvam ||",
    "T12n2957u_001:1213": " dalayatītyādi ||",
    "T12n2957u_001:1215": " dalayatyupāttaśobhāsamavāyo jagatāmaghāni ko 'pyeṣa kṛpābdhiḥ |",
    "T12n2957u_001:1216": " bahubuddhakoṭinirmāṇapaṭīyān dhṛtadharmadhātuvāgīśvaralīlaḥ || 60 ||",
    "T12n2957u_001:1220": " dhṛtā dharmadhātuvāgīśvarasya buddhasya līlā yena sa eṣa ko'pi kṛpāsamudraḥ |",
    "T12n2957u_001:1221": " jagatāmaghāni pāpāni dalayati |",
    "T12n2957u_001:1222": " kiṁbhūtaḥ |",
    "T12n2957u_001:1223": " upāttaḥ saṁbhṛtaḥ śobhānāṁ samavāyo yena tathā |",
    "T12n2957u_001:1224": " bahubuddhakoṭīnāṁ nirmāṇaṁ sfaraṇaṁ jananaṁ vā |",
    "T12n2957u_001:1225": " tatra paṭīyānatyarthaṁ samarthaḥ |",
    "T12n2957u_001:1226": " āryamañjuśriyo dehādanekabuddhakoṭīnāṁ sfaraṇāttavārādhanena ca prādurbhāvāttathābhidhānam ||",
    "T12n2957u_001:1228": " vṛttapakṣe dalamardha pādānāṁ tatra yatyā prāptaḥ san śobhāsamavāyo yena sa tathā |",
    "T12n2957u_001:1229": " jagatyāṁ vāgīśvaralīlo nāmāpūrvam ||",
    "T12n2957u_001:1231": " pravikiratītyādi ||",
    "T12n2957u_001:1233": " pravikiratīva viyattaraṅgiṇītaralataraṅgarūcāṁ rūcāṁ cayān |",
    "T12n2957u_001:1234": " vilasati śaśvadasirdaśāntare tava yamunājalavīcimecakaḥ || 61 ||",
    "T12n2957u_001:1238": " tava daśāntare mūrtyantare 'rapacanādau śaśvadvilasati sati |",
    "T12n2957u_001:1239": " asistava yamunājalavīcivanmecakaḥ śyāmaḥ |",
    "T12n2957u_001:1240": " rūcāṁ cayān tavaiva kāyakiraṇanikarāṇāṁ kāntyā prakarṣeṇa vikiratīva cchurayatīva |",
    "T12n2957u_001:1241": " kīdṛśān |",
    "T12n2957u_001:1242": " viyattaraṅgiṇyāstaralataraṅgāṇāmiva rūk kāntiryeṣāṁ teṣāmapi viśadatvāt vicchinnavisāritvācca |",
    "T12n2957u_001:1243": " etena gaṅgāyamunāsaṁbhedasāmyamupadarśitam |",
    "T12n2957u_001:1244": " athavā tava daśāntare yathoktarūcāṁ cayān pravikirati sati |",
    "T12n2957u_001:1245": " tatraivoktaguṇo nistriṁśaḥ śaśvadvilasatīti yojanā ||",
    "T12n2957u_001:1247": " vṛttapakṣe jagatyāṁ yamunā nāma ||",
    "T12n2957u_001:1249": " mana ityādi ||",
    "T12n2957u_001:1251": " manohārihārāvalīramyamīdṛk kka te nātha rūpaṁ surūpādhirāja |",
    "T12n2957u_001:1252": " kka taccātidurdāntasattvapraśāntyaisfuradbhīmabhūśābhujaṅgaprayātam || 62 ||",
    "T12n2957u_001:1256": " he nātha |",
    "T12n2957u_001:1257": " manohāriṇyā hārāvalyā ramyaṁ tava kkedṛśaṁ rūpam |",
    "T12n2957u_001:1258": " surūpādhirājetyanena rūpābhimānivinayanārtha tādṛṅ mahārājalīlādinirmāṇaṁ darśitamiti darśayati |",
    "T12n2957u_001:1259": " kka cātiśa yaṁ durdāntasattvānāṁ praśamarthaṁ sfurantaścalanto bhīmā bhayānakā bhūṣārthaṁ ye bhujaṅgāstaiḥ prayātamāśritaṁ yamāryādirūpam |",
    "T12n2957u_001:1260": " ativismayakaraṁ rūpadvayaṁ tavetyarthaḥ ||",
    "T12n2957u_001:1262": " vṛttapakṣe jagatyāṁ bhujaṅgaprayātam ||",
    "T12n2957u_001:1264": " aviraletyādi ||",
    "T12n2957u_001:1266": " aviralamauktikaprakarabhūṣā harati na kasya cittamiyamīśa |",
    "T12n2957u_001:1267": " surūciramallikāsamayasevyapratinavamālinīva tava mūrtiḥ || 63 ||",
    "T12n2957u_001:1271": " he īśa |",
    "T12n2957u_001:1272": " suṣṭhu rūcirā mallikāyāḥ samaye yauvanadaśāyāṁ sevyā pratinavā abhinavā yā mālā yad vā surūcirā mallikā kāle sevyā yā pratinavā mālā mallikāyā eva sā yasyā asti mūrteḥ |",
    "T12n2957u_001:1273": " saiva taveyaṁ mūrtiḥ kasya na cittaṁ harati |",
    "T12n2957u_001:1274": " sarvasyaiva haratītyarthaḥ |",
    "T12n2957u_001:1275": " kiṁbhūtā |",
    "T12n2957u_001:1276": " aviralena mauktikaprakareṇa |",
    "T12n2957u_001:1277": " sa eva vā bhūśā yasyāḥ sā ||",
    "T12n2957u_001:1279": " vṛttapakṣe jagatyāṁ navamālinī ||",
    "T12n2957u_001:1281": " tavetyādi ||",
    "T12n2957u_001:1283": " tava nātha paraṁ yadi kāntisudhājaladhau śramamujzhati zhātkṛtini |",
    "T12n2957u_001:1284": " śubharūpanirūpaṇalampaṭakaṁ parito 'ṭakamaṅga jagannayanam || 64 ||",
    "T12n2957u_001:1288": " aṅgaśabdaḥ saṁbuddhau |",
    "T12n2957u_001:1289": " he nātha |",
    "T12n2957u_001:1290": " jagannayanaṁ tava kāntireva sudhājaladhistarimañzhātkṛtini śramamāyāsaṁ paramujzhati |",
    "T12n2957u_001:1291": " nānyatra |",
    "T12n2957u_001:1292": " samudro'pi hi velāparaṁparayā zhātkāravān |",
    "T12n2957u_001:1293": " bhagavānapyanavaratanityalāvaṇyalaharībhiḥ |",
    "T12n2957u_001:1294": " kiṁbhūtaṁ jagannayanam |",
    "T12n2957u_001:1295": " śubhaṁ manoharaṁ rūpaṁ tasya nirūpaṇe lampaṭakaṁ sat paritaḥ samantādaṭatītyarthaḥ |",
    "T12n2957u_001:1296": " tadevāṭakam |",
    "T12n2957u_001:1297": " ata evāsya śramaḥ |",
    "T12n2957u_001:1298": " anyo'pi hi cirabhramaṇapariśrāntaḥ samudrādimahājalāśaye śramamapanayati ||",
    "T12n2957u_001:1300": " vṛttapakṣe jagatyāṁ toṭakam ||",
    "T12n2957u_001:1302": " varadetyādi ||",
    "T12n2957u_001:1304": " varada viratibhāñji vyaktamaṅgānyatibhava bhavitā no'vaśyameva |",
    "T12n2957u_001:1305": " tava vacanasudhāyāḥ pānapātraṁ śravaṇayugapuṭo 'yaṁ prītihetuḥ || 65 ||",
    "T12n2957u_001:1309": " he varada |",
    "T12n2957u_001:1310": " atibhava bhavamatikrānta |",
    "T12n2957u_001:1311": " no 'smākamaṅgāni hastapādādīni |",
    "T12n2957u_001:1312": " vyaktaṁ viratimanabhiratiṁ bhajante |",
    "T12n2957u_001:1313": " sukhahetavo na bhavantītyarthaḥ |",
    "T12n2957u_001:1314": " śravaṇayoryugaṁ tasya puṭaḥ |",
    "T12n2957u_001:1315": " sa punaravaśyameva naḥ prītiheturbhaviṣyati |",
    "T12n2957u_001:1316": " katham |",
    "T12n2957u_001:1317": " tava vacanasudhāyāḥ pānapātraṁ yasmāt ||",
    "T12n2957u_001:1319": " vṛttapakṣe jagatyāṁ puṭo nāma |",
    "T12n2957u_001:1320": " atra cāṅgānyaṣṭa viratibhāñji ||",
    "T12n2957u_001:1322": " vṛṇa ityādi ||",
    "T12n2957u_001:1324": " vṛṇe varamimaṁ tvadekamatulaprabhāva bhavatānna mādṛśajanaḥ |",
    "T12n2957u_001:1325": " bhavantamapi yaḥ śrayañchamasudhāraseṣu viratirjaḍoddhatagatiḥ || 66 ||",
    "T12n2957u_001:1329": " he atulaprabhāva |",
    "T12n2957u_001:1330": " tvattvattaḥ sakāśādekaṁ varaṁ vṛṇe yāce |",
    "T12n2957u_001:1331": " kaṁ varaṁ yācasītyāha |",
    "T12n2957u_001:1332": " mādṛśo jano na kaścid bhavatānnotpadyatām |",
    "T12n2957u_001:1333": " kīdṛśaḥ |",
    "T12n2957u_001:1334": " yo bhavantamapi vāgīśvaraṁ śrayañjaḍā mandā uddhatā vikṣiptā gatirmatiryasya sa tathābhūtaḥ san |",
    "T12n2957u_001:1335": " vigatā ratirabhilāṣo yasya tathā bhavati |",
    "T12n2957u_001:1336": " kasmin viṣaye |",
    "T12n2957u_001:1337": " śamāḥ śāntayastā eva sudhārasāsteṣu |",
    "T12n2957u_001:1338": " vṛttapakṣe jagatyāṁ jaloddhatagatirnāma |",
    "T12n2957u_001:1339": " tatra ca raseṣu ṣaṭsu viratiḥ ||",
    "T12n2957u_001:1341": " tvadityādi ||",
    "T12n2957u_001:1343": " tvatprasādasamudīrṇaśubhavaśādaṣṭabhedi sukhameva kṛtijanaḥ |",
    "T12n2957u_001:1344": " locanotsavavidhāsu tanubhṛtāṁ candra vartma samupaiti bhavabhidām || 67 ||",
    "T12n2957u_001:1348": " he tanubhṛtāṁ locanotsavavidhāsu nayanānandakṛtiṣu candra |",
    "T12n2957u_001:1349": " tava prasādena samudīrṇaṁ samṛddhaṁ yacchubhaṁ tatsāmarthyāt kṛtijanaḥ sukhamevākaṣṭenaiva bhavabhidāmāryāṇāṁ vartma mārgaṁ samupaiti prāpnoti",
    "T12n2957u_001:1350": " kīdṛśam |",
    "T12n2957u_001:1351": " aṣṭabhedi |",
    "T12n2957u_001:1352": " āryāṣṭāṅgalakṣaṇam ||",
    "T12n2957u_001:1354": " vṛttapakṣe jagatyāṁ candravartma nāma |",
    "T12n2957u_001:1355": " taccāṣṭabhedi aṣṭamayatikamityarthaḥ ||",
    "T12n2957u_001:1357": " sukhetyādi ||",
    "T12n2957u_001:1359": " sukhaduḥkhātiśayādihetujātairaviluptasmṛtayo bhavanti bhavyāḥ |",
    "T12n2957u_001:1360": " tava pādāśrayalabdhabuddhisārāḥ sakalāyāmapi vādirāja gatyām || 68 ||",
    "T12n2957u_001:1364": " he vādirāja |",
    "T12n2957u_001:1365": " sukhaṁ ca duḥkhaṁ ca tayoratiśaya ādiryeṣāṁ sukhamādyādīnāṁ teṣāṁ hetu jātairapi |",
    "T12n2957u_001:1366": " aviluptā smṛtiryeṣāṁ te bhavyāḥ |",
    "T12n2957u_001:1367": " sakalāyāmapi devādigatau vartamānāstathā bhavanti |",
    "T12n2957u_001:1368": " nanu loko niratiśayasukhādihetumāsādya vinaṣṭasmṛtirbhavati |",
    "T12n2957u_001:1369": " tatkathamidamucyata ityāha |",
    "T12n2957u_001:1370": " tava pādāśrayeṇa labdho buddheḥ sāro balaṁ yaiste tathābhūtā yasmāt |",
    "T12n2957u_001:1371": " athavā sakalāyāṁ vādirājānāṁ gatau sarvavivādavyavahāre |",
    "T12n2957u_001:1372": " śeṣaṁ samānam ||",
    "T12n2957u_001:1374": " vṛttapakṣe jagatyāṁ kalā nāmāpūrvam |",
    "T12n2957u_001:1375": " ita ūrdhvaṁ jagatyāmiti nānuvartate ||",
    "T12n2957u_001:1377": " tavetyādi ||",
    "T12n2957u_001:1379": " tava caraṇaparicaraṇarūcīnāṁ kimapi sukhamudayati kṛtirūpam |",
    "T12n2957u_001:1380": " nikhilamalapaṭalavigamadīpraprathima guṇamahitamati jagatyām || 69 ||",
    "T12n2957u_001:1384": " tava caraṇayoḥ paricaraṇe parīṣṭau rūciryeṣāṁ teṣāṁ sukhaṁ yathā bhavati tathā kimapyadbhutaṁ kṛtināṁ rūpaṁ svarūpaṁ kṛtitvamudayati jagatyām",
    "T12n2957u_001:1385": " kathamadbhutamityāha |",
    "T12n2957u_001:1386": " nikhilasya malapaṭalasya vigamāddīpro dīpanaśīlaḥ prathimā pṛthutvaṁ yeṣām |",
    "T12n2957u_001:1387": " tadguṇairvaktṛtvādibhirmahatī matiravabodhaviśeṣo yatra tattathā |",
    "T12n2957u_001:1388": " athavā nikhilamalapaṭalavigamadīpraṁ ca tatprathimaguṇena mahitamati ceti karmadhārayaḥ ||",
    "T12n2957u_001:1390": " vṛttapakṣe'tijagatyāṁ trayodaśākṣare cchandasi mahitaṁ nāma ||",
    "T12n2957u_001:1392": " kaletyādi ||",
    "T12n2957u_001:1394": " kaladhautakāntavapurūttamalīlaḥ paṭubhāratīvaraṭayā varivasyaḥ |",
    "T12n2957u_001:1395": " iha mañjughoṣa iti vaḥ prathito 'vyājjinamānasaikanalinīkalahaṁsaḥ || 70 ||",
    "T12n2957u_001:1399": " iha jagati mañjughoṣa iti prathitaḥ khyāto jinamānasamevaikā utkṛṣṭā yā nalinī tatra kalahaṁsa iva kalahaṁso vo yuṣmān avyāt |",
    "T12n2957u_001:1400": " kiṁbhūtaḥ |",
    "T12n2957u_001:1401": " kaladhautaṁ svarṇaṁ tadvat kāntaṁ vapuryasya |",
    "T12n2957u_001:1402": " tathā ca rabhasaḥ kaladhautaṁ svarṇe rūpye iti |",
    "T12n2957u_001:1403": " paṭvī yā bhāratī saiva varaṭā haṁsīti tayā satatānugamāt |",
    "T12n2957u_001:1404": " varivasyaḥ paricāryaḥ |",
    "T12n2957u_001:1405": " nalinyāṁ kalapradhāno'pi haṁsa iha jagati mañjurghoṣo 'syeti mañjughoṣa iti prathitaḥ |",
    "T12n2957u_001:1406": " paṭuvāṇīlakṣitayā varaṭayā sevyaḥ |",
    "T12n2957u_001:1407": " uttamaceṣṭaḥ kaladhautaṁ rūpyaṁ tadvat śuddhavapuśca bhavati ||",
    "T12n2957u_001:1409": " vṛttapakṣe 'tijagatyāṁ kalahaṁso nāma |",
    "T12n2957u_001:1410": " asya cirantanaṁ bhramarītyapi nāma ||",
    "T12n2957u_001:1412": " viccheda ityādi ||",
    "T12n2957u_001:1414": " vicchedastriṣu yadi duḥsaheṣvamīṣu kleśeṣu sfuṭamaṇuśo 'pi duṣkaraḥ syāt |",
    "T12n2957u_001:1415": " prāpyeta kka nu khalu nātha mūrtirīdṛk trailokye nayanamanaḥ praharṣiṇīha || 71 ||",
    "T12n2957u_001:1419": " he nātha |",
    "T12n2957u_001:1420": " amīṣu rāgadveṣamoheṣu triṣu duḥsaheṣu kleśeṣu sfuṭaṁ vyaktaṁ yo vicchedo vigamaḥ sa yadi duṣkaraḥ syāt |",
    "T12n2957u_001:1421": " aṇuśo'pīti |",
    "T12n2957u_001:1422": " sthūlapracārāṇāṁ tāvadvicchedasya duṣkaratva īdṛgmūrtirna prāpyate |",
    "T12n2957u_001:1423": " aṇuśo 'pi sūkṣmapracārāṇāmapi yadi vicchedo duṣkaraḥ kartumaśakyaḥ syāttadeha trailokye īdṛgbhagavato mūrtiḥ kka nu khalu prāpyeta naiva prāpyetetyarthaḥ",
    "T12n2957u_001:1424": " kīdṛśī |",
    "T12n2957u_001:1425": " nayanaṁ ca manaśca te praharṣayituṁ śīlaṁ yasyāḥ sā tathā |",
    "T12n2957u_001:1426": " taduktam 'mūrtireva tavācaṣṭe bhagavan vītarāgatām ' ityādi ||",
    "T12n2957u_001:1428": " vṛttapakṣe'tijagatyāṁ vicchedastriṣu yadi syāttadā praharṣiṇī ||",
    "T12n2957u_001:1430": " payonidhāvityādi ||",
    "T12n2957u_001:1432": " payonidhau viratimapāṁ vidhāya ca sfuranmahākiraṇakalāparatnadhau |",
    "T12n2957u_001:1433": " bhavādṛśāṁ vapuṣi ca kāntisaṁtatiḥ samīkṣyate yadi rūcireyamīdṛśī || 72 ||",
    "T12n2957u_001:1437": " iyamīdṛśī rūcirā kānteḥ saṁtatirbhavādṛśāṁ mahābodhisattvānāmeva vapuṣi paramīkṣyate |",
    "T12n2957u_001:1438": " apāṁ viratiṁ vigamaṁ vidhāya yadi kadācittasmin |",
    "T12n2957u_001:1439": " kalpitopameyaṁ 'ubhau yadi vyomni pṛthakpravāhau' ityādi ||",
    "T12n2957u_001:1441": " vṛttapakṣe 'tijagatyāṁ payonidhau viratiṁ vidhāya iyamīdṛśī rūcirā samīkṣyate ||",
    "T12n2957u_001:1443": " mandretyādi ||",
    "T12n2957u_001:1445": " mandradhvānairyāmṛtadhārāstvayi ramyā muñcatyuccairvisfurati prīṇitabhavye |",
    "T12n2957u_001:1446": " nāthānveti vyaktatayātyantamanojñaṁ varṣāmbhodaṁ saiva yatirmattamayūram || 73 ||",
    "T12n2957u_001:1450": " he nātha |",
    "T12n2957u_001:1451": " mandradhvānaiḥ gambhīranirghoṣairamṛtadhārāḥ pravacanapravāhān manohara muccaistvayi muñcati |",
    "T12n2957u_001:1452": " ata eva prīṇitabhavye yā yatiścaritaṁ visfurati saiva yatirvarṣā mbhodaṁ vyaktatayā sfuṭamanveti |",
    "T12n2957u_001:1453": " atyantamanojñatvāt |",
    "T12n2957u_001:1454": " prāvṛṣeṇyasya mandradhvānairamṛtadhārāmocanaṁ sūcitam |",
    "T12n2957u_001:1455": " mattā mayūrā yasmāt |",
    "T12n2957u_001:1456": " tattvena prīṇitabhavyatvam ||",
    "T12n2957u_001:1458": " vṛttapakṣe rūcirāyā yā yatiranantaroktā caturthe saivātijagatyāṁ mattamayūraṁ vṛttamanveti ||",
    "T12n2957u_001:1460": " jayatītyādi ||",
    "T12n2957u_001:1462": " jayatīyamutpalataroranuttaratrijagatpramodajanane madhāviva |",
    "T12n2957u_001:1463": " tvayi netrakāntakusumodgatā latā madhumattabhṛṅgaravamañjubhāṣiṇī || 74 ||",
    "T12n2957u_001:1467": " tvayi trijagatāṁ pramodasya janane janananimittaṁ janake vā |",
    "T12n2957u_001:1468": " madhāviva vasanta iva vartamānasyotpalataroḥ ketanendīvaravṛkṣasya latā śākhā jayati |",
    "T12n2957u_001:1469": " kīdṛśī |",
    "T12n2957u_001:1470": " trijagato netrāṇāṁ kāntaṁ yatkusumaṁ tenodgatā |",
    "T12n2957u_001:1471": " tathā madhumattānāṁ bhṛṅgāṇāṁ raveṇa mañju bhāṣituṁ śīlaṁ yasyāḥ sā tathā |",
    "T12n2957u_001:1472": " madhusamayo'pi trijagatpramodajananaḥ |",
    "T12n2957u_001:1473": " tatra cotpalataroḥ śākhā netrakamanīyasumanobhirūllasitā tanmakarandapānamattamadhukarazhāṁkāraiḥ manoharavyāhāriṇīva bhavati ||",
    "T12n2957u_001:1475": " vṛttapakṣe 'tijagatyāṁ mañjubhāṣiṇī |",
    "T12n2957u_001:1476": " iyaṁ tu pūrvaṁ kusumodgatā nāma |",
    "T12n2957u_001:1477": " ata evātra dvayamupāttam ||",
    "T12n2957u_001:1479": " sarvetyādi ||",
    "T12n2957u_001:1481": " sarvātiśāyiguṇanirbharalabdhamodairvidvanmadhuvratakulairūpagīyamānam |",
    "T12n2957u_001:1482": " manyāmahe jinanayābharaṇaṁ tavaiva vṛttaṁ vasantatilakaṁ navacūtameva || 75 ||",
    "T12n2957u_001:1486": " yathā navacūtaṁ vasantasya tilakamalaṁkārabhūtaṁ tathā tavaiva vṛttaṁ caritraṁ jinanayasyābharaṇaṁ manyāmahe |",
    "T12n2957u_001:1487": " kiṁbhūtam |",
    "T12n2957u_001:1488": " vidvāṁsa eva madhuvratāsteṣāṁ kulairūpagīyamānamutkīrtyamānam |",
    "T12n2957u_001:1489": " kiṁbhūtaiḥ |",
    "T12n2957u_001:1490": " sarvātiśāyinastavaiva ye guṇāstairnirbharaṁ labdho modo yaiḥ |",
    "T12n2957u_001:1491": " cūtamapi sarvātiśāyibhirnijaiḥ saurabhādi guṇairnirbharalabdhamodāni yāni mahuvratakulāni tairvandivṛndairivopagīyamānam |",
    "T12n2957u_001:1492": " eva ivārthe |",
    "T12n2957u_001:1493": " tathā cājayaḥ 'evaupamye 'vadhāraṇe' iti ||",
    "T12n2957u_001:1495": " vṛttapakṣe śakkarībhūṣaṇeti vakṣyate ||",
    "T12n2957u_001:1497": " saṁmukhetyādi ||",
    "T12n2957u_001:1499": " saṁmukhavalanmukhamṛgādhipatipṛṣṭhārūdamatigādadayamabhyudayakandam |",
    "T12n2957u_001:1500": " sundarimabandhuritahemahimapādaṁ vādikuladaivatamamandamabhivande || 76 ||",
    "T12n2957u_001:1504": " vādikuladaivata mamandaṁ yathā bhavati tathā abhivande |",
    "T12n2957u_001:1505": " kiṁbhūtam |",
    "T12n2957u_001:1506": " bhagavata eva saṁmukhaṁ valan mukhaṁ yasya tasya mṛgāhipateḥ pṛṣṭhārūdamatigādadayamatiśayitakṛpam |",
    "T12n2957u_001:1507": " abhyudayasya vibhūteḥ kandaṁ mūlam |",
    "T12n2957u_001:1508": " tathā sundarimā saundaryam |",
    "T12n2957u_001:1509": " tena bandhuritāvadharitau hemahimapādau yena |",
    "T12n2957u_001:1510": " varṇasya saundaryeṇa hema bandhuritaṁ kānteśca himapādaścandra ityarthaḥ ||",
    "T12n2957u_001:1512": " atrāpi vṛttapakṣe śakkarībhūṣaṇaṁ daivataṁ vṛttam |",
    "T12n2957u_001:1513": " kecididaṁ siṁhalalitamāhuḥ |",
    "T12n2957u_001:1514": " tathā ca jayadevaḥ 'siṁhalalitaṁ ca kathitaṁ bhajasanogau ' iti ||",
    "T12n2957u_001:1516": " praśamitetyādi ||",
    "T12n2957u_001:1518": " praśamitasakalaprapañcanirāvṛtiprasaradamaladhīsamādhisudhājuṣaḥ |",
    "T12n2957u_001:1519": " damayati bhavato hatāhitavikramā muniyatiraparājitā bhuvanatrayam || 77 ||",
    "T12n2957u_001:1523": " bhavato muneryatirmunijanocitaḥ saṁyamaḥ |",
    "T12n2957u_001:1524": " aparairbāhyamunibhirajitā bhuvanatrayaṁ damayati vinayati |",
    "T12n2957u_001:1525": " kiṁbhūtā |",
    "T12n2957u_001:1526": " hato'hitānāṁ mā rāṇāṁ vikramo yayā |",
    "T12n2957u_001:1527": " kiṁbhūtasya bhagavataḥ |",
    "T12n2957u_001:1528": " praśamitaḥ praśamaṁ nītaḥ sakalaḥ prapañco grāhyagrāhakādi vikalpo yaḥ |",
    "T12n2957u_001:1529": " yacca nirāvṛti āvaraṇābhāvaḥ |",
    "T12n2957u_001:1530": " tābhyāṁ yathāsaṁkhyaṁ prasarantāvamalau yau dhīsamādhī tāveva sudhā tāṁ juṣamāṇasya ||",
    "T12n2957u_001:1532": " vṛttapakṣe śakkarībhūṣaṇā aparājitā |",
    "T12n2957u_001:1533": " sā ca muniyatiḥ |",
    "T12n2957u_001:1534": " munayaḥ sapta ||",
    "T12n2957u_001:1536": " pratibhayetyādi ||",
    "T12n2957u_001:1538": " pratibhayavapuṣāmakarūṇacaritapraśamanavidhaye kkacidapi kṛpayā |",
    "T12n2957u_001:1539": " tava bhujaparighāvalirativiṣamā vilasati vividhapraharaṇakalikā || 78 ||",
    "T12n2957u_001:1543": " tava kkacidvajrabhairavādyavasthāviśeṣe bhujaparighāṇāṁ dordaṇḍānāmāvaliḥ saṁhatirativiṣamā vilasati |",
    "T12n2957u_001:1544": " kiṁbhūtā |",
    "T12n2957u_001:1545": " vividhāni praharaṇāni kalayatīti ṇvul tādṛśī |",
    "T12n2957u_001:1546": " kimartham |",
    "T12n2957u_001:1547": " pratibhayaṁ bhayaṁkaraṁ vapuryeṣāmakarūṇaṁ yaccaritaṁ tasya kṛpayā praśamanavidhaye ||",
    "T12n2957u_001:1549": " vṛttapakṣe śakkarībhūṣaṇā praharaṇakalikā |",
    "T12n2957u_001:1550": " anyeṣāṁ praharaṇakalitā |",
    "T12n2957u_001:1551": " saptame ca yatiḥ |",
    "T12n2957u_001:1552": " tathā ca śāntayaḥ 'praharaṇakalitā nanavinanavitaiḥ ' iti |",
    "T12n2957u_001:1553": " jayadeve tu yatirnāsti |",
    "T12n2957u_001:1554": " yatsūtraṁ 'praharaṇakalitā ca nanabhanalagaiḥ ' iti ||",
    "T12n2957u_001:1556": " śreya ityādi ||",
    "T12n2957u_001:1558": " śreyaḥ saṁbhogaṁ viṣayaviratimavyagrāṁ mārapradhvaṁsaṁ tribhuvanahitasaṁpattim |",
    "T12n2957u_001:1559": " duṣprāpāhāryaṁ padamabhilaṣatāṁ tacca tvabhakteranyā varada na digasaṁbādhā || 79 ||",
    "T12n2957u_001:1563": " śreyaḥ puṇyaṁ tatprabhavaścakravartyādisaṁbhogaḥ |",
    "T12n2957u_001:1564": " tacchabdaḥ pratyekamabhisaṁbadhyate |",
    "T12n2957u_001:1565": " tena taṁ śreyaḥ saṁbhogamabhilaṣatāṁ prajānām |",
    "T12n2957u_001:1566": " he varada tvadbhakternānyā digasaṁbādhā |",
    "T12n2957u_001:1567": " nānyo mārgaḥ pratipakṣāsaṁkaṭaḥ |",
    "T12n2957u_001:1568": " laukikīṁ saṁpattimuktvā lokottarāmāha |",
    "T12n2957u_001:1569": " tāṁ ca viṣayebhyo rūpādibhyaḥ pañcakāmaguṇebhyo viratimabhilaṣatāṁ śrāvakagotrāṇāṁ na kevalam |",
    "T12n2957u_001:1570": " taṁ ca mārapradhvaṁsam |",
    "T12n2957u_001:1571": " tathā bodhisattvānāṁ tribhuvanahitasya saṁpattirlābhastām |",
    "T12n2957u_001:1572": " tacca padaṁ yata duṣmāpamasaṁhārya cābhilaṣatām |",
    "T12n2957u_001:1573": " tvadbhakternānyā digasaṁbādheti sarvatra yojyam |",
    "T12n2957u_001:1574": " vṛttapakṣe viṣayāḥ pañca |",
    "T12n2957u_001:1575": " teṣu viratimabhilaṣatāṁ kavīnāṁ śakkarībhūṣaṇā asaṁbādhā nāma ||",
    "T12n2957u_001:1577": " bhavata ityādi ||",
    "T12n2957u_001:1579": " bhavataḥ kalāṁ kimapi saṁyatairindriyaiḥ kkacidādarastimitadhīryadi dhyāyati |",
    "T12n2957u_001:1580": " acirāt svayaṁ varayatīyamenaṁ janaṁ vasudhā dhruvaṁ jaladhiśakkarībhūṣaṇā || 80 ||",
    "T12n2957u_001:1584": " yadi kaścitḥ saṁyatairindriyaiḥ kkacidgiriguhādipradeśe |",
    "T12n2957u_001:1585": " ādareṇa stimitā vikṣepābhāvānniścalā dhīryasya tathābhūtaḥ san bhavataḥ kalām acalādyavasthāṁ dhyāyati |",
    "T12n2957u_001:1586": " kimapīti kriyāviśeṣaṇam |",
    "T12n2957u_001:1587": " tadā acirāt dhruvaṁ niścitamenaṁ janaṁ vasudhā svayamaprārthitā varayati svayaṁvaratvenopatiṣṭhata iti yāvat |",
    "T12n2957u_001:1588": " kiṁbhūtā |",
    "T12n2957u_001:1589": " jaladhiḥ śakkarīva śakkarī mekhalā sā bhūṣaṇaṁ yasyāḥ |",
    "T12n2957u_001:1590": " ' śakkarī mekhalācchandaḥ ' iti rabhasaḥ ||",
    "T12n2957u_001:1592": " vṛttapakṣe śakkarīcchandobhedaṁ bhūṣayatīti śakkarībhūṣaṇā vasudhā |",
    "T12n2957u_001:1593": " sā ca indriyaiḥ pañcabhiḥ saṁyatairāsāditapāṭhoparatibhirūpalakṣitā ||",
    "T12n2957u_001:1595": " svedetyādi ||",
    "T12n2957u_001:1597": " svedapūravilasatpulakocchvasitaistruṭat kañcukaṁ dadhati nirdhatumapyamarastriyaḥ |",
    "T12n2957u_001:1598": " kāntikamramiva te samitāvatiśakkarī bandhasāramurūkampamanaṅgavijṛmbhitam || 81 ||",
    "T12n2957u_001:1602": " te tava samitau sadasi |",
    "T12n2957u_001:1603": " amarastriyo 'naṅgavijṛmbhitaṁ dadhati |",
    "T12n2957u_001:1604": " kiṁbhūtam |",
    "T12n2957u_001:1605": " truṭatkañcukaṁ yatra |",
    "T12n2957u_001:1606": " kaiḥ |",
    "T12n2957u_001:1607": " sveapūreṇa vilasanti kamanīyāni pulakānāmucchvasitānyudbhedāstaiḥ |",
    "T12n2957u_001:1608": " tathātikrāntaṁ śakkarībandhasya sāraṁ balamurūkampaṁ ca |",
    "T12n2957u_001:1609": " punaḥ kiṁbhūtam |",
    "T12n2957u_001:1610": " te tvayā nirdhatumapi tāsāmeva kāntyā kamramiva |",
    "T12n2957u_001:1611": " yat kila niḥśeṣeṇa dhvastaṁ tat kāntaṁ na bhavatītīvaśabdaḥ |",
    "T12n2957u_001:1612": " athavā tavaiva kāntyā kamramiva |",
    "T12n2957u_001:1613": " ubhayānurāge hi manmathaviceṣṭitasya kamratā |",
    "T12n2957u_001:1614": " bhagavataśca viraktatvādamarayoṣita eva bhagavatkāntisaṁdarśanāt kamramiva tadvibhrati ||",
    "T12n2957u_001:1616": " vṛttapakṣe 'tiśakkaryā pañcāśākṣareṇa cchandasā yo bandhastena sāramutkṛṣṭamanaṅgavijṛmbhitaṁ nāma |",
    "T12n2957u_001:1617": " atiśakkarībandhasāramityadhikāro guṇamaṇinikaraṁ yāvat ||",
    "T12n2957u_001:1619": " anupametyādi ||",
    "T12n2957u_001:1621": " anupamaramaṇīyā bhaṅgiraṅgeṣu yasyā harati ratimudārāśeṣarūpāntareṣu |",
    "T12n2957u_001:1622": " jayati tanurakhaṇḍākhaṇḍaleṣvāsalakṣmī vijayaparamadhāmavyāmarūgmālinīyam || 82 ||",
    "T12n2957u_001:1626": " yasyā bhagavattanoraṅgeṣu avayaveṣvanupamatvena ramaṇīyā bhaṅgirbhaktiḥ kartrī udārāṇi mahānti bhagavata eva yānyaśeṣāṇi yamāryādirūpāṇi hariharā dirūpaviśeṣā vā |",
    "T12n2957u_001:1627": " tebhyaḥ sakāśādratiṁ harati |",
    "T12n2957u_001:1628": " reṇātraivābhirateḥ |",
    "T12n2957u_001:1629": " seyaṁ mahārājalīlāditanurjayati |",
    "T12n2957u_001:1630": " kiṁbhūtā |",
    "T12n2957u_001:1631": " akhaṇḍā yā ākhaṇḍaleṣvāsasya śakradhanuṣo lakṣmīstasyā vijayastasya yat paramaṁ dhāma sthānaṁ tasya vyāmā cāsau rūk ca vyāmaprabhā tanmālā yasyā asti sā tathā |",
    "T12n2957u_001:1632": " bhagavato viśvaksahajavyāmaprabhatvāt |",
    "T12n2957u_001:1633": " sā ca prabhā pañcavarṇā ||",
    "T12n2957u_001:1635": " vṛttapakṣe 'tiśakkarībandhasāramiti liṅgavipariṇāmenātra saṁbandhāt |",
    "T12n2957u_001:1636": " atiśakkarībandhasārā mālinīyaṁ jayati |",
    "T12n2957u_001:1637": " avikaletyādi ||",
    "T12n2957u_001:1639": " avikalatālaśālikalakākalīkala vyatikaravallakīvalitacārūpañcamā |",
    "T12n2957u_001:1640": " bhaṇati mudā pratīṣṭajinabhāra bhāratī svamahimakāminī tava sabhāsu madrakam || 83 ||",
    "T12n2957u_001:1644": " pratīṣṭo 'numato jinasya bhāraḥ parārthabhāro yena sa saṁbodhyate |",
    "T12n2957u_001:1645": " svamahimānaṁ tava nijaṁ mahattvam |",
    "T12n2957u_001:1646": " kāmayate ajā noyate'taḥ sā bhāratī tava sabhāsu madrakaṁ rāgaviśeṣaṁ bhaṇati |",
    "T12n2957u_001:1647": " kiṁbhūtā |",
    "T12n2957u_001:1648": " avikalaḥ samastālastena śālī kalo 'vyaktamadhuro yasyāḥ sā kākalī |",
    "T12n2957u_001:1649": " sāmānyaviśeṣabhāvādbhedaḥ |",
    "T12n2957u_001:1650": " saiva ravastena vyatikarā miśrā vā vallakī vīṇā tayā valitaṁ cārū pañcamaṁ sthānaṁ yayā sā ||",
    "T12n2957u_001:1652": " vṛttapakṣe'tiśakkarībandhasārā kāminī |",
    "T12n2957u_001:1653": " ratnākare samudrakam ||",
    "T12n2957u_001:1655": " jayatītyādi ||",
    "T12n2957u_001:1657": " jayati nātha jagajjayakuñjaraniścalīkaraṇaśṛṅkhalajālanibhāṅgadabhūṣitaḥ |",
    "T12n2957u_001:1658": " bhujatarūstava durgatimārgamahārgalaḥ pramadamanmathanirmathanaḥ sugatapriyaḥ || 84 ||",
    "T12n2957u_001:1662": " he nātha tava avasthāviśeṣe durgatimārgamahārgalo bhuja eva tarūḥ sajjanaviśrāmabhūtatvāt jayati |",
    "T12n2957u_001:1663": " 'argalaṁ triṣu ' iti rabhasaḥ |",
    "T12n2957u_001:1664": " kiṁbhūtaḥ |",
    "T12n2957u_001:1665": " jagajjaya eva kuñjaraḥ |",
    "T12n2957u_001:1666": " sa niścalīkriyate yena |",
    "T12n2957u_001:1667": " evaṁbhūtaṁ śṛṅkhalajālaṁ yattannibhamaṅgadaṁ keyūraṁ tena bhūṣitaḥ |",
    "T12n2957u_001:1668": " tathā prakṛṣṭo mado yasya sa cāsau manmathaśca tasya nirmathanaḥ |",
    "T12n2957u_001:1669": " ata eva sugatānāṁ priyaḥ ||",
    "T12n2957u_001:1671": " vṛttapakṣe ihāpi vibhaktivipariṇāmena saṁbandhādatiśakkarībandhasāraḥ sugatapriyo nāma |",
    "T12n2957u_001:1672": " padyālaṁkāre 'vṛṣabha ityadhunā gaditaḥ sugatapriyaḥ ' |",
    "T12n2957u_001:1673": " sūtravyākhyāyāṁ varabudhairiti ratnākarapādairiti cintyam |",
    "T12n2957u_001:1674": " tairasya vṛttasya cchandaḥ śāstre 'nabhidhānāt |",
    "T12n2957u_001:1675": " adhunā gadita praśrleṣādvāleyam ||",
    "T12n2957u_001:1677": " tavetyādi ||",
    "T12n2957u_001:1679": " bhavaśirasi mahitaguṇamahimabhuvaṁ vyapagatasakalamalaśucimadhipate |",
    "T12n2957u_001:1680": " tava varavijayasamupacitayaśasaḥ śriyamanuharati hi śaradi śaśikalā || 85 ||",
    "T12n2957u_001:1684": " he adhipate |",
    "T12n2957u_001:1685": " tava varāṇāṁ suraśreṣṭhānāṁ vijayena samupacitaṁ yadyaśastasya śriyam |",
    "T12n2957u_001:1686": " hiśabdo 'vadhāraṇe |",
    "T12n2957u_001:1687": " śaradi śaśikalaivānuharati |",
    "T12n2957u_001:1688": " kiṁbhūtām |",
    "T12n2957u_001:1689": " bhavaśirasi saṁsāramastake mahito guṇamahimā tavaiva yasmādbhavatīti tām |",
    "T12n2957u_001:1690": " tathā vyapagatasakalamalatvena śucim |",
    "T12n2957u_001:1691": " śaśikalāpi bhavasya maheśvarasya śirasi vartamānā mahitaguṇamahimno bhūrāśrayaḥ |",
    "T12n2957u_001:1692": " kalātvena vyapagatasakala kalaṅkamalaśuciśca |",
    "T12n2957u_001:1693": " atastayā tadanuharaṇam ||",
    "T12n2957u_001:1695": " vṛttapakṣe'tiśakkarībandhasārā śaśikalā ||",
    "T12n2957u_001:1697": " paṭvityādi ||",
    "T12n2957u_001:1699": " paṭuparimalamilitamadhukarayuvabhramasahaśitisugatasamucitasukhā |",
    "T12n2957u_001:1700": " vilasati tava śirasi rasalayavatī sragiyamamarapatiyuvativiracitā || 86 ||",
    "T12n2957u_001:1704": " tava śirasi amarapatiyuvativiracitā sragiyaṁ vilasati |",
    "T12n2957u_001:1705": " rasasya makarandasya layaḥ śrleṣastadvatī |",
    "T12n2957u_001:1706": " kiṁbhūtā |",
    "T12n2957u_001:1707": " paṭuparimalamilitasya madhukarayūno bhramaṁ sahate yaḥ śitisugato 'kṣobhyastasya samucitaṁ vardhitaṁ sukhaṁ yayā |",
    "T12n2957u_001:1708": " tasyaiva sākṣāttatra suparimala yogāt sā tathā |",
    "T12n2957u_001:1709": " tādṛśī ca srak madhukarayūno bhramamabhibhavati ||",
    "T12n2957u_001:1711": " vṛttapakṣe 'tiśakkarībandhasārā sragiyaṁ vilasati |",
    "T12n2957u_001:1712": " sā ca raseṣu ṣaṭsu layo bhaṅgastadvatī ||",
    "T12n2957u_001:1714": " netyādi ||",
    "T12n2957u_001:1716": " na yatipadamayasi yadatidayadhiyaḥ prathayasi jagati ca parahitakṛtinaḥ |",
    "T12n2957u_001:1717": " janayati himacayarūciriti bhavato viyadupahatanijamaṇi guṇanikaraḥ || 87 ||",
    "T12n2957u_001:1721": " atikrāntā dayāṁ dhīryeṣāṁ tān prati yadyasmāt |",
    "T12n2957u_001:1722": " na yatīnāṁ śāntarūpāṇāṁ padamayasi gacchasi saumyasvabhāvaṁ vihāya krodharūpeṇa damayasyeveti bhāvaḥ |",
    "T12n2957u_001:1723": " yacca parahite kṛtinaḥ prajñāvato jagati prathayasi vistārayasi |",
    "T12n2957u_001:1724": " itistasmāt himacayarūcirbhavato guṇānāṁ nikaro viyadākāśaṁ janayati |",
    "T12n2957u_001:1725": " kīdṛśam |",
    "T12n2957u_001:1726": " upahatastvadguṇaratnanikarairmalinīkaraṇānnijo maṇiḥ sūryo yasya tattathā ||",
    "T12n2957u_001:1728": " vṛttapakṣe 'tiśakkarībandhasāro maṇiguṇanikaraḥ |",
    "T12n2957u_001:1729": " ayo lohamaṣṭadhā prasiddham |",
    "T12n2957u_001:1730": " tatra padaṁ yatiḥ ||",
    "T12n2957u_001:1732": " atītyādi ||",
    "T12n2957u_001:1734": " atiratikarakatha kathamiva samiyādaviratanavanavanava tava paramaiḥ |",
    "T12n2957u_001:1735": " guṇagaṇaparimitimudadhiṣu yatibhiḥ suyatibhiragaṇitaguṇa maṇinikaraḥ || 88 ||",
    "T12n2957u_001:1739": " atiratikarī kathā yasya |",
    "T12n2957u_001:1740": " avirato vicchedābhāvāt |",
    "T12n2957u_001:1741": " navanavo'nyānyaḥ |",
    "T12n2957u_001:1742": " navaḥ stutiryasya |",
    "T12n2957u_001:1743": " tathāgaṇitā guṇā yasyeti trayamapi saṁbodhanapadam |",
    "T12n2957u_001:1744": " kairagaṇitā ityāha |",
    "T12n2957u_001:1745": " paramairyatibhiḥ |",
    "T12n2957u_001:1746": " kiṁbhūtaiḥ |",
    "T12n2957u_001:1747": " śobhanā yatiḥ saṁyamo yeṣāṁ taiḥ |",
    "T12n2957u_001:1748": " tava guṇagaṇasya parimitimudadhiṣu vartamāno maṇinikaraḥ kathamiva samiyāt sametu |",
    "T12n2957u_001:1749": " aparimāṇatvādguṇānāṁ naivāsādayatītyarthaḥ ||",
    "T12n2957u_001:1751": " vṛttapakṣe'tiśakkarībandhasāro guṇamaṇinikaraḥ |",
    "T12n2957u_001:1752": " udadhiṣviti bahuvacananirdeśāt ekaśeṣādvā praticatuṣkaṁ yati lakṣito draṣṭavyaḥ |",
    "T12n2957u_001:1753": " tathā padyālaṁkāraḥ 'jaladhiṣu jaladhiṣu guṇamaṇinikaraḥ ' iti |",
    "T12n2957u_001:1754": " pūrvasmādasya yatimātreṇa bhedaḥ |",
    "T12n2957u_001:1755": " pāṭhaśobhayā tu tasya jitvaratvam |",
    "T12n2957u_001:1756": " atiśakkarībandhasāramiti nivṛttam || 15 ||",
    "T12n2957u_001:1760": " jayatītyādi ||",
    "T12n2957u_001:1762": " jayati tava tanuriyamurūtarakarūṇa nikhilajagaducitaparibhugavaniriva |",
    "T12n2957u_001:1763": " śiśumatikalitasakalajanabahuvidhavimatilaḍitavidhibhiracaladhṛtiriha || 89 ||",
    "T12n2957u_001:1767": " he urūtarakarūṇa |",
    "T12n2957u_001:1768": " taveyaṁ tanuriha jayati |",
    "T12n2957u_001:1769": " kiṁ bata nikhilasya jagata ucitā paribhuk paribhogastasyā avani tadvat |",
    "T12n2957u_001:1770": " tathācalādhṛtirdhairyaṁ yasyāḥ |",
    "T12n2957u_001:1771": " kairacalā |",
    "T12n2957u_001:1772": " śiśuralpā matistayā kalito yaḥ sakalo janastasya bahuvidhaṁ vimatervipratipatterlalitaṁ yattasya vidhibhiḥ ||",
    "T12n2957u_001:1774": " vṛttapakṣe'ṣṭāviti vakṣyati |",
    "T12n2957u_001:1775": " aṣṭau ṣoaśākṣare cchandasi acaladhṛtirnāma |",
    "T12n2957u_001:1776": " pareṣāṁ mātrāsamakajātāvetaudāharaṇam ||",
    "T12n2957u_001:1778": " pratītyādi ||",
    "T12n2957u_001:1780": " prati jaḍadhiyamiha samadhikagurūdaya mṛdumatirapi tava śubhamayasamudaya |",
    "T12n2957u_001:1781": " karatalavinihitakuvalaya kalayati jinakulakuvalayamaviṣamabharamiti || 90 ||",
    "T12n2957u_001:1785": " jaḍadhiyaṁ prati lakṣyīkṛtya samadhikagurvī dayā yasya tasyāmantraṇam |",
    "T12n2957u_001:1786": " śubhamayaḥ śubhahetukaḥ samudayo yasya |",
    "T12n2957u_001:1787": " tathā karatale vinihitaṁ kuvalayamindīvaraṁ yena |",
    "T12n2957u_001:1788": " etadapi dvayamāmantraṇapadam |",
    "T12n2957u_001:1789": " iha jagati mṛdumatirapi jano jinakuvalayaṁ muditādibhūvalayaṁ tavāviṣamabharamadurvahabharamiti kalayati |",
    "T12n2957u_001:1790": " yatastvaṁ karatalavinihitakuvalaya iti śabdacchalaḥ ||",
    "T12n2957u_001:1792": " vṛttapakṣe 'ṣṭau kuvalayamapūrvam |",
    "T12n2957u_001:1793": " tacca ḍalayoraikyāt jaladhiṁ prati yamo yatirasyāstīti tathā ||",
    "T12n2957u_001:1795": " vyometyādi ||",
    "T12n2957u_001:1797": " vyomavikīrṇakīrtimadaparimalakalanābhaṅguratuṅgavādimadakalakarinikaram |",
    "T12n2957u_001:1798": " viśvavanodare'tra ravayatijitajaladaṁ nātha dadhāsyudāramṛṣabhagajavilasitam || 91 ||",
    "T12n2957u_001:1802": " he nātha |",
    "T12n2957u_001:1803": " ṛṣabhaḥ śreṣṭhaḥ |",
    "T12n2957u_001:1804": " sa cāsau gajaśca |",
    "T12n2957u_001:1805": " ṛṣabhaśabdo bhadra śreṣṭhaparyāyaḥ |",
    "T12n2957u_001:1806": " tathā ca 'ārṣabhaṁ siṁhanādaṁ nadāmi' iti prayogaḥ |",
    "T12n2957u_001:1807": " na bhūpamānaman yathā gajarṣabheti syāt |",
    "T12n2957u_001:1808": " tasya vilasitamudāramatra viśvanodare dadhāsi |",
    "T12n2957u_001:1809": " kiṁbhūtam |",
    "T12n2957u_001:1810": " vyomni vikīrṇā kīrtireva madaparimalasya kalanayā āghrāṇena bhaṅgurastuṅgavādimadakalakarinikaro yasmāt |",
    "T12n2957u_001:1811": " gandhagajasya hi madagandhamāghrāyānye mattā api kariṇo lakṣyante |",
    "T12n2957u_001:1812": " punaḥ kiṁbhūtam |",
    "T12n2957u_001:1813": " ravo garjitam |",
    "T12n2957u_001:1814": " tatra yatiḥ prayatna ikkasyādibhyaḥ |",
    "T12n2957u_001:1815": " tayā jito jalado yena ||",
    "T12n2957u_001:1817": " vṛttapakṣe 'ṣṭau ṛṣabhagajavilasitam |",
    "T12n2957u_001:1818": " ravāḥ svarāste ca sapta tatra yatiryasya tattathāḥ ||",
    "T12n2957u_001:1820": " ka ityādi ||",
    "T12n2957u_001:1822": " kastvayi baddhavarmaṇi jagaddhitadhānadhiyā nirvihatapratijña paritāpakaṇaḥ kka cana |",
    "T12n2957u_001:1823": " māravadhūjanasya kamanīyakapolatale yannavapattrabhaṅgaracanālasa eva karaḥ || 92 ||",
    "T12n2957u_001:1827": " jagaddhitasya dhānamādhānam taddhitadhānadhiyā baddhavarmaṇi baddhavīryasaṁnāhe tvayi kka cana parārthaviṣaye paritāpasya kaṇo lavo'pi |",
    "T12n2957u_001:1828": " tasya mama hitatvāt |",
    "T12n2957u_001:1829": " ata eva nirvihatapratijñetyāmantraṇam |",
    "T12n2957u_001:1830": " nirniṣedhe'tra |",
    "T12n2957u_001:1831": " avihatapratijñatvameva |",
    "T12n2957u_001:1832": " kutaḥ |",
    "T12n2957u_001:1833": " yad yasmānmāravadhūjanasya kamanīyakapolatale navā yā pattrabhaṅgaracanā tatrālasa eva karo vartate mārasya jitatvāt ||",
    "T12n2957u_001:1835": " vṛttapakṣe 'ṣṭau pattra bhaṅgaracanā nāmāpūrvam ||",
    "T12n2957u_001:1837": " nirūpametyādi ||",
    "T12n2957u_001:1839": " nirūpamaramyarūpa jinajātadṛśvano 'ṣṭau madayati te'dhikaṁ vidhutaśoka lokapālān |",
    "T12n2957u_001:1840": " sadupadhipuṇḍarīkanakharājirājiteyaṁ viracitapañcacīrarūcirā kumāralīlā || 93 ||",
    "T12n2957u_001:1844": " he nirūpamaramyarūpa |",
    "T12n2957u_001:1845": " vidhutaśoka |",
    "T12n2957u_001:1846": " te tava jinajātadṛśvanaḥ sugatasamūhaṁ dṛṣṭavata iyaṁ kumārī līlāṣṭau lokapālānmadayati harṣayati |",
    "T12n2957u_001:1847": " adhikamatyartham |",
    "T12n2957u_001:1848": " jinajāta dṛśvano'pi kumāralī leyamatirūciretyatyarthamadahetuḥ |",
    "T12n2957u_001:1849": " kīdṛśī |",
    "T12n2957u_001:1850": " viracitapañcacīratvena rūcirā |",
    "T12n2957u_001:1851": " punaḥ kiṁbhūtā |",
    "T12n2957u_001:1852": " san śobhana upadhirūpādhiriha svarṇa yasyāḥ |",
    "T12n2957u_001:1853": " sā cāsau puṇḍarīkasya vyāghrasya nakharājiśceti tābhyāṁ rājiteti |",
    "T12n2957u_001:1854": " vṛttapakṣe 'ṣṭau kumāralīlā nāma |",
    "T12n2957u_001:1855": " aṣṭāvitīta ūrdhvaṁ nādhikriyate ||",
    "T12n2957u_001:1857": " guṇānāmityādi ||",
    "T12n2957u_001:1859": " guṇānāmatyaṣṭiḥ kathamiha mamevāstu jagatāmiti cchandaḥ svairaṁ pariṇatimavāpattava tathā |",
    "T12n2957u_001:1860": " yathā tvayyevāsmin paramarasabhedapraṇayanī samudbhūtā bhūtirnikhilasukhaśākhāśikhariṇī || 94 ||",
    "T12n2957u_001:1864": " iha jagati |",
    "T12n2957u_001:1865": " mama yā guṇānāma tyaṣṭirativyāptiḥ |",
    "T12n2957u_001:1866": " saiva jagatāmāśiṣe kathamastviti |",
    "T12n2957u_001:1867": " cchando 'bhilāṣastava svairaṁ śanaiḥ pariṇatiṁ paripākaṁ tathāvāpat agamat yathāsmin jagati nikhilānāṁ sukhānāṁ śākhā pāramitā tasyāḥ śikharaṁ paryantastadvatī guṇānāṁ vibhūtiḥ tvayyeva bhagavati samudbhūtā |",
    "T12n2957u_001:1868": " parārthaparatvena svārthasaṁpadviśeṣāvāhakatvāt praṇidhiprasthānayordvayoḥ |",
    "T12n2957u_001:1869": " kiṁbhūtā |",
    "T12n2957u_001:1870": " paramasya rasabhedasya śṛṅgārādirasaviśeṣasya praṇayanī ||",
    "T12n2957u_001:1872": " vṛttapakṣe 'tyaṣṭiḥ saptadaśākṣaraṁ cchandastathā pariṇatimavāpadyathā śikhariṇī samudbhūtā |",
    "T12n2957u_001:1873": " sā ca rasāḥ ṣaṭ tatra prabhedo bhaṅgastatpraṇayanī |",
    "T12n2957u_001:1874": " atyaṣṭicchandastathā pariṇatimavāpadyathā samudbhūteti mandākrāntāparyantamadhikṛtaṁ veditavyam |",
    "T12n2957u_001:1875": " jayatītyādi ||",
    "T12n2957u_001:1877": " jayatyamaramandiropalaviśālavakṣaḥ sthalaḥ sthalīkamalakānanapratimapādakandaprabhaḥ |",
    "T12n2957u_001:1878": " prabhākaraśatādhikaprakaṭatejasālaṁkṛtaḥ kṛtāntamadamardanastribhavanāthapṛthvīdharaḥ || 95 ||",
    "T12n2957u_001:1882": " tribhavanāthā buddhāsteṣāṁ pṛthavyo muditādibhūmayastādharatīti tathā |",
    "T12n2957u_001:1883": " sa jayati |",
    "T12n2957u_001:1884": " kiṁbhūtaḥ |",
    "T12n2957u_001:1885": " amaramandiraṁ merūḥ |",
    "T12n2957u_001:1886": " tadupalavadviśālaṁ vakṣaḥ sthalaṁ yasya |",
    "T12n2957u_001:1887": " etena hemābhatvamapi sūcitam |",
    "T12n2957u_001:1888": " tathā sthalīkamalakānanapratimāpādakandaprabhā yasya |",
    "T12n2957u_001:1889": " kamalānyapi kandādudbhavanti prabhāpi pādakandādudyatī śoṇatvādvitatatvācca kamalavanenopamīyate |",
    "T12n2957u_001:1890": " prabhākaraśataṁ bahava ādityāḥ |",
    "T12n2957u_001:1891": " tadadhikena tejasālaṁkṛtaḥ |",
    "T12n2957u_001:1892": " sūryasahasrātirekaprabhatvāt |",
    "T12n2957u_001:1893": " kṛtāntamadamardanatvena mṛtyumārajaya uktaḥ ||",
    "T12n2957u_001:1895": " vṛttapakṣe 'tyaṣṭicchanda stathā pariṇatimavāpadyathā pṛthvī vṛttabhedaḥ samudbhūtā |",
    "T12n2957u_001:1896": " sa ca vṛttabhedo madā madanāste cāṣṭau tatra mardanaṁ chedo yasya tathā |",
    "T12n2957u_001:1897": " pṛthvīviśeṣaṇatve tu māmardaneti syāt ||",
    "T12n2957u_001:1899": " vimohetyādi ||",
    "T12n2957u_001:1901": " vimohabalāndhakārapaṭalāvanadvairmudhā rasātalaguhātiśāyibhavasaṁkaṭeṣu sthitam |",
    "T12n2957u_001:1902": " tvadaṅghrikamalāśrayotsavasukhaṁ na cedādṛtaṁ cirasya jinavaṁśabhāskara kumāra mārairjitam || 96 ||",
    "T12n2957u_001:1906": " he jinavaṁśabhāskara buddhavaṁśālokakara |",
    "T12n2957u_001:1907": " kumāra |",
    "T12n2957u_001:1908": " vimohabahalāndhakārapaṭalāvanaddhaiḥ prāṇibhiḥ |",
    "T12n2957u_001:1909": " tvadaṅghri kamalāśrayotsavalakṣaṇaṁ sukhaṁ cedyadi nādṛtam |",
    "T12n2957u_001:1910": " tadā rasātalaṁ pātālaṁ tadeva guhā anālokatvāt |",
    "T12n2957u_001:1911": " tadatiśāyiṣu bhavasaṁkaṭeṣu mudhā niṣfalaṁ sthitam |",
    "T12n2957u_001:1912": " tadā ca cirasya mārairjitaṁ jīyate ||",
    "T12n2957u_001:1914": " vṛttapakṣe 'tyaṣṭicchandastathā pariṇatimavāpadyathā rameti pṛthivī samudbhūtā |",
    "T12n2957u_001:1915": " pūrvā pṛthvī iyaṁ ca pṝthivī yatirahitā ceti bhedaḥ ||",
    "T12n2957u_001:1917": " kalpaśatopapāditamahāfalamiva vihitaṁ cañcalametadāyuradhipa tvadavanatiparaiḥ |",
    "T12n2957u_001:1918": " bhūṣaṇabhavyabhāvagamitaṁ śritagurūkarūṇādigyativaṁśa pattrapatitaṁ kamiva jalarūhaḥ || 97 ||",
    "T12n2957u_001:1922": " etadaticañcalamāyustvadavanatiparairvihitam |",
    "T12n2957u_001:1923": " kimiva |",
    "T12n2957u_001:1924": " kalpaśatenopapāditaṁ saṁpāditaṁ yanmahāfalaṁ tadiva |",
    "T12n2957u_001:1925": " yathā jalarūhaḥ padyasya pattre patitaṁ kaṁ pānīyaṁ cañcalamapi bhūṣaṇabhavyabhāvaṁ de gamayatīti tathoktamāśrayaviśeṣāt |",
    "T12n2957u_001:1926": " taduktam 'tayomambujapattrasthaṁ dhatte muktāfalaśriyam ' iti |",
    "T12n2957u_001:1927": " tadvadāyurapi |",
    "T12n2957u_001:1928": " gurvī karūṇā yatra diśi mārge sā tathā |",
    "T12n2957u_001:1929": " śritā gurūkarūṇā dik yairyatibhirmunibhisteṣāṁ vaṁśaḥ |",
    "T12n2957u_001:1930": " itaḥ śritagurūkarūṇādigyativaṁśo yenaitat saṁbodhanapadamadhipeti ca ||",
    "T12n2957u_001:1932": " vṛttapakṣe 'tyaṣṭiścchandastathā pariṇatimavāpadyathā vaṁśapattrapatitaṁ samudbhūtamiti liṅgavipariṇāmena saṁbandhāt |",
    "T12n2957u_001:1933": " tacca dikṣu daśasu yatirasyeti digyati ||",
    "T12n2957u_001:1935": " tavetyādi ||",
    "T12n2957u_001:1937": " tava guṇavistarapraṇayapūtavacovibhavaṁ varada sa eka eva sumukho mukhamāvahati |",
    "T12n2957u_001:1938": " madhumayasāmadhāma yajuṣā sajuṣānugataṁ śravaṇasudhābhimānabhavanarkkuṭakaṁ ca vidhiḥ || 98 ||",
    "T12n2957u_001:1942": " he varada |",
    "T12n2957u_001:1943": " tava guṇānāṁ praṇayena paricayena pūto vacovibhavo yasya tādṛḍmukhaṁ sa evaiko vidhirāvahati nānyaḥ |",
    "T12n2957u_001:1944": " ata eva sumukhaḥ |",
    "T12n2957u_001:1945": " nanu trayīparicayādeva tasya sumukhatvamastītyāha |",
    "T12n2957u_001:1946": " madhumayasya gānamādhuryāt |",
    "T12n2957u_001:1947": " sāmno vedaviśeṣasya dhāma sthānamapi |",
    "T12n2957u_001:1948": " apyarthasya casya pratyekābhisaṁbandhāt |",
    "T12n2957u_001:1949": " tathānugatamapi |",
    "T12n2957u_001:1950": " kena |",
    "T12n2957u_001:1951": " yajuṣā |",
    "T12n2957u_001:1952": " kiṁbhūtena |",
    "T12n2957u_001:1953": " sajuṣā prītikareṇa |",
    "T12n2957u_001:1954": " tathā śravaṇasudhā rūpeṇābhimananamabhimānastasya bhavanam |",
    "T12n2957u_001:1955": " kka cit śravaṇasudhābhidhāneti pāṭhaḥ |",
    "T12n2957u_001:1956": " tatrāpi śravaṇasudhetyabhidhānasya bhavanamabhidheyatvenāśrayaḥ |",
    "T12n2957u_001:1957": " tādṛśāmṛcāṁ kuṭamiva kuṭam |",
    "T12n2957u_001:1958": " svārthe kaḥ |",
    "T12n2957u_001:1959": " ' kuṭanipāvastrī' ityamaraḥ |",
    "T12n2957u_001:1960": " ghaṭa ivādhāra ityarthaḥ |",
    "T12n2957u_001:1961": " evaṁbhūtamapi mukhaṁ sumukhatayā tadā āvahati yadā tvadguṇavistarapraṇayena pūtaṁ vacovibhavaṁ bhavati ||",
    "T12n2957u_001:1963": " vṛttapakṣe 'tyaṣṭiścchandastathā pariṇatimavāpadyathā narkuṭakaṁ samudbhūtam ||",
    "T12n2957u_001:1965": " tribhuvanetyādi ||",
    "T12n2957u_001:1967": " tribhuvanasaṁmadapradajinavyavasāyamadhau sfuṭasahakāratāmahitamīhitamīśa tava |",
    "T12n2957u_001:1968": " pravacanamañjarīsrutaśamāmṛtapānamudābhṛta yatiṣaṭpadaṁ kalakaṇatkṛtikokilakam || 99 ||",
    "T12n2957u_001:1972": " he īśa |",
    "T12n2957u_001:1973": " tribhuvanasya saṁmadaprado yo jinasya vyavasāyo bodhisattvāvasthāyāṁ jagaduddharaṇodyamaḥ sa eva madhurvasantaḥ |",
    "T12n2957u_001:1974": " tadviṣaye sahakaraṇaṁ sahakāraḥ |",
    "T12n2957u_001:1975": " sa sfuṭo yasya tadbhāvastattvaṁ sahakāratā |",
    "T12n2957u_001:1976": " tayā mahitaṁ tavehitaṁ ceṣṭitaṁ kartu yatiṣaṭpāmabhṛta puṣṭavat |",
    "T12n2957u_001:1977": " tathā kalaṁ kkaṇan kṛtijana eva kokilaḥ |",
    "T12n2957u_001:1978": " svārthikaḥ kan |",
    "T12n2957u_001:1979": " tamapyabhṛta |",
    "T12n2957u_001:1980": " ubhayatra jātāvekavacanam |",
    "T12n2957u_001:1981": " kayābhṛta |",
    "T12n2957u_001:1982": " pravacanamañjaryāḥ srutasya syanditasya śamāmṛtasya tasya pānāt yā mut tayā |",
    "T12n2957u_001:1983": " āryamañjughoṣasya hīcchāpratibaddhabodhaḥ ceṣṭitamaśeṣabuddhānāṁ hetvavasthāyāṁ jagaduddharaṇasya sahakāribhāvaṁ bhajadabhivardhamānaṁ krameṇa tānabhisaṁbuddhīkṛtya taddharma deśanāniṣyandanirvāṇasudhāsvādaprītyā yatijanaśrāvakān kṛtinaśca bodhisattvān bibharti |",
    "T12n2957u_001:1984": " tathā trijagatpramodaprade 'pi madhau vikasaccūtatarūśālitayā ceṣṭitamucitamalīnāṁ kalakkaṇatkārāṇāṁ kokilānāmabhinavodbhinnamañjarīniryanmakarandapānānandenaiva tān bibharti nānyathā vighātaikarasatvācchamasya ||",
    "T12n2957u_001:1986": " vṛttapakṣe'tyaṣṭiśchandastathā pariṇatimavāpadyathā kokilakaṁ samudbhūtam |",
    "T12n2957u_001:1987": " tacca yatayaśca ṣaṭ ca tatra padaṁ yatiryasya tathā ||",
    "T12n2957u_001:1989": " kka cid ityādi ||",
    "T12n2957u_001:1991": " kka cidapi bhavadbhītyā bhūripravādimadadvipoddalana sugatasvāntakṣmābhṛdgabhīraguhāgṛha |",
    "T12n2957u_001:1992": " tribhavanavanādhīśa krīḍārasārṇavasaṁyatā dravati hariṇīvāraṁ mārapracaṇḍamahācamūḥ || 100 ||",
    "T12n2957u_001:1996": " vane'dhīśo vanādhīśaḥ |",
    "T12n2957u_001:1997": " sāmānyaśabdatve 'pyatra siṁhābhidhānaṁ madadvipoddalanatayā kṣmābhṛdgambhīraguhāgṛhāhivāsāt hariṇīvidrāvaṇācca |",
    "T12n2957u_001:1998": " bhagavānapi tribhavane vanādhīśa iva vanādhīśaḥ |",
    "T12n2957u_001:1999": " sugatānāṁ svāntaṁ manaḥ |",
    "T12n2957u_001:2000": " tatkṣmābhṛdgambhīraguhā saiva gṛhaṁ yasya |",
    "T12n2957u_001:2001": " bhūrivādi madadvipānāmuddalanaśca |",
    "T12n2957u_001:2002": " trayametadāmantraṇapadam |",
    "T12n2957u_001:2003": " kkacidapyavasthābhede bhavato bhītyā mārasya pracaṇḍamahācamūraraṁ śīghraṁ hariṇīva dravati palāyate |",
    "T12n2957u_001:2004": " kiṁbhūtā |",
    "T12n2957u_001:2005": " krīḍārasa eva vistaratvādarṇavastatra saṁyatā tadāyattetyarthaḥ ||",
    "T12n2957u_001:2007": " vṛttapakṣe'tyaṣṭiśchandastathā pariṇatimavāpat yathā hariṇī samudbhūtā |",
    "T12n2957u_001:2008": " sā ca raseṣu ṣaṭsu arṇaveṣu ca caturṣu saṁyatā yatiyuktā ||",
    "T12n2957u_001:2010": " durdāntānāmityādi ||",
    "T12n2957u_001:2012": " durdāntānāṁ damanavidhaye kkāpi kārūṇyavegād dhatse mūrtiṁ caraṇaśikhayā khyātavikrānta yasyāḥ |",
    "T12n2957u_001:2013": " trailokīyaṁ śrutirasabhidākrandanādaikavṛttirmandākrāntā vrajati vilayaṁ nātha na svāsthyamāśu || 101 ||",
    "T12n2957u_001:2017": " he nātha khyātavikrānta |",
    "T12n2957u_001:2018": " durdāntānāṁ damanavidhaye kkāpi viṣaye kārūṇyasya vegādudrekānmūrti dhatse yasyāścaraṇa śikhayā iyaṁ trailokī mandamapyākrāntā satī vilayaṁ viśeṣeṇa līnatāṁ vrajati majjatīti yāvat |",
    "T12n2957u_001:2019": " tathā satī na āśu svāsthyaṁ vrajatīti yojyam |",
    "T12n2957u_001:2020": " kiṁbhūtā |",
    "T12n2957u_001:2021": " śrutirasaṁ śravaṇābhilāṣaṁ bhinattīti kkip |",
    "T12n2957u_001:2022": " sa cāsāvākrandanādaśca |",
    "T12n2957u_001:2023": " tatraikā vṛttiḥ pravṛttiryasyāḥ |",
    "T12n2957u_001:2024": " vṛttapakṣe 'tyaṣṭiśchandastathā pariṇatimavāpat yathā mandākrāntā samudbhūtā |",
    "T12n2957u_001:2025": " śrutirvedāścatvāro rasāḥ ṣaṭ |",
    "T12n2957u_001:2026": " tatra bhidbhedo yasyāḥ sā tathā |",
    "T12n2957u_001:2027": " ita ūrdhvamatyaṣṭirnādhikriyate ||",
    "T12n2957u_001:2029": " śobhetyādi |",
    "T12n2957u_001:2030": " śobhāsaṁpattiḥ śirasi gurūṇaikena saivopajātā yā syātkalpadroḥ śubhafalanibhaṁ bibhrato bhadrakumbham |",
    "T12n2957u_001:2031": " vyākhyāna preṅkhatkarakararūhodbhāsinī bhāti bharturdorvallī ceyaṁ kusumitalatā vellitevānilena || 102 ||",
    "T12n2957u_001:2035": " yā syāccho bhāsaṁpattiḥ kalpadroḥ kalpavṛkṣasya |",
    "T12n2957u_001:2036": " kiṁbhūtasya |",
    "T12n2957u_001:2037": " śubhafalanibhaṁ sarvasattvasādhāraṇapuṇyafalaprāyaṁ śirasi bhadrakumbhaṁ vibhrataḥ |",
    "T12n2957u_001:2038": " saiva bharturmañjuśriyaḥ śirasi sthitena gurūṇā akṣobhyeṇopajātā bhavati |",
    "T12n2957u_001:2039": " bhartuḥ kalpatarūkalpasyeyaṁ dorvallī anilena vellitā kampitā kusumitalateva bhāti |",
    "T12n2957u_001:2040": " katham |",
    "T12n2957u_001:2041": " vyākhyānena preṅkhantī cāsau karasaṁbandhinaḥ kararūhā nakhāstairūdbhāsinī ca |",
    "T12n2957u_001:2042": " yasmāt viśeṣaṇayorapi viśeṣyamapekṣya viśeṣaṇaviśeṣyabhāvavivakṣāyāṁ samāsaḥ ||",
    "T12n2957u_001:2044": " vṛttapakṣe yaiva mandākrāntā yā yatyādiḥ śobhāsaṁpattiḥ saiva śirasi ādau ekena gurūṇā kṛtenopajātā yasyāmiyaṁ kusumitalatāvellitā dhṛtau vakṣyamāṇāyāmaṣṭādaśākṣare cchandasi ||",
    "T12n2957u_001:2046": " vṛttamityādi ||",
    "T12n2957u_001:2048": " vṛttametadaśeṣabuddhakulākalaṅkakalānidherāhitaṁ hṛdi cenmahājaḍa hārahāritavānasi |",
    "T12n2957u_001:2049": " jihvayā praṇayīti ceddhanasārasāramadena kiṁ karṇapūramakāri cet khalu khaṇḍitaṁ maṇikuṇḍalam || 103 ||",
    "T12n2957u_001:2053": " aśeṣabuddhakulasyāhlādadānādibhirakalaṅkakalānidherbhagavata etaduktaṁ vakṣyamāṇaṁ ca vṛttaṁ hṛdi cet āhita māropitam |",
    "T12n2957u_001:2054": " vakṣyamāṇenetinā saṁbandhādityataḥ |",
    "T12n2957u_001:2055": " he mahājaḍa muktāhāra hāritavānasi |",
    "T12n2957u_001:2056": " asyaiva paramanirvṛtihetutvena mahāśītalasyāpi bhavato hāro'hāryevetyarthaḥ |",
    "T12n2957u_001:2057": " jihvayā praṇayi cet kṛtam |",
    "T12n2957u_001:2058": " i ghanaḥ sāro'sya ghanasāraḥ karpūrasāramadena kim |",
    "T12n2957u_001:2059": " na kiṁcit |",
    "T12n2957u_001:2060": " asyaiva susvādatvāt |",
    "T12n2957u_001:2061": " karṇapūram |",
    "T12n2957u_001:2062": " karṇabhūṣaṇamakāri cet |",
    "T12n2957u_001:2063": " atrāpītiyogāt |",
    "T12n2957u_001:2064": " ataḥ khalu niścitaṁ maṇimayakuṇḍalaṁ khaṇḍitaṁ jitam |",
    "T12n2957u_001:2065": " etasyaiva śrotra bhūṣaṇabhūtatvāt ||",
    "T12n2957u_001:2067": " vṛttapakṣe dhṛtau karṇapūraṁ nāma dṛṣṭalakṣyameva ||",
    "T12n2957u_001:2069": " upacitetyādi |",
    "T12n2957u_001:2070": " upacitapuṇyasaṁcaya śacīkaratalasukhadaiḥ paricaraṇairatṛptigamiva svamasamamahiman |",
    "T12n2957u_001:2071": " maṇimayapādapīṭhafalakaṁ sfuṭayati bhavataḥ kalitatamālapattramalikānnamati śatadhṛtau || 104 ||",
    "T12n2957u_001:2075": " he upacitapuṇyasaṁcaya |",
    "T12n2957u_001:2076": " asamamahiman |",
    "T12n2957u_001:2077": " bhavato maṇimayaṁ pāda pīṭhafalakam |",
    "T12n2957u_001:2078": " śacīkaratalena kriyamāṇatvāt sukhadairapi śacīkaratalasya vā sukhadaiḥ paricaraṇaiḥ parīṣṭibhiratṛptigamivātṛptamiva yattadadhunā namati śatadhṛtau śatamakhe alikāllalāṭāt sakāśāt |",
    "T12n2957u_001:2079": " tadvā prāpyaṁ kalitaṁ tamālasya tāpiñchasya tilakīkṛtaṁ pattraṁ yena |",
    "T12n2957u_001:2080": " tattādṛśaṁ svamātmānaṁ sfuṭayati |",
    "T12n2957u_001:2081": " tṛptaṁ prakāśayatīti yāvat |",
    "T12n2957u_001:2082": " bho/bhākṣabhujo 'pi kamanīyakāminīkaratalavihitaiḥ sukhahetubhirapi pariveśādibhistarpitasyāpi lalāṭatilakameva tṛptimāvedayate |",
    "T12n2957u_001:2083": " tathā bhagavato 'pyupacitapuṇyasaṁbhārasyāsamamahimna stādṛṅmaṇimayapādāsanaṁ śacīnāmno yoṣitaḥ karatalasu khadai rūpasthānairnaiva tṛptimāviṣkaroti",
    "T12n2957u_001:2084": " yadā tu namataḥ kratūnāṁ śatasya karturlalāṭāduttamāṅgāt saṁkrāntatamālapattraṁ syāttadāviṣkriyā ||",
    "T12n2957u_001:2086": " vṛttapakṣe tamālapatramapūrvaṁ sfuṭayati |",
    "T12n2957u_001:2087": " kutra |",
    "T12n2957u_001:2088": " bhavā rūdrā ekādaśa teṣu bhavataḥ |",
    "T12n2957u_001:2089": " dhṛtāviti nivṛttam ||",
    "T12n2957u_001:2091": " parārtha ityādi ||",
    "T12n2957u_001:2093": " parārthe sthāsnūnāmatidhṛtimatāmīśa viśvānukampāmukhonmīlannānārasarasapadākarṇyāvedayāmi |",
    "T12n2957u_001:2094": " daśāṁ tāmādhehi kṣaṇamapi guro pāvanīṁ pāvanānāṁ samantadhvāntāni praharasi yayā me'ghavisfūrjitāni || 105 ||",
    "T12n2957u_001:2098": " he parārthe sthāsnūnāmatidhṛtimatāṁ bodhisattvānāmīśa |",
    "T12n2957u_001:2099": " nānāprakāro raso 'bhilāṣo yeṣu raseṣu te |",
    "T12n2957u_001:2100": " tathā viśvānukampaiva mukhaṁ dvāraṁ te unmīlanto ye nānārasāsteṣāṁ pada |",
    "T12n2957u_001:2101": " ida mapyāmantraṇam |",
    "T12n2957u_001:2102": " ākarṇaya śṛṇu |",
    "T12n2957u_001:2103": " āvedayāmi |",
    "T12n2957u_001:2104": " kimāvedayasītyāha |",
    "T12n2957u_001:2105": " he guro pāvanānāṁ madhye pāvanīṁ daśāṁ tāmapi kṣaṇamapyādhehi |",
    "T12n2957u_001:2106": " yayāghānāṁ pāpānāṁ visfūrjitāni me harasi |",
    "T12n2957u_001:2107": " kiṁbhūtāni |",
    "T12n2957u_001:2108": " samantaṁ sarva dhvāntaṁ yebhyastāni ||",
    "T12n2957u_001:2110": " vṛttapakṣe 'tidhṛtau ūna viṁśatyakṣare cchandasi satāṁ saṁmatā meghavisfūrjitā |",
    "T12n2957u_001:2111": " raseṣu raseṣu pāṁ yatiryasyāḥ ||",
    "T12n2957u_001:2113": " pāyādityādi ||",
    "T12n2957u_001:2115": " pāyādvo varabuddhavaṁśajaladhervṛddhau sudhādīdhitirmañjuśrīḥ paribhūtamanmathakathaḥ prajñāṅganāsaṁgame |",
    "T12n2957u_001:2116": " bhīmabhrāntivibhāvarīparibhave vibhradyatiṁ bhāsvato viśvakleśakuraṅgasaṅgaravidhau śārdūlavikrīḍitam || 106 ||",
    "T12n2957u_001:2120": " varabuddhavaṁśaḥ |",
    "T12n2957u_001:2121": " sa eva vistaratvādinā jaladhistasya vṛddhau sudhādīdhitirmañjuśrīrvo yuṣmān pāyāt |",
    "T12n2957u_001:2122": " prajñā yādvayā dhīḥ saivāṅganā tatsaṅga me'pi paribhūtamanmathakatha iti virodhābhāsaḥ |",
    "T12n2957u_001:2123": " punaḥ kiṁbhūtaḥ |",
    "T12n2957u_001:2124": " ādityasya yati mācāraṁ bibhrat |",
    "T12n2957u_001:2125": " kiṁnimittam |",
    "T12n2957u_001:2126": " bhīmā bhayāvahā yā bhrāntiravidyā saiva vibhāvarī tasyāḥ paribhave tathāpi viśvasya viśve vā kleśāsta eva kurañgāsteṣāṁ saṅgaravidhau śārdūlasya dvīpino vikrīḍitaṁ bibhraditi saṁbandhaḥ ||",
    "T12n2957u_001:2128": " vṛttapakṣe liṅgavipariṇāmena saṁbandhādatidhṛtimataṁ śārdūlavikrīḍitam |",
    "T12n2957u_001:2129": " bhāsvato bhāsvati dvādaśayatiṁ bibhrat ||",
    "T12n2957u_001:2131": " antarityādi ||",
    "T12n2957u_001:2133": " antastrāsāṅkurābhotpulaka tanurūhaistrailokyavijayāvasthāṁ te vīkṣyaṁ bhagnaṁ suramunivisarairūgragrahanudaḥ |",
    "T12n2957u_001:2134": " kārūṇyādudyatasyāpyamalataraśarajjyotsnāparikarādindorbimbādanarghasmitavasuvadanāśeṣapriyakṛtau || 107 ||",
    "T12n2957u_001:2138": " smitameva vasu dravyaṁ yasya tattathā |",
    "T12n2957u_001:2139": " anarghaṁ smitavasuvadanaṁ yasya tasyāmantraṇam |",
    "T12n2957u_001:2140": " kasmāt sakāśāttathā tvamityāha amaletyādi |",
    "T12n2957u_001:2141": " kiṁnimittaṁ tadityāha |",
    "T12n2957u_001:2142": " aśeṣasya sattvanikāyasya priyakṛtau |",
    "T12n2957u_001:2143": " te tava ugragrahanudastrailokya vijayā yācalakrodhādyavasthā tāṁ trailokyavijayarūpāṁ vā vīkṣya bhagnam |",
    "T12n2957u_001:2144": " kaiḥ suramunivisarairdevarṣisaṁghaiḥ |",
    "T12n2957u_001:2145": " kiṁbhūtaiḥ |",
    "T12n2957u_001:2146": " antastrāsabījasyāṅkurābhā utpulakā hṛṣitāstanurūhā yeṣāṁ taiḥ |",
    "T12n2957u_001:2147": " kathaṁbhūtasya tava |",
    "T12n2957u_001:2148": " kārūṇyājjagadarthamudyatasyāpi kṛpayodyuktasya jagatprītividhānārthaṁ smitamukhasya ceyamavasthā virodhinīti cenna |",
    "T12n2957u_001:2149": " āhatya bhayopadarśane paryante niḥśreyasāvahanāditi ||",
    "T12n2957u_001:2151": " vṛttapakṣe kṛtau viṁśatyakṣare cchandasi suvadanā |",
    "T12n2957u_001:2152": " tatra ca munīnāṁ visarairnivahairbhagnaṁ bhaṅgaḥ pratisaptakaṁ yatirityarthaḥ |",
    "T12n2957u_001:2153": " kṛtāviti vṛttaṁ yāvadhikṛtam ||",
    "T12n2957u_001:2155": " bhayetyādi ||",
    "T12n2957u_001:2157": " bhayabhagnairatidūrato virahiṇāṁ pattraiḥ śrayāyāyatāmamarāṇāṁ gurūbhaktinirbharamanovyaktau sahāyopamam |",
    "T12n2957u_001:2158": " gaganāmeyarayaṁ yugāntajaladadhvānāhikakṣveḍitaṁ paritaḥ khaṇḍitamāramastu jagatastvatsiṁhavikrīḍitam || 108 ||",
    "T12n2957u_001:2162": " tava siṁhasya vikrīḍitaṁ paritaḥ khaṇḍito māro yena tādṛśaṁ jagato 'stu bhavatu |",
    "T12n2957u_001:2163": " kiṁbhūtam |",
    "T12n2957u_001:2164": " bhayena bhagnaiḥ pattrairityairāvaṇādibhirvāhanairvirahiṇām |",
    "T12n2957u_001:2165": " yataste tvadāśrayāyāgacchantaḥ surā dūrādeva tvatsiṁhavikrīḍitabhayabhraṣṭavāhanāḥ |",
    "T12n2957u_001:2166": " ato bhagnāhaṁkāratayā tvayyabhivyakta gurūtarabhaktayaḥ saṁvṛttāḥ |",
    "T12n2957u_001:2167": " tatasteṣāṁ bhaktinirbharamano 'bhivyaktau tvatsiṁhavikrīḍitasyaiva sāhāyyam |",
    "T12n2957u_001:2168": " gurau vā vāhanādiparihāreṇāgamanādbhakti nirbharaṁ mano bhavatīti tadabhivyaktirūpopadeśe tasyaiva sahakāritetyabhiprāyaḥ ||",
    "T12n2957u_001:2170": " vṛttapakṣe kṛtau siṁhavikrīḍitam |",
    "T12n2957u_001:2171": " tacca khaṇḍitā mārāstrayodaśa yatra tādṛk |",
    "T12n2957u_001:2172": " nanvaṣṭau vasvaṅgamadanā iti paṭhyate |",
    "T12n2957u_001:2173": " satyam |",
    "T12n2957u_001:2174": " kiṁ tu pratipadamārabhya madanatrayodaśīṁ yāvat smarāṇāmudayo bhavatīti trayodaśaivoktāḥ |",
    "T12n2957u_001:2175": " yathā ca padyālaṁkāre 'idamīśanamataṁ kṛtau smarayati syāt siṁhavikrīḍitam ' ityasya vyākhyāne smarāstrayodaśeti |",
    "T12n2957u_001:2176": " etacca vṛttaṁ śārdūlavikrīḍitasyādyaguroḥ sthāne laghudvaye satīti bhedaḥ ||",
    "T12n2957u_001:2178": " vyāptetyādi ||",
    "T12n2957u_001:2180": " vyāptaviśvayā śarannabhastalātiśuddhayā dhiyādhiyāta duḥsahārtiviklavāprameyasattvadhātvadhīnasatkṛpādaya |",
    "T12n2957u_001:2181": " saṁsṛtau ca nirvṛtau ca śaśvadapratiṣṭha vādināṁ variṣṭha vṛttamīdṛśaṁ tu nāmato'pi nāparasya sidhimabhyupeti || 109 ||",
    "T12n2957u_001:2185": " he vyāptaviśvayā śarannabhastalātiśuddhayā dhiyādhiyāta adhyāśrita |",
    "T12n2957u_001:2186": " duḥsahā ārtistayā viklavo vyākulo yo 'prameyasattvadhātustadadhīnā yā satī kṛpā tayā ādaya |",
    "T12n2957u_001:2187": " saṁsṛtau saṁsāre |",
    "T12n2957u_001:2188": " nirvṛtau ca nirvāṇe śaśvanna vidyate pratiṣṭhā yeṣāṁ te ca te vādinaśca teṣāṁ variṣṭhetīdamapi dvayamāmantraṇam |",
    "T12n2957u_001:2189": " īdṛśamuktavakṣyamāṇaṁ bhavato vṛttaṁ nāmato 'pi nāmamātreṇāpyaparasya siddhiṁ niścayaṁ nābhyupaiti ||",
    "T12n2957u_001:2191": " vṛttapakṣe kṛtau vṛttaṁ nāma |",
    "T12n2957u_001:2192": " kṛtāviti nivṛttam || 20 ||",
    "T12n2957u_001:2196": " tīvretyādi ||",
    "T12n2957u_001:2198": " tīvratāpavidrutāyasacchaṭāsadṛkkaṭākṣasaṁyamakṣaṇādhīnaviśvasaṁcayaiścaturdigīśvaraiḥ prakṛtyudañcitātmabhiḥ |",
    "T12n2957u_001:2199": " sfāravibhramaprapañcapañcapañcabāṇajiṣṇubhirdaśātmanā sundarījanena cātanoṣi kāmapi prakāmavismayāṁ śriyam || 110 ||",
    "T12n2957u_001:2203": " tīvratāpena vidrutā yā āyasī āyasasya vā chaṭā tatsadṛśānāṁ kaṭākṣāṇāṁ saṁyamakṣaṇe 'dhīno viśvasya saṁcayaḥ sṛṣṭiryeṣāṁ taiścatasṛṇāṁ diśāmīśvarairyamāntakādibhiścaturbhiḥ krodhaiḥ karaṇabhūtaiḥ kāmapi prakāmavismayāṁ śriyamātanoṣi |",
    "T12n2957u_001:2204": " kiṁbhūtaiḥ |",
    "T12n2957u_001:2205": " prakṛtyaiva udañcito mahattvenotthāpita ātmā taiḥ tathā |",
    "T12n2957u_001:2206": " sfāro vibhramasya bhrāntervilāsasya vā prapañco vaicitryaṁ tasya pañcanaṁ pañco vistāraṇaṁ yasya |",
    "T12n2957u_001:2207": " sa cāsau pañcabāṇaśca tasya jiṣṇubhiḥ |",
    "T12n2957u_001:2208": " na kevalametaireva |",
    "T12n2957u_001:2209": " locanādayaḥ pañca devyo vakrādayaḥ ṣaṭceti daśātmanā sundarījanenāpi upalakṣaṇametanmāṇḍaleyakathanam |",
    "T12n2957u_001:2210": " anye'pi draṣṭavyāḥ ||",
    "T12n2957u_001:2212": " vṛttapakṣe prakṛtau ekaviṁśatyakṣare cchandasyudañcitā sundarī nāma ||",
    "T12n2957u_001:2214": " utkīrṇetyādi ||",
    "T12n2957u_001:2216": " utkīrṇonnidrakundaprakaramiva dṛśāṁ cārūbhaṅgaistribhāgaiḥ svedasrastāṅgarāgasnapitamiva muhuḥ kāntakānticchaṭābhiḥ |",
    "T12n2957u_001:2217": " vyāptaṁ vyoma tvadarcārūcibhirabhihatāvidya vidyādharībhiḥ saurabhyākṛṣṭahṛṣṭakkaṇadalipaṭalollāsitasragdharābhiḥ || 111 ||",
    "T12n2957u_001:2221": " srajāmeva saurabhyeṇākṛṣṭaṁ paścādiṣṭārthalābhāddhṛṣṭamata eva kkaṇat yadalipaṭalaṁ tenollāsitāḥ srajaḥ pūjārthaṁ dharantīti tābhiḥ |",
    "T12n2957u_001:2222": " tvadarcārūcibhirvidyādharībhirvyoma vyāptaṁ sat utkīrṇa upta ūrdhva kṣipto vā unnirāṇāṁ kundānāṁ prakaro yatra tadivābhātīti gamyam |",
    "T12n2957u_001:2223": " kairvyāptaṁ tathābhāti |",
    "T12n2957u_001:2224": " tāsāmeva dṛśāṁ tribhāgaiḥ kaṭākṣaiḥ sfuraṇa dṛśaiḥ cārūrbhaṅgo valanaṁ yeṣāṁ taiḥ |",
    "T12n2957u_001:2225": " tathā tābhireva vidyādharībhiḥ kāntakānticchaṭābhirvyoma vyāptam |",
    "T12n2957u_001:2226": " bhagavaddarśanajanitasāttvikasvedavaśāt srastenāṅgarāgeṇa vilepanena snapitaṁ mṛṣitamivābhāti ||",
    "T12n2957u_001:2228": " vṛttapakṣe prakṛtyudañcitā sragdharā |",
    "T12n2957u_001:2229": " sā ca cārūrbhaṅgo yatiryeṣāṁ taistribhiḥ bhāgaiḥ pratyekaṁ saptakākṣarairlakṣitā |",
    "T12n2957u_001:2230": " prakṛtyudañciteti nivṛttam ||",
    "T12n2957u_001:2232": " ākṛtītyādi ||",
    "T12n2957u_001:2234": " ākṛtijanmavṛttavibhavakramātiśayasaṁpadaḥ sukhamiyādīśa digantagītamamalaṁ yaśaśca śaradindusundarataram |",
    "T12n2957u_001:2235": " gāyati yastvadāhvayamayaṁ sadaiva bhagavanbhavādhvagajano nūnamagamyagaurava girāṁ guro guṇasamudra madrakamidam || 112 ||",
    "T12n2957u_001:2239": " he bhagavan īśa |",
    "T12n2957u_001:2240": " girāmagamyagaurava guro guṇasamudra |",
    "T12n2957u_001:2241": " yo bhavādhvagajana idaṁ tvadāhvayamayaṁ tvannāmagarbhaṁ madrakaṁ rāgaviśeṣaṁ sadaiva gāyati saḥ |",
    "T12n2957u_001:2242": " ākṛtiśca rūpam |",
    "T12n2957u_001:2243": " janma ca devādijātiḥ |",
    "T12n2957u_001:2244": " vṛttaṁ ca saccaritam |",
    "T12n2957u_001:2245": " vibhavaśca dhanādi |",
    "T12n2957u_001:2246": " kramaśca vikramaḥ |",
    "T12n2957u_001:2247": " eṣāmatiśayasaṁpada sukhaṁ yathā bhavati tatheyādāsādayet |",
    "T12n2957u_001:2248": " digante gītaṁ śaradindusundarataratvādevāmalaṁ yaśaśceyāt ||",
    "T12n2957u_001:2250": " vṛttapakṣe ākṛtau dvāviṁśatyakṣare cchandasi janma yasya tanmadrakamidaṁ vṛttam |",
    "T12n2957u_001:2251": " tacca dikṣu daśasu anto virāmastena gītam |",
    "T12n2957u_001:2252": " ākṛtijanmeti nivṛttam ||",
    "T12n2957u_001:2254": " madhvāsāretyādi ||",
    "T12n2957u_001:2256": " madhvāsārasnātodbhrāntaprabalamadamukharamadhukaranikaraṁ prīterekaṁ līlāvāsaṁ viditabalamapi munihṛdayavikṛtau |",
    "T12n2957u_001:2257": " vāgīśāna tvayyekāntaṁ vasuviṣayaviratisamupacitabalīḥ saṁbhogaśrīmattākrīḍaṁ varada divi niyatamanubhavati || 113 ||",
    "T12n2957u_001:2261": " he vāgīśāna |",
    "T12n2957u_001:2262": " varada |",
    "T12n2957u_001:2263": " tvayi ekāntaṁ vasuviṣaye vigatā ratiryatra samupacayane tadyathā bhavati vasuviṣaye vādṛṣṭatayā samupacito baliḥ upahāro yena sa sudhīḥ |",
    "T12n2957u_001:2264": " saṁbhogaśrīmattayā krīḍanaṁ krīḍaṁ divi niyatamanubhavati |",
    "T12n2957u_001:2265": " kiṁbhūtam |",
    "T12n2957u_001:2266": " madhunaḥ sudhāyā āsāreṇa snātastadanu upari bhrāntaḥ prabalamadena mukharo madhukarāṇāṁ nikaro yasmin |",
    "T12n2957u_001:2267": " prīteśca ekamasādhāraṇaṁ līlāvāsam |",
    "T12n2957u_001:2268": " ata eva munīnāṁ hṛdayavikārāyāpi balaṁ yasya viditaṁ tattathā |",
    "T12n2957u_001:2269": " iha tvayi sarvasvena pūjāvidhā nāt svargasudhāpānakrīḍāsukhamanubhavatītyarthaḥ ||",
    "T12n2957u_001:2271": " vṛttapakṣe vasavo 'ṣṭau |",
    "T12n2957u_001:2272": " viṣayāḥ pañca |",
    "T12n2957u_001:2273": " teṣu yatiryasya tanmattākrīḍaṁ vikṛtau trayoviṁśatyakṣare cchandasi ||",
    "T12n2957u_001:2275": " madetyādi ||",
    "T12n2957u_001:2277": " madagurūgaṇḍagarjitajitonnatāmbudagajendravṛndamalinaṁ niśitasamastaśastrakiraṇaprabhāmbarapinaddhāttinivaham |",
    "T12n2957u_001:2278": " pravararathādhirūdasubhaṭaṁ balaṁ balanidhe tvadekaśaraṇaṁ śrayati naraṁ manoharayatipraveśavaśagottamāśvalalitam || 114 ||",
    "T12n2957u_001:2282": " he balānāṁ sthānāsthānajñānabalādīnāṁ daśānāṁ nidhe |",
    "T12n2957u_001:2283": " tvadekaśaraṇaṁ naraṁ balaṁ caturaṅgaṁ śrayati |",
    "T12n2957u_001:2284": " kīdṛśam |",
    "T12n2957u_001:2285": " madena gurūgaṇḍānāṁ garjitena jitonnatāmbudānāṁ gajānāṁ vṛndena malinam |",
    "T12n2957u_001:2286": " tathā niśitasamastaśastrakiraṇānāṁ prabhā visfuraṇaṁ saivāmbaraṁ vastraṁ tena pinaddhaḥ pattinivaho yatra |",
    "T12n2957u_001:2287": " kkacit prabhāsvareti pāṭhaḥ |",
    "T12n2957u_001:2288": " tatra kiraṇaiḥ prabhāsvarādeva pinaddhaḥ pattinivaho yasmin tattathā |",
    "T12n2957u_001:2289": " pravararathādhirūdasubhaṭaṁ ca |",
    "T12n2957u_001:2290": " manoharā ucitānatikramā ca yati paramo yeṣām |",
    "T12n2957u_001:2291": " tathā prakṛṣṭo veśo yeṣāmata eva te suśikṣitatvādvāhakavaśagā uttamāḥ |",
    "T12n2957u_001:2292": " jātyutkarṣādaśvāstairlaḍitam |",
    "T12n2957u_001:2293": " vṛttapakṣe harā ekādaśa |",
    "T12n2957u_001:2294": " teṣu yatiryasya tadaśvalalitaṁ vikṛtau |",
    "T12n2957u_001:2295": " vikṛtāviti nivṛttam || 23 ||",
    "T12n2957u_001:2299": " prītītyādi ||",
    "T12n2957u_001:2301": " prītinivāsaṁ kṛtibhuvi viditodāravarapradavarivasanaṁ tvāṁ yāḥsmaratīśa pratihatavimatiḥ saṁtatamantimapadamuditeṣu |",
    "T12n2957u_001:2302": " yauvanalīlāsacivasamudayatpañcamakasvarayatiramaṇīyā syādiha tanvī himakaravadanā tadvaśagā saha narapatilakṣmyā || 115 ||",
    "T12n2957u_001:2306": " he īśa |",
    "T12n2957u_001:2307": " kṛtināṁ bodhisattvānāṁ bhuvi muditādibhūmau vidita |",
    "T12n2957u_001:2308": " udāravaraprāṁ varivasanamārādhanaṁ yasya |",
    "T12n2957u_001:2309": " yataḥ udi teṣu uktapadaśāliṣu madhye'ntimaṁ paryantavarti padaṁ yasya tathā bhavānatastaṁ tvāṁ prīternivāsaṁ yaḥ pratihatavimatiḥ saṁtataṁ smarati tasya puṁso vaśagā himakaravadanā tanvī saṁmatā narapatilakṣmyā saha syāt |",
    "T12n2957u_001:2310": " kīdṛśī |",
    "T12n2957u_001:2311": " yauvanena yā līlā saiva sacivo yasya sa cāsau samudayanpañcamasvaraśca tasya yatirmūrcchā tayā ramaṇīyā yuvatī ||",
    "T12n2957u_001:2313": " vṛttapakṣe saṁskṛtau caturviśatyakṣaracchandaḥ saiva bhūstatra viditā tanvī |",
    "T12n2957u_001:2314": " kiṁbhūtā |",
    "T12n2957u_001:2315": " pañcamakaṁ pañcamaṁ sthānaṁ svarāḥ sapta |",
    "T12n2957u_001:2316": " teṣu yatiḥ |",
    "T12n2957u_001:2317": " tayā ramaṇīyā || 24 ||",
    "T12n2957u_001:2321": " viśvetyādi ||",
    "T12n2957u_001:2323": " viśvahitaikāsaṅgasahāntaḥ karaṇakaraṇa vasupadamiva paramaṁ yo'dhipa gṛhṇātīha tavākhyāṁ tamabhikṛtivasatirapi bhuvi sarasī |",
    "T12n2957u_001:2324": " sidhyati majjaddiggajagaṇḍacyutamadaparimalasurabhitasalilā sārasaṁhasakroñcapadāṅkotkanakakamalavanaraṇadalipaṭalā || 116 ||",
    "T12n2957u_001:2328": " viśvahite ekamadvitīyamāsaṅgaṁ sahate tadanuguṇatvāt yattādṛśamantaḥ karaṇasya karaṇaṁ pravartanaṁ yasya tasya saṁbodhanam |",
    "T12n2957u_001:2329": " tathā adhipeti |",
    "T12n2957u_001:2330": " yathā vasūnāṁ dravyāṇāṁ padamutpattisthānaṁ kiṁcitprasiddham |",
    "T12n2957u_001:2331": " tathā tavākhyāpyabhimatādatiśayasiddhihetutvāt vasupadamiva paramam |",
    "T12n2957u_001:2332": " vasūnāṁ padamiva vācakamiva iha jagati yo gṛhṇāti tamabhilakṣyī kṛtya kṛtināṁ vibudhānāṁ vasatirapi sarasī bhuvi sidhyati |",
    "T12n2957u_001:2333": " kīdṛśī |",
    "T12n2957u_001:2334": " majjaddiggajagaṇḍacyutamadaparimalasurabhitasalilā |",
    "T12n2957u_001:2335": " tathā sārasahaṁsakrauñcapada maṅko yatra |",
    "T12n2957u_001:2336": " tathā udgateṣu kanakakamalavaneṣu raṇadalipaṭalaṁ yasyāṁ saivaṁrūpā sarasī devānāmapi krīḍāśrayaḥ ||",
    "T12n2957u_001:2338": " vṛttapakṣe'bhikṛtiḥ pañcaviṁśatyakṣaraṁ cchando vasatiryasyāḥ sā krauñcapadā |",
    "T12n2957u_001:2339": " sā ca karaṇāni ca vasavaśca teṣu padaṁ viśrāmaṁ gṛhṇāti |",
    "T12n2957u_001:2340": " karaṇāni pañca || 25 ||",
    "T12n2957u_001:2344": " dhvāntetyādi ||",
    "T12n2957u_001:2346": " dhvāntadhvaṁsin mārārāte hatavṛjina jinatanayabhūvibhūṣaṇa mutkṛtau praudonmīlallāvaṇyaśrīḥ sthitijanaka giri bhavabhidāmudāraparākrama |",
    "T12n2957u_001:2347": " tvayyārabdhāvandhyārādho vidhurayati varada sudhiyāṁ virājatayā sfuran bhogāsakto'pīha svairaṁ viṣamatamaviṣayatanubhṛdbhujaṅgavijṛmbhitam ||",
    "T12n2957u_001:2351": " he dhvāntadhvaṁsin |",
    "T12n2957u_001:2352": " mārārāte hatavṛjina kṣatapāpa |",
    "T12n2957u_001:2353": " jinatanayabhūvibhūṣaṇa |",
    "T12n2957u_001:2354": " mutkṛtau pramodajananena praudā unmīlantī lāvaṇyaśrīryasyedamapi saṁbodhanam |",
    "T12n2957u_001:2355": " tathā bhavabhidāṁ buddhānāṁ giri vāgviṣaye sthitijanaka saddharmadhūrdhara |",
    "T12n2957u_001:2356": " udāraparākrama bhagavan |",
    "T12n2957u_001:2357": " tvayyārabdho 'vandhya ārādha ārādhanaṁ yena sa pumān |",
    "T12n2957u_001:2358": " he varada svairaṁ svacchandaṁ vidhurayati damayati |",
    "T12n2957u_001:2359": " kim |",
    "T12n2957u_001:2360": " viṣamatamā vinopāyaṁ bhujyamānatvenāniṣṭāvāhakatvād viṣayā rūpādayo yeṣāṁ te ca te tanubhṛtaśca ta eva bhayahetutvādbhujaṅgāsteṣāṁ vijṛmbhitam",
    "T12n2957u_001:2361": " kiṁbhūtaḥ |",
    "T12n2957u_001:2362": " bhogeṣvāsakto'pi |",
    "T12n2957u_001:2363": " sudhiyāṁ madhye viśeṣeṇa rājata iti virājatā tayā sfuran re |",
    "T12n2957u_001:2364": " vīnāṁ pakṣiṇāṁ rājatayā garūḍo 'pi |",
    "T12n2957u_001:2365": " ahīnāṁ bhogeṣu deheṣvāsaktaḥ |",
    "T12n2957u_001:2366": " viṣamatamaṁ viṣaṁ yāti śrayati sa cāsau tanuśca tadbhṛto ye bhujaṅgāsteṣāṁ vijṛmbhitaṁ vidhurayati ||",
    "T12n2957u_001:2368": " vṛttapakṣe utkṛtau ṣaḍviśatyakṣare cchandasi bhujaṅgavijṛmbhitam |",
    "T12n2957u_001:2369": " tacca girayo 'ṣṭau kulaparvatā rūdrāścaikādaśa teṣu bhidā bhaṅgena lakṣitam |",
    "T12n2957u_001:2370": " nanvanyatra saptaiva kulācalāḥ rājaḥ 'vasukula giribhiḥ syānmālinī nau mayau ya ' iti |",
    "T12n2957u_001:2371": " satyam |",
    "T12n2957u_001:2372": " iha tvaṣṭau draṣṭavyāḥ |",
    "T12n2957u_001:2373": " tathā cānargharāghavaḥ 'mūrtīraṣṭa maheśvarasya dalayannaṣṭau kulakṣmābhṛtaḥ ' iti |",
    "T12n2957u_001:2374": " ratnākare 'vasumadanadahanamunibhirbhujaṅgavijṛmbhitam ' ityatra vasubhirmadanairdahanairmunibhirasyeti vivaraṇaṁ tallekhakapramādāyātam |",
    "T12n2957u_001:2375": " madanadahano rūdra eva hi tatrābhimata rājaḥ vasumanasijariputuragairbhujaṅgavijṛmbhitam iti ||",
    "T12n2957u_001:2377": " tanvadityādi ||",
    "T12n2957u_001:2379": " tanvatsusfuṭamaviratamamitamamṛtarasakaṇamiva parito'ṅgeṣu pratyālocanasamudayinavarasarasapadamasadṛśamatulaśrīkam |",
    "T12n2957u_001:2380": " yatkṛcchairapi na sulabhamaparavividhasukṛtavidhibhirabhiyuktātmā tvatsevātarūfalamiha samanubhavati tadakhilavipadapavāhākhyam || 118 ||",
    "T12n2957u_001:2384": " ākhilā vipado'pavahatyadhikrāmatyaṇi |",
    "T12n2957u_001:2385": " akhilavipadapavāhamākhyā yasya tat tvatsevā tarūfalamiha jagatyabhiyuktātmā puruṣo 'nubhavati |",
    "T12n2957u_001:2386": " kiṁbhūtam |",
    "T12n2957u_001:2387": " yatkṛcchairapi kaṣṭasādhyairapi aparaiḥ sukṛtavidhibhirna sulabham |",
    "T12n2957u_001:2388": " ata evāsadṛśamatulaśrīkaṁ ca |",
    "T12n2957u_001:2389": " punaḥ kiṁbhūtam |",
    "T12n2957u_001:2390": " ālocanamālocanaṁ prati samudayinaśca te navarasāśca śṛṅgārādayaḥ |",
    "T12n2957u_001:2391": " teṣu raso 'bhilāṣo yeṣām |",
    "T12n2957u_001:2392": " teṣāṁ padam |",
    "T12n2957u_001:2393": " ata eva suṣṭhu sfuṭamaviratamamitamamṛtarasakaṇamivāṅgeṣu paritastanvat |",
    "T12n2957u_001:2394": " sudhārasapṛṣadbhiḥ parito 'ṅgāni siñcaditi yāvat |",
    "T12n2957u_001:2395": " athavāṅgeṣu paritaḥ sfuṭamaviratamamitamamṛtarasakaṇamiva tanvatsu satsu |",
    "T12n2957u_001:2396": " yathoktaṁ tat tvatsevā tarūfalamanubhavatītyarthaḥ ||",
    "T12n2957u_001:2398": " vṛttapakṣe utkṛtāvapavāha ityākhyā yasya taddhṛttm |",
    "T12n2957u_001:2399": " nava ca rasāśca teṣu padaṁ yasya tattathā |",
    "T12n2957u_001:2400": " iyatā yatiśarīrasaṁjñopetaiḥ sacchandobhedairbhagavataḥ stutirūktā |",
    "T12n2957u_001:2401": " ita ūrdhvaṁ daṇḍakabhedairvaktavyeti ||",
    "T12n2957u_001:2403": " capaletyādi ||",
    "T12n2957u_001:2405": " capalacaraṇapīḍitāgādhipopetapātālatālūcchalavdyālapālastutaṁ jayati jayati cārūkārūṇyakelisfuratppadyanarteśvarākāralīlāyitam |",
    "T12n2957u_001:2406": " anibhṛta bhujadaṇḍaṣaṇapracaṇḍānilollāsitaḥ śrāntiśāntiṁ tanotīva te pralayasamayaśaṅkayā yatra lokatrayīdaṇḍakaścaṇḍavṛṣṭiprayāto'mbudaḥ ||",
    "T12n2957u_001:2410": " padyanarteśvaro mañjuvajrasyāmnāyaviśeṣaḥ |",
    "T12n2957u_001:2411": " kārūṇyakrīḍayā sfuraccārūpadyanarteśvarākāralīlāyitaṁ tava jayati jayatīti saṁbhrama ābhīkṣṇye vā dvirūktiḥ |",
    "T12n2957u_001:2412": " kiṁrūpam |",
    "T12n2957u_001:2413": " capalacaraṇābhyāṁ pīḍitena agānāmadhipena merūṇā tadupari natenāta upetasya pātālasya bhayāt tālunā ucchalatā vyālapālena bhujagapatinā stutam",
    "T12n2957u_001:2414": " yatra padyanarteśvarākāralīlāyite nṛtyatvarayā anibhṛtānāṁ bhujadaṇḍānāṁ ṣaṇḍena saṁdohena ullāsitaścaṇḍayā vṛṣṭhayā prayā ( ? )",
    "T12n2957u_001:2415": " to 'nugato 'mbudaste tāṇḍavaśrānteḥ śāntiṁ tanotīva |",
    "T12n2957u_001:2416": " nṛtyato hi śramo bhavati sa cānilollāsitena varṣatā payodenāpohyata iti bhagavato'pi tathaivotprekṣyate |",
    "T12n2957u_001:2417": " kīdṛśaḥ |",
    "T12n2957u_001:2418": " pralayasamayaśaṅkayā lokatrayīṁ daṇḍayati pīḍayati tathā |",
    "T12n2957u_001:2419": " vineyaviśeṣamanujighṛkṣoḥ khalu bhagavataḥ kṛpākelinirbharatāṇḍavārambhe 'tyadbhutodbhaṭavikaṭabhujadaṇḍamaṇḍalaprabhavaprabhañjanajavairūjjṛmbhitaḥ sasaṁrambhamambhobhṛdakāṇḍapracaṇḍavāridhārāndhakārārabdhadurdinaḥ saṁvartaḥ saṁvṛtta iti cetasi trāsamāntanvānaḥ pīḍayatyāhatya jagattrayaṁ paryante tu parahitaikapariṇāmamadhura eva ||",
    "T12n2957u_001:2421": " vṛttapakṣe caṇḍavṛṣṭirapāto nāma prathamo daṇḍakaḥ |",
    "T12n2957u_001:2422": " dīrghatvāddaṇḍa iva daṇḍakaḥ || 27 ||",
    "T12n2957u_001:2426": " pratītyādi |",
    "T12n2957u_001:2427": " pratipadamiha jātaśuddheḥ samādhestrayasyākṣarasyābhisaṁvardhanādantyarūpaspṛśaḥ samadhigamavaśājjayatyāryavaryaiḥ prabhūtapramodaiḥ pragītaḥ prabhāvaprakarṣastava |",
    "T12n2957u_001:2428": " varada yadanumodanāvādasārāviṇātṛptacittaiḥ surairvādyamānā na yānti śramamaparimaparamopakārottamarṇārṇavavyālajīmūtalīlākaroddāmaśaṅkhāayaḥ",
    "T12n2957u_001:2432": " he varada |",
    "T12n2957u_001:2433": " aparimo 'nuttaraḥ paramopakārastatrottamarṇa ivottamarṇastasya saṁbodhanam |",
    "T12n2957u_001:2434": " prabhūtapramodairāryavaryaiḥ pragītastava prabhāvaprakarṣa iha jagati jayati |",
    "T12n2957u_001:2435": " kasmāt sa tathābhūtaḥ |",
    "T12n2957u_001:2436": " trayasya śūnyānimittāpraṇihitalakṣaṇasya samādheḥ samadhigamavaśāt |",
    "T12n2957u_001:2437": " kiṁbhūtasya |",
    "T12n2957u_001:2438": " pratipadamabhisaṁvardhanājjātaśuddheḥ prahīṇamalasyākṣarasyāvicalasya |",
    "T12n2957u_001:2439": " antyarūpa spṛśaḥ prakarṣaparyantagatasvabhāvasya |",
    "T12n2957u_001:2440": " yasya ca pragītasvabhāvasyānumodanāvādena yatsārāviṇaṁ saṁbhūya ravaṇaṁ tatrātṛptacittaiḥ surairvādyamānāḥ śramaṁ viśrāmaṁ na yānti | ke |",
    "T12n2957u_001:2442": " arṇavasya vyālā iva kārṣṇyāt ye jīmūtāsteṣāṁ manojñadhvanitvena līlākarā ye uddāmaśaṅkhādayaste ||",
    "T12n2957u_001:2444": " vṛttapakṣe iha caṇḍavṛṣṭiprapāte 'ntyānāṁ trayāṇāma kṣarāṇāṁ gurūlaghukrameṇa yadrūpaṁ tatspṛśastrayasyākṣarasya pratipadaṁ pratipādamabhisaṁvardhanāt",
    "T12n2957u_001:2445": " arṇārṇavavyālajīmūtalīlākaroddāmaśaṅkhāayo ye te daṇḍakabhedāḥ śramaṁ viśrāmaṁ paryantaṁ na yānti aparyantā iti yāvat |",
    "T12n2957u_001:2446": " tatrārṇasye damevodāharaṇam |",
    "T12n2957u_001:2447": " arṇavādīnāmūhitavyānīti || 27 ||",
    "T12n2957u_001:2451": " pravikacetyādi ||",
    "T12n2957u_001:2453": " pravikacakanakapaṅkejasaubhāgyabhāgaṅga dattenabhāvāśritebhyastamaḥ sutribhuvanaśamavidhānārtha nirvāṇanīvṛttamālākṛtāvāttabhakte bhavārau |",
    "T12n2957u_001:2454": " daśabalatanayavargāgrimeṇa tvayā nātha nirmāthiduḥkhāpahena stutena pracita iti śubharāśirmahān yastataḥ stājjanaughe samṛdhiḥ samagre'pi saiva",
    "T12n2957u_001:2458": " pravikacakankapaṅkajasaubhāgyabhāgaṅgaṁ yasya |",
    "T12n2957u_001:2459": " ina ādityaḥ |",
    "T12n2957u_001:2460": " tamaḥsu ajñānatimiraviṣaye tannāśārtham |",
    "T12n2957u_001:2461": " āśritebhyo dattaminatvaṁ yena |",
    "T12n2957u_001:2462": " tribhuvanasya śamo nirvāṇaṁ tadvidhānārtha nirvāṇanīvṛnnivaraṇaṁ yasya |",
    "T12n2957u_001:2463": " tathā tamālākṛtau śyāme bhavārau bhagavatyakṣobhye āttā bhaktiryena sa tathā |",
    "T12n2957u_001:2464": " catuṣṭayamidamāmantraṇam |",
    "T12n2957u_001:2465": " he nātha |",
    "T12n2957u_001:2466": " daśabalatanayavargasya bodhisattvagaṇasyāgrimeṇādimena |",
    "T12n2957u_001:2467": " nirmāthiduḥkhāpahena tvayā |",
    "T12n2957u_001:2468": " iti yathoktakramastutena yo mayā mahān śubharāśiḥ pracitastataḥ śubharāśerbhagavato yā samṛddhiḥ saiva janaudhe 'pi samagre stādbhavatu ||",
    "T12n2957u_001:2470": " aparo'rthaḥ |",
    "T12n2957u_001:2471": " mitrapādānāṁ gaṅgadatta iti gṛhasthanāma |",
    "T12n2957u_001:2472": " tatpiturdaśabala iti |",
    "T12n2957u_001:2473": " tatkāla eva caiko ṇam |",
    "T12n2957u_001:2474": " daśabalatanayavargasyāgrimeṇa jyeṣṭhena mayā gaṅgadattena nirvāṇaṁ nayatīti nirvāṇanīrvṛttamāleyaṁ kṛtā |",
    "T12n2957u_001:2475": " ityataḥ pracito yo mahānśubharāśirityādi vyākhyātārtham ||",
    "T12n2957u_001:2477": " vṛttapakṣe pracito nāma |",
    "T12n2957u_001:2478": " samṛddhiḥ saiveti yaivāntyākṣaratrayasya caṇḍavṛṣṭiprapāte saṁtatyā vṛddhiḥ saiva pracite'pi |",
    "T12n2957u_001:2479": " kevalaṁ madhyalaghutraya iha tvādilaghutrayasyeti bhedaḥ |",
    "T12n2957u_001:2480": " tatra caṇḍavṛṣṭiprayāta pracitasyedamudāharaṇam |",
    "T12n2957u_001:2481": " 'arṇapracitādīnāmunneyāni yatheṣṭaṁ vā nāmāni' iti padyālaṁkāraḥ |",
    "T12n2957u_001:2482": " samagre sarvatra daṇḍake na tvatraiva |",
    "T12n2957u_001:2483": " tena vakṣyamāṇe 'pi pravṛttākhye pracitavadakṣaratrayasya vṛddhau nāmāntaram ||",
    "T12n2957u_001:2485": " ahamityādi ||",
    "T12n2957u_001:2487": " ahamapi tava pādapadyābhisaṁrādhanādhīnadhīsaṁnirūddhāntaradhvāntajātaḥ samadhigatasamastavastūtkaravyāpinaisargikasvapnamāyāmayādvaitatattvaḥ",
    "T12n2957u_001:2488": " akarūṇakarūṇābalāvāryavīryodayārabdhanānāvidhavyāpṛtidhvastamārastrijagati paramopakāraikakṛtyapravṛttaścareyaṁ jano yāvadeko'pyamuktaḥ || 122",
    "T12n2957u_001:2492": " na kevalaṁ janaughe 'pi saiva samṛddhiḥ stādahamapi tribhuvanasya paramopakāra evaikaṁ kṛtyaṁ tatra pravṛttaścareyaṁ janmaśitayā tāvadyāvadeko'pi sattvo na mukta ityāryamañjuśriya iva praṇidhānaṁ vidhatte |",
    "T12n2957u_001:2493": " kiṁbhūtaścareyam |",
    "T12n2957u_001:2494": " tava pādapadyayorabhi saṁbodhane 'dhīnayā dhiyā samyagnirūddhamāntaraṁ dhvāntajātaṁ yasya |",
    "T12n2957u_001:2495": " ata eva samyagadhigataṁ samastavastu visaraṇaśīlamabādhitatvāt naiḥ sargikaṁ svapnamāyāmayamadvaita eva grāhyagrāhakābhāvādadvaita tattvaṁ yena",
    "T12n2957u_001:2496": " akarūṇeṣu yā karūṇā tasyā balaṁ cāvāryavīryodayaśca tābhyāmārabdhayā nānāvidhayā vyāpṛtyā caryayā dhvastā mārā yena sa tathā |",
    "T12n2957u_001:2497": " athavā akarūṇakarūṇābaletyāmantraṇam ||",
    "T12n2957u_001:2499": " vṛttapakṣe pravṛtto'yaṁ nāma |",
    "T12n2957u_001:2500": " pracite prathamaṁ ṣaḍ laghavastata ādilaghukāni trikāṇi sapta |",
    "T12n2957u_001:2501": " iha gurvantaṣallaghubhya ādi laghutrayāṇi sapta |",
    "T12n2957u_001:2502": " vṛddhirūktaiva ||",
    "T12n2957u_001:2504": " sfāretyādi ||",
    "T12n2957u_001:2506": " sfārafullasthalāmbhojanirbhāsabhṛtpādapīṭhāntaviśrāntakāntāmaravyāladaityendracūlopalārciścayo duḥsahoddāmaduḥkhānalagrastaparyastaśaktitrilokīviśokīkriyānirvirāmaśramāścaryacaryānidhiḥ",
    "T12n2957u_001:2507": " śuddhasaṁbuddhavaṁśāvataṁsaprakāśasfuratkīrtikīrṇāntarālaprasāraḥ kumāro jayatyeṣa vāgīśvaraḥ sarvadurvāramārapravīradhvajinyuddhavadhvaṁsabaddhābhirāmāsamapraudinirvyūdagādapratāpodayaḥ",
    "T12n2957u_001:2511": " sarvadurvāramārapravīrāṇāṁ dhvajinyāḥ senāyā uddhavasyotsavasya dhvaṁse yā baddhā abhirāmāsamapraudistasyā nirvyūdayā gādo 'tyarthatīvraḥ pratāpodayo yasya sa eva vāgīśvaraḥ kumāro jayati |",
    "T12n2957u_001:2512": " kiṁbhūtaḥ |",
    "T12n2957u_001:2513": " sfārafullasthalāmbhojasya nirbhāsaṁ sādṛśyaṁ birbhati yatpādapīṭhaṁ tasyānte viśrāntaḥ kānto 'marendravyāḍendradaityendrāṇāṁ cūḍopalasya cūḍāratnasyārciścayo yasya sa tathā |",
    "T12n2957u_001:2514": " duḥsahoddāmaduḥkhānalena grastā ata eva paryastā vyākulā śaktiryasyāḥ sā cāsau trilokī ca tasyā viśokīkriyāyāṁ nirvirāmaśramatvādevāścaryā yā caryā tasyā nidhiḥ |",
    "T12n2957u_001:2515": " śuddhasaṁbuddhavaṁśasyāvataṁso bhūṣaṇaṁ tadvatprakāśate yā sfurantī kīrtitstayā kīrṇo vyāpto 'ntarālaprasāro yenāsau tathā ||",
    "T12n2957u_001:2517": " vṛttapakṣe dvādaśabhirmadhyalaghutrayairayaṁ pratāpodayo mantavyaḥ |",
    "T12n2957u_001:2518": " anyatrāsya mattamātaṅgalīlākara iti nāma |",
    "T12n2957u_001:2519": " idameva lakṣyaṁ dṛṣṭam |",
    "T12n2957u_001:2520": " jayadeveśanaratnākareṣu pravṛttaḥ pratāpodayaśca na staḥ ||",
    "T12n2957u_001:2522": " praudetyādi ||",
    "T12n2957u_001:2524": " praudavaravajravanitāṅgaparirambhavilasatpulakajālakajagajjayatanutraṁ sāntra savasāsramadhupānamadamuktavikaṭāṭṭahasitatrasadaśeṣasuradaityam",
    "T12n2957u_001:2525": " gādavinigūdadayavismayamayāpratimaraudratanumadvayamahārṇavanimagnaṁ śuddhaguṇadhāma karūṇābalamudāranavanāṭayarasavallalitavṛttamabhivande",
    "T12n2957u_001:2529": " tvāṁ karūṇābalamabhivande |",
    "T12n2957u_001:2530": " kiṁbhūtam |",
    "T12n2957u_001:2531": " vilasatpulakajālakaṁ jagajjaye tanutraṁ saṁnāho yasya |",
    "T12n2957u_001:2532": " iyatā śṛṅgāravīrāvuktau |",
    "T12n2957u_001:2533": " sāntraṁ vasāsahitamasraṁ tadeva madhu |",
    "T12n2957u_001:2534": " tatpānamadena vimuktavikaṭāṭṭahasitaistrasadaśeṣasuradaityajātaṁ yasya |",
    "T12n2957u_001:2535": " anena bībhatsahāsyabhayānakāḥ |",
    "T12n2957u_001:2536": " gādamatyarthaṁ vinigūdāśrliṣṭā dayā vismayamayī āścaryakarī apratimaraudrā ca tanuryasya tam |",
    "T12n2957u_001:2537": " anena kārūṇyavismayaraudrāḥ |",
    "T12n2957u_001:2538": " advayaṁ grāhyagrāhakādi rahitaṁ tattvam |",
    "T12n2957u_001:2539": " tanmaye mahārṇave nimagnam |",
    "T12n2957u_001:2540": " tathā śuddhānāṁ guṇānāṁ daśabalādīnāṁ dhāma sthānam |",
    "T12n2957u_001:2541": " anena śāntaḥ |",
    "T12n2957u_001:2542": " ata eta udārā nava nāṭyarasā yasya santīti matup |",
    "T12n2957u_001:2543": " tathābhūtaṁ lalitaṁ vṛttaṁ yasya |",
    "T12n2957u_001:2544": " karmadhārayamatvarthīyādvahuvrīhireveṣṭavyo lāghavārthamityasya samāsamata evābhimatatvāt |",
    "T12n2957u_001:2545": " vyāsavādimate tu matvarthīyo 'pi |",
    "T12n2957u_001:2546": " yathā 'visakisalaya cchedapātheyavantaḥ ' iti ||",
    "T12n2957u_001:2548": " vṛttapakṣe lalitavṛttaṁ nāma |",
    "T12n2957u_001:2549": " atrādigurūlaghutrayāṇi sapta gurūdvayaṁ ca |",
    "T12n2957u_001:2550": " asya lakṣaṇamīśānena darśitam || 30 || ||",
    "T12n2957u_001:2556": " iti duṣkaraprabhedavṛttamālā stutivivṛtau samavṛttāni ||",
    "T12n2957u_001:2558": " idānīṁ yathoddeśamardhasamavṛttairbhagavataḥ stutimāha |",
    "T12n2957u_001:2559": " idamityādi ||",
    "T12n2957u_001:2561": " idamardhamabālaśaśiprabhaṁ bālaraviprabhamādadhadardham |",
    "T12n2957u_001:2562": " karūṇāvaśavarti bhavadvapuḥ kasya mano na karotyupacitram || 125 ||",
    "T12n2957u_001:2566": " karūṇāvaśena vartituṁ śīlaṁ yasya tadidaṁ bhavato vapuḥ kasyacit draṣṭurūpacitraṁ mano na karoti |",
    "T12n2957u_001:2567": " upagataṁ citramāścaryam |",
    "T12n2957u_001:2568": " atyādayaḥ krāntādyarthe dvitīyayeti samāsaḥ |",
    "T12n2957u_001:2569": " kathaṁ tathā karoti yasmādabālaśaśiprabha mardha mādadhāti |",
    "T12n2957u_001:2570": " bālaraviprabhaṁ cārdham |",
    "T12n2957u_001:2571": " abālagrahaṇenātyantadhāvalyamuktam |",
    "T12n2957u_001:2572": " bālagrahaṇena lauhityam |",
    "T12n2957u_001:2573": " etacca nāmasaṁgītāvāmnāyāntaraṁ draṣṭavyam ||",
    "T12n2957u_001:2575": " vṛttapakṣe idaṁ yathoktaṁ pūrvārdhamidaṁ cāparārdhamādadhadupa citramardhasamaṁ vṛttam |",
    "T12n2957u_001:2576": " idamardhamādadhadardhamityadhikāro viparītākhyānikāṁ yāvat |",
    "T12n2957u_001:2577": " yatra ca liṅgāntaraṁ tatra liṅgavipariṇāmena saṁbandhanīyam |",
    "T12n2957u_001:2578": " ardhayorakṣarasāmye'pi laghugurūkṛto bhedaḥ ||",
    "T12n2957u_001:2580": " tattvetyādi ||",
    "T12n2957u_001:2582": " tattvasudhārasatṛptiviśeṣāt sakalasamīhitasiddhivaśādvā |",
    "T12n2957u_001:2583": " tvaccaraṇānubhuvā bhavitavyaṁ bhavamathanaśruta na drutamadhyā || 126 ||",
    "T12n2957u_001:2587": " bhavasya saṁsārasya mathanaṁ śrutaṁ yasya bhavamathane vā śruto viditaḥ |",
    "T12n2957u_001:2588": " tasyāmantraṇam |",
    "T12n2957u_001:2589": " tvaccaraṇamārādhā no'nubhavati yastena puṁsā |",
    "T12n2957u_001:2590": " nāsti dhīryasya tathā na bhavitavyam |",
    "T12n2957u_001:2591": " asudhiya iti niṣedhādiha yaṇādeśa eva |",
    "T12n2957u_001:2592": " kathamadhyā na bhavitavyaṁ drutaṁ śīghram |",
    "T12n2957u_001:2593": " tattvasudhārasatṛpti viśeṣāt sakalasamīhitasiddhivaśādvetyubhayasaṁaduktā |",
    "T12n2957u_001:2594": " 'tvaccaraṇānucareṇa na bhāvyaṁ bhavamathanaśruta na drutamadhye iti padyālaṁkārasūtram |",
    "T12n2957u_001:2595": " tatra adhyā tvaccaraṇānu careṇa na na bhāvyamityarthaḥ ||",
    "T12n2957u_001:2597": " vṛttapakṣe yathoktamidamardhamādadhatī drutamadhyā ||",
    "T12n2957u_001:2599": " kimityādi ||",
    "T12n2957u_001:2601": " kimuśanti budhā adhikaṁ vibho yadi janīya tadīyatanurbhavet |",
    "T12n2957u_001:2602": " tava dṛṣṭisudhārasadhārayā sfuritahārarūcā hariṇapalutā || 127 ||",
    "T12n2957u_001:2606": " he vibho janīya janebhyo hita |",
    "T12n2957u_001:2607": " budhāḥ kimadhikaṁ uśanti kāmayante |",
    "T12n2957u_001:2608": " na kiṁcit |",
    "T12n2957u_001:2609": " yadi tava dṛṣṭisudhārasadhārayā sfuritahārarūcā tadīyā teṣāṁ tanurhariṇī cāsau plutā ceti tādṛśī bhavati |",
    "T12n2957u_001:2610": " hariṇaśabdo 'tra śuklaparyāyaḥ |",
    "T12n2957u_001:2611": " hāreṇāpi hṛdi sfuratā tanuḥ vimalā vyāptā ca bhavati ||",
    "T12n2957u_001:2613": " vṛttapakṣe hariṇaplutā ||",
    "T12n2957u_001:2615": " iyamityādi ||",
    "T12n2957u_001:2617": " iyamurūkarūṇārasā mukhaśrīḥ samadhigatā nijadhīśriyo rasena |",
    "T12n2957u_001:2618": " sfuradadharadalātihārihemāmbujakalikeva vibhāti puṣpitāgrā || 128 ||",
    "T12n2957u_001:2622": " taveti vakṣyamāṇenābhisaṁbandhādiyaṁ tava mukhaśrīḥ puṣpitāgrā vikasitaparyantā |",
    "T12n2957u_001:2623": " atihārihemāmbujakalikeva vibhāti |",
    "T12n2957u_001:2624": " yato dharmadeśanādinā sfuradadharadalā |",
    "T12n2957u_001:2625": " tathā urūkarūṇārasā |",
    "T12n2957u_001:2626": " bahalakārūṇyamakarandā nijadhīśriyo rasenānurāgeṇa samadhigatā saṁbaddhā |",
    "T12n2957u_001:2627": " nijadhīśriyeti tu yadi pāṭhaḥ syātsyādarthasya samīcīnatā |",
    "T12n2957u_001:2628": " kanakapaṅkajakalikāpyurūrasā śriyo rasenānugatā ca bhavati ||",
    "T12n2957u_001:2630": " vṛttapakṣe puṣpitāgrā aupacchandasikāprabhedaḥ ||",
    "T12n2957u_001:2632": " mukhamityādi ||",
    "T12n2957u_001:2634": " mukhamidamaparaṁ tavotpalaprakararūcāmiva bhāti saṁcayaḥ |",
    "T12n2957u_001:2635": " samuditamiva kairavaśriyā harati mano'paravakramīdṛśam || 129 ||",
    "T12n2957u_001:2639": " idaṁ tava dakṣiṇaṁ mukhaṁ nīlatvādutpalaprakararūcāṁ saṁcaya iva bhāti |",
    "T12n2957u_001:2640": " aparaṁ ca vāmavakraṁ śuklatvāt kairavasya śriyeva samuditaṁ samutpannamīdṛśamatisundaraṁ mano harati ||",
    "T12n2957u_001:2642": " vṛttapakṣe'paravakraṁ vaitālīyaprabhedaḥ ||",
    "T12n2957u_001:2644": " idamityādi ||",
    "T12n2957u_001:2646": " idamardhasamaṁ samīkṣyate te bata vṛttaṁ jayino jagattrayasya |",
    "T12n2957u_001:2647": " kkacidarthavidhau vidhūtaviśvā śiśulīlā lalitāpi yattaveyam || 130 ||",
    "T12n2957u_001:2651": " tava jagattrayajayina iyaṁ lalitāpi śiśulīlā yadya smāt |",
    "T12n2957u_001:2652": " kkacidarthavidhau paraprayojanasaṁpādananimittaṁ vidhūtaviśvā rūpāntareṇa kampitajagattrayā bhavati |",
    "T12n2957u_001:2653": " ata idaṁ vṛttamardhasamaṁ yasya tathā samīkṣyate |",
    "T12n2957u_001:2654": " bataśabda āścarye ||",
    "T12n2957u_001:2656": " vṛttapakṣe śiśulīlā ||",
    "T12n2957u_001:2658": " padamityādi ||",
    "T12n2957u_001:2660": " padamekamavekṣya te kṣaṇaṁ prasabhākrāntajagattrayīśikham |",
    "T12n2957u_001:2661": " kathamastu na viśvabhāratī nijadāsīva tava priyaṁvadā || 131 ||",
    "T12n2957u_001:2665": " kṣaṇamekasmin kṣaṇe prabhasaṁ haṭhāt |",
    "T12n2957u_001:2666": " ākrāntā jagattrayyāḥ śikhā śikharaṁ brahyāṇḍaṁ yena tādṛśaṁ te tava padamavekṣya jitasya ekapādatalākrāntarūpasya viśvasya bhāratī nijadāsīvapriyaṁvadā na kathamastu |",
    "T12n2957u_001:2667": " bhavatyeva |",
    "T12n2957u_001:2668": " sāpekṣatve 'pi gamakatvātsamāsaḥ |",
    "T12n2957u_001:2669": " trivikramasyāpyuktarūpaṁ padamekamavalokya sarasvatī caturānanā nalinavanarājahaṁsī dāsīva priyaṁvadā saṁvṛttā ||",
    "T12n2957u_001:2671": " vṛttapakṣe priyaṁvadā |",
    "T12n2957u_001:2672": " vaitālīyaprabhedaḥ ||",
    "T12n2957u_001:2674": " svarasetyādi ||",
    "T12n2957u_001:2676": " svarasopanatāṁ śamaśayyāṁ kiṁ nu vidhūya dhiyo 'pyatidurgaiḥ |",
    "T12n2957u_001:2677": " aticitracaritraśataiste vegavatī karūṇā yadi na syāt || 132 ||",
    "T12n2957u_001:2681": " yadi te tava karūṇā vegavatī duḥkhārte jagati viśvagāṇupracārā na bhavettadā śama eva śayyā śame vā śayanam |",
    "T12n2957u_001:2682": " tāṁ svarasopanatāṁ vidhūya aticitracaritra śataiste kim |",
    "T12n2957u_001:2683": " prayojanaṁ nāstītyarthaḥ |",
    "T12n2957u_001:2684": " kiṁbhūtaiḥ |",
    "T12n2957u_001:2685": " dhiyo 'pyatidurgaiḥ |",
    "T12n2957u_001:2686": " manorathasyāpyaviṣayaiḥ |",
    "T12n2957u_001:2687": " vṛttapakṣe vegavatī nāma ||",
    "T12n2957u_001:2689": " sarvetyādi ||",
    "T12n2957u_001:2691": " sarvātiśayasya dhāma dhāmnaḥ sarvāṅgīṇasulakṣyalakṣaṇaśrīḥ |",
    "T12n2957u_001:2692": " lokasya gatāpi hi smṛtiṁ te bhadraṁ bhadravirāṭtanustanoti || 133 ||",
    "T12n2957u_001:2696": " bhadreṇa virāja ta iti bhadravirāṭte tava tanuḥ sarvasya lokasya smṛtiṁ gatāpi smaraṇaviṣayabhūtāpi na kevalamevaṁbhūtā bhadraṁ tanoti |",
    "T12n2957u_001:2697": " kiṁbhūtā |",
    "T12n2957u_001:2698": " hiśabdo bhinnakrame yasmāt |",
    "T12n2957u_001:2699": " sarvātiśayasya dhāmnastejaso dhāma |",
    "T12n2957u_001:2700": " tathā sarvāṅgīṇā sarvāvayavavyāpikā sulakṣyā suvyaktā lakṣaṇānāṁ śrīḥ saṁpattiryasyāḥ ||",
    "T12n2957u_001:2702": " vṛttapakṣe bhadravirāṭ ||",
    "T12n2957u_001:2704": " parita ityādi ||",
    "T12n2957u_001:2706": " paritaḥ sfuradbhirabhirāmairaṁśumayaiḥ parārthaparamārthaiḥ |",
    "T12n2957u_001:2707": " pavipadyakhaḍgamaṇicakraiḥ ketumatī vibhāti tava mūrtiḥ || 134 ||",
    "T12n2957u_001:2711": " parārtha eva paramo'rthaḥ prayojanaṁ yeṣāṁ taiḥ pavipadyakhaḍgamaṇicakrairakṣobhyāmitābhāmoghasiddhiratnasaṁbhavavairocanacihnaiḥ ketumatī tava kīrtiḥ pañcātmikasamājamaṇḍale vibhāti |",
    "T12n2957u_001:2712": " kiṁbhūtaiḥ |",
    "T12n2957u_001:2713": " parita ityādi sugamam ||",
    "T12n2957u_001:2715": " vṛttapakṣe ketumatī |",
    "T12n2957u_001:2716": " 'ketumatī svareṣu carame 'ṅge' iti padyālaṁkārasūtrādatra prathame pāde raseṣu carame svareṣu yatiriṣṭā |",
    "T12n2957u_001:2717": " anyaistu te yatī na darśite ||",
    "T12n2957u_001:2719": " caittetyādi ||",
    "T12n2957u_001:2721": " caittamātra bhāvabhāji bhāvyate kka parā parārthasaṁpadīdṛśī dayāyām |",
    "T12n2957u_001:2722": " seyametadākṛticchalādato 'vayavadhvanermatupstriyā samābhidhānā || 135 ||",
    "T12n2957u_001:2726": " cittasya viśeṣāvasthā caittam |",
    "T12n2957u_001:2727": " tadeva tanmātram |",
    "T12n2957u_001:2728": " tadbhāvastattvam |",
    "T12n2957u_001:2729": " tadbhāji caittasvabhāvāyāṁ dayāyāṁ dayāviṣaye īdṛśī sarvākārapravṛttā parā parārthasaṁpat kka saṁbhāvyate |",
    "T12n2957u_001:2730": " tasyā amūrtatvena tādṛkparārthasaṁpādanāsāmarthyāt |",
    "T12n2957u_001:2731": " ataḥ seyaṁ dayaiṣokta lakṣaṇā yā bhagavadākṛtistadeva cchalaṁ tataḥ |",
    "T12n2957u_001:2732": " avayavadhvaneravayavaśabdānmatup |",
    "T12n2957u_001:2733": " sa eva strī |",
    "T12n2957u_001:2734": " strīpratyayāntāvasthāparigrahāt |",
    "T12n2957u_001:2735": " tayā anukaraṇamātrarūpayā samamabhidhānaṁ yasyā anukāryarūpāyāḥ |",
    "T12n2957u_001:2736": " avayavavatītyarthaḥ ||",
    "T12n2957u_001:2738": " vṛttapakṣe yavadhvanermatupstriyā samābhidhānā yavamatī |",
    "T12n2957u_001:2739": " mādupadhāyāśca matorvo 'yavādibhya iti yavādipratiṣedhāt vatvābhāvaḥ |",
    "T12n2957u_001:2740": " ṛjunā krameṇa saṁjñāpraveśo na nirvahatīti pūrveṣāmevaiṣa vākyavinyāsaḥ |",
    "T12n2957u_001:2741": " ata ihaivoddhāryaśabdarūpavaiṣamye'pi śrleṣo 'bhimataḥ |",
    "T12n2957u_001:2742": " tatra priyaṁvadāvegavatī bhadravirāṭketumatīnāṁ pratyekamayukpādau daśākṣarau yukpādāvekādaśākṣarau |",
    "T12n2957u_001:2743": " drutamadhyāhariṇaplutāparavakraśiśulīlānāmaytukpādau ekādaśākṣarau yukpādau dvādaśākṣarau |",
    "T12n2957u_001:2744": " puṣpitāgrāyavamatyorayukpādau dvādaśākṣarau yukpādau trayodaśākṣarāviti draṣṭavyam ||",
    "T12n2957u_001:2746": " udayadityādi ||",
    "T12n2957u_001:2748": " udayadarūṇakiraṇanikaraparikarakanakamayavimalahimakarajayanī |",
    "T12n2957u_001:2749": " jayati nikhilajagadabhirūci kṛtipaṭuratibhava tava tanuriyamatirūcirā || 136 ||",
    "T12n2957u_001:2753": " he atibhava tava tanuriyamatirūcirā satī nikhilajagadabhirūcikṛtau paṭurjayati |",
    "T12n2957u_001:2754": " rūciratvameva kṛtiḥ |",
    "T12n2957u_001:2755": " udayaṁścāsau arūṇākiraṇaparikaro yaḥ kanakamayaḥ kanaka vikāraḥ himakaraśca tayorjayanī varṇāhlādakāritvābhyām |",
    "T12n2957u_001:2756": " vṛttapakṣe'tirūcirā |",
    "T12n2957u_001:2757": " ardhārdha iti ekatriṁśadakṣaramakhaṇḍamevārdham |",
    "T12n2957u_001:2758": " ardhena yuktamardhamardhārdhaṁ tasmin sati |",
    "T12n2957u_001:2759": " dvivacanāntatve tu ekaśeṣaḥ syāt |",
    "T12n2957u_001:2760": " avihita caraṇavibhāgatveneyamatirūcirā paramate'rdhadvayenaiva veditavyetyarthaḥ |",
    "T12n2957u_001:2761": " etanmate tu prathamaḥ pādaḥ ṣoḍaśākṣaro dvitīyaḥ pañcadaśākṣara iti catuṣpadīyamati rūcirā |",
    "T12n2957u_001:2762": " tathā ca padyālaṁkārasūtram 'acaladhṛtiratha tithiraparamata iti yamaviratacaraṇayatiratirūcirā iti ||",
    "T12n2957u_001:2764": " tribhuvanetyādi ||",
    "T12n2957u_001:2766": " tribhuvanaduradhigamacaraṇaparicaraṇagurūvibhavabhagavadasitasugatapratikṛtisacivavimalamaṇinicayakhacitasuparighaṭanaguṇavasatiḥ |",
    "T12n2957u_001:2767": " nijanayagadanaravalayalavasamanukṛtirasikanibhasurabhisurasumanaḥ parimalamiladalikulakaṇitanidhiradhigamajalada jayati tava śikhā || 137 ||",
    "T12n2957u_001:2771": " he adhigamajalada |",
    "T12n2957u_001:2772": " tava śikhā cūḍā jayati |",
    "T12n2957u_001:2773": " kīdṛśī |",
    "T12n2957u_001:2774": " tribhuvanena duradhigamaṁ tvadekalabhyatvāt |",
    "T12n2957u_001:2775": " caraṇaparicaraṇaṁ yasya |",
    "T12n2957u_001:2776": " ata eva gurūvibhavaḥ |",
    "T12n2957u_001:2777": " tādṛśasyāsitasugatasyākṣobhyasya yā pratikṛtirnirmāṇakāyaḥ |",
    "T12n2957u_001:2778": " tasyāḥ sacivānāṁ tādṛśānāṁ vimalamaṇīnāṁ nicayena khacitatvāt suparighaṭanalakṣaṇasya vasatiḥ |",
    "T12n2957u_001:2779": " tathā nijanayasya bodhi sattvanīteryo gadanaravastasya layo 'nutkaṭatā tasya lavaḥ |",
    "T12n2957u_001:2780": " tatsamanukṛtau rasikanibhaṁ rasikaprāyaṁ ca tat |",
    "T12n2957u_001:2781": " surasurabhisumanasāṁ tadāpīḍacūḍānām |",
    "T12n2957u_001:2782": " parimalena miladalikulaṁ ca tasya yat kkaṇitaṁ guñjitaṁ tannidhiḥ ||",
    "T12n2957u_001:2784": " vṛttapakṣe śikhā |",
    "T12n2957u_001:2785": " tatrāyukpādayoḥ pratyekaṁ triṁśallaghūni gurvante |",
    "T12n2957u_001:2786": " yukpādayoraṣṭāviṁśallaghūni gurū cānte ||",
    "T12n2957u_001:2788": " samudayetyādi ||",
    "T12n2957u_001:2790": " samudayadiśi samupanatarūciṣu vividhasamudayakaraṇamabhidadhatī praśamasukharasarasikamatiṣu nirūpamaśamasukhapathakathanapṛthuniratiḥ |",
    "T12n2957u_001:2791": " aparimitasukṛtafalamadhipa tava jayati sakalajinanayanayanagīrṛjumatiṣu niyatamṛjuramṛtakuṭa kuṭilamatiṣu niratiśayakuṭila padā || 138 ||",
    "T12n2957u_001:2795": " he adhipa |",
    "T12n2957u_001:2796": " amṛtakuṭa pravacanāśraya |",
    "T12n2957u_001:2797": " jinanayasya prakāśakatvānnayanabhūtā tava gīrjayati |",
    "T12n2957u_001:2798": " jinanayanayanetyamantraṇapadaṁ vā |",
    "T12n2957u_001:2799": " kiṁbhūtā |",
    "T12n2957u_001:2800": " samudaya eva dik purūṣārthaikadeśatvāt |",
    "T12n2957u_001:2801": " tatra samupanatarūciṣu vineyeṣu vividhaṁ samudayasya karaṇamupāyamabhidadhatī praśamasukhalakṣaṇe rase rasikamatiṣu nirūpamasya śamasukhapathasya kathane pṛthuniratistatparatā yasyāḥ sā tathā |",
    "T12n2957u_001:2802": " aparimitasya sukṛtasya puṇyajñānasaṁbhārasya falaṁ niṣyandabhūtā |",
    "T12n2957u_001:2803": " punaḥ kīdṛśī |",
    "T12n2957u_001:2804": " ṛjumatiṣu sattveṣu niyatamṛjuravakrapadā kuṭilamatiṣu tu niratiśayakuṭilapadā ||",
    "T12n2957u_001:2806": " vṛttapakṣe kuṭilapadā |",
    "T12n2957u_001:2807": " pareṣāṁ khañjeti mukhyaṁ nāma kuṭilapadādyu ktayā vyākhyāyate |",
    "T12n2957u_001:2808": " tadviparyaya iti |",
    "T12n2957u_001:2809": " śikhāyā viparyayaḥ |",
    "T12n2957u_001:2810": " tena tatra yau yukpādau tāvihā yukpādau yau cāyukpādau tau yukpādau ||",
    "T12n2957u_001:2812": " ākhyaniketyādi ||",
    "T12n2957u_001:2814": " ākhyānikeyaṁ bhavato guṇānāmiti stuvaṁstvāmabhimanyate yaḥ |",
    "T12n2957u_001:2815": " nūnaṁ sa gaṇḍūṣajalopayogān mayā nipīto'mbudhirityaveti || 139 ||",
    "T12n2957u_001:2819": " tvāṁ stuvan bhūtaguṇairabhivyāharan bhavato guṇānāmiyamākhyānikā sāmastyenākhyānamiti yo mahān manyate |",
    "T12n2957u_001:2820": " nūnamityādi subodham ||",
    "T12n2957u_001:2822": " vṛttapakṣe ākhyānikā ||",
    "T12n2957u_001:2824": " yadyākhyānikā na bhavati kiṁ tarhi bhavatītyāha |",
    "T12n2957u_001:2825": " api tvityādi ||",
    "T12n2957u_001:2827": " api tvaśeṣasmaravairiṇāmapyākhyeyatākhyātimanāśriteṣu |",
    "T12n2957u_001:2828": " guṇeṣu te nātha vṛthābhimānasyākhyānikāsau viparītapūrvā || 140 ||",
    "T12n2957u_001:2832": " kiṁ tu he nātha |",
    "T12n2957u_001:2833": " aśeṣāṇāṁ smaravairiṇāṁ buddhānāmākhyeyatākhyātiṁ nirvacanīyatāvyapadeśamanāśriteṣu guṇeṣu yā ākhyānikāsau vṛthābhimānasya mithyābhimānino janasya viparītapūrvā ākhyānikā |",
    "T12n2957u_001:2834": " anākhyāne 'pyākhyānābhimānāt ||",
    "T12n2957u_001:2836": " vṛttapakṣe ākhyānikā viparītapūrvā |",
    "T12n2957u_001:2837": " ākhyānikādvayamupajātiprabhedaḥ |",
    "T12n2957u_001:2838": " caturdaśaprakārāsūpajātiṣu dve ardhasame anyā viṣamāḥ |",
    "T12n2957u_001:2839": " tatrārdhasame ākhyānikāviparītākhyānikākhye |",
    "T12n2957u_001:2840": " ete ca padyālaṁkāre upajātiprastāva eva darśite iti || ||",
    "T12n2957u_001:2844": " iti duṣkaraprabhedavṛttamālāvivṛtāvardhasamavṛttāni ||",
    "T12n2957u_001:2846": " saṁprati yathoddeśaṁ viṣama vṛttau bhagavantaṁ stauti |",
    "T12n2957u_001:2847": " aṣṭābhirityādi ||",
    "T12n2957u_001:2849": " aṣṭābhirakṣaraiḥ pādo 'sodastadgādamajjanādanuvṛddhaiḥ |",
    "T12n2957u_001:2850": " guṇasāgara sāgarairapūritāṅgurīgarto viṣamaṁ daśāntare dayāṁ padacaturūdhvaṁ nayati bhāvam || 141 ||",
    "T12n2957u_001:2854": " he guṇasāgara daśāntare vajrabhairavādidaśāyām |",
    "T12n2957u_001:2855": " na pūrito 'ṅgurīṇāṁ garto yasya sa tava pādo 'sodaḥ sodumaśakyaḥ |",
    "T12n2957u_001:2856": " jātāvekavacanam |",
    "T12n2957u_001:2857": " pādā ityarthaḥ |",
    "T12n2957u_001:2858": " kaiḥ |",
    "T12n2957u_001:2859": " akṣarairaśoṣyairaṣṭābhiḥ sāgaraiḥ |",
    "T12n2957u_001:2860": " kiṁbhūtaiḥ |",
    "T12n2957u_001:2861": " tasya pādasya gādamajjanādanuvṛddhairapi sumerūpariveṣṭikāḥ sapta bāhyaśca mahaudadhirityaṣṭau sāgarā iti viṣamaṁ rūpaṁ dayāṁ tava bhāvamabhiprāyaṁ nayati prāpayati |",
    "T12n2957u_001:2862": " kiṁbhūtam |",
    "T12n2957u_001:2863": " pādāścatvāra ūrdhvā yatra ||",
    "T12n2957u_001:2865": " vṛttapakṣe padacaturūrdhvaṁ nāma viṣamaṁ vṛttam |",
    "T12n2957u_001:2866": " tatra prathamaḥ pādo'ṣṭabhirakṣaraiḥ |",
    "T12n2957u_001:2867": " ita ūrdhvamapare pādāḥ sāgaraiścaturbhirakṣarairanukrameṇa vṛddhairjñeyāḥ ||",
    "T12n2957u_001:2869": " itītyādi ||",
    "T12n2957u_001:2871": " iti nigaditajātau kṛtaviṣamacaraṇaracanāyām |",
    "T12n2957u_001:2872": " laghugurūniyatibhṛti bhayamayati ko na bhavasi na yadi niyatamabhividhivacanamanu pīḍaḥ || 142 ||",
    "T12n2957u_001:2876": " ityanantaroktaprakāreṇa nigaditāyāṁ jātau svabhāvaviṣame tava ko na bhayamayati gacchati |",
    "T12n2957u_001:2877": " kīdṛśyām |",
    "T12n2957u_001:2878": " kṛtaviṣamacaraṇaracanāyām |",
    "T12n2957u_001:2879": " vihitordhvādhaḥ pādavinyāsāyām |",
    "T12n2957u_001:2880": " punaḥ kīdṛśi |",
    "T12n2957u_001:2881": " laghugurūniyatibhṛti |",
    "T12n2957u_001:2882": " vineyā nurodhāt kkacillāghavaṁ ca kkacidgauravaṁ ca bibhratyām |",
    "T12n2957u_001:2883": " iha tu gauravamevābhipretam |",
    "T12n2957u_001:2884": " sarva eva bhayamāsādayati yadi tvaṁ niyatamabhividhivacanamanu pīḍo na bhavasi |",
    "T12n2957u_001:2885": " abhividhivaca namāṅ |",
    "T12n2957u_001:2886": " tamanu tena saha pīḍa āpīḍaḥ |",
    "T12n2957u_001:2887": " samantāddayāvān yadi na bhavasītyarthaḥ ||",
    "T12n2957u_001:2889": " vṛttapakṣe nigaditāyāṁ padacaturūrdhvajātau kṛtaviṣamacaraṇaracanāyāmetacchlokaprastārakrameṇa laghugurūniyamaṁ dadhatyāṁ satyām |",
    "T12n2957u_001:2890": " abhividhivacanamanu pīḍo vyākhyātārthaḥ |",
    "T12n2957u_001:2891": " atrāntimadvayadvayaṁ gurū śeṣaṁ laghu |",
    "T12n2957u_001:2892": " padyālaṁkāre tu padacaturūrdhvamaniyat ( ? )",
    "T12n2957u_001:2893": " pāṭhasaubhāgyābhāvādasmāt pṛthak darśitam |",
    "T12n2957u_001:2894": " iha tu pūrvāmnāyānusāreṇoktam ||",
    "T12n2957u_001:2896": " suciretyādi ||",
    "T12n2957u_001:2898": " suciranihitahitamati kandāṅkura iva tava bhāti |",
    "T12n2957u_001:2899": " viṣamajanadamanaghaṭitavikaṭamūrtestripuraharamukuṭamaṇisadṛśadaśanakalikeyam || 143 ||",
    "T12n2957u_001:2903": " viṣamajanadamanī ghaṭitā vikaṭā mūrtiryena tasya tava |",
    "T12n2957u_001:2904": " tripuraharasya maheśvarasya mukuṭamaṇiḥ śaśikalā tatsadṛśī daśanakalikeyaṁ bhāti |",
    "T12n2957u_001:2905": " atrāpīḍaprathamāadasya dvitīyatvaṁ dvitīyasya prathamatvam |",
    "T12n2957u_001:2906": " śeṣaṁ pūrvavat ||",
    "T12n2957u_001:2908": " prasaradityādi ||",
    "T12n2957u_001:2910": " prasaradurūdahanaghanaghoracchaṭamiva gaganatalamanavadhi dadhānā |",
    "T12n2957u_001:2911": " prasabhamabhimukhaṁ te praśamayati śamanamapi nayanavalanalavalīlā || 144 ||",
    "T12n2957u_001:2915": " te tavānantaroktarūpasya nayanasya yo valanalavo manāgāvarjanaṁ tasya līlāprasabhamabhimukhāgataṁ śamanamapi yamamapi praśamayati |",
    "T12n2957u_001:2916": " kiṁkurvāṇā |",
    "T12n2957u_001:2917": " prasarantī urūdahanasya ghanatvāt ghorā cchaṭā yasmiṁstādṛśamanavadhi gaganaṁ kaṭākṣajvālājaṭilatvāddadhānā |",
    "T12n2957u_001:2918": " vṛttapakṣe lavalī |",
    "T12n2957u_001:2919": " ihāpyāpīḍaprathamapādasya tṛtīyatvam |",
    "T12n2957u_001:2920": " śeṣaṁ prāgvat ||",
    "T12n2957u_001:2922": " mṛdvityādi ||",
    "T12n2957u_001:2924": " mṛdujanamanu punariyameva praśamitasakalakaṭukaluṣaviṣarāśiḥ |",
    "T12n2957u_001:2925": " pratimuhurabhinavamatulasukhanidhimupanayantī niyatamamṛtadhārā || 145 ||",
    "T12n2957u_001:2929": " praśamitasakalakaṭukaluṣaviṣarāśiriyameva tava nayanavalanalavalīlā |",
    "T12n2957u_001:2930": " mṛdujanaṁ punarlakṣyī kṛtya niyatamamṛtasya dhāreva |",
    "T12n2957u_001:2931": " kiṁ kurvatī |",
    "T12n2957u_001:2932": " pratimuhuḥ punarabhinavamatulaṁ sukhasya nidhimāśrayamupanayantī |",
    "T12n2957u_001:2933": " yathā vineyāśayaṁ karūṇayā nirmāṇavaicitryāt ||",
    "T12n2957u_001:2935": " vṛttapakṣe āpīḍaprathamapādasyaiva caturthatve 'mṛta dhārā || ||",
    "T12n2957u_001:2939": " padacaturūrdhvaprabhedāḥ ||",
    "T12n2957u_001:2941": " taḍityādi ||",
    "T12n2957u_001:2943": " taḍitojjvalaṁ jaladarāśimaniśamudabhārabandhuram |",
    "T12n2957u_001:2944": " ghoraghanarasitamīśa tanuḥ kṛpayā kuto'pi jayatīyamugatā || 146 ||",
    "T12n2957u_001:2947": " he īśa iyaṁ tavānantaroditarūpā tanuḥ kṛpayā kayāpyanirvacanīyayā niśamudgatā jaladarāśiṁ jayati |",
    "T12n2957u_001:2948": " kīdṛśam |",
    "T12n2957u_001:2949": " ujjvalaṁ taḍitā |",
    "T12n2957u_001:2950": " tathā udakasya bhāro rāśiḥ |",
    "T12n2957u_001:2951": " bhāre udakasyodabhāvaḥ |",
    "T12n2957u_001:2952": " tena bandhuraṁ namram |",
    "T12n2957u_001:2953": " ghoraghanarasitaṁ ca |",
    "T12n2957u_001:2954": " ebhirūpamāna gatairviśeṣaṇairūpameyasya bhagavato yathāsaṁkhyaṁ praharaṇakiraṇairaujjvalyaṁ śyāmatva pīnatve pracaṇḍanibiḍāṭṭahasitaṁ ca dhvanitam",
    "T12n2957u_001:2956": " vṛttapakṣe udgatā |",
    "T12n2957u_001:2957": " atra prathamadvitīyapādau pratyekaṁ daśākṣarau |",
    "T12n2957u_001:2958": " tṛtīyacaturthāvekādaśatrayodaśākṣarau |",
    "T12n2957u_001:2959": " gurūlaghuniyamaḥ pratirūpaprastārādavadhāryaḥ ||",
    "T12n2957u_001:2961": " ata ityādi ||",
    "T12n2957u_001:2963": " ata eva duṣkaratarāṇi vilasitaśatāni tanvataḥ |",
    "T12n2957u_001:2964": " hlādayatyakhilalokamidaṁ paṭukīrtisaurabhakamabhutaṁ tava || 147 ||",
    "T12n2957u_001:2968": " ata eva karuṇāvaśādeva anyeṣāṁ duṣkaratarāṇi vilasitaśatāni tanvatastava |",
    "T12n2957u_001:2969": " paṭu sfuṭaṁ kīrte ridama dbhutaṁ saurabhakaṁ saundaryaṁ parimalo vākhilaṁ lokamāhlādayati |",
    "T12n2957u_001:2970": " yaśo hi śubhraṁ sugandhi ceti kavisamayaḥ |",
    "T12n2957u_001:2971": " sugandhayaddiśaḥ śuklamamlānakusumaṁ divaḥ |",
    "T12n2957u_001:2972": " bhūri tatrāpatattasmādutpapāta divaṁ yaśaḥ ||",
    "T12n2957u_001:2974": " iti ca māghaḥ ||",
    "T12n2957u_001:2976": " vṛttapakṣe udgatāyā eva tṛtīyapādasyānyathātve yathādarśite saurabhakam ||",
    "T12n2957u_001:2978": " bhṛkuṭītyādi ||",
    "T12n2957u_001:2980": " bhṛkuṭīkaṭākṣadaśaneṣu kimapi vikṛtāni bibhrataḥ |",
    "T12n2957u_001:2981": " damayati tava bhuvanāni vapurlalitaṁ ca kiṁ tu vikaṭaṁ yadīdṛśam || 148 ||",
    "T12n2957u_001:2985": " lalitaṁ ca manoharamapi tava vapurbhuvanāni damayati |",
    "T12n2957u_001:2986": " nanu bhayānakasya bhuvanadamanaṁ yujyata ityāha |",
    "T12n2957u_001:2987": " kiṁ tu bhṛkuṭīkaṭākṣeṇa yukteṣu daśaneṣu vikṛtāni |",
    "T12n2957u_001:2988": " saṁbandhibhedādvahuvacanam |",
    "T12n2957u_001:2989": " kimapīti kriyāviśeṣaṇam |",
    "T12n2957u_001:2990": " vibhratastava yadīdṛśamato vikaṭam ||",
    "T12n2957u_001:2992": " vṛttapakṣe udgatāyā eva tṛtīyapādasya yathādarśitamanyathātve lalitaṁ nāma pūrveṣāṁ kiṁ tu yadīdṛśamato nāmnā vikaṭaṁ yujyate || ||",
    "T12n2957u_001:2996": " udgatābhedāḥ ||",
    "T12n2957u_001:2998": " prāgbhāretyādi ||",
    "T12n2957u_001:3000": " prāgbhārātiśaye'pi tādṛśe 'dbhutabhīme bhuvanāhitahataye samaṁ samantāt |",
    "T12n2957u_001:3001": " marūdanatiśayarayaḥ pracupitamapi tava na sameti salīlam || 149 ||",
    "T12n2957u_001:3005": " prāgbhāraḥ sumervādiparvatāvanataśikharabhāgastasyātiśayaḥ paryantastādṛśe 'pyatidurgatvāadbhutabhīme samantāt sarvato dikṣu samaṁ tulyakālaṁ bhuvanānāmahitahataye yattava salīlaṁ pracupitaṁ mandagamanaṁ tadapi |",
    "T12n2957u_001:3006": " anatiśayarayo mahāvego 'pi marūnna sameti |",
    "T12n2957u_001:3007": " kiṁ bhūyo bhagavanbhavantamāśrayamāptaḥ sthirabhāra matulamārṣabhaṁ dadhānam |",
    "T12n2957u_001:3008": " tacchuddhavirāḍviśeṣaṇaṁ hyaparaviṣamaśirasi padaṁ vinidhatte || 150 ||",
    "T12n2957u_001:3012": " ārādhyeti bhavantamāśayaikasamṛvdyā kuśalaṁ yadamalamasti vardhamānam |",
    "T12n2957u_001:3013": " tadidamakhilamudañcatu bhuvanamurūpadaṁ tvadabhimatamativividhavṛttaviśeṣaiḥ || 151 ||",
    "T12n2957u_001:3017": " api ca pracayena bhūyasā kuśalasyāsya nikāmanirmalasya |",
    "T12n2957u_001:3018": " vigalatu sakalasya dehino bhavarajanīprabhavāndhakārarāśiḥ || 152 || ||",
    "T12n2957u_001:3024": " sarvaviṣamāṇi ||",
    "T12n2957u_001:3026": " kiṁ ca praudaprajñāpreyasyāliṅgenānaṅgakrīḍam |",
    "T12n2957u_001:3027": " uḍupatirūciranicayamayamivavapuranatiśayakarūṇamiha vahadanubhavatu || 153 || ||",
    "T12n2957u_001:3033": " ardhaviṣamam ||",
    "T12n2957u_001:3035": " vicitravṛttairitivarṇanena yadācitaṁ candrakarāmalaṁ śubham |",
    "T12n2957u_001:3036": " tato'stu lokaḥ parimuktaśokaḥ sfuranmahāsaukhyaśikhāsakhīvaraḥ || 154 || ||",
    "T12n2957u_001:3042": " pādaviṣamam || ||",
    "T12n2957u_001:3046": " āryamañjughoṣasya duṣkaraprabhedā vṛttamālāstutiḥ samāptā || ||",
    "T12n2957u_001:3050": " kṛtiriyaṁ mahāpaṇḍitasthavirajñānaśrīmitrasya | | |"
}