{
    "T02n2974u_001:0": " Munimatālaṁkāra nanu yad uktaṁ samvṛtyotpattir iti tatra keyaṁ saṁvṛtir nāma |",
    "T02n2974u_001:1": " (1) niḥsvabhāveṣv api bhāvato bhāveṣu yā viparītākārādhyāropiṇī bhrāntā buddhiḥ sā saṁvṛtir ucyate |",
    "T02n2974u_001:2": " saṁvriyate cchādyata ivāsyām anayā vā tattvam iti kṛtvā |",
    "T02n2974u_001:3": " tathā coktaṁ sūtre- bhāvā jāyanti saṁvṛtyā paramārthe niḥsvabhāvakāḥ |",
    "T02n2974u_001:4": " niḥsvabhāveṣu yā bhrāntiḥ sā tathyāsaṁvṛtir matā ||",
    "T02n2974u_001:5": " iti |",
    "T02n2974u_001:6": " tadbhavatvād vā sarva etadupadarśitā vyalīkā bhāvāḥ sāṁvṛtā ucyante |",
    "T02n2974u_001:7": " sā cānādivibhramavāsanāparipākavaśād asato bhāvato bhāvān sata ivopadarśayanty upajāyate sarvaprāṇabhṛtāṁ yatas tasmād abhiprāyavaśāt sarva evālīkarūpā bhāvāḥ saṁvṛtisanta ucyante |",
    "T02n2974u_001:8": " na punar eṣāṁ bhāvato bhāvarūpatvam,",
    "T02n2974u_001:9": " yathāpratibhāsam atattvāt |",
    "T02n2974u_001:10": " nāpi śaśaviṣāṇavad atyantābhāvarūpatā,",
    "T02n2974u_001:11": " avicāraramaṇīyākāreṇa pratibhāsanāt ||",
    "T02n2974u_001:12": " tathā hi māyāpuruṣādau yad bhrāntajñānasamaṁgibhir narair avasthāpitaṁ (2)",
    "T02n2974u_001:13": " rūpam, tadvat sarvapadārtheṣu yad alīkākārajñānasamāropitaṁ tat saṁvṛtisatyam iti vyavahriyate |",
    "T02n2974u_001:14": " tatraiva ca māyāpuruṣādau yathānupaplutavijñānair avasthāpitaṁ rūpaṁ tadvat sarvapadārthānāṁ yat samyakpramāṇapariniścitaṁ rūpaṁ tat paramārthasatyam",
    "T02n2974u_001:15": " yathā ca bhrāntābhrāntajñānavyavasthāpitarūpasaṁvṛtiparamā- rthasatyadvayāśrayāt taimirikādyupalabhyeṣu keśādiṣu vijñānavādināṁ ca grāhyagrāhakākāradvaye saṁvṛtyā sattvaṁ paramārthenāsattvam ityādivyavasthā pekṣābhedān na virudhyate,",
    "T02n2974u_001:16": " tadvat sarvapadārtheṣu ||",
    "T02n2974u_001:17": " ato yathoktabhrāntirūpā saṁvṛtir ajanmano'pi bhāvato bhāvān jāyamānān ivopadarśayati yatas tena tadāśrayavaśāt saṁvṛtyotpadyante bhāvā ity ucyate",
    "T02n2974u_001:18": " paramārthatas tu notpadyante ||",
    "T02n2974u_001:19": " aviparītārthaviṣayatvāt sarvam eva samyakśrutacintābhāvanā- mayaṁ jñānaṁ paramārtham ucyate |",
    "T02n2974u_001:20": " paramo'syārtha iti kṛtvā ||",
    "T02n2974u_001:21": " sākṣātpāraṁparyakṛtas tu viśeṣaḥ |",
    "T02n2974u_001:22": " tadvaśād ete sarvabhāvā anutpannā eva pratīyante |",
    "T02n2974u_001:23": " samyagjñānasaṁsiddho naiṣām utpāda ity uktaṁ bhavati ||",
    "T02n2974u_001:24": " avicāro vā saṁvṛtiḥ |",
    "T02n2974u_001:25": " tathā hy aviparītatattvanidhyānapravṛttasamyak- pramāṇabalabhāvinī cintāmayī prajñā tathā bhāvanāmayy api sākṣāttattvārthānuvicāritayā tanniṣyandatayā vā vicāra ucyate |",
    "T02n2974u_001:26": " tathārthaparāṅmukhaṁ tu sarvam eva tadviparyayād alīkākāropagrāhi jñānam avicāraḥ |",
    "T02n2974u_001:27": " na tu nirvikalpakaṁ jñānaṁ nāpi vicārābhāvamātram |",
    "T02n2974u_001:28": " (3) atas tatprasiddharūpatvāt sarva evālīkarūpo bhāvaḥ sāṁvṛtaḥ ||",
    "T02n2974u_001:29": " atha vā lokapratītiḥ saṁvṛtiḥ |",
    "T02n2974u_001:30": " sarvalokaprasiddhasya sarvasyaivārthasya sāṁvṛtatveneṣṭatvāt |",
    "T02n2974u_001:31": " na ca sarvo'rtho'pi sarvasyaivendriyasya gocaraḥ kasyacid eva kaiścid īkṣaṇāt ||",
    "T02n2974u_001:32": " ato'tyantaparokṣasya sarvākārapratiniyatakarmaphalāder vyavasthā sarvajñajñānata evānyasya punar itarajñānato'pi ||",
    "T02n2974u_001:33": " yat punaḥ kaiścic chāstrakāraiḥ pratītim ullaṁghya bhāvānāṁ nityādirūpam upakalpitaṁ tat mithyāsaṁvṛtisad ucyate |",
    "T02n2974u_001:34": " pratītito'pi tasyāsattvāt |",
    "T02n2974u_001:35": " yat punaḥ pratītyanusārataḥ prakalpitam,",
    "T02n2974u_001:36": " yathā- nāstīha sattva ātmā ca dharmās tv ete sahetukā iti,",
    "T02n2974u_001:37": " tat tathyasaṁvṛtisad ucyate |",
    "T02n2974u_001:38": " tena saty apy ekatra vastuni śāstrakārāṇām anekarūpavyārope vastuno na pa- rasparaviruddhānekasvabhāvatāprasaṅgaḥ ||",
    "T02n2974u_001:39": " māyārtho vā saṁvṛtyarthaḥ |",
    "T02n2974u_001:40": " asatyārtho māyārthaḥ |",
    "T02n2974u_001:41": " bhrāntajñānarūpe 'pi ca māyārthe jñānasya na vastutāprasaṅgaḥ |",
    "T02n2974u_001:42": " alīkākāropagraheṇa tasya bhāsanāt,",
    "T02n2974u_001:43": " satyālīkarūpayoś ca parasparaviruddhatvāt |",
    "T02n2974u_001:44": " tenālīkarūpatāyā api satyatāpatter na bhrāntatā jñānasya bhāvet |",
    "T02n2974u_001:45": " nāpi citrarūpatā virodhāt ||",
    "T02n2974u_001:46": " bhrāntatve vāsatyarūpatāyā apy alīkatvān na jñānasya satyatā bhavet |",
    "T02n2974u_001:47": " sarvātmanā tayoḥ parasparam anānātvād ekasyāṅgāṅgibhāvāsaṁbhavāt |",
    "T02n2974u_001:48": " (4) ato jñānasyāpy alīkatvād antarjñeyanayād asya mahān viśeṣaḥ ||",
    "T02n2974u_001:49": " śabda mātraṁ saṁvṛtir ity anabhijñāḥ |",
    "T02n2974u_001:50": " na hi śabdamātraṁ saṁvṛtir iti kasyāpi saugatasya matam |",
    "T02n2974u_001:51": " yad api- nāmamātram idaṁ sarvaṁ saṁjñāmātre pratiṣṭhitam |",
    "T02n2974u_001:52": " abhidhānāt pṛthagbhūtam abhidheyaṁ na vidyate ||",
    "T02n2974u_001:53": " iti sūtre'bhihitam,",
    "T02n2974u_001:54": " tatrāpi ye vastubhūtam evābhidhānam abhidheyaṁ ca tatpṛthagbhūtam api kalpayanti tanmatapratiṣedhāya kalpanāpratiṣṭhitatvam evābhidhānābhidheyayor upadarśitam |",
    "T02n2974u_001:55": " saṁjñā hy atra kalpanā |",
    "T02n2974u_001:56": " kalpanārūpam evābhidhānaṁ nāmaśabdenābhipretam |",
    "T02n2974u_001:57": " na tu śrotrajñānapratibhāsy arthasyāvācakatvāt |",
    "T02n2974u_001:58": " tanmātratve ca viśvasya rūpādivaicitryapratibhāso na bhavet |",
    "T02n2974u_001:59": " nāpi skandhādivya vasthā ||",
    "T02n2974u_001:60": " yathā ca bahuṣu māyānareṣu naro nara iti sāmānyākārarūpaḥ kalpitaḥ śabdārtho vyavasthāpyate,",
    "T02n2974u_001:61": " tathā paramārthāsvabhāveṣv api bhāveṣu paramārtho'py adhyāropitarūpeṇa kathyamānaḥ saṁvṛtir eva bhavet,",
    "T02n2974u_001:62": " tasya sarvaprapañcātikrāntatvāt |",
    "T02n2974u_001:63": " tathā coktaṁ sūtre- yadi devaputra paramārthataḥ paramārthasatyaṁ kāyavāṅmanasāṁ viṣayabhāvam āgacchen na paramārthasatyam iti saṁkhyāṁ gacchet saṁvṛtisatyam eva tad bhavet |",
    "T02n2974u_001:64": " api tu (5) paramārthataḥ paramārthasatyaṁ sarvavyavahārātikrāntam |",
    "T02n2974u_001:65": " iti ||",
    "T02n2974u_001:66": " kṣaṇikatvaṁ vā bhāvānāṁ saṁvṛtiḥ |",
    "T02n2974u_001:67": " teṣāṁ calātmanāṁ sarvabhāvānāṁ yā māyāvat prakṛtiniḥsvabhāvatālakṣaṇā śūnyatā sa paramārthaḥ,",
    "T02n2974u_001:68": " sarvatathāgatānām utpādānutpādayor api sarvakālam adhiṣṭhitatvān nityaḥ || (6)"
}