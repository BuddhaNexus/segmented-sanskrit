{
    "K05dsp1-2_u:0": " Daśasāhasrikā Prajñāpāramitā",
    "K05dsp1-2_u:1": " evaṃ mayā śrutam:",
    "K05dsp1-2_u:2": " ekasmin samaye bhagavān rājagṛhe viharati sma gṛdhrakūṭaparvate mahatā bhikṣusaṃghena sārdham anekair bhikṣusahasraiḥ,",
    "K05dsp1-2_u:3": " sarvair arhadbhiḥ kṣīṇāsravair niṣkleśair vaśībhūtaiḥ suvimuktacittaiḥ suvimuktaprajñair",
    "K05dsp1-2_u:4": " ājāneyair mahānāgaiḥ kṛtakṛtyaiḥ kṛtakaraṇīyair apahṛtabhārair anuprāptasvakārthaiḥ",
    "K05dsp1-2_u:5": " parikṣīṇabhavasaṃyojanaiḥ samyagājñāsuvimuktacittaiḥ sarvacetovaśiparamapāramitāprāptair,",
    "K05dsp1-2_u:6": " ekaṃ pudgalaṃ sthāpayitvā yadutāyuṣmantam ānandaṃ śaikṣaṃ srotaāpannaṃ;",
    "K05dsp1-2_u:7": " pañcamātraiś ca bhikṣuṇīśatair,",
    "K05dsp1-2_u:8": " upāsakair upāsikābhiś ca sārdhaṃ,",
    "K05dsp1-2_u:9": " sarvair dṛṣṭasatyair;",
    "K05dsp1-2_u:10": " anekasahasraiś ca bodhisattvair mahāsattvaiḥ sārdhaṃ,",
    "K05dsp1-2_u:11": " sarvair dhāraṇīpratilabdhaiḥ samādhipratilabdhaiḥ śūnyatāvihāribhir animittagocarair",
    "K05dsp1-2_u:12": " avikalpitapraṇidhānaiḥ samatākṣāntipratilabdhair asaṃgapratibhāṇapratilabdhaiḥ sarvaiś",
    "K05dsp1-2_u:13": " ca pañcābhijñair ādeyavacanair akuhakair apagatajñānārthalābhasatkāracittair nirāmiṣadharmadeśakair",
    "K05dsp1-2_u:14": " gambhīradharmakṣāntipāragatair vaiśāradyaprāptair mārakarmasamatikrāntaiḥ sarvakaraṇāvaraṇavimuktair",
    "K05dsp1-2_u:15": " dharmanirdeśasaṃcitair asaṃkhyeyakalpasamārabdhapraṇidhānaiḥ smitamukhaiḥ pūrvābhilāpibhir",
    "K05dsp1-2_u:16": " vyapagatabhrūkuṭīmukhair anantapariṣadabhibhavanavaiśāradyasamanvāgatair anekakalpakoṭinirdeśaniḥsaraṇakuśalair",
    "K05dsp1-2_u:17": " māyāmarīcisvapnodakacandrapratibhāsākāśagandharvanagarapratibimbanirmāṇopamadharmādhimuktair",
    "K05dsp1-2_u:18": " apramāṇavaiśāradyasamanvāgataiḥ sarvasattvacittagatyadhimuktiparyāptikuśalaiḥ sarvasattvāpratihatacittair",
    "K05dsp1-2_u:19": " mahākṣāntisamanvāgatair yāthātmyāvatāraṇakuśalair anantabuddhakṣetravyūhaparigṛhītair",
    "K05dsp1-2_u:20": " asaṃkhyeyalokadhātugatabuddhānusmṛtisamādhisatatasamitābhimukhībhūtair aparimitabuddhādhyeṣaṇakuśalair",
    "K05dsp1-2_u:21": " nānādṛṣṭisamutthitakleśapraśamanakuśalaiḥ samādhivikrīḍanaśatasahasranirhārakuśalais,",
    "K05dsp1-2_u:22": " tadyathā bhadrapālena ca bodhisattvena mahāsattvena,",
    "K05dsp1-2_u:23": " ratnākareṇa ca,",
    "K05dsp1-2_u:24": " sārthavāhena ca,",
    "K05dsp1-2_u:25": " naradattena ca,",
    "K05dsp1-2_u:26": " varuṇadattena ca,",
    "K05dsp1-2_u:27": " indradattena ca,",
    "K05dsp1-2_u:28": " udāramatinā ca,",
    "K05dsp1-2_u:29": " viśeṣamatinā ca,",
    "K05dsp1-2_u:30": " vardhamānamatinā ca,",
    "K05dsp1-2_u:31": " amoghadarśinā ca,",
    "K05dsp1-2_u:32": " susaṃprasthitena cam,",
    "K05dsp1-2_u:33": " suvikrāntavikramiṇā ca,",
    "K05dsp1-2_u:34": " nityodyuktena ca,",
    "K05dsp1-2_u:35": " anikṣiptadhureṇa ca,",
    "K05dsp1-2_u:36": " ādityagarbheṇa ca,",
    "K05dsp1-2_u:37": " candragarbheṇa ca,",
    "K05dsp1-2_u:38": " anupamamatinā ca,",
    "K05dsp1-2_u:39": " avalokiteśvareṇa ca,",
    "K05dsp1-2_u:40": " mañjuśriyā ca,",
    "K05dsp1-2_u:41": " ratnamudrāhastena ca,",
    "K05dsp1-2_u:42": " nityotkṣiptahastena ca bodhisattvena,",
    "K05dsp1-2_u:43": " maitreyeṇa ca bodhisattvena mahāsattvena,",
    "K05dsp1-2_u:44": " evaṃpramukhair anekabodhisattvasahasraiḥ,",
    "K05dsp1-2_u:45": " sarvaiḥ kumārabhūtaiḥ sārdham.",
    "K05dsp1-2_u:46": " tasyāṃ velāyāṃ bhagavān śakraṃ ca brahmāṇaṃ ca sarvāṃś ca lokapālān tejasābhibhūya",
    "K05dsp1-2_u:47": " tāsāṃ catasṛnāṃ parṣadāṃ purato virocamāna ṛddhyā nānāvidhaṃ vikurvaṇaprātihāryaṃ",
    "K05dsp1-2_u:48": " saṃdarśayati sma. romakūpebhyo 'nekāni raśmikoṭiniyutaśatasahasrāṇi niśceruḥ.",
    "K05dsp1-2_u:49": " tena khalu samayenāyuṣmān śāradvatīputras tasyāṃ parṣadi saṃnipatito 'bhūt saṃniṣaṇṇaḥ.",
    "K05dsp1-2_u:50": " sa tathāgatasyedṛśam ṛddhivikurvaṇaprātihāryaṃ dṛṣṭvā tuṣṭa udagra āttamanaḥ pramuditaḥ",
    "K05dsp1-2_u:51": " prītisaumanasyajāta utthāyāsanād ekāṃsam uttarāsaṃgaṃ kṛtvā dakṣiṇaṃ jānumaṇḍalaṃ",
    "K05dsp1-2_u:52": " pṛthivyāṃ pratiṣṭhāpya yena bhagavāṃs tenāñjaliṃ praṇamya bhagavantam etad avocat:",
    "K05dsp1-2_u:53": " sacen me bhagavān praśnavyākaraṇāyāvakāśaṃ kuryād ahaṃ bhagavantam kaṃcit pradeśaṃ prakṣyāmi.",
    "K05dsp1-2_u:54": " evam ukte bhagavān āyuṣmantaṃ śāradvatīputram etad avocat:",
    "K05dsp1-2_u:55": " tathāgataṃ praṣṭuṃ,",
    "K05dsp1-2_u:56": " śāradvatīputra,",
    "K05dsp1-2_u:57": " sadā kṛtāvakāśatvād yat kiṃcit tvaṃ tathāgataṃ praṣṭum icchasi,",
    "K05dsp1-2_u:58": " tat prccha,",
    "K05dsp1-2_u:59": " praśnaprativacanena cāhaṃ tava cittam ārādhayiṣye.",
    "K05dsp1-2_u:60": " evam ukta āyuṣmān śāradvatīputro bhagavantam etad avocat:",
    "K05dsp1-2_u:61": " prajñāpāramitā,",
    "K05dsp1-2_u:62": " bhadanta bhagavan,",
    "K05dsp1-2_u:63": " prajñāpāramitety ucyate;",
    "K05dsp1-2_u:64": " katamā bhadanta bhagavan sā bodhisattvānaṃ prajñāpāramitā?",
    "K05dsp1-2_u:65": " kasya dharmasya pāramitāyāṃ bodhisattvāḥ prajñāpāramitāyāṃ pāraṃ gatāḥ kṣipram anuttarāṃ samyaksaṃbodhim abhisaṃbudhyante?",
    "K05dsp1-2_u:66": " evam ukte bhagavān āyuṣmate śāradvatīputrāya sādhukāram adāt: sādhu,",
    "K05dsp1-2_u:67": " sādhu,",
    "K05dsp1-2_u:68": " śāradvatīputra,",
    "K05dsp1-2_u:69": " yat tvaṃ tathāgatasyādhiṣṭhānād evaṃ praśnaṃ pṛcchasi,",
    "K05dsp1-2_u:70": " sādhu; sundaras te saṃkalpaḥ,",
    "K05dsp1-2_u:71": " tena hi tvaṃ śṛṇu,",
    "K05dsp1-2_u:72": " sādhu ca suṣṭhu ca manasi kuru,",
    "K05dsp1-2_u:73": " bhāṣiṣye 'haṃ prajñāpāramitām.",
    "K05dsp1-2_u:74": " evam astu bhadanta bhagavann ity āyuṣmān śāradvatīputro bhagavataḥ pratyaśroṣīt.",
    "K05dsp1-2_u:75": " bhagavāṃs tasyaitad avocat:",
    "K05dsp1-2_u:76": " śāradvatīputra prajñāpāramitā prajñāpāramitety ucyate yad idaṃ sarvadharmānabhiniveśaḥ.",
    "K05dsp1-2_u:77": " anabhiniviṣṭāḥ śāradvatīputra bodhisattvāḥ prajñāpāramitāyāṃ pāraṃ gatāḥ kṣipram",
    "K05dsp1-2_u:78": " anuttarāṃ samyaksaṃbodhim abhisaṃbudhyante.",
    "K05dsp1-2_u:79": " āha: katame bhadanta bhagavaṃs te sarvadharmā yeṣu bodhisattvā mahāsattvā anabhiniviṣṭāḥ?",
    "K05dsp1-2_u:80": " bhagavān āha:",
    "K05dsp1-2_u:81": " sarvadharmāḥ śāradvatīputrocyante yaduta pañca skandhā,",
    "K05dsp1-2_u:82": " dvādaśāyatanāny,",
    "K05dsp1-2_u:83": " aṣṭādaśa dhātavaś,",
    "K05dsp1-2_u:84": " catvāry āryasatyāni,",
    "K05dsp1-2_u:85": " dvādaśa pratītyasamutpādāṅgāni,",
    "K05dsp1-2_u:86": " catvāri smṛtyupasthānāni,",
    "K05dsp1-2_u:87": " catvāri samyakprahāṇāṇi,",
    "K05dsp1-2_u:88": " catvāra ṛddhipādāḥ,",
    "K05dsp1-2_u:89": " pañcendriyāṇi,",
    "K05dsp1-2_u:90": " pañca balāni,",
    "K05dsp1-2_u:91": " sapta bodhyaṅgāny,",
    "K05dsp1-2_u:92": " āryāṣṭāṅgamārgaḥ,",
    "K05dsp1-2_u:93": " śūnyatāvimokṣamukham,",
    "K05dsp1-2_u:94": " animittavimokṣamukham,",
    "K05dsp1-2_u:95": " apraṇihitavimokṣamukhaṃ,",
    "K05dsp1-2_u:96": " catvāri dhyānāni,",
    "K05dsp1-2_u:97": " catvāry apramānāni,",
    "K05dsp1-2_u:98": " catasra ārūpyasamāpattayo,",
    "K05dsp1-2_u:99": " 'sṭau vimokṣā,",
    "K05dsp1-2_u:100": " daśānupūrvavihārasamāpattayo,",
    "K05dsp1-2_u:101": " nava saṃjñā,",
    "K05dsp1-2_u:102": " daśānusmṛtayaḥ,",
    "K05dsp1-2_u:103": " ṣaṭ saṃjñākārā,",
    "K05dsp1-2_u:104": " dharmajñānam,",
    "K05dsp1-2_u:105": " anvayajñānaṃ,",
    "K05dsp1-2_u:106": " paracittajñānani,",
    "K05dsp1-2_u:107": " saṃvṛtijñānaṃ,",
    "K05dsp1-2_u:108": " duḥkhajñānaṃ,",
    "K05dsp1-2_u:109": " samudayajñānaṃ,",
    "K05dsp1-2_u:110": " nirodhajñānaṃ,",
    "K05dsp1-2_u:111": " mārgajñānaṃ,",
    "K05dsp1-2_u:112": " kṣayajñānam,",
    "K05dsp1-2_u:113": " anutpādajñānaṃ,",
    "K05dsp1-2_u:114": " yathābhūtajñānaṃ ca;",
    "K05dsp1-2_u:115": " evam eva savitarkaḥ savicāraḥ samādhir,",
    "K05dsp1-2_u:116": " avitarko vicāramātraḥ samādhir,",
    "K05dsp1-2_u:117": " avitarkāvicāraḥ samādhir,",
    "K05dsp1-2_u:118": " anājñātamājñāsyāmīndriyam,",
    "K05dsp1-2_u:119": " ājñendriyam,",
    "K05dsp1-2_u:120": " ājñātāvīndriyam,",
    "K05dsp1-2_u:121": " aṣṭāv abhibhvāyatanāni,",
    "K05dsp1-2_u:122": " daśa kṛtsnāyatanāny,",
    "K05dsp1-2_u:123": " aṣṭādaśa śūnyatā,",
    "K05dsp1-2_u:124": " daśa tathāgatabalāni,",
    "K05dsp1-2_u:125": " catvāri vaiśāradyāni,",
    "K05dsp1-2_u:126": " catasraḥ pratisaṃvido,",
    "K05dsp1-2_u:127": " mahāmaitrī,",
    "K05dsp1-2_u:128": " mahākaruṇā,",
    "K05dsp1-2_u:129": " aṣṭādaśāveṇikā buddhadharmāś ca;",
    "K05dsp1-2_u:130": " evam eva sarvajñatā,",
    "K05dsp1-2_u:131": " mārgākārajñatā,",
    "K05dsp1-2_u:132": " sarvākārajñatā,",
    "K05dsp1-2_u:133": " ṣaṭ pāramitāḥ,",
    "K05dsp1-2_u:134": " pañcābhijñāḥ,",
    "K05dsp1-2_u:135": " pañca cakṣūṃṣi,",
    "K05dsp1-2_u:136": " dvātriṃśan mahāpuruṣalakṣaṇāny,",
    "K05dsp1-2_u:137": " aśītir anuvyañjānāni ca. ete te sarvadharmā yeṣv anabhiniviṣṭā bodhisattvā mahāsattvāḥ prajñāpāramitāyāṃ pāraṃ gatāḥ kṣipram anuttarāṃ samyaksaṃbodhim",
    "K05dsp1-2_u:138": " tata āyuṣmān śāradvatīputro bhagavantam etad avocat:",
    "K05dsp1-2_u:139": " katame bhadanta bhagavan pañca skandhāḥ,",
    "K05dsp1-2_u:140": " peyālaṃ yāvat katamāni dvādaśa pratītyasamutpādāṅgāni,",
    "K05dsp1-2_u:141": " katamāni catvāri smṛtyupasthānāni,",
    "K05dsp1-2_u:142": " peyālaṃ yāvat katama āryāṣṭāṅgamārgaḥ,",
    "K05dsp1-2_u:143": " katamaṃ śūnyatāvimokṣamukhaṃ,",
    "K05dsp1-2_u:144": " peyālaṃ yāvat sarvākārajñatā,",
    "K05dsp1-2_u:145": " katamāḥ ṣaṭ pāramitāḥ,",
    "K05dsp1-2_u:146": " peyālaṃ yāvad aśītir anuvyañjanāni?",
    "K05dsp1-2_u:147": " [DsP_1] evam ukte bhagavān āyuṣmantaṃ śāradvatīputram etad avocat:",
    "K05dsp1-2_u:148": " pañca skandhā iti,",
    "K05dsp1-2_u:149": " śāradvatīputra,",
    "K05dsp1-2_u:150": " ucyante yaduta rūpaṃ,",
    "K05dsp1-2_u:151": " vedanā,",
    "K05dsp1-2_u:152": " saṃjñā,",
    "K05dsp1-2_u:153": " saṃskārā, vijñānam.",
    "K05dsp1-2_u:154": " [DsP_2] tatra katamāni dvādaśāyatanāni?",
    "K05dsp1-2_u:155": " ṣaḍ ādhyātmikāni,",
    "K05dsp1-2_u:156": " ṣaḍ bāhyāni. etāny ucyante dvādaśāyatanāni.",
    "K05dsp1-2_u:157": " tatra katamāni ṣaḍ ādhyātmikāny āyatanāni?",
    "K05dsp1-2_u:158": " yaduta cakṣurāyatanaṃ,",
    "K05dsp1-2_u:159": " śrotrāyatanaṃ,",
    "K05dsp1-2_u:160": " ghrāṇāyatanaṃ,",
    "K05dsp1-2_u:161": " jihvāyatanaṃ,",
    "K05dsp1-2_u:162": " kāyāyatanaṃ,",
    "K05dsp1-2_u:163": " manaāyatanam. etāny ucyante ṣaḍ ādhyātmikāny āyatanāni.",
    "K05dsp1-2_u:164": " tatra katamāni ṣaḍ bāhyāny āyatanāni?",
    "K05dsp1-2_u:165": " yaduta rūpāyatanaṃ,",
    "K05dsp1-2_u:166": " śabdāyatanaṃ,",
    "K05dsp1-2_u:167": " gandhāyatanaṃ,",
    "K05dsp1-2_u:168": " rasāyatanaṃ,",
    "K05dsp1-2_u:169": " spraṣṭavyāyatanaṃ,",
    "K05dsp1-2_u:170": " dharmāyatanam. etāny ucyante ṣaḍ bāhyāny āyatanāni.",
    "K05dsp1-2_u:171": " [DsP_3] tatra katama aṣṭādaśa dhātavaḥ?",
    "K05dsp1-2_u:172": " yaduta cakṣurdhātū,",
    "K05dsp1-2_u:173": " rūpadhātuś,",
    "K05dsp1-2_u:174": " cakṣurvījñānadhātuḥ;",
    "K05dsp1-2_u:175": " śrotradhātuḥ,",
    "K05dsp1-2_u:176": " śabdadhātuḥ,",
    "K05dsp1-2_u:177": " śrotravijñānadhātuḥ;",
    "K05dsp1-2_u:178": " ghrānadhātur,",
    "K05dsp1-2_u:179": " gandhadhātur,",
    "K05dsp1-2_u:180": " ghrāṇavijñānadhātuḥ;",
    "K05dsp1-2_u:181": " jihvādhātū,",
    "K05dsp1-2_u:182": " rasadhātur,",
    "K05dsp1-2_u:183": " jihvāvijñānadhātuḥ;",
    "K05dsp1-2_u:184": " kāyadhātuḥ,",
    "K05dsp1-2_u:185": " spraṣṭavyadhātuḥ,",
    "K05dsp1-2_u:186": " kāyavijñānadhātuḥ;",
    "K05dsp1-2_u:187": " manodhātur,",
    "K05dsp1-2_u:188": " dharmadhātur,",
    "K05dsp1-2_u:189": " manovijñānadhātuḥ. eta ucyanta aṣṭādaśa dhātavaḥ.",
    "K05dsp1-2_u:190": " [DsP_4] tatra katamāni catvāry āryasatyāni?",
    "K05dsp1-2_u:191": " yaduta duḥkham āryasatyaṃ,",
    "K05dsp1-2_u:192": " samudaya āryasatyaṃ,",
    "K05dsp1-2_u:193": " nirodha āryasatyaṃ,",
    "K05dsp1-2_u:194": " mārga āryasatyam. etāny ucyante catvāry āryasatyāni.",
    "K05dsp1-2_u:195": " [DsP_5] tatra katamāni dvādaśa pratītyasamutpādāṅgāni?",
    "K05dsp1-2_u:196": " yadutāvidyāpratyayāḥ saṃskārāḥ,",
    "K05dsp1-2_u:197": " saṃskārapratyayaṃ vijñānaṃ,",
    "K05dsp1-2_u:198": " vijñānapratyayaṃ nāmarūpaṃ,",
    "K05dsp1-2_u:199": " nāmarūpapratyayāni ṣaḍ āyatanāni,",
    "K05dsp1-2_u:200": " ṣaḍāyatanapratyayaḥ sparśaḥ,",
    "K05dsp1-2_u:201": " sparśapratyayā vedanā,",
    "K05dsp1-2_u:202": " vedanāpratyayā tṛṣṇā,",
    "K05dsp1-2_u:203": " tṛṣṇāpratyayam upādānam,",
    "K05dsp1-2_u:204": " upādānapratyayo bhavo,",
    "K05dsp1-2_u:205": " bhavapratyayā jātir,",
    "K05dsp1-2_u:206": " jātipratyayā jarāmaraṇaśokaparidevaduḥkhadaurmanasyopayāsāḥ. evam asya kevalasya mahato duḥkhaskandhasya samudayo bhavati.",
    "K05dsp1-2_u:207": " avidyānirodhāt saṃskāranirodhaḥ,",
    "K05dsp1-2_u:208": " saṃskāranirodhād vijñānanirodho,",
    "K05dsp1-2_u:209": " vijñānanirodhān nāmarūpanirodho,",
    "K05dsp1-2_u:210": " nāmarūpanirodhāt ṣaḍāyatananirodhaḥ,",
    "K05dsp1-2_u:211": " ṣaḍāyatananirodhāt sparśanirodhaḥ,",
    "K05dsp1-2_u:212": " sparśanirodhād vedanānirodho,",
    "K05dsp1-2_u:213": " vedanānirodhāt tṛṣṇānirodhas,",
    "K05dsp1-2_u:214": " tṛṣṇānirodhād upādānanirodha,",
    "K05dsp1-2_u:215": " upādānanirodhād bhavanirodho,",
    "K05dsp1-2_u:216": " bhavanirodhāj jātinirodho,",
    "K05dsp1-2_u:217": " jātinirodhāj jarāmaraṇaśokaparidevaduḥkhadaurmanasyopayāsanirodhaḥ. evam asya kevalasya duḥkhaskandhasya nirodho bhavati. eṣa ucyate pratītyasamutpādo 'nulomaś ca pratilomaś ca.",
    "K05dsp1-2_u:218": " [DsP_6] tatra katamāni catvāri smṛtyupasthānāni?",
    "K05dsp1-2_u:219": " yaduta kāye kāyānupaśyanāsmṛtyupasthānaṃ,",
    "K05dsp1-2_u:220": " vedanāsu vedanānupaśyanāsmṛtyupasthānaṃ,",
    "K05dsp1-2_u:221": " citte cittānupaśyanāsmṛtyupasthānaṃ,",
    "K05dsp1-2_u:222": " dharmeṣu dharmānupaśyanāsmṛtyupasthānam. etāny ucyante catvāri smṛtyupasthānāni.",
    "K05dsp1-2_u:223": " [DsP_7] tatra katamāni catvāri samyakprahāṇāni?",
    "K05dsp1-2_u:224": " iha bodhisattvo mahāsattvo 'nutpannānāṃ pāpakānām akuśalānāṃ dharmāṇām anutpādāya chandaṃ janayati vyāyacchate vīryam ārabhati cittaṃ pragrhṇāti samyak pradadhāti;",
    "K05dsp1-2_u:225": " utpannānāṃ pāpakānām akuśalānāṃ dharmāṇāṃ prahāṇāya chandaṃ janayati vyāyacchate vīryam ārabhati cittaṃ pragṛhṇāti samyak pradadhāti;",
    "K05dsp1-2_u:226": " anutpannānāṃ kuśalānāṃ dharmāṇām utpādāya chandaṃ janayati vyāyacchate vīryam ārabhati cittaṃ pragṛhṇāti samyak pradadhāti;",
    "K05dsp1-2_u:227": " utpannānāṃ kuśalānāṃ dharmāṇāṃ sthitaye 'saṃpramoṣāya bhūyobhāvanāyai paripūraṇāya",
    "K05dsp1-2_u:228": " chandaṃ janayati vyāyacchate vīryam ārabhati cittaṃ pragṛhṇāti samyak pradadhāti.",
    "K05dsp1-2_u:229": " etāny ucyante catvāri samyakprahāṇāni.",
    "K05dsp1-2_u:230": " [DsP_8] tatra katame catvāra ṛddhipādāh?",
    "K05dsp1-2_u:231": " yaduta chandasamādhiprahāṇasaṃskārasamanvāgata ṛddhipādo,",
    "K05dsp1-2_u:232": " vīryasamādhiprahāṇasaṃskārasamanvāgata ṛddhipādaś,",
    "K05dsp1-2_u:233": " cittasamādhiprahāṇasaṃskārasamanvāgata ṛddhīpādo,",
    "K05dsp1-2_u:234": " mīmāṃsāsamādhiprahāṇasaṃskārasamanvāgata ṛddhipādaḥ. eta ucyante catvāra ṛddhipādāḥ.",
    "K05dsp1-2_u:235": " [DsP_9] tatra katamāni pañcendriyāṇi?",
    "K05dsp1-2_u:236": " śraddhendriyaṃ,",
    "K05dsp1-2_u:237": " vīryendriyaṃ,",
    "K05dsp1-2_u:238": " smṛtīndriyaṃ,",
    "K05dsp1-2_u:239": " samādhīndriyaṃ,",
    "K05dsp1-2_u:240": " prajñendriyam. etāny ucyante pañcendriyāṇi.",
    "K05dsp1-2_u:241": " [DsP_10] tatra katamāni pañca balāni?",
    "K05dsp1-2_u:242": " śraddhābalaṃ,",
    "K05dsp1-2_u:243": " vīryabalaṃ,",
    "K05dsp1-2_u:244": " smṛtibalaṃ,",
    "K05dsp1-2_u:245": " samādhibalaṃ,",
    "K05dsp1-2_u:246": " prajñābalam. etāny ucyante pañca balāni.",
    "K05dsp1-2_u:247": " [DsP_11] tatra katamāni sapta bodhyaṅgāni?",
    "K05dsp1-2_u:248": " yaduta smṛtisaṃbodhyaṅgaṃ,",
    "K05dsp1-2_u:249": " dharmapravicayasaṃbodhyaṅgaṃ,",
    "K05dsp1-2_u:250": " vīryasaṃbodhyaṅgaṃ,",
    "K05dsp1-2_u:251": " prītisaṃbodhyaṅgaṃ,",
    "K05dsp1-2_u:252": " prasrabdhisaṃbodhyaṅgaṃ,",
    "K05dsp1-2_u:253": " samādhisaṃbodhyaṅgam,",
    "K05dsp1-2_u:254": " upekṣāsaṃbodhyaṅgam. etāny ucyante sapta bodhyaṅgāni.",
    "K05dsp1-2_u:255": " [DsP_12] tatra katama āryāṣṭāṅgamārgaḥ?",
    "K05dsp1-2_u:256": " yaduta samyagdṛṣṭiḥ,",
    "K05dsp1-2_u:257": " samyaksaṃkalpaḥ,",
    "K05dsp1-2_u:258": " samyagvāk,",
    "K05dsp1-2_u:259": " samyakkarmāntaḥ,",
    "K05dsp1-2_u:260": " samyagājīvaḥ,",
    "K05dsp1-2_u:261": " samyagvyāyāmaḥ,",
    "K05dsp1-2_u:262": " samyaksmṛtiḥ,",
    "K05dsp1-2_u:263": " samyaksamādhiḥ. eṣa ucyata āryāṣṭāngamārgaḥ.",
    "K05dsp1-2_u:264": " [DsP_13] tatra katamac chūnyatāvimokṣamukham?",
    "K05dsp1-2_u:265": " yaduta sarvadharmasvalakṣaṇatāśūnyapratyavekṣaṇacittasthitir vimokṣamukham. etad ucyate śūnyatāvimokṣamukham.",
    "K05dsp1-2_u:266": " [DsP_14] tatra katamad animittaṃ vimokṣamukham?",
    "K05dsp1-2_u:267": " yaduta sarvadharmasvalakṣaṇatānimittapratyavekṣaṇacittasthitir animittavimokṣamukham. etad ucyate 'nimittaṃ vimokṣamukham.",
    "K05dsp1-2_u:268": " [DsP_15] tatra katamad apraṇihitaṃ vimokṣamukham?",
    "K05dsp1-2_u:269": " yaduta sarvadharmānabhisaṃskāre 'nabhisaṃskāracittasthitir apraṇihitavimokṣamukham. etad ucyate 'praṇihitaṃ vimokṣamukham.",
    "K05dsp1-2_u:270": " [DsP_16] tatra katamāni catvāri dhyānāni?",
    "K05dsp1-2_u:271": " yaduta viviktaṃ kāmair viviktaṃ pāpakair akuśalair dharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya viharati;",
    "K05dsp1-2_u:272": " sa vitarkavicārāṇām upaśamād adhyātmaṃ saṃprasādāc cetasa ekotībhāvad avitarkam avicāraṃ samādhijaṃ prītisukhaṃ dvitīyaṃ dhyānam upasaṃpadya",
    "K05dsp1-2_u:273": " sa prīter virāgād upekṣako viharati smṛtimān saṃprajānan,",
    "K05dsp1-2_u:274": " sukhaṃ ca kāyena pratisaṃvedayati yat tad āryā ācakṣate smṛtimān sukhī sukhavihāry upekṣaka iti,",
    "K05dsp1-2_u:275": " niṣprītikaṃ tṛtīyaṃ dhyānam upasaṃpadya viharati;",
    "K05dsp1-2_u:276": " sa sukhasya ca prahāṇād duḥkhasya ca prahāṇāt pūrvam eva saumanasyadaurmanasyayor",
    "K05dsp1-2_u:277": " astaṃgamād aduḥkhāsukham upekṣāsmṛtipariśuddhaṃ caturthaṃ dhyānam upasaṃpadya viharati.",
    "K05dsp1-2_u:278": " etāny ucyante catvāri dhyānāni.",
    "K05dsp1-2_u:279": " [DsP_17] tatra katamāni catvāry apramāṇāni?",
    "K05dsp1-2_u:280": " yaduta maitrī,",
    "K05dsp1-2_u:281": " karuṇā,",
    "K05dsp1-2_u:282": " muditā,",
    "K05dsp1-2_u:283": " upekṣā. etāny ucyante catvāry apramāṇāni.",
    "K05dsp1-2_u:284": " [DsP_18] tatra katamāś catasra ārūpyasamāpattayaḥ?",
    "K05dsp1-2_u:285": " yadutākāśānantyāyatanaṃ,",
    "K05dsp1-2_u:286": " vijñānānantyāyatanam,",
    "K05dsp1-2_u:287": " ākiñcanyāyatanaṃ,",
    "K05dsp1-2_u:288": " naivasaṃjñānāsaṃjñāyatanam. etā ucyante catasra ārūpyasamāpattayaḥ.",
    "K05dsp1-2_u:289": " [DsP_19] tatra katame 'ṣṭau vimokṣāḥ?",
    "K05dsp1-2_u:290": " yaduta rūpī rūpāṇi pasyaty,",
    "K05dsp1-2_u:291": " ayaṃ prathamo vimokṣaḥ;",
    "K05dsp1-2_u:292": " adhyātmam arūpasaṃjñī bahirdhā rūpāṇi paśyaty,",
    "K05dsp1-2_u:293": " ayaṃ dvitīyo vimokṣaḥ;",
    "K05dsp1-2_u:294": " śubham ity evādhimukto bhavaty,",
    "K05dsp1-2_u:295": " ayaṃ trtīyo vimokṣaḥ;",
    "K05dsp1-2_u:296": " sa sarvaśo rūpasaṃjñānāṃ samatikramāt pratighasaṃjñānām astaṃgamān nānātvasaṃjñānām amanasikārād anantam ākāśam ity ākāśānantyāyatanam upasaṃpadya",
    "K05dsp1-2_u:297": " ayaṃ caturtho vimokṣaḥ;",
    "K05dsp1-2_u:298": " sa sarvaśa ākāśānantyāyatanaṃ samatikramyānantaṃ vijñānam iti vijñānānantyāyatanam upasaṃpadya viharaty,",
    "K05dsp1-2_u:299": " ayaṃ pañcamo vimokṣaḥ;",
    "K05dsp1-2_u:300": " sa sarvaśo vijñānānantyātanaṃ samatikramya nāsti kiṃcid ity ākiñcanyāyatanam upasaṃpadya viharaty,",
    "K05dsp1-2_u:301": " ayaṃ ṣaṣṭho vimokṣaḥ;",
    "K05dsp1-2_u:302": " sa sarvaśa ākiñcanyāyatanaṃ samatikramya naivasaṃjñānāsaṃjñāyatanam upasaṃpadya viharaty,",
    "K05dsp1-2_u:303": " ayaṃ saptamo vimokṣaḥ;",
    "K05dsp1-2_u:304": " sa sarvaśo naivasaṃjñānāsaṃjñāyatanaṃ samatikramya saṃjñāvedayitanirodham upasaṃpadya viharaty,",
    "K05dsp1-2_u:305": " ayam aṣṭamo vimokṣaḥ. eta ucyante 'ṣṭau vimokṣāḥ.",
    "K05dsp1-2_u:306": " [DsP_20] tatra katamā navānupūrvavihārasamāpattayaḥ? yaduta",
    "K05dsp1-2_u:307": " viviktaṃ kāmair viviktaṃ pāpakair akuśalair dharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya viharatīyaṃ prathamā",
    "K05dsp1-2_u:308": " sa vitarkavicārāṇām upaśamād adhyātmaṃ saṃprasādāc cetasa ekotībhāvād avitarkam avicāraṃ samādhijaṃ prītisukhaṃ dvitīyaṃ dhyānam upasaṃpadya viharatīyaṃ dvitīyā samāpattiḥ;",
    "K05dsp1-2_u:309": " sa prīter virāgād upekṣako viharati smṛtimān saṃprajānan sukhaṃ ca kāyena pratisaṃvedayati",
    "K05dsp1-2_u:310": " yat tad āryā ācakṣate smṛtimān sukhavihāry upekṣaka iti niṣprītikaṃ tṛtīyaṃ dhyānam",
    "K05dsp1-2_u:311": " upasaṃpadya viharatīyaṃ tṛtīyā samāpattiḥ;",
    "K05dsp1-2_u:312": " sa sukhasya ca prahāṇād duḥkhasya ca prahāṇāt pūrvam eva saumanasyadaurmanasyayor",
    "K05dsp1-2_u:313": " astaṃgamād aduḥkhāsukham upeksāsmṛtipariśuddhaṃ caturthaṃ dhyānam upasaṃpadya viharatīyaṃ",
    "K05dsp1-2_u:314": " caturthī samāpattiḥ;",
    "K05dsp1-2_u:315": " sa sarvaśo rūpasaṃjñānāṃ samatikramāt pratighasaṃjñānām astaṃgamān nānātvasaṃjñānām amanasikārād anantam ākāśam ity ākāśānantyāyatanam upasaṃpadya viharatīyaṃ pañcamī samāpattiḥ;",
    "K05dsp1-2_u:316": " sa sarvaśa ākāśānantyāyatanaṃ samatikramyānantaṃ vijñānam iti vijñānānantyāyatanam upasaṃpadya viharatīyaṃ ṣaṣṭhī samāpattiḥ;",
    "K05dsp1-2_u:317": " sa sarvaśo vijñānānantyāyatanaṃ samatikramya nāsti kiṃcid ity ākiñcanyāyatanam upasaṃpadya viharatīyaṃ saptamī samāpattiḥ;",
    "K05dsp1-2_u:318": " sa sarvaśa ākiñcanyāyatanaṃ samatikramya naivasaṃjñānāsaṃjñāyatanam upasaṃpadya viharatīyam aṣṭamī samāpattiḥ;",
    "K05dsp1-2_u:319": " sa sarvaśo naivasaṃjñānāsaṃjñāyatanaṃ samatikramya saṃjñāvedayitanirodham upasaṃpadya viharatīyaṃ navamī samāpattiḥ. etā ucyante navānupūrvasamāpattayaḥ.",
    "K05dsp1-2_u:320": " [DsP_21] tatra katamā nava saṃjñāḥ?",
    "K05dsp1-2_u:321": " yaduta vidhmātakasaṃjñā,",
    "K05dsp1-2_u:322": " vipaḍumakasaṃjñā,",
    "K05dsp1-2_u:323": " vilohitakasaṃjñā,",
    "K05dsp1-2_u:324": " vipūyakasaṃjñā,",
    "K05dsp1-2_u:325": " vinīlakasaṃjñā,",
    "K05dsp1-2_u:326": " vikhāditakasaṃjñā,",
    "K05dsp1-2_u:327": " vikṣiptakasaṃjñā,",
    "K05dsp1-2_u:328": " asthikasaṃjñā,",
    "K05dsp1-2_u:329": " vidagdhakasaṃjñā. etā ucyante nava saṃjñāḥ.",
    "K05dsp1-2_u:330": " [DsP_22] tatra katamā daśānusmṛtayaḥ?",
    "K05dsp1-2_u:331": " yaduta buddhānusmṛtir,",
    "K05dsp1-2_u:332": " dharmānusmṛtiḥ,",
    "K05dsp1-2_u:333": " saṃghānusmṛtiḥ,",
    "K05dsp1-2_u:334": " śīlānusmṛtis,",
    "K05dsp1-2_u:335": " tyāgānusmṛtir,",
    "K05dsp1-2_u:336": " devatānusmṛtir,",
    "K05dsp1-2_u:337": " upaśamānusmṛtir,",
    "K05dsp1-2_u:338": " ānāpānānusmṛtiḥ,",
    "K05dsp1-2_u:339": " kāyagatānusmṛtir,",
    "K05dsp1-2_u:340": " maraṇānusmṛtiḥ. etā ucyante daśānusmṛtayaḥ.",
    "K05dsp1-2_u:341": " [DsP_23] tatra katame ṣaṭ saṃjñākārāḥ?",
    "K05dsp1-2_u:342": " yadutānityasaṃjñā,",
    "K05dsp1-2_u:343": " duḥkhasaṃjñā,",
    "K05dsp1-2_u:344": " anātmasaṃjñā,",
    "K05dsp1-2_u:345": " aśubhasaṃjñā,",
    "K05dsp1-2_u:346": " maraṇasaṃjñā,",
    "K05dsp1-2_u:347": " sarvaloke 'nabhiratisaṃjñā. eta ucyante ṣaṭ saṃjñākārāḥ.",
    "K05dsp1-2_u:348": " [DsP_24] tatra katamad dharmajñānam?",
    "K05dsp1-2_u:349": " yat pañcānāṃ skandhānāṃ parikarmitatve paricchedajñānam idam ucyate dharmajñānam.",
    "K05dsp1-2_u:350": " [DsP_25] tatra katamad anvayajñānam?",
    "K05dsp1-2_u:351": " yac chakṣur anityam iti jñānam,",
    "K05dsp1-2_u:352": " evam eva śrotraṃ,",
    "K05dsp1-2_u:353": " ghrāṇaṃ,",
    "K05dsp1-2_u:354": " jihvā,",
    "K05dsp1-2_u:355": " kāyo,",
    "K05dsp1-2_u:356": " mano,",
    "K05dsp1-2_u:357": " rūpaṃ,",
    "K05dsp1-2_u:358": " śabdo,",
    "K05dsp1-2_u:359": " gandho,",
    "K05dsp1-2_u:360": " rasaḥ,",
    "K05dsp1-2_u:361": " spraṣṭavyaṃ,",
    "K05dsp1-2_u:362": " dharmā anityā iti yaj jñānam idam ucyate 'nvayajñānam.",
    "K05dsp1-2_u:363": " [DsP_26] tatra katamat paracittajñānam?",
    "K05dsp1-2_u:364": " yat parasattvānaṃ parapudgalānāṃ cetasaiva cetasi cetasikeṣu ca dharmeṣv avicikitsitaṃ jñānam idam ucyate paracittajñānam.",
    "K05dsp1-2_u:365": " [DsP_27] tatra katamat saṃvṛtijñānam?",
    "K05dsp1-2_u:366": " yat pratipajjñānam idam ucyate saṃvṛtijñānam.",
    "K05dsp1-2_u:367": " [DsP_28] tatra katamad duḥkhajñānam?",
    "K05dsp1-2_u:368": " yad duḥkhasyotpādasthitijñānam idam ucyate duḥkhajñānam.",
    "K05dsp1-2_u:369": " [DsP_29] tatra katamat samudayajñānam?",
    "K05dsp1-2_u:370": " yat samudayasya prahāṇajñānam idam ucyate samudayajñānam.",
    "K05dsp1-2_u:371": " [DsP_30] tatra kataman nirodhajñanam?",
    "K05dsp1-2_u:372": " yad duḥkhanirodhajñānam idam ucyate nirodhajñānam.",
    "K05dsp1-2_u:373": " [DsP_31] tatra kataman mārgajñānam?",
    "K05dsp1-2_u:374": " yad āryāṣṭāṅgamārgajñānam idam ucyate mārgajñānam.",
    "K05dsp1-2_u:375": " [DsP_32] tatra katamat kṣayajñānam?",
    "K05dsp1-2_u:376": " yad rāgadveṣamohakṣayajñānam idam ucyate kṣayajñānam.",
    "K05dsp1-2_u:377": " [DsP_33] tatra katamad anutpādajñānam?",
    "K05dsp1-2_u:378": " yad bhavagatyanutpadajñānam idam ucyate 'nutpādajñānam.",
    "K05dsp1-2_u:379": " [DsP_34] tatra katamad yathābhūtajñānam?",
    "K05dsp1-2_u:380": " yat tathāgatasya sarvajñatājñānam idam ucyate yathābhūtajñānam.",
    "K05dsp1-2_u:381": " [DsP_35] tatra katamad anājñātamājñāsyāmīndriyam?",
    "K05dsp1-2_u:382": " yac chaikṣāṇāṃ pudgalānām anabhisamitānāṃ śraddhendriyaṃ,",
    "K05dsp1-2_u:383": " vīryendriyaṃ,",
    "K05dsp1-2_u:384": " smṛtīndriyaṃ,",
    "K05dsp1-2_u:385": " samādhīndriyaṃ,",
    "K05dsp1-2_u:386": " prajñendriyaṃ idam ucyate 'nājñātamājñāsyāmīndriyam.",
    "K05dsp1-2_u:387": " [DsP_36] tatra katamad ājñendriyam?",
    "K05dsp1-2_u:388": " yac chaikṣāṇāṃ pudgalānām abhisamitānāṃ śraddhendriyaṃ vīryendriyaṃ,",
    "K05dsp1-2_u:389": " smṛtīndriyaṃ,",
    "K05dsp1-2_u:390": " samādhīndriyaṃ,",
    "K05dsp1-2_u:391": " prajñendriyam idam ucyate ājñendriyam.",
    "K05dsp1-2_u:392": " [DsP_37] tatra katamad ājñātāvīndriyam?",
    "K05dsp1-2_u:393": " yad aśaikṣāṇāṃ pudgalānāṃ tadyathārhatāṃ,",
    "K05dsp1-2_u:394": " pratyekabuddhānāṃ,",
    "K05dsp1-2_u:395": " daśabhūmisthitānāṃ bodhisattvānāṃ,",
    "K05dsp1-2_u:396": " tathāgatānām arhatāṃ samyaksaṃbuddhānāṃ śraddhendriyaṃ,",
    "K05dsp1-2_u:397": " vīryendriyaṃ,",
    "K05dsp1-2_u:398": " smṛtīndriyaṃ,",
    "K05dsp1-2_u:399": " samādhīndriyaṃ prajñendriyam idam ucyata ājñātāvīndriyam.",
    "K05dsp1-2_u:400": " [DsP_38] tatra katamaḥ savitarkaḥ savicāraḥ samādhiḥ?",
    "K05dsp1-2_u:401": " viviktaṃ kāmair viviktaṃ pāpakair akuśalair dharmaiḥ prītisukhaṃ prathamaṃ dhyānam upasaṃpadya viharaty ayam ucyate savitarkaḥ savicāraḥ samādhiḥ.",
    "K05dsp1-2_u:402": " [DsP_39] tatra katamo vitarko vicāramātraḥ samādhiḥ?",
    "K05dsp1-2_u:403": " yā prathamadhyānasya dvitīyadhyānasya cāntarikāyam ucyate 'vitarko vicāramātraḥ samādhiḥ.",
    "K05dsp1-2_u:404": " [DsP_40] tatra katamo 'vitarko 'vicāraḥ samādhiḥ?",
    "K05dsp1-2_u:405": " prathamaṃ dhyānam upādāya yāvan naivasaṃjñānāsaṃjñāyatanasamāpattir eṣa ucyate 'vitarko 'vicāraḥ samādhiḥ.",
    "K05dsp1-2_u:406": " [DsP_41] tatra katamāny aṣṭāv abhibhvāyatanāni?",
    "K05dsp1-2_u:407": " yadutādhyātmaṃ rūpasaṃjñī bahirdhā rūpāṇi paśyati parīttāni suvarṇadurvarṇāni,",
    "K05dsp1-2_u:408": " tāni rūpāṇy abhibhūya jānāty abhibhūya paśyaty,",
    "K05dsp1-2_u:409": " evaṃsaṃjñī bhavatīdaṃ prathamam abhibhvāyatanam;",
    "K05dsp1-2_u:410": " adhyātmam arūpasaṃjñī bahirdhā rūpāṇi paśyati mahadgatāni suvarṇadurvarṇāni,",
    "K05dsp1-2_u:411": " tāni rūpaṇy abhibhūya jānāty abhibhūya paśyaty,",
    "K05dsp1-2_u:412": " evaṃsaṃjñī bhavatīdaṃ dvitīyam abhibhvāyatanam;",
    "K05dsp1-2_u:413": " adhyātmam arūpasaṃjñī bahirdhā rūpāṇi paśyati nīlāni nīlavarṇāni nīlanidarśanāni nīlanirbhāsāni,",
    "K05dsp1-2_u:414": " tadyathomāpuṣpaṃ saṃpannaṃ vā bāraṇaseyaṃ vastraṃ nīlaṃ nīlavarṇaṃ nīlanidarśanaṃ nīlanirbhāsam,",
    "K05dsp1-2_u:415": " evam evādhyātmam arūpasaṃjñī bahirdhā rūpāṇi paśyati nīlāni nīlavarṇāni nīlanidarśanāni nīlanirbhasānīdaṃ tṛtīyam abhibhvāyatanam;",
    "K05dsp1-2_u:416": " adhyātmam arūpasaṃjñī bahirdhā rūpāṇi paśyati pītāni pītavarṇāni pītanidarśanāni pītanirbhāsāni,",
    "K05dsp1-2_u:417": " tadyathā karṇikārapuṣpaṃ saṃpannaṃ vā bārāṇaseyaṃ vastraṃ pītaṃ pītavarṇaṃ pītanidarśanaṃ pītanirbhāsam,",
    "K05dsp1-2_u:418": " evam evādhyātmam arūpasaṃjñī bahirdhā rūpāṇi paśyati pītāni pītavarṇāni pītanidarśanāni pītanirbhāsānīdaṃ caturtham abhibhvāyatanam;",
    "K05dsp1-2_u:419": " adhyātmam arūpasaṃjñī bahirdhā rūpāṇi paśyati lohitāni lohitavarṇāni lohitanidarśanāni lohitanirbhāsāni,",
    "K05dsp1-2_u:420": " tadyathā bandhujīvakapuṣpaṃ saṃpannaṃ vā bārāṇaseyaṃ vastraṃ lohitaṃ lohitavarṇaṃ lohitanidarśanaṃ lohitanirbhāsam,",
    "K05dsp1-2_u:421": " evam evādhyātmam arūpasaṃjñī bahirdhā rūpāṇi paśyati lohitāni lohitavarṇāni lohitanidarśanāni lohitanirbhāsānīdaṃ pañcamam abhibhvāyatanam;",
    "K05dsp1-2_u:422": " adhyātmam arūpasaṃjnī bahirdhā rūpāṇi paśyaty avadātāny avadātavarṇāny avadātanidarśanāny avadātanirbhāsāni,",
    "K05dsp1-2_u:423": " tadyathośanastārakayā varṇo 'vadāto 'vadātavarṇo 'vadātanidarśano 'vadātanirbhāsa,",
    "K05dsp1-2_u:424": " evam evādhyātmam arūpasaṃjñī bahirdhā rūpāṇi paśyaty avadātāny avadātavarṇāny avadātanidarśanāny avadātanirbhāsānīdaṃ ṣaṣṭham abhibhvāyatanam;",
    "K05dsp1-2_u:425": " sa sarvaśo rūpasaṃjñānaṃ samatikramat pratighasaṃjñānām astaṃgamān nānātvasaṃjñānām",
    "K05dsp1-2_u:426": " amanasikārād anantam ākāśam ity ākāśānantyāyatanam upasaṃpadya viharatīdaṃ saptamam abhibhvāyatanam;",
    "K05dsp1-2_u:427": " sa sarvaśa ākāśānantyāyatanaṃ samatikramyānantaṃ vijñānam itī vijñānānantyāyatanam upasaṃpadya viharatīdam aṣṭamam abhibhvāyatanam. etāny ucyante 'ṣṭāv abhibhvāyatanāni.",
    "K05dsp1-2_u:428": " [DsP_42] tatra katamāni daśa kṛtsnāyatanāni?",
    "K05dsp1-2_u:429": " yaduta pṛthivīkṛtsnam,",
    "K05dsp1-2_u:430": " apkṛtsnaṃ,",
    "K05dsp1-2_u:431": " tejaḥkṛtsnaṃ,",
    "K05dsp1-2_u:432": " vāyukṛtsnam,",
    "K05dsp1-2_u:433": " ākāśakṛtsnaṃ,",
    "K05dsp1-2_u:434": " nīlakṛtsnaṃ,",
    "K05dsp1-2_u:435": " pītakṛtsnaṃ,",
    "K05dsp1-2_u:436": " lohitakṛtsnam,",
    "K05dsp1-2_u:437": " avadātakṛtsnaṃ,",
    "K05dsp1-2_u:438": " vijñānakṛtsnam. etāny ucyante daśa kṛtsnāyatanāni:",
    "K05dsp1-2_u:439": " sarvadhātūn pṛthivīdhātāv adhimucya sarvam api pṛthivīdhātur evaikadhātur bhavati;",
    "K05dsp1-2_u:440": " sarvadhātūn abdhātāv adhimucya sarvam apy abdhātur evaikadhātur bhavati;",
    "K05dsp1-2_u:441": " sarvadhātūṃs tejodhātāv adhimucya sarvam api tejodhātur evaikadhātur bhavati;",
    "K05dsp1-2_u:442": " sarvadhātūn vāyudhātāv adhimucya sarvam api vāyudhātur evaikadhātur bhavati;",
    "K05dsp1-2_u:443": " sarvadhātūn ākāśadhātāv adhimucya sarvam apy ākāśadhātur evaikadhātur bhavati;",
    "K05dsp1-2_u:444": " sarvadhātūn nīle dhimucya sarvam api nīlam eva bhavati;",
    "K05dsp1-2_u:445": " sarvadhātūn pīte 'dhimucya sarvam api pītam eva bhavati;",
    "K05dsp1-2_u:446": " sarvadhātūn lohite 'dhimucya sarvam api lohitam eva bhavati;",
    "K05dsp1-2_u:447": " sarvadhātūn avadāte 'dhimucya sarvam apy avadātam eva bhavati;",
    "K05dsp1-2_u:448": " sarvadhātūn vijñāne 'dhimucya sarvam api vijñānam evaikadhātur bhavati.",
    "K05dsp1-2_u:449": " pṛthivyaptejovāyvākāśanīlapītalohitāvadātavijñānaṃ sarvam apy ekam eva bhavatīty etāny ucyante kṛtsnāyatanāni.",
    "K05dsp1-2_u:450": " nirantarakṛtsnaspharaṇād etāny ucyante kṛtsnāyatanāni. ekaikaṃ cāyatanaṃ sarvaṃ bhavati,",
    "K05dsp1-2_u:451": " tasmād ucyante kṛtsnāyatanānīti.",
    "K05dsp1-2_u:452": " [DsP_43] tatra katamā aṣṭādaśa śūnyatāḥ?",
    "K05dsp1-2_u:453": " yadutādhyātmaśūnyatā,",
    "K05dsp1-2_u:454": " bahirdhāśūnyatā,",
    "K05dsp1-2_u:455": " adhyātmabahirdhāśūnyatā,",
    "K05dsp1-2_u:456": " śūnyatāśūnyatā,",
    "K05dsp1-2_u:457": " mahāśūnyatā,",
    "K05dsp1-2_u:458": " paramārthaśūnyatā,",
    "K05dsp1-2_u:459": " saṃskṛtaśūnyatā,",
    "K05dsp1-2_u:460": " asaṃskṛtaśūnyatā,",
    "K05dsp1-2_u:461": " atyantaśūnyatā,",
    "K05dsp1-2_u:462": " anavarāgraśūnyatā,",
    "K05dsp1-2_u:463": " anavakāraśūnyatā,",
    "K05dsp1-2_u:464": " prakṛtiśūnyatā,",
    "K05dsp1-2_u:465": " sarvadharmaśūnyatā,",
    "K05dsp1-2_u:466": " svalakṣaṇaśūnyatā,",
    "K05dsp1-2_u:467": " anupalambhaśūnyatā,",
    "K05dsp1-2_u:468": " abhāvaśūnyatā,",
    "K05dsp1-2_u:469": " svabhāvaśūnyatā,",
    "K05dsp1-2_u:470": " abhāvasvabhāvaśūnyatā.",
    "K05dsp1-2_u:471": " tatra katamādhyātmaśūnyatā?",
    "K05dsp1-2_u:472": " ādhyātmikā dharmā ucyante,",
    "K05dsp1-2_u:473": " yaduta cakṣuḥ,",
    "K05dsp1-2_u:474": " śrotraṃ,",
    "K05dsp1-2_u:475": " ghrāṇaṃ,",
    "K05dsp1-2_u:476": " jihvā,",
    "K05dsp1-2_u:477": " kāyo,",
    "K05dsp1-2_u:478": " manaḥ. tatra cakṣuś cakṣuṣā śūnyam akūṭasthāvināśitām upādāya;",
    "K05dsp1-2_u:479": " tat kasmād dhetoḥ?",
    "K05dsp1-2_u:480": " prakṛtir asyaiṣā. evam eva śrotraṃ,",
    "K05dsp1-2_u:481": " ghrāṇaṃ,",
    "K05dsp1-2_u:482": " jihvā,",
    "K05dsp1-2_u:483": " kāyo,",
    "K05dsp1-2_u:484": " mano manasā śūnyam akūṭasthāvināśitām upādāya;",
    "K05dsp1-2_u:485": " tat kasmād dhetoḥ?",
    "K05dsp1-2_u:486": " prakṛtir asyaiṣā. iyam ucyate 'dhyātmaśūnyatā.",
    "K05dsp1-2_u:487": " tatra katamā bahirdhāśūnyatā?",
    "K05dsp1-2_u:488": " bāhyā dharmā ucyante yaduta rūpaṃ,",
    "K05dsp1-2_u:489": " śabdo,",
    "K05dsp1-2_u:490": " gandho,",
    "K05dsp1-2_u:491": " rasaḥ,",
    "K05dsp1-2_u:492": " spraṣṭavyaṃ,",
    "K05dsp1-2_u:493": " dharmāḥ. tatra rūpāṇi rūpaiḥ śūnyāny akūṭasthāvināśitām upādāya;",
    "K05dsp1-2_u:494": " tat kasmād dhetoḥ?",
    "K05dsp1-2_u:495": " prakṛtir asyaiṣā. evam eva śabdo,",
    "K05dsp1-2_u:496": " gandho,",
    "K05dsp1-2_u:497": " rasaḥ,",
    "K05dsp1-2_u:498": " spraṣṭavyaṃ,",
    "K05dsp1-2_u:499": " dharmā dharmaiḥ śūnyā akūṭasthāvināśitām upādāya;",
    "K05dsp1-2_u:500": " tat kasmād dhetoḥ?",
    "K05dsp1-2_u:501": " prakṛtir asyaiṣā. iyam ucyate bahirdhāśūnyatā.",
    "K05dsp1-2_u:502": " tatra katamādhyātmabahirdhāśūnyatā?",
    "K05dsp1-2_u:503": " adhyātmabāhyā dharmā ucyante ṣaḍ ādhyātmikāny āyatanāni,",
    "K05dsp1-2_u:504": " ṣaḍ bāhyāny āyatanāni. tatrādhyātmikā dharmā ādhyātmikair dharmaiḥ śūnyā akūṭasthāvināśitām upādāya;",
    "K05dsp1-2_u:505": " tat kasmād dhetoḥ?",
    "K05dsp1-2_u:506": " prakṛtir asyaiṣā. bāhyā dharmā bāhyair dharmaiḥ śūnyā akūṭasthāvināśitām upādāya;",
    "K05dsp1-2_u:507": " tat kasmād dhetoḥ?",
    "K05dsp1-2_u:508": " prakṛtir asyaiṣā. iyam ucyate 'dhyātmabahirdhāśūnyatā.",
    "K05dsp1-2_u:509": " tatra katamā śūnyatāśūnyatā?",
    "K05dsp1-2_u:510": " yā sarvadharmaśūnyatā tayā sarvadharmaśūnyatayā sarvadharmaśūnyatā śūnyākūṭasthāvināśitām upādāya;",
    "K05dsp1-2_u:511": " tat kasmād dhetoḥ?",
    "K05dsp1-2_u:512": " prakṛtir asyaiṣā.",
    "K05dsp1-2_u:513": " tatra katamā mahāśūnyatā?",
    "K05dsp1-2_u:514": " pūrvā dik pūrvayā diśā śūnyākūṭasthāvināśitām upādāya;",
    "K05dsp1-2_u:515": " tat kasmād dhetoḥ?",
    "K05dsp1-2_u:516": " prakṛtir asyaiṣā. evam eva dakṣiṇā,",
    "K05dsp1-2_u:517": " paścimā,",
    "K05dsp1-2_u:518": " uttarā dik,",
    "K05dsp1-2_u:519": " catasro vidiśas,",
    "K05dsp1-2_u:520": " tā aṣṭau diśa,",
    "K05dsp1-2_u:521": " uparisṭāddig upariṣṭāddiśā śūnyā,",
    "K05dsp1-2_u:522": " adhastāddig adhastāddiśā śūnyākūṭasthāvināśitām upādāya;",
    "K05dsp1-2_u:523": " tat kasmād dhetoḥ?",
    "K05dsp1-2_u:524": " prakṛtir asyaiṣā. iyam ucyate mahāśūnyatā.",
    "K05dsp1-2_u:525": " tatra katamā paramārthaśūnyatā?",
    "K05dsp1-2_u:526": " paramārtha ucyate nirvāṇam. tatra nirvāṇaṃ nirvāṇena śūnyam akūṭasthāvināśitām upādāya;",
    "K05dsp1-2_u:527": " tat kasmād dhetoḥ?",
    "K05dsp1-2_u:528": " prakṛtir asyaiṣā. iyam ucyate paramārthaśūnyatā.",
    "K05dsp1-2_u:529": " tatra katamā saṃskṛtaśūnyatā?",
    "K05dsp1-2_u:530": " saṃskṛtam ucyate kāmadhātū,",
    "K05dsp1-2_u:531": " rūpadhātur,",
    "K05dsp1-2_u:532": " arūpadhātuḥ. tatra kāmadhātuḥ kāmadhātunā śūnyo 'kūṭasthāvināśitām upādāya. evam eva rūpadhātū rūpadhātunā śūnyo,",
    "K05dsp1-2_u:533": " 'rūpadhātur arūpadhātunā śūnyaḥ;",
    "K05dsp1-2_u:534": " tat kasmād dhetoḥ?",
    "K05dsp1-2_u:535": " prakṛtir asyaiṣā. iyam ucyate saṃskṛtaśūnyatā.",
    "K05dsp1-2_u:536": " tatra katamāsaṃskṛtaśūnyatā?",
    "K05dsp1-2_u:537": " asaṃskṛtam ucyate yasya dharmasya notpādo,",
    "K05dsp1-2_u:538": " na sthitir,",
    "K05dsp1-2_u:539": " na nirodho,",
    "K05dsp1-2_u:540": " nānyathātvam. tatrāsaṃskṛtam asaṃskṛtena śūnyam akūṭasthāvināśitām upādāya;",
    "K05dsp1-2_u:541": " tat kasmād dhetoḥ?",
    "K05dsp1-2_u:542": " prakṛtir asyaiṣā. iyam ucyate 'saṃskṛtaśūnyatā.",
    "K05dsp1-2_u:543": " tatra katamātyantaśūnyatā?",
    "K05dsp1-2_u:544": " yasya dharmasya notpāda upalabhyate 'kūṭasthāvināśitām upādāya;",
    "K05dsp1-2_u:545": " tat kasmād dhetoḥ?",
    "K05dsp1-2_u:546": " prakṛtir asyaiṣā. iyam ucyate 'tyantaśūnyatā.",
    "K05dsp1-2_u:547": " tatra katamānavarāgraśūnyatā?",
    "K05dsp1-2_u:548": " yasya dharmasya nāgatir upalabhyate 'kūṭasthāvināśitām upādāya;",
    "K05dsp1-2_u:549": " tat kasmād dhetoḥ?",
    "K05dsp1-2_u:550": " prakṛtir asyaiṣā. iyam ucyate 'navarāgraśūnyatā.",
    "K05dsp1-2_u:551": " tatra katamānavakāraśūnyatā?",
    "K05dsp1-2_u:552": " yatra na kasyacid dharmasyāvakāro 'kūṭasthāvināśitām upādāya;",
    "K05dsp1-2_u:553": " tat kasmād dhetoḥ?",
    "K05dsp1-2_u:554": " prakṛtir asyaiṣā. iyam ucyate 'navakāraśūnyatā.",
    "K05dsp1-2_u:555": " tatra katamā prakṛtiśūnyatā?",
    "K05dsp1-2_u:556": " yā sarvadharmāṇāṃ prakṛtiḥ saṃskṛtānāṃ vāsaṃskṛtānāṃ vā sā na śrāvakaiḥ kṛtā,",
    "K05dsp1-2_u:557": " na pratyekabuddhaiḥ kṛtā,",
    "K05dsp1-2_u:558": " na bodhisattvaiḥ kṛtā,",
    "K05dsp1-2_u:559": " na buddhair bhagavadbhiḥ kṛtākūṭasthāvināśitām upādāya;",
    "K05dsp1-2_u:560": " tat kasmād dhetoḥ?",
    "K05dsp1-2_u:561": " prakṛtir asyaiṣā. iyam ucyate prakṛtiśūnyatā.",
    "K05dsp1-2_u:562": " tatra katamā svalakṣaṇaśūnyatā?",
    "K05dsp1-2_u:563": " tatra rūpyalakṣaṇaṃ rūpam,",
    "K05dsp1-2_u:564": " anubhavalakṣaṇā vedanā,",
    "K05dsp1-2_u:565": " saṃjānanalakṣaṇā saṃjñā,",
    "K05dsp1-2_u:566": " abhisaṃskāralakṣaṇāḥ saṃskārāḥ,",
    "K05dsp1-2_u:567": " vijānanalakṣaṇaṃ vijñānaṃ peyālaṃ yāvad yac ca saṃskṛtānāṃ dharmāṇāṃ lakṣaṇaṃ yac",
    "K05dsp1-2_u:568": " cāsaṃskṛtānāṃ dharmāṇāṃ lakṣaṇaṃ sarva ete dharmāḥ svena svena lakṣaṇena śūnyā akūṭasthāvināśitām upādāya;",
    "K05dsp1-2_u:569": " tat kasmād dhetoḥ?",
    "K05dsp1-2_u:570": " prakṛtir asyaiṣā. iyam ucyate svalakṣaṇaśūnyatā.",
    "K05dsp1-2_u:571": " tatra katamā sarvadharmaśūnyatā?",
    "K05dsp1-2_u:572": " sarvadharmā ucyante pañca skandhā,",
    "K05dsp1-2_u:573": " dvādaśāyatanāny,",
    "K05dsp1-2_u:574": " aṣṭādaśa dhātavo,",
    "K05dsp1-2_u:575": " rūpiṇo dharmā,",
    "K05dsp1-2_u:576": " arūpiṇo dharmāḥ,",
    "K05dsp1-2_u:577": " saṃskṛtā dharmā,",
    "K05dsp1-2_u:578": " asaṃskṛtā dharmāḥ. tatra sarvadharmāḥ sarvadharmaiḥ śūnyā akūṭasthāvināśitām upādāya;",
    "K05dsp1-2_u:579": " tat kasmād dhetoḥ?",
    "K05dsp1-2_u:580": " prakṛtir asyaiṣā. iyam ucyate sarvadharmaśūnyatā.",
    "K05dsp1-2_u:581": " tatra katamānupalambhaśūnyatā?",
    "K05dsp1-2_u:582": " sāpi sarvadharmānupalambho 'kūṭasthāvināśitām upādāya;",
    "K05dsp1-2_u:583": " tat kasmād dhetoḥ?",
    "K05dsp1-2_u:584": " prakṛtir asyaiṣā. iyam ucyate 'nupalambhaśūnyatā.",
    "K05dsp1-2_u:585": " tatra katamābhāvaśūnyatā?",
    "K05dsp1-2_u:586": " yatra na kaścid bhāva upalabhyata iyam ucyate 'bhāvaśūnyatā.",
    "K05dsp1-2_u:587": " tatra katamā svabhāvaśūnyatā?",
    "K05dsp1-2_u:588": " yaḥ sāṃyogikasya svabhāvābhāva iyam ucyate svabhāvaśūnyatā.",
    "K05dsp1-2_u:589": " tatra katamābhāvasvabhāvaśūnyatā?",
    "K05dsp1-2_u:590": " nāsti sāṃyogikasya kaścit svabhāvaḥ. iyam ucyate 'bhāvasvabhāvaśūnyatā.",
    "K05dsp1-2_u:591": " punar aparaṃ śāradvatīputra bhāvo bhāvena śūnyo,",
    "K05dsp1-2_u:592": " 'bhāvo 'bhāvena śūnyaḥ,",
    "K05dsp1-2_u:593": " svabhāvaḥ svabhāvena śūnyaḥ,",
    "K05dsp1-2_u:594": " parabhāvaḥ parabhāvena śūnyaḥ.",
    "K05dsp1-2_u:595": " tatra katamo bhāvaḥ?",
    "K05dsp1-2_u:596": " bhāva ucyate pañca skandhā yaduta rūpaṃ,",
    "K05dsp1-2_u:597": " vedanā,",
    "K05dsp1-2_u:598": " saṃjñā,",
    "K05dsp1-2_u:599": " saṃskārā,",
    "K05dsp1-2_u:600": " vijñānam. tatra bhāvo bhāvena śūnyaḥ.",
    "K05dsp1-2_u:601": " katham abhāvo 'bhāvena śūnyaḥ?",
    "K05dsp1-2_u:602": " abhāva ucyate 'saṃskṛtam. tatrāsaṃskṛtam asaṃskṛtena śūnyam,",
    "K05dsp1-2_u:603": " evam abhāvo 'bhāvena śūnyaḥ.",
    "K05dsp1-2_u:604": " kathaṃ svabhāvaḥ svabhāvena śūnyaḥ?",
    "K05dsp1-2_u:605": " yā sarvadharmāṇāṃ śūnyatā sā na jñānena kṛtā na darśanena kṛtā na kenacit kṛtā. ayaṃ svabhāva ucyate svabhāvena śūnyaḥ.",
    "K05dsp1-2_u:606": " kathaṃ parabhāvaḥ parabhāvena śūnyaḥ?",
    "K05dsp1-2_u:607": " yotpādād vā tathāgatānām anutpādād vā tathāgatānāṃ sthitaivaiṣā dharmāṇāṃ dharmasthititā,",
    "K05dsp1-2_u:608": " dharmadhātur,",
    "K05dsp1-2_u:609": " dharmānavadyatā,",
    "K05dsp1-2_u:610": " tathatāviparyāsatathatānanyatathatā,",
    "K05dsp1-2_u:611": " bhūtakoṭir yaś cemeṣāṃ pareṇa śūnyaḥ parabhāvaḥ sa ucyate parabhāvena śūnyaḥ.",
    "K05dsp1-2_u:612": " ete śāradvatīputra te sarvadharmā yeṣv anabhiniviṣṭo bodhisattvo mahāsattvaḥ prajñāpāramitāyāṃ pāraṃ gataḥ kṣipram anuttarāṃ samyaksaṃbodhim",
    "K05dsp1-2_u:613": " daśasāhasrikāyāḥ prajñāpāramitāyā nidānaparivarto nāma prathamaḥ.",
    "K05dsp1-2_u:614": " daśasāhasrikā prajñāpāramitā,",
    "K05dsp1-2_u:615": " dvitīyo 'dhyāyaḥ.",
    "K05dsp1-2_u:616": " [DsP_44] tato bhagavān āyuṣmantaṃ śāradvatīputram avocat:",
    "K05dsp1-2_u:617": " tatra katamāni śāradvatīputra tathāgatasya daśa balāni? yaduta",
    "K05dsp1-2_u:618": " sthānaṃ sthānato yathābhūtaṃ prajānāty asthānam asthānato yathābhūtaṃ prajānāti;",
    "K05dsp1-2_u:619": " atītānāgatapratyutpannānāṃ karmaṇāṃ karmasamādānānāṃ ca sthānaśo hetuśo vipākaṃ yathābhūtaṃ prajānāti;",
    "K05dsp1-2_u:620": " anekadhātunānādhātulokaṃ yathābhūtaṃ prajānāti;",
    "K05dsp1-2_u:621": " sa parasattvānāṃ parapudgalānāṃ nānādhimuktikatām anekādhimuktikatāṃ yathābhūtaṃ prajānāti;",
    "K05dsp1-2_u:622": " parasattvānāṃ parapudgalānām indriyaparāparatvaṃ yathābhūtaṃ prajānāti;",
    "K05dsp1-2_u:623": " sarvatragāminīṃ pratipadaṃ yathābhūtaṃ prajānāti;",
    "K05dsp1-2_u:624": " indriyabalabodhyaṅgavimokṣadhyānasamādhisamāpattīnāṃ saṃkleśavyavadānavyutthānajñānaṃ yathābhūtaṃ prajānāti;",
    "K05dsp1-2_u:625": " anekavidhaṃ pūrvanivāsam anusmarati;",
    "K05dsp1-2_u:626": " sattvānāṃ cyutyupapattiṃ yathābhūtaṃ prajānāti;",
    "K05dsp1-2_u:627": " āsravāṇāṃ kṣayād anāsravāṃ cetovimuktiṃ prajñāvimuktiṃ dṛṣṭa eva dharme svayam abhijñāya sākṣātkṛtyopasaṃpadya viharati:",
    "K05dsp1-2_u:628": " kṣīnā me jātir,",
    "K05dsp1-2_u:629": " uṣitaṃ brahmacaryaṃ,",
    "K05dsp1-2_u:630": " kṛtaṃ karaṇīyaṃ,",
    "K05dsp1-2_u:631": " nāparam asmād bhavaṃ prajānāmīti. imāni śāradvatīputra tathāgatasya daśa balāni.",
    "K05dsp1-2_u:632": " [DsP_45] tatra katamāni śāradvatīputra catvāri vaiśāradyāni?",
    "K05dsp1-2_u:633": " samyaksaṃbuddhasya me pratijānata ime dharmā anabhisaṃbuddhā ity atra vata māṃ śramaṇo",
    "K05dsp1-2_u:634": " vā brāhmaṇo vā devo vā māro vā brahmā vā kaścid vā punar loke saha dharmeṇa codayed",
    "K05dsp1-2_u:635": " iti nimittam etan na samanupaśyāmi,",
    "K05dsp1-2_u:636": " nimittam etad aham asamanupaśyan kṣemaprāpto viharāmy abhayaprāpto vaiśāradyaprāpto viharāmy,",
    "K05dsp1-2_u:637": " udāram ārṣabhaṃ sthānāṃ pratijānāmi,",
    "K05dsp1-2_u:638": " parṣadi samyak siṃhanādaṃ nadāmi,",
    "K05dsp1-2_u:639": " brāhmaṃ cakraṃ pravartayāmy apravartitapūrvaṃ śramaṇena vā brāhmaṇena vā devena vā māreṇa vā brahmaṇā vā kenacid vā loke saha dharmeṇeti;",
    "K05dsp1-2_u:640": " kṣīṇāsravasya me pratijānata ima āsravā aparikṣīṇā ity atra vata māṃ śramaṇo vā brāhmaṇo",
    "K05dsp1-2_u:641": " vā devo vā māro vā brahmā vā kaścid vā punar loke saha dharmeṇa codayed iti nimittam",
    "K05dsp1-2_u:642": " etan na samanupaśyāmi,",
    "K05dsp1-2_u:643": " nimittam etad aham asamanupaśyan kṣemaprāpto viharāmy abhayaprāpto vaiśāradyaprāpto viharāmy,",
    "K05dsp1-2_u:644": " udāram ārṣabhaṃ sthānaṃ pratijānāmi,",
    "K05dsp1-2_u:645": " parṣadi samyak siṃhanādaṃ nadāmi,",
    "K05dsp1-2_u:646": " brāhmaṃ cakraṃ pravartayāmy apravartitapūrvaṃ śramaṇena vā brāhmaṇena vā devena vā māreṇa vā brahmaṇā vā kenacid vā loke saha dharmeṇeti;",
    "K05dsp1-2_u:647": " ye ca mayāntarāyikā dharmā ākhyātās te pratisevato nālam antarāyāyeti,",
    "K05dsp1-2_u:648": " nedaṃ sthānaṃ vidyata ity atra vata māṃ śramaṇo vā brāhmaṇo vā devo vā māro vā brahmā vā kaścid vā punar loke saha dharmeṇa codayed iti nimittam etan na samanupaśyāmi,",
    "K05dsp1-2_u:649": " nimittam etad aham asamanupaśyan kṣemaprāpto viharāmy abhayaprāpto vaiśāradyaprāpto viharāmy,",
    "K05dsp1-2_u:650": " udāram ārṣabhaṃ sthānaṃ pratijānāmi,",
    "K05dsp1-2_u:651": " parṣadi samyak siṃhanādaṃ nadāmi,",
    "K05dsp1-2_u:652": " brāhmaṃ cakraṃ pravartayāmy apravartitapūrvaṃ śramaṇena va brāhmaṇena vā devena vā māreṇa vā brahmaṇā vā kenacid vā loke saha dharmeṇeti;",
    "K05dsp1-2_u:653": " yā tena śrāvakebhyaḥ pratipad ākhyātāryanairyāṇikā nairvedhikā tatkarasya samyag duḥkhakṣayāya tāṃ pratipadyamāno na niryāyād samyag duḥkhakṣayāyeti,",
    "K05dsp1-2_u:654": " nedaṃ sthānaṃ vidyata ity atra vata māṃ śramaṇo va brāhmaṇo vā devo vā māro vā brahmā vā kaścid vā punar loke saha dharmeṇa codayed iti nimittam etan na samanupaśyāmi,",
    "K05dsp1-2_u:655": " nimittam etad aham asamanupaśyan kṣemaprāpto viharāmy abhayaprāpto vaiśāradyaprāpto viharāmy,",
    "K05dsp1-2_u:656": " udāram ārṣabhaṃ sthānaṃ pratijānāmi,",
    "K05dsp1-2_u:657": " parṣadi samyak siṃhanādaṃ nadāmi,",
    "K05dsp1-2_u:658": " brāhmaṃ cakraṃ pravartayāmy apravartitapūrvaṃ śramaṇena vā devena vā māreṇa vā brahmaṇā vā kenacid vā loke saha dharmeṇeti. etāny ucyante catvāri",
    "K05dsp1-2_u:659": " [DsP_46] tatra katamāś catasraḥ pratisaṃvidaḥ?",
    "K05dsp1-2_u:660": " yaduta arthapratisaṃvid,",
    "K05dsp1-2_u:661": " dharmapratisaṃvin,",
    "K05dsp1-2_u:662": " niruktipratisaṃvit,",
    "K05dsp1-2_u:663": " pratibhānapratisaṃvit. etā ucyante catasraḥ pratisaṃvidaḥ.",
    "K05dsp1-2_u:664": " [DsP_47] tatra katamā mahāmaitrī?",
    "K05dsp1-2_u:665": " yā tathāgatasya sarvasattveṣu śatrau ca mitre ca samavṛtiteyam ucyate mahāmaitrī.",
    "K05dsp1-2_u:666": " [DsP_48] tatra katamā mahākarunā?",
    "K05dsp1-2_u:667": " niḥsattveṣu sattveṣu yo maitryatyāga iyam ucyate mahākaruṇā.",
    "K05dsp1-2_u:668": " [DsP_49] tatra katame 'ṣṭādaśāvenikā buddhadharmāḥ? yaduta",
    "K05dsp1-2_u:669": " nāsti tathāgatasya skhalitaṃ;",
    "K05dsp1-2_u:670": " nāsti ravitaṃ;",
    "K05dsp1-2_u:671": " nāsti muṣitasmṛtitā;",
    "K05dsp1-2_u:672": " nāsti nānātvasaṃjñā;",
    "K05dsp1-2_u:673": " nāsty asamāhitacittam;",
    "K05dsp1-2_u:674": " nāsty apratisaṃkhyāyopekṣā;",
    "K05dsp1-2_u:675": " nāsti chandasya hānir;",
    "K05dsp1-2_u:676": " nāsti vīryasya hānir;",
    "K05dsp1-2_u:677": " nāsti smṛter hānir;",
    "K05dsp1-2_u:678": " nāsti samādher hānir;",
    "K05dsp1-2_u:679": " nāsti prajñāyā hānir;",
    "K05dsp1-2_u:680": " nāsti vimukter hānir nāsti vimuktijñānadarśanasya hāniḥ;",
    "K05dsp1-2_u:681": " sarvaṃ kāyakarma jñānapūrvaṃgamaṃ jñānānuparivarti;",
    "K05dsp1-2_u:682": " sarvaṃ vākkarma jñānapūrvaṃgamaṃ jñānānuparivarti;",
    "K05dsp1-2_u:683": " sarvaṃ manaḥkarma jñānapūrvaṃgamaṃ jñānānuparivarti;",
    "K05dsp1-2_u:684": " atīte 'dhvany asaṅgam apratihataṃ jñānadarśanaṃ pravartate;",
    "K05dsp1-2_u:685": " anāgate 'dhvany asaṅgam apratihataṃ jñānadarśanaṃ pravartate;",
    "K05dsp1-2_u:686": " pratyutpanne 'dhvany asaṅgam apratihataṃ jñānadarśanaṃ pravartate. ima ucyante 'ṣṭādaśāveṇikā buddhadharmāḥ.",
    "K05dsp1-2_u:687": " [DsP_50] tatrā katamā sarvajñatā?",
    "K05dsp1-2_u:688": " yad dvādaśasu śrāvakapratyekabuddhāyataneṣv ekāntikaṃ pudgalanairātmyajñānam iyam ucyate sarvajñatā.",
    "K05dsp1-2_u:689": " [DsP_51] tatra katamā mārgākārajñatā?",
    "K05dsp1-2_u:690": " yad bodhisattvasya triyānamārgajñasya śrāvakapratyekabuddhayānāsaṃtuṣṭasya bodhisattvayānena niṣkramaṇam iyam ucyate mārgākārajñatā.",
    "K05dsp1-2_u:691": " [DsP_52] tatra katamā sarvākārajñatā?",
    "K05dsp1-2_u:692": " yat tathāgatasya sarvadharmāṇāṃ sarveṣu traikālikākāreṣv avicikitsitaṃ jñānam iyam ucyate sarvākārajñatā.",
    "K05dsp1-2_u:693": " [DsP_53] tatra katamaḥ ṣaṭ paramitāḥ?",
    "K05dsp1-2_u:694": " yaduta dānapāramitā,",
    "K05dsp1-2_u:695": " śīlapāramitā,",
    "K05dsp1-2_u:696": " kṣāntipāramitā,",
    "K05dsp1-2_u:697": " vīryapāramitā,",
    "K05dsp1-2_u:698": " dhyānapāramitā,",
    "K05dsp1-2_u:699": " prajñāpāramitā. imā ucyante ṣaṭ pāramitāh.",
    "K05dsp1-2_u:700": " [DsP_54] tatra katamā ṣaḍ abhijñāḥ? yaduta",
    "K05dsp1-2_u:701": " ṛddhividhijñānasākṣātkartavyajñānābhijñā;",
    "K05dsp1-2_u:702": " divyacakṣurjñānasākṣātkartavyajñānābhijñā;",
    "K05dsp1-2_u:703": " divyaśrotrajñānasākṣātkartavyajñānābhijñā;",
    "K05dsp1-2_u:704": " paracittajñānasākṣātkartavyajñānābhijñā;",
    "K05dsp1-2_u:705": " pūrvanivāsānusmṛtijñānasākṣātkartavyajñānābhijñā;",
    "K05dsp1-2_u:706": " āsravakṣayajñānasākṣātkartavyajñānābhijñā. imā ucyante ṣaḍ abhijñā.",
    "K05dsp1-2_u:707": " [DsP_55] tatra katamāni pañca cakṣūṃṣi?",
    "K05dsp1-2_u:708": " yaduta māṃsacakṣur,",
    "K05dsp1-2_u:709": " divyacakṣuḥ,",
    "K05dsp1-2_u:710": " prajñācakṣur,",
    "K05dsp1-2_u:711": " dharmacakṣur,",
    "K05dsp1-2_u:712": " buddhacakṣuḥ. imāny ucyante pañca cakṣūṃṣi.",
    "K05dsp1-2_u:713": " [DsP_56] tatra katamāni tathāgatasya dvātriṃśan mahāpuruṣalakṣaṇāni? yaduta",
    "K05dsp1-2_u:714": " bhagavān supratiṣṭhitapādaḥ. tatrāyaṃ supratiṣṭhitapādaḥ:",
    "K05dsp1-2_u:715": " sakalābhyāṃ pādatalābhyāṃ bhūmiṃ saṃspṛśati tadyathā karaṇḍatalaṃ samatalāvalambanāt",
    "K05dsp1-2_u:716": " susama ādhāre 'vasthāpitaṃ sakalenādhastalena bhūmiṃ saṃspṛśaty evam eva bhagavān supratiṣṭhitapādaḥ;",
    "K05dsp1-2_u:717": " bhagavān samantanemikaḥ. tatrāyaṃ samantanemikah:",
    "K05dsp1-2_u:718": " adhastāt pādatalayoś cakre jāte sahasrāre sanabhike sanemike sarvākāraparipūrake;",
    "K05dsp1-2_u:719": " bhagavān mṛdutaruṇahastapādaḥ. tatreyaṃ mṛdutaruṇahastapādatā:",
    "K05dsp1-2_u:720": " tadyathā śālmalikambalaṃ karpāsakambalaṃ vā,",
    "K05dsp1-2_u:721": " yādṛśam anyapuruṣāṇāṃ nāsti;",
    "K05dsp1-2_u:722": " bhagavān dīrghāṅguliḥ. tatreyaṃ dīrghāṅgulitā:",
    "K05dsp1-2_u:723": " tasya hastapādāṅgulayo 'tidīrghā,",
    "K05dsp1-2_u:724": " yādṛśam anyapuruṣāṇāṃ nāsti;",
    "K05dsp1-2_u:725": " bhagavān jalahastapādah:",
    "K05dsp1-2_u:726": " tasya hastapādayor jālāny avanaddhāni,",
    "K05dsp1-2_u:727": " yādṛśam anyapuruṣāṇāṃ nāsti;",
    "K05dsp1-2_u:728": " bhagavān āyatapārṣṇiḥ. tatrāyam āyatapārṣṇiḥ:",
    "K05dsp1-2_u:729": " tasya pādapāṛṣnitale āyate,",
    "K05dsp1-2_u:730": " yādṛśam anyapuruṣāṇāṃ nāsti;",
    "K05dsp1-2_u:731": " bhagavān ucchaṅkhapādaḥ. tatreyam ucchaṅkhapādatā:",
    "K05dsp1-2_u:732": " āyatapārṣṇyā saṃprayoga āyatapārṣṇer gulphasya ca sandhir adṛśyatvena saṃyujyate,",
    "K05dsp1-2_u:733": " yādṛśam anyapuruṣāṇāṃ nāsti;",
    "K05dsp1-2_u:734": " bhagavān aiṇeyajaṅghaḥ. tatrāyam aiṇeyajaṅghaḥ:",
    "K05dsp1-2_u:735": " tasya jaṅghe anupūrvatanuke bhūtvā samyag anupūrve bhavataḥ;",
    "K05dsp1-2_u:736": " bhagavān sthitānavanatājānupralambabāhuḥ. tatrāyaṃ sthitānavanatājānupralambabāhur:",
    "K05dsp1-2_u:737": " bhagavān sthitako 'navanatakāya ubhābhyāṃ pāṇitalābhyāṃ jānumaṇḍale parispṛśati saṃmṛśati;",
    "K05dsp1-2_u:738": " bhagavān kośagatavastiguhyaḥ. tatreyaṃ kośagatavastiguhyatā:",
    "K05dsp1-2_u:739": " tadyathā varagotra ājāneyo mahāhasty ājāneyo vāśvaḥ;",
    "K05dsp1-2_u:740": " bhagavān pradakṣiṇāvartaikaikaromaḥ. tatreyaṃ pradakṣiṇāvartaikaikaromatā:",
    "K05dsp1-2_u:741": " tasyaikaikaromakūpebhya ekaikāni romāṇi jātāni nīlāni kuṇḍalāvartāni snigdhakomalāni;",
    "K05dsp1-2_u:742": " bhagavān ūrdhvāgraromaḥ. tatreyam ūrdhvāgraromatā:",
    "K05dsp1-2_u:743": " tasya śiraḥkāye keśaromāṇi jātāny ūrdhvam ākuñcitāni nīlāni kuṇḍalāvartāni pradakṣiṇāvartāni;",
    "K05dsp1-2_u:744": " bhagavān sūkṣmasnigdhakomalacchaviḥ. tatreyaṃ sukṣmasnigdhakomalacchavitā:",
    "K05dsp1-2_u:745": " tasya kaye rajojalaṃ nāvatiṣṭhati;",
    "K05dsp1-2_u:746": " bhagavān suvarṇavarṇaḥ. tadyathā nānāratnakhacito jāmbunadasuvarṇayūpa evaṃ surūpaḥ sudarśanas,",
    "K05dsp1-2_u:747": " tasmād ucyate suvarṇavarṇaḥ;",
    "K05dsp1-2_u:748": " bhagavān saptotsadaḥ. tatreyaṃ saptotsadatā:",
    "K05dsp1-2_u:749": " tasya dvayoḥ padayor dvāv utsadau surūpau sudarśanau parivṛddhamāṃsalohitau;",
    "K05dsp1-2_u:750": " evam eva dvayor hastayor dvāv utsadau surūpau sudarśanau parivṛddhamāṃsalohitau,",
    "K05dsp1-2_u:751": " dvayor aṃsayor dvāv utsadau,",
    "K05dsp1-2_u:752": " kandharopari caika utsadaḥ surūpaḥ sudarśanaḥ parivṛddhamāṃsalohitaḥ;",
    "K05dsp1-2_u:753": " bhagavān susaṃvṛttaskandhaḥ;",
    "K05dsp1-2_u:754": " bhagavaṃś citāntarāṃsaḥ;",
    "K05dsp1-2_u:755": " bhagavān svṛjujātagātraḥ;",
    "K05dsp1-2_u:756": " bhagavān nyagrodhaparimaṇḍalaḥ. tatreyaṃ nyagrodhaparimaṇḍalatā:",
    "K05dsp1-2_u:757": " yāvān āyāmatas tāvān vistārato,",
    "K05dsp1-2_u:758": " yāvān vistāratas tāvān āyāmataḥ;",
    "K05dsp1-2_u:759": " bhagavān siṃhahanuḥ;",
    "K05dsp1-2_u:760": " bhagavāṃś catvāriṃśaddantaḥ;",
    "K05dsp1-2_u:761": " bhagavān aviraladantaḥ;",
    "K05dsp1-2_u:762": " bhagavān śuklatīkṣṇonnatāgradantaḥ;",
    "K05dsp1-2_u:763": " bhagavān rasāgravān. sa ṛjukaṇṭhanāḍiko 'jihmam asaṅgaṃ gilanasamartho 'sti;",
    "K05dsp1-2_u:764": " bhagavān prabhūtatanujihvaḥ. tatreyam prabhūtatanujihvatā:",
    "K05dsp1-2_u:765": " mukhāj jihvāṃ nirṇamayyobhe nāsikāvivare ubhe cakṣurvivare ubhe karṇavivare spṛśati parimṛśati,",
    "K05dsp1-2_u:766": " keśaparyantaṃ sarvaṃ mukhamaṇḍalam ācchādayati;",
    "K05dsp1-2_u:767": " bhagavān brahmasvaraḥ;",
    "K05dsp1-2_u:768": " bhagavān viśālagopakṣmanetraḥ;",
    "K05dsp1-2_u:769": " bhagavān abhinīlanetraḥ;",
    "K05dsp1-2_u:770": " bhagavān parisamāptanetrapiṇḍaḥ;",
    "K05dsp1-2_u:771": " bhagavān vyāmaprabhaḥ;",
    "K05dsp1-2_u:772": " bhagavān pūrṇacandranibhānanaḥ;",
    "K05dsp1-2_u:773": " bhagavato bhruvor antara ūrṇā jātā karpāsavat komalā kundapuṣpacandraśaṅkhapadmakesaragokṣīrāvaśyāyapuṣpasadṛśā;",
    "K05dsp1-2_u:774": " bhagavān uṣṇīsaśīrṣaḥ.",
    "K05dsp1-2_u:775": " etāny ucyante dvātriṃśan mahāpuruṣalakṣaṇāni.",
    "K05dsp1-2_u:776": " [DsP_57] tatra katamāny aśītir anuvyañjanāni? yaduta:",
    "K05dsp1-2_u:777": " buddhā bhagavanta ātāmranakhā,",
    "K05dsp1-2_u:778": " nārāyaṇavat susaṃhatagatrāś,",
    "K05dsp1-2_u:779": " cāruniṣpannajānumaṇḍalāḥ,",
    "K05dsp1-2_u:780": " śucigātrā,",
    "K05dsp1-2_u:781": " mṛdugātrāḥ,",
    "K05dsp1-2_u:782": " komalagātrāḥ,",
    "K05dsp1-2_u:783": " snigdhagātrā,",
    "K05dsp1-2_u:784": " ajihmagātrā,",
    "K05dsp1-2_u:785": " dīrghānupūrvāṅgulayaḥ;",
    "K05dsp1-2_u:786": " buddhā bhagavanto vṛttāṅgulayo,",
    "K05dsp1-2_u:787": " 'nupūrvāṅgulayo,",
    "K05dsp1-2_u:788": " gūḍhaśirā,",
    "K05dsp1-2_u:789": " gūḍhagulphaḥ,",
    "K05dsp1-2_u:790": " surūpagātrāḥ,",
    "K05dsp1-2_u:791": " suvibhaktagātrāḥ,",
    "K05dsp1-2_u:792": " suviśuddhāyatanāḥ,",
    "K05dsp1-2_u:793": " suviśuddhajñānāḥ,",
    "K05dsp1-2_u:794": " sākṣātsaṃpanneryāpathāḥ;",
    "K05dsp1-2_u:795": " buddhā bhagavantaḥ śrīmanto buddhimanto,",
    "K05dsp1-2_u:796": " darśanīyā,",
    "K05dsp1-2_u:797": " nātyāyatavadanā,",
    "K05dsp1-2_u:798": " ajihmavadanā,",
    "K05dsp1-2_u:799": " bimbavad raktoṣṭhāś,",
    "K05dsp1-2_u:800": " citavadanā,",
    "K05dsp1-2_u:801": " gambhīrasvarā,",
    "K05dsp1-2_u:802": " gambhīranābhayaḥ,",
    "K05dsp1-2_u:803": " suvṛttanābhayaḥ,",
    "K05dsp1-2_u:804": " pradakṣīṇavartanābhayaś,",
    "K05dsp1-2_u:805": " citapāṇipādāḥ;",
    "K05dsp1-2_u:806": " buddhā bhagavanto yathepsitapāṇipādāḥ,",
    "K05dsp1-2_u:807": " samapāṇilatā,",
    "K05dsp1-2_u:808": " avyavahitapāṇilekhā,",
    "K05dsp1-2_u:809": " āyatapāṇilekhā,",
    "K05dsp1-2_u:810": " vyapagatamaladurgandhagātrā,",
    "K05dsp1-2_u:811": " bhāsvaravarṇāś,",
    "K05dsp1-2_u:812": " cārvāyatanamukhāś,",
    "K05dsp1-2_u:813": " candrasadṛśamukhāḥ,",
    "K05dsp1-2_u:814": " pūrvābhilāpino,",
    "K05dsp1-2_u:815": " 'pagatabhrūkuṭimukhāḥ;",
    "K05dsp1-2_u:816": " sarvaromakūpebhyo manāpo gandho nirgacchati;",
    "K05dsp1-2_u:817": " sugandhamukhā bhavanti,",
    "K05dsp1-2_u:818": " siṃhavikrāntagāmino,",
    "K05dsp1-2_u:819": " nāgavikrāntagāmino,",
    "K05dsp1-2_u:820": " haṃsavikrāntagāminaś,",
    "K05dsp1-2_u:821": " chattrākārottamāṅgā,",
    "K05dsp1-2_u:822": " madhurasarvākāraparisamāptaghoṣās,",
    "K05dsp1-2_u:823": " tīkṣṇadaṃṣṭrās,",
    "K05dsp1-2_u:824": " tuṅganāsā,",
    "K05dsp1-2_u:825": " raktajihvāḥ;",
    "K05dsp1-2_u:826": " buddhā bhagavantas tanujihvā,",
    "K05dsp1-2_u:827": " abhinīlaromāḥ,",
    "K05dsp1-2_u:828": " śuciromā,",
    "K05dsp1-2_u:829": " viśālanetrāḥ,",
    "K05dsp1-2_u:830": " paripūrṇavivarā,",
    "K05dsp1-2_u:831": " lohitapāṇipādalatā,",
    "K05dsp1-2_u:832": " nābhinālarahitā,",
    "K05dsp1-2_u:833": " abhugnakukṣayaḥ,",
    "K05dsp1-2_u:834": " kṣāmodarāḥ;",
    "K05dsp1-2_u:835": " buddhā bhagavanto 'valitakukṣayaḥ,",
    "K05dsp1-2_u:836": " śubhasandhayaś,",
    "K05dsp1-2_u:837": " citasandhayaḥ,",
    "K05dsp1-2_u:838": " pariśuddhapāṇipādā,",
    "K05dsp1-2_u:839": " vyāmaprabhāḥ,",
    "K05dsp1-2_u:840": " prabhāsvaragāminaḥ,",
    "K05dsp1-2_u:841": " kāyadarśanatṛptadevamanuṣyāḥ,",
    "K05dsp1-2_u:842": " sarvaprāṇyavimānitadarśanāḥ,",
    "K05dsp1-2_u:843": " sattvānuśāsakās;",
    "K05dsp1-2_u:844": " teṣāṃ vāg anukūlavartiparṣado bahir na nirgacchati;",
    "K05dsp1-2_u:845": " siṃhapūrvārdhakāyā bhavanti,",
    "K05dsp1-2_u:846": " susaṃbaddhagātrā,",
    "K05dsp1-2_u:847": " gūḍhaśikhā,",
    "K05dsp1-2_u:848": " abhinīlaślakṣnacitakeśā,",
    "K05dsp1-2_u:849": " anākulakeśā,",
    "K05dsp1-2_u:850": " udvartitasukuñcitakeśā,",
    "K05dsp1-2_u:851": " asaṃlulitakeśāḥ,",
    "K05dsp1-2_u:852": " śrīvatsavibhūṣitoraskāḥ,",
    "K05dsp1-2_u:853": " śriyojjvalapāṇipādalakṣaṇāḥ;",
    "K05dsp1-2_u:854": " buddhānāṃ bhagavatāṃ hiṅgulamanaḥśilācīnapiṣṭavaiḍūryatāmrakiṭṭavarṇair likhitānīva lakṣaṇāni. etany ucyante 'śītir anuvyañjanāni.",
    "K05dsp1-2_u:855": " [DsP_58] tata āyuṣmān śāradvatīputro bhagavantam etad avocat:",
    "K05dsp1-2_u:856": " saced bhadanta bhagavan bodhisattvā mahāsattvāḥ sarvadharmeṣv anabhiniviṣṭās,",
    "K05dsp1-2_u:857": " tena bodhisattvāḥ sarvadharmān pṛthaṅ na samanupaśyanti yaduteme dharmāḥ kuśalā ime dharmā akuśalā,",
    "K05dsp1-2_u:858": " ime dharmā vyākṛtā ime dharmā avyākṛtā,",
    "K05dsp1-2_u:859": " ime dharmā laukikā ime dharmā lokottarā,",
    "K05dsp1-2_u:860": " ime dharmāḥ sāsravā ime dharmā anāsravā,",
    "K05dsp1-2_u:861": " ime dharmāḥ saṃskṛtā ime dharmā asaṃskṛtā,",
    "K05dsp1-2_u:862": " ime dharmāḥ sādhāraṇā ime dharmā asādhāraṇā ity,",
    "K05dsp1-2_u:863": " asaṃpaśyamānāś ca kathaṃ bodhimārgaṃ pratipadyante,",
    "K05dsp1-2_u:864": " 'pratipadyamānāś ca kathaṃ sarvajñatām anuprāpnuvanti?",
    "K05dsp1-2_u:865": " evam ukte bhagavān ayuṣmantaṃ śāradvatīputram etad avocat:",
    "K05dsp1-2_u:866": " yad api śāradvatīputra bodhisattvāḥ sarvadharmān pṛthak paśyanti tat saṃvṛtitaḥ,",
    "K05dsp1-2_u:867": " paramārthatas tu nāsti.",
    "K05dsp1-2_u:868": " āha: kathaṃ bhagavan saṃvṛtitaḥ sat paramārthato nāsti?",
    "K05dsp1-2_u:869": " [DsP_59] bhagavān avocat:",
    "K05dsp1-2_u:870": " yasmin kāle śāradvatīputra bodhisattva evaṃ cintayati:",
    "K05dsp1-2_u:871": " tatra katame kuśalā laukikā dharmā iti,",
    "K05dsp1-2_u:872": " sa evaṃ cintayati:",
    "K05dsp1-2_u:873": " ete kuśalā laukikā dharmā yaduta pitṛjñatā,",
    "K05dsp1-2_u:874": " mātṛjñatā,",
    "K05dsp1-2_u:875": " śramaṇyatā,",
    "K05dsp1-2_u:876": " brāhmaṇyatā,",
    "K05dsp1-2_u:877": " kulajyeṣṭhāpacāyitā,",
    "K05dsp1-2_u:878": " dānamayaṃ puṇyakriyāvastu,",
    "K05dsp1-2_u:879": " śīlamayaṃ puṇyakriyāvastu,",
    "K05dsp1-2_u:880": " bhāvanāmayaṃ puṇyakriyāvastu,",
    "K05dsp1-2_u:881": " vaiyāvṛtyasahagatam upāyakauśalyapuṇyaṃ,",
    "K05dsp1-2_u:882": " daśa kuśalakarmapathā,",
    "K05dsp1-2_u:883": " laukikā vidhmātakasaṃjñā,",
    "K05dsp1-2_u:884": " vipaḍumakasaṃjñā,",
    "K05dsp1-2_u:885": " vilohitakasaṃjñā,",
    "K05dsp1-2_u:886": " vipūyakasamjñā,",
    "K05dsp1-2_u:887": " vinīlakasaṃjñā,",
    "K05dsp1-2_u:888": " vikhāditakasaṃjñā,",
    "K05dsp1-2_u:889": " vikṣiptakasaṃjñā,",
    "K05dsp1-2_u:890": " asthikasaṃjñā,",
    "K05dsp1-2_u:891": " vidagdhakasaṃjñā;",
    "K05dsp1-2_u:892": " evam eva catvāri dhyānāni,",
    "K05dsp1-2_u:893": " catvāry apramāṇāni,",
    "K05dsp1-2_u:894": " catasra ārūpyasamāpattayo,",
    "K05dsp1-2_u:895": " buddhānusmṛtir,",
    "K05dsp1-2_u:896": " dharmānusmṛtiḥ,",
    "K05dsp1-2_u:897": " saṃghānusmṛtiḥ,",
    "K05dsp1-2_u:898": " śīlānusmṛtis,",
    "K05dsp1-2_u:899": " tyāgānusmṛtir,",
    "K05dsp1-2_u:900": " devatānusmṛtir,",
    "K05dsp1-2_u:901": " upaśamānusmṛtir,",
    "K05dsp1-2_u:902": " ānāpānānusmṛtiḥ,",
    "K05dsp1-2_u:903": " kāyagatānusmṛtir,",
    "K05dsp1-2_u:904": " maraṇānusmṛtir iti.",
    "K05dsp1-2_u:905": " [DsP_60] tatra katame 'kuśalā dharmā iti cintayitvā sa evaṃ cintayati:",
    "K05dsp1-2_u:906": " ete 'kuśalā dharmā yaduta prāṇātipāto,",
    "K05dsp1-2_u:907": " 'dattādānaṃ,",
    "K05dsp1-2_u:908": " kāmamithyācāro,",
    "K05dsp1-2_u:909": " mṛṣāvādaḥ,",
    "K05dsp1-2_u:910": " paiśunyaṃ,",
    "K05dsp1-2_u:911": " pāruṣyaṃ,",
    "K05dsp1-2_u:912": " saṃbhinnapralāpo,",
    "K05dsp1-2_u:913": " 'bhidhyā,",
    "K05dsp1-2_u:914": " vyāpādo,",
    "K05dsp1-2_u:915": " mithyādṛṣṭiḥ,",
    "K05dsp1-2_u:916": " krodha,",
    "K05dsp1-2_u:917": " upanāho,",
    "K05dsp1-2_u:918": " mrakṣaḥ,",
    "K05dsp1-2_u:919": " pradāso,",
    "K05dsp1-2_u:920": " vihiṃserṣyā,",
    "K05dsp1-2_u:921": " mātsaryaṃ, māna iti.",
    "K05dsp1-2_u:922": " [DsP_61] tatra katame 'vyākṛtā dharmā iti cintayitvā sa evaṃ cintayati:",
    "K05dsp1-2_u:923": " ete 'vyākṛtā dharmā yadutāvyākṛtāni kāyakarmāṇy,",
    "K05dsp1-2_u:924": " avyākṛtāni vākkarmāṇy,",
    "K05dsp1-2_u:925": " avyākṛtāni manaḥkarmāṇy,",
    "K05dsp1-2_u:926": " avyākṛtāni catvāri mahābhūtāny,",
    "K05dsp1-2_u:927": " avyākṛtāni pañcendriyāṇy,",
    "K05dsp1-2_u:928": " avyākṛtāḥ pañca skandhā,",
    "K05dsp1-2_u:929": " dvādaśāyatanāny,",
    "K05dsp1-2_u:930": " aṣṭādaśa dhātavo,",
    "K05dsp1-2_u:931": " vipākaś ceti.",
    "K05dsp1-2_u:932": " [DsP_62] tatra katame lokottarā dharmā iti cintayitvā sa evaṃ cintayati:",
    "K05dsp1-2_u:933": " ete lokottarā dharmā yaduta catvāri smṛtyupasthānāni,",
    "K05dsp1-2_u:934": " catvāri samyakprahāṇāni,",
    "K05dsp1-2_u:935": " catvāra ṛddhipādāḥ,",
    "K05dsp1-2_u:936": " pañcendriyāṇi,",
    "K05dsp1-2_u:937": " pañca balāni,",
    "K05dsp1-2_u:938": " sapta bodhyaṅgāny,",
    "K05dsp1-2_u:939": " āryāṣṭāṅgamārgas,",
    "K05dsp1-2_u:940": " trīṇi vimokṣamukhāny,",
    "K05dsp1-2_u:941": " anājñātamājñāsyāmīndriyam,",
    "K05dsp1-2_u:942": " ājñendriyam,",
    "K05dsp1-2_u:943": " ājñātāvīndriyaṃ,",
    "K05dsp1-2_u:944": " savitarkaḥ savicāraḥ samādhir,",
    "K05dsp1-2_u:945": " avitarko vicāramātraḥ samādhir,",
    "K05dsp1-2_u:946": " avitarko 'vicāraḥ samādhir,",
    "K05dsp1-2_u:947": " adhyātmaśūnyatā yāvad abhāvasvabhāvaśūnyatā,",
    "K05dsp1-2_u:948": " tathāgatasya daśa balāni,",
    "K05dsp1-2_u:949": " catvāri vaiśāradyāni,",
    "K05dsp1-2_u:950": " catasraḥ pratisaṃvido,",
    "K05dsp1-2_u:951": " mahāmaitrī,",
    "K05dsp1-2_u:952": " mahākaruṇā,",
    "K05dsp1-2_u:953": " aṣṭādaśāveṇikā buddhadharmā iti.",
    "K05dsp1-2_u:954": " [DsP_63] tatra katame sāsravā dharmāḥ?",
    "K05dsp1-2_u:955": " traidhatukaparyāpannāḥ pañca skandhā,",
    "K05dsp1-2_u:956": " dvādaśāyatanāny,",
    "K05dsp1-2_u:957": " aṣṭādaśa dhātavaś,",
    "K05dsp1-2_u:958": " catvari dhyānāni,",
    "K05dsp1-2_u:959": " catvāry apramāṇāni,",
    "K05dsp1-2_u:960": " catasra ārūpyasamāpattaya ete ucyante sāsravā dharmāḥ.",
    "K05dsp1-2_u:961": " [DsP_64] tatra katame 'nāsravā dharmāḥ?",
    "K05dsp1-2_u:962": " catvāri smṛtyupasthānāni peyālaṃ yāvad aṣṭādaśāveṇikā buddhadharmā ete 'nāsravā dharmāḥ.",
    "K05dsp1-2_u:963": " [DsP_65] tatra katame saṃskṛtā dharmāḥ?",
    "K05dsp1-2_u:964": " yaduta kāmadhātū,",
    "K05dsp1-2_u:965": " rūpadhātur,",
    "K05dsp1-2_u:966": " arūpadhātur,",
    "K05dsp1-2_u:967": " evam eva pañca skandhāś,",
    "K05dsp1-2_u:968": " catvāri dhyānāni,",
    "K05dsp1-2_u:969": " catvāry apramāṇāni,",
    "K05dsp1-2_u:970": " catasra ārūpyasamāpattayaś,",
    "K05dsp1-2_u:971": " catvāri smṛtyupasthānāni peyālaṃ yāvad aṣṭādaśāveṇikā buddhadharmā,",
    "K05dsp1-2_u:972": " ete saṃskṛtā dharmāḥ.",
    "K05dsp1-2_u:973": " [DsP_66] tatra katame 'saṃskṛtā dharmāḥ?",
    "K05dsp1-2_u:974": " yeṣāṃ dharmāṇāṃ notpādo,",
    "K05dsp1-2_u:975": " na sthitir,",
    "K05dsp1-2_u:976": " na nirodho,",
    "K05dsp1-2_u:977": " nānyathātvam,",
    "K05dsp1-2_u:978": " evam eva rāgakṣayo,",
    "K05dsp1-2_u:979": " dveṣakṣayo,",
    "K05dsp1-2_u:980": " mohakṣaya,",
    "K05dsp1-2_u:981": " evam eva dharmasthitir,",
    "K05dsp1-2_u:982": " dharmatā,",
    "K05dsp1-2_u:983": " dharmadhātur,",
    "K05dsp1-2_u:984": " dharmānavadyatā,",
    "K05dsp1-2_u:985": " tathatābhrāntatathatānanyatathatā,",
    "K05dsp1-2_u:986": " bhūtakoṭir eta ucyante 'saṃskṛtā dharmāḥ.",
    "K05dsp1-2_u:987": " [DsP_67] tatra katame sādhāraṇā dharmāḥ?",
    "K05dsp1-2_u:988": " yaduta catvāri dhyānāni,",
    "K05dsp1-2_u:989": " catvāry apramāṇāni,",
    "K05dsp1-2_u:990": " catasra ārūpyasamāpattayaḥ,",
    "K05dsp1-2_u:991": " pañcābhijñā,",
    "K05dsp1-2_u:992": " ete pṛthagjanaiḥ saha sādhāraṇā dharmaḥ.",
    "K05dsp1-2_u:993": " [DsP_68] tatra katame pṛthagjanaiḥ sahāsādhāraṇā dharmāḥ?",
    "K05dsp1-2_u:994": " saptatriṃśad bodhipakṣikā dharmā,",
    "K05dsp1-2_u:995": " daśa balāni,",
    "K05dsp1-2_u:996": " catvāri vaiśāradyāni,",
    "K05dsp1-2_u:997": " catasraḥ pratisaṃvidas,",
    "K05dsp1-2_u:998": " trīṇi vimokṣamukhāni yāvad aṣṭādaśāveṇikā buddhadharmā eta ucyante 'sādhāraṇā dharmāḥ.",
    "K05dsp1-2_u:999": " [DsP_69] yad api śāradvatīputra bodhisattvāḥ saṃvṛtitaḥ sarvadharmān evaṃ pṛthak paśyamānāḥ paramārthato nābhiniviśanti,",
    "K05dsp1-2_u:1000": " katham anabhiniviṣṭāḥ?",
    "K05dsp1-2_u:1001": " tadyathā śāradvatīputra kaścit puruṣo māyānirmitāṃ caturaṅginīṃ senāṃ dṛṣṭvā,",
    "K05dsp1-2_u:1002": " yaduta hastikāyam aśvakāyaṃ rathakāyaṃ pattikāyaṃ,",
    "K05dsp1-2_u:1003": " tatra senāstīti nābhiniviśaty,",
    "K05dsp1-2_u:1004": " evam eva śāradvatīputra bodhisattvā mahāsattvāḥ sarvadharmān pṛthak paśyamānā api nābhiniviśanti;",
    "K05dsp1-2_u:1005": " tadyathā śāradvatīputra kaścit puruṣo gharmārto nānāvidhāṃ marīcikām ūrmivac calantīṃ dṛṣṭvedaṃ jalam iti nābhiniviśaty,",
    "K05dsp1-2_u:1006": " evam eva śāradvatīputra bodhisattvā mahāsattvāḥ sarvadharmān pṛthak paśyamānā api nābhiniviśanti;",
    "K05dsp1-2_u:1007": " tadyathā śāradvatīputra kaścit puruṣaḥ svapne nānāvidhāni rūpāṇi dṛṣṭvā vibuddhaḥ san teṣām rūpam astīti nābhiniviśaty,",
    "K05dsp1-2_u:1008": " evam eva śaradvatīputra bodhisattvā mahāsattvāḥ sarvadharmān pṛthak paśyamānā api nābhiniviśanti;",
    "K05dsp1-2_u:1009": " tadyathā śāradvatīputra kaścit puruṣa udake candraṃ dṛṣṭvā tatra candro 'stīti nābhiniviśaty,",
    "K05dsp1-2_u:1010": " evam eva śāradvatīputra bodhisattvā mahāsattvāḥ sarvadharmān pṛthak paśyamānā api nābhiniviśanti;",
    "K05dsp1-2_u:1011": " tadyathā śāradvatīputra kaścit puruṣa indrajālaṃ dṛṣṭvā tatra vastutve nābhiniviśaty,",
    "K05dsp1-2_u:1012": " evam eva śāradvatīputra bodhisattvā mahāsattvāḥ sarvadharmān pṛthak paśyamānā api sarvadharmāṇāṃ vastutve nābhiniviśanti;",
    "K05dsp1-2_u:1013": " tadyathā śāradvatīputra kaścit pūruṣo māyayākāśe carann api tatrākāśo 'stīti nābhiniviśaty,",
    "K05dsp1-2_u:1014": " evam eva śāradvatīputra bodhisattvā mahāsattvāḥ sarvadharmān pṛthak paśyamānā api nābhiniviśanti;",
    "K05dsp1-2_u:1015": " tadyathā śāradvatīputra kaścit puruṣaḥ pratiśrutkāṃ śrutvā tatra śabdo 'stīti nābhiniviśaty,",
    "K05dsp1-2_u:1016": " evam eva śāradvatīputra bodhisattvā mahāsattvā sarvadharmān pṛthak paśyamānā api nābhiniviśanti;",
    "K05dsp1-2_u:1017": " tadyathā śāradvatīputra kaścit puruṣo gandharvanagaraṃ dṛṣṭvā tatra nagaram astīti nābhiniviśaty,",
    "K05dsp1-2_u:1018": " evam eva śāradvatīputra bodhisattvā mahāsattvāḥ sarvadharmān pṛthak paśyamānā api nābhiniviśanti;",
    "K05dsp1-2_u:1019": " tadyathā śāradvatīputra kaścit puruṣa ādarśe mukhapratibimbaṃ dṛṣṭvaitan mukham astīti nābhiniviśaty,",
    "K05dsp1-2_u:1020": " evam eva śāradvatīputra bodhisattvā mahāsattvāḥ sarvadharmān pṛthak paśyamānā api nābhiniviśanti,",
    "K05dsp1-2_u:1021": " dharmeṣv anabhiniviṣṭāḥ prajñāpāramitāyāṃ pāraṃ gatāḥ kṣipram anuttarāṃ samyaksaṃbodhim abhisaṃbudhyante.",
    "K05dsp1-2_u:1022": " daśasāhasrikāyāḥ prajñāpāramitāyāḥ sarvadharmaparivarto nāma dvitīyaḥ."
}