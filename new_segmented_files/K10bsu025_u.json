{
    "K10bsu025_u:0": " Vaidya 174\u000e)",
    "K10bsu025_u:1": " Nairātmyaparipṛcchā nāma mahāyānasūtram /\u000e",
    "K10bsu025_u:2": " atha te tīrthikā upalambhadṛṣṭayaḥ savikalpāḥ savitarkā mahāyānikamupasṛtya sādarakṛtāñjalipuṭā",
    "K10bsu025_u:3": " nairātmyapraśnaṃ paripṛcchanti sma - nairātmakaṃ śarīramiti kulaputra sarvajñena nirdiśyate /",
    "K10bsu025_u:4": " yadi śarīraṃ nairātmakam,",
    "K10bsu025_u:5": " paramātmā na vidyate /",
    "K10bsu025_u:6": " tat kasmātsakāśādete hasitaruditakrīḍitakrodhamānerṣyāṃpaiśunyādayaḥ samutpadyante?",
    "K10bsu025_u:7": " tadasmākaṃ saṃdehaṃ mocayitumarhati bhagavān - kimasti śarīre paramātmā,",
    "K10bsu025_u:8": " kiṃ vā nāsti?",
    "K10bsu025_u:9": " mahāyānikāḥ prāhuḥ - mārṣāḥ,",
    "K10bsu025_u:10": " śarīre paramātmā astītyucyate,",
    "K10bsu025_u:11": " na hi nāstīti /",
    "K10bsu025_u:12": " dvayamatra nocyate /",
    "K10bsu025_u:13": " asti paramātmetyucyamāne mārṣā mithyāpralāpaḥ /",
    "K10bsu025_u:14": " yadyasti, tatkathaṃ mārṣāḥ keśanakhadantacarmaromasirāmāṃsāsthimedamajjāsnāyuplīhāntranālaśiraḥkaracaraṇāṅgasakalaśarīre sa bāhyābhyantare vicāryamāṇe na dṛśyate paramātmā?",
    "K10bsu025_u:15": " tīrthikāḥ prāhuḥ - na dṛśyate kulaputra paramātmā /",
    "K10bsu025_u:16": " māṃsacakṣuṣā vayaṃ na paśyāmaḥ /",
    "K10bsu025_u:17": " kadāciddivyacakṣuṣaḥ paśyanti /",
    "K10bsu025_u:18": " mahāyānikāḥ prāhuḥ - na mārṣā divyacakṣuṣo 'pi paśyanti /",
    "K10bsu025_u:19": " yasya na varṇo na rūpaṃ na saṃskāraḥ,",
    "K10bsu025_u:20": " tatkathaṃ dṛśyate?",
    "K10bsu025_u:21": " tīrthikāḥ prāhuḥ - kiṃ nāsti?",
    "K10bsu025_u:22": " mahāyānikāḥ prāhuḥ - nāstītyucyamāne mārṣā mithyāpralāpaḥ /",
    "K10bsu025_u:23": " yadi nāsti, tatkathamasya ete hasitaruditakrīḍitakrodhamānerṣyāpaiśunyādayaḥ saṃbhavanti?",
    "K10bsu025_u:24": " tena nāstīti vaktuṃ na pāryate /",
    "K10bsu025_u:25": " ubhāvetau dvau nocyete /",
    "K10bsu025_u:26": " tīrthikāḥ prāhuḥ - yadi kulaputra nocyate astīti vā nāstīti vā,",
    "K10bsu025_u:27": " tatkimatrālambanaṃ bhavatu?",
    "K10bsu025_u:28": " mahāyānikāḥ prāhuḥ - na mārṣāḥ kiṃcidālambanaṃ bhavati /",
    "K10bsu025_u:29": " tīrthikāḥ prāhuḥ - kiṃ śūnyamākāśamiva?",
    "K10bsu025_u:30": " mahāyānikāḥ prāhuḥ - evametanmārṣāḥ, evametat /",
    "K10bsu025_u:31": " śūnyamākāśamiva /",
    "K10bsu025_u:32": " tīrthikāḥ prāhuḥ - yadyevaṃ kulaputra,",
    "K10bsu025_u:33": " tadete hasitaruditakrīḍitakrodhamānerṣyāpaiśunyādayaḥ kathaṃ draṣṭavyāḥ?",
    "K10bsu025_u:34": " mahāyānikāḥ prāhuḥ - svapnamāyendrajālasadṛśā draṣṭavyāḥ /",
    "K10bsu025_u:35": " tīrthikāḥ prāhuḥ - kīdṛśī maya,",
    "K10bsu025_u:36": " kīdṛśaḥ svapnaḥ,",
    "K10bsu025_u:37": " kidṛśa indrajāla iti?",
    "K10bsu025_u:38": " mahāyānikāḥ prāhuḥ - upalakṣaṇamātraṃ mayā agrāhā,",
    "K10bsu025_u:39": " pratibhāsamātraṃ svapnaḥ prakṛtiśūnyatāsvarūpaḥ,",
    "K10bsu025_u:40": " indrajālaḥ kṛtrimaprayogaḥ /",
    "K10bsu025_u:41": " evaṃ mārṣāḥ sarve svapnamāyendrajālasadṛśā draṣṭavyāḥ /",
    "K10bsu025_u:42": " punaraparaṃ dvau bhedau vinirdiṣṭau yaduta saṃvṛtiḥ paramārthaśca /",
    "K10bsu025_u:43": " tatra saṃvṛtirnāma ayamātmā, ayaṃ (",
    "K10bsu025_u:44": " Nparipṛ, Vaidya 175\u000e) paraḥ /",
    "K10bsu025_u:45": " evaṃ jīvaḥ puruṣaḥ pudgalaḥ kārakaḥ vedakaḥ /",
    "K10bsu025_u:46": " dhanaputrakalatrādikalpanā yā,",
    "K10bsu025_u:47": " sā saṃvṛtirnāma /",
    "K10bsu025_u:48": " yatra nātmā na paraḥ,",
    "K10bsu025_u:49": " evaṃ na jīvo na pudgalaḥ na puruṣaḥ na kārakaḥ na vedakaḥ na dhanaṃ - - - - - sā madhyamā pratipattirdharmāṇām /",
    "K10bsu025_u:50": " tatredamucyate -",
    "K10bsu025_u:51": " saṃvṛtiḥ paramārthaśca dvau bhedau saṃprakāśitau /",
    "K10bsu025_u:52": " saṃvṛtirlaukiko dharmaḥ paramārthaśca lokottaraḥ // 1 //",
    "K10bsu025_u:53": " saṃvṛtidharmamāpannāḥ sattvāḥ kleśavaśānugāḥ /",
    "K10bsu025_u:54": " ciraṃ bhramanti saṃsāre paramārthamajānakāḥ // 2 //",
    "K10bsu025_u:55": " saṃvṛtirlaukiko dharmastaṃ kalpayantyapaṇḍitāḥ /",
    "K10bsu025_u:56": " abhūtaparikalpanādduḥkhānyanubhavanti te // 3 //",
    "K10bsu025_u:57": " muktimārgaṃ na paśyanti andhā bālāḥ pṛthagjanāḥ /",
    "K10bsu025_u:58": " utpadyante nirudhyante ajasraṃ gatipañcasu // 4 //",
    "K10bsu025_u:59": " bhramanti cakravanmūḍhā lokadharmasamāvṛtāḥ /",
    "K10bsu025_u:60": " paramārthaṃ na jānanti bhavo yatra nirudhyate /",
    "K10bsu025_u:61": " veṣṭitā bhavajālena saṃsaranti punaḥ punaḥ // 5 //",
    "K10bsu025_u:62": " yathā candraśca sūryaśca pratyāgacchati gacchati /",
    "K10bsu025_u:63": " bhavaṃ cyutiṃ tathā loke punarāyānti yānti ca // 6 //",
    "K10bsu025_u:64": " anityāḥ sarvasaṃskārā adhruvāḥ kṣaṇabhaṅgurāḥ /",
    "K10bsu025_u:65": " ataśca paramārthajño varjayetsaṃvṛteḥ padam // 7 //",
    "K10bsu025_u:66": " svargasthāne tu ye devā gandharvāpsarasādayaḥ /",
    "K10bsu025_u:67": " cyutirasti ca sarveṣāṃ tatsarvaṃ saṃvṛteḥ phalam // 8 //",
    "K10bsu025_u:68": " siddhā vidyādharā yakṣāḥ kinnarāśca mahoragāḥ /",
    "K10bsu025_u:69": " punaste narakaṃ yānti tatsarvaṃ saṃvṛteḥ phalam // 9 //",
    "K10bsu025_u:70": " śakratvaṃ cakravartitvaṃ saṃprāpya cottamaṃ padam /",
    "K10bsu025_u:71": " tiryagyonau punarjanma tatsarvaṃ saṃvṛteḥ phalam // 10 //",
    "K10bsu025_u:72": " ataḥ sarvamidaṃ tyaktvā divyaṃ svargamahāsukham /",
    "K10bsu025_u:73": " bhāvayetsatataṃ prājño bodhicittaṃ prabhāsvaram // 11 //",
    "K10bsu025_u:74": " niḥsvabhāvaṃ nirālambaṃ sarvaśūnyaṃ nirālayam /",
    "K10bsu025_u:75": " prapañcasamatikrāntaṃ bodhicittasya lakṣaṇam // 12 //",
    "K10bsu025_u:76": " na kāṭhinyaṃ na ca mṛdutvaṃ na coṣṇaṃ naiva śītalam /",
    "K10bsu025_u:77": " na saṃsparśaṃ na ca grāhyaṃ bodhicittasya lakṣaṇam // 13 //",
    "K10bsu025_u:78": " na dīrghaṃ nāpi vā hrasvaṃ na piṇḍaṃ na trikoṇakam /",
    "K10bsu025_u:79": " na kṛśaṃ nāpi na sthūlaṃ bodhicittasya lakṣaṇam // 14 // (",
    "K10bsu025_u:80": " Nparipṛ, Vaidya 176\u000e)",
    "K10bsu025_u:81": " na śveta nāpi raktaṃ ca na kṛṣṇaṃ na ca pītakam /",
    "K10bsu025_u:82": " avarṇaṃ ca nirākāraṃ bodhicittasya lakṣaṇam // 15 //",
    "K10bsu025_u:83": " nirvikāraṃ nirābhāsaṃ nirūhaṃ nirvibandhakam /",
    "K10bsu025_u:84": " arūpaṃ vyomasaṃkāśaṃ bodhicittasya lakṣaṇam // 16 //",
    "K10bsu025_u:85": " bhāvanāsamatikrāntaṃ tīrthikānāmagocaram /",
    "K10bsu025_u:86": " prajñāpāramitārūpaṃ bodhicittasya lakṣaṇam // 17 //",
    "K10bsu025_u:87": " anaupamyamanābhāsaṃ adṛśaṃ śāntameva ca /",
    "K10bsu025_u:88": " prakṛtiśuddhamadravyaṃ bodhicittasya lakṣaṇam // 18 //",
    "K10bsu025_u:89": " sarvaṃ ca tena sādṛśyaṃ niḥsāraṃ budbudopamam /",
    "K10bsu025_u:90": " aśāśvataṃ ca nairātmyaṃ māyāmarīcisaṃnibham // 19 //",
    "K10bsu025_u:91": " mṛptiṇḍavad ghaṭībhūtaṃ bahuprapañcapūritam /",
    "K10bsu025_u:92": " rāgadveṣādisaṃyuktaṃ svapnamāyā tu kevalam // 20 //",
    "K10bsu025_u:93": " abhrāntare yathā vidyut kṣaṇādapi na dṛśyate /",
    "K10bsu025_u:94": " prajñāpāramitādṛṣṭyā bhāvayetparamaṃ padam // 21 //",
    "K10bsu025_u:95": " krīḍitaṃ hasitaṃ nityaṃ jalpitaṃ ruditaṃ tathā /",
    "K10bsu025_u:96": " nṛtyaṃ gītaṃ tathā vādyaṃ sarvaṃ svapnopamaṃ hi tat // 22 //",
    "K10bsu025_u:97": " māyāsvapnopamaṃ sarvaṃ saṃskāraṃ sarvadehinām /",
    "K10bsu025_u:98": " svapnaṃ ca cittasaṃkalpaṃ cittaṃ ca gaganopamam // 23 //",
    "K10bsu025_u:99": " bhāvayedya imaṃ nityaṃ prajñāpāramitānayam /",
    "K10bsu025_u:100": " sa sa rvapāpanirmuktaḥ prāpnoti paramaṃ padam // 24 //",
    "K10bsu025_u:101": " iyaṃ sānuttarā bodhiḥ sarvabuddhaiḥ prakāśitā /",
    "K10bsu025_u:102": " bhāvanāṃ bhāvayitveha nirvāṇaṃ labhate śivam // 25 //",
    "K10bsu025_u:103": " yāvantaḥ saṃvṛterdoṣāstāvanto nirvṛterguṇāḥ /",
    "K10bsu025_u:104": " nirvṛtiḥ syādanutpattiḥ sarvadoṣairna lipyate // 26 //",
    "K10bsu025_u:105": " atha te tīrthikāstuṣṭā vikalparahitāstadā bhāvanāṃ samādhāya mahāyānayajñalābhino 'bhūvanniti //",
    "K10bsu025_u:106": " mahāyānanirdeśe nairātmyaparipṛcchā samāptā //"
}