{
    "K01bsa068_u:0": " Bhikṣukarmavākya",
    "K01bsa068_u:1": " namaḥ sarvajñāya //",
    "K01bsa068_u:2": " śṛṇotu bhadantaḥ saṃgha ahamevaṃnāmā saṃghā tpravrajyopasaṃpadaṃ bhikṣubhāvaṃ yāce yadupasaṃpādayatu māṃ bhadantaḥ saṃgho 'nukampako 'nukampāmupādāya",
    "K01bsa068_u:3": " [evaṃ trirapi vaktavyam /",
    "K01bsa068_u:4": " yācite paścādekena bhikṣuṇā evaṃ karaṇīyaṃ niṣadya prajñāpitavyam /",
    "K01bsa068_u:5": " ] śṛṇotu bhadantaḥ saṃghaḥ saṃghātpravrajyopasaṃpadadaṃ bhikṣubhāvaṃ yācate /",
    "K01bsa068_u:6": " sacetsaṃghasya prāptakālaṃ kṣamate anujānīyātsaṃgho yatsaṃgha evaṃnāmānaṃ pravrājayate upasaṃpādayedeṣā jñaptiḥ /",
    "K01bsa068_u:7": " [evaṃ hi kāryam /",
    "K01bsa068_u:8": " ] śṛṇotu bhadantaḥ saṃghaḥ ayamevaṃnāmā saṃghāt pravrajyopasaṃpadaṃ [bhikṣubhāvaṃ] yācate tatsaṃghaḥ evaṃnāmānaṃ pravrājayati upasaṃpādayati",
    "K01bsa068_u:9": " yeṣāmāyuṣmatāṃ kṣamate evaṃnāmānaṃ pravrājayantaṃ upasaṃpādayituṃ te tūṣṇīm /",
    "K01bsa068_u:10": " yeṣāṃ na kṣamate te bhāṣantām /",
    "K01bsa068_u:11": " [iyaṃ prathamā karmavācanā /",
    "K01bsa068_u:12": " evaṃ dvirapi trirapi /",
    "K01bsa068_u:13": " ] pravrājitaṃ upasaṃpāditamevaṃnāmā saṃghena kṣāntamanujñātaṃ yasmāttūṣṇīmevametaddhārayāmi /",
    "K01bsa068_u:14": " [eṣa hi pūrvavidhiḥ /",
    "K01bsa068_u:15": " ] samanvāhara ahamevaṃnāmā buddhaṃ śaraṇaṃ gacchāmi dvipadānāmagryam /",
    "K01bsa068_u:16": " dharmaṃ śaraṇaṃ gacchāmi virāgāṇāmagryam /",
    "K01bsa068_u:17": " saṃghaṃ śaraṇaṃ gacchāmi gaṇānāmagryam /",
    "K01bsa068_u:18": " upāsakaṃ māṃ bhadanto dhārayatu yāvajjīvam /",
    "K01bsa068_u:19": " samanvāhara ācārya yathā te āryāḥ arhanto yāvajjīvaṃ prāṇātipātaṃ prahāya prāṇātipātātprativiratā evamahamevaṃnāmā yāvajjīvaṃ prāṇānipātātprativiramāmi",
    "K01bsa068_u:20": " anenāhaṃ prathamenāṅgena teṣāmāryāṇāmarhatāṃ śikṣāyāmanuśikṣe anuvidhīye anukaromi /",
    "K01bsa068_u:21": " yathā te āryāḥ yāvajjīvamadattādānaṃ kāmamithyācāraṃ mṛṣāvādaṃ surāmaireyamadyapramādasthānaṃ",
    "K01bsa068_u:22": " prahāya surāmaireyapramādasthānātprativiratāḥ evamevāhamevaṃnāmā yāvajjīvamadattādānaṃ",
    "K01bsa068_u:23": " kāmamithyācāraṃ mṛṣāvādaṃ surāmaireyamadyapramādasthānaṃ prahāya surāmaireyamadyapramādasthānātprativiramāmi /",
    "K01bsa068_u:24": " anena pañcamenāṅgena teṣāmāryāṇāmarhatāṃ śikṣāyāmanuśikṣe anuvidhīye anukaromi /",
    "K01bsa068_u:25": " bhadantāḥ samanvāhriyaṃtāṃ ayamevaṃnāmā evaṃnāmraḥ [upādhyāyāt] gṛhītāvadātavasanaḥ anavatāritakeśaśmaśrurākāṃkṣate svākhyāte dharmavinaye pravrajitum",
    "K01bsa068_u:26": " soyamevaṃnāmā evaṃnāmnopādhyāyena svākhyāte dharmavinaye keśaśmaśruvatārya kāṣāyāṇi vasrāṇyācchādya samyageva śraddhayā agārādanāgārikāṃ pravrajisyati",
    "K01bsa068_u:27": " kiṃ pravrajatu /",
    "K01bsa068_u:28": " samanvāhara ācārya ahamevaṃnāmā ācāryamupādhyāyaṃ yāce /",
    "K01bsa068_u:29": " ācāryo me upadhyāyo bhavatu /",
    "K01bsa068_u:30": " ācāryeṇa upādhyāyena pravrajiṣyāmi /",
    "K01bsa068_u:31": " samanvāhara upādhyāya ahamevaṃnāmā [adyāgre yāvajjīvaṃ] buddhaṃ śaraṇaṃ gacchāmi dvipadānāmagryam /",
    "K01bsa068_u:32": " dharmaṃ śaraṇaṃ gacchāmi virāgāṇāmagryam /",
    "K01bsa068_u:33": " saṃghaṃ śaraṇaṃ gacchāmi gaṇānāmagryam /",
    "K01bsa068_u:34": " taṃ bhagavantaṃ śākyamuniṃ śākyasiṃhaṃ śākyādhirājaṃ tathāgataṃ arhantaṃ samyaksaṃbuddhaṃ pravrajitamanupravrajāmi /",
    "K01bsa068_u:35": " gṛhaliṅgaṃ samutsṛjāmi /",
    "K01bsa068_u:36": " pravrajyāliṅgaṃ samādade /",
    "K01bsa068_u:37": " evaṃ dvirapi trirapi /",
    "K01bsa068_u:38": " samanvāhara bhadanta ahamevaṃnāmā [adyāgre yāvajjīvam] buddhaṃ śaraṇaṃ gacchāmi dvipadānāmagryam /",
    "K01bsa068_u:39": " dharmaṃ śaraṇaṃ gacchāmi virāgānāmagryam /",
    "K01bsa068_u:40": " saṃghaṃ śaraṇaṃ gacchāmi gaṇānāmagryam /",
    "K01bsa068_u:41": " śrāmaṇeraṃ māṃ bhadanto dhārayatu [yāvajjīvam /",
    "K01bsa068_u:42": " evaṃ dvirapi trirapi /",
    "K01bsa068_u:43": " ] samanvāhara ācārya yathā te āryā arhanto yāvajjīvaṃ prāṇātipātaṃ prahāya prāṇātipātātprativiratā evamevāhaṃ evaṃnāmā yāvajjīvaṃ prāṇātipātaṃ prahāya prāṇātipātātprativiramāmi /",
    "K01bsa068_u:44": " anenāhaṃ prathamenāṅgena teṣāmāryāṇāmarhatāṃ śikṣāyāmanuśikṣe anuvidhīye anukaromi /",
    "K01bsa068_u:45": " yathā te āryāḥ arhanto yāvajjīvamadattādānaṃ abrahmacaryaṃ mṛṣāvādaṃ surāmaireyamadyapramādasthānaṃ",
    "K01bsa068_u:46": " nṛtyagītavāditramālāgandhavilepanavarṇakadhāraṇaṃ uccaśayanamahāśayanaṃ jātarūparajatapratigrahaṃ",
    "K01bsa068_u:47": " prahāya jātarūparajatapratigrahātprativirataḥ evamevāhaṃ evaṃnāmā yāvajjīvamadattādānamabrahmacaryyaṃ",
    "K01bsa068_u:48": " mṛṣāvādaṃ surāmaireyamadyapramādasthānaṃ nṛtyagītavāditramālāgandhavilepanavarṇakadhāraṇaṃ",
    "K01bsa068_u:49": " uccaśayanamahāśayanamakālabhojanaṃ jātarūparajatapratigrahaṃ prahāya jātarūparajatapratigrahātprativiramāmi /",
    "K01bsa068_u:50": " anenāhaṃ daśamenāṅgena teṣāmāryāṇāmarhatāṃ śikṣāyāmanuśikṣe anuvidhīye anukaromi /",
    "K01bsa068_u:51": " samanvāhara bhadanta ahamevaṃnāmā bhadantaṃ upādhyāyaṃ yāce /",
    "K01bsa068_u:52": " bhadanto me upādhyāyo bhavatu /",
    "K01bsa068_u:53": " bhadantena upādhyāyena upasaṃpatsye /",
    "K01bsa068_u:54": " samanvāhara upādhyāya ahamevaṃnāmā idaṃ cīvaraṃ saṃghāṭīṃ adhitiṣṭhāmi kṛtaniścitaṃ cīvaraṃ paribhogikam /",
    "K01bsa068_u:55": " samanvāhara upādhyāya ahamevaṃnāmā idaṃ cīvaraṃ uttarāsaṃgaṃ adhitiṣṭhāmi kṛtaniścitaṃ cīvaraṃ pāribhogikam /",
    "K01bsa068_u:56": " samanvāhara upādhyāya ahamevaṃnāmā idaṃ cīvaraṃ antarvāsaṃ adhitiṣṭhāmi kṛtaniścitaṃ cīvaraṃ pāribhogikam /",
    "K01bsa068_u:57": " samanvāhara upādhyāya idaṃ cīvaraṃ saṃghāṭīṃ adhitiṣṭhāmi /",
    "K01bsa068_u:58": " ākāṃkṣamāṇaḥnavaṃ kariṣyāmi /",
    "K01bsa068_u:59": " ardhatṛtīyamaṇḍalakaṃ anantarāyeṇa dhāviṣye vitariṣyāmi chetsye saṃbhaṃtsyāmi saṃgranthiṣye seviṣyāmi raṃkṣye /",
    "K01bsa068_u:60": " āsevakān vā atra āropayiṣyāmi cīvaraṃ pāribhogikam /",
    "K01bsa068_u:61": " samanvāhara upādhyāya ahamevaṃnāmā idaṃ cīvaraṃ uttarāsaṃgaṃ adhitiṣṭhāmi /",
    "K01bsa068_u:62": " ākāṃkṣamāṇaḥ saptakaṃ kariṣyāmi /",
    "K01bsa068_u:63": " ardhatṛtīyamaṇḍalakaṃ anantarāyeṇa dhāviṣye vitariṣyāmi chetsye saṃbhaṃtsyāmi saṃgranthiṣye seviṣyāmi /",
    "K01bsa068_u:64": " raṃkṣye /",
    "K01bsa068_u:65": " āsevakān atra āropayiṣyāmi cīvaraṃ pāribhogikam /",
    "K01bsa068_u:66": " samanvāhara upādhyāya ahamevaṃnāmā idaṃ cīvaraṃ antarvāsaṃ adhitiṣṭhāmi /",
    "K01bsa068_u:67": " ākāṃkṣamāṇaḥ pañcakaṃ kariṣyāmi /",
    "K01bsa068_u:68": " ardhatṛtīyamaṇḍalakaṃ anantarāyeṇa dhāviṣye vitariṣyāmi chetsye saṃbhaṃtsyāmi saṃgranthiṣye seviṣyāmi raṃkṣye /",
    "K01bsa068_u:69": " āsevakānvā atra āropayiṣyāmi cīvaraṃ pāribhogikam /",
    "K01bsa068_u:70": " samanvāhara upādhyāya ahamevaṃnāmā idaṃ pātraṃ ṛṣibhājanaṃ bhikṣābhājanaṃ pāribhogikam /",
    "K01bsa068_u:71": " evaṃnāmnaivaṃnāmno rahonuśāsakodhīṣṭaḥ ahamevaṃnāmā utsahase tvamevaṃnāmā naivaṃnāmānaṃ rahasi anuśāsituṃ evaṃnāmnopādhyāyena utsahe /",
    "K01bsa068_u:72": " śṛṇotu bhadantaḥ saṃghaḥ ayamevaṃnāmā bhikṣurutsahate evaṃnāmānaṃ rahasyanuśāsituṃ evaṃnāmnopādhyāyena /",
    "K01bsa068_u:73": " sacetsaṃghasya prāptakālaṃ kṣametānujānīyāt saṃghaḥ idamevaṃnāmā bhikṣurevaṃnāmānaṃ rahasyanuśāsiṣyati evaṃnāmnopādhyāyena /",
    "K01bsa068_u:74": " eṣā jñaptiḥ /",
    "K01bsa068_u:75": " śṛṇutvamāyuṣman ayaṃ te bhūtakālaḥ /",
    "K01bsa068_u:76": " ayaṃ satyakālaḥ /",
    "K01bsa068_u:77": " yaccāhaṃ kiñcitpṛcchāmi tattvayā lajjitena [mā] bhūtvā bhūtaṃ ca bhūtato vaktavyaṃ abhūtaṃ ca abhūtato 'nirveṭhayitavyam / puruṣo 'si /",
    "K01bsa068_u:78": " puruṣaḥ puruṣendriyeṇa samanvāgataḥ /",
    "K01bsa068_u:79": " paripūrṇaviṃśativarṣaḥ /",
    "K01bsa068_u:80": " paripūrṇaṃ te tricīvaraṃ pātraṃ ca /",
    "K01bsa068_u:81": " jīvataste mātāpitarau /",
    "K01bsa068_u:82": " anujñātosi mātāpitṛbhyām /",
    "K01bsa068_u:83": " māsi dāsaḥ /",
    "K01bsa068_u:84": " mā āhatakaḥ /",
    "K01bsa068_u:85": " mā prāptakaḥ /",
    "K01bsa068_u:86": " mā vaktavyakaḥ /",
    "K01bsa068_u:87": " mā vikrītakaḥ /",
    "K01bsa068_u:88": " mā rājabhaṭaḥ /",
    "K01bsa068_u:89": " mā rājakilviṣī /",
    "K01bsa068_u:90": " mā rājatatthyakārī /",
    "K01bsa068_u:91": " mā te rājā pathyaṃ karma kṛtaṃ vā kāritaṃ vā /",
    "K01bsa068_u:92": " māsicauro dhajabandhakaḥ /",
    "K01bsa068_u:93": " mā śaṇaṭhakaḥ /",
    "K01bsa068_u:94": " mā paṇḍakaḥ /",
    "K01bsa068_u:95": " mā bhikṣuṇīdūṣakaḥ /",
    "K01bsa068_u:96": " mā stenasaṃvāsikaḥ /",
    "K01bsa068_u:97": " mā nānāsaṃvāsikaḥ /",
    "K01bsa068_u:98": " mā mātṛghātakaḥ /",
    "K01bsa068_u:99": " mā pitṛghātakaḥ /",
    "K01bsa068_u:100": " mā arhad ghātakaḥ /",
    "K01bsa068_u:101": " mā saṃghabhedakaḥ /",
    "K01bsa068_u:102": " mā tathāgatasyāntike duṣṭacittarudhirotpādakaḥ /",
    "K01bsa068_u:103": " mā nāgaḥ /",
    "K01bsa068_u:104": " [mā paśuḥ /",
    "K01bsa068_u:105": " ] mā te kasyacitkiñciddeyamalpaṃ vā prabhūtaṃ vā śaknoṣi vā upasampadaṃ dātum /",
    "K01bsa068_u:106": " māsi pūrvaṃ pravrajitaḥ /",
    "K01bsa068_u:107": " caturṇāṃ pārājikānāmanyatamo 'nyatamāmāpattimāpannaḥ /",
    "K01bsa068_u:108": " kaścidasi etarhi pravrajitaḥ samyak te brahmacaryaṃ cīrṇaṃ /",
    "K01bsa068_u:109": " kiṃnāmā tvam /",
    "K01bsa068_u:110": " kiṃnāmā te upādhyāyaḥ /",
    "K01bsa068_u:111": " śṛṇu tvamāyuṣman /",
    "K01bsa068_u:112": " bhavanti khalu puruṣāṇāmime evaṃrūpāḥ kāye kāyikāḥ ābādhāḥ /",
    "K01bsa068_u:113": " tadyathā kuṣṭhaṃ /",
    "K01bsa068_u:114": " gaṃḍaḥ /",
    "K01bsa068_u:115": " kiṭibhaḥ /",
    "K01bsa068_u:116": " kilāsaṃ /",
    "K01bsa068_u:117": " dadruḥ kaṃḍuḥ /",
    "K01bsa068_u:118": " kacchū /",
    "K01bsa068_u:119": " rajatam /",
    "K01bsa068_u:120": " viṣūcikā /",
    "K01bsa068_u:121": " vicarcikā /",
    "K01bsa068_u:122": " hikkā /",
    "K01bsa068_u:123": " jvaraḥ /",
    "K01bsa068_u:124": " kṣayaḥ /",
    "K01bsa068_u:125": " kāsaḥ /",
    "K01bsa068_u:126": " śvāsaḥ śoṣaḥ /",
    "K01bsa068_u:127": " apasmāro /",
    "K01bsa068_u:128": " lohaliṅgam /",
    "K01bsa068_u:129": " āṭakkaraḥ /",
    "K01bsa068_u:130": " pāṇḍurogaḥ /",
    "K01bsa068_u:131": " aṅgavedaḥ /",
    "K01bsa068_u:132": " gulmaṃ rudhiraṃ /",
    "K01bsa068_u:133": " bhagandaraḥ /",
    "K01bsa068_u:134": " arśāṃsi /",
    "K01bsa068_u:135": " cchardiḥ /",
    "K01bsa068_u:136": " mūtrarogaḥ ślīpadaṃ /",
    "K01bsa068_u:137": " klamaḥ /",
    "K01bsa068_u:138": " aṅgadāhaḥ /",
    "K01bsa068_u:139": " pārśvadāhaḥ /",
    "K01bsa068_u:140": " asthibhedaḥ /",
    "K01bsa068_u:141": " ekāhikaḥ /",
    "K01bsa068_u:142": " dvaitīyakaḥ /",
    "K01bsa068_u:143": " traitīyakaḥ /",
    "K01bsa068_u:144": " cāturthikaḥ /",
    "K01bsa068_u:145": " nityajvaraḥ /",
    "K01bsa068_u:146": " viṣamajvaraḥ /",
    "K01bsa068_u:147": " sannipātaḥ /",
    "K01bsa068_u:148": " mā te evaṃrūpāḥ kāye kāyikā ābādhāḥ saṃvidyante /",
    "K01bsa068_u:149": " anye vā evaṃrūpāḥ /",
    "K01bsa068_u:150": " yadasi etarhi mayā pṛṣṭaḥ /",
    "K01bsa068_u:151": " etadeva sabrahmacāriṇaḥ [vijñāḥ] saṃghamadhye prakṣyanti /",
    "K01bsa068_u:152": " tatrāpi tvayā lajjitena [mā] bhūtvā bhūtaṃ bhūtato vaktavyam /",
    "K01bsa068_u:153": " abhūtaṃ ca abhūtato nirveṭhayitavyam /",
    "K01bsa068_u:154": " tiṣṭha /",
    "K01bsa068_u:155": " mā aśabditaḥ āgamiṣyasi /",
    "K01bsa068_u:156": " śṛṇotu bhadantaḥ saṃghaḥ samanuśiṣṭo mayā evaṃnāmā rahasi āntarāyikān dharmān evaṃnāmnopādhyāyena /",
    "K01bsa068_u:157": " kimāgacchatu /",
    "K01bsa068_u:158": " śṛṇotu bhadantaḥ saṃghaḥ ahamevaṃnāmā arthaheto nāma gṛhṇāmi evaṃnāmnopādhyāyena upasaṃpatprekṣaḥ sīhamevaṃnāmā saṃghādupasaṃpadaṃ yāce evaṃnāmnopādhyāyena",
    "K01bsa068_u:159": " upasaṃpādayatu māṃ bhadantaḥ saṃghaḥ /",
    "K01bsa068_u:160": " anukartuṃ māṃ bhadantaḥ saṃghaḥ anukampako 'nukampāmupādāya /",
    "K01bsa068_u:161": " śṛṇotu bhadantaḥ saṃghaḥ ayamevaṃnāmā evaṃnāmnaḥ upasaṃpatprekṣaḥ so 'yamevaṃnāmā saṃghādupasaṃpadaṃ yācate evaṃ nāmnopādhyāyena /",
    "K01bsa068_u:162": " sacetsaṃghasya prāptakālaṃ kṣametānujānīyāt saṃghaḥ yadvayaṃ evaṃnāmānaṃ saṃghamadhye āntarāyikān dharmān pṛcchema evanāmnopādhyāyena /",
    "K01bsa068_u:163": " eṣā jñaptiḥ /",
    "K01bsa068_u:164": " śṛṇu tvamāyuṣman ayaṃ te pūrvavat sarvam /",
    "K01bsa068_u:165": " śṛṇotu bhadantaḥ saṃghaḥ ayamevaṃnāmā evaṃnāmnaḥ upasaṃpatprekṣaḥ paripūrṇaviṃśativarṣaḥ /",
    "K01bsa068_u:166": " eripūrṇamasya tricīvaraṃ pātraṃ /",
    "K01bsa068_u:167": " pariśuddhaṃ āntarāyikairdharmairātmānaṃ vadati /",
    "K01bsa068_u:168": " soyamevaṃnāmā evaṃnāmnopādhyāyena saṃghādupasaṃpadaṃ yācate /",
    "K01bsa068_u:169": " sacetsaṃghasya prāptakālaṃ kṣametānujānīyātsaṃgho yatsaṃghaḥ evaṃnāmānaṃ upasaṃpādayet evaṃnāmnopādhyāyena /",
    "K01bsa068_u:170": " eṣā jñaptiḥ /",
    "K01bsa068_u:171": " śṛṇotu bhadantaḥ saṃghaḥ ayamevaṃnāmā evaṃnāmnaḥ upasaṃpatprekṣaḥ puruṣaḥ paripūrṇaviṃśativarṣaḥ /",
    "K01bsa068_u:172": " paripūrṇamasya tricīvaraṃ pātraṃ ca /",
    "K01bsa068_u:173": " pariśuddhamāntarāyikairdharmaiḥ ātmānaṃ vadati /",
    "K01bsa068_u:174": " so 'hamevanāmnā upādhyāyena saṃghādupasaṃpadaṃ yācate tatsaṃghaḥ evaṃnāmānaṃ upasaṃpādayati evaṃnāmnā upādhyāyena /",
    "K01bsa068_u:175": " yeṣāmāyuṣmatāṃ kṣamate evaṃnāmānaṃ upasaṃpādayituṃ evaṃnāmnā upādhyāyena te tūṣṇī /",
    "K01bsa068_u:176": " yeṣāṃ na kṣamate te bhāṣantām /",
    "K01bsa068_u:177": " iyaṃ prathamā karmavācanā /",
    "K01bsa068_u:178": " evaṃ dvirapi trirapi /",
    "K01bsa068_u:179": " upasaṃpadyate saṃghena evaṃnāmā evanāmnopādhyayena kṣāntamanujñātaṃ yasmāttūṣṇīṃ evaṃ etaddhārayāmi /",
    "K01bsa068_u:180": " śṛṇu tvamāyuṣman catvāra ime tena bhagavatā jānatā paśyatā tathāgatena arhatā samyak",
    "K01bsa068_u:181": " saṃbuddhena evaṃ pravrajitopasaṃpannasya bhikṣirniḥśrayā ākhyātā yaṃ niḥśritya bhikṣoḥ",
    "K01bsa068_u:182": " svākhyāte dharmavinaye pravrajyopasaṃpadbhikṣubhāvaḥ /",
    "K01bsa068_u:183": " utsahase tvamevaṃnāmā yāvajjīvaṃ pāṃsukulena cīvareṇa yāpayitum /",
    "K01bsa068_u:184": " utsahe /",
    "K01bsa068_u:185": " atirekalābhaḥ paṭirvā prāvaro vā kośeyo vā āmilakā vā kṛmivarṇā vā samavarṇā vā durvarṇā",
    "K01bsa068_u:186": " vā ūrṇaṃ vā ūrṇakaṃ vā śāṇakaṃ vā kṣomakaṃ vā kārpāsikaṃ vā dukulaṃ vā kautmapakaṃ",
    "K01bsa068_u:187": " vā parāntakaṃ vā iti yadvā punaranyadapi kalpikaṃ cīvaraṃ saṃghādvā utpadyate pudgalato",
    "K01bsa068_u:188": " vā tatrāpi te pratigrahe mātrā karaṇīyā /",
    "K01bsa068_u:189": " kaścidevaṃrūpaṃ sthānamabhisaṃbhotsyase /",
    "K01bsa068_u:190": " abhisaṃbhotsye /",
    "K01bsa068_u:191": " śṛṇu tvamevaṃnāman piṇḍapātaṃ ca bhojanānāṃ kalpikaṃ sulabhaṃ niḥśritya bhikṣoḥ svākhyāte dharmavinaye pravrajyopasaṃpadbhikṣubhāvaḥ /",
    "K01bsa068_u:192": " utsahase tvamevaṃnāmā yāvajjīvaṃ piṇḍapātena bhojanena yāpayitum /",
    "K01bsa068_u:193": " utsahe /",
    "K01bsa068_u:194": " atirekalābhaḥ bhaktāni vā tarpaṇāni vā yavāgūḥ pānāni va pāñcamikaṃ vā āṣṭamikaṃ",
    "K01bsa068_u:195": " vā cāturdaśikaṃ vā pāñcadaśikaṃ vā naityikaṃ vā nimantraṇakaṃ vā otpātikaṃ vā iti",
    "K01bsa068_u:196": " utpiṇḍaṃ vā iti yadvā punaranyadapi kalpikaṃ piṇḍapātaṃ saṃghādvā utpadyate pudgalato",
    "K01bsa068_u:197": " vā tatrāpi te pratigrahe mātrā karaṇīyā /",
    "K01bsa068_u:198": " kaścidevaṃrūpaṃ sthānaṃ abhisaṃbhotsye /",
    "K01bsa068_u:199": " abhisaṃbhotsye /",
    "K01bsa068_u:200": " śṛṇu tvamevaṃnāman vṛkṣamūlaṃ śayanāsanānāṃ kalpikaṃ vā sulabhaṃ ca yanniḥśritya bhikṣoḥ svākhyāte dharmavinaye pravrajyopasaṃpadbhikṣubhāvaḥ",
    "K01bsa068_u:201": " utsahase tvamevaṃnāman yāvajjīvaṃ vṛkṣamūlena śayanāsanena yāpayitum /",
    "K01bsa068_u:202": " utsahe /",
    "K01bsa068_u:203": " atirekalāmaḥ layanāni vā māṭā vā kūṭāgārāṇi vā harmyakā vā harmantikā vā āmalakapṛṣṭikā",
    "K01bsa068_u:204": " vā daṇḍañchadanāni vā phalakañchadanāni vā giriguhā vā prāgmāraguhā vā tṛṇakuṭikā",
    "K01bsa068_u:205": " vā parṇakuṭikā vā kṛtacaṃkramā vā akṛtacaṃkramā vā iti yadvā punaranyadapi kalpikaṃ",
    "K01bsa068_u:206": " śayanāsanaṃ saṃghādvā utpadyeta pudgalato vā tatrāpi te pratigrahe mātrā karaṇīyā /",
    "K01bsa068_u:207": " kaṃcidevaṃrūpaṃ sthānaṃ abhisaṃbhotsyase /",
    "K01bsa068_u:208": " abhisaṃbhotsye /",
    "K01bsa068_u:209": " śṛṇu tvamevaṃnāman pūtimutrabhaiṣajyānāṃ kalpikaṃ ca sulabhaṃ ca yanniḥśritya bhikṣoḥ svākhyāte dharmavinaye pravrajyopasaṃpadbhikṣubhāvaḥ /",
    "K01bsa068_u:210": " utsahase tvamevaṃnāmā yāvajjīvaṃ pūtimutrena bhaiṣyajyena yāpayitum /",
    "K01bsa068_u:211": " utsahe /",
    "K01bsa068_u:212": " atirekalābhaḥ sarpistailaṃ madhu phāṇitaṃ kālikaṃ yāmikaṃ sāptāhikaṃ yāvajjīvikaṃ",
    "K01bsa068_u:213": " mūlabhaiṣyajyaṃ gaṇḍabhaiṣajyaṃ patrabhaiṣajyaṃ puṣpabhaiṣajyaṃ phalabhaiṣyajyamiti",
    "K01bsa068_u:214": " yadvā punaranyadapi kalpikaṃ bhaiṣajyaṃ saṃghādvā utpadyeta pudgalato vā tatrāpi",
    "K01bsa068_u:215": " te pratigrahe mātrā karaṇīyā /",
    "K01bsa068_u:216": " kaścidevaṃrūṣaṃ sthānamabhisaṃbhotsyase /",
    "K01bsa068_u:217": " abhisaṃbhotsye /",
    "K01bsa068_u:218": " śṛṇu tvamevaṃnāmaṃścatāra ime tena bhagavatā jānatā paśyatā tathāgatenārhatā samyak",
    "K01bsa068_u:219": " saṃbuddhena evaṃ pravrajitopasaṃpannasya bhikṣoḥ patanīyā dharmā ākhyātāḥ yānadhyāpadyamāno",
    "K01bsa068_u:220": " bhikṣuḥ sahādhyāpattyā abhikṣurbhavatyaśramaṇaḥ aśākyaputrīyaḥ dhvasyate bhikṣubhāvāt",
    "K01bsa068_u:221": " hataśrāmaṇyam dhvastaṃ mathitaṃ patitaṃ parājitapratyudvāryamasya bhavati śrāmaṇyam /",
    "K01bsa068_u:222": " [tadyathā tālo mastakāchinnaḥ abhavyo haritatvāya abhavyo virūṭiṃ buiddhiṃ viphalatāmāpattum /",
    "K01bsa068_u:223": " ] katame catvāraḥ /",
    "K01bsa068_u:224": " anekaparyāyeṇa kāmā vigarhitāḥ kāmātmayāḥ kāmaniyantikāḥ sādhyavaśakāmānāṃ prahāṇaṃ",
    "K01bsa068_u:225": " varṇitaṃ pratinisargāntībhāvaḥ kṣayo virāgo nirodhaḥ vyupaśamo āsamantataḥ stomito",
    "K01bsa068_u:226": " varṇitaḥ praśastaḥ /",
    "K01bsa068_u:227": " adyāgreṇa te āyuṣman saraktacittena mātṛgrāmaścakṣurupanidhāya na vyavalokayitavyaḥ /",
    "K01bsa068_u:228": " kaḥ punarvādī dvayadvayasamāpattyā abrahmacaryaṃ maithunaṃ dharmaṃ pratisevitum /",
    "K01bsa068_u:229": " uktaṃ caitadāyuṣman tena bhāgavatā jānatā paśyatā tathāgatenārhatā samyak saṃbuddhena /",
    "K01bsa068_u:230": " yaḥ punarbhikṣubhiḥ sārdhaṃ śikṣāsāmīcīṃ samāpannaḥ śikṣāmapratyākhyāya śikṣādaurvalyamanāviṣkṛtyābrahmacaryaṃ",
    "K01bsa068_u:231": " maithunaṃ dharmaṃ pratisevate antatastiryagyonigatayāpi sārdhaṃ evaṃrūpaṃ sthānamadhyāpadya",
    "K01bsa068_u:232": " sahādhyāpattyā abhikṣurbhavatyaśramaṇaḥ aśākyaputrīyaḥ dhvasyate bhikṣubhāvāt hataśrāmaṇyaṃ",
    "K01bsa068_u:233": " dhvastaṃ mathitaṃ patitaṃ parājitamapratyudvāryamasya bhavati śrāmaṇyam /",
    "K01bsa068_u:234": " tadyathā tālo mastakāchinnaḥ abhavyo viruḍhiṃ vṛddhiṃ vipulatāmapattum /",
    "K01bsa068_u:235": " atra te adyāgreṇa avadyācāreṇa adhyāpattyāvadyācāravairamaṇyā tīvracatesā ārakṣasmṛtyā pramāde yogaḥ karaṇīyaḥ /",
    "K01bsa068_u:236": " kaścidevaṃrūpasthānaṃ nādhyāpastyase /",
    "K01bsa068_u:237": " nādhyāpatsye /",
    "K01bsa068_u:238": " śṛṇu tvamāyuṣman anekaparyāyeṇa bhagavatā adattādānaṃ pratiṣiddhaṃ vigarhitaṃ adattādānavirati stutā stomitā varṇitā praśastā /",
    "K01bsa068_u:239": " adyāgreṇa te āyuṣman steyacittena tilatuṣamapi parakyamadattamādātavyaṃ kaḥ punarvādaḥ pañcamāṣikaṃ vā uttarapañcamāṣikaṃ vā /",
    "K01bsa068_u:240": " uktametadāyuṣmaṃstena bhagavatā jānatā paśyatā tathāgatenārhatā samyaksaṃbuddhena /",
    "K01bsa068_u:241": " yaḥ punarbhikṣurgrāmagatamaraṇyagataṃ vā pareṣāṃ adattaṃ steyasaṃkhyātamādadīta yadrūpeṇādattādānena",
    "K01bsa068_u:242": " rājā vainaṃ gṛhītvā rājamātro vā hanyādvā saṃvadhrīyādvā pravāsayedvā evaṃ cainaṃ",
    "K01bsa068_u:243": " vadet- tvaṃ bhoḥ puiruṣa cauro 'si bālo 'si muḍho 'si steno 'sī tyevaṃrūpaṃ sthānamadhyāpadya",
    "K01bsa068_u:244": " sahādhyāpattyā abhikṣurbhavati [aśramaṇaḥ aśākyaputrīyaḥ dhvasyate bhikṣubhāvāt itaśrāmaṇyaṃ",
    "K01bsa068_u:245": " dhvastaṃ mathitaṃ patitaṃ parājitamapramyudvāryamasya bhavati śrāmaṇyaṃ /",
    "K01bsa068_u:246": " ] tadyathā tālo mastakāchinnaḥ [abhavyo haritatvāya abhavyo viruḍhiṃ vṛddhiṃ vipulatāmāpattum /",
    "K01bsa068_u:247": " atra te adhyāgreṇa avadyācāreṇa adhyāpattyāvadyācāravairamaṇyāṃ tīvracetasā ārakṣāsmṛtyā pramāde yogaḥ karaṇīyaḥ /",
    "K01bsa068_u:248": " kiñcidevarūvaṃ sthānaṃ nādhyāpatsyase /",
    "K01bsa068_u:249": " ] nādhyāpatsye /",
    "K01bsa068_u:250": " śṛṇu tvamevaṃnāman anekaparyayeṇa bhagavatā prāṇātipāto vigarhitaḥ prāṇātipātaviratiḥ stutā stomitā vanditā praśasta /",
    "K01bsa068_u:251": " adyāgreṇa te āyuṣman [saṃci]ntya kuntapipilako 'pi prāṇeṣu jīvitāt na vyaparopayitavyaḥ kaḥ punarvādo manuṣyavigrahaṃ vā /",
    "K01bsa068_u:252": " uktaṃ caitadāyuṣmaṃstena bhagavatā jānatā paśyatā tathāgatenārhatā samyak saṃbuddhena /",
    "K01bsa068_u:253": " yaḥ punarbhikṣumanuṣyaṃ vā manuṣmavigrahaṃ vā svahastena saṃcintya jīvitād vyaparopayet",
    "K01bsa068_u:254": " śasraṃ vaināmāghārayet śastradhārakaṃ vāsya paryeṣet maraṇāya vainaṃ samādāpayeta",
    "K01bsa068_u:255": " maraṇavarṇaṃ vāsyānusaṃvarṇayet /",
    "K01bsa068_u:256": " evaṃ cainaṃ vadet- haṃbhoḥ puruṣa kiṃ tvayā pāpakenāśucinā durjīvitena mṛtaṃ te bhoḥ",
    "K01bsa068_u:257": " puruṣa jīvitādvaramiticintānumataiścittasaṃkalpairanakeparyāyeṇa maraṇāya vainaṃ",
    "K01bsa068_u:258": " samādāpayet maraṇavarṇaṃ vāsya anusaṃvarṇayet sa ca tena kālaṃ kuryādityevaṃrūpo",
    "K01bsa068_u:259": " bhikṣuḥ sthānamadhyāpadya sahādhyāpattyā abhikṣurbhavati aśramaṇaḥ aśākyaputrīyaḥ",
    "K01bsa068_u:260": " [dhvasyate bhikṣumāvāt hataśrāmaṇyaṃ dhvastaṃ mathitaṃ patitaṃ parājitamapratyudvāryamasya bhavati śrāmaṇyam /",
    "K01bsa068_u:261": " tadyathā tālo mastakāchinnaḥ abhavyo haritvāya abhavyo viruḍhiṃ vṛddhiṃ vipulatāmapattum /",
    "K01bsa068_u:262": " adya te adyāgreṇa avadyācāreṇa adhyāpattyāvadyācāravairamaṇyāṃ tīvracetasā ārākṣasmṛtyā pramāde yogaḥ karaṇīyaḥ kiñcidevarūpaṃ sthānaṃ nādhyāpatsyase",
    "K01bsa068_u:263": " nādhyāpatsye /",
    "K01bsa068_u:264": " ] śṛṇu tvamāyuṣman anekaparyāyeṇa bhagavatā mṛṣāvādo vigarhitaḥ mṛṣāvādaviratiḥ stutā stomitā vanditā praśastā /",
    "K01bsa068_u:265": " adyāgreṇa te āyuṣman hāsyaprekṣaṇo 'pi saṃprajānamṛṣāvāk na bhāṣitavyā kaḥ punarvādo 'santamasaṃvidyamānamuttarasanuṣyadharmaṃ pralapitum /",
    "K01bsa068_u:266": " uktaṃ caitat āyuṣman tena bhagavatā jānatā paśyatā tathāgatenārhatā samyak saṃbuddhena /",
    "K01bsa068_u:267": " yaḥ punarbhikṣu[ranabhijānannaparijānanna] santamasaṃvidyamānamuttaramanuṣyadharmamalamāryaviśeṣādhigamaṃ",
    "K01bsa068_u:268": " jñānaṃ vā darśanaṃ vā sparśavihāratāṃ vā pratijānīyādidaṃ jānāmīdaṃ paśyāmīti sa",
    "K01bsa068_u:269": " pareṇa samayena samanuyujyamāno vā asamanuyujyamāno vā āpanno viśurddhiṃ prekṣyaivaṃ",
    "K01bsa068_u:270": " vadedajānannevāhamāyuṣmanato 'vīcaṃ jānāmīti paśyāmiti[riktam tucchaṃ mṛṣāvyapalapanamanyatrābhimānāt",
    "K01bsa068_u:271": " ayamapi bhikṣuḥ pārājiko bhavatyasaṃvāsyaḥ /",
    "K01bsa068_u:272": " ] ki jānāsi /",
    "K01bsa068_u:273": " duḥkhaṃ jānāmi /",
    "K01bsa068_u:274": " samudayaṃ nirodhaṃ mārgaṃ jānāmi /",
    "K01bsa068_u:275": " kiṃ paśyasi /",
    "K01bsa068_u:276": " devān paśyāmi /",
    "K01bsa068_u:277": " nāgān yakṣān gandharvān kinnarān mahoragān pretān piśācān kumbhāṇḍān kaṭaputanān [paśyāmi /",
    "K01bsa068_u:278": " devāḥ api māṃ paśyanti /",
    "K01bsa068_u:279": " nāgāḥ yakṣāḥ gandharvāḥ kinnarāḥ mahoragāḥ pretāḥ piśācāḥ kunbhāṇḍāḥ kaṭapūtanāḥ api māṃ paśyanti /",
    "K01bsa068_u:280": " devānāṃ śabdaṃ śṛṇomi /",
    "K01bsa068_u:281": " nāgānāṃ yāvatkaṭapūtānāṃ śabdaṃ śṛṇomi /",
    "K01bsa068_u:282": " devāḥ api mama śabdam śṛṇvanti /",
    "K01bsa068_u:283": " nāgāḥ yāvatkaṭapūtanāḥ api mama śabdaṃ śṛṇvanti /",
    "K01bsa068_u:284": " devānāṃ darśanāya ḍapasaṃkramāmi /",
    "K01bsa068_u:285": " nāgānāṃ yāvatkaṭapūtānāṃ darśanāya upasaṃkramāmi /",
    "K01bsa068_u:286": " devāḥ api māṃ darśanāya upasaṃkrāmanti nāgāḥ yāvatkaṭapūtanāḥ api māṃ darśanāya upasaṃkrāmanti /",
    "K01bsa068_u:287": " devaiḥ sārdhamālapāmi saṃlapāmi pratisaṃmode sātatyaṃ samāpadye /",
    "K01bsa068_u:288": " nāgaiḥ yāvatkaṭapūtanaiḥ sārdhamālapāmi saṃlapāmi pratisaṃmode sātatyaṃ samāpadyae /",
    "K01bsa068_u:289": " devāḥ api mayā sārdhamālapanti saṃlapanti pratisaṃbhodante sātatyaṃ samāpadyante /",
    "K01bsa068_u:290": " nāgā yāvatkaṭapūtanāḥ api mayā sārdhamālapanti saṃlapanti pratisaṃmodante sātatyaṃ samāpadyante /",
    "K01bsa068_u:291": " alabhye vasan anityasaṃjñayā labhyohamasmi ityātmānaṃ pratijānīte /",
    "K01bsa068_u:292": " anitye duḥkhasaṃjñayā duḥkhe anātmasaṃjñayā āhāre pratikūlasaṃjñayā sarvaloke anabhiratisaṃjñayā ālokasaṃjñayā praharaṇasaṃjñayā virāgasaṃjñayā nirodhasaṃjñayā maraṇasaṃjñayā /",
    "K01bsa068_u:293": " alamye vasan aśubhasaṃjñayā na śubhasaṃjñayā alammohamasmi ityātmānaṃ pratijānīte /",
    "K01bsa068_u:294": " vinīlakasaṃjñayā vipūyakasaṃjñayā vyātmākakasaṃjñayā vipadmakasaṃjñayā vikhāditasaṃjñayā vilohitakasaṃjñayā vikṣiptakasaṃjñayā /",
    "K01bsa068_u:295": " asthisaṃjñayā śūnyatāpratyavīkṣaṇasaṃjñayā laśyo 'hamasmi iti pratijānīte /",
    "K01bsa068_u:296": " alamye vasan prayamasya dhyānasya dvitīvasya tṛtīyasya caturthasya dhānayya maitryāḥ",
    "K01bsa068_u:297": " karuṇāyāḥ muditāyāḥ upekṣāyāḥ ākāśāntyāyatanasya vijñānānantyāyatanasya akiñcinyāyatanasya",
    "K01bsa068_u:298": " naivasaṃjñānāsaṃjñāyatanasya srotāpattiphalasya sakṛdāgāmiphalasya anāgāmiphalasya",
    "K01bsa068_u:299": " [arhattvaphalasya] ṛddhiviṣayasya divassa śrotasya cetaḥparyāyasya pūrvanivāsasya",
    "K01bsa068_u:300": " cayutyupahānasya anarhanneva samāno 'hamasmi aṣṭavimokṣadhyāyī ityātmānaṃ pratijānīte /",
    "K01bsa068_u:301": " anyatra pratimānāt ityevaṃrūpaṃ bhikṣuḥ sthānamavapadya sahādhyāpattyā abhikṣurbhavati /",
    "K01bsa068_u:302": " aśramaṇaḥ aśākyaputrīyaḥ dhvasyate bhikṣubhāvāt hatamasya bhavati śrāmaṇyaṃ dhvastaṃ mathitaṃ patitaṃ parājitaṃ apratyudvāryamasya bhavati śrāmaṇyam",
    "K01bsa068_u:303": " tadyathā tālo mastakācchinnaḥ abhavyo haritatvāya abhavyo virūḍhiṃ vṛddhiṃ vipulatāṃ āpattum /",
    "K01bsa068_u:304": " atra me adyāgreṇa anadhyācāre anadhyāpattyā anadhyācāravairamaṇyāṃ tīvracetasā ārakṣasmṛtyā pramāde yogaḥ karaṇīyaḥ /",
    "K01bsa068_u:305": " kiñcidevaṃ sthānamadhyāpatsye /",
    "K01bsa068_u:306": " nādhyāpatsye /",
    "K01bsa068_u:307": " [ime khalu patanīyā dharmā ākhyātāḥ /",
    "K01bsa068_u:308": " ataḥ śramaṇakārakāḥ dharmā ākhyātavyāḥ /",
    "K01bsa068_u:309": " ] śṛṇu tvamāyuṣman catvāraḥ ime tena bhagavatā jānatā paśyatā tathāgatenārhatā samyak saṃbuddhena śramaṇakārakāḥ dharmāḥ ākhyātāḥ katame catvāraḥ",
    "K01bsa068_u:310": " adyāgreṇa te āyuṣmatā-",
    "K01bsa068_u:311": " ākruṣṭena na pratyākroṣṭavyam roṣitena na pratiroṣitavyam /",
    "K01bsa068_u:312": " tāḍitena na pratitāḍitavyam bhaṇḍitena na pratibhaṇḍitavyam //",
    "K01bsa068_u:313": " kiñcidevaṃrūpaṃ sthānaṃ adhyāpatsyase /",
    "K01bsa068_u:314": " na adhyāpatsye /",
    "K01bsa068_u:315": " śṛṇu tvamāyutman yaste abhūt pūīrvamāśākaḥ kaścidahaṃ labheyaṃ svākhyāte dharmavinaye pravrajyāmupasaṃpadaṃ bhikṣubhāvaṃ ca /",
    "K01bsa068_u:316": " satvametarhi pravrajitaṃ upasaṃpamnam pratirūpeṇa upādhyāyeṇa pratirūpābhyāmācāryābhyāṃ",
    "K01bsa068_u:317": " samagreṇa saṃghena [jña]pticaturthena karmaṇā akopyena anāsthāpanarheṇa yatra varṣaśatopasaṃpannena",
    "K01bsa068_u:318": " bhikṣuṇā śikṣāyāṃ śikṣitavyaṃ tatra tadahopasaṃpannena iti yatra samānaśīlatā samānaśikṣatā",
    "K01bsa068_u:319": " samānaprātimokṣasūtroddeśatā sā adyāgreṇa ārāgayitavyā na virāgayitavyā /",
    "K01bsa068_u:320": " adyāgreṇa te upādhyāsyāntike pitṛsaṃjñā sthāpayitavyā upādhyāyenāpi tavānnike putrasaṃjñā upasthāpayitavyā adyāgreṇa te upādhyāyo yāvajjīvaṃ upasthāpayitavyaḥ /",
    "K01bsa068_u:321": " upādhyāyenāpi tvaṃ glānaḥ upasthāpayitavyaḥ āmaraṇāya vā vyutthānāya vā /",
    "K01bsa068_u:322": " adyāgreṇa te sagauraveṇa vihartavyam sapratiśeṇa sabhayavaśavarttinā sabrahmacāriṣu sthavireṣu madhyeṣu navakeṣu /",
    "K01bsa068_u:323": " adyāgreṇa te uddeṣṭavyam paṭhitavyaṃ svādhyāyitavyaṃ skandhakauśalyaṃ dhātukauśalyaṃ",
    "K01bsa068_u:324": " karaṇīyaṃ āyatanakauśalyaṃ pratītyasamutpādakauśalaṃ sthānāsthānakauśalaṃ dhūḥca",
    "K01bsa068_u:325": " tena nikṣeptavyā aprāptasya prāptaye anadhigatasyādhigamāya asākṣātkṛtasya sākṣātkriyāyai",
    "K01bsa068_u:326": " imāni ca te mayā audārikaudārikāni śikṣāpadāni ākhyātāni anyāni vā tāni anvardhamāsaṃ",
    "K01bsa068_u:327": " prātimokṣasūtroddeśe uddiśyamāne śroṣyasi anyāni ca te ācāryopādhyāyābhyāṃ grāhayiṣyanni /",
    "K01bsa068_u:328": " samānopādhyāyāḥ samānācāryāḥ āptakāḥ saṃlaptakāḥ saṃsutakā sapremakāḥ /",
    "K01bsa068_u:329": " eṣa tvamupasaṃpanno varaprajñasya śāsane /",
    "K01bsa068_u:330": " yathemāṃ na virāgayasi durlabhaṃ kṣaṇa[saṃpadam /",
    "K01bsa068_u:331": " ] prāsādikaḥ pravrajyāpariśuddhasyopasaṃpadaḥ /",
    "K01bsa068_u:332": " ākhyātāḥ satyanāmnā vai saṃbuddhena prajānatā /",
    "K01bsa068_u:333": " eṣa tva[mupasaṃpanno] pramāde saṃpādaya //",
    "K01bsa068_u:334": " samāptaṃ karmavākyam /"
}