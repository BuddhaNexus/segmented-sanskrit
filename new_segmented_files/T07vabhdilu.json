{
    "T07vabhdilu:0": " Abhidharmadīpaḥ",
    "T07vabhdilu:1": " vibhāṣāprabhāvṛttisahitaḥ /",
    "T07vabhdilu:2": " prathamo 'dhyāyaḥ /",
    "T07vabhdilu:3": " prathamaḥ pādaḥ /",
    "T07vabhdilu:4": " yo duḥkhahetuvyupaśāntimārgaṃ pradarśayāmāsa narāmarebhyaḥ /",
    "T07vabhdilu:5": " taṃ satpathajñaṃ praṇipatya buddhaṃ śāstraṃ kariṣyāmyabhidharmadīpam // [1] //",
    "T07vabhdilu:6": " sattvādyananyathābhāve vyaktābhāvaḥ prasajyate /",
    "T07vabhdilu:7": " tadvikārādvikāritvaṃ prakṛtestadabhedataḥ // [2] //",
    "T07vabhdilu:8": " na karma svakatotsargāt jñavyaktātmakatā malāḥ /",
    "T07vabhdilu:9": " prākpakṣe muktyabhāvaśca dvitīye 'nye 'pyupaplavāḥ // [3] //",
    "T07vabhdilu:10": " rūpaskandho hi netrādyā daśāyatanadhātavaḥ /",
    "T07vabhdilu:11": " dharmasaṃjñe trayaskandhāḥ sāvijñaptirdhruvatrayāḥ // [4] //",
    "T07vabhdilu:12": " manaḥsaṃjñakamanyo 'pi saptavijñānadhātavaḥ /",
    "T07vabhdilu:13": " āyadvāraṃ hyāyatanaṃ dhāturgotraṃ nirucyate // [5] //",
    "T07vabhdilu:14": " yogarūpyānukūlyāderdvādaśāyatanīṃ muniḥ /",
    "T07vabhdilu:15": " buddhyādyekatvadhīhānyai dhātūṃścāṣṭādaśoktavān // [6] //",
    "T07vabhdilu:16": " ṣaṇṇāmanyo nyatantratvātkāraṇaṃ yaddhi tanmanaḥ /",
    "T07vabhdilu:17": " rūpyarūpāśrayāstitvātpañcānāṃ rūpyudāhṛtaḥ // [7] //",
    "T07vabhdilu:18": " skandhāyatanadhātūnāṃ svātmanā saṃgrahaḥ smṛtaḥ /",
    "T07vabhdilu:19": " svātmanā nityamaviyogāt samatvaṃ cittacaitasām // [8] //",
    "T07vabhdilu:20": " tadākhyā ye 'nyasūtroktāsteṣāmeṣveva saṃgraham /",
    "T07vabhdilu:21": " brūyācchāstranayābhijño buddhyāpekṣya svalakṣa[ṇam] // [9] //",
    "T07vabhdilu:22": " anyonyasaṃgraho jñeyaḥ skandhādīnāṃ yathāyatham /",
    "T07vabhdilu:23": " nādhvasvapatanādibhyo nityānāṃ skandhasaṃgrahaḥ // [10] //",
    "T07vabhdilu:24": " dharmaskandhasahasrāṇāmaśīterapi saṃgrahaḥ /",
    "T07vabhdilu:25": " jñeyo 'vataraṇeṣveva taiḥ sanmārgāvatāraṇāt // [11] //",
    "T07vabhdilu:26": " dharmaskandhapramānaṃ (ṇaṃ)",
    "T07vabhdilu:27": " tu satyāderekaśaḥ kathā /",
    "T07vabhdilu:28": " tatsatattvaṃ tu keṣāñcidvāṅnāmāpīṣyate paraiḥ // [12] //",
    "T07vabhdilu:29": " sattvaprajñaptyupādānaṃ maulaṃ ṣaḍdhātavo matāḥ /",
    "T07vabhdilu:30": " proktāstadbhedato yasmādasminmāro(smimāno) nivartate // [13] //",
    "T07vabhdilu:31": " `satkāyadṛṣṭipuṣṭatvāt'",
    "T07vabhdilu:32": " kliṣṭameva hi vijñānaṃ [draṣṭavyaṃ] janmaṇi (ni) śrayāt /",
    "T07vabhdilu:33": " khadhātuḥ pṛthagākāśādrūpāyatanasaṃgrahāt / [14] //",
    "T07vabhdilu:34": " nabhaḥ khalu nabho dhātorāsanno hetureṣa tu /",
    "T07vabhdilu:35": " bhūtānāṃ tāni tajjasya rūpasyaitattu cetasaḥ // [15] //",
    "T07vabhdilu:36": " pratyakṣavṛttiryattatprāgaprāptagrāhyato 'pi yat /",
    "T07vabhdilu:37": " tato 'pi yaddavīyo 'rthaṃ paṭiṣṭhamitarādapi // [16] //",
    "T07vabhdilu:38": " abhidharmadīpe vimāṣāprabhāyāṃ vṛttau prathamā(mā)",
    "T07vabhdilu:39": " dhyāsya dvitīyaḥ pādaḥ //",
    "T07vabhdilu:40": " prathamādhyāye tṛtīyapādaḥ /",
    "T07vabhdilu:41": " sanidarśaṇa (na)",
    "T07vabhdilu:42": " ādyārthaḥ mūrttāḥ sapratighā daśa /",
    "T07vabhdilu:43": " anyatra rūpaśabdābhyāṃ ta evāvyākṛtā matāḥ // [17] //",
    "T07vabhdilu:44": " śeṣāstridhā iha sarve 'pi rūpadhātau caturdaśa /",
    "T07vabhdilu:45": " rasagandhau savijñānau dhātū hitvā trayontimāḥ // [18] //",
    "T07vabhdilu:46": " sāsravāṇā (nā)",
    "T07vabhdilu:47": " sravā antyāstrayaḥ śeṣāstu sāsravāḥ /",
    "T07vabhdilu:48": " sālambaprathamāḥ pañca sopacārāstrayastridhā // [19] //",
    "T07vabhdilu:49": " nirvikalpaguṇasvārthāḥ asmārādanirūpaṇāt /",
    "T07vabhdilu:50": " manobhaumī smṛtiḥ pūrvo dvitīyo ghīrṇi(rni)rūpikā / [20] //",
    "T07vabhdilu:51": " vijñānapañcakaṃ kāmeṣvekena savikalpakam /",
    "T07vabhdilu:52": " tasmādanyat tribhiḥ dhyāne prathame cāsamāhitam // [21] //",
    "T07vabhdilu:53": " dvābhyāmavyagraṃ ekena cakṣuḥśrotratvagāśraya[m] /",
    "T07vabhdilu:54": " dvābhyāṃ taduparivyagraṃ ekenaiva samāhitam // [22] //",
    "T07vabhdilu:55": " ucchinnaśubhabījasya darśaṇaṃ(naṃ)",
    "T07vabhdilu:56": " savikalpakam /",
    "T07vabhdilu:57": " kuśalaṃ nāsti vijñānamanyatra pratisandhitaḥ // [23] //",
    "T07vabhdilu:58": " kāmebhyo vītarāgasya bālasyāhānidharmiṇaḥ /",
    "T07vabhdilu:59": " dvidhāpyakuśalaṃ nāsti kliṣṭaṃ cāryasya nottamam // [24] //",
    "T07vabhdilu:60": " nākliṣṭāvyākṛtaṃ kiñcidūrdhvabhūmivikalpakam /",
    "T07vabhdilu:61": " kliṣṭaṃ vikalpakaṃ cāpi nāstyadhobhūmigocaram // [25] //",
    "T07vabhdilu:62": " tridheha dvayamāryasya rāgiṇaḥ saśubhasya ca /",
    "T07vabhdilu:63": " na śubhaṃ nāpi ca kliṣṭaṃ dvitīyādiṣu darśakam // [26] //",
    "T07vabhdilu:64": " prayogādaṅgasānnidhyātsabhāgatvācca santateḥ /",
    "T07vabhdilu:65": " prāgvijñānānubhūte 'rthe cetasyutpadyate smṛtiḥ // [27] //",
    "T07vabhdilu:66": " etadviparyayāt māndyātkleśarogābhibhūtitaḥ /",
    "T07vabhdilu:67": " jñātapūrveṣu vismṛtiḥ saṃprajāyate // [28] //",
    "T07vabhdilu:68": " dṛṣṭaṃ dvitricatuḥpañcaprakāreṇāpi cetasā /",
    "T07vabhdilu:69": " smaryate sattadanyaiśca nānyo 'nyaṃ vyoghadṛkkṣaye // [29] //",
    "T07vabhdilu:70": " vijñānānāṃ tu pañcānāṃ yadekenānubhūyate /",
    "T07vabhdilu:71": " tatsmaryate 'pi cānyena tena khalvitarairapi // [30] //",
    "T07vabhdilu:72": " dvyavyākṛtānubhūtaṃ yaccittaṃ dvādaśakādiha /",
    "T07vabhdilu:73": " vyārūpyarūpaṇi(ni)",
    "T07vabhdilu:74": " vṛteḥ smaryate 'ṣṭābhireva tat // [31] //",
    "T07vabhdilu:75": " rūpārūpyāptanivṛtaśubhābhyāṃ tu kramena(ṇa) yat /",
    "T07vabhdilu:76": " kāmāptāvyākṛte hitvā smaryate daśakena tat // [32] //",
    "T07vabhdilu:77": " rūpe tvanivṛtākhyena dṛṣṭamavyākṛtena yat /",
    "T07vabhdilu:78": " ārūpyāvyākṛte hitvā tadanyaiḥ smaryate punaḥ // [33] //",
    "T07vabhdilu:79": " ārūpyāvyākṛtajñātaṃ yaśceto navakena tat /",
    "T07vabhdilu:80": " kāmāptāvyākṛte hitvā rūpāptānivṛtaṃ tathā // [34] //",
    "T07vabhdilu:81": " cittākhyāḥ sapta sālambā dharmākhyaḥ saṃprayuktakaḥ /",
    "T07vabhdilu:82": " amūrtā dhvaninā sārdhamanupāttāḥ nava dvidhā // [35] //",
    "T07vabhdilu:83": " spṛśyaṃ dvidhā sadharmāṃśāḥ saha tā nava bhautikāḥ /",
    "T07vabhdilu:84": " daśa sāvayavā mūrtāḥ ta eva daśa saṃcitāḥ // [36] //",
    "T07vabhdilu:85": " rūpagandharasasparśāścchetṛcchedyātmakā matāḥ /",
    "T07vabhdilu:86": " dāhakāstolakāścaite dāhyāstolyāsta eva vā // [37] //",
    "T07vabhdilu:87": " pañca rūpīndriyātmāno vipākopacayātmakāḥ /",
    "T07vabhdilu:88": " amūrttā naupacayikāḥ tridhā śeṣāḥ dhvanirdvidhā // [38] //",
    "T07vabhdilu:89": " cakṣustadupalabdhiśca pṛthagvā saha vāpnuyāt /",
    "T07vabhdilu:90": " dvādaśādhyātmikā jñeyāḥ bāhyāṣṣaḍviṣayātmakāḥ // [39] //",
    "T07vabhdilu:91": " trayo 'ntyāstrividhāḥ śeṣā bhāvanāpathasaṃkṣayāḥ //",
    "T07vabhdilu:92": " na rūpamasti dṛgdheyaṃ nākliṣṭaṃ nāvikalpakam // [40] //",
    "T07vabhdilu:93": " sabhāga eva dharmākhyaḥ śeṣāstūbhayathā smṛtāḥ //",
    "T07vabhdilu:94": " sabhāgastatsabhāgatve svakriyābhāktu tulyate // [41] //",
    "T07vabhdilu:95": " cakṣuḥ sadharmadhātvaṃśaṃ navadhā dṛṣṭirūcyate /",
    "T07vabhdilu:96": " pāñcavijñānakī prajñā na dṛṣṭiraṇi (ti) tīraṇāt // [42] //",
    "T07vabhdilu:97": " sameghāmegharātryahnordṛśyaṃ cakṣuryathekṣate /",
    "T07vabhdilu:98": " kliṣṭākliṣṭadṛśau tadvacchaikṣāśaikṣe ca paśyataḥ // [43] //",
    "T07vabhdilu:99": " abhidharmadīpe vibhāṣāprabhāyāṃ vṛttau prathamasyādhyāyasya tṛtīyaḥ pādaḥ //",
    "T07vabhdilu:100": " prathamādhyāye caturthapādaḥ /",
    "T07vabhdilu:101": " cakṣuḥ paśyati vijñānaṃ vijānāti svagocaramṛ /",
    "T07vabhdilu:102": " ālocanopalabdhitvādviśeṣaḥ sumahāṃstayoḥ // [44] //",
    "T07vabhdilu:103": " ekasya cakṣuṣaḥ kāryaṃ vijñānamathavā dvayoḥ /",
    "T07vabhdilu:104": " aprāpyārthaṃ manaścakṣuḥ śrotraṃ ca trīṇyato 'nyathā // [45] //",
    "T07vabhdilu:105": " aprāptagrāhiṇaḥ siddhā dūrāsannasamagrahāt /",
    "T07vabhdilu:106": " pradīpādiprabhāvaścet na samaṃ tatsamudbhavāt // [46] //",
    "T07vabhdilu:107": " sarvagrahaprasaṃgaścennāyaskāntādidarśaṇā(nā)t /",
    "T07vabhdilu:108": " sarvagatvādadoṣaścennāyogāttilatailavat // [47] //",
    "T07vabhdilu:109": " na hyū rdhvaṃ cakṣuṣaḥ kāyo na rūpaṃ nākṣijaṃ manaḥ /",
    "T07vabhdilu:110": " vijñānasya tu netrārthastau ca kāyasya savaṃtaḥ // [48] //",
    "T07vabhdilu:111": " nopariṣṭācchru teḥ kāyo na śabdo na svakaṃ manaḥ /",
    "T07vabhdilu:112": " vijñānasya tu nihrādastau ca kāyasya sarvataḥ // [49] //",
    "T07vabhdilu:113": " trayāṇāṃ(ṇāṃ)",
    "T07vabhdilu:114": " trīṇyapi svāṇi(na)",
    "T07vabhdilu:115": " tanorvijñānamapyadhaḥ /",
    "T07vabhdilu:116": " manastvaniyataṃ yogivaiśvarūpyaṃ pradarśitam // [50] //",
    "T07vabhdilu:117": " sāsravānāsrāḥ skandhā ye tūpādānasaṃjñitāḥ /",
    "T07vabhdilu:118": " sāsravā eva te jñeyāstatsācivyakriyādibhiḥ // [51] //",
    "T07vabhdilu:119": " adhvādyāḥ skandhaparyāyāḥ dharmādyā vastunaḥ sataḥ /",
    "T07vabhdilu:120": " ye tu sāsravasaṃjñāste proktā duḥkhādināmabhiḥ // [52] //",
    "T07vabhdilu:121": " svātmyagocarakāryānāṃ(ṇā)",
    "T07vabhdilu:122": " mekatvādekadhātunā /",
    "T07vabhdilu:123": " cakṣurādidvibhāve 'pi dvyutpattiḥ karmatṛ(tri)tvaśāt // [53] //",
    "T07vabhdilu:124": " [asādhāraṇa]vaiśiṣṭyādaiśvaryādāntaraṅgaytaḥ /",
    "T07vabhdilu:125": " satyapyaṇe (ne)",
    "T07vabhdilu:126": " kahetutve vijñānaṃ tairviśeṣyate // [54] //",
    "T07vabhdilu:127": " nityatvātkuśalatvācca nirvāṇaṃ dravyamañjasā /",
    "T07vabhdilu:128": " sāradravyena tenaiko dharmākhyo dravyavānmataḥ // [55] //",
    "T07vabhdilu:129": " prathamaṃ nirmalaṃ cittamasābhāgyātkṣaṇaḥ smṛtaḥ /",
    "T07vabhdilu:130": " tenādbhutakṣaṇenaite kṣaṇikāḥ paścimāstrayaḥ // [56] //",
    "T07vabhdilu:131": " ghrāṇaṃ jihvā ca kāyaśca tulyārthagrāhyadastrayam /",
    "T07vabhdilu:132": " paścimasyāśrayo 'tītaḥ pañcānāṃ taiḥ sahāpi ca // [57] //",
    "T07vabhdilu:133": " niśritya khalvanāgamyaṃ niśrayāṃścaturo 'tha vā /",
    "T07vabhdilu:134": " anāsravena (ṇa)",
    "T07vabhdilu:135": " mārgeṃṇa cakṣurdhāturnirudhyate // [58] //",
    "T07vabhdilu:136": " anāgamyaṃ tu niśritya gandhadhāturṇi(rni)rudhyate /",
    "T07vabhdilu:137": " manodhāturaṇā(nā)",
    "T07vabhdilu:138": " gamyaṃ yadi vā saptaniśrayāt // [59] //",
    "T07vabhdilu:139": " anāgamyaṃ tathaivādyaṃ cakṣurvijñānasaṃjñakaḥ /",
    "T07vabhdilu:140": " dharmadhātorvicitratvādyathāyogaṃ vinirdiśet // [60] //",
    "T07vabhdilu:141": " cakṣurdhātuṃ hi rūpāptaṃ parijānan pṛthagjanaḥ /",
    "T07vabhdilu:142": " kṛtsnādrūpamayāddhātorvairāgyamadhigacchati // [61] //",
    "T07vabhdilu:143": " tasmādanuśayāndhātorekartriśajjahāti ca /",
    "T07vabhdilu:144": " paryādatte na kiñcittu saṃyojanamasau tadā // [62] //",
    "T07vabhdilu:145": " rūpavairāgyamāpnoti jahātyanuśayatrayam /",
    "T07vabhdilu:146": " tadā saṃyojanaṃ tvāryaḥ paryādatte na kiñcanā // [63] //",
    "T07vabhdilu:147": " cakṣurvijñānadhātuṃ tu parijānaṃstameva ca /",
    "T07vabhdilu:148": " parijānātyavaśyaṃ ca brahmalokādvirajyate // [64] //",
    "T07vabhdilu:149": " na tu saṃyojanaṃ kiñcitparyādatte tadā hyasau /",
    "T07vabhdilu:150": " gandhadhātuṃ rasākhyaṃ ca parijānan pṛthagjanaḥ // [65] //",
    "T07vabhdilu:151": " kāmavairāgyamāpnoti dhruvaṃ hyanuśayānapi /",
    "T07vabhdilu:152": " tadā jahāti ṣaṭtriṃśadvartisaṃyojanatrayam // [66] //",
    "T07vabhdilu:153": " āryastu kāmavairāgyaṃ karotyanuśayānapi /",
    "T07vabhdilu:154": " caturaḥ parijānāti paryādatte 'pi ca trayam // [67] //",
    "T07vabhdilu:155": " parijānanmanodhātumārūpyebhyo virajyate /",
    "T07vabhdilu:156": " jahātyanuśayāṃstrīṃśca paryādatte trayaṃ tathā // [68] //",
    "T07vabhdilu:157": " parijānankhalu prītiṃ tāmeva prajahātyasau /",
    "T07vabhdilu:158": " ābhāsvarācca vairāgyaṃ yāti hanti tu nāsravān // [69] //",
    "T07vabhdilu:159": " parijānansukhaṃ yogī prajahāti tadeha ca /",
    "T07vabhdilu:160": " śubhakṛtsnācca vairāgyaṃ yāti kleśānna hanti tu // [70] //",
    "T07vabhdilu:161": " dvivijñeyāḥ guṇāḥ pañca hetuḥ sarve kṣarākṣarāḥ /",
    "T07vabhdilu:162": " anyatra dharmadhātvarthā(dhī)",
    "T07vabhdilu:163": " cchaḍbāhyā nendriyātmakāḥ // [71] //",
    "T07vabhdilu:164": " abhidharmadīpe vibhāṣā [prabhāyāṃ vṛttau prathamo 'dhyāyaḥ /]",
    "T07vabhdilu:165": " dvitīyo 'dhyāyaḥ /",
    "T07vabhdilu:166": " prathamaḥ pādaḥ /",
    "T07vabhdilu:167": " dvāviṃśatiprakārasya kṛtsnasyendriyaparvaṇaḥ /",
    "T07vabhdilu:168": " saṃkṣepeṇābhidhāsyante dharmā ṇi(ni)",
    "T07vabhdilu:169": " rvacanādayaḥ // [72] //",
    "T07vabhdilu:170": " nāmnā dvāviṃśatistāni dravyato daśa sapta ca /",
    "T07vabhdilu:171": " yasmānnānyaddvayaṃ kāryā(yā)",
    "T07vabhdilu:172": " tsukhādinavakatrayam // [73] //",
    "T07vabhdilu:173": " nāmasallakṣaṇābhāvāttannāmnaḥ sārthakatvataḥ /",
    "T07vabhdilu:174": " trayānāṃ(ṇāṃ)",
    "T07vabhdilu:175": " vargavṛttitve 'pyarthamabhyeṣyate paraiḥ // [74] //",
    "T07vabhdilu:176": " viśiṣṭabuddhihetutvādādhipatyaviśeṣataḥ /",
    "T07vabhdilu:177": " kāyendriyādviśiṣṭatvaṃ dvayorṇe(rne)",
    "T07vabhdilu:178": " trendriyādivat // [75] //",
    "T07vabhdilu:179": " aiśvaryārtho vipaścidbhirindriyārtho 'bhidhīyate /",
    "T07vabhdilu:180": " svārthavyaktiṣu pañcānāṃ caturṇāṃ tvarthayordvayoḥ // [76] //",
    "T07vabhdilu:181": " svagocaropalabdhyādāvīṣi (śi)",
    "T07vabhdilu:182": " tvamapare viduḥ /",
    "T07vabhdilu:183": " svārthavijñāna evānya āhuḥ paṇḍitamāninaḥ // [77] //",
    "T07vabhdilu:184": " kleśotpattau sukhādīnāṃ śraddhādīnāṃ guṇāptiṣu /",
    "T07vabhdilu:185": " phalasaṃkleśasaṃbhāraviśuddhitvādanukramaḥ // [78] //",
    "T07vabhdilu:186": " sattvākhyā sattvavaicitrya(tryaṃ)",
    "T07vabhdilu:187": " dhṛti(tiḥ)",
    "T07vabhdilu:188": " kleśodbhavaśca yaiḥ /",
    "T07vabhdilu:189": " mārgopāyaḥ phalaprāptisteṣāmindriyatā matā // [79] //",
    "T07vabhdilu:190": " sparśāśrayodbhavādhārasaṃbhogatvāccaturdaśa /",
    "T07vabhdilu:191": " svargāpavargahetutvāt tadanyadvendriyāṣṭakam // [80] //",
    "T07vabhdilu:192": " chandaṃ vīryāṅgabhūtatvāt sparśo vittyanubṛṃhaṇāt /",
    "T07vabhdilu:193": " saṃjñā prajñābhibhūtatvānnendriyaṃ munirabhyadhāt // [81] //",
    "T07vabhdilu:194": " śraddhādīnāṃ vidāṃ caiva doṣaḥ śuddhau malodaye /",
    "T07vabhdilu:195": " pradhānatvānmanaskāro nendriyaṃ samudāhṛtam // [82] //",
    "T07vabhdilu:196": " saṃbhāvanānukūlatvādadhimokṣo 'pi nendriyam /",
    "T07vabhdilu:197": " kālāntaraphalotpādasaṃdehābhyāṃ na cetanā // [83] //",
    "T07vabhdilu:198": " nāpramādo 'pyasau vīryāt,",
    "T07vabhdilu:199": " na hrīḥ prāgalbhanigrahāt /",
    "T07vabhdilu:200": " nopekṣā nāpi cālobho vīryaśraddhābhibhūtitaḥ // [84] //",
    "T07vabhdilu:201": " na prasrabdhirvidautkaṭyādvinindyatvācca nāsravāḥ /",
    "T07vabhdilu:202": " jātyādayo na pārārthyāt niṣkriyatvānna nirvṛtiḥ // [85] //",
    "T07vabhdilu:203": " kāyasya bādhanaṃ duḥkhaṃ daurmanasyaṃ tu cetasaḥ /",
    "T07vabhdilu:204": " sukhaṃ ca sumanastā ca sātaṃ śārīramānasam // [86] //",
    "T07vabhdilu:205": " vaiśiṣṭyānmānasaṃ sātaṃ sukhaṃ kvacidudāhṛtam // [87ab] //",
    "T07vabhdilu:206": " ṣaṭsu bhūmiṣu vijñeyaṃ nīrajaskādyamindriyam /",
    "T07vabhdilu:207": " tadanye nirmale tvakṣe draṣṭavye navabhūmike // [88] //",
    "T07vabhdilu:208": " daurmaṇa(na)",
    "T07vabhdilu:209": " syaṃ dvihātavyaṃ manovittitrayaṃ tridhā /",
    "T07vabhdilu:210": " navābhyāsapraheyāni(ṇi)",
    "T07vabhdilu:211": " dvidhā [pañca] na tu trayam // [89] //",
    "T07vabhdilu:212": " pūrvaṃ kramodbhavaiḥ kāme vipāko [labhya]te dvayam /",
    "T07vabhdilu:213": " anyaiḥ ṣaṭ sapta vāṣṭau vā ṣaḍ rūpe antye tu jīvitam // [90] //",
    "T07vabhdilu:214": " mriyamāṇai(rni)",
    "T07vabhdilu:215": " rodhyante trīṇyante aṣṭau tu madhyame /",
    "T07vabhdilu:216": " daśāṣṭau nava catvāri kāme pañca śubhāni vā // [91] //",
    "T07vabhdilu:217": " abhidharmadīpe vibhāṣāprabhāyāṃ vṛttau dvitīyasyādhyāyasya prathamaḥ pādaḥ //",
    "T07vabhdilu:218": " dvitīyādhyāye dvitīyapādaḥ /",
    "T07vabhdilu:219": " ādyantalābho navabhiḥ saptāṣṭābhiśca madhyayoḥ /",
    "T07vabhdilu:220": " ekādaśabhirāptistu phalasyāntya[sya] hānitaḥ // [92] //",
    "T07vabhdilu:221": " svasya dhātoḥ parijñānaṃ svavipakṣadṛśā pathā // [93ab] //",
    "T07vabhdilu:222": " kāmadhātuparijñānaṃ prāyaḥ saptabhiriṣyate /",
    "T07vabhdilu:223": " samalairnirmalaistvarthairaṣṭābhirabhidhīyate // [94] //",
    "T07vabhdilu:224": " rūpadhātuparijñānamiṣṭaṃ daśabhirindriyaiḥ /",
    "T07vabhdilu:225": " antyadhātuparijñānamekādaśabhirucyate // [95] //",
    "T07vabhdilu:226": " sarvasattvāstridhātusthā upekṣāyurmaṇo(no) 'nvitāḥ /",
    "T07vabhdilu:227": " tvakstrītvavyañjanaiḥ kāme rūpiṇaścakṣurādibhiḥ // [96] //",
    "T07vabhdilu:228": " kāminaḥ khalu duḥkhena tadrāgī durmaṇa(na)stayā /",
    "T07vabhdilu:229": " ūrdhvajastu sukhenāryaḥ śubhāhvādharajau tathā // [97] //",
    "T07vabhdilu:230": " pratītyā(prītyā)",
    "T07vabhdilu:231": " bhāhvādharodbhūtau śubhaiḥ sa śubhamūlakaḥ /",
    "T07vabhdilu:232": " śaikṣābhyāṃ mokṣamārgasthau [aśaikṣo 'rhan] svamārgagaḥ // [98] //",
    "T07vabhdilu:233": " upekṣāyurmaṇo(no)",
    "T07vabhdilu:234": " yukto 'vaśyaṃ trayasamanvitaḥ /",
    "T07vabhdilu:235": " caturbhiḥ kāyasukhavān cakṣuṣmānapi pañcabhiḥ // [99] //",
    "T07vabhdilu:236": " strīndriyādyanvito 'ṣṭābhiḥ duḥkhī yuktastu saptabhiḥ /",
    "T07vabhdilu:237": " ekādaśabhirantyābhyāṃ sapta ṣaḍbhistadādyavān // [100] //",
    "T07vabhdilu:238": " tridvīpanarakotpannā mithyātvaniyatā api /",
    "T07vabhdilu:239": " [bahubhiḥ] hyekānnaviṃśatyā svalpairaṣṭābhiranvitāḥ // [101] //",
    "T07vabhdilu:240": " antarābhavikapretatiryakśraddhānusāriṇa [:] /",
    "T07vabhdilu:241": " tryadhikairdaśabhiryuktā daśabhirvā navādhikaiḥ // [102] //",
    "T07vabhdilu:242": " samyaktvaniyatā ye tu ye ca śraddhādhimuktikāḥ /",
    "T07vabhdilu:243": " ta ekādaśabhiryuktā daśabhirvā navādhikaiḥ // [103] //",
    "T07vabhdilu:244": " prajñāvimuktanāmārhat kāyasākṣyubhayāhvayāḥ /",
    "T07vabhdilu:245": " akṣaikādaśakopetā yadi vāṣṭādaśānvitāḥ // [104] //",
    "T07vabhdilu:246": " kāmadevā mṛtāḥ svalpairdaśabhiḥ saptakādhikaiḥ /",
    "T07vabhdilu:247": " ta evaikonaviṃśatyā yuktā bahubhirindriyaiḥ // [105] //",
    "T07vabhdilu:248": " [dvirdhyāna] jāstu sarvālpairdaśabhiḥ pañcakādhikaiḥ /",
    "T07vabhdilu:249": " daśabhiḥ sacatuṣkaistu śubhakṛtsnāḥ samanvitāḥ // [106] //",
    "T07vabhdilu:250": " bṛhatphalā hi atyalpaistrayodaśabhiranvitāḥ /",
    "T07vabhdilu:251": " yuktāḥ ṣoḍaṣa(śa)",
    "T07vabhdilu:252": " bhistvete sarvabhūribhindriyaiḥ // [107] //",
    "T07vabhdilu:253": " aṣṭābhirdaśabhiḥ saikairārūpyāḥ svalpabhūribhiḥ /",
    "T07vabhdilu:254": " sadevakauravāḥ sattvāstrayodaśabhiranvitāḥ // [108] //",
    "T07vabhdilu:255": " aṣṭābhirniḥśubho yukto daśabhirvā trayādhikaiḥ /",
    "T07vabhdilu:256": " dviliṅgāḥ paścimaiḥ svalpairviśatyāpyekayā param // [109] //",
    "T07vabhdilu:257": " saptadravyāvinirbhāgī paramāṇurbahirgataḥ /",
    "T07vabhdilu:258": " kāmeṣvekādhikaḥ kāye dvaydhikaścakṣurādiṣu // [110] //",
    "T07vabhdilu:259": " evaṃ rūpe 'pi vijñeyo hitvā gandharasadvayam /",
    "T07vabhdilu:260": " cittaṃ caitasikaiḥ sārdhaṃ saṃskṛtaṃ tu svalakṣaṇaiḥ // [111] //",
    "T07vabhdilu:261": " abhidharmadīpe vibhāṣāprabhāyāṃ vṛttau dvitīyasya [adhyāyasya] dvitīyaḥ pādaḥ //",
    "T07vabhdilu:262": " dvitīyādhyāye tṛtīyapādaḥ /",
    "T07vabhdilu:263": " daśadharmā mahābhaumā vitsaṃjñācetanāsmṛtiḥ /",
    "T07vabhdilu:264": " chandaḥ sparśo 'dhimokṣaśca dhīḥ samādhirmanaskṛtiḥ // [112] //",
    "T07vabhdilu:265": " śraddhāpekṣāpramādaśca prasrabdhirhrīrapatrapā /",
    "T07vabhdilu:266": " mūlavīryamahiṃsā ca śubhabhūkā daśasmṛtāḥ // [113] //",
    "T07vabhdilu:267": " styānaṃ pramattirāśraddhyamālasyaṃ mūḍhiruddhati[:] /",
    "T07vabhdilu:268": " kliṣṭe ṣaṭ aśubhe tu dve āhrīkyamanapatrapā // [114] //",
    "T07vabhdilu:269": " māyāśāṭhyamadakrodhavihiṃserṣyāpradaṣṭayaḥ /",
    "T07vabhdilu:270": " sūkṣmopaṇā(nā)",
    "T07vabhdilu:271": " hamātsaryāṇyalpakleśabhuvo daśa // [115] //",
    "T07vabhdilu:272": " pṛthivyādi yathā dravyaṃ nīlādiguṇayogataḥ /",
    "T07vabhdilu:273": " taistairviśeṣyate śabdaiścaittayogānmanastathā // [116] //",
    "T07vabhdilu:274": " bhūtabhautikanānātvaṃ svarūpehākṛtaṃ yathā /",
    "T07vabhdilu:275": " tathaiva cittacaittānāṃ pṛthaktvamupadhāryatām // [117] //",
    "T07vabhdilu:276": " yathā saṃbandhisaṃbandhādvikāro 'mbhasi lakṣyate /",
    "T07vabhdilu:277": " tathā saṃsargisaṃsargāccetovikṛtirīkṣyatām // [118] //",
    "T07vabhdilu:278": " guṇo viśeṣaṇaṃ dharmo mātrāvṛttistathāśrayī /",
    "T07vabhdilu:279": " ityevamādayaḥ śabdāḥ pradhānāpekṣavṛttayaḥ // [119] //",
    "T07vabhdilu:280": " cittaṃ pradhānameteṣāṃ vastu mātragrahādibhiḥ /",
    "T07vabhdilu:281": " bījaṃ caitatpravṛttīnāṃ śuddhisaṃkarayorapi // [120] //",
    "T07vabhdilu:282": " abhyudgacchati kāmāptaṃ dharmairdvādaśabhiḥ saha /",
    "T07vabhdilu:283": " akliṣṭāvyākṛtaṃ cittaṃ raśmivāniva raśmibhiḥ // [121] //",
    "T07vabhdilu:284": " tathāṣṭādaśabhiścittairnivṛtaṃ jāyate manaḥ /",
    "T07vabhdilu:285": " dvāviṃśatyā sahāvaśyaṃ śubhaṃ bhavati mānasam // [122] //",
    "T07vabhdilu:286": " cetasossaha viṃśatyā cittamutpadyate 'śubham /",
    "T07vabhdilu:287": " dṛṅmohamātrayuktaṃ yat krodhādyaistvadhikaṃ vadet // [123] //",
    "T07vabhdilu:288": " sarvatra saṃbhavānmiddhaṃ yatra syāttatra nirdiśet /",
    "T07vabhdilu:289": " tadvadeva ca kaukṛtyamadhikaṃ gaṇayetkvacit // [124] //",
    "T07vabhdilu:290": " sāśubhaṃ middhakaukṛtyaṃ rūpadhātau na vidyate /",
    "T07vabhdilu:291": " dhyānāntare vitarkaśca vicāraścāpi nopari // [125] //",
    "T07vabhdilu:292": " saṃprayuktaḥ saṃskāraḥ samatā yasya pañcadhā /",
    "T07vabhdilu:293": " viprayuktaśca boddhavyaḥ samatā yasya nāstyasau // [126] //",
    "T07vabhdilu:294": " viśiṣṭāṇā (nā)",
    "T07vabhdilu:295": " masadbhāvātprasaṃgo nāsti rūpiṇām /",
    "T07vabhdilu:296": " saṃskāragrahaṇāccaiva khādīnāṃ ṇa(na)",
    "T07vabhdilu:297": " prasajyate // [127] //",
    "T07vabhdilu:298": " prāptyādayastu saṃskārā viprayuktāstrayodaśa /",
    "T07vabhdilu:299": " āptoktisvakriyāliṅgā liṅgameṣāṃ gadiṣyate // [128] //",
    "T07vabhdilu:300": " prāptiḥ samanvitirlabdhirdharmavattā vyavasthitiḥ // [129ab] //",
    "T07vabhdilu:301": " śrutacintāmayānāṃ ca samāpattidvayasya ca // [130cd] //",
    "T07vabhdilu:302": " ni[:]kleśasaṃskṛtāpūrva(rvaṃ)",
    "T07vabhdilu:303": " śubhānāṃ tu rajasvatām /",
    "T07vabhdilu:304": " ādilābhe saha prākca tadūrdhvaṃ vā tridheṣyate // [131] //",
    "T07vabhdilu:305": " kliṣṭāṇāṃ kuśalānāṃ ca tadanyeṣāṃ tridhā matā /",
    "T07vabhdilu:306": " nivṛtāvyākṛtā jñānanirmāṇamanasāṃ tathā // [132] //",
    "T07vabhdilu:307": " nirvāṇasyādito lābhe nityasyānyasya sarvadā /",
    "T07vabhdilu:308": " ajā tavartamānā ca kadācittu tridheṣyate // [133] //",
    "T07vabhdilu:309": " ekārtharuciheturyaḥ sattvānāṃ sa sabhāgatā /",
    "T07vabhdilu:310": " āsaṃjñikaṃ vipāko yaccittopacchedyasaṃjñiṣu // [134] //",
    "T07vabhdilu:311": " śubhāsaṃjñisamāpattirdhyāne 'ntye cittarodhinī /",
    "T07vabhdilu:312": " niḥsṛtīcchāpravṛttitvāt nāryasya āpyā prayogataḥ // [135] //",
    "T07vabhdilu:313": " nirodhākhyā tu vijñeyā vijihīrṣorbhavāgrajā //",
    "T07vabhdilu:314": " śubhāryaṃsya prayogāpyā dvivedyāniyatā matā // [136] //",
    "T07vabhdilu:315": " cetaścatuṣṭayāyogādāgamādupapattitaḥ /",
    "T07vabhdilu:316": " nirveditamanobhāvātsiddhyatīyamacittikā // [137] //",
    "T07vabhdilu:317": " gatiprajñaptyupādānamāyuścittoṣmaṇoḥ sthitiḥ /",
    "T07vabhdilu:318": " āgamādyuktitaścaiva dravyatastatsadiṣyate // [138] //",
    "T07vabhdilu:319": " jātiḥ sthitirjarāṇā(nā)",
    "T07vabhdilu:320": " śaḥ saṃskṛtāṅkacaṣṭatuyī /",
    "T07vabhdilu:321": " catvāri sthitināstitve hetutvādyaprasiddhitaḥ // [139] //",
    "T07vabhdilu:322": " śaktihānerjarāsiddhiḥ nānyatvāt pariṇāmitā /",
    "T07vabhdilu:323": " ekakāritranāśābhyāṃ śaktihāniḥ prasiddhyati // [140] //",
    "T07vabhdilu:324": " sati janmani tadbhāvād dravyakāritranāśataḥ /",
    "T07vabhdilu:325": " āgamādupapatteśca vināśo 'pi sahetukaḥ // [141] //",
    "T07vabhdilu:326": " vākchabdādhīnajanmānaḥ svārthapratyāyanakriyāḥ /",
    "T07vabhdilu:327": " saṃjñādyaparaṇā(nā)",
    "T07vabhdilu:328": " mānastrayo nāmādayaḥ smṛtāḥ // [142] //",
    "T07vabhdilu:329": " anye nāmādayaḥ śabdādaprāptārthaprakāśanāt /",
    "T07vabhdilu:330": " anityāste tu vijñeyāḥ sāpekṣārthavibhāvanāt // [143] //",
    "T07vabhdilu:331": " svarūpaṃ vedayaṃścchabdo vyañjanā dīni ca dhruvam /",
    "T07vabhdilu:332": " arthapratyāyakaḥ prājñarbhaktikalpanayocyate // [144] //",
    "T07vabhdilu:333": " paramānu(ṇu)",
    "T07vabhdilu:334": " svabhāvatvād ghoṣaikatvaṃ na yujyate /",
    "T07vabhdilu:335": " tādātmyaṃ pratighātitvāt tatsiddhirvaraṇādibhiḥ // [145] //",
    "T07vabhdilu:336": " sphoṭākhyo nāparo ghoṣācchabdo nityaḥ prasiddhyati /",
    "T07vabhdilu:337": " kramavṛtterṇa(rna)",
    "T07vabhdilu:338": " śabdena kaścidartho 'bhidhīyate // [146] //",
    "T07vabhdilu:339": " na śrutyā śrūyate śabdastadanyā ca gatiḥ śruteḥ /",
    "T07vabhdilu:340": " yo brūyātsa svamātmānaṃ vidvadbhirapahāsayet // [147] //",
    "T07vabhdilu:341": " pratidyotyaṃ yathāyogaṃ niyatāniyatāśca te /",
    "T07vabhdilu:342": " niyatodbhāvanād buddhaḥ sarvajña iti gamyate // [148] //",
    "T07vabhdilu:343": " sattvākhyāḥ kāmarūpāptā niṣyandāvyākṛtāstathā /",
    "T07vabhdilu:344": " tathaiva ca vipākaśca sābhāgyaṃ[prāptayo dvidhā] // [149] //",
    "T07vabhdilu:345": " [abhidharmadīpe vibhāṣāprabhāyāṃ vṛttau dvitīyasyādhyāyasya tṛtīyaḥ pādaḥ //]",
    "T07vabhdilu:346": " [dvitīyo 'dhyāyaḥ samāptaḥ //]",
    "T07vabhdilu:347": " tṛtīyo 'dhyāyaḥ /",
    "T07vabhdilu:348": " caturthapādaḥ /",
    "T07vabhdilu:349": " sattvākhyopadravābhāvānna caturthe 'sti sūtrataḥ /",
    "T07vabhdilu:350": " vimānasya sama(sa)",
    "T07vabhdilu:351": " tvasya pradhvaṃsānnityatā kutaḥ // [150] //",
    "T07vabhdilu:352": " sapta tejobhirekādbhirgate 'dbhiḥ saptake punaḥ /",
    "T07vabhdilu:353": " tejasā saptakāntyaikā vāyu[saṃvartanī tataḥ] // [151] //",
    "T07vabhdilu:354": " āgneyātsaptakādeka[:",
    "T07vabhdilu:355": " ] pāvanīkimanantaram /",
    "T07vabhdilu:356": " āyuṣparigrahādevaṃ śubhakṛtsnāyuredhanam // [152] //",
    "T07vabhdilu:357": " vātādidoṣasādharmyā[tsattvā]ṇā(nāṃ)",
    "T07vabhdilu:358": " [tadvināśakāḥ] /",
    "T07vabhdilu:359": " ādhyātmiketi sārūpyānna bhūsaṃvartaṇī(nī) matā // [153] //",
    "T07vabhdilu:360": " abhidharmadīpe [vibhāṣāprabhāyāṃ vṛttau tṛtīyasyādhyāyasya ca]turthaḥ pādaḥ samāptaḥ //",
    "T07vabhdilu:361": " [tṛtīyo 'dhyāyaḥ samāptaḥ] //",
    "T07vabhdilu:362": " caturtho 'dhyāyaḥ /",
    "T07vabhdilu:363": " prathamaḥ pādaḥ /",
    "T07vabhdilu:364": " sattvopapattihetūnāṃ [vipatsaṃpa]dvidhāyiṇā [nā]m /",
    "T07vabhdilu:365": " lokavacitryakartṝṇāṃ karma heturitīṣyate //] [154] //",
    "T07vabhdilu:366": " kāyikaṃ vāṅmayaṃ caiva cetanākhyaṃ ca mānasam /",
    "T07vabhdilu:367": " karmāṇyetāni lokasya kāraṇaṃ neśvarādayaḥ / [155] //",
    "T07vabhdilu:368": " vaiśvarūpyātkramotpādāttadvadanyatprasaṅgataḥ /",
    "T07vabhdilu:369": " nānyāpekṣā tapoyogo pakṣahānyādidoṣataḥ / [156] //",
    "T07vabhdilu:370": " karmaṇāṃ bodhyate śaktirvidhikālagrahādibhiḥ /",
    "T07vabhdilu:371": " yato 'tasteṣu tācchabdyaṃ gaunyā(ṇyā)",
    "T07vabhdilu:372": " vṛttyā prayujyate // [157] //",
    "T07vabhdilu:373": " pūrve vijñaptyavijñaptī cetanā mānasī kriyā // [158] //",
    "T07vabhdilu:374": " [abhidharmadīpe vibhāṣāprabhāyāṃ vṛttau caturthādhyāyasya prathamaḥ pādaḥ]",
    "T07vabhdilu:375": " caturthādhyāye dvitīyapādaḥ /",
    "T07vabhdilu:376": " annamatyagniṇi(ni)",
    "T07vabhdilu:377": " rdagdhaṃ yathā sthālī ca saṃskṛtā /",
    "T07vabhdilu:378": " pāpadṛṣṭestathā śīlaṃ śāṭhyerṣyādikṣatātmanaḥ // [159] //",
    "T07vabhdilu:379": " saṃvṛtsaddṛṣṭyupetāto bhikṣutvaṃ paramārthataḥ /",
    "T07vabhdilu:380": " ekasampattu saṃvṛtyā dvayābhāve dvidhāpi na // [160] //",
    "T07vabhdilu:381": " vigatāvaṇe jñāne buddhoktermukhyakalpanā /",
    "T07vabhdilu:382": " tadāśraye phale cāpi vijñeyā guṇakalpanā // [161] //",
    "T07vabhdilu:383": " śāśvatatvaśubhatvābhyāṃ sarvāṇa (na)",
    "T07vabhdilu:384": " rthanivṛttitaḥ /",
    "T07vabhdilu:385": " mukhyakalpanayā tadvaddharmo nirvāṇamucyate // [162] //",
    "T07vabhdilu:386": " āryāḥ śiṣyaguṇāḥ saṃghastathaiva paramārthataḥ /",
    "T07vabhdilu:387": " etānyo yāti śaraṇaṃ sa yāti śaraṇatrayam // [163] //",
    "T07vabhdilu:388": " mithyācāraḥ satāṃ garhyātparatrākaraṇāptitaḥ /",
    "T07vabhdilu:389": " pāpiṣṭhatvānmṛṣāvādo madyapāṇaṃ(naṃ)",
    "T07vabhdilu:390": " smṛtikṣayātū // [164] //",
    "T07vabhdilu:391": " sarvebhyo vartamānebhyo dvividhebhyo 'pi kāmajaḥ /",
    "T07vabhdilu:392": " trikālebhyastu maulebhyo labhyete bhāvanāmayau // [165] //",
    "T07vabhdilu:393": " sarvebhyaḥ sattvajātibhyaḥ saṃvaro vāṅgakāraṇaiḥ /",
    "T07vabhdilu:394": " sarvebhyo saṃvarāṅgebhyaḥ sattvebhyaśca na kāraṇaiḥ // [166] //",
    "T07vabhdilu:395": " kriyayā[ ']saṃvarapraptiḥ sa hābhyupagamena vā /",
    "T07vabhdilu:396": " avijñaptirato 'nyasyāḥ kṣetrāṅgādiviśeṣataḥ // [167] //",
    "T07vabhdilu:397": " kāmāptasaṃvaratyāgaḥ śikṣāṇi(ni)",
    "T07vabhdilu:398": " kṣepaṇādibhiḥ /",
    "T07vabhdilu:399": " patanīyarapītyeke tannetyanye tvayogataḥ // [168] //",
    "T07vabhdilu:400": " ayogā(go) nāṃśuvidhvaṃsātpaṭadravyaṃ vinaśyati /",
    "T07vabhdilu:401": " sūtre dhvaṃsoktiranyārthā yatherṣyāśaṭhanādiṣu // [169] //",
    "T07vabhdilu:402": " saddharmāntarddhito 'nye 'nye nāpūrvāpratilambhataḥ /",
    "T07vabhdilu:403": " bhūsaṃcāreṇa hānyā ca tyajyate dhyānajaṃ śubham // [170] //",
    "T07vabhdilu:404": " tathārūpyāptamāryantu phalāptyakṣavihānibhiḥ /",
    "T07vabhdilu:405": " asaṃvaro damaprāptirjīvitotsarjaṇā(nā) dibhiḥ // [171] //",
    "T07vabhdilu:406": " cittavegādivicchedairavijñaptistu madhyamā /",
    "T07vabhdilu:407": " kāmāptaṃ kuśalaṃ nāma tribhirmūlacchidādibhiḥ // [172] //",
    "T07vabhdilu:408": " pratipakṣodayātkliṣṭaṃ tridhātvāptaṃ vihīyate /",
    "T07vabhdilu:409": " sarve kāmeṣu rūpe dvādhe(ve)",
    "T07vabhdilu:410": " ko 'rūpiṣu lābhataḥ // [173] //",
    "T07vabhdilu:411": " yadiṣṭaphaladaṃ karma kuśalaṃ tadudāhṛtam /",
    "T07vabhdilu:412": " viparyayeṇākuśalamavyākṛtamato 'nyathā // [174] //",
    "T07vabhdilu:413": " kāmāptaṃ prathamaṃ puṇyamapuṇyamaśubhātmakam /",
    "T07vabhdilu:414": " ūrdhvabhūmikamānejyaṃ vipākaṃ pratyanejanāt // [175] //",
    "T07vabhdilu:415": " sukhavedyaṃ śubha(bhaṃ)",
    "T07vabhdilu:416": " karma dhyānādarvākturīyakāt /",
    "T07vabhdilu:417": " upekṣāvedyamanyatra duḥkhavedyantu pāpakam // [176] //",
    "T07vabhdilu:418": " adho 'pi madhyamaṃ karma dhyānenā ntyepi nirvṛteḥ /",
    "T07vabhdilu:419": " yugapattrivipākeṣṭerdhyānāntaravipākataḥ // [177] //",
    "T07vabhdilu:420": " punaścaturvidhaṃ karma dṛṣṭavedyādibhedataḥ /",
    "T07vabhdilu:421": " janmanastribhirākṣepo dṛṣṭadharmāhvayādṛte // [178] //",
    "T07vabhdilu:422": " caturṇāmapi cākṣepaḥ sarvatra narakādṛte /",
    "T07vabhdilu:423": " na tatreṣṭaphalābhāvācchubhaṃ yasmādvipacyate // [179] //",
    "T07vabhdilu:424": " notpadyavedyakṛttatra yadviraktaḥ pṛthagjanaḥ /",
    "T07vabhdilu:425": " sthiro nāparakṛccāryaścalo 'pi bhavamūlayoḥ // [180] //",
    "T07vabhdilu:426": " yadārtraraudracittena karmābhīkṣṇaṃ niṣevyate /",
    "T07vabhdilu:427": " satkṣetre kriyate yacca phalaṃ tasya niyamyate // [181] //",
    "T07vabhdilu:428": " kṣetrāśayaviśeṣācca phalaṃ sadyo vipacyate /",
    "T07vabhdilu:429": " nirodhavyutthitādau ca sadyaḥ kālaphalakriyā // [182] //",
    "T07vabhdilu:430": " tadbhūmyapunarutpatteḥ vipākaniyataṃ ca yat /",
    "T07vabhdilu:431": " tacca dṛṣṭaphalaṃ vidyāt karmādaḥ paripūrakam // [183] //",
    "T07vabhdilu:432": " kuśalasyāvicārasya caitasikyeva vedanā /",
    "T07vabhdilu:433": " vipākaḥ kāyikī tviṣṭā duḥkhavedyasya karmaṇaḥ // [184] //",
    "T07vabhdilu:434": " sapākamaśubhaṃ kṛṣṇaṃ sapākaṃ rūpajaṃ sitam /",
    "T07vabhdilu:435": " śubhāśubhaṃ dvidhā kāye(me)",
    "T07vabhdilu:436": " nirmalaṃ tatprahāṇakṛt // [185] //",
    "T07vabhdilu:437": " casasro dṛkpathā dṛṣṭau cetanābhāvanāpathāt /",
    "T07vabhdilu:438": " ānantaryapathāḥ kāme karmaitatkṛṣṇanāśakṛt // [186] //",
    "T07vabhdilu:439": " navame cetanā yā tu sā kṛṣṇākṛṣṇayā [ghā]tinī /",
    "T07vabhdilu:440": " antānantaryamārgasthā dhyāne dhyāne sitasya tu // [187] //",
    "T07vabhdilu:441": " kāyādyakuśalaṃ karma sarvaṃ duścaritaṃ matam /",
    "T07vabhdilu:442": " abhidhyādīnyapi trīṇi manoduścaritatrayam // [188] //",
    "T07vabhdilu:443": " śubhaṃ tatsānabhidhyādi proktaṃ sucaritatrayam /",
    "T07vabhdilu:444": " dvayaṃmaulamadaḥ karma mārgā daśa śubhāśubhāḥ // [189] //",
    "T07vabhdilu:445": " [abhidharmadīpe vibhāṣāprabhāyāṃ [vṛttau] caturthādhyāyasya dvitīyaḥ pādaḥ /",
    "T07vabhdilu:446": " caturthādhyāye tṛtīyapādaḥ /",
    "T07vabhdilu:447": " kāritāḥ ṣaḍavijñaptidvaryātmaikaste 'pi ṣaṭ kṛtāḥ /",
    "T07vabhdilu:448": " śubhāḥ sapta dvidhā jñeyā ekavai(dhai)",
    "T07vabhdilu:449": " te samāhitāḥ // [190] //",
    "T07vabhdilu:450": " yā sāmanteṣvavijñaptiḥ pṛṣṭheṣu tu viparyayaḥ /",
    "T07vabhdilu:451": " prayogastu trimūlotthaḥ [abhidhyādyāstrimūlajāḥ] // [191] //",
    "T07vabhdilu:452": " [kuśalāḥ prayogapṛṣṭhāśca kuśalatrayamūlajāḥ] /",
    "T07vabhdilu:453": " dveṣeṇa vadhapāruṣyavyāpattīnāṃ samāpanam // [192] //",
    "T07vabhdilu:454": " steyasyānyāṅganāyāterabhidhyāyāśca lobhataḥ /",
    "T07vabhdilu:455": " mithyādṛśastu mohena tadanyeṣāṃ tribhirmatam // [193] //",
    "T07vabhdilu:456": " caturṇāmapyadhiṣṭhānaṃ jñeyameṣāṃ yathākramam /",
    "T07vabhdilu:457": " prāṇinaścātha bhogāśca nāmarūpaṃ ca nāma ca // [194] //",
    "T07vabhdilu:458": " prāṇātipāto dhīpūrvamabhrāntyā paramāraṇam /",
    "T07vabhdilu:459": " atyaktānyadhanādānamadattādānamucyate // [195] //",
    "T07vabhdilu:460": " parastrīgamanaṃ kāmamithyācāro vikalpavān /",
    "T07vabhdilu:461": " arthajñāyānyathāvādo drohabuddhyā mṛṣāvacaḥ // [196] //",
    "T07vabhdilu:462": " dṛṣṭyā śrutyādibhiścākṣairmaṇa(na)",
    "T07vabhdilu:463": " sā yacca gṛhyate /",
    "T07vabhdilu:464": " dṛṣṭaṃ śrutaṃ mataṃ jñātamityuktaṃ tadyathākramam // [197] //",
    "T07vabhdilu:465": " paiśunyaṃ bhedakṛdvākyaṃ pāruṣyaṃ tu yadapriyam /",
    "T07vabhdilu:466": " kliṣṭaṃ saṃbhinnalāpitvamanye gītakathādivat // [198] //",
    "T07vabhdilu:467": " parasvāsatspṛhābhidhyā vyāpā[daḥ] sattvagocaraḥ /",
    "T07vabhdilu:468": " vidveṣānānantadṛṣṭistu mithyādṛṣṭi [rahetukā] // [199] //",
    "T07vabhdilu:469": " cetanā na kriyāmārgastaistu sattā pravartate /",
    "T07vabhdilu:470": " yugapadyāva[daṣṭā] bhiraśubhaiścetanaiḥ saha // [200] //",
    "T07vabhdilu:471": " [śubhaistu] daśabhiryāvatsārvaṃ(rdhaṃ)",
    "T07vabhdilu:472": " naikāṣṭapañcabhiḥ /",
    "T07vabhdilu:473": " vilāpadveṣapāruṣyāṇyu(ṇi)",
    "T07vabhdilu:474": " ṣa (sa)",
    "T07vabhdilu:475": " nti narake dvidhā // [201] //",
    "T07vabhdilu:476": " tadvadeva matābhidhyā mithyādṛṣṭistathaiva ca /",
    "T07vabhdilu:477": " abhidhyāditrayaṃ tadvatkurau pralapanaṃ dvidhā // [202] //",
    "T07vabhdilu:478": " aśubhāstu daśānyatra sarvatra kuśalāstrayaḥ /",
    "T07vabhdilu:479": " ārūpyāryāsaṃjñināṃ ca rūpiṇaḥ sapta lābhataḥ // [203] //",
    "T07vabhdilu:480": " kurūnsanarakānhitvā sarvatrānyatra te dvidhā /",
    "T07vabhdilu:481": " sarve vipākaniṣyandādhipatyaphaladā daśa // [204] //",
    "T07vabhdilu:482": " duḥkhopasaṃhṛterduḥkhamalpāyuṣṭvantu māraṇāt /",
    "T07vabhdilu:483": " tejonāśātkṛśaujastvamidaṃ tattrividhaṃ phalam // [205] //",
    "T07vabhdilu:484": " ānantaryapathe karma phalavatpañcabhiḥ phalaiḥ /",
    "T07vabhdilu:485": " caturbhistvamalenāryaṃ tadvadanyacchabhāśubham // [206] //",
    "T07vabhdilu:486": " tato 'nyannirmalaṃ jñeyaṃ tribhiravyākṛtaṃ tathā /",
    "T07vabhdilu:487": " phalaṃ śubhasya catvāri dvetrīṇi ca śubhādayaḥ // [207] //",
    "T07vabhdilu:488": " śubhādyāstvaśubhasya dve trīṇi catvāri ca kramāt /",
    "T07vabhdilu:489": " avyākṛtasya te tu dve trīṇi trīṇi śubhādayaḥ // [208] //",
    "T07vabhdilu:490": " sarve catvāryatītasya madhyamasya ca bhāvinaḥ /",
    "T07vabhdilu:491": " madhyamā dve svakasyaiva trīṇyanāgāmijanmanaḥ // [209] //",
    "T07vabhdilu:492": " catvāryekabhuvo dve vā trīṇi cāparabhūmikāḥ /",
    "T07vabhdilu:493": " śaikṣādyāstrīṇi śaikṣasya ta evāśaikṣakarmaṇaḥ // [210] //",
    "T07vabhdilu:494": " ekaṃ trīṇi dvayaṃ caiva śaikṣādyāḥ paścimasya tu /",
    "T07vabhdilu:495": " dve dve pañca yathāsaṃkhyaṃ dṛggheyasya tu karmaṇaḥ // [211] //",
    "T07vabhdilu:496": " trīṇi catvāri caikaṃ ca dṛṣṭiheyādayaḥ smṛtāḥ /",
    "T07vabhdilu:497": " te tvabhyāsapraheyasya dve catvāri tridhā matāḥ // [212] //",
    "T07vabhdilu:498": " kramādekadvicatvāri te tvaheyasya karmaṇaḥ /",
    "T07vabhdilu:499": " ekenākṣipyate[janma] bhūribhiḥ paripūryate // [213] //",
    "T07vabhdilu:500": " kuśalaṃ vāthavā pāpaṃ yadatītaṃ dadatphalam /",
    "T07vabhdilu:501": " svaṃ kāyavāṅmanaskarma sā karmasvakatā matā // [214] //",
    "T07vabhdilu:502": " saṃvṛtyā skandhasantāne tatkriyāphaladarśaṇā(nā)t /",
    "T07vabhdilu:503": " karttṛtā bhoktṛtā coktā niṣiddhā śāśvatasya tu // [215] //",
    "T07vabhdilu:504": " syātkarmasvakatā nāsti tasya ceti catuṣkikā /",
    "T07vabhdilu:505": " prathamā tatphalasthasya vihāṇā(nā)",
    "T07vabhdilu:506": " ttasya karmaṇaḥ // [216] //",
    "T07vabhdilu:507": " dvitīyā tatphalasthasya karmaṇā tena cānvayāt /",
    "T07vabhdilu:508": " tṛtīyobhayayuktasya caturthyanubhayasya tu // [217] //",
    "T07vabhdilu:509": " syātkarmasvakatā nāpi tatphalaṃ vedayiṣyati /",
    "T07vabhdilu:510": " tatphalāvasthitasyādyā jñeyā taccarame phale // [218] //",
    "T07vabhdilu:511": " dvitīyā dhruvapākasya tadvipākānavasthite /",
    "T07vabhdilu:512": " tṛtīyā dvayasadbhāvā caturthī tūbhayaṃ vinā // [219] //",
    "T07vabhdilu:513": " syātkarmaṇānvitaścaiva no ca tatphalavedanam /",
    "T07vabhdilu:514": " ādyā dattavipākena niruddhānāgatādinā // [220] //",
    "T07vabhdilu:515": " dvitīyā tu vihīṇe(ne)",
    "T07vabhdilu:516": " na dhruvapākena karmaṇā /",
    "T07vabhdilu:517": " tṛtīyā dvayamuktasya caturthī tu dvayādṛte // [221] //",
    "T07vabhdilu:518": " ayuktavihitaṃ karma kleśopakleśadūṣitam /",
    "T07vabhdilu:519": " śikṣāliṅgādyapetaṃ ca kecidāhurvipaścitaḥ // [222] //",
    "T07vabhdilu:520": " abhidharmadīpe vibhāṣāprabhāyāṃ vṛttau caturthasyādhyāyasya tṛtīyaḥ pādaḥ //",
    "T07vabhdilu:521": " caturthādhyāye caturthapādaḥ /",
    "T07vabhdilu:522": " bodhisattvaḥ kuto yāvadavivartyamanā yataḥ /",
    "T07vabhdilu:523": " baghnāti bodhisannāhamaṅgīkṛtvā jagaddhitam // [223] //",
    "T07vabhdilu:524": " yadā lākṣaṇikaṃ karma prakarotyanapāyagaḥ /",
    "T07vabhdilu:525": " mahākulaḥ samagrākṣaḥ svaparṣatsaṃgrahe rataḥ // [224] //",
    "T07vabhdilu:526": " pumāñjātismaro vāgmī prajñāvīryakriyānvitaḥ /",
    "T07vabhdilu:527": " tadā devamanuṣyāṇāmabhivyaktiṃ nigacchati // [225] //",
    "T07vabhdilu:528": " sa hi tribhirasaṃkhyeyairdharmakāyaguṇārṇavam /",
    "T07vabhdilu:529": " pracinoti tadādhāraṃ kāyaṃ kalpaśatena tu // [226] //",
    "T07vabhdilu:530": " dvātriṃśallakṣaṇopetamaśītivyañja nojjvalam /",
    "T07vabhdilu:531": " dviṣatāmapi yaṃ dṛṣṭvā manaḥ sadyaḥ prasīdati // [227] //",
    "T07vabhdilu:532": " yugāntavāyuṇā(nā)",
    "T07vabhdilu:533": " meruḥ vahniṇā(nā)",
    "T07vabhdilu:534": " varuṇālayaḥ /",
    "T07vabhdilu:535": " vajreṇa dhvasyate vajramavikāri tu tanmanaḥ // [228] //",
    "T07vabhdilu:536": " kāmāptaṃ ṣaṣṭhajaṃ tredhā kṛpāśraddhāparamparam /",
    "T07vabhdilu:537": " buddhotpāde naraḥ strī vā tadādyaṃ cittamaśnute // [229] //",
    "T07vabhdilu:538": " sarvebhyaḥ sarvadā sarvaṃ vadato dānapūraṇam /",
    "T07vabhdilu:539": " maraṇe 'pi damātyāgaḥ śīlasyotkṛṣṭirucyate // [230] //",
    "T07vabhdilu:540": " vīryasya tiṣyasaṃstutyā dhiyo vajropamātparam /",
    "T07vabhdilu:541": " `sarvāsāṃ tu kṣayajñāne paripūrirvidhīyate' // [231] //",
    "T07vabhdilu:542": " tripuṇyakṛtivastvādyāstallābhopāyadeśanāḥ /",
    "T07vabhdilu:543": " tathā caturadhiṣṭhānaṃ saptasaddharmaśāsanam // [232] //",
    "T07vabhdilu:544": " saptayogāstrayaḥskandhā striśikṣādyāśca deśitāḥ /",
    "T07vabhdilu:545": " tathā pāramitāścāpi catasro vinayoditāḥ // [233] //",
    "T07vabhdilu:546": " bodhipakṣyāśca kaṇṭhoktāḥ saptatriṃśatsvayaṃbhuvā /",
    "T07vabhdilu:547": " hetavaḥ sarvabodhināṃ trividhā mṛdutādibhiḥ // [234] //",
    "T07vabhdilu:548": " tasmānna bodhimārgo 'nyaḥ sūtrādipiṭakatrayāt /",
    "T07vabhdilu:549": " ato 'vyamiha yo brūyātsa bhavenmārabhāṣitaḥ // [235] //",
    "T07vabhdilu:550": " kalpānāṃ mahatāmetadasaṃkhyeyatrayaṃ matam /",
    "T07vabhdilu:551": " sthānāntaramasaṃkhyākhyamadaḥsaṃkhyopari sthitam // [236] //",
    "T07vabhdilu:552": " apakarṣe jinotpattiryāvacchatasamāyuṣaḥ /",
    "T07vabhdilu:553": " dvayoḥ pratyekabuddhānāmutkarṣe cakravarti ṇā(nā)m // [237] //",
    "T07vabhdilu:554": " nādho 'śītisahastrāsau (yo)",
    "T07vabhdilu:555": " statsamutpattiriṣyate /",
    "T07vabhdilu:556": " te hemarūpyatāmrāyaścakrāḥ puṇyaprabhāvataḥ // [238] //",
    "T07vabhdilu:557": " tulye 'pi sādhanopāye tadbhedo 'kṣādibhedataḥ /",
    "T07vabhdilu:558": " bhavamokṣārthinormātroḥ pradānaphalabhedavat // [239] //",
    "T07vabhdilu:559": " karuṇābhāvanodrekātsvasaṃviccittayostathā /",
    "T07vabhdilu:560": " parasaṃvidgurostadvattadviśeṣo vidhīyate // [240] //",
    "T07vabhdilu:561": " hetutattvaphalodbhūtaṃ mahattvaṃ śāsitustridhā /",
    "T07vabhdilu:562": " vimuktāvapi tulyāyāṃ trayāṇāṃ bodhi lambhanāt // [241] //",
    "T07vabhdilu:563": " buddhasya saṃmukhīnasya bauddhamākṣipyate vapuḥ /",
    "T07vabhdilu:564": " saikapuṇyaśatodbhūtamekaikaṃ lakṣaṇaṃ muneḥ // [242] //",
    "T07vabhdilu:565": " yathākarmapathāstadvatpuṇyāditrayamiṣyate /",
    "T07vabhdilu:566": " dānaṃ hi dīyate yena svaparārthādyapekṣayā // [243] //",
    "T07vabhdilu:567": " kāyādikarma tattattvamavijñaptiḥ kvacitpunaḥ /",
    "T07vabhdilu:568": " prādhānyānmuninā proktaṃ mahābhogaphalaṃ hi tat // [244] //",
    "T07vabhdilu:569": " svānyobhayārthasiddhyarthaṃ dānaṃ dadati kecana /",
    "T07vabhdilu:570": " sādhuvṛttyanuvṛtyarthaṃ nobhayārthāya cāpare // [245] //",
    "T07vabhdilu:571": " dātṛvastvādivaiśiṣṭyāttatphalātiśayaḥ smṛtaḥ /",
    "T07vabhdilu:572": " śraddhādibhirguṇairdātā datte 'taḥ satkriyādibhiḥ // [246] //",
    "T07vabhdilu:573": " satkārādiguṇopetaṃ phalaṃ tasmādavāpnute /",
    "T07vabhdilu:574": " vastu varṇādisaṃpannaṃ saurūpyādi phalapradam // [247] //",
    "T07vabhdilu:575": " guṇaduḥkhopakārākhyarṃdharmaiḥ kṣetraṃ viśiṣyate /",
    "T07vabhdilu:576": " āśayādi mṛdutvādermṛdutvādīni karmaṇaḥ // [248] //",
    "T07vabhdilu:577": " dharmadātre 'pi bālāya pitre mātre 'tha rogiṇe /",
    "T07vabhdilu:578": " ameyaṃ bodhisattvāya dānamanyabhavāya ca // [249] //",
    "T07vabhdilu:579": " bodhisattvasya yaddānna(na)",
    "T07vabhdilu:580": " manyasyāpi yadaṣṭamam /",
    "T07vabhdilu:581": " vipaścidbhistadākhyātaṃ śreṣṭhaṃ yaccārhato 'rhate // [250] //",
    "T07vabhdilu:582": " saṃpradhārya yadākṣiptaṃ pūraṇādidṛḍhīkṛtam /",
    "T07vabhdilu:583": " vigatapratipakṣaṃ ca tatkarmopacitaṃ matam // [251] //",
    "T07vabhdilu:584": " svasmāttyāgaguṇāpekṣāścaittāścaityārcatādiṣu /",
    "T07vabhdilu:585": " vinā pratigṛhītrāpi phalaṃ maitrīvihāravat // [252] //",
    "T07vabhdilu:586": " dharmadānasvabhāvo vāktattvanāmādigocaraḥ /",
    "T07vabhdilu:587": " avyākṛtasvabhāvatvānna nāmādyannadānavat // [253] //",
    "T07vabhdilu:588": " śīlaṃ śubhamayaṃ rūpaṃ vyākhyātaṃ tatprabhedataḥ /",
    "T07vabhdilu:589": " śāstre tu tappradhā natvātproktaṃ svargopapattaye // [254] //",
    "T07vabhdilu:590": " dauḥśīlyāśubhamūlādyairdoṣairyanna vidūṣitam /",
    "T07vabhdilu:591": " tadvipakṣaśamāṅgaṃ ca yattacchaddhamihocyate // [255] //",
    "T07vabhdilu:592": " puṇyaṃ samāhitaṃ tvatra bhāvanā cittabhāvanāt /",
    "T07vabhdilu:593": " pradhānyādapavargāya taduktaṃ sarvadarśinā // [256] //",
    "T07vabhdilu:594": " puṇyanirvāṇabhāgīyaṃ nirvedhānuguṇaṃ tathā /",
    "T07vabhdilu:595": " śāsane 'sminsamāsena śubhamūlaṃ tridheṣyate // [257] //",
    "T07vabhdilu:596": " lipimudrātha gaṇanā kāyavākkarmalakṣaṇā /",
    "T07vabhdilu:597": " saṃkhyā khalvapi vijñeyā manaskarmasvabhāvikā // [258] //",
    "T07vabhdilu:598": " abhidharmadīpe vibhāṣāprabhāyāṃ vṛttau caturthādhyāyassamāptaḥ //",
    "T07vabhdilu:599": " pañcamo 'dhyāyaḥ /",
    "T07vabhdilu:600": " prathamaḥ pādaḥ",
    "T07vabhdilu:601": " akāryapravaṇo loko duḥkhabhāgī ca yadvaśāt /",
    "T07vabhdilu:602": " rāgādīn bhavasaṃbandhānkleśānvakṣyāmi tānaham // [259] //",
    "T07vabhdilu:603": " svaśaktijakriyodbhūtairviśeṣaiste tu nāmabhiḥ /",
    "T07vabhdilu:604": " āttasāmānyasaṃjñākāścodyante 'nuśayādibhi[:] // [260] //",
    "T07vabhdilu:605": " rāgapratighasaṃmohamānakāṅkṣākudṛṣṭayaḥ /",
    "T07vabhdilu:606": " ṣaḍete 'nuśayāḥ proktāḥ śreyodvāravibandhinaḥ // [261] //",
    "T07vabhdilu:607": " rāgadvedhāt matāḥ sapta dṛṣṭibhedāddaśa smṛtāḥ /",
    "T07vabhdilu:608": " bhūyo 'ṣṭānavatirjñeyā dhātvākārādibhedataḥ // [262] //",
    "T07vabhdilu:609": " kāmarāgo bhavākhyaśca dvidhāḥ rāgaḥ prabhidyate /",
    "T07vabhdilu:610": " prāyo bahiṣpravṛttatvādantarvattyādibhedataḥ // [263] //",
    "T07vabhdilu:611": " satkāyāntadvayagrāhau mithyādarśaṇa(na)meva ca /",
    "T07vabhdilu:612": " dṛṣṭiśīlavratāmarśāvityetāḥ pañca dṛṣṭayaḥ // [264] //",
    "T07vabhdilu:613": " daśeha duḥkhadṛggheyāḥ sapta hetvīkṣaṇakṣayāḥ /",
    "T07vabhdilu:614": " saptāpavargadṛggheyāḥ aṣṭau mārgekṣaṇakṣayāḥ // [265] //",
    "T07vabhdilu:615": " dṛṣṭiheyāvalambitvātsadākāraparigrahāt /",
    "T07vabhdilu:616": " rāgādayastu catvāro jñeyā mārgadvayakṣayāḥ // [266] //",
    "T07vabhdilu:617": " pratikalpavaśotpatterdṛṣṭikāṅkṣetu dṛkkṣaye /",
    "T07vabhdilu:618": " rūpepyevaṃ tathārūpye pratighānuśayādṛte // [267] //",
    "T07vabhdilu:619": " bhavāgre kṣāntiheyā ye dṛggheyā eva te matāḥ /",
    "T07vabhdilu:620": " jñānavadhyāstu ye tasminnabhyāsenaiva tatkṣayaḥ // [268] //",
    "T07vabhdilu:621": " ahaṃ mameti yā dṛṣṭirasau satkāyadṛk smṛtā /",
    "T07vabhdilu:622": " taducchedadhruvagrāhau yau sāntargrāhadṛṅmatā // [269] //",
    "T07vabhdilu:623": " phalahetvapavādo yaḥ sā mithyādṛṣṭirucyate /",
    "T07vabhdilu:624": " jñeyo dṛṣṭiparāmarśaḥ hīnavastūttamagrahaḥ // [270] //",
    "T07vabhdilu:625": " ahetāvapathe caiva taddhi śīlavratāvhayaḥ /",
    "T07vabhdilu:626": " duḥkhabhrāntyapathādānāttaduṣṭyutsārya eva saṃ // [271] //",
    "T07vabhdilu:627": " satkāyadṛṣṭyavacchedo dharmamātrekṣaṇādyataḥ /",
    "T07vabhdilu:628": " duḥkhābhisamaye tacca taddṛggheyaiva so 'pyataḥ // [272] //",
    "T07vabhdilu:629": " dvayaṃ dṛṣṭiparāmārśādekaḥ satkāyadṛṣṭitaḥ /",
    "T07vabhdilu:630": " antargrāhārdhamanyastu viparyāsaḥ prakalpyate // [273] //",
    "T07vabhdilu:631": " nitīraṇasamāropaviparītapravṛttitaḥ /",
    "T07vabhdilu:632": " viparyāsoktireṣveva dṛgvaṣā(śāt)",
    "T07vabhdilu:633": " cittasaṃjñayoḥ // [274] //",
    "T07vabhdilu:634": " sapta mānavidhāstribhyo nava mānavidhāstridhā /",
    "T07vabhdilu:635": " tridhātyunnamanādibhyaḥ svotkarṣādyasti nāstitā // [275] //",
    "T07vabhdilu:636": " va dhādiparyavasthānaṃ kaukṛtyamaśubhaṃ vidhāḥ /",
    "T07vabhdilu:637": " vibhavecchā ca nāryasya jāyante hetvabhāvataḥ // [276] //",
    "T07vabhdilu:638": " duḥkhātsamudayāccaiva sarvagānāṃ vyavasthitiḥ /",
    "T07vabhdilu:639": " taddṛṣṭiheyajātināṃ sarvāsāṃ dvipadasthiteḥ // [277] //",
    "T07vabhdilu:640": " kāṅkṣā pañca dṛśo 'vidyā tadvyāmiśrātha kevalāḥ /",
    "T07vabhdilu:641": " sapta sarvatragā duḥkhaddhenorebhyaścatuṣṭayam // [278] //",
    "T07vabhdilu:642": " dravyato daśa caikaśca nāmnā sapta tu te matāḥ /",
    "T07vabhdilu:643": " rāgapratighamānāstu paricchedapravartiṇaḥ (naḥ) // [279] //",
    "T07vabhdilu:644": " prakārāntaravartitvātsakṛtsarvasvabhūgatiḥ /",
    "T07vabhdilu:645": " dhātvantarāvalambitvātpūrvoktā eva sarvagāḥ // [280] //",
    "T07vabhdilu:646": " navordhvadhātukāsteṣāmādyā dṛṣṭidvayādṛte /",
    "T07vabhdilu:647": " teṣāṃ sahabhuvo dharmāḥ prāptivarjyāśca sarvagāḥ // [281] //",
    "T07vabhdilu:648": " kāṅkṣāmithyādṛgābhyāṃ ca miśrāvidyātha kevalā /",
    "T07vabhdilu:649": " nirodhamārgadṛggheyāḥ ṣaḍete nirmalekṣiṇaḥ // [282] //",
    "T07vabhdilu:650": " svabhūmereva nirvāṇaṃ mārgastha (rgaḥ ṣa)",
    "T07vabhdilu:651": " nna(ṇṇa)",
    "T07vabhdilu:652": " vabhūmikaḥ /",
    "T07vabhdilu:653": " taddṛśyaviśa(ṣa)",
    "T07vabhdilu:654": " yo 'nyo 'nyo hetutvāddhetubhāvataḥ // [283] //",
    "T07vabhdilu:655": " na rāgaḥ śaktyahetutvānna dveṣo[ ']naparādhataḥ /",
    "T07vabhdilu:656": " namāno 'tipraśāntatvānna bhāvatvād dṛśo 'parāḥ // [284] //",
    "T07vabhdilu:657": " sarvago 'nuśayaḥ kṛtsnāmanuśete svadhātugaḥ /",
    "T07vabhdilu:658": " svāmālambanato bhūmiṃ svanikāyaṃ tvasarvagaḥ // [285] //",
    "T07vabhdilu:659": " asvīkārādvipakṣatvānnordhvabhūmārgagocaraḥ /",
    "T07vabhdilu:660": " saṃprayogini(ṇi)",
    "T07vabhdilu:661": " tu svasminnahīne saṃprayogataḥ // [286] //",
    "T07vabhdilu:662": " dhātrīvastramalanyāyaiḥ khacarāmbucarakramaiḥ /",
    "T07vabhdilu:663": " ete 'nuśerate yasmāttasmādanuśayāḥ smṛtāḥ // [287] //",
    "T07vabhdilu:664": " svairiṣṭādibhinā (rā)",
    "T07vabhdilu:665": " kāraiḥ paramāṇukṣaṇeṣvapi /",
    "T07vabhdilu:666": " yato 'nuśerate caiti(te)",
    "T07vabhdilu:667": " tataścānuśayā matāḥ // [288] //",
    "T07vabhdilu:668": " abhidharmadīpe vibhāṣāprabhāyāṃ vṛttau pañcamasyādhyāyasya prathamaḥ pādaḥ //",
    "T07vabhdilu:669": " pañcamādhyāye dvitīyapādaḥ /",
    "T07vabhdilu:670": " ādyaṃ dṛṣṭidvayaṃ kāme nivṛtāvyākṛtaṃ matam /",
    "T07vabhdilu:671": " dhātudvaye tu sarve 'pi nivṛtāvyākṛtā malāḥ // [289] //",
    "T07vabhdilu:672": " kāmeṣvakuśalāḥ śeṣāḥ rāgadveṣatamāṃsyataḥ /",
    "T07vabhdilu:673": " trīṇyevāśubhamūlāni pañcakāraṇayogataḥ // [290] //",
    "T07vabhdilu:674": " avyākṛtadvayasyāpi trīṇi mūlāni tatsamāḥ /",
    "T07vabhdilu:675": " avidyā dhīśca tṛṣṇā ca na kāṅkṣāmānadṛṣṭayaḥ // [291] //",
    "T07vabhdilu:676": " calatvādūrdhvavṛttitvādavyāpitvādyathākramam /",
    "T07vabhdilu:677": " sūtrasyārthāparijñānādaheturdhyāyivodanāt // [292] //",
    "T07vabhdilu:678": " praśnavyākaraṇānyākhyaccatvāri vadatāṃ varaḥ /",
    "T07vabhdilu:679": " śiṣyānāṃ(ṇāṃ)",
    "T07vabhdilu:680": " vādaśikṣārtha sthitīnāṃ ca catuṣṭayīm // [293] //",
    "T07vabhdilu:681": " ekāṃśākhyaṃ vibhajyākhyaṃ pṛcchākhyaṃ sthāpyameva ca /",
    "T07vabhdilu:682": " maraṇaprasavotkarṣajīvadravyānyatādivat // [294] //",
    "T07vabhdilu:683": " sthānavāditvasaṃjñaikā parikalpāvhayā parā /",
    "T07vabhdilu:684": " anyā pratipadākhyānyā jñānavāditvasaṃjñitā // [295] //",
    "T07vabhdilu:685": " mānapratighasaṃrāgairvartamāno 'jjhitakriyaiḥ /",
    "T07vabhdilu:686": " jātā yatrāprahīṇāśca saṃyuktastatra vastuni // [296] //",
    "T07vabhdilu:687": " ajātairmāṇa(na)",
    "T07vabhdilu:688": " sairetaiḥ sarvatrānyaiḥ svakādhvikaiḥ /",
    "T07vabhdilu:689": " sarvatrājaistathā śeṣaiḥ saṃyuktā skandhasantatiḥ // [297] //",
    "T07vabhdilu:690": " dvayamevātra niṣpannaṃ tṛtīyaṃ tūpacārataḥ /",
    "T07vabhdilu:691": " sadasaddhetuno(tā)",
    "T07vabhdilu:692": " yasmānmadhyasthaiśca parigrahāt // [298] //",
    "T07vabhdilu:693": " sarvamasti pradeśo 'sti sarvaṃ nāstīti cāparaḥ /",
    "T07vabhdilu:694": " avyākṛtāstivādīti catvāro vādinaḥ smṛtāḥ // [299] //",
    "T07vabhdilu:695": " ebhyo yaḥ prathamo vādī bhajate sādhutāmalau /",
    "T07vabhdilu:696": " tarkābhimāninastvanye yuktyāgamabahiṣkṛtāḥ // [300] //",
    "T07vabhdilu:697": " icchatyadhvatrayaṃ yasmā[t] kṛtyataśca dhruvatrayam /",
    "T07vabhdilu:698": " sarvāstivāda ityuktastasmādādyaścaturvidhaḥ // [301] //",
    "T07vabhdilu:699": " bhā[vāṅkā]nyathikākhyau dvāva[va]sthānyathiko paraḥ /",
    "T07vabhdilu:700": " anyathānyathikaścānyaḥ tṛtīyo yuktivādyataḥ // [302] //",
    "T07vabhdilu:701": " kāritreṇādhvanāmepa vyavasthāmabhivāñchati /",
    "T07vabhdilu:702": " tatkurvanvartamāno 'dhvā kṛte 'tīto 'kṛte paraḥ // [303] //",
    "T07vabhdilu:703": " buddhyā yasyekṣyate cinhaṃ tatsaṃjñeyaṃ caturvidham /",
    "T07vabhdilu:704": " paramārthena saṃvṛttyā dvayenāpekṣayāpi ca // [304] //",
    "T07vabhdilu:705": " sadatītāsamutpannaṃ buddhoktervartamānavat /",
    "T07vabhdilu:706": " dhīnāmagocaratvacca tatsattvaṃ vartamānabat // [305] //",
    "T07vabhdilu:707": " nāsadālambanā buddhirāgamādupapattitaḥ /",
    "T07vabhdilu:708": " anyāpekṣye 'tha saṃbandhapratiṣedho 'śvaśṛṅgayoḥ // [306] //",
    "T07vabhdilu:709": " rūpādau vastuni kṣīṇe satyevotpadyate matiḥ /",
    "T07vabhdilu:710": " sā jñānasyāsanākārā śāstustathānyacittavat // [307] //",
    "T07vabhdilu:711": " harṣotpādabhayodvegasmṛtyutpatya(ttya)",
    "T07vabhdilu:712": " ṅgabhāvataḥ /",
    "T07vabhdilu:713": " sāṅgasya śaktyabhivyakteḥ sadīpaghaṭarūpavat // [308] //",
    "T07vabhdilu:714": " janīhākartu sādhvatvātpañcabhāvavikāravat /",
    "T07vabhdilu:715": " sataḥ kṛ(kri)",
    "T07vabhdilu:716": " yāṅgatādṛṣṭervikārya prāpyakarmavat // [309] //",
    "T07vabhdilu:717": " dvitīyaṃ janma jātasya vastuno nopapadyate //",
    "T07vabhdilu:718": " mukhyasattā guṇābhāvādgaunī(ṇī)",
    "T07vabhdilu:719": " sattā na vidyate // [310] //",
    "T07vabhdilu:720": " sādharmye sati tadvṛttervyāhāraṃ madhuroktivat /",
    "T07vabhdilu:721": " āviṣṭaliṅgamukhyasya janmeṣṭaṃ dārakādivat / [311] //",
    "T07vabhdilu:722": " syātkhapuṣpaiḥ khamutphullaṃ syāñjaṭālaśca darduraḥ /",
    "T07vabhdilu:723": " svabhāvo yadi bhāvanāṃ prāgabhūtvā samudbhavet // [312] //",
    "T07vabhdilu:724": " sthitiśaktiparityaktāndharmānnāśānvitodayān /",
    "T07vabhdilu:725": " vada somya kathaṃ yāti pratītyā vastu vastutām // [313] //",
    "T07vabhdilu:726": " loke dṛṣṭaḥ satoreva parasparamanugrahaḥ /",
    "T07vabhdilu:727": " tadvadevopaghāto 'pi nāśvaśṛṅgāhivā(pā)dayoḥ // [314] //",
    "T07vabhdilu:728": " yatpratītyasamutpannaṃ tatsvabhāvānna vidyate /",
    "T07vabhdilu:729": " na vidyate svabhāvādyadvidyate tattato 'nyathā // [315] //",
    "T07vabhdilu:730": " prakurvanti daśāmātraṃ hetavo vastunaḥ sataḥ /",
    "T07vabhdilu:731": " rājatvaṃ rājaputrasya sātmakasyaiva mantriṇaḥ // [316] //",
    "T07vabhdilu:732": " dharmāṇāṃ sati sāmagrye sāmarthyamupajāyate /",
    "T07vabhdilu:733": " citānāṃ paramānū(ṇū)",
    "T07vabhdilu:734": " nāṃ yadvadātmopalambhane // [317] //",
    "T07vabhdilu:735": " karmātītamasadyasya phalaṃ bhāvi karotyasat /",
    "T07vabhdilu:736": " vyaktaṃ vandhyāsutastasya jāyate vyantarātmajāt // [318] //",
    "T07vabhdilu:737": " nāmasallakṣaṇābhāvād dravyasatyāṅkasiddhitaḥ /",
    "T07vabhdilu:738": " anāgatābhyatītasya nāsti prajñaptisatyatā // [319] //",
    "T07vabhdilu:739": " ko vighnaḥ aṅgavaikalyam na tatsarvāstitā sadā /",
    "T07vabhdilu:740": " tatkathaṃ śrūyatāṃ sadbhyaḥ durbodhā khalu dharmatā // [320] //",
    "T07vabhdilu:741": " vartamānādhvasaṃpātāt sāmagryāṅgaparigrahāt /",
    "T07vabhdilu:742": " labdhaśakteḥ phalākṣepaḥ kāritramabhidhīyate // [321] //",
    "T07vabhdilu:743": " na vartamānatā rūpamatītājāna(ta)tā na ca /",
    "T07vabhdilu:744": " yato 'to nādhvasaṃcārād rūpātmānyathateṣyate // [322] //",
    "T07vabhdilu:745": " avasthā jāyate kācidvidyamānasya vastunaḥ /",
    "T07vabhdilu:746": " tathā śaktistathā velā tathā sattā tathā kriyā // [323] //",
    "T07vabhdilu:747": " parikalpairjagadvyāptaṃ mūrkhacittānurañjibhiḥ /",
    "T07vabhdilu:748": " yastu dvidvanmanogrāhī parikalpaḥ sa durlabhaḥ // [324] //",
    "T07vabhdilu:749": " anyasarvatragairbaddhaḥ prahīṇe duḥkhadṛkkṣaye /",
    "T07vabhdilu:750": " prahīṇe prākprakāre 'pi śeṣaistadavalambibhiḥ // [325] //",
    "T07vabhdilu:751": " ṣoḍāṣa(śa) vijñeyāḥ pratyekaṃ tribhavātmakāḥ /",
    "T07vabhdilu:752": " dharmāḥ pañcadhā nirmalāścaiva vijñānāni tathaiva ca // [326] //",
    "T07vabhdilu:753": " dhātvāyatanasatyeṣu prakāreṣu ca lakṣayet /",
    "T07vabhdilu:754": " dharmasaṃgrahavijñānajñānānuśayacoditaḥ // [327] //",
    "T07vabhdilu:755": " saduḥkhahetudṛggheyāḥ kāmāptā bhāvanākṣayāḥ /",
    "T07vabhdilu:756": " svakatrayaikarūpāptivirajāścittagocarāḥ // [328] //",
    "T07vabhdilu:757": " atmīyādhastrayaikordhvanirmalānāṃ tu rūpajāḥ /",
    "T07vabhdilu:758": " ārūpyāptāstridhātvāptatrikanirmalagocarāḥ // [329] //",
    "T07vabhdilu:759": " sarve svādhikavijñeyāḥ samaniryāṇadṛkkṣayāḥ /",
    "T07vabhdilu:760": " nikleśāstribhavāptāntyatrayanirmalagocarāḥ // [330] //",
    "T07vabhdilu:761": " kāmāpta(ptaṃ)",
    "T07vabhdilu:762": " pañcaviṣayo rūpāptaṃ tvaṣṭagocaraḥ /",
    "T07vabhdilu:763": " ārupyāptaṃ daśānāṃ tu daśānāmeva cāmalam // [331] //",
    "T07vabhdilu:764": " kāmāptamūrdhvadharmārthe vijñāne svabhuvastrayaḥ /",
    "T07vabhdilu:765": " rūpāptā bhāvanāheyāḥ sarvagāścānuśerate // [332] //",
    "T07vabhdilu:766": " catvāraḥ parivṛtte sve rūpāptāḥ khalvapi trayaḥ /",
    "T07vabhdilu:767": " ārūpyāvacarāḥ sārdhaṃ sarvagairbhāvanākṣayāḥ // [333] //",
    "T07vabhdilu:768": " tadvadeva dvitīye 'pi pañcame 'pi tathaiva ca /",
    "T07vabhdilu:769": " sāsravālambanāḥ sve ca tṛtīye 'pyanuśerate // [334] //",
    "T07vabhdilu:770": " parivṛtte tu kāmāptāḥ saṃskṛtārthāvalambinaḥ /",
    "T07vabhdilu:771": " śeṣaṃ pūrvavadākhyeyam caturthe 'pi tṛtīyavat // [335] //",
    "T07vabhdilu:772": " parivṛtte tu kāmāptāścatvāro 'nyatra pūrvavat /",
    "T07vabhdilu:773": " rūpāpte prathame 'dhastāt trayaḥ sve khalvapi trayaḥ // [336] //",
    "T07vabhdilu:774": " ārūpyāḥ sarvagāḥ sārdhaṃ bhāvanāpathasaṃkṣayai[:]",
    "T07vabhdilu:775": " parivṛtte trayo 'dhastāt catvāraśca svadhātutaḥ // [337] //",
    "T07vabhdilu:776": " ārūpyāptāśca catvāro ṇi(ni)",
    "T07vabhdilu:777": " kāyā anuśerate /",
    "T07vabhdilu:778": " tadvadeva dvitīye 'pi pañcame 'pi tathaiva ca // [338] //",
    "T07vabhdilu:779": " sāsravālambanāḥ sve ca tṛtīye 'pyanu[śera]te /",
    "T07vabhdilu:780": " parivṛte tu rūpāptāḥ saṃskṛtārthāvalambinaḥ // [339] //",
    "T07vabhdilu:781": " anyattu pūrvavajjñeyaṃ caturthe 'pi tṛtīyavat /",
    "T07vabhdilu:782": " tṛtīyavatparāvṛtte ārūpyādye nibodhaye[t] // [340] //",
    "T07vabhdilu:783": " sve trayaḥ kāmadhātvāptā rūpāptāśca trayastrayaḥ /",
    "T07vabhdilu:784": " rūpāptavatparāvṛtte dvītīye pañcame tathā // [341] //",
    "T07vabhdilu:785": " tṛtīye khalvapi sve ca sāsravārthāvalambinaḥ /",
    "T07vabhdilu:786": " parāvṛtte svadhātvāptāḥ saṃskṛtārthāvalambinaḥ // [342] //",
    "T07vabhdilu:787": " anyattvādyavadākhyeyaṃ caturthe 'pi tṛtīyavat /",
    "T07vabhdilu:788": " ādyavattu parāvṛtte vijñāne nirdiśed budhaḥ // [343] //",
    "T07vabhdilu:789": " bhāvanāpathahātavyo nikāyaḥ sarvagaiḥ saha /",
    "T07vabhdilu:790": " anuśete dvidhātvāpto vyārūpyāścakṣurindriye // [344] //",
    "T07vabhdilu:791": " nikāyāḥ kāmarūpāptāścakṣurindriyagocare /",
    "T07vabhdilu:792": " duḥkhahetudṛgabhyāsaprahātavyāstrayastrayaḥ // [345] //",
    "T07vabhdilu:793": " ārūpyā bhāvanāheyāḥ sarvagāścānuśerate /",
    "T07vabhdilu:794": " parivṛtte tu catvāraḥ samadṛkkṣayavarjitāḥ // [346] //",
    "T07vabhdilu:795": " duḥkhendriye tu kāmāptaḥ svaireva saha sarvagaiḥ /",
    "T07vabhdilu:796": " tadgocare tu vijñāne nikāyā anuśerate // [347] //",
    "T07vabhdilu:797": " kāmāpannāstrayo rūpā[:",
    "T07vabhdilu:798": " ] sarvagābhyāsasaṃkṣayāḥ /",
    "T07vabhdilu:799": " paravṛtte tu catvāraḥ kāmāptā anuśerate // [348] //",
    "T07vabhdilu:800": " trayo rūpabhavādantyādbhāvanāheyasarvagāḥ /",
    "T07vabhdilu:801": " sakalā dviṣparāvṛtteścatvāraścānuśerate // [349] //",
    "T07vabhdilu:802": " sukhendriye tadālambe citte tadgocare 'pi ca /",
    "T07vabhdilu:803": " kāmādyāptāḥ yathāyogaṃ sarvagāścānuśerate // [350] //",
    "T07vabhdilu:804": " tridhātusaṃgṛhītāstu sakalā manaindriye /",
    "T07vabhdilu:805": " tadālambini vijñāne sarvasaṃskṛtagocarāḥ // [351] //",
    "T07vabhdilu:806": " saṃskṛtālambanā eva parivṛtte 'nuśerate /",
    "T07vabhdilu:807": " viśeṣo dviḥparāvṛttau vidyate 'tra na kaścana // [352] //",
    "T07vabhdilu:808": " duḥkhaṃ darśanaheyādeścittāccittāni kāminaḥ /",
    "T07vabhdilu:809": " bhavatyanantaraṃ ṣaḍ vā tasyodardhvaṃ pañca pañca vā // [353] //",
    "T07vabhdilu:810": " rūpadhātūpapannasya cittāni tu vinirdiśet /",
    "T07vabhdilu:811": " ekaṃ vā pañca vā ṣaḍ vā sapta vā yadi vā daśa // [354] //",
    "T07vabhdilu:812": " ārūpyadhātujātasya cittānīmāni lakṣayet /",
    "T07vabhdilu:813": " svadhātukāni pañcaiva cyutikāle daśānyataḥ // [355] //",
    "T07vabhdilu:814": " sācivyādanuśāyitvāccittaṃ sānuśayaṃ matam /",
    "T07vabhdilu:815": " dvidhā vā kliṣṭamakliṣṭamekadhaivāpadiśyate // [356] //",
    "T07vabhdilu:816": " mohātsatkāyadṛktasyā antagrāhekṣaṇaṃ tataḥ /",
    "T07vabhdilu:817": " kāṅkṣāmithyekṣaṇaṃ tasyāḥ śīlāmarśastato dṛśaḥ // [357] //",
    "T07vabhdilu:818": " rāgaḥ su(sva)",
    "T07vabhdilu:819": " dṛśi mānaśva dveṣo 'nyatra pratāyate /",
    "T07vabhdilu:820": " jñeyaḥ pravṛttibāhulyādevameṣāmanukramaḥ // [358] //",
    "T07vabhdilu:821": " sadasanmitrayogāttu tadvṛttyaniyamo mataḥ /",
    "T07vabhdilu:822": " kleśa utpadyate kaścitsaṃpūrṇaiḥ kāraṇaistribhiḥ // [359] //",
    "T07vabhdilu:823": " abhidharmadīpe vibhāṣāprabhāyāṃ vṛttau pañcamasyādhyāyasya dvitīyaḥ pādaḥ //",
    "T07vabhdilu:824": " pañcamādhyāye tṛtīyapādaḥ /",
    "T07vabhdilu:825": " vyavidyāḥ sakalāḥ kleśāḥ kāme kāmāsravo mataḥ /",
    "T07vabhdilu:826": " styānauddhatye ca hitvordhvaṃ samānatvādbhavāstravaḥ // [360] //",
    "T07vabhdilu:827": " avidyā khyastu mūlatvādavidyā sārvadhātukī /",
    "T07vabhdilu:828": " tathaughayogā dṛgvarjja tatpṛthaktvantu pāṭavāt // [361] //",
    "T07vabhdilu:829": " sāvidyā dve upādāne yathākto(ktau)",
    "T07vabhdilu:830": " dve tu dṛṅmaye /",
    "T07vabhdilu:831": " catasro 'pyekamantyaikaṃ kumārgādisamāśrayāt // [362] //",
    "T07vabhdilu:832": " śeṣāstraidhātukāstvantye sātmabhāvapravṛttitaḥ /",
    "T07vabhdilu:833": " saṃyojanādibhiḥ śabdairdarśitāḥ pañcadhā punaḥ // [363] //",
    "T07vabhdilu:834": " nava saṃyojanānyasminnīrṣyāmātsaryameva ca /",
    "T07vabhdilu:835": " dravyāmarṣaṇasāmānyād dṛśaḥ saṃyojanadvayam // [364] //",
    "T07vabhdilu:836": " śeṣānya(ṇya)",
    "T07vabhdilu:837": " nuśayāḥ pañca pañcadhā pañcadhā punaḥ /",
    "T07vabhdilu:838": " jagādāvarabhāgīyamūrdhvabhāgīyameva ca // [365] //",
    "T07vabhdilu:839": " ādyantye dve dṛśau kāṃkṣā(kāṅkṣā)",
    "T07vabhdilu:840": " kāmacchando dvireva yaḥ /",
    "T07vabhdilu:841": " dvābhyāṃ kāmānatikrāntiḥ punarāṇa(na)",
    "T07vabhdilu:842": " yanaṃ tribhiḥ // [366] //",
    "T07vabhdilu:843": " dvyekadṛggheyakāryokterdṛṣṭiheyamukhagrahāt /",
    "T07vabhdilu:844": " sarvadṛggheyabhāktve 'pi trayametadudāhṛtam // [367] //",
    "T07vabhdilu:845": " sarvānarthanidānatvānmārgapratyarthibhāvataḥ /",
    "T07vabhdilu:846": " tathyohāvidhuratvācca trisaṃyojanadeśanā // [368] //",
    "T07vabhdilu:847": " dvau rūpārūpajau rāgau mānamohoddhavāstrayaḥ /",
    "T07vabhdilu:848": " trivedanānuśāyitvād dṛḍhatvādbandhanatrayam // [369] //",
    "T07vabhdilu:849": " dvipakṣagranthanād granthāścatvāraḥ samudāhṛtāḥ /",
    "T07vabhdilu:850": " abhidhyākhyāstathā dveṣaḥ parāmarśadvayaṃ tathā // [370] //",
    "T07vabhdilu:851": " upakleśāstu vijñeyāḥ saṃrambhādyā yathoditāḥ /",
    "T07vabhdilu:852": " sarve vā caitasāḥ kliṣṭāḥ saṃskāraskandhasaṃjñitāḥ // [371] //",
    "T07vabhdilu:853": " mūlakleśamalāstvanye ṣaḍupakleśasaṃjñitāḥ //",
    "T07vabhdilu:854": " śāṭhyopanāhapradāśamāyāmadaviheṭhanāḥ // [372] //",
    "T07vabhdilu:855": " mrarkṣyerṣyāhryanapatrāpyastyānamiddhoddhavakrudhaḥ /",
    "T07vabhdilu:856": " mātsarya kukṛtatvaṃ ca daśadhā paryavasthitiḥ // [373] //",
    "T07vabhdilu:857": " ebhyo 'nunananiṣyandā āhrīkyauddhatatādayaḥ /",
    "T07vabhdilu:858": " mrakṣānapatrapāstyānamiddhādya mohasaṃbhavāḥ // [374] //",
    "T07vabhdilu:859": " kaukṛtyaṃ vicikitsotthaṃ krodhādyā dveṣasambhavāḥ /",
    "T07vabhdilu:860": " pra[mā]dastambhamārdva (?)",
    "T07vabhdilu:861": " kṣya māyāśāṭhyavijṛmbhikāḥ // [375] //",
    "T07vabhdilu:862": " kāyaduṣṭhūlatādyāśca jñeyā vyāmiśrasambhavāḥ //",
    "T07vabhdilu:863": " pradāśo dṛkparāmarśaniṣyandaḥ śaṭhatā dṛśaḥ // [376] //",
    "T07vabhdilu:864": " saumanasyena rāgasya saṃprayogaḥ sukhena ca /",
    "T07vabhdilu:865": " dveṣasya daurmaṇa(na)",
    "T07vabhdilu:866": " syena duḥkhena ca nigadyate // [377] //",
    "T07vabhdilu:867": " sarvairmohasya vittibhyāṃ caitasībhyāmasaddṛśaḥ /",
    "T07vabhdilu:868": " kāṅkṣā ca daurmaṇa(na)",
    "T07vabhdilu:869": " syena śeṣāṇāṃ sumanastayā // [378] //",
    "T07vabhdilu:870": " upekṣayā tu sarveṣām kāmāptānāmayaṃ vidhiḥ /",
    "T07vabhdilu:871": " ito 'nyadhātujānāṃ tu pratibhūmyantaraṃ svakaiḥ // [379] //",
    "T07vabhdilu:872": " īrṣyāyā daurmaṇa(na)",
    "T07vabhdilu:873": " syeṇa(na)",
    "T07vabhdilu:874": " kaukṛtyasya tathā krudhaḥ /",
    "T07vabhdilu:875": " pradaṣṭeścopanaddheśca vihiṃsāyāstathaiva ca // [380] //",
    "T07vabhdilu:876": " mātsarya daurmaṇa(na)",
    "T07vabhdilu:877": " syena saumanasyena kasyacit /",
    "T07vabhdilu:878": " dvābhyāṃ māyā tathā śāṭhyaṃ mrakṣo middhaṃ tathaiva ca // [381] //",
    "T07vabhdilu:879": " madastu sumana[:",
    "T07vabhdilu:880": " ]skandhasukhābhyāṃ saṃprayujyate /",
    "T07vabhdilu:881": " āhrīkyamanapatrāpya(pyaṃ)",
    "T07vabhdilu:882": " styānauddhatye ca pañcabhiḥ // [382] //",
    "T07vabhdilu:883": " āhrīkyamanapatrāpyaṃ styānamiddhaṃ tathoddhavaḥ // [383] //",
    "T07vabhdilu:884": " ..........[abhidharmadīpe vibhāṣāprabhāyāṃ vṛttau pañcamādhyāyasya tṛtīyaḥ pādaḥ //",
    "T07vabhdilu:885": " ] ..........[pañcamodhyāyaḥ samāptaḥ //] ...",
    "T07vabhdilu:886": " [for 384-597 see alternative GRETIL version]"
}