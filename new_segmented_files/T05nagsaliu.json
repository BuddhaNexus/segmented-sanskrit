{
    "T05nagsaliu:0": " āryaśālistambakamahāyānasūtraṭīkā",
    "T05nagsaliu:1": " (saṃskṛta - punaruddhāraḥ)",
    "T05nagsaliu:2": " bhāratīyabhāṣāyām - āryaśālistambakamahāyānasūtraṭīkā /",
    "T05nagsaliu:3": " bhoṭabhāṣāyām - hphagaspā - salu - jaṅapā - śesvyavā - thegpā - chenapoī - doī - gyācher bśadpā",
    "T05nagsaliu:4": " atha śālistambavibhāṣāyāḥ prathamaṃ paṭalam",
    "T05nagsaliu:5": " nama āryamañjuśrīkumārabhūtāya /",
    "T05nagsaliu:6": " tatra 'anantācintyaguṇyaṃ hi' ityādiṣu anantaguṇyamiti guṇaṃ hi balābhayāsaṃsṛṣṭādiguṇārthe devamanuṣyaiḥ pariceyatvāt,",
    "T05nagsaliu:7": " sevyatvāt,",
    "T05nagsaliu:8": " abhyasanīyatvād,",
    "T05nagsaliu:9": " bhāvanīyatvāt,",
    "T05nagsaliu:10": " sākṣātkaraṇīyatvāt prāptakaraṇīyatvācca guṇāḥ /",
    "T05nagsaliu:11": " te guṇāstu bahavaḥ /",
    "T05nagsaliu:12": " anantācintyeti samastaṃ padam /",
    "T05nagsaliu:13": " acintyaguṇatvaṃ tu śrāvaka-pratyekabuddha-sarva-pṛthagjana-sarvatārkikagaṇa-cittagocaraṃ samatikramaṇāt /",
    "T05nagsaliu:14": " tataḥ so 'nantācintyaguṇa samanvitaḥ /",
    "T05nagsaliu:15": " katama iti cet,",
    "T05nagsaliu:16": " ucyate - sambuddhaṃ karuṇātmakam /",
    "T05nagsaliu:17": " ityuktam /",
    "T05nagsaliu:18": " samyagaviparyastañca buddhatvāt sambuddhaḥ /",
    "T05nagsaliu:19": " sarvadharmānityatvasya duḥkha-śūnya-nairātmyādi-dharmān-pudgalanairātmyasvabhāvatayā yathāvad avabodhatvād buddhaḥ /",
    "T05nagsaliu:20": " praphullakamalavad buddhervikāsād buddho,",
    "T05nagsaliu:21": " bodhatvād vā buddhaḥ /",
    "T05nagsaliu:22": " ajñānanidrā suptajaganmadhye jāgratapuruṣavat,",
    "T05nagsaliu:23": " yathāvadaviparyastasamyagjñānodayād buddha iti /",
    "T05nagsaliu:24": " athavājñajanāvabodhanād buddhaḥ /",
    "T05nagsaliu:25": " yathā - parādhīnasya svayameva pratisaṃvedana-dharmatattvāva-bodhavad unmārgabhrāntacittasya",
    "T05nagsaliu:26": " saṃsārāṭavīkāntāre janma-jarā-vyādhi-maraṇādi-pīḍitasya vividhadarśanagahanavane",
    "T05nagsaliu:27": " kleśāśīviṣabhayāplutāna itastataḥ paribhramato 'nyāṃścāpi sanmārge sanniveśya mokṣānuttaramahānagare",
    "T05nagsaliu:28": " praveśakāritvād buddha iti /",
    "T05nagsaliu:29": " karuṇātmakamiti tu karuṇasvabhāvam /",
    "T05nagsaliu:30": " kleśakarmaduḥkhanivārakatvāt karuṇaḥ /",
    "T05nagsaliu:31": " yasmin karuṇātmakatvaṃ svabhāvataḥ sa karuṇātmakaḥ /",
    "T05nagsaliu:32": " sa sambuddhaḥ ;",
    "T05nagsaliu:33": " karuṇātmakatāyā api bhūtatvāt saṃbuddhaḥ karuṇātmakaḥ /",
    "T05nagsaliu:34": " tasmāt taṃ buddhaṃ karuṇātmakaṃ praṇipatya śālistambamiti ityuktam /",
    "T05nagsaliu:35": " praṇipatyeti samyakpūjayitvā vandanā-gaurava-pravaṇatayā praṇipatya /",
    "T05nagsaliu:36": " praṇipatya kiṃ karomīti cet- śālistambamiti sūtrasya upanibaddhaśāstrakārikāṃ pravakṣyāmi /",
    "T05nagsaliu:37": " ityuktam /",
    "T05nagsaliu:38": " tatra anantācintyaguṇyo hi ityanena svārthasampattirdarśitā /",
    "T05nagsaliu:39": " karuṇātmaka ityanena parārthasampattiruktā /",
    "T05nagsaliu:40": " sambuddhaṃ iti buddho hi (adhigatārthatvāt)",
    "T05nagsaliu:41": " sarvajña eva /",
    "T05nagsaliu:42": " 'anantācintyaguṇyaṃ hi' ityanena rāgādirahitatvam,",
    "T05nagsaliu:43": " kleśopakleśānāmaguṇānāṃ guṇavirodhatvāt /",
    "T05nagsaliu:44": " tasmāt tādṛśaṃ sarvajñaṃ viraktaṃ sambuddhaṃ karuṇātmaka iti yaḥ sarvaṃjānan vītarāgaḥ,",
    "T05nagsaliu:45": " sa ācāryamuṣṭerabhāvād aparān yathāvagataṃ dharmaṃ diśati /",
    "T05nagsaliu:46": " anena tu parahitakāritvāt parārthopasampadā diṣṭā /",
    "T05nagsaliu:47": " evaṃ svaparārthopasampannaṃ taṃ sambuddhaṃ praṇamāmi /",
    "T05nagsaliu:48": " tathāpi, vivakṣitapadasya vidyamānatvād vivakṣuṇā kimiṣyate?",
    "T05nagsaliu:49": " iti praśnaḥ /",
    "T05nagsaliu:50": " uttaraṃ - pravakṣyāmi /",
    "T05nagsaliu:51": " kiṃ vakṣyāmi?",
    "T05nagsaliu:52": " ucyate - śālistambasūtropanibaddha-śāstra-kārikām /",
    "T05nagsaliu:53": " śāstraṃ racayitum ādau sambandha-prayojana-abhidhānābhidheyacatuṣṭayaṃ kiṃ na nirvacanīyam?",
    "T05nagsaliu:54": " atra tadabhāvāt tadārambhaṇam anucitam /",
    "T05nagsaliu:55": " asambaddhāditvāt pramattapralāpavad ityanārambhaṇīyamiti dharmaḥ /",
    "T05nagsaliu:56": " śāstramiti dharmī /",
    "T05nagsaliu:57": " dharmadharmisāmānyaṃ hi pakṣaḥ /",
    "T05nagsaliu:58": " asambaddhāditvāditi hetuḥ /",
    "T05nagsaliu:59": " avabodhakatvāt hetuḥ,",
    "T05nagsaliu:60": " hetvarthasya tu avabodhakatvāt /",
    "T05nagsaliu:61": " tasmāt asambandhāditvādanārambhaṇīyamiti /",
    "T05nagsaliu:62": " pramattapralāpavaditi upamā /",
    "T05nagsaliu:63": " evaṃ vādine ucyate - asambandhāditvāditi yaduktaṃ ityuktahetorasiddham uktāyām atroktau sambandhādayaścatvāraḥ santyeva /",
    "T05nagsaliu:64": " te ca katame?",
    "T05nagsaliu:65": " ucyate - śālistambasūtropanibaddha-śāstrakārikāyāḥ vakṣyamāṇatvād atra sambandhaḥ syād eva /",
    "T05nagsaliu:66": " śālistambasūtramiti tīrthikādyanyeṣu granthaviśeṣaṇatayā anupalabdhatvāt śāstramidaṃ buddhasambaddham /",
    "T05nagsaliu:67": " tasmāt hetvaertho 'siddha eva /",
    "T05nagsaliu:68": " sambandhabhāvaśca prayojanasyāpyabhāve nāsti /",
    "T05nagsaliu:69": " tasmāduktam atra prayojanam - hetupratyayārthāvagamārthaṃ pudgala-nairātmya-dharmanairātmya-grāhya-grāhakābhāvāva",
    "T05nagsaliu:70": " gamāt kleśajñeyāvaraṇaṃ vibhajya anuttara-samyaksaṃbuddhopalabdhiḥ atra prayojanamastyeva /",
    "T05nagsaliu:71": " tasmāt saprayojanatvāt cikitsādiśāstravad viracanīyameva /",
    "T05nagsaliu:72": " yadyad sārthakaṃ tat tat tu viracanīyam /",
    "T05nagsaliu:73": " yathā cikitsādiśāstravad bhūtatvād upamāsiddhiṃ vakṣyāmi /",
    "T05nagsaliu:74": " asyābhidhānena śālistambopamayā ādhyātmika-bāhya-pratītyasamutpāda-samupayogād anenābhidhānena śālistambamiti cāpi bhavati /",
    "T05nagsaliu:75": " tasmādapi artho 'siddha eva /",
    "T05nagsaliu:76": " abhidheyamiti pratītyasamutpādasya dvādaśāṅgasya sapratyayasya pṛthaktaḥ yathākramaṃ",
    "T05nagsaliu:77": " lakṣaṇavyavasthāpanāt kartrādīn ahetūn pratikūlahetūn ca vihāya kleśopakleśa prahāṇāt",
    "T05nagsaliu:78": " samyagjñānam utpādya anuttaradharmakāyopalambhād idamabhidheyamapyastyeva /",
    "T05nagsaliu:79": " tasmācca hetvartho 'siddha eva /",
    "T05nagsaliu:80": " tasmāt cikitsādiśāstravad idaṃ śāstraṃ sambandhādisamanvitatvād,",
    "T05nagsaliu:81": " ārambhaṇīyameva/",
    "T05nagsaliu:82": " ārambhaṇīyamiti dharmaḥ /",
    "T05nagsaliu:83": " śāstramiti ca dharmī /",
    "T05nagsaliu:84": " dharmadharmisādhāraṇo hi pakṣaḥ /",
    "T05nagsaliu:85": " atra dharmabhāvāddharmī chatrīvat /",
    "T05nagsaliu:86": " tathā satyapi śāstramārabdhuṃ praṇāmakaraṇaṃ nirarthakam,",
    "T05nagsaliu:87": " prayojanābhāvāt,",
    "T05nagsaliu:88": " kākadantaparīkṣādiśāstravat ityasya hetvarthasya siddhatvaṃ darśayitumucyate -",
    "T05nagsaliu:89": " śāstrārambhaṇāya śāstṛpūjā kṛtā /",
    "T05nagsaliu:90": " kimarthamiti cet,",
    "T05nagsaliu:91": " śāstre tatra ca gauravotpādahetubhūtatvād,",
    "T05nagsaliu:92": " dharmaśravaṇe jātagauravāṇāṃ śravaṇa-cintana-bhāvanāsu gauravaṃ bhavati /",
    "T05nagsaliu:93": " ajātagauravāṇāṃ tu abhūtatvād hetvarthe ca siddha eva /",
    "T05nagsaliu:94": " api śiṣṭācāra-nayapradarśanārthaṃ śāstrārambhe śāstuḥ pūjā kṛtā /",
    "T05nagsaliu:95": " ayaṃ tu sajjanaviduṣām ācāro 'sti /",
    "T05nagsaliu:96": " yadā kaścit prayojanārambhaṇamavatarati prathamam iṣṭadevaṃ praṇamya viśiṣṭaprayojanaṃ praviśati,",
    "T05nagsaliu:97": " abhīṣṭārtho 'ciraṃ sidhyati,",
    "T05nagsaliu:98": " tasmād anenāpi śāstrakāreṇa tāmeva sadācāranītim anusaratā śāstrārambhaṇe svaśāsturguṇābhidhānapūrvakaṃ praṇāmaṃ kṛtvā śāstravyākhyānāvatārād atra prayojanamastyeva /",
    "T05nagsaliu:99": " ucyate - śāstrārambhe śāstre praṇāmakaraṇam na niṣphalam śāstari śāstreṣu ca gauravotpādahetvartham, nānyathā /",
    "T05nagsaliu:100": " tataḥ śāstrārambhe śāstuḥ pūjanaṃ vyavasthitameva /",
    "T05nagsaliu:101": " tasmācca paraiḥ śāstrādau praṇāmakaraṇaṃ niṣprayojanam iti kimucyate?",
    "T05nagsaliu:102": " taddhetorasiddhatāṃ darśayitum kathitam /",
    "T05nagsaliu:103": " śāstram ārabdhuṃ praṇāmakaraṇaṃ tu cikitsādiśāstravat saprayojanam eva,",
    "T05nagsaliu:104": " na ca kākadantaparīkṣāvat /",
    "T05nagsaliu:105": " svaśāstāraṃ praṇamya śālistambasūtropanibaddhāṃ śāstrakārikāṃ pravakṣyāmīti ukte /",
    "T05nagsaliu:106": " katamā ca sā iti cet - munī rājagṛhasyaiva ityādi kathitam rājagṛhaṃ tu rājño gṛham rājaprasāda ityarthaḥ /",
    "T05nagsaliu:107": " gṛdhranāmakaparvate iti tu gṛdhrakūṭaparvate /",
    "T05nagsaliu:108": " tasmādeva saṃgītisūtre 'evaṃ mayā śrutam ityuktam /",
    "T05nagsaliu:109": " kasmācchrutamiti /",
    "T05nagsaliu:110": " tasmāduktam /",
    "T05nagsaliu:111": " bhagavataḥ ekasmin samaye iti ekasmin samaye /",
    "T05nagsaliu:112": " bhagavān tu bhagnavān iti bhagavān /",
    "T05nagsaliu:113": " kiṃ bhagnavān iti cet /",
    "T05nagsaliu:114": " tasmāduktam māracatuṣṭayam /",
    "T05nagsaliu:115": " kleśa-skandha-devaputra-mṛtyavo mārā ityākhyātāḥ /",
    "T05nagsaliu:116": " kathaṃ bhagnā iti?",
    "T05nagsaliu:117": " ucyate - pratipakṣajñānopalabdheḥ /",
    "T05nagsaliu:118": " darśana-bhāvanā-mārgāvatāranayena catuḥ smṛtyupasthānādisaptatriṃśadbodhipākṣikadharmabhāvanākrameṇa",
    "T05nagsaliu:119": " caturāryasatyabhāvanāvibhāvanatayā skandhatathatāparijñānena anitya-duḥkha-śūnya-nairātmyādīnām",
    "T05nagsaliu:120": " aviparīta-jñānānvitatvāt pudgaladharmayornairātmya-grāhyagrāhakābhāva-kalpanād 'idaṃ",
    "T05nagsaliu:121": " dhātutrayamapi cittamātram' iti avagamāt kleśajñeyāvaraṇa-rahitadvāreṇa kleśā bhagnāḥ /",
    "T05nagsaliu:122": " nitya-sukha-śuci-sātmyāviparyāsacatuṣṭayādirahitaḥ anuttaradharmakāya saṃyukto 'pratiṣṭhita nirvāṇopalabdheḥ skandhaṃ mṛtyumārañca jayati /",
    "T05nagsaliu:123": " sarvadharmān māyā-marīci-gandharvanagara-nirmāṇa-pratibimba-pratiśrutka-alātacakra-svapnavat",
    "T05nagsaliu:124": " svavabodhāt saṃkleśālayavijñāna-vāsanā-malāpagatatvācca abhūtasaṃkalpān samucchidya",
    "T05nagsaliu:125": " mahāmaitryādi-bāṇākṣepeṇa sasainyaṃ makaradhvajaṃ prahṛtya devaputramāraṃ parājayata /",
    "T05nagsaliu:126": " evaṃ caturmārabhañjanād bhagavān iti /",
    "T05nagsaliu:127": " punaścoktam -",
    "T05nagsaliu:128": " caturmārāribhagnatvād bhavatrayasamudgata-",
    "T05nagsaliu:129": " bhāvyatītaparijñānād bhavastho bhagavāniti /",
    "T05nagsaliu:130": " tādṛśo bhagavān rājagṛhe gṛdhrakūṭaparvate viharatisma /",
    "T05nagsaliu:131": " kimartha tannagaraṃ rājagṛhamiti cet /",
    "T05nagsaliu:132": " ucyate - tannagaraṃ pūrvaṃ kuśīnagaram ityākhyātam /",
    "T05nagsaliu:133": " yadā tannagare kupitairamānuṣaiḥ punaḥ punaragniḥ kṣiptastadā rājāvagatya ādiśat,",
    "T05nagsaliu:134": " jñānino nāgarikāḥ /",
    "T05nagsaliu:135": " adya prabhṛti yasya gṛhaṃ prathamaṃ agninā dahyate,",
    "T05nagsaliu:136": " sa śītavanaṃ mahāśmaśānaṃ gatvā gṛhaṃ nirmāya vased ityājñātavān /",
    "T05nagsaliu:137": " tataśca karmapratyayavaśena ādau rājaprāsādo 'gniṃ prāptaḥ /",
    "T05nagsaliu:138": " tato rājā amātyānāhūyādiśat - jñānina amātyāḥ jānantu evaṃ,",
    "T05nagsaliu:139": " mayaiva tannayaprajñāpāt mayaiva tadatikramo mayi na śobhate, anayatvāt /",
    "T05nagsaliu:140": " jñānino mantriṇaḥ /",
    "T05nagsaliu:141": " śītavane mahāśmaśānamadhye rājaprāsādo nirmīyatām (ahaṃ)",
    "T05nagsaliu:142": " tatra gatvā vatsyāmi /",
    "T05nagsaliu:143": " tato rājño vacanamātreṇa sarvaistathā kṛtam /",
    "T05nagsaliu:144": " tadā prathamaṃ rājā tatra gatvā uvāsa /",
    "T05nagsaliu:145": " tataḥ parairuṣitatvād rājagṛham iti nāmopacaritam /",
    "T05nagsaliu:146": " tatra rājagṛha-mahānagarasya pūrvottarasīmāyāṃ gṛdhrakūṭanāmaka parvate 'sti /",
    "T05nagsaliu:147": " yasya parvatasya śikharo gṛdhraśirovat sa gṛdhrakūṭaparvata ityucyate /",
    "T05nagsaliu:148": " athavā pāpena māreṇa gṛdhrākāramabhinirmāya bhagavaccīvaraharaṇārambhe bhagavato 'dhiṣṭhānenā - sāmarthyāt tatraiva nikṣiptaṃ,",
    "T05nagsaliu:149": " taccīvaram adyāpi pāṣāṇībhūya catuṣpuṭitacīvaramiva avatiṣṭhate /",
    "T05nagsaliu:150": " tadupalakṣitaḥ parvato gṛdhrakūṭa ityucyate /",
    "T05nagsaliu:151": " muniḥ tadgṛdhrakūṭaparvate viharatisma /",
    "T05nagsaliu:152": " kimekākī eva? ucyate /",
    "T05nagsaliu:153": " na, bhikṣūṇāṃ bodhisattvānāṃ saṃghaiḥ sārdhaṃ vyavasthitaḥ /",
    "T05nagsaliu:154": " bhikṣūṇāṃ arthāt bhikṣusārdhamardhatrayodaśabhiḥ mahatā bhikṣusaṅghena bodhisattvānāṃ ca iti tu saṃbahulaiśca bodhisattva-mahāsattvaiḥ sārdham",
    "T05nagsaliu:155": " vyavasthitastu utthāna-saṃcakramaṇa-vyavasthiti-śayanādi-caturvidha-caryayā vyavasthitaḥ /",
    "T05nagsaliu:156": " ko 'sā viti? muniḥ /",
    "T05nagsaliu:157": " munistu kāya-vāk-cittairmaunitvāt /",
    "T05nagsaliu:158": " kāya-vāk-cittāpravṛttermuniḥ /",
    "T05nagsaliu:159": " kutra na pravartate?",
    "T05nagsaliu:160": " tasmāduktam /",
    "T05nagsaliu:161": " kāya-vākcittaduścarite na pravartata ityartho darśitaḥ /",
    "T05nagsaliu:162": " atra maunitvān muniḥ /",
    "T05nagsaliu:163": " yuktārthārthāya daṇḍivaditi /",
    "T05nagsaliu:164": " api ca - kimarthaṃ sthāna-kāla-parivāra-nirdeśaḥ?",
    "T05nagsaliu:165": " ucyate - cakravartirājasādharmyāt /",
    "T05nagsaliu:166": " cakravartirājānām ācārastvevamākhyātaḥ -",
    "T05nagsaliu:167": " yadā brāhmaṇeṣu gṛhastheṣu ca anugrahādi kṛtaṃ tadā nivāsa-sthānaṃ grāma-nagarādi,",
    "T05nagsaliu:168": " yatra sthitvā tatkāryaṃ,",
    "T05nagsaliu:169": " sthānaṃ nirucyate /",
    "T05nagsaliu:170": " kasmin sthāne? amuke /",
    "T05nagsaliu:171": " ādhipatyaṃ pradarśayituṃ amātyādibhiḥ sārdham iti/",
    "T05nagsaliu:172": " kālastu pūrvāparāhṇakālaḥ /",
    "T05nagsaliu:173": " kāniti? brāhmaṇa-gṛhasthādīn /",
    "T05nagsaliu:174": " tasmāt bhagavato 'pi anuttaradharmacakravartirājatvāt sthāna-kāla-pārivārādaya uktāḥ /",
    "T05nagsaliu:175": " kutreti? rājagṛhe /",
    "T05nagsaliu:176": " ekasmin samaye tu prātaḥ kāle /",
    "T05nagsaliu:177": " kaiścit sārdhamiti?",
    "T05nagsaliu:178": " sārdhatrayodaśaśataiḥ bhikṣubhiḥ bodhisattvaiśca /",
    "T05nagsaliu:179": " kāniti bhikṣūn /",
    "T05nagsaliu:180": " kimuktamiti?",
    "T05nagsaliu:181": " śālistambakasūtram /",
    "T05nagsaliu:182": " punaścoktam -",
    "T05nagsaliu:183": " kutra kaiścit samaṃ kvāpi kasmāt kasmai ca deśitam /",
    "T05nagsaliu:184": " upadiśya ca tānyante ānandapadamīritam /",
    "T05nagsaliu:185": " śālistambaṃ vilokya ca ityādi /",
    "T05nagsaliu:186": " śālistambaṃ vilokya dṛṣṭvā ityarthaḥ /",
    "T05nagsaliu:187": " hetupratyayasaṃbhūtam iti hetupratyayajanitam /",
    "T05nagsaliu:188": " tadutpādaka īśvarādiḥ ko 'pi anyo nāstītyabhiprāyaḥ / api coktam -",
    "T05nagsaliu:189": " bījāderatiriktaṃ hi nānyad heturitīryate /",
    "T05nagsaliu:190": " pratyakṣādiviruddhatvād /",
    "T05nagsaliu:191": " bījādaṅkurādi janyate,",
    "T05nagsaliu:192": " īśvara-pradhāna-svabhāva-kālādirna hetuḥ /",
    "T05nagsaliu:193": " pratyakṣānumānābhyām anupalabhyamānatvād ākāśotpalavat /",
    "T05nagsaliu:194": " hetupratyayajaṃ tadvad dvādaśāṅgakramodgatam /",
    "T05nagsaliu:195": " pratītyamiti yaḥ paśyet / ityuktam /",
    "T05nagsaliu:196": " hetupratyayābhyāṃ janito dharmaḥ pratītyasamutpādaḥ,",
    "T05nagsaliu:197": " dvādaśāṅgaḥ bhikṣurbhikṣuṇī anyo vā yaḥ kaścit kṛtādikaṃ ahetu-pratikūlahetu-virahitaṃ paśyati, sa",
    "T05nagsaliu:198": " dharmaṃ buddhaṃ ca paśyati /",
    "T05nagsaliu:199": " ityuktvā nāyako bhikṣūn tūṣṇīṃ bhāvamavasthitaḥ /",
    "T05nagsaliu:200": " aṣṭāṅgamāryadharmaṃ phaladharmādhigamasvabhāvatāṃ saskandhanirvāṇaṃ aśeṣa skandhābhidhānamapi ca yathāvat paśyati ityuktvā bhagavāṃstūṣṇīṃ bhāvamavasthitaḥ",
    "T05nagsaliu:201": " tadā ityādi tu bhikṣuśāriputro bodhisattvaṃ maitreyam upasaṃkramyedaṃ paryapṛcchat /",
    "T05nagsaliu:202": " ityuktvā iti bhagavataḥ śāriputreṇa yatsūtraṃ śrutaṃ tad bhikṣūn uktvā upadiśya /",
    "T05nagsaliu:203": " nāyaka iti vividhopāyanayena sattvānām nayanatvān nāyakaḥ /",
    "T05nagsaliu:204": " tūṣṇīṃbhāvamavasthitaḥ samādhiṃ samāpadya viharati sm ityadhivacanam /",
    "T05nagsaliu:205": " bhikṣuḥ śāriputraḥ śrutvā ityuvāca bhikṣuḥ iti - kleśabhañjanād bhikṣuḥ /",
    "T05nagsaliu:206": " śāriputraḥ śrutvā iti tu bhagavataḥ śrutvā /",
    "T05nagsaliu:207": " sūtre tadāyuṣmān śāriputro maitreyo bodhisattvo mahāsattvo yatretyādinā deśitavān /",
    "T05nagsaliu:208": " gatvā maitreyasannidhau tu yatra bodhisattvo maitreyo dine sadāvasthitaḥ,",
    "T05nagsaliu:209": " tatra gatvā,",
    "T05nagsaliu:210": " ubhau śilātale upaviśatām /",
    "T05nagsaliu:211": " athāyuṣmān śāriputro maitreyaṃ bodhisattvametadavocat -",
    "T05nagsaliu:212": " tathāgate 'dya maitreya uktyarthaṃ na vibhajya ca /",
    "T05nagsaliu:213": " tṛṣṇīṃbhāve sthite cātra tadartho gamyate katham / ityuktam /",
    "T05nagsaliu:214": " adya maitreya ityuktvā bhikṣūn bhagavān śālistambopamādeśanayā yaduktam - maitreya/",
    "T05nagsaliu:215": " sugatoktasūtrāntārthaḥ katamaḥ?",
    "T05nagsaliu:216": " bhagavatāpyartho na vibhaktaḥ /",
    "T05nagsaliu:217": " sarvajñagocara-viṣayāṇāmapi sarvaśrāvaka-pratyekabuddha-viṣayātikrāntatvāt pratītyasamutpādaḥ katamaḥ?",
    "T05nagsaliu:218": " dharmaḥ katamaḥ?",
    "T05nagsaliu:219": " buddhaḥ katamaḥ?",
    "T05nagsaliu:220": " ityādi apṛcchat /",
    "T05nagsaliu:221": " ayameva sūtrakāreṇa sūtrasambandha uktam -",
    "T05nagsaliu:222": " kiṃ pratītyaṃ ca dharmaḥ kaḥ buddho 'pi katamastathā / ityuktam /",
    "T05nagsaliu:223": " kathaṃ ca pratītyasamutpādaṃ paśyan dharmaṃ paśyati /",
    "T05nagsaliu:224": " dharmaṃ paśyan buddhaṃ paśyati? iti tu",
    "T05nagsaliu:225": " pratītyaṃ tu kathaṃ dṛṣṭvā dharmaṃ buddhaṃ ca paśyati /",
    "T05nagsaliu:226": " sandeho me 'tra brūhīti ūce śārisuto 'jitam /",
    "T05nagsaliu:227": " sthaviraśāriputraḥ tatsandehotpādād ajitamāha /",
    "T05nagsaliu:228": " ajitastu maitreyaḥ /",
    "T05nagsaliu:229": " kiṃ viśeṣaṇako maitreyaḥ?",
    "T05nagsaliu:230": " bhāvātmikā hi maitrī syān maitreyo 'brūta nirṇayam /",
    "T05nagsaliu:231": " maitrī samādhyanvitatvāt supratiṣṭhatvāt maitrī bhāvātmikā /",
    "T05nagsaliu:232": " nirṇayamiti tu niścayaḥ /",
    "T05nagsaliu:233": " abrūteti udīritavān /",
    "T05nagsaliu:234": " kamiti cet? śāriputram /",
    "T05nagsaliu:235": " kimuktamiti cet anna bhagavatā ityādi uktam /",
    "T05nagsaliu:236": " yo bhikṣavaḥ pratītyasamutpādam ityādi /",
    "T05nagsaliu:237": " katama pratītyasamutpādo nāma /",
    "T05nagsaliu:238": " yadidam - avidyāpratyayāḥ saṃskārāḥ /",
    "T05nagsaliu:239": " saṃskārapratyayaṃ vijñānam /",
    "T05nagsaliu:240": " vijñānapratyayaṃ nāmarūpam /",
    "T05nagsaliu:241": " nāmarūpapratyayaṃ ṣaḍāyatanam /",
    "T05nagsaliu:242": " ṣaḍāyatanapratyayaḥ sparśaḥ /",
    "T05nagsaliu:243": " sparśapratyayā vedanā /",
    "T05nagsaliu:244": " vedanāpratyayā tṛṣṇā/",
    "T05nagsaliu:245": " tṛṣṇāpratyayamupādānam /",
    "T05nagsaliu:246": " upādānapratyayo bhavaḥ /",
    "T05nagsaliu:247": " bhavapratyayā jātiḥ /",
    "T05nagsaliu:248": " jātipratyayaṃ jarāmaraṇam /",
    "T05nagsaliu:249": " jarāmaraṇapratyayāḥ śoka-parideva-duḥkha-daurmanasyopāyāsāḥ sambhavanti /",
    "T05nagsaliu:250": " evamasya kevalasya mahato duḥkhaskandhasya samudayo bhavati /",
    "T05nagsaliu:251": " ayamucyate pratītyasamutpādo bhagavatā /",
    "T05nagsaliu:252": " tatra pratītyasamutpādo nāma sahetukaḥ sapratyayo nāhetuko nāpratyayaḥ /",
    "T05nagsaliu:253": " tasmāt pratītyasamutpāda ityucyate /",
    "T05nagsaliu:254": " api ca - avidyādibhavāṅgādīnām ayaṃ sambhavakramaḥ kathamavagantavyaḥ?",
    "T05nagsaliu:255": " lakṣaṇaṃ katamat?",
    "T05nagsaliu:256": " karma ca katamad iti cet? ucyate /",
    "T05nagsaliu:257": " tatra pratītyasamutpādo dvābhyāṃ kāraṇābhyāmutpanno 'vagantavyaḥ /",
    "T05nagsaliu:258": " katamābhyāṃ dvābhyām?",
    "T05nagsaliu:259": " ucyate?",
    "T05nagsaliu:260": " hetūpanibandhataḥ pratyayopanibandhataśca /",
    "T05nagsaliu:261": " sa ca pratītyasamutpādo bāhya ādhyātmikaśca pṛthaktvād dvividho vyavasthāpitaḥ /",
    "T05nagsaliu:262": " kathamiti? ucyate /",
    "T05nagsaliu:263": " ” bījādaṅkurotpādāt phalotpādaparyantam /",
    "T05nagsaliu:264": " bīje sati aṅkuraḥ prādurbhavati phalaprādurbhāvaśca /",
    "T05nagsaliu:265": " asati ca bīje aṅkurānutpādāt,",
    "T05nagsaliu:266": " na hi phalotpāda iti /",
    "T05nagsaliu:267": " bījasya naivaṃ bhavati ahamaṅkuramabhinirvartayāmīti /",
    "T05nagsaliu:268": " aṅkurasyāpi naivaṃ bhavati ahaṃ bījenābhinirvartita iti /",
    "T05nagsaliu:269": " evaṃ yāvat puṣpasyāpi naivaṃ bhavati phalamabhinirvartayāmīti /",
    "T05nagsaliu:270": " phalasyāpi naivaṃ bhavati ahamaṅkura-puṣpābhyām abhinirvartita iti /",
    "T05nagsaliu:271": " atha punarbīje sati aṅkurāt phalaparyantaṃ prādurbhavati /",
    "T05nagsaliu:272": " evaṃ bāhyapratītyasamutpādaḥ pratyayopanibandho draṣṭavyaḥ /",
    "T05nagsaliu:273": " bāhyapratītyasamutpādaḥ pratyayopanibandhaḥ kathaṃ draṣṭavyaḥ? ucyate /",
    "T05nagsaliu:274": " ṣaṇṇāṃ dhātūnāṃ samavāyāt /",
    "T05nagsaliu:275": " katameṣāṃ ṣaṇṇāṃ dhātūnāmiti /",
    "T05nagsaliu:276": " yadidaṃ pṛthivyādi ca kālaśca /",
    "T05nagsaliu:277": " evaṃ bāhyapratītyasamutpādaḥ pratyayopanibandho draṣṭavyaḥ /",
    "T05nagsaliu:278": " bījaṃ pṛthivyādau kiṃ hitaṃ kṛtvā hetoḥ pratyayaṃ matamiti /",
    "T05nagsaliu:279": " pṛthivyādi tu saṃdhāraṇamityādi,",
    "T05nagsaliu:280": " snehanaṃ,",
    "T05nagsaliu:281": " pācanaṃ,",
    "T05nagsaliu:282": " nirharaṇam,",
    "T05nagsaliu:283": " anāvaraṇaṃ pariṇāmanāṃ ca kramaśaḥ karoti /",
    "T05nagsaliu:284": " asatsveṣu na bhavati /",
    "T05nagsaliu:285": " yadāvikalo bhavati,",
    "T05nagsaliu:286": " tataḥ sarveṣāṃ samavāyād tadbhavati /",
    "T05nagsaliu:287": " pṛthivyādau rnaivaṃ bhavati vayaṃ bījasaṃdhāraṇādi karomīti /",
    "T05nagsaliu:288": " bījasyāpi naivaṃ bhavati ahaṃ eteṣāṃ pratyayena saṃdhāraṇādi kāryeṇa hitaṃ karomi /",
    "T05nagsaliu:289": " atha punaḥ pṛthivyādiṣu satsu bījādaṅkurādi prādurbhavati,",
    "T05nagsaliu:290": " asatsu ca na bhavati /",
    "T05nagsaliu:291": " tasmādeva sūtrakāreṇa uktam /",
    "T05nagsaliu:292": " dvādaśāṅgamavidyādimaraṇāntaṃ yathākramam /",
    "T05nagsaliu:293": " ityādi / bhavāṅgo yeṣāmavidyādimaraṇāntam asti,",
    "T05nagsaliu:294": " te avidyādi maraṇaparyantāḥ /",
    "T05nagsaliu:295": " tasmāttarhi bhavantyeva duḥkhaskandhā hi kevalam /",
    "T05nagsaliu:296": " tasmād iti tu avidyādi kramaśaḥ prādurbhavati /",
    "T05nagsaliu:297": " duḥkhaskandhastu duḥkha-samūhaḥ /",
    "T05nagsaliu:298": " kevalamiti ātmātmīyaviyuktaḥ /",
    "T05nagsaliu:299": " bhavati iti tu utpadyate /",
    "T05nagsaliu:300": " dharmaścāṣṭāṅgiko mārgaḥ phalaṃ nirvāṇamucyate / ityuktam /",
    "T05nagsaliu:301": " dharmastu svalakṣaṇadhāraṇād dharmaḥ /",
    "T05nagsaliu:302": " aṣṭāṅgamārga iti tu mithyādṛṣṭi-mithyāsaṃkalpa-mithyāvāk-mithyākarmānta-mithyājīva-mithyāvyāyāma-mithyā-smṛti-mithyāsamādhayaḥ /",
    "T05nagsaliu:303": " tatra mithyādṛṣṭiriti mithyādarśanam /",
    "T05nagsaliu:304": " pañcadṛṣṭayastu satkāya-anta-dṛṣṭi-śīla-mithyāśceti /",
    "T05nagsaliu:305": " etāḥ sarvā api mithyāśravaṇacintanādiṣu praviṣṭāḥ /",
    "T05nagsaliu:306": " tasmāt kudṛṣṭitvāt mithyā mārgācaraṇena aniṣṭavipākābhinirvartitatvāt hetu-karma-phalāni apavādāropākāreṇa praviṣṭatvān mithyādṛṣṭiriti /",
    "T05nagsaliu:307": " tatpratikūlatvāt samyakdṛṣṭiḥ mārgāṅga eva vyavasthāpitā /",
    "T05nagsaliu:308": " yoniśaḥ sthita-samyakśravaṇa-cintanādayaḥ śraddhāpūrvagatvāt hetu-phala-satya-ratna-karmaphaladi-bhāvadarśanaṃ hi samyakdṛṣṭiḥ /",
    "T05nagsaliu:309": " samyakmārgopayogād abhīṣṭaphalābhinirhāratvād anitya-duḥkha-śūnya-nairātmyā-dyākāreṇa praviṣṭa tvāt samyakdṛṣṭiriti /",
    "T05nagsaliu:310": " tatra mithyāsaṃkalpaḥ-saṅkalpa-viparyayaḥ /",
    "T05nagsaliu:311": " saṅkalpo gocara-viṣayālambanānām adhivacanam /",
    "T05nagsaliu:312": " gocaramiti ṣaḍviṣayā rūpādayaḥ /",
    "T05nagsaliu:313": " mithyeti viparyāsaḥ /",
    "T05nagsaliu:314": " nitya-sukha-śuci-ātmādyākārālambanād rāga-dveṣa-mohavṛddheḥ mithyāsaṃkalpaḥ /",
    "T05nagsaliu:315": " tadviparītaḥ samyaksaṃkalpaḥ /",
    "T05nagsaliu:316": " samyaṅnāma aviparyāsaḥ /",
    "T05nagsaliu:317": " saṃkalpastu kriyā,",
    "T05nagsaliu:318": " cintanaṃ ca idamidaṃ kariṣya iti ādau citte nidhāya kāya-vāk-citta-caryākuśalaḥ,",
    "T05nagsaliu:319": " rāga-dveṣa-moha-rahita-svabhāvaḥ,",
    "T05nagsaliu:320": " anitya-duḥkha-śūnya-nairātmyādisu niyojito yo yoniśomana sikārayogaḥ (sa)",
    "T05nagsaliu:321": " samyaṅmārgāṅgam ityucyate /",
    "T05nagsaliu:322": " mithyāvāgiti durvacanam /",
    "T05nagsaliu:323": " svaparavisaṃvādākārapravṛttā yā vāk sā mithyāvāk /",
    "T05nagsaliu:324": " rāga-dveṣa-mohādyākārasambaddhatvād ātmastuti-parapaṃsana-svabhāvena pravṛttā,",
    "T05nagsaliu:325": " caturvidha-vāgdoṣamiśritā samyak-satya-tathatā-sarvadharmaprahīṇā,",
    "T05nagsaliu:326": " rāja-caura-strī-gṛhastha-janakathāsvarūpā tuccha-vyarthatā-bahulā sarvāryajana-ninditatvān mithyāvāg ityucyate /",
    "T05nagsaliu:327": " tatpratikūlatvāt svaparāvisaṃvādākārā rāga-dveṣa-mohādi-rahita-svabhāvā,",
    "T05nagsaliu:328": " caturvidhavāgdoṣarahita-tvāt satya-samyak-tathatānusāriṇī,",
    "T05nagsaliu:329": " catuḥsatyānukūlakaraṇā,",
    "T05nagsaliu:330": " sarvakuśaladharmasaṃgrahā hita-paricchinna-svarūpatvād ātmastuti-parapaṃsanavihīnā anitya-duḥkha-śūnya(tā)",
    "T05nagsaliu:331": " -nairātmyādi-rūpeṇa pravṛtteḥ sarvārya janāvisaṃvādinī samyaṅmārgānusāritvāt samyagvāg ityucyate /",
    "T05nagsaliu:332": " mithyā-karmānto viparītakarmakaraṇam /",
    "T05nagsaliu:333": " karmeti kāya-vāk-citta-duṣkṛta-bījavapanād akṣayavipākaphalābhinirvartita-svabhāvākuśala-karmānta-kāritvāt",
    "T05nagsaliu:334": " kṣārādidoṣasaṃsṛṣṭakukṣetre kubījavapanavad anabhīṣṭavipākābhi-nirvartitatvāt paṃsanīyaḥ",
    "T05nagsaliu:335": " karmāntastu mithyākarmānta ityucyate /",
    "T05nagsaliu:336": " karmarati-nidrārati-vādaratyādi-svabhāvaṃ mithyākarma ityucyate /",
    "T05nagsaliu:337": " svaparāspṛṣṭa duḥkhapratiṣṭhādhārasvabhāvam,",
    "T05nagsaliu:338": " tadviruddhatvāt samyakkarmāntaḥ /",
    "T05nagsaliu:339": " aviparītakarmakṛttvāt kāya-vāk-citta-sukṛtabījavapanāt satkṣetrasadṛśasukṛtakarmakṣetre 'bhīṣṭavipākābhinirvartita-vidhi-pravṛtteḥ,",
    "T05nagsaliu:340": " anitya-duḥkha-śūnya(tā)",
    "T05nagsaliu:341": " -nairātmyādi-svarūpeṇa pravṛtteḥ,",
    "T05nagsaliu:342": " samyak karmānta-kāritvāt,",
    "T05nagsaliu:343": " samyak karmāntaḥ,",
    "T05nagsaliu:344": " sanmārgānusaraṇatvāt samyakmārga ityucyate /",
    "T05nagsaliu:345": " mithyājīvastu viparītājīvaḥ /",
    "T05nagsaliu:346": " kapaṭa-lapana-naiṣpeśikatva-naimittikatvena pravṛtya avipanna-kāya-vāgādyupajīvikayā",
    "T05nagsaliu:347": " puruṣa-stryādi-nimittadeśanena astra-aśva-kāvya-cikitsāparīkṣā-saṃkhyā-gṛhasthaparīkṣā-kumāraparīkṣā-sāmudrika-lakṣaṇaparīkṣā-nimittajñānādau",
    "T05nagsaliu:348": " svaparavisaṃvādarūpeṇa pravṛtteḥ tannayena cīvara-piṇḍādi-sādhanānuvṛttyā vihārastu",
    "T05nagsaliu:349": " mithyājīva ityucyate /",
    "T05nagsaliu:350": " tatpratikūlatvāt samyagājīvastu mārgāṅgamityucyate /",
    "T05nagsaliu:351": " samyak tu vidyāviyukta-kāya-vāk-cittapravṛtyā cīvarādi-sādhanam,",
    "T05nagsaliu:352": " tannayena ājīvaḥ samyagājīvānusaraṇatvāt svaparāvi-saṃvādasvarūpākāratvād āryamārgānuvartitvāt,",
    "T05nagsaliu:353": " samyagājīvastu mārgasyāṅgameva vyavasthāpitaḥ /",
    "T05nagsaliu:354": " mithyāvyāyāmaḥ-vyāyāmastu prayatnaḥ /",
    "T05nagsaliu:355": " mithyā iti viparyāsaḥ /",
    "T05nagsaliu:356": " asatkāya-vāk-citta-pracāraiḥ svaparāpakāro,",
    "T05nagsaliu:357": " yuddhādiprajñaptiḥ,",
    "T05nagsaliu:358": " dūtādigamanaṃ,",
    "T05nagsaliu:359": " cāraḥ,",
    "T05nagsaliu:360": " utpātaḥ,",
    "T05nagsaliu:361": " nikṣepotkṣepāpohānapoha-sandhi-vidhinotpādaḥ,",
    "T05nagsaliu:362": " kṣetra-vidyā-vyāpāra-rājyādi-svaparāpakāri-kāya-vāk-citta-pravṛtta-vividhākārārabdhāḥ kriyāḥ prayatnāśca mithyāvyāyāma ityucyante /",
    "T05nagsaliu:363": " tadviruddhabhūtatvāt samyakvyāyāmaḥ /",
    "T05nagsaliu:364": " samyak-vyāyāmastu mārgāṅgaeva vyavasthāpitaḥ /",
    "T05nagsaliu:365": " yā kāyavākcittacaryāsvaparopakāra-mātrakuśalapravṛtyā āryamārgam anusarati sā samyagvyāyāmatvāt samyakvyāyāmaḥ /",
    "T05nagsaliu:366": " sa mārgāṅgameva ucyate /",
    "T05nagsaliu:367": " mithyā smṛtiriti kutsanīyā smṛtiḥ mithyāsmṛtiḥ /",
    "T05nagsaliu:368": " smṛtistu smaraṇam /",
    "T05nagsaliu:369": " iyam mithyā smṛtiścāpi bhūtatvān mithyāsmṛtiḥ /",
    "T05nagsaliu:370": " kālatrayaviṣayeṣu pūrvahāsa-ānandānubhūta-rūpa-śabda-gandha-rasa-sparśādīn anusmaran anukathanam /",
    "T05nagsaliu:371": " tatrāpi adhyavasāna-anurāga-pratighatādi-paridveṣatvāt svaparāpakārakāritvād,",
    "T05nagsaliu:372": " abhīṣṭavipākasambaddhatvācca mithyā-nimitta-manasikārastu mithyāsmṛtiḥ /",
    "T05nagsaliu:373": " tadviruddhatvāt samyak-smṛtistu mārgāṅgameva kathitā /",
    "T05nagsaliu:374": " guṇānusmaraṇaṃ pūrvīkṛtya buddha-dharma-saṃgha-śīla-tyāga-devādyanusmaraṇaṃ samyaksmṛtiḥ mārgāṅgam eva ucyate /",
    "T05nagsaliu:375": " samādhikāryaṃ-samādhistu dhyānam /",
    "T05nagsaliu:376": " sarvathā samādhāya dhāraṇatvāt samādhiḥ /",
    "T05nagsaliu:377": " sa tu mithyāpi san,",
    "T05nagsaliu:378": " samādhirapi bhūtatvān mithyāsamādhiḥ mithyeti tu viparyayaḥ /",
    "T05nagsaliu:379": " īśvara-svabhāva-kāla-pradhānādhyātmātmādyasatsu tatrālambanapūrvakaṃ yaccitta-spharaṇaṃ syāt,",
    "T05nagsaliu:380": " api tu-rūpādi-bāhyavastūni anitya-duḥkha-śūnya-nairātmyākārīṇi nitya-sukha-śucyātma dṛṣṭayāditayā adhyavasīya teṣu ālambanapūrvakaṃ yaccittaspharaṇam,",
    "T05nagsaliu:381": " sādhyavasāya pūrvakaṃ yaccittādhiṣṭhānaṃ tattu mithyāsamādhirityucyate /",
    "T05nagsaliu:382": " tadviruddhaṃ cittādhiṣṭhānaṃ samyaksamādhirityucyate /",
    "T05nagsaliu:383": " skandha dhātvāyatanātmātmīyatāśūnyādiṣu anitya-duḥkha-śūnya(tā)",
    "T05nagsaliu:384": " -nairātmyādyākārapūrvakaṃ cittapratiṣṭhānam /",
    "T05nagsaliu:385": " cittaikāgratā tu samyak samādhirityucyate /",
    "T05nagsaliu:386": " sarvadharmasamatāpratipatteḥ samādhiḥ /",
    "T05nagsaliu:387": " cittaikāgratā ekālambanatvañceti /",
    "T05nagsaliu:388": " adhivacanam /",
    "T05nagsaliu:389": " sa samyak-samādhirmārgāṅgameva ucyate /",
    "T05nagsaliu:390": " evam yaḥ pratītyasamutpādaṃ paśyati sa dharmaṃ paśyati /",
    "T05nagsaliu:391": " darśanādyaṣṭasetvaṅgaṃ hetudvādaśapūrvagam /",
    "T05nagsaliu:392": " viśuddhātmā hi yaḥ paśyed dharmatathyaṃ sa paśyati /",
    "T05nagsaliu:393": " phalaṃ tuṃ śrāmaṇyaphalam /",
    "T05nagsaliu:394": " tatprāptistu sākṣātkaraṇam /",
    "T05nagsaliu:395": " sarvasaṃkleśālaya-vijñānabījavāsanāmalāpagatatvād āśrayaparāvṛttimayaṃ manogocarācintyā-prameyaguṇamaṇyalaṅkṛtāyāḥ",
    "T05nagsaliu:396": " svaparādhīnātmaka pratyātmavedyasarvasattvārthanirantarānābhoga kṛtātma-sarvaprapañcarahitāyāḥ",
    "T05nagsaliu:397": " śamathavipaśyanā-yuganaddha-sarvadharma-tathatāyāḥ adhigamatvāt kleśa-jñeyāvaraṇagirigahvaravanamūla-vidahanasvabhāvatānuttarasamyak-saṃphalaṃ",
    "T05nagsaliu:398": " śaikṣajñānaṃ tu phala dharma ityucyate /",
    "T05nagsaliu:399": " atha śālistamba-vibhāṣāyā dvitīyaṃ paṭalam /",
    "T05nagsaliu:400": " nirvāṇaṃ nāma sopadhiśeṣa-nirupadhiśeṣa-svabhāvatāpratiṣṭhitanirvāṇamityuktam /",
    "T05nagsaliu:401": " ajaram, amaram,",
    "T05nagsaliu:402": " atāpaṃ,",
    "T05nagsaliu:403": " sthiraṃ,",
    "T05nagsaliu:404": " śāntaṃ,",
    "T05nagsaliu:405": " nityam,",
    "T05nagsaliu:406": " asaṃhāryam,",
    "T05nagsaliu:407": " akṣayātmakam,",
    "T05nagsaliu:408": " ādimadhyāntarahitam advayaṃ dhātutrayavirahitaṃ kāya-vāk-cittakarmasamatikrāntaṃ maṇiratnarājavividharūpasadṛśaṃ guṇamaṇivividhaprabhābhiḥ nirantaraṃ jagadarthakāri śāntaṃ,",
    "T05nagsaliu:409": " dharmātmaka-kāya-bhūtaṃ nirvāṇaṃ manyate /",
    "T05nagsaliu:410": " sarvasyādhigamādevaṃ dharmajaṃ buddhameva ca /",
    "T05nagsaliu:411": " evaṃ tadvat-saṃkleśa-vyavadānātmaka-sarvadharmāṇāṃ dharma-tathatāyāḥ yathāsthitivadavagatatvād buddha ityucyate /",
    "T05nagsaliu:412": " dharmajaṃ nāma dharmebhyo janitatvād dharmajam /",
    "T05nagsaliu:413": " dharmeṇa janitam ityadhivacanam /",
    "T05nagsaliu:414": " tathoktamāryaṃ dṛṣṭatvād yaḥ paśyati sa paśyati /",
    "T05nagsaliu:415": " tatheti buddhamiti tathoktatvāt,",
    "T05nagsaliu:416": " tādṛśo bhagavān /",
    "T05nagsaliu:417": " āryaṃ dṛṣṭatvāditi jñānacakṣuṣā /",
    "T05nagsaliu:418": " āryastu lokottaraḥ /",
    "T05nagsaliu:419": " paśyatīti cakṣuṣā /",
    "T05nagsaliu:420": " yaḥ paśyatīti yaḥ pratītyasamutpādaṃ dharmañcaivaṃ paśyati sa dharmajaḥ,",
    "T05nagsaliu:421": " dharmajatvād buddhaṃ paśyatīti bhāṣyate /",
    "T05nagsaliu:422": " tatrātra pratītyasamutpādaḥ kīdṛśa ukta iti cet /",
    "T05nagsaliu:423": " yaḥ pratītyasamutpādam idamityādi /",
    "T05nagsaliu:424": " prāṇādirahitād yaśca iti tu yaḥ pratītyasamutpādaṃ satataṃ prāṇādirahitaṃ prāṇarahitam,",
    "T05nagsaliu:425": " apaśyad yuktyanumānābhyāṃ caryāṃ,",
    "T05nagsaliu:426": " māpanam,",
    "T05nagsaliu:427": " kalpanām,",
    "T05nagsaliu:428": " upaparīkṣaṇañca karoti,",
    "T05nagsaliu:429": " satatamajīvamiti tu nirjīvam /",
    "T05nagsaliu:430": " ajīvaṃ ārhatā evaṃ kalpayanti /",
    "T05nagsaliu:431": " imāni sarvāṇi bāhyābhyantarāṇi vastūni sajīvāni indriyānvitāni /",
    "T05nagsaliu:432": " tasmāt sarvāścaitāḥ bhūmayaḥ sūkṣmaprāṇibhiḥ pūrṇāḥ /",
    "T05nagsaliu:433": " tasmāt sarve prāṇino jantūn bhakṣanti /",
    "T05nagsaliu:434": " ye prāṇinaḥ prāṇino na bhakṣanti te prāṇinastu mokṣaṃ prāpnuvantīti ucyate /",
    "T05nagsaliu:435": " tasmāt tannirākaraṇāya ajīva-nirjīvetyādi uktam /",
    "T05nagsaliu:436": " ajīva iti nirjīvaḥ,",
    "T05nagsaliu:437": " niṣprāṇasyādhivacanam,",
    "T05nagsaliu:438": " hetupratyayotpādadharmitvāt /",
    "T05nagsaliu:439": " hetustu bījādi /",
    "T05nagsaliu:440": " pratyayaśca pṛthivyādi /",
    "T05nagsaliu:441": " te 'pi parasparamanyonyakalpanā-parikalpanā-vikalpa-rahitvāt tṛṇa-vṛkṣa-bhitti-dharmasadṛśā acalāḥ niṣkriyāśca tasmāt prāṇādirahitatvād ajīvāḥ",
    "T05nagsaliu:442": " parasparaṃ hetupratyayopanibaddhajā anyonye cācetanāḥ /",
    "T05nagsaliu:443": " kriyā karmāpyavabhāsate /",
    "T05nagsaliu:444": " hetupratyayasantatiriyam anāditaḥ pravṛttā /",
    "T05nagsaliu:445": " yathājīvakānām ārhatānāṃ vṛkṣā sacetanāḥ santi,",
    "T05nagsaliu:446": " calatvāt,",
    "T05nagsaliu:447": " suptatvāt,",
    "T05nagsaliu:448": " chinne 'pi utpādatvāditi,",
    "T05nagsaliu:449": " yā vyavahāraprajñaptistādṛśī nāsti /",
    "T05nagsaliu:450": " bāhyavastuṣu sūryasya candrasya ca sparśavaśena layo vistaraśca anumīyete /",
    "T05nagsaliu:451": " kva teṣāṃ śayanotthānam?",
    "T05nagsaliu:452": " vāyusañcāravaśād vṛkṣa-śākhādi-kampanānumānāt teṣāṃ gamanāgamanaṃ kuta upalabhyate /",
    "T05nagsaliu:453": " artho 'siddha eva /",
    "T05nagsaliu:454": " chinne utpāda iti ayam artho 'siddha eva iti darśayitum ucyate /",
    "T05nagsaliu:455": " yadi so 'pi sacetanaḥ syat,",
    "T05nagsaliu:456": " kasmāt chedanāvasthāyāṃ prāṇātipattītyādi duḥkhaṃ nānubhavati /",
    "T05nagsaliu:457": " anicchādicaryāṃ prārthanādiṃ vā tato 'nyatragamanaṃ vālpamapi na kurvanti /",
    "T05nagsaliu:458": " chinne utpādatvāt sacetanatvābhyupagamaścet,",
    "T05nagsaliu:459": " tarhi yacchede 'nutpādaḥ,",
    "T05nagsaliu:460": " tannivartanād acetanatvameva syāt /",
    "T05nagsaliu:461": " sacetanānām aṅga-pratyaṅgādicchedānutpāda-dharmitvād acetanatāyā eva prasaṅgo jāyate /",
    "T05nagsaliu:462": " tasmāt taddhetvartho 'siddha eva /",
    "T05nagsaliu:463": " tasmādajīvaṃ,",
    "T05nagsaliu:464": " nirjīvam itīdaṃ vyavasthitam /",
    "T05nagsaliu:465": " yathāvadaviparītamiti ahetoḥ pratikūlahetorviyuktatvāt /",
    "T05nagsaliu:466": " ajātamiti tu janyajanakarahitatvāt /",
    "T05nagsaliu:467": " abhūtamiti śāśvatocchedarahitatvāt /",
    "T05nagsaliu:468": " akṛtamiti tu kartṛrahitatvāt /",
    "T05nagsaliu:469": " ābhyantarakartṛpuruṣeśvarādipravṛtti-saṃskāra-rahitattvācca /",
    "T05nagsaliu:470": " apratighamiti tu anāvaraṇasvabhāvatvāt /",
    "T05nagsaliu:471": " anālambanamiti tu ālambyālambanarahitatvāt /",
    "T05nagsaliu:472": " vyupaśamasvabhāvamiti tu karmakleśarahitatvāt /",
    "T05nagsaliu:473": " ekāntaśamasvabhāvamiti sarvaprapañcarahitam sarvakalpanājālarahitam /",
    "T05nagsaliu:474": " satatasthitam,",
    "T05nagsaliu:475": " abhayam utpādavināśarahitañca /",
    "T05nagsaliu:476": " ya etādṛṅnayena dharmamapi paśyati /",
    "T05nagsaliu:477": " vyupaśāntyanta-saṃyutam ityuktam /",
    "T05nagsaliu:478": " vyupaśāntyantamiti tu upaśamam ante darśayituṃ vyupaśamaparyantam /",
    "T05nagsaliu:479": " yastu etādṛśanayena dharmaṃ satatam ajīvādisvabhāvaṃ paśyati /",
    "T05nagsaliu:480": " pratītyaṃ dharmabuddhau ca śuddhibuddhayā hi paśyati /",
    "T05nagsaliu:481": " so 'nuttaradharmaśarīraṃ buddhaṃ paśyati /",
    "T05nagsaliu:482": " iti bhagavatā uktam /",
    "T05nagsaliu:483": " ityasyārthastu yaḥ paśyati /",
    "T05nagsaliu:484": " āryadharmamabhisaṃbudhya iti tu yo pāpadharmāṇāṃ pāre arthāt dūre sa āryaḥ /",
    "T05nagsaliu:485": " teṣāṃ dharma āryadharmaḥ,",
    "T05nagsaliu:486": " samyakdṛṣṭirityādiḥ /",
    "T05nagsaliu:487": " abhisaṃbudhyeti abhimukhe ekāgratākaraṇāt sākṣātkaraṇācca samādhiprāpterityadhivacanam /",
    "T05nagsaliu:488": " samyagjñānopanayenaiva iti samyagaviparyayeṇa sarvadharmanairātmyatathatāvagamatvāt /",
    "T05nagsaliu:489": " anuttaramiti tatpūrvaṃ viśiṣṭadharmasya abhāvaḥ,",
    "T05nagsaliu:490": " tasmāt tad evānuttaramityuktam /",
    "T05nagsaliu:491": " dharmakāya iti dharmakāya eva dharmakāyaḥ,",
    "T05nagsaliu:492": " niśādā-putravat /",
    "T05nagsaliu:493": " buddha iti dharmāvabodhāt /",
    "T05nagsaliu:494": " tathāpi yaḥ pratītyasamutpādaṃ paśyati sa dharmakṛtānuttarabodhyaśaikṣasvabhāvatāṃ paśyati /",
    "T05nagsaliu:495": " yena sa āryajñānagocaradharmaṃ tādṛśaṃ svayathāvad abhisaṃbodheḥ dharmajñaḥ,",
    "T05nagsaliu:496": " dharmanirmāṇaṃ dharmadarśanam buddhadarśanam iti bhagavatā uktam /",
    "T05nagsaliu:497": " pratītyasamutpādalakṣaṇaṃ bhedavyavasthāpanārthaṃ pratītyalakṣaṇaṃ tāvad ityuktam /",
    "T05nagsaliu:498": " kasmāt pratītyasamutpāda ucyate iti cet /",
    "T05nagsaliu:499": " tasmāduktam -",
    "T05nagsaliu:500": " sahetvādipadānvitam /",
    "T05nagsaliu:501": " sahetukaḥ sapratyaya (ucyate)",
    "T05nagsaliu:502": " nāhetuko nāpratyayaḥ /",
    "T05nagsaliu:503": " bhagavatā pratītyasamutpādalakṣaṇaṃ saṃkṣepeṇoktam,",
    "T05nagsaliu:504": " etatpratyayasyaiva phalam /",
    "T05nagsaliu:505": " tasmāduktam /",
    "T05nagsaliu:506": " buddhotpādo bhavenno vā sthiteyaṃ dharmatā yataḥ /",
    "T05nagsaliu:507": " hetupratyaya-pravāho 'vicchinnaḥ /",
    "T05nagsaliu:508": " hetuphalamavicchinnaṃ anyonyaṃ pravartate /",
    "T05nagsaliu:509": " atrāhetuḥ pratikūlahetuḥ vā pravartako nivartako vā ko 'pi nāsti /",
    "T05nagsaliu:510": " tasmāt tathāgatānāmutpādādvā anutpādād vā dharmato dharmasthitito dharmaniyamataśca eṣa pravāhaḥ, ityuktam /",
    "T05nagsaliu:511": " yadi pratyayarahitena ekenaiva hetunā bhāvā utpadya tiṣṭhanti,",
    "T05nagsaliu:512": " yadi pratyayo 'pi hetumanapekṣya kiñcidutpādayituṃ samarthaḥ cettadā te sthitā asthitā iti vaktuṃ yujyeta,",
    "T05nagsaliu:513": " teṣāmutpādaḥ phalodbhavo 'pi nāhetor na cāpratyayāt tathāgatānāmutpādo vānutpādo vā eṣā dharmatā dharmasthitatā ca āditaḥ pravartete //",
    "T05nagsaliu:514": " tadyathā - pratītyasamutpādasya dharma etatpratyayatāphalamiti bhagavatā pratītyasamutpādaḥ saṃkṣepeṇa uktaḥ /",
    "T05nagsaliu:515": " atra dharmatā tu hetupratyayaryordharmatā /",
    "T05nagsaliu:516": " dharmasthitateti avipraṇāśadharmatā /",
    "T05nagsaliu:517": " dharmaniyāmateti idaṃpratyayatākramaniyāmatā /",
    "T05nagsaliu:518": " hetupratyaya-kramavat pratītyasamutpādasamateti hetvabhāve pratyayāpravṛttiḥ pratyayābhāve ca na hetu-pravṛttiḥ /",
    "T05nagsaliu:519": " parasparasāmagryāṃ ca pravṛttiḥ /",
    "T05nagsaliu:520": " ananyatathateti anyatāvirahitatvāt /",
    "T05nagsaliu:521": " bhūtateti avisaṃvādatvāt /",
    "T05nagsaliu:522": " satyatā iti satyānukūlatvāt /",
    "T05nagsaliu:523": " tathateti arthānvitatvāt /",
    "T05nagsaliu:524": " aviparītateti tu caturvidhaviparyayarahitatvāt /",
    "T05nagsaliu:525": " aviparyayateti anukūlatvāt /",
    "T05nagsaliu:526": " evamapi pratītyasamutpādo 'yam ityādi hetupratyayadvividhatvād hetupratyayobhayārtha pratītyasamutpādasya kramo 'bhyupagantavyaḥ /",
    "T05nagsaliu:527": " katamau dvāviti? ucyate /",
    "T05nagsaliu:528": " hetūpanibandhataḥ pratyayopanibandhataśca/",
    "T05nagsaliu:529": " tacca bāhyādhyātmika-bhedena caturvidho 'vagantavyam -",
    "T05nagsaliu:530": " bāhya ādhyātmikaścāpi dvividho hetupratyayaḥ / ityuktam /",
    "T05nagsaliu:531": " evaṃ bāhyādhyātmikaviśeṣeṇa pṛthag hetupratyayānāṃ lakṣaṇa-bhedaḥ kīdṛśa iti cet /",
    "T05nagsaliu:532": " bāhyo hetustu bījādi ityuktam /",
    "T05nagsaliu:533": " tatra katamo bāhyaḥ sahetukaḥ pratītyasamutpāda iti uktvā tadidam - bījādaṅkuraḥ /",
    "T05nagsaliu:534": " aṅkurāt patram /",
    "T05nagsaliu:535": " patrāt kāṇḍam /",
    "T05nagsaliu:536": " kāṇḍānnālam /",
    "T05nagsaliu:537": " nālādgaṇḍaḥ gaṇḍād garbham [garbhācchūkaḥ] puṣpāt phalam ityuktam /",
    "T05nagsaliu:538": " pratyayaḥ ṣaḍvidho mataḥ /",
    "T05nagsaliu:539": " iti tvavasthātvād bāhyapratītyasamutpāda iti yojyam /",
    "T05nagsaliu:540": " ṣaḍvidha iti tu pṛthivyādayaḥ ṣaḍvidhāḥ /",
    "T05nagsaliu:541": " tasmāttūktam -",
    "T05nagsaliu:542": " bījāṅkuraprakāṇḍādiḥ phale yadvat pravartate /",
    "T05nagsaliu:543": " bīje sati aṅkura-kāṇḍādi-phala-paryantānāṃ prādurbhāvād,",
    "T05nagsaliu:544": " bīje 'sati aṅkurakāṇḍādiphalaparyantam na prādurbhavati /",
    "T05nagsaliu:545": " tatra bījasya naivaṃ bhavati ahamaṅkurādi abhinirvartayāmi iti /",
    "T05nagsaliu:546": " aṅkurasyāpi naivaṃ bhavati ahaṃ bījādinā abhinirvartitaḥ iti /",
    "T05nagsaliu:547": " evaṃ yāvat puṣpasya naivaṃ bhavati ahaṃ phalamabhinirvartayāmīti /",
    "T05nagsaliu:548": " phalasyāpi naivaṃ bhavati ahaṃ puṣpeṇābhinirvartita iti /",
    "T05nagsaliu:549": " atha punarbīje sati aṅkurāditaḥ phalādi paryantaṃ prādurbhāvaḥ /",
    "T05nagsaliu:550": " asati na bhavati /",
    "T05nagsaliu:551": " evaṃ bāhyasya pratītyasamutpādasya hetūpanibandho draṣṭavyaḥ /",
    "T05nagsaliu:552": " pratyayastu pṛthivyādi kālāntaṃ hi yathā kramam /",
    "T05nagsaliu:553": " tasmādeva kathaṃ bāhyapratītyasamutpādasya pratyayopanibandho draṣṭavya ityādi uktam /",
    "T05nagsaliu:554": " bāhyapratītyasamutpādasya pratyayopanibandhāḥ katidhā draṣṭavyā ityuktam ṣaṇṇāṃ dhātūnāṃ samavāyāt /",
    "T05nagsaliu:555": " katameṣāṃ ṣaṇṇāmiti /",
    "T05nagsaliu:556": " pṛthivyaptejovāyvākāśartudhātūnāṃ yathākramaṃ samavāyād bāhyapratītyasamutpādasyeti pratyayatā yathākramam /",
    "T05nagsaliu:557": " kramo yathāvad jñātavyaḥ /",
    "T05nagsaliu:558": " eṣām hetupratyayānāṃ katamasya karma katamad iti cet?",
    "T05nagsaliu:559": " tasmād uktam /",
    "T05nagsaliu:560": " dhāraṇaṃ snehanaṃ pāko dhānyavṛddhiranāvṛtiḥ /",
    "T05nagsaliu:561": " pariṇāmastathā teṣāṃ kāryaṃ tadvat pravartate //",
    "T05nagsaliu:562": " tatra pṛthivīdhāturbījasya saṃdhāraṇakṛtyaṃ karotīti bījamaṅkurotpādonmukhamāśrayatvāt kaṭhinatvameva ucyate /",
    "T05nagsaliu:563": " abdhātuḥ snehayatīti abhiṣyandayatīti bhāṣitaḥ /",
    "T05nagsaliu:564": " tejo dhātuḥ paripācayatīti paripuṣṭayavasare upapadyamāne paraspara-sparśeṇoṣṇatā eva paripāka iti ucyate /",
    "T05nagsaliu:565": " vāyudhātur abhinirharatīti vardhanatvād,",
    "T05nagsaliu:566": " svāvasthāyāḥ samuddhṛtya bahirā nayanād vāyudhāturbījamabhinirharati vardhayatīti ucyate /",
    "T05nagsaliu:567": " ākāśadhāturbījāṅkurādīnām anāvaraṇakṛtyaṃ karotīti /",
    "T05nagsaliu:568": " ākāśadhāturvighnākaraṇatvād anukūlapravṛteḥ bījāṅkurādyanāvaraṇakṛtyaṃ karotītyucyate /",
    "T05nagsaliu:569": " ṛturapi bījasya pariṇāmanakṛtyaṃ karotīti ṛturapi sarvākāraṃ abhinirharati /",
    "T05nagsaliu:570": " ṛtau yathāvat parivartamāne bījapariṇāmakṛtyaṃ karotīti /",
    "T05nagsaliu:571": " sarveṣāmapyavaikalye prādurbhāvaḥ /",
    "T05nagsaliu:572": " vaikalye tu na prādurbhāvaḥ /",
    "T05nagsaliu:573": " tasmādeva uktam /",
    "T05nagsaliu:574": " no cet pratyayasāmagrī bīje bhūte 'pi nāṅkuraḥ /",
    "T05nagsaliu:575": " bījābhāve tu satyevaṃ pratyayabhāvo 'pi tādṛśaḥ //",
    "T05nagsaliu:576": " tasmādeva uktam /",
    "T05nagsaliu:577": " sarvasamavāyād bīje niruddhe tato 'bhinirhāraḥ syāt /",
    "T05nagsaliu:578": " hetavaḥ pratyayāstadvad ātmagrāhādivarjitāḥ /",
    "T05nagsaliu:579": " hetupratyayasāmagryā na naśyet karmaṇaḥ phalam //",
    "T05nagsaliu:580": " tatra pṛthivīdhātornaivaṃ bhavati ahaṃ saṃghātakṛtyaṃ karomīti /",
    "T05nagsaliu:581": " tadvat jale agnau,",
    "T05nagsaliu:582": " vāyau,",
    "T05nagsaliu:583": " ākāśe,",
    "T05nagsaliu:584": " ṛtau cāpi naivaṃ bhavati /",
    "T05nagsaliu:585": " ātmātmīyagrahābhāvānna karmaphala-prajñapti-praṇāśaḥ,",
    "T05nagsaliu:586": " sarvatra hetupratyayavaikalyābhāvād ityavagantavyam /",
    "T05nagsaliu:587": " so 'ṅkuro 'pīti bījahetukatadaṅkurādīnām utpādo",
    "T05nagsaliu:588": " na svato parato nāpi na dvayoḥ kartṛkālataḥ /",
    "T05nagsaliu:589": " īśvarādikṛtaṃ naivaṃ svabhāvānnāpyahetutaḥ // ityuktam /",
    "T05nagsaliu:590": " svata iti hetupratyayābhāve svata utpādaḥ /",
    "T05nagsaliu:591": " svabhāvavādina evaṃ kalpanta iti śrūyate /",
    "T05nagsaliu:592": " bhāvānāṃ svabhāvata satatamatra tiṣṭhati /",
    "T05nagsaliu:593": " atra na kaścidutpadyate na ca kaścin nirudhyate /",
    "T05nagsaliu:594": " māyūrasya patravaicitryaṃ,",
    "T05nagsaliu:595": " kamalādiṣu raktatā,",
    "T05nagsaliu:596": " kāṇḍādīnāṃ taikṣṇyādikaṃ kena pūrvanirmitamityucyate /",
    "T05nagsaliu:597": " tasmāt tanmatanirākaraṇāyoktam /",
    "T05nagsaliu:598": " bhāvānāṃ svata utpādo na yujyate /",
    "T05nagsaliu:599": " pūrvādhyavasitatvāt /",
    "T05nagsaliu:600": " utpattimattvena abhyupagamyate,",
    "T05nagsaliu:601": " hetupratyayatābhyupagamaḥ /",
    "T05nagsaliu:602": " tasmād vastūnāṃ svabhāvata utpādo na yujyate,",
    "T05nagsaliu:603": " utpattimatvād ghaṭādivat /",
    "T05nagsaliu:604": " yasyānusāraṃ bhāvāḥ satataṃ sthitāḥ tadanusāram utpāda-kriyā-karma-sthiti-vināśā api na yujyante,",
    "T05nagsaliu:605": " utpāda-kriyā-karma-sthiti-vināśā api sākṣād avabhāsante /",
    "T05nagsaliu:606": " tasmād atra doṣasya prasajyamānatvān na svata ityuktam /",
    "T05nagsaliu:607": " bhāvānām svata utpādaścet nityamutpādaprasaṃgaḥ syāt, ākāśavat /",
    "T05nagsaliu:608": " kasyacidapi kutrāpi kadāpi utpādo nirodho vā nāstīti cet- ucyate- pratyakṣavirodhaḥ /",
    "T05nagsaliu:609": " evaṃ bhāvānāṃ hetupratyayād utpādo bhāsate,",
    "T05nagsaliu:610": " tasmāt tāvad bhāvānāṃ na svabhāvata utpādaḥ /",
    "T05nagsaliu:611": " parataḥ iti ātmataḥ /",
    "T05nagsaliu:612": " pareṣāmutpādako vināśakaścātmāstīti śrūyate /",
    "T05nagsaliu:613": " bāhyābhyantarasarvavastūni tu ātmaguṇāḥ /",
    "T05nagsaliu:614": " ātmā antaḥ karaṇapuruṣo 'sti /",
    "T05nagsaliu:615": " tathā sati gamana-āgamana-calana-kampana-nirākaraṇa-manyanā-kriyā-karmāṇi tatraiva anyatrāpi ca pravartante /",
    "T05nagsaliu:616": " cakṣurādiḥ ātmaguṇaḥ,",
    "T05nagsaliu:617": " parārthatvāt,",
    "T05nagsaliu:618": " śayanādyaṅgavaditi /",
    "T05nagsaliu:619": " parasaṃjñā tu ātmani satyevocyate /",
    "T05nagsaliu:620": " cakṣurādiḥ tadguṇatvāt,",
    "T05nagsaliu:621": " tadarthastu parārthaḥ /",
    "T05nagsaliu:622": " yathā śayanādi parairupayuktatvāt parārthamitivat parārthatvāditi /",
    "T05nagsaliu:623": " ayaṃ hetuḥ śayanopamayā na yujyate saṃghātatvāt /",
    "T05nagsaliu:624": " ātmātvasaṃghātasvarūpaḥ /",
    "T05nagsaliu:625": " katham ātmā asaṃghātaḥ san svaśarīrābhāve śayanādīn aṅgasaṃghān svarūpeṇopakartuṃ yujyate /",
    "T05nagsaliu:626": " tasmāt sa hetvartho 'siddhaḥ,",
    "T05nagsaliu:627": " asaṃghātasya parārthaniṣpādakatvāt /",
    "T05nagsaliu:628": " śayanabhedena śayanopamā saṃghātasya parārthatvameva sādhayati /",
    "T05nagsaliu:629": " ātmanaḥ saṃghātatvād hetupratyayayorutpādopalabdha ātmātmīya iti manyanākārapravṛtteḥ cittamevātmā ityucyate /",
    "T05nagsaliu:630": " atrāntaḥ karaṇapuruṣaḥ kūrmakeśasvabhāvavad yuktyanumānarahitastu kvacinnāstīti darśayitum bhagavatā bāhyādhyātmikabhāvānāṃ parata utpādo na yujyata ityuktam /",
    "T05nagsaliu:631": " yadi bhāvānāṃ svato 'pi notpādo na ca parato 'pi,",
    "T05nagsaliu:632": " tadā bhāvānāṃ dvividha utpāda iti cet,",
    "T05nagsaliu:633": " tasmāt tanmataniṣedhārthamuktam /",
    "T05nagsaliu:634": " na dvayoḥ na ca kālata ityuktam /",
    "T05nagsaliu:635": " na svataḥ parataśca na /",
    "T05nagsaliu:636": " anye tu svaparayoḥ sambandhād bhāvotpādaṃ manyante /",
    "T05nagsaliu:637": " tasmād ubhayata eva vadanti /",
    "T05nagsaliu:638": " tathāpi svato 'nupalabdhatvāt parataścābhāvāt na dvayoḥ ityuktam /",
    "T05nagsaliu:639": " hetu-pratyayātiriktaṃ na svato na parata iti bhagavatā uktam /",
    "T05nagsaliu:640": " yadi ubhayasaṃyoge 'pi utpādavināśau neṣṭau,",
    "T05nagsaliu:641": " tadā paratantreṇa kartrā utpādavināśau bhaviṣyata iti kaiściducyate /",
    "T05nagsaliu:642": " anye tīrthikāstu karttā nāma kaścid ādyaḥkartā,",
    "T05nagsaliu:643": " nityo 'navacchinno vyāpakaścātmeti kaścidasti,",
    "T05nagsaliu:644": " sa eva bāhyamābhyantarañcedaṃ sarvam utpādayati vināśayatīti manyante /",
    "T05nagsaliu:645": " tasmāt tanmatakhaṇḍanārtham uktam /",
    "T05nagsaliu:646": " bhāvānāmutpādaḥ sthitirvināśaścaiva na kartradhīnāḥ /",
    "T05nagsaliu:647": " atha kasyeti cet- hetupratyayasambandhād bhāvānāṃ pravṛttirbhāsate /",
    "T05nagsaliu:648": " kartustu ākāśavan nirvikāratvāt tadadhīnā utpāda-sthitivināśāśca naiva yujyante /",
    "T05nagsaliu:649": " kasmāditi cet,",
    "T05nagsaliu:650": " karttari nirvikāra-niṣkriyākāśātmani kriyā karma ca kiñcidapi nāsti /",
    "T05nagsaliu:651": " utpadyamānā bhāvā hetupratyayāpekṣāḥ pravṛtti-kramodbhūtā eva bhāsante /",
    "T05nagsaliu:652": " yadanusāraṃ karttāramapekṣate pravṛttistadanusāraṃ bhāvānām utpāda-sthiti-vināśāśca sadā āsannā bhavanti /",
    "T05nagsaliu:653": " karturnityatvād bhāvānām utpādao-sthiti-vināśā yugapad bhaviṣyanti athavā utpāda-sthiti-vināśā na bhaviṣyanti /",
    "T05nagsaliu:654": " nityatvāt kvacidapi kiñcidapi utpādo vā vināśo vā na syāt /",
    "T05nagsaliu:655": " hetuṃ pratyayañca apekṣya pravartamānānāṃ bhāvānāmeva kartṛ-kriyā-hetuphalotpādasamaḥ kramodbhava upalabhyate /",
    "T05nagsaliu:656": " anutpannā-kāśotpalādīnāntu utpāda-sthiti-vināśā na yujyante /",
    "T05nagsaliu:657": " avikārahetubhiḥ parasparamāśritya pravartamānaiḥ utpādaniyamo na yujyate /",
    "T05nagsaliu:658": " nityabhāvādanityo hi samutpādo na yujyate /",
    "T05nagsaliu:659": " hetutastvavikāratvāt samasyaivodbhave sati /",
    "T05nagsaliu:660": " hetau phale ca saṃbhinne 'vikārastu kathaṃ bhavet /",
    "T05nagsaliu:661": " hetau vikārasyāpi bhūtatvāt tadasādṛśyapakṣo naṣṭaḥ /",
    "T05nagsaliu:662": " kriyānanvitavandhyāputrātmani kasyāścit kriyāyāḥ karmaṇo vā niyatena ayuktatvād bhagavaddharmeṣu avisaṃvāditvād bhāvotpādakriyā karttāraṃ nāpekṣate,",
    "T05nagsaliu:663": " kintu sati hetupratyayasaṅgrahe bhāvānāmutpādavināśau yujyeta ityuktam /",
    "T05nagsaliu:664": " yadyevam atra bhāvotpāda-sthityanyathā-bhāvatādirabhyupagantavyaḥ /",
    "T05nagsaliu:665": " bhāvotpādasthitīnāṃ tu jñātavyo heturīśvaraḥ /",
    "T05nagsaliu:666": " anyeṣāṃ vipratipattiryathāvattairhi bhāṣyate //",
    "T05nagsaliu:667": " anyaiḥ sattvabhājanalokayorutpāda-sthiti-vināśāstu īśvarakṛtapraṇāśā avagamyante,",
    "T05nagsaliu:668": " tadīśvarecchāvaśāt kāya-bhūmitraya-kartrādisaṃbhavaḥ syāditi śrūyate /",
    "T05nagsaliu:669": " anye tasyaiva cittotpādamātreṇa naraka-preta-tiryak-deva-manuṣyadayāśca sattvāḥ jvara-viṣa-vyādhi-strī-puruṣa-napuṃsaka-sukṛtarūpa-vikṛtarūpa-dasyu-jihma-caurāḥ",
    "T05nagsaliu:670": " kāmamithyācāra-prāṇātipāta-mṛṣāvāda-madyapāna-dyūtapraveśa-pratyanta-śabara-ḍombī-nirdaya-krūra-pāruṣyavāda-brahmaghāta-mātṛpitṛghātaka-vyādhādayaḥ,",
    "T05nagsaliu:671": " yakṣa-rākṣasa-ḍākinyādayaḥ sarve paraghātakāḥ,",
    "T05nagsaliu:672": " sukha-duḥkhādayaḥ svargo vimokṣaśca tāni sarvāṇi cittotpādamātreṇoddhṛtānīti vadanti /",
    "T05nagsaliu:673": " īśvarakartṛtvavādino 'tisukumāraprajñā eva,",
    "T05nagsaliu:674": " atimandaprajñā eva,",
    "T05nagsaliu:675": " gatānugatikāścaiva yuktiviśeṣarahite tasmin gauravapravaṇatvāt pūrvottaraviruddhaṃ bālayuvakacāṇḍālavadayathārtha pratyakṣādiviruddhaṃ,",
    "T05nagsaliu:676": " dāna-vinaya-saṃyama-iṣṭāniṣṭaphalaṃ,",
    "T05nagsaliu:677": " sukṛtaduṣkṛtakarma,",
    "T05nagsaliu:678": " gamyāgamyaṃ,",
    "T05nagsaliu:679": " bhakṣyābhakṣyaṃ,",
    "T05nagsaliu:680": " svargāpavargādiphalaviruddhaṃ,",
    "T05nagsaliu:681": " yuktyāgamādiviruddhaṃ ca vāṅmātreṇa pakṣīkṛtya nijājñānapaṭalena netrācchādanatvād asamarthatvāt paśubhūtāstu paśubhyo 'pyatichudratarāḥ paśavaḥ",
    "T05nagsaliu:682": " nigūḍhavandhyāputrasvabhāvaṃ paśupatimāśritya,",
    "T05nagsaliu:683": " janmasthitivināśānāṃ hetutāṃsyaapi tūccatām /",
    "T05nagsaliu:684": " utpāde sthitau ca sahetuka evābhyupagamyamāne sati nityavādabhaṅgatvād vādotsargaḥ,",
    "T05nagsaliu:685": " viparītasiddhatvād īśvarasya ahetutvameva sidhyati /",
    "T05nagsaliu:686": " icchāmātreṇa utpāde sati yugapadeva sampūrṇajagata utpādasthiti-vināśāḥ syuḥ /",
    "T05nagsaliu:687": " tasmādapi asiddhārthataiva syāt,",
    "T05nagsaliu:688": " sarveṣāṃ nityotpādaprasaṅgatvāt /",
    "T05nagsaliu:689": " duḥkha-kuhanā-jihma-aśuci-akṛtajñatādyuddharaṇānāṃ tu prayojanaviśeṣābhāvācca asiddhārthatā /",
    "T05nagsaliu:690": " taduddharaṇāyāso niṣphalaḥ /",
    "T05nagsaliu:691": " prayojanābhāve hi kalpanāpūrvaṅgamānāṃ pravṛttirnāsti,",
    "T05nagsaliu:692": " prayojanāvyāpteḥ /",
    "T05nagsaliu:693": " tatprayojanavadvyāvṛttau kalpanāpūrvaṅgamānāṃ pravṛtterapi nivṛtteḥ asiddhārthatāsti /",
    "T05nagsaliu:694": " hetupratyayavaikalye kramotpādavināśau",
    "T05nagsaliu:695": " pratyakṣatayā bhāsete,",
    "T05nagsaliu:696": " avaikalye cānutpādaḥ /",
    "T05nagsaliu:697": " sattvabhājanalokayorutpadyamānasukhaduḥkhādīnāṃ sthitivināśau kramaśa upalabhyete,",
    "T05nagsaliu:698": " tasmānna īśvaro hetuḥ /",
    "T05nagsaliu:699": " kasyacidapi bhāvasya utpāda-sthiti-vināśā na yujyante/",
    "T05nagsaliu:700": " tasmādapi pratyakṣavirodho 'siddhārtha eva /",
    "T05nagsaliu:701": " nānyat pratyakṣato garīyaḥ pramāṇamiti sarvavādiprasiddham /",
    "T05nagsaliu:702": " naikānte 'rthakriyā /",
    "T05nagsaliu:703": " dayāpratāpābhāve",
    "T05nagsaliu:704": " gambhīryaguṇa-darśana-caryā-cintanādi na yujyate /",
    "T05nagsaliu:705": " ekāntakriyāyuktā yuktayorgāmbhīryaguṇasya rūpādervā ālambana cintanasyaiva ayuktatvāt,",
    "T05nagsaliu:706": " tattu pratikūlam /",
    "T05nagsaliu:707": " hetāvasati sarvatra pratyaya eva kathaṃ bhavet /",
    "T05nagsaliu:708": " ahetau kārakābhāvāt kathamīṣṭe maheśvaraḥ /",
    "T05nagsaliu:709": " bhāvakartā maheśaścet so 'pi kartā na manyate /",
    "T05nagsaliu:710": " pitrabhāve sutotpattiḥ sā neṣṭā dṛśyate na ca /",
    "T05nagsaliu:711": " hetuniṣyandasādṛśyaṃ manyante yuktivādinaḥ /",
    "T05nagsaliu:712": " nityānnityaphalaṃ yuktamanityāccāpyanityakam /",
    "T05nagsaliu:713": " śālibījātphalaṃ tasmādaṅkurotpāda īkṣyate /",
    "T05nagsaliu:714": " tathā maheśvare nitye bhāvānāṃ syāt sadodbhavaḥ /",
    "T05nagsaliu:715": " yathāgnirdāhayetsarvaṃ tathācedīśvaro mataḥ /",
    "T05nagsaliu:716": " agnihetustathānyo 'gniḥ īśvare nāsti hetukam /",
    "T05nagsaliu:717": " kramapravṛttajvālābhiḥ sarvadāho 'pi manyate /",
    "T05nagsaliu:718": " īśvarasyāvikāritvād agnivattvaṃ na yujyate /",
    "T05nagsaliu:719": " tasmādīśvarakartṛtvābhyupagame bahudoṣasaṃbhavād bhagavatā bhāvānām utpādaḥ īśvarakṛto na yujyate ityuktam /",
    "T05nagsaliu:720": " pare tu sarvaṃ kālena vivartitaṃ manyante /",
    "T05nagsaliu:721": " tairevamucyate /",
    "T05nagsaliu:722": " sthitirbhāvān samutpādya kālenaiva vivartyate /",
    "T05nagsaliu:723": " bhāvotpādasthitī cāpi kālenaiva vivartite /",
    "T05nagsaliu:724": " tadevam ucyate /",
    "T05nagsaliu:725": " atra kāla iti kiṃ nāma?",
    "T05nagsaliu:726": " nityo vā anityo vā,",
    "T05nagsaliu:727": " puruṣaḥ strī napuṃsakasvabhāvo vā,",
    "T05nagsaliu:728": " devo piśāco vā,",
    "T05nagsaliu:729": " mūrto 'mūrto vā,",
    "T05nagsaliu:730": " sakriyo niṣkriyo vā /",
    "T05nagsaliu:731": " sa nityaścettadā tatra kriyāpekṣā na yujyate /",
    "T05nagsaliu:732": " utpādaścetsakṛt so 'pi viruddhatvān na manyate /",
    "T05nagsaliu:733": " anityatve 'kālasya hetupratyayayogataḥ /",
    "T05nagsaliu:734": " yadi puṃstrīnapuṃsādi yatkiñcitsyād virudhyate /",
    "T05nagsaliu:735": " dehyadehikriyādau ca pārasparaviruddhatā /",
    "T05nagsaliu:736": " nityatve nirvikāratvāt kriyākarma virudhyate /",
    "T05nagsaliu:737": " evaṃ kālavādināṃ kālavaśena bhāvānāmutpāda-sthiti-vināśābhyu-pagamasyāpi ayuktatvāt tadapyasamañjasameva /",
    "T05nagsaliu:738": " sūryacandra-nakṣatra-parva-vatsarādi-bāhyābhyantarabhāvānāṃ gatagamyasvabhāvatvāt kālākhyayā bhāvānāmutpāda-sthiti-vināśāstu kālapariṇāmatvena na yujyante/",
    "T05nagsaliu:739": " anyacca, svabhāvavādina āntarabāhyān sarvabhāvān svabhāvodbhavān manyante /",
    "T05nagsaliu:740": " bhāvānāṃ svabhāva eva,",
    "T05nagsaliu:741": " kasyacidbhāvasya utpādasya vināśasya vā kaścidapi heturnāsti /",
    "T05nagsaliu:742": " khara-snigdha-uṣṇa-laghutva-ślakṣṇa-tīkṣṇāni svabhāva eva /",
    "T05nagsaliu:743": " madhura-amla-lavaṇa-kaṭukāni asattvabhedā eva /",
    "T05nagsaliu:744": " deva-mānuṣa-tiryañco rājabrahma-kujātayaḥ /",
    "T05nagsaliu:745": " sukṛtaṃ duṣkṛtaṃ cāpi sukhaṃ duḥkhaṃ sadā sthitam /",
    "T05nagsaliu:746": " svabhāvavaimatyā tebhyo bhrāntacittebhya evaṃ vaktavyam /",
    "T05nagsaliu:747": " svabhāve vikṛte dṛṣṭe pratyakṣādiviruddhatā /",
    "T05nagsaliu:748": " vikāro vartate yatra nirvikāraḥ kathaṃ bhavet /",
    "T05nagsaliu:749": " vyaktyanekaprabhedācca janma nāśaśca bhāsate /",
    "T05nagsaliu:750": " jātervināśasambandhān nirvikāraḥ kathaṃ bhavet /",
    "T05nagsaliu:751": " svabhāve nirvikāratvāt puruṣādau nirarthake /",
    "T05nagsaliu:752": " kule rājani kṣetrādau tatphalaṃ cāpi bhāsate /",
    "T05nagsaliu:753": " svabhāve vikṛte jāte nityavādī tu bhraṃsate /",
    "T05nagsaliu:754": " mārgo 'yaṃ yujyate tasmād hetupratyayavādinām /",
    "T05nagsaliu:755": " evaṃ svabhāvavādiṣvapi parasparavirodhatvād utpāda-sthiti-vināśānāṃ svabhāvād udbhavo na yujyata ityuktam /",
    "T05nagsaliu:756": " atha bhāvānām utpāda-sthiti-vināśā ahetuto bhavanti ityapare 'hetuvādino hetuṃ vinaiva kevalam bhāvānāmutpāda-nirodhau kalpayanti /",
    "T05nagsaliu:757": " ahetuvādo 'bhyapagamyeta cet,",
    "T05nagsaliu:758": " hetoḥ aniścitatvāt kṛtapraṇāśa-akṛtābhyāgama-anavasthāśca bhaviṣyanti /",
    "T05nagsaliu:759": " sukṛta-duṣkṛtādi-pitṛ-putra-brāhmaṇa-rājanya-vaiśya-śūdra-śvapacādi-śucyaśuci-gamyāgamya-bhakṣyābhakṣya-devapiśācādi-dāna-vinaya-saṃyama-japa-tapasyā-upavāsa-niścaya-yāgajñānājñāna-hetvaniścayāt",
    "T05nagsaliu:760": " parasparabhedanirṇaya-vyavasthāpi na saṃbhavati /",
    "T05nagsaliu:761": " tasmāttasyaiva doṣasya prasajyamānatvād ahetuvādo 'pi lokādi-viruddhatvād asiddha eva /",
    "T05nagsaliu:762": " ye cānye pradhāna-paramāṇvādyahetu-pratikūlahetuvādādayaste 'pi tenaiva niṣedhitavyāḥ / tasmān /",
    "T05nagsaliu:763": " na svataḥ parato nāpi na dvayoḥ kartṛkālataḥ /",
    "T05nagsaliu:764": " īśvarādikṛtaṃ naiva svabhāvānnāpyahetutaḥ // ityuktam /",
    "T05nagsaliu:765": " hetupratyayayorvṛttirbhāsate 'nādikālataḥ //",
    "T05nagsaliu:766": " iti tu anādi-kālataḥ prapañca-vāsanābījasya avicchinna-nadīstrotaḥ-pravāhavad anupravṛtteḥ",
    "T05nagsaliu:767": " hetupratyayayorvṛttirbhāsate 'nādikālataḥ / ityuktam /",
    "T05nagsaliu:768": " tasmādeva sūtre atha punaḥ pṛthivyaptejovāyvākāśartudhātusamavāyād bīje nirudhyamāne aṅkurasyābhinirvṛttirbhavati ityuktam /",
    "T05nagsaliu:769": " 'atha punaḥ' iti tu abhāvādudbhava-sva-para-dvaya-īśvarādi-rahita-bīja-pṛthivyādi-sāmagryā eva aṅkurādi utpadyata iti uktam /",
    "T05nagsaliu:770": " pañcabhirhetubhirbāhyaḥ pratītyotpāda iṣyate / iti /",
    "T05nagsaliu:771": " pañcabhirhetubhiriti tu hetupañcakairiti,",
    "T05nagsaliu:772": " bāhyasyeti bījādeḥ /",
    "T05nagsaliu:773": " 'pratītyotpāda' iti pratītyam /",
    "T05nagsaliu:774": " śāśvatato na cocchedān na saṅkrānteḥ parīttataḥ /",
    "T05nagsaliu:775": " hertormahāphalāvāptiḥ sadṛśānuprabodhataḥ / ityuktam /",
    "T05nagsaliu:776": " 'śāśvatato na' iti yasmādanyadbījam,",
    "T05nagsaliu:777": " anyo 'ṅkuraḥ,",
    "T05nagsaliu:778": " na ca ya evāṅkurāstadeva bījam,",
    "T05nagsaliu:779": " bījamevāpi nāṅkuraḥ /",
    "T05nagsaliu:780": " aniruddhād bījādapi aṅkuro notpadyate /",
    "T05nagsaliu:781": " na ca niruddhād,",
    "T05nagsaliu:782": " tathāpi bījanirodhe aṅkura utpadyate /",
    "T05nagsaliu:783": " tasmān na śāśvatato,",
    "T05nagsaliu:784": " na cocchedāditi na ca pūrvaniruddhādbījādaṅkuro niṣpadyate nācāpyaniruddhād /",
    "T05nagsaliu:785": " api tu bījād niruddhāt tasminneva samaye 'ṅkuro utpadyate /",
    "T05nagsaliu:786": " ato nocchedataḥ /",
    "T05nagsaliu:787": " na saṃkrāntitaḥ iti tu bījāṅkurau tu asadṛśau eva /",
    "T05nagsaliu:788": " tasmāt 'na saṃkrāntitaḥ /",
    "T05nagsaliu:789": " parīttataḥ hetoriti- parīttabījavapanān mahāphalāvāptiriti tatparītta-hetorbahuphalābhinirvṛttiḥ,",
    "T05nagsaliu:790": " parīttānmahāphalābhi-nirvṛttitvāt,",
    "T05nagsaliu:791": " tasmāt parīttahetormahāphalābhinirvṛtiḥ /",
    "T05nagsaliu:792": " sadṛśānuprabodhād iti tu yādṛśaṃ bījamupyate tādṛśameva phalābhinirvṛtiriti /",
    "T05nagsaliu:793": " atastatsadṛśānuprabandhaḥ /",
    "T05nagsaliu:794": " sadṛśāphalābhinirvṛttiḥ /",
    "T05nagsaliu:795": " bījāṅkurayorbhinnatvād bījaṃ nityaṃ na vartate /",
    "T05nagsaliu:796": " yataścocchedato nāsti bīje sati tathāṅkuraḥ /",
    "T05nagsaliu:797": " bījasādṛśyasiddhatvāt tadbhinnaṃ na ceṣyate /",
    "T05nagsaliu:798": " aṅkurasya phalādīnāṃ saṅkrāntiścāṅkurasya na /",
    "T05nagsaliu:799": " ekabījaṃ parīttāṇoḥ bījatvenaiva sambhavet /",
    "T05nagsaliu:800": " tasmāt parīttato hetorjāyate hi mahatphalam /",
    "T05nagsaliu:801": " upte śālyādi bīje hi śyāmākādiphalaṃ na hi /",
    "T05nagsaliu:802": " tasmādeva -",
    "T05nagsaliu:803": " aṅkuro bījavanneṣṭo nirheturno 'ṅkurodbhavaḥ /",
    "T05nagsaliu:804": " samo nirodha utpādas tulonnāmāvanāmavat / ityuktam /",
    "T05nagsaliu:805": " evam bāhyapratītyasamutpādaḥ parikalpanātmakena anupacayatvena draṣṭavyaḥ /",
    "T05nagsaliu:806": " tathaivādhyātmikasyāpi hetuśca pratyayo dvidhā /",
    "T05nagsaliu:807": " tathaivādhyātmikasyāpi bāhya-pratītyasamutpādavad hetupratyayākāradvayopa-nibandhanatvāt pṛthak dvividho 'vagantavyaḥ /",
    "T05nagsaliu:808": " dvidhā hetuścapratyaya iti tu ādhyātmikaḥ pratītyasamutpādo hetūpanibandhanaḥ pratyayopanibandhanaśca dvayākāro 'vagantavyaḥ /",
    "T05nagsaliu:809": " iṣṭa iti abhīṣṭasya ca abhipretasya abhimatasya cetyadhivacanam /",
    "T05nagsaliu:810": " tatrādhyātmikasya pratītyasamutpādasya hetūpanibandhaḥ kathamavagantavyaḥ? ucyate -",
    "T05nagsaliu:811": " ādiheturavidyāsya mṛtyurantyo yathākramam /",
    "T05nagsaliu:812": " tatrādāvavidyādeśanād ādau avidyā,",
    "T05nagsaliu:813": " ante maraṇāṅgadeśanatvān mṛtyurante /",
    "T05nagsaliu:814": " yattayormadhye syāt tat tu madhya iṣyate /",
    "T05nagsaliu:815": " tasmāt sūtre avidyāpratyayāḥ saṃskārāḥ,",
    "T05nagsaliu:816": " saṃskārapratyayaṃ vijñānam,",
    "T05nagsaliu:817": " vijñānapratyayaṃ nāmarūpam,",
    "T05nagsaliu:818": " nāmarūpapratyayaṃ ṣaḍāyatanam,",
    "T05nagsaliu:819": " ṣaḍāyatanapratyayaḥ sparśaḥ,",
    "T05nagsaliu:820": " sparśapratyayā vedanā,",
    "T05nagsaliu:821": " vedanāpratyayā tṛṣṇā,",
    "T05nagsaliu:822": " tṛṣṇāpratyaya mupādānam,",
    "T05nagsaliu:823": " upādānapratyayo bhavaḥ,",
    "T05nagsaliu:824": " bhavapratyayā jātiḥ,",
    "T05nagsaliu:825": " jātipratyayā jarāmaraṇa-śoka-parideva-duḥkha-daurmanasyopāyāsāḥ saṃbhavanti /",
    "T05nagsaliu:826": " evamasya kevalasya mahato duḥkhaskandhasya samudayo bhavati / ityuktam /",
    "T05nagsaliu:827": " sajanmakleśakarmātmā dvādaśāṅgastrikāṇḍakaḥ /",
    "T05nagsaliu:828": " hetupratyayasambhūtaḥ karttetyādivivarjitaḥ /",
    "T05nagsaliu:829": " kleśa-karma-jāti-paratantro 'yamātmāpi aṃśatrayeṇa vyavasthāpyate /",
    "T05nagsaliu:830": " kleśa-paratantrasvabhāvatayā,",
    "T05nagsaliu:831": " karmaparatantrasvabhāvatayā janmaparatantrasvabhāvatayā ca /",
    "T05nagsaliu:832": " tatra kleśa paratantra-svabhāvatāyā aṅgāni trīṇi-avidyātṛṣṇopādānāni /",
    "T05nagsaliu:833": " karma-paratantra-svabhāvatāyāḥ dve aṅge-bhavasaṃskārau /",
    "T05nagsaliu:834": " jāti-paratantra lakṣaṇamapi śeṣasaptāṅgam-vijñānam,",
    "T05nagsaliu:835": " nāmarūpam,",
    "T05nagsaliu:836": " ṣaḍāyatanam,",
    "T05nagsaliu:837": " sparśo,",
    "T05nagsaliu:838": " vedanā,",
    "T05nagsaliu:839": " jātiḥ,",
    "T05nagsaliu:840": " jarāmaraṇañceti /",
    "T05nagsaliu:841": " apītipadaṃ saṃgrāhyatāṃ darśayati /",
    "T05nagsaliu:842": " śoka-paridevanā-daurmanasya-upāyāsādīnāṃ priyaviyogā-priyasaṃprayoga-kāmavipattyādīnāṃ ca saṃgrahaḥ /",
    "T05nagsaliu:843": " evam ayaṃ pratītyasamutpādo dvādaśāṅgaḥ trisvabhāvatayā veditavyaḥ /",
    "T05nagsaliu:844": " so 'pi kartrādi-svabhāvatā-rahito jñātavyaḥ /",
    "T05nagsaliu:845": " atha śālistambasūtraṭīkāyāṃ tṛtīyaṃ paṭalam /",
    "T05nagsaliu:846": " avidyā yadi nādau syādante mṛtyurna saṃbhaved /",
    "T05nagsaliu:847": " 'avidyā yadi nādau syād' iti tu yadi avidyā cennābhaviṣyan naiva saṃskārāḥ prajñāsyante /",
    "T05nagsaliu:848": " tadvad jarāmaraṇaparyantaṃ cennābhaviṣyan naiva śokādi prajñāsyate /",
    "T05nagsaliu:849": " tebhyo bhinno na kutrāpi hyātmātmīyaśca vidyate /",
    "T05nagsaliu:850": " tatrāvidyāyā naivaṃ bhavati ahaṃ saṃskārādi abhinirvartayāmītyato jarāmaraṇaparyantaṃ naivaṃ bhavati ahaṃ śokādi abhinirvartayāmīti /",
    "T05nagsaliu:851": " saṃskārādīnāmapi naivaṃ bhavati vayamavidyādibhyo 'bhinirvartitāḥ /",
    "T05nagsaliu:852": " evam yāvajjarāmaraṇasyāpi naivaṃ bhavati vayaṃ jātyādibhirabhinirvartitā iti /",
    "T05nagsaliu:853": " avidyāsaṃbhavādādāvante mṛtyuśca bhāsate /",
    "T05nagsaliu:854": " atha ca satyāmavidyāyāṃ saṃskārādyabhinirvṛttirbhavati,",
    "T05nagsaliu:855": " prādurbhāvaḥ /",
    "T05nagsaliu:856": " evaṃ yāvajjarāmaraṇaṃ,",
    "T05nagsaliu:857": " śokaparidevādyabhinirvṛttirbhavati /",
    "T05nagsaliu:858": " heturādhyātmikasyāsya /",
    "T05nagsaliu:859": " evamādhyātmikasya pratītyasamutpādasya hetūpanibandho draṣṭavyaḥ /",
    "T05nagsaliu:860": " kathamādhyātmikasya pratītyasamutpādasya pratyayopanibandho draṣṭavyaḥ? ucyate -",
    "T05nagsaliu:861": " pratyayāḥ ṣaṭprakārakāḥ /",
    "T05nagsaliu:862": " asyeti tu ādhyātmikasya/",
    "T05nagsaliu:863": " pratyayastu sāmagrī ṣaṭ prakārakā iti ṣaḍvidhāḥ /",
    "T05nagsaliu:864": " pratyayo 'dhyātmikastvante vijñānaṃ cādike dharā /",
    "T05nagsaliu:865": " vijñānasyānte parideśanatvād 'ante vijñānam' /",
    "T05nagsaliu:866": " ādike dharā ityucyate /",
    "T05nagsaliu:867": " tasmāt sūtre -ṣaṇṇāṃ dhātūnāṃ samavāyāt pṛthivyaptejovāyvākāśa-vijñānādistvādhyātmikasya pratītyasamutpādasya pratyayopanibandho draṣṭavyaḥ / ityuktam /",
    "T05nagsaliu:868": " kāṭhinyānugrahau pākaḥ śvāsavṛddhiranāvṛtiḥ /",
    "T05nagsaliu:869": " tatra adhyātma-pṛthivīdhātuḥ katamaḥ?",
    "T05nagsaliu:870": " yatkāyasambaddha-kaṭhina-karkaśa-rūkṣa-kharagata-keśa-roma-nakha-danta-sveda-mala-carma-māṃsa-snāyu-asthayādi-sadṛśam,",
    "T05nagsaliu:871": " anyacca asmin kāye yatkiñcidasti tatsarvaṃ saṃgṛhya pṛthivīdhāturucyate /",
    "T05nagsaliu:872": " anugraha tu saṃgrahaḥ,",
    "T05nagsaliu:873": " sambandho-mṛduḥ,",
    "T05nagsaliu:874": " āliṅganaṃ,",
    "T05nagsaliu:875": " piṇḍīkaraṇaṃ snigdhatā ca /",
    "T05nagsaliu:876": " tadyathā-aśru-sveda-kapha-siṃghāṇaka-majjā-śukra-mūtra-uccāra-rakta-lasīkā-mastaka-grahaṇī-pakvāśayādiḥ anyaccāsmin kāye tādṛśaṃ snigdha-svabhāvaṃ syājjaladhāturucyate /",
    "T05nagsaliu:877": " pāko nāma pācanam-pāka-pācana-pācaka-uṣṇāgnistāpa-tāpana-vṛtiryaścaitatkāyamadhye aśita-pīta-khāditānāṃ samyaksupācakaḥ /",
    "T05nagsaliu:878": " anyacca yatkiñcitkaṃ tādṛśaṃ tatsarvaṃ tu tejodhāturucyate /",
    "T05nagsaliu:879": " śvāsa iti vāyudhātuḥ /",
    "T05nagsaliu:880": " śvāsastu ucchvāsaḥ,",
    "T05nagsaliu:881": " āśvāso,",
    "T05nagsaliu:882": " bhāṣaṇaṃ,",
    "T05nagsaliu:883": " pralāpo,",
    "T05nagsaliu:884": " gamanāgamanaṃ kṣayo vṛddhiriti /",
    "T05nagsaliu:885": " kāyasya vistāraḥ,",
    "T05nagsaliu:886": " saṅkocaḥ,",
    "T05nagsaliu:887": " kampanaṃ,",
    "T05nagsaliu:888": " calanaṃ,",
    "T05nagsaliu:889": " utkṣepaḥ,",
    "T05nagsaliu:890": " poṣaṇaṃ,",
    "T05nagsaliu:891": " vṛddhiḥ,",
    "T05nagsaliu:892": " pīnasaḥ,",
    "T05nagsaliu:893": " kāsaḥ,",
    "T05nagsaliu:894": " chikkā,",
    "T05nagsaliu:895": " ūrdhvavāyuradhovāyuranyaccāpi etatkāyamadhye yatkiñcit tādṛśamasti tatsarvam ekataḥ piṇḍīkṛtya vāyudhāturityucyate /",
    "T05nagsaliu:896": " ākāśamiti anāvṛtatvādākāśam /",
    "T05nagsaliu:897": " āvaraṇaṃ sapratighaṃ saṃvṛtañca /",
    "T05nagsaliu:898": " rājī-koṣa-antārandhra-mukharandhra-karṇapuṭa-nāsāpuṭa-netrachidrādayaḥ kāyāntaḥ koṣaścāyam ākāśadhāturityucyate /",
    "T05nagsaliu:899": " nāmarūpānuvṛttiśca pañcavijñānasaṃyutaḥ /",
    "T05nagsaliu:900": " tasmāt kliṣṭaṃ manaścaivādhyātmika pratyayā ime //",
    "T05nagsaliu:901": " tatra nāmānuvṛttiḥ rūpānuvṛttiśca ādhyātmikavijñānadhāturityucyate /",
    "T05nagsaliu:902": " pañcavijñānasaṃyutaḥ iti tāni pañcavijñānakāyāni,",
    "T05nagsaliu:903": " tataḥ kliṣṭaṃ manaścāpi iti kleśamayaṃ manaḥ,",
    "T05nagsaliu:904": " tāni ca caturmahābhūtāni ekataḥ piṇḍīkṛtya naḍakalāpayogena nāmarūpamityucyate /",
    "T05nagsaliu:905": " tatra nāmeti catvāro 'rūpaskandhāḥ-vedanā,",
    "T05nagsaliu:906": " saṃjñā,",
    "T05nagsaliu:907": " saṃskāro vijñānaṃ ceti /",
    "T05nagsaliu:908": " rūpaṃ nāma pitroḥ śukraśoṇitodbhūtaṃ antarābhavamāśritya yat prathamaṃ nāmarūpābhinirvartanaṃ",
    "T05nagsaliu:909": " tanniśritya pūrvaṃnāmarūpābhinirvartanaṃ-manovijñānaṃ sāsravaṃ nivṛta-vyākṛta svabhāvam",
    "T05nagsaliu:910": " ātmamohādicatuḥkleśātmakam /",
    "T05nagsaliu:911": " ātmamohaḥ, ātmamānam,",
    "T05nagsaliu:912": " ātmadṛṣṭiḥ,",
    "T05nagsaliu:913": " ātmotkarṣaścetyetatkleśasaṃyutaṃ kliṣṭaṃ mana iti ekataḥ piṇḍīkṛtaṃ nāmarūpamityucyate /",
    "T05nagsaliu:914": " dhātūnāṃ sannipātād vai śarīrotpāda iṣyate /",
    "T05nagsaliu:915": " anantaroditāḥ ṣaḍdhātavaḥ /",
    "T05nagsaliu:916": " sannipātād vai iti tu vaikalyābhāvāt /",
    "T05nagsaliu:917": " śarīramiti tu bhūta-bhautika-saṃnipāta-piṇḍam /",
    "T05nagsaliu:918": " utpādo nāma prādurbhāvaḥ /",
    "T05nagsaliu:919": " iṣyate iti tu anumatam /",
    "T05nagsaliu:920": " asya kartrādi na vartate iti bhāvaḥ /",
    "T05nagsaliu:921": " ātmātmīyavikalpānāmutpādastairna manyate /",
    "T05nagsaliu:922": " iti tu asmābhirete utpāditā iti ca tairvayamutpāditā iti te 'nyonya vikalpaṃ notpādayanti /",
    "T05nagsaliu:923": " teṣu satsu samutpādaḥ teṣvasatsu na saṃbhavaḥ /",
    "T05nagsaliu:924": " pratyayeṣu asatsu śarīrotpādo na yujyate /",
    "T05nagsaliu:925": " yadā ādhyātmikapratyayādi-vaikalyābhāvastadā saṃnipātāt śarīramutpadyate /",
    "T05nagsaliu:926": " vaikalye śarīraṃ na utpādyate /",
    "T05nagsaliu:927": " naivātmādimayāste hi nāpyanyaccāpi kiñcana /",
    "T05nagsaliu:928": " tatra pṛthivīdhātustu nātmā ahaṃmameti manyanā-viyuktatvāt /",
    "T05nagsaliu:929": " 'na sattvāstu' citta-mano-vijñāna-viyuktatvāt /",
    "T05nagsaliu:930": " na jīvaḥ calatvābhāvāt /",
    "T05nagsaliu:931": " na jantustu janyajanaka virahitatvāt /",
    "T05nagsaliu:932": " 'na manujo' manuviyuktatvāt /",
    "T05nagsaliu:933": " 'na mānava' stu antaḥ sthitamānavāsadṛśatvāt /",
    "T05nagsaliu:934": " 'na strī', na pumān - na napuṃsakastu ādhyātmikastrī puruṣa-napuṃsakātmakaḥ /",
    "T05nagsaliu:935": " na cāhaṃ mam iti tu ātmātmīya-manyanā-viyuktatvāt /",
    "T05nagsaliu:936": " nāpyanyaccāpi kiñcana iti tu īśvarādi-kartṛ-kriyā-karma-virahitatvāt /",
    "T05nagsaliu:937": " tadvat jalam,",
    "T05nagsaliu:938": " agnirvāyurākāśo vijñānadhātuścāpi nātmā,",
    "T05nagsaliu:939": " na sattvo,",
    "T05nagsaliu:940": " na jīvo,",
    "T05nagsaliu:941": " na jantuḥ,",
    "T05nagsaliu:942": " na manujo,",
    "T05nagsaliu:943": " na mānavo,",
    "T05nagsaliu:944": " na strī,",
    "T05nagsaliu:945": " na pumān,",
    "T05nagsaliu:946": " na napuṃsakam na cāhaṃ na mama syāt /",
    "T05nagsaliu:947": " na ceśvarādi anyat kiñcid iti jñātavyam /",
    "T05nagsaliu:948": " yaikapiṇḍādisaṃjñā sāvidyā tribhavachādikā /",
    "T05nagsaliu:949": " tatra katamāvidyā? ucyate /",
    "T05nagsaliu:950": " tribhavachādiketyucyate /",
    "T05nagsaliu:951": " tribhavastu bhavatrayam kāmabhavaḥ,",
    "T05nagsaliu:952": " rūpabhavaḥ,",
    "T05nagsaliu:953": " arūpabhavaśca /",
    "T05nagsaliu:954": " te 'pi sattvabhājanaloke vyavahāreṇa dvividhāḥ vyavasthāpitāḥ /",
    "T05nagsaliu:955": " atha ca dhātu-gati-yoni-bhedena krama-trayeṇa sthāpitaḥ /",
    "T05nagsaliu:956": " kathamiti cet /",
    "T05nagsaliu:957": " ucyate - tatra kāmadhātuḥ ṣaṭtriṃśadāśrayanikāyavijñaptyavabhāsaṃ sādhāraṇāsādhāraṇa-svabhāvena ekapiṇḍatvena kalpayan saṃjñayā grahaṇatvād avidyeti ucyate /",
    "T05nagsaliu:958": " tatra ṣaṭtriṃśadāśrayanikāyāstu aṣṭau uṣṇasvabhāvā mahānarakāḥ,",
    "T05nagsaliu:959": " śītasvabhāvāḥ aṣṭau mahānarakāḥ /",
    "T05nagsaliu:960": " saṃjīva-kālasūtra-saṃghāta-raurava-mahāraurava-tapana-pratāpanāvīcayo-'ṣṭoṣṇanarakāḥ /",
    "T05nagsaliu:961": " hāhādhara-apapa-aṭaṭa-hāhāvat-arbuda-nirarbuda-padma-mahāpadma-utpalāni śītasvabhāvatvād aṣṭau śītanarakāśca /",
    "T05nagsaliu:962": " pratyekaḥ prādeśikaśca narakaḥ,",
    "T05nagsaliu:963": " pretāśrayaḥ,",
    "T05nagsaliu:964": " tiryagāśrayaḥ,",
    "T05nagsaliu:965": " asurāāśrayaḥ /",
    "T05nagsaliu:966": " caturdvīpāḥ,",
    "T05nagsaliu:967": " aṣṭau antardvīpāśca /",
    "T05nagsaliu:968": " tatra pretāśrayastu marau aṭavīkāntāre ca /",
    "T05nagsaliu:969": " tadbhinnastu vibhāgaḥ -",
    "T05nagsaliu:970": " grāma-nagara-nigama-śmaśāna-parvata-aṭavī-karvaṭa-dvīpa-nadī-vāyu-sāgara-palvala-taḍāga-kūpa-udyānasthāna-devālaya-mātṛgṛha-nāgaloka-maru-saras-vṛkṣa-śūnyālaya-mahāpatha-nadītaṭa-araṇyavāsa-prapāta-setu-kaulasthāna-mukha-mahāpatha-āpaṇa-catvara-śrṛṅgāṭaka-pāvanatīrthasthāna-jalāśayādiṣu",
    "T05nagsaliu:971": " sthitvā svakarmavaśena vijñaptyavabhāsa-vikalpodbhavānāṃ yadajñānaṃ seyamavidyā ityucyate /",
    "T05nagsaliu:972": " tiryaksthānaṃ madhye-sāgaram /",
    "T05nagsaliu:973": " yonisthānāni catvāri-aṇḍajo,",
    "T05nagsaliu:974": " jarāyujaḥ,",
    "T05nagsaliu:975": " saṃsvedajaḥ,",
    "T05nagsaliu:976": " upapādukaśca /",
    "T05nagsaliu:977": " yonyāśrayabhedena vividhā tiryagjagad vijñaptyavabhāsita-vikalpavāsanāliptasantānāḥ /",
    "T05nagsaliu:978": " tadanyathāvibhaktāḥ -",
    "T05nagsaliu:979": " gardabha-sūkara-vānara-gaja-uṣṭra-aśva-mṛga-mahiṣa-gau-gavaya-camarī-śva-śrṛgāla-nakula-mūṣaka-siṃha-vyāghra-tarakṣu-ṛkṣa-vṛka-mārjāra-mīna-kacchapa-makara-śiśumāra-sarpa-pipīlikā-lūtā-pataṃga-tittiri-pipīlaka-kṛmi-valmīka-godhā-kīṭa-jalavāsi-śuka-śārikā-kokilā-mayūra-haṃsa-krauñca-vaka-kāka-gṛdhra-ullūka-jīvañjīva-suparṇādayo",
    "T05nagsaliu:980": " 'niścita-gatitvāt svakarmavāsanā-pāratantryeṇa avabhāsākāraṃ sthitaṃ tu yadajñānaṃ",
    "T05nagsaliu:981": " tadapi avidyā ityucyate /",
    "T05nagsaliu:982": " asurāṇāṃ caturāśrayastu sumeroścatuḥ pariṣaṇḍamadhye 'sti /",
    "T05nagsaliu:983": " tadbhinnavibhāgena sthitaṃ parvata-aṭavī-vana-udyāna-nadī-grāmādiṣu svakarma-vaśāt prajñaptāvabhāsa-vikalpanodbhūtamanyasthānānāṃ yadajñānaṃ tadapi avidyetyucyate /",
    "T05nagsaliu:984": " naraka-sattvānāṃ svakarmavaśitānukūlavikalpanodbhavānāṃ tu anavataptamahāsāgarād viṃśatisāhasra-yojanādhobhājanasya vijñapti-svabhāvamūlabhūteṣu anyasthāneṣvabhi-nirvṛttiḥ /",
    "T05nagsaliu:985": " tato 'nyatra pratyekasattvasya narakādi-bhājanasya vijñapti-vikalpanodbhūtasya parvata-aṭavī-maru-darī-prapāta-nadī-tīrādisthānābhinirvṛttaṃ yadajñānamidamapya-vidyetyucyate /",
    "T05nagsaliu:986": " catvāro dvīpāstu pūrvasyāṃ videhaḥ,",
    "T05nagsaliu:987": " dakṣiṇasyāṃ jambūdvīpaḥ,",
    "T05nagsaliu:988": " paścimāyāṃ aparagodānīyaḥ,",
    "T05nagsaliu:989": " uttarasyāṃ,",
    "T05nagsaliu:990": " ca kururiti /",
    "T05nagsaliu:991": " aṣṭāvantardvīpāstu pūrvayāṃ videhaparṣado deho videhaśca /",
    "T05nagsaliu:992": " dakṣiṇasyāṃ-jambūdvīpa-parṣadaḥ capalaka uttaramantrī ca /",
    "T05nagsaliu:993": " paścimasyāma-paragodānīya-parṣadaḥ cāmaraścāparacāmaraśca /",
    "T05nagsaliu:994": " uttarasyāṃ kuru-parṣadaḥ kuruḥ kauravaśca /",
    "T05nagsaliu:995": " tedvīpopadvīpānāṃ prabhedena vividhā-kāreṇa bhinnāḥ /",
    "T05nagsaliu:996": " svavijñānāvabhāsavikalpanāvaśenodbhūtaṃ vibhinnaprapaṃca-vāsanāliptaṃ tādṛśaṃ yadajñānam idamapi avidyetyucyate /",
    "T05nagsaliu:997": " ṣaḍdevānāṃ sattva-bhājanāvabhāsa-vijñaptyavabhāsaviśeṣa-sādhāraṇāsādhāraṇāśeṣasvabhāveṣu piṇḍagrahaṇa-kalpanā-vaśenodbhūtam yadajñānamidamapi avidyetyucyate /",
    "T05nagsaliu:998": " tatra ṣaḍdevanikāyā iti /",
    "T05nagsaliu:999": " caturmahārājakāyikāḥ - trāyastriṃśo,",
    "T05nagsaliu:1000": " yāmaḥ,",
    "T05nagsaliu:1001": " tuṣito,",
    "T05nagsaliu:1002": " nirmāṇaratayaḥ paranirmitavaśavartinaśca /",
    "T05nagsaliu:1003": " anye ca vidyādhara-siddhaḥ,",
    "T05nagsaliu:1004": " ṛṣirgaruḍa-gandharvaḥ-kinnara-mahoraga,",
    "T05nagsaliu:1005": " yakṣādayaḥ,",
    "T05nagsaliu:1006": " nakṣatra-graha-tārā-candra-sūryā saparivārāḥ saprāsādāḥ,",
    "T05nagsaliu:1007": " utpāda-vināśa-svakarmavaśena vijñaptyākārāvabhāsa-vikalpanā-vāsanānugāmino 'ṇḍaja-jarāyuja-saṃsvedaja-upapādukāśca /",
    "T05nagsaliu:1008": " yonyāśraya bhedena vividha-tiryagjagad-vijñaptyavabhāsita-vikalpa-vāsanāliptasantānāḥ",
    "T05nagsaliu:1009": " gadarbha-sūkara-vānara-gaja-uṣṭra-aśva-mṛga-mahiṣa-gau-gavaya-camarī-śva-śrṛgāla-nakula-mūṣaka-siṃha-vyāghra-tarakṣu-ṛkṣa-vṛka-mārjāra-mīna-kacchapa-makara-śiśumāra-sarpa-pipīlikā-lūtā-pataṃga-tittiri-pipīlaka-kṛmi-vālmīki-godhā-yūkā-kīṭa-jalavāsi-śuka-śārikā-kokila-mayūra-haṃsa-krauñca-vaka-kāka-gṛdhra-ulūka-jīvañjīva-suparṇādayo-'niścitagatitvāt",
    "T05nagsaliu:1010": " svakarma-vāsanāpāratantryeṇa prajñaptyavabhāsākāra-sthitāḥ /",
    "T05nagsaliu:1011": " evaṃ pṛthaggati-yoni-bahutva-bhedena vibhinna-sattvabhājanalokā ityākhyātāḥ sādhāraṇā-sādhāraṇaviśeṣādipiṇḍagrahodbhūta ekataḥ saṃkṣipya kāmadhāturityucyate",
    "T05nagsaliu:1012": " parañcoktam -",
    "T05nagsaliu:1013": " dhātugatiyonibhedaiḥ kāmabhavastu ṣaṭtriṃśat /",
    "T05nagsaliu:1014": " narā dvādaśa,",
    "T05nagsaliu:1015": " ṣaḍ devāḥ ṣoḍaśa narakāstathā /",
    "T05nagsaliu:1016": " sāsurapretatiryañcaḥ /",
    "T05nagsaliu:1017": " tādṛśa-vibhinna-vikalpavāsanodbhūtaṃ yadajñānam,",
    "T05nagsaliu:1018": " aparicchinnam,",
    "T05nagsaliu:1019": " avyaktā-varaṇam,",
    "T05nagsaliu:1020": " anavabodham,",
    "T05nagsaliu:1021": " aparijñātāmisraṃ pūrvānta-aparānta-madhya-hetu-karma-phala-satya-ratna-duḥkha-samudaya-nirodha-mārgakaṃ yadajñānaṃ sāvidyā/",
    "T05nagsaliu:1022": " tridhātvavacchādi ketyucyate /",
    "T05nagsaliu:1023": " tasmāt sūtre- yeṣāmeva ṣaṇṇāṃ dhātūnāmeka-saṃjñā,",
    "T05nagsaliu:1024": " piṇḍasaṃjñā,",
    "T05nagsaliu:1025": " nityasaṃjñā,",
    "T05nagsaliu:1026": " dhruvasaṃjñā,",
    "T05nagsaliu:1027": " śāśvatasaṃjñā,",
    "T05nagsaliu:1028": " sukhasaṃjñā,",
    "T05nagsaliu:1029": " ātmasaṃjñā,",
    "T05nagsaliu:1030": " satva(saṃjñā)",
    "T05nagsaliu:1031": " , jīva(saṃjñā)",
    "T05nagsaliu:1032": " , puruṣasaṃjñā,",
    "T05nagsaliu:1033": " pudgala(saṃjñā)",
    "T05nagsaliu:1034": " , manuja(saṃjñā)",
    "T05nagsaliu:1035": " , mānava(saṃjñā)",
    "T05nagsaliu:1036": " , ahaṃkāra-mamakārasaṃjñā /",
    "T05nagsaliu:1037": " evamādi vividhamajñānamiyamucyate 'vidyeti deśitam /",
    "T05nagsaliu:1038": " tatra pṛthivīdhātoraṣṭadravyatvād ekasaṃjñā na yujyate /",
    "T05nagsaliu:1039": " paramāṇūnāṃ parasparaṃ saṃcayātmakatvāt piṇḍagrāho na yujyate /",
    "T05nagsaliu:1040": " hetupratyayayoḥ sambaddhapravṛteḥ nityasaṃjñā na yujyate /",
    "T05nagsaliu:1041": " cirakālam asthitatvād dhruvasaṃjñā na yujyate /",
    "T05nagsaliu:1042": " sahotpāda-vināśatvān na śāśvatasaṃjñā /",
    "T05nagsaliu:1043": " saṃskāra-vipariṇāma-duḥkhānvitatvān na sukhasaṃjñā /",
    "T05nagsaliu:1044": " ṣaṭtriṃśad-vidhāśucidravyasamavāyān na śuci saṃjñā /",
    "T05nagsaliu:1045": " bhūta-bhautika-dravya-vaipulyān na ātmasaṃjñā /",
    "T05nagsaliu:1046": " cittacaitasikādhiṣṭhānatvān na sattvasaṃjñā /",
    "T05nagsaliu:1047": " kriyābhāvān na jīvasaṃjñā /",
    "T05nagsaliu:1048": " api ca /",
    "T05nagsaliu:1049": " gamanāgamanarahitatvān na pudgalasaṃjñā asti /",
    "T05nagsaliu:1050": " ahaṃmamamanyanāvirahitvān na manuja-mānavasaṃjñā /",
    "T05nagsaliu:1051": " ahaṃmametyādi-rahitatvān manujādisaṃjñā na yujyate /",
    "T05nagsaliu:1052": " evaṃ ṣaṇṇāṃ dhātūnāṃ tadanityādisvabhāvasya yadajñānaṃ iyamavidyetyucyate /",
    "T05nagsaliu:1053": " tatra avidyeti tu vidyā na bhūtatvād avidyā /",
    "T05nagsaliu:1054": " na tu vidyābhāvaḥ,",
    "T05nagsaliu:1055": " abhāvastu na kiñcidapi /",
    "T05nagsaliu:1056": " avidyā vidyābhinnā vidyāntaramevasti /",
    "T05nagsaliu:1057": " tasmād abhāvo niṣedho 'pi nāsti,",
    "T05nagsaliu:1058": " paratvamapi nāsti /",
    "T05nagsaliu:1059": " atha kimiti cet? virodhaḥ /",
    "T05nagsaliu:1060": " avidyā tu na vidyābhāvaḥ vidyādharmato viruddhā avidyeti ucyate /",
    "T05nagsaliu:1061": " paranirmitavaśavarti taddevo - pariprabhṛti saptadaśāśrayākāravijñaptyavabhāso rūpadhātuḥ /",
    "T05nagsaliu:1062": " tadudbhavaḥ sattva bhājanaloka-svabhāvaḥ sādhāraṇaḥ,",
    "T05nagsaliu:1063": " asādhāraṇaśca viśeṣavikalpavaśasambhavaḥ /",
    "T05nagsaliu:1064": " āśrayāstu caturdhyānānāṃ trividhabhāvanānvitatvād brahmakāyikādayo dvādaśa,",
    "T05nagsaliu:1065": " caturthadhyānasya miśrabhāvanānvitatvāt pañcāvāsāḥ pañcaśuddhāvāsāḥ /",
    "T05nagsaliu:1066": " tatra prathame tu brahmakāyika-brahmapurohita-mahābrahmāṇaḥ /",
    "T05nagsaliu:1067": " dvitīye tu parīttābha-apramāṇābha-ābhāsvarāḥ /",
    "T05nagsaliu:1068": " tṛtīyestu parīttaśubha-apramāṇaśubha-śubhakṛtsnāḥ /",
    "T05nagsaliu:1069": " caturthe -anabhraka-puṇyaprasava-bṛhatphalāḥ /",
    "T05nagsaliu:1070": " śuddhāvāsāstu avṛha-atapa-sudarśana-sudṛga-kaniṣṭhāḥ /",
    "T05nagsaliu:1071": " caturdhyānabhūmayaḥ-savitarka-avitarka-sukha-upekṣāsaṃprayuktāḥ-dhyānāntara-anāgamyabhūmaya imā yā ajñānam,",
    "T05nagsaliu:1072": " adarśanam,",
    "T05nagsaliu:1073": " anabhisamitā imā apyavidyetyucyante /",
    "T05nagsaliu:1074": " yāśca nāmamātraṃ saṃjñāvabhāsa-vijñapti-vikalpodbhavāḥ catasra ārūpyasamāpattaya",
    "T05nagsaliu:1075": " ākāśa-vijñānākiñcana-naivasaṃjñānāsaṃjñāyatanam yaccājñāna-anabhisamiti-adarśana-midamapyavidyetyucyate /",
    "T05nagsaliu:1076": " tasmādeva bhagavatā-",
    "T05nagsaliu:1077": " caturdhyānānyānāgamyamāntarā bhūmayastathā /",
    "T05nagsaliu:1078": " ārūpyāyāḥ samāpatteḥ pṛthaksaṃjñācatuṣṭayam /",
    "T05nagsaliu:1079": " caturbhuvo viśuddhīnāṃ daśabhūdeśanātmikam /",
    "T05nagsaliu:1080": " maheśaprāptisaṃsthānaṃ tattu nānyattridhātutaḥ /",
    "T05nagsaliu:1081": " svacittayogayogeśo viśuddhayudbhavabhūstathā /",
    "T05nagsaliu:1082": " jñānaṃ samādhiḥ rūpaṃ ca vaśitāprativedinaḥ / ityuktam /",
    "T05nagsaliu:1083": " tatrāpi yadakliṣṭamajñānam,",
    "T05nagsaliu:1084": " adarśanam,",
    "T05nagsaliu:1085": " anabhisaṃmatam,",
    "T05nagsaliu:1086": " anavabodhabhāvanāmārga-jñānotpāda-bādhakaṃ tadapyavidyā ityucyate /",
    "T05nagsaliu:1087": " tasmādavidyātamastimirapaṭalena nayanāvṛtatvād viṣayeṣu rūpa-śabda-gandha-rasa-sparśa-dharmākāravijñaptiviparyaya-vikalpavāsanāvabhāsatvena",
    "T05nagsaliu:1088": " nitya-ātma-sukha-śucyādi-viparyāsatvād rāga-dveṣa-moha-vistārād rāgajaṃ karmāpi abhisaṃskaroti /",
    "T05nagsaliu:1089": " iṣṭavighātakatvād dveṣotpannaṃ karmāpi abhisaṃskaroti /",
    "T05nagsaliu:1090": " amārge mārgasaṃjñatvād,",
    "T05nagsaliu:1091": " aśuciṣu śucisaṃjñatvād,",
    "T05nagsaliu:1092": " amuktau mukti saṃjñatvācca mohajamapi abhisaṃskaroti /",
    "T05nagsaliu:1093": " taddvayavyāvṛttyā aniñjyamapi abhisaṃskaroti /",
    "T05nagsaliu:1094": " tatpratyayāt tannidānācca vidyāyāṃ rāga-dveṣa-moha-ahaṃkāra-dṛṣṭi-saṃśaya-īrṣyā-mātsaryānugāmanād akuśala-kāyakarmata ātmano jñānasya ca paritrāṇārtha prāṇātipātaḥ adattādānaṃ,",
    "T05nagsaliu:1095": " kāmamithyācāraḥ,",
    "T05nagsaliu:1096": " unmādahetukaṃ madyapānam anyathā-nīpsita-vipākābhinirvartanamapi abhisaṃskaroti /",
    "T05nagsaliu:1097": " vāco mṛṣāvāda-paiśunya-pāruṣya-pralāpairaniṣṭavipākābhinirvartanamapi abhisaṃskaroti /",
    "T05nagsaliu:1098": " mānasa-karmaṇo 'bhidhyā-vyāpāda-mithyādṛṣṭi-samprayogo 'pi abhisaṃskaroti /",
    "T05nagsaliu:1099": " kāya-vāk-citta-duścarita-dharma-samādāna-hetubhiḥ sattvāḥ naraka-preta-tiryag-deva-manuṣyāsureṣu utpatsyante /",
    "T05nagsaliu:1100": " tasmāda-jñāna-viṣaye rāga-dveṣa mohādiḥ pratyakṣaḥ, ityuktam /",
    "T05nagsaliu:1101": " tatra avidyayā iti avidyā-pratyayena saṃskārabhāvābhisaṃskāritvād vibhāvitaṃ saṃskārabhāva-prativijñaptisvabhāvaṃ vijñānamabhinirvartate / tasmādeva",
    "T05nagsaliu:1102": " tataḥ saṃskṛtabhāvānāṃ jñaptirvijñānasaṃbhavā /",
    "T05nagsaliu:1103": " iti uktam / tataḥ iti tu saṃskāramāśritya bhāvānāṃ vijñaptiriti tu vijñāpakatvād vijñaptiḥ /",
    "T05nagsaliu:1104": " vijñāne karmavāsanā-sthāpanam ityadhivacanam /",
    "T05nagsaliu:1105": " vijñānena sahodbhūtāścatusskandhā arūpiṇaḥ /",
    "T05nagsaliu:1106": " iti vijñānena sahodgatā iti tu vijñānasya hetuta udbhūtāḥ /",
    "T05nagsaliu:1107": " catuḥskandhā arūpiṇaḥ /",
    "T05nagsaliu:1108": " iti tu catvāro vijñāna-skandhāḥ vedanā-saṃjñā-saṃskāra-vijñānamityādayaḥ /",
    "T05nagsaliu:1109": " arūpiṇastu-bhūta-bhautika-saṃcayākāra-rahitatvāt santi,",
    "T05nagsaliu:1110": " na tu nityam /",
    "T05nagsaliu:1111": " atha kimiti cet?",
    "T05nagsaliu:1112": " cittacaitasikasvabhāvo 'sti /",
    "T05nagsaliu:1113": " skandhatvaṃ tu vipula-dravyātmakatvāt /",
    "T05nagsaliu:1114": " rūpaṃ tu dhātucatuṣṭayam /",
    "T05nagsaliu:1115": " pitṛmātṛ-śukraśoṇitodbhūtāḥ pṛthivyāpte-jovāyudhātavaḥ /",
    "T05nagsaliu:1116": " tān saṃgṛhya vijñānapratyayaṃ nāmarūpamityucyate /",
    "T05nagsaliu:1117": " nāmarūpamupādāya cendriyāyatanodbhavaḥ /",
    "T05nagsaliu:1118": " iti yatpūrvaṃ indriye satṛṣṇavāsanānāmarūpaṃ sthāpitaṃ tannāmarūpaṃ saṃniśritya cakṣurādi-ṣaḍindriyābhinirvartanena indriyasya ṣaḍāyatanāni prādurbhavantīti /",
    "T05nagsaliu:1119": " indriya-ṣaḍāyatanāni ṣaḍvijñānāśritāni /",
    "T05nagsaliu:1120": " rūpādi-viṣayālambana-vijñaptyavabhāsagrahaṇa-svabhāvānāmabhinirvartanād bhagavatā",
    "T05nagsaliu:1121": " nāmarūpasaṃniśritānīndriyāṇi ṣaḍāyatanamityuktam /",
    "T05nagsaliu:1122": " viṣayendriyavijñāna-saṃghātāt sparśa sambhavaḥ /",
    "T05nagsaliu:1123": " ṣaḍindriyāyatanam apekṣya viṣayeṣu indriyavijñānasaṃnipātāt sparśaḥ /",
    "T05nagsaliu:1124": " indriyavijñānaṃ rūpādiviṣayeṣu sparśa iva nirāntarameva pravartate /",
    "T05nagsaliu:1125": " atra sparśastu kiñcidapi nāsti /",
    "T05nagsaliu:1126": " asaṃcita-pañcavijñānāni saṃcita viṣayendriyaiḥ saha yugapadekatra bhūtatvāt sparśavanti santi,",
    "T05nagsaliu:1127": " na tu sparśa ityucyate /",
    "T05nagsaliu:1128": " tasmādeva bhagavatāpi trayāṇāṃ dharmāṇāṃ saṃnipātaḥ sparśa ityuktam /",
    "T05nagsaliu:1129": " ālambanāvabhāsākāreṇa sparśo jātaḥ /",
    "T05nagsaliu:1130": " tadvat sparśarasāsvādaniyantraṇe ṣaṭsparśā kāyānāśritya ṣaḍvedanākāyā utpadyante /",
    "T05nagsaliu:1131": " tasmād vedanā sparśajā jñeyā /",
    "T05nagsaliu:1132": " ityuktam /",
    "T05nagsaliu:1133": " vedanā tu sparśeṇa janitā sparśahetūdbhavā ityadhivacanam /",
    "T05nagsaliu:1134": " tatra vedaneti tadvedayitṛtvād vedanā /",
    "T05nagsaliu:1135": " vedanānubhavaḥ /",
    "T05nagsaliu:1136": " sukha-duḥkha-aduḥkhāsukhā-saumanasya-daurmanasya-viśiṣṭāḥ /",
    "T05nagsaliu:1137": " vedanāvabhāsākāravijñapti vikalpanāvaśodbhūtānāṃ trivargabhedena ṣaḍvedanākāyotpādād bhagavatā sparśasahabhavā vedanetyuktam /",
    "T05nagsaliu:1138": " tadvat kiñcidvedanāsvādasaktā abhiniveśātmikā hi vedanāhetukī tṛṣṇeti tṛṣṇodbhavaḥ /",
    "T05nagsaliu:1139": " tasmādeva tṛṣṇa ca vedanodgatā ityuktam /",
    "T05nagsaliu:1140": " tṛṣṇeti tridhāturāgaḥ /",
    "T05nagsaliu:1141": " rāgo 'dhyavasānam,",
    "T05nagsaliu:1142": " abhilāṣaḥ,",
    "T05nagsaliu:1143": " āsaktiraviyogākāṃkṣā,",
    "T05nagsaliu:1144": " nandanaṃ,",
    "T05nagsaliu:1145": " prema ityadhivacanam /",
    "T05nagsaliu:1146": " sā ca indriyaviṣayavijñānabhedena tṛṣṇākāyaḥ ṣaḍdhā vyavasthāpitā /",
    "T05nagsaliu:1147": " tṛṣṇāvabhāsākāra-vijñapti-vaśodbhūta ṣaṭtṛṣṇā-kāyotpādāt sugatena vedanādhyavasānā tṛṣṇetyuktam /",
    "T05nagsaliu:1148": " evam adhyavasita-tṛṣṇāvṛddhirupādānam /",
    "T05nagsaliu:1149": " tasmāt tṛṣṇāvṛddhirupādānam ityuktam /",
    "T05nagsaliu:1150": " tṛṣṇā rāgāliṅgitasya iṣṭāviyogasya hetuḥ /",
    "T05nagsaliu:1151": " kuśalamakuśalama-vyākṛtādi tūpādānam /",
    "T05nagsaliu:1152": " upādānārthena upādānam /",
    "T05nagsaliu:1153": " upapañcamādānaṃ upādānam /",
    "T05nagsaliu:1154": " yathāgṛhīta-svakarma-pathyadanasya paravaśād upādānādutpādaḥ punarbhava ityucyate /",
    "T05nagsaliu:1155": " tasmādeva upādānodgato bhava ityuktam /",
    "T05nagsaliu:1156": " svakarmavāsanāyā yathāvadavabhāsākāra-vijñapti-vikalpanā-vaśenodbhūtasya punarbhavasyābhinirvartanād bhava iti,",
    "T05nagsaliu:1157": " purnarbhūtatvāt /",
    "T05nagsaliu:1158": " yathāvat svakarma-vāsanāvaśena iti kuśalākuśalāneñjya-karmavāsanāvaśenetyadhivacanam /",
    "T05nagsaliu:1159": " evaṃ karmabhavastu hetuḥ syāt /",
    "T05nagsaliu:1160": " skandhotpādo bhavājjātaḥ /",
    "T05nagsaliu:1161": " karmabhavasya taddhetoḥ skandhotpādo jātirityucyate /",
    "T05nagsaliu:1162": " tatra skandhotpādastu skandhānāmutpādaḥ/",
    "T05nagsaliu:1163": " dhātvāyatanaprāptirapi saṃkṣepeṇa jātirityucyate /",
    "T05nagsaliu:1164": " tatra skandhastu anekadravyasaṃrāśyarthastu skandhārthaḥ /",
    "T05nagsaliu:1165": " athavā anityatayaiva dhvaṃsatvāt,",
    "T05nagsaliu:1166": " utpādānantarameva anityatārākṣasena bhakṣaṇaṃ,",
    "T05nagsaliu:1167": " pratihananaṃ,",
    "T05nagsaliu:1168": " vināśanam ityadhivacanam /",
    "T05nagsaliu:1169": " evamabhinirvṛttau utpādahetunā jātipratyayena jaraiva abhinirvartate,",
    "T05nagsaliu:1170": " tasmādeva jāterevaṃ jarāpi ca ityuktam /",
    "T05nagsaliu:1171": " jātipratyayābhinirvartitaskandhānāṃ jīrṇatā tu jarā /",
    "T05nagsaliu:1172": " daurbalya-khālitya-pālitya-balikāpūrṇatā-vibhugnatā-kubjatva-daurbalya-kharakharatva-daṇḍāvaṣṭambha",
    "T05nagsaliu:1173": " caryāvyakti-indriyabhraṃśa-smṛtibhraṃśāḥ iti tādṛśī tu jāti-pratyayena bhinirvartita-skandhānāṃ",
    "T05nagsaliu:1174": " svakarmākāriṇī vijñaptyavabhāsa-vikalpanāvāsanā-vaśenotpannā jīrṇatā jaretyucyate /",
    "T05nagsaliu:1175": " evaṃ jarājīrṇa-skandhānyathātvaṃ maraṇamityucyate /",
    "T05nagsaliu:1176": " tasmādevoktam -",
    "T05nagsaliu:1177": " skandhābhāvo jarāyā yaḥ sa mṛtyuścetyudīryate /",
    "T05nagsaliu:1178": " tatra jareti ślathībhūta-jarāpratyayena maraṇasaṃbhavaḥ /",
    "T05nagsaliu:1179": " tatra maraṇamiti skandhānyathātvam /",
    "T05nagsaliu:1180": " maraṇa-mṛta-kālakṛta-paralokagamana-saṃkrānti-gati-skandha-vidhvaṃsana-skandhanāśa-āyuḥkṣaya-jīvendriyanirodhetyetādṛśādi-saṃgraho jarāmaraṇam",
    "T05nagsaliu:1181": " maraṇāvabhāsākāra-vijñaptivikalpanāvaśena udbhūtaḥ skandhanāśo maraṇam /",
    "T05nagsaliu:1182": " antāvasthā,",
    "T05nagsaliu:1183": " antaśayanaṃ,",
    "T05nagsaliu:1184": " vijñānasaṃkramaṇaṃ,",
    "T05nagsaliu:1185": " ūṣmahāniḥ,",
    "T05nagsaliu:1186": " āyurviyogaḥ,",
    "T05nagsaliu:1187": " kāyikānukaulyatyāgaḥ,",
    "T05nagsaliu:1188": " bhavasaṃkrāntiḥ,",
    "T05nagsaliu:1189": " yaśca vijñānāntimāvasthāśrayocchedādyutpanno bahudhāpralāpaḥ,",
    "T05nagsaliu:1190": " grahaṇam,",
    "T05nagsaliu:1191": " daurbalyaṃ,",
    "T05nagsaliu:1192": " parijīrṇatā,",
    "T05nagsaliu:1193": " dainyaṃ,",
    "T05nagsaliu:1194": " nirodhānirodhakaḥ,",
    "T05nagsaliu:1195": " mukhadaurvarṇyaṃ,",
    "T05nagsaliu:1196": " anāthatā,",
    "T05nagsaliu:1197": " svakarmavikalpanodbhūta-yamapuruṣaiḥ paraspara-samādānāvabhāsavijñaptiḥ,",
    "T05nagsaliu:1198": " svalpamātrao-prāṇāvaśeṣe śvāsapraśvāsodbhavā aratiḥ,",
    "T05nagsaliu:1199": " prakampaḥ,",
    "T05nagsaliu:1200": " kaṇṭhapariśoṣaṇam,",
    "T05nagsaliu:1201": " nāsikācchedaḥ,",
    "T05nagsaliu:1202": " svedaḥ,",
    "T05nagsaliu:1203": " kledo malaṃ,",
    "T05nagsaliu:1204": " svamūtroccāra-lālāśarīralepaḥ,",
    "T05nagsaliu:1205": " niḥsahāyo,",
    "T05nagsaliu:1206": " mahāndhakāra-prapāta-parvata-pariṣaṇḍa-gahanāṭavī-śūnyālaya-gṛha-prāsāda-ūrdhva-maṇḍapa-kūṭāgāra-agni-kuṇḍa-mahāhrada-palālaskandhagamanam",
    "T05nagsaliu:1207": " iva cittaviparyastasya skandhāntaragrahaṇaṃ maraṇamityucyate /",
    "T05nagsaliu:1208": " mūḍhe tu maraṇācchokaḥ /",
    "T05nagsaliu:1209": " iti satṛṣṇasya antardāhaḥ śokaḥ /",
    "T05nagsaliu:1210": " antardāhaśca cittaparitāpaḥ /",
    "T05nagsaliu:1211": " śocanārthena śokaḥ /",
    "T05nagsaliu:1212": " atha mama priyavastu-iṣṭavastu-viyogo bhaviṣyati iti khidyamānasya santāpācchoka ityucyate /",
    "T05nagsaliu:1213": " yathākarmodgatākārāvabhāsa-vijñaptyābhibhūtasya ānanda-bhaya-aniṣṭākārotpanno marmoccheda-duḥkha-citta-khedodbhūta-śokāntarotthaḥ-aho,",
    "T05nagsaliu:1214": " hāhā, kiṃ,",
    "T05nagsaliu:1215": " kena,",
    "T05nagsaliu:1216": " katham,",
    "T05nagsaliu:1217": " kutra śaraṇaṃ gatvā paśyāmi,",
    "T05nagsaliu:1218": " iha gacchāmi,",
    "T05nagsaliu:1219": " gato 'ham,",
    "T05nagsaliu:1220": " gṛhītaḥ,",
    "T05nagsaliu:1221": " hataḥ,",
    "T05nagsaliu:1222": " mṛtaḥ,",
    "T05nagsaliu:1223": " bhakṣitaḥ,",
    "T05nagsaliu:1224": " vinaṣṭaḥ,",
    "T05nagsaliu:1225": " pranaṣṭaḥ,",
    "T05nagsaliu:1226": " aho mātaḥ,",
    "T05nagsaliu:1227": " aho pitaḥ,",
    "T05nagsaliu:1228": " bhrātaḥ,",
    "T05nagsaliu:1229": " bhagini,",
    "T05nagsaliu:1230": " putra,",
    "T05nagsaliu:1231": " putri,",
    "T05nagsaliu:1232": " he bhārya iti anekadhā pralāpo mithyāpadanirnādotpannaḥ pailottakasaṃtāpo daurmanasyam /",
    "T05nagsaliu:1233": " tasmāt śokataścāpalāpo yo daurmanasyaṃ sa ucyate / ityuktam /",
    "T05nagsaliu:1234": " daurmanasyasamudbhūtaṃ pañcavijñānakāyikam /",
    "T05nagsaliu:1235": " āsātaṃ duḥkhamityuktaṃ kāyasaukhyavidhātakam /",
    "T05nagsaliu:1236": " daurmanasya-samudbhūtam iti tu daurmanasyād eva /",
    "T05nagsaliu:1237": " paṃcavijñānakāyikamiti tu manojña-rūpa-śabda-gandha-rasa-sparśānusmaraṇopapannaṃ pañcavijñānakāyaduḥkham upaghātakam /",
    "T05nagsaliu:1238": " āsātamanubhava-kāyasaukhya-vighātātmakaṃ duḥkhākārāvabhāsa-vijñapti-vaśenodbhūtaṃ duḥkhamityucyate /",
    "T05nagsaliu:1239": " duḥkhaṃ manasikārāravyaṃ manasastūpaghātakam /",
    "T05nagsaliu:1240": " daurmanasyaṃ ca tajjñeyamanyopakleśahetu yat /",
    "T05nagsaliu:1241": " mānasaṃ sukhaṃ duḥkhañcānusmṛtya pūrvahasana-nandana-krīḍana-vistāra-cittavikṣepādi-ayoniśomanasikārasaṃprayuktaṃ mānasaduḥkham /",
    "T05nagsaliu:1242": " daurmanasyādi upa-saṃkleśajanitvād anyopakleśa hetu yat /",
    "T05nagsaliu:1243": " yad anyadetādṛśādi upakleśaḥ,",
    "T05nagsaliu:1244": " sa tu kleśo 'pyucyate,",
    "T05nagsaliu:1245": " upāyāsa ityucyate /",
    "T05nagsaliu:1246": " tatra eṣāṃ dvādaśabhavāṅgānām anvartha nāmāni darśayituṃ - tamo 'bhijñānāmarūpāyatasparśavittarṣataḥ / ityuktam / ityuktam /",
    "T05nagsaliu:1247": " tatra andhakārārthenāvidyā /",
    "T05nagsaliu:1248": " abhīti abhisaṃskārārthena saṃskārāḥ /",
    "T05nagsaliu:1249": " pravaṇatvānnāma /",
    "T05nagsaliu:1250": " ropaṇārthena rūpam /",
    "T05nagsaliu:1251": " āyatasparśavittarṣataḥ /",
    "T05nagsaliu:1252": " iti āyadvārārthe nāyatanam /",
    "T05nagsaliu:1253": " sparśanārthena sparśaḥ /",
    "T05nagsaliu:1254": " anubhavanārthena vedanā /",
    "T05nagsaliu:1255": " paritarṣaṇārthena tṛṣṇā /",
    "T05nagsaliu:1256": " tṛṣṇādānabhavotpādaḥ pākanāśa viśokataḥ /",
    "T05nagsaliu:1257": " upādānārthena upādānam /",
    "T05nagsaliu:1258": " punarbhavajananārthena bhavaḥ /",
    "T05nagsaliu:1259": " bhāvārthena jātiḥ,",
    "T05nagsaliu:1260": " pākārthena jarā /",
    "T05nagsaliu:1261": " vināśārthena maraṇam /",
    "T05nagsaliu:1262": " śocanārthena śokaḥ /",
    "T05nagsaliu:1263": " vacanādi kāyasaṃpīḍā cittadaurmānasaṃ tathā /",
    "T05nagsaliu:1264": " kleśādanvarthakaṃ nāma yathākramamudīritam /",
    "T05nagsaliu:1265": " vacanaparidevanārthena paridevaḥ /",
    "T05nagsaliu:1266": " kāyasaṃpīḍanārthena duḥkham /",
    "T05nagsaliu:1267": " cittasaṃpīḍanārthena daurmanasyam /",
    "T05nagsaliu:1268": " upakleśārthena upāyāsāḥ /",
    "T05nagsaliu:1269": " punastattvāparijñetyādi tu parīkṣārthaṃ pradarśanārtham uktam /",
    "T05nagsaliu:1270": " punastattvāparijñānāda vidyāderyathākramam /",
    "T05nagsaliu:1271": " pūrvapūrvebhya utpādo 'pyākhyātaścottarottaraḥ /",
    "T05nagsaliu:1272": " tattvāparijñānaṃ tu apratipattirvipratipattiśca /",
    "T05nagsaliu:1273": " ayoniśomanasikārahetutvād ajñānamaṃ avidyā /",
    "T05nagsaliu:1274": " avidyāyāṃ satyāṃ vibhinnāḥ saṃskārā abhinirvartante puṇyopagāḥ,",
    "T05nagsaliu:1275": " apuṇyopagāḥ,",
    "T05nagsaliu:1276": " āneñjyopagāḥ/",
    "T05nagsaliu:1277": " tatra puṇyopagānāṃ saṃskārāṇāṃ puṇyopagameva vijñānaṃ bhavati /",
    "T05nagsaliu:1278": " apuṇyopagānāṃ saṃskārāṇāmapuṇyopagameva vijñānaṃ bhavati /",
    "T05nagsaliu:1279": " āneñjyopagānāṃ saṃskārāṇāmāneñjyopagameva vijñānaṃ bhavati /",
    "T05nagsaliu:1280": " idamucyate vijñānapratyayaṃ nāmarūpam /",
    "T05nagsaliu:1281": " nāmarūpavivṛddhayā ṣaḍbhirāyatanadvārai kṛtyakriyāḥ pravartante /",
    "T05nagsaliu:1282": " tannāmarūpapratyayaṃ ṣaḍāyatanamityucyate /",
    "T05nagsaliu:1283": " ṣaḍbhyaścāyatanebhyaḥ ṣaṭsparśakāyāḥ pravartante /",
    "T05nagsaliu:1284": " ayaṃ ṣaḍāyatanapratyayaḥ sparśa ityucyate /",
    "T05nagsaliu:1285": " yajjātīyaḥ sparśo bhavati,",
    "T05nagsaliu:1286": " tajjātīyā vedanā pravartate /",
    "T05nagsaliu:1287": " iyamucyate sparśapratyayā vedaneti /",
    "T05nagsaliu:1288": " yastāṃ vedanāṃ viśeṣeṇāsvādayati,",
    "T05nagsaliu:1289": " abhinandati,",
    "T05nagsaliu:1290": " adhyavasāyaṃ tiṣṭhati sā vedanāpratyayā tṛṣṇetyucyate /",
    "T05nagsaliu:1291": " āsvādanādhyavasānādhyavasāyasthānādātmapriyarūpa-sātarūpa-viyogo mābhūditi yasya bhūyaḥ praṇidhānamiyaṃ tṛṣṇā pratyayopādānetyucyate /",
    "T05nagsaliu:1292": " evaṃ prārthayamānaḥ punarbhavajanakaṃ karma samutthāpayati kāyena vācā manasā ca sa upādāna-pratyayo bhava ityucyate /",
    "T05nagsaliu:1293": " tatkarmanirjātānāṃ pañcaskandhānām abhinirvṛttiryā sā bhavapratyayo jātirityucyate /",
    "T05nagsaliu:1294": " jātyābhinirvṛttānāṃ skandhānāmupacayana-paripākādvināśo bhavati /",
    "T05nagsaliu:1295": " tadidaṃ jātipratyayaṃ jarāmaraṇamityucyate/",
    "T05nagsaliu:1296": " pūrvapūrvāṅgānāmuttarottarāṇāṃ hetutvāt,",
    "T05nagsaliu:1297": " tāni uttarodbhavāt pratyaya eva /",
    "T05nagsaliu:1298": " evamayaṃ dvādaśāṅgaḥ pratītyasamutpādo-'nyonyahetukodbhūtaḥ /",
    "T05nagsaliu:1299": " dvādaśāṅgastripravṛttirnityocchedo hyanādijaḥ/",
    "T05nagsaliu:1300": " pravṛtterjaladhārāvad vartate 'nādikālikaḥ /",
    "T05nagsaliu:1301": " nānityaḥ sa tu satataṃ sthitatvāt /",
    "T05nagsaliu:1302": " na saṃskṛta iti tu saṃskāraviyuktatvāt /",
    "T05nagsaliu:1303": " sa na cetanaḥ cittaviyuktatvāt /",
    "T05nagsaliu:1304": " na pratyayasambhava iti pratyayaviyuktatvāt /",
    "T05nagsaliu:1305": " na kṣayadharmastūpacayaviyuktatvāt /",
    "T05nagsaliu:1306": " na nirodhadharmaḥ utpāda-sthiti-vināśa-viyuktatvāt /",
    "T05nagsaliu:1307": " anādikālapravṛttastu sandhikāla-pariccheda-viyuktatvāt /",
    "T05nagsaliu:1308": " nadīstrotavat strotodbhūta anucchinnapravāhaḥ /",
    "T05nagsaliu:1309": " atha āryaśālistambasūtra-ṭīkāyāṃ caturtho 'ntimaḥ paṭalaḥ /",
    "T05nagsaliu:1310": " pratītyasamutpādo 'yaṃ nadīstrotavat avicchinno 'nupravartate /",
    "T05nagsaliu:1311": " atha cemānyasya catvāryaṅgāni hetuḥ saṃghātakārakāṇi ca,",
    "T05nagsaliu:1312": " dvādaśāṅgasya pratītyasamutpādasya catvāryaṅgāni saṃghātakriyāyai hetutvena pravartante /",
    "T05nagsaliu:1313": " tasmāt katamāni catvāri? ityuktam/",
    "T05nagsaliu:1314": " avidyā ca tṛṣā karma vijñānaṃ kramaśo matāḥ /",
    "T05nagsaliu:1315": " avidyā, tṛṣṇā,",
    "T05nagsaliu:1316": " karma,",
    "T05nagsaliu:1317": " vijñānañceti yathākramam /",
    "T05nagsaliu:1318": " heturvijñānabījaṃ hi /",
    "T05nagsaliu:1319": " vijñānaṃ bīja-svabhāvatvena hetuḥ /",
    "T05nagsaliu:1320": " karma kṣetramudīritam /",
    "T05nagsaliu:1321": " karma kṣetra-svabhāvatvena heturityuktam /",
    "T05nagsaliu:1322": " avidyā tṛṣṇā ca kleśasvabhāvatvena hetuḥ /",
    "T05nagsaliu:1323": " karmakleśā vijñānabījatvena vyavasthitāḥ /",
    "T05nagsaliu:1324": " karmakleśā vijñānabījaṃ janayanti / tatra",
    "T05nagsaliu:1325": " karma vijñānabījasya kṣetrakāryaṃ karoti ca /",
    "T05nagsaliu:1326": " vijñānanāmakaṃ bījaṃ tṛṣṇayā snihyate param /",
    "T05nagsaliu:1327": " vijñānabījaṃ cāvidyā kirati snehanena vai /",
    "T05nagsaliu:1328": " karma tṛṣṇā tathāvidyā kṣetraṃ sneho 'vakīrṇanam /",
    "T05nagsaliu:1329": " vijñāne na karomīdaṃ na vijñānamito matam /",
    "T05nagsaliu:1330": " tatra karmaṇo 'pi naivaṃ bhavati ityādi tu karmaṇo 'pi naivaṃ bhavati ahaṃ vijñāna-bījasya kṣetrakāryaṃ karomi/",
    "T05nagsaliu:1331": " tṛṣṇāyā api ityādi tu evaṃ tṛṣṇāyā api naivaṃ bhavati ahaṃ vijñānabījaṃ snehayāmīti /",
    "T05nagsaliu:1332": " avidyāyā api ityādi tu avidyāyā api naivaṃ bhavati ahaṃ vijñānabījamavakiromīti /",
    "T05nagsaliu:1333": " vijñānasyāpi ityādi tu naivaṃ bhavati ahamebhiḥ pratyayairjanitamiti /",
    "T05nagsaliu:1334": " tathāpi bījavijñāne karmakleśapratiṣṭhite /",
    "T05nagsaliu:1335": " vijñānabījamityuktaṃ kīrṇe 'vidyāsvavaskare /",
    "T05nagsaliu:1336": " tṛṣṇājalena saṃsikte",
    "T05nagsaliu:1337": " avidyā-svavaskara iti svavaskareṇa ca sadṛśena svavaskaraṃ sarveṣvanugata-tvāt /",
    "T05nagsaliu:1338": " kīrṇe svavaskare iti svavaskareṇa pracchādanam /",
    "T05nagsaliu:1339": " tṛṣṇājalena saṃsikte tṛṣṇaiva jalam /",
    "T05nagsaliu:1340": " saṃsikte iti tu snehane /",
    "T05nagsaliu:1341": " hetuto nāmarūpayoḥ /",
    "T05nagsaliu:1342": " aṅkurotpādabhāso hi /",
    "T05nagsaliu:1343": " iti tu hetu pratyayasāmagyā utpādastu nāmarūpāṅkuramabhinirvartayati /",
    "T05nagsaliu:1344": " nāmarūpāṅkuram ityādestu /",
    "T05nagsaliu:1345": " na svaparobhayāditāḥ /",
    "T05nagsaliu:1346": " nāmarūpamidaṃ jātaṃ /",
    "T05nagsaliu:1347": " nāmarūpāṅkuramidaṃ tu svayaṃ parata ubhayādito notpannam /",
    "T05nagsaliu:1348": " atha kīdṛśam iti cet /",
    "T05nagsaliu:1349": " piturmātuḥ samāgamāt /",
    "T05nagsaliu:1350": " avirodhādṛtoścāpi /",
    "T05nagsaliu:1351": " piturmātuḥ samāgamād ityādi tu pitṛmātṛsaṃyogo vā saktiḥ,",
    "T05nagsaliu:1352": " samāgamaḥ,",
    "T05nagsaliu:1353": " yuktatvam,",
    "T05nagsaliu:1354": " putraprasūtisāmarthyam,",
    "T05nagsaliu:1355": " ṛtumatvañca /",
    "T05nagsaliu:1356": " 'tridivasātyaye rajonivṛttistu' sa hi strīṇām ṛturucyate /",
    "T05nagsaliu:1357": " tadā puruṣasamāgame śukraśoṇitasaṃyoge,",
    "T05nagsaliu:1358": " svayaṃ gandharvasyāpi citta-viparyaye 'pi mātāpitṛkriyādhimuktau garbhotpādakrameṇa kalala-arbuda-peśī-ghana-praśākhāvasthāmatikramya prasūtasya,",
    "T05nagsaliu:1359": " śaiśava-kaumārya-madhyatā-yauvana-vṛddhattvādi-daśāvasthā bhavanti /",
    "T05nagsaliu:1360": " tasmādapyuktam-",
    "T05nagsaliu:1361": " kiñcidāsvādave dhitam /",
    "T05nagsaliu:1362": " bījavijñānamityuktaṃ mātṛgarbhe kramāccayaḥ /",
    "T05nagsaliu:1363": " nāmarūpāṅkurotpādaḥ /",
    "T05nagsaliu:1364": " atha ca mātāpitṛsaṃyogād-ṛtusamavāyād anyeṣāṃ ca pratyayānāṃ samavāyāttatrāsvādaviddhaṃ vijñānabījaṃ mātuḥ kukṣau nāmarūpāṅkuramabhinirvartayati",
    "T05nagsaliu:1365": " na vaikalyācca pratyayaiḥ /",
    "T05nagsaliu:1366": " virodhatvācca hetūnāṃ māyānairātmyanigrahe /",
    "T05nagsaliu:1367": " utpādo 'pi na saṃbhavaḥ /",
    "T05nagsaliu:1368": " tasmād asvāmikeṣu dharmeṣu amameṣu aparigraheṣu māyālakṣaṇasvabhāveṣu hetupratyayānāmavaikalyādityuktam /",
    "T05nagsaliu:1369": " asvāmikeṣu iti tu antaḥ karaṇaṃ puruṣādi anupalambhanasvabhāvamasti /",
    "T05nagsaliu:1370": " tatrābhiniveśenotpanno ya āgrahaḥ /",
    "T05nagsaliu:1371": " dharmastu skandhadhātu-āyatana-svabhāvaḥ /",
    "T05nagsaliu:1372": " amama iti ātmātmīyarahitaḥ /",
    "T05nagsaliu:1373": " aparigraha iti tu īśvarādi-parigrahānupalambhāt /",
    "T05nagsaliu:1374": " māyālakṣaṇa-svabhāva iti yathā māyā tu abhūtāpi vividhavyavahāraṃ pratipādayati,",
    "T05nagsaliu:1375": " tadvat māyāsvabhāvasya sarvadharmeṣu kriyādirvividhopalabhyate /",
    "T05nagsaliu:1376": " hetupratyaya-saṃnipāta-vyatiriktaṃ hetupratyayādidharmaḥ kiñcidapi na utpadyate,",
    "T05nagsaliu:1377": " vinaśyati vā /",
    "T05nagsaliu:1378": " yathāpi hetupratyayavaikalyatvād bhāvānām anutpādastadavabodhayituam upamā /",
    "T05nagsaliu:1379": " cakṣurvijñānamapyataḥ /",
    "T05nagsaliu:1380": " pañcabhirhetubhirjātam / ityuktam /",
    "T05nagsaliu:1381": " tadyathā pañcabhiḥ kāraṇaiścakṣurvijñānamutpadyate /",
    "T05nagsaliu:1382": " katamaiḥ pañcabhirityādistu -",
    "T05nagsaliu:1383": " cakṣūrūpāvabhāsanaiḥ /",
    "T05nagsaliu:1384": " nabhastajja manaskāraiḥ / iti /",
    "T05nagsaliu:1385": " tasmāt cakṣuḥ pratītya rūpañcālokañcākāśañca tajjamanasikārañca ityādi uktam /",
    "T05nagsaliu:1386": " tatra cakṣuriti rūpaṃ draṣṭuṃ cakṣurindriyaṃ vikalaṃ bhavati /",
    "T05nagsaliu:1387": " tasmādeva cakṣurvijñānasyāśrayakṛtyaṃ karoti ityuktam /",
    "T05nagsaliu:1388": " āloka iti candra-nakṣatrāgni-auṣadhi-maṇi-prabhānām abhivyaktyai āloko 'pi upasthitaḥ /",
    "T05nagsaliu:1389": " ākāśo 'pi nānāvṛtti-vikalo bhavati /",
    "T05nagsaliu:1390": " tajjamanasikāro 'pi samanvāhāra-kārye 'vikalo bhavati /",
    "T05nagsaliu:1391": " pañcāvaikalyatastathā /",
    "T05nagsaliu:1392": " cakṣurvijñānamudbhūtam /",
    "T05nagsaliu:1393": " cakṣurvijñānasya pratyayeṣu kasyacidapyabhāve na cakṣurvijñānasyotpādaḥ,",
    "T05nagsaliu:1394": " sati cotpādo bhavati /",
    "T05nagsaliu:1395": " mayā te janitā iti /",
    "T05nagsaliu:1396": " vikalpo na yathodeti",
    "T05nagsaliu:1397": " iti tatra cakṣuṣo naivaṃ bhavati 'ahaṃ cakṣurvijñānasyāśraya-kṛtyaṃ karomīti /",
    "T05nagsaliu:1398": " rūpasyāpi naivaṃ bhavati,",
    "T05nagsaliu:1399": " ahaṃ cakṣurvijñānasyālambanakṛtyaṃ karomīti /",
    "T05nagsaliu:1400": " ālokasyāpi naivaṃ bhavati ahaṃ cakṣurvijñānasyāvabhāsakṛtyaṃ karomīti /",
    "T05nagsaliu:1401": " ākāśasyāpi naivaṃ bhavati ahaṃ cakṣurvijñānasyāvaraṇakṛtyaṃ karomīti /",
    "T05nagsaliu:1402": " tajjamanasikārasyāpi naivaṃ bhavati ahaṃ cakṣurvijñānasya samanvāhāra-kṛtyaṃ karomīti /",
    "T05nagsaliu:1403": " cakṣurvijñānasyāpi naivaṃ bhavati ahamebhiḥ pratyayairjanitamiti /",
    "T05nagsaliu:1404": " atha ca punaḥ satsveṣu pratyayeṣu cakṣurvijñānasyotpattirbhavati /",
    "T05nagsaliu:1405": " asatsveṣu na bhavati / evaṃ",
    "T05nagsaliu:1406": " śrotrajñānādikā khilam /",
    "T05nagsaliu:1407": " utpādasya kramaścaivaṃ",
    "T05nagsaliu:1408": " tadvat śrotrendriyādīnāṃ pañcabhirhetubhirutpādakramo 'vagantavyaḥ /",
    "T05nagsaliu:1409": " hetupratyayasaṅgrahāt /",
    "T05nagsaliu:1410": " kartrādīnāṃ ca vaikalyād ahaṃkāraviyogataḥ /",
    "T05nagsaliu:1411": " utpādo 'pi yathāpūrvaṃ tathā cāpi pratītyajam /",
    "T05nagsaliu:1412": " hetumatsaṃvijānīyāt",
    "T05nagsaliu:1413": " tathā cāpi hetupratyayakramo 'nantarokta-kramaḥ /",
    "T05nagsaliu:1414": " evaṃ sarvadharmāṇām utpāda-sthiti-vināśā avagantavyāḥ /",
    "T05nagsaliu:1415": " asmāllokāt paraṃnahi /",
    "T05nagsaliu:1416": " kaściddharmo kvacid gantā hetupratyayatastathā /",
    "T05nagsaliu:1417": " karmaṇaḥphalamabhyeti",
    "T05nagsaliu:1418": " tatra dharmastu cakṣuḥ-śrotra-ghrāṇa-jihvā-kāya-mana-ādayo dharmāḥ /",
    "T05nagsaliu:1419": " rūpa-śabda-gandha-rasa-sparśādayo dharmāḥ,",
    "T05nagsaliu:1420": " skandha-dhātvāyatana-pratītyasamutpādādayo dharmāḥ /",
    "T05nagsaliu:1421": " asmāditi tu asmāllokāt paraṃ lokam athavā paralokād amuṃ lokaṃ kaściddharmo na saṃkrāmati /",
    "T05nagsaliu:1422": " yadyevaṃ nityavādo vā ahetu-pratikūla-hetuvādo vā bhaviṣyatīti cet /",
    "T05nagsaliu:1423": " ucyate /",
    "T05nagsaliu:1424": " hetupratyayavaikalyābhāvāt karmaṇaḥ phalamabhyeti iti /",
    "T05nagsaliu:1425": " tatra saṅkrāntyabhāve 'pi karmaphalāvināśitvaṃ pratyakṣānumāna-viśvastāgama-prakhyātena anenodāharaṇena jñātavyam /",
    "T05nagsaliu:1426": " yathādarśe viśodhite /",
    "T05nagsaliu:1427": " dṛśyante mukhabimbāni darpaṇe 'pi ca bimbakam /",
    "T05nagsaliu:1428": " saṃkrāmitaṃ bhavennaiva",
    "T05nagsaliu:1429": " tasmād uktam /",
    "T05nagsaliu:1430": " tadyathā- supariśuddha ādarśamaṇḍale mukha-pratibimbakaṃ dṛśyate /",
    "T05nagsaliu:1431": " na ca tatrādarśamaṇḍale mukhaṃ saṃkrāmati /",
    "T05nagsaliu:1432": " asti ca mukha prativijñapti rhetupratyayānāmavaikalyāt /",
    "T05nagsaliu:1433": " evamasmāllokānna kaściccyavate nāpyanyatrotpadyate /",
    "T05nagsaliu:1434": " asti ca karmaphalavijñaptirhetupratyayānāmavaikalyāt /",
    "T05nagsaliu:1435": " tadanyonyāvikalpanam /",
    "T05nagsaliu:1436": " kartṛkriyāvihīnaṃ tat tathotpādāvabhāsanam /",
    "T05nagsaliu:1437": " pūrvavṛddhikramācca syāt",
    "T05nagsaliu:1438": " taditi tu mukham ādarśaśca /",
    "T05nagsaliu:1439": " anyonyam iti parasparam anyonyam /",
    "T05nagsaliu:1440": " avikalpanamiti vikalpanābhāvaḥ /",
    "T05nagsaliu:1441": " kartṛkriyāvihīnaṃ tad iti tatra kartā kriyā ca na staḥ /",
    "T05nagsaliu:1442": " kiṃ tannocchidyata iti cet- tathotpādāvabhāsanam ityuktam /",
    "T05nagsaliu:1443": " kathaṃ kartṛvihīnaṃ kriyā karma ca bhaviṣyatīti ucyate- pūrvavṛddhikramācca syāt /",
    "T05nagsaliu:1444": " dūrasthaścandramā yathā /",
    "T05nagsaliu:1445": " parītto dakapātrānte dṛśyate na ca krāmati /",
    "T05nagsaliu:1446": " asti kriyā ca karmāpi /",
    "T05nagsaliu:1447": " tadyathā - candramaṇḍalaṃ [dvi] catvāriṃśadyojana-śatamūrdhvaṃ sthitam /",
    "T05nagsaliu:1448": " atha ca punaḥ parītte 'bhyudakabhājane candrasya pratibimbaṃ dṛśyate /",
    "T05nagsaliu:1449": " na ca candramaṇḍalaṃ tasmātsthānāc cyutam /",
    "T05nagsaliu:1450": " atha ca punaḥ parītte 'bhyudakasthabhājane dṛśyate /",
    "T05nagsaliu:1451": " asti ca candramaṇḍalaprativijñaptiḥ,",
    "T05nagsaliu:1452": " hetupratyayānāmavaikalyāt /",
    "T05nagsaliu:1453": " evamasmāllokānna kaścid cyavate nāpyutpadyate /",
    "T05nagsaliu:1454": " asti ca karmaphala-prativijñaptiḥ hetupratyayānāmavaikalyāt /",
    "T05nagsaliu:1455": " api ca, tadyathāgnirupādāne pratyaye sati jvalati upādāna-vaikalyānna jvalati /",
    "T05nagsaliu:1456": " evameva karmakleśajanitaṃ vijñānabījaṃ tatra tatropapattyāyatana-pratisandhau mātuḥkukṣau nāmarūpāṅkuramabhinirvartayati /",
    "T05nagsaliu:1457": " asvāmikeṣu dharmeṣu aparigraheṣu paraspara-pratyayamanmāyālakṣaṇasvabhāveṣu hetupratyayānāmavaikalyāt /",
    "T05nagsaliu:1458": " santi te kalpanātmakāḥ /",
    "T05nagsaliu:1459": " bāhyakarmakriyā hetuḥ",
    "T05nagsaliu:1460": " tatra bāhyapratītyasamutpādasya kriyākarma-vyavasthā tu kalpanātmikā jñeyā /",
    "T05nagsaliu:1461": " adhyātmaparatantrataḥ /",
    "T05nagsaliu:1462": " pañcavijñānasaṃbhūtaḥ",
    "T05nagsaliu:1463": " tatra paratantra-pratītyasamutpādasya lakṣaṇamadhyātma-pañcendriya-viṣaya-vijñaptyavabhāsākāratvena veditavyam /",
    "T05nagsaliu:1464": " paramārtho 'vicāryataḥ /",
    "T05nagsaliu:1465": " pariniṣpanna ākhyātaḥ",
    "T05nagsaliu:1466": " yo vikalpa-paratantrātmākāro vijñaptyavabhāsākārarahito nirvikalpaḥ supariśuddhaśca,",
    "T05nagsaliu:1467": " abdhātu-suvarṇa-ākāśavat pariśuddhaḥ /",
    "T05nagsaliu:1468": " kleśa-jñeyāvaraṇa-svarūpa-pariśuddhaḥ candrodayavad,",
    "T05nagsaliu:1469": " acintyaguṇaḥ,",
    "T05nagsaliu:1470": " aprameya-prabhāva-bhāsātmakaḥ,",
    "T05nagsaliu:1471": " asaṃkrāntaḥ sarvasattvārtham anābhogāvicchedakaḥ,",
    "T05nagsaliu:1472": " ādimadhyāntarahitaḥ,",
    "T05nagsaliu:1473": " tridhātu-samatīto nirmalo-'malo malaprahāṇa-svarūpaḥ /",
    "T05nagsaliu:1474": " pratisvasaṃvid-gocarātmaka-kāya-vāk-cittakarma-samatītaḥ,",
    "T05nagsaliu:1475": " svasaṃvedanaḥ,",
    "T05nagsaliu:1476": " aparādhīno viśvarūpamaṇiratnarāja iva anuttaro dharmakāya ityucyate /",
    "T05nagsaliu:1477": " sahetupratyayodbhavaḥ /",
    "T05nagsaliu:1478": " sarvadā dvividho jñeyaḥ kartrādirahitastathā /",
    "T05nagsaliu:1479": " tucchaśūnyādiniḥ sāraḥ",
    "T05nagsaliu:1480": " tasmāt tatrādhyātmikaḥ pratītyasamutpādaḥ pañcabhirākārairdraṣṭavyaḥ /",
    "T05nagsaliu:1481": " ityuktam /",
    "T05nagsaliu:1482": " katamaiḥ pañcabhiḥ? uktam /",
    "T05nagsaliu:1483": " na śāśvatato /",
    "T05nagsaliu:1484": " yasmādanye maraṇāntikāḥ skandhā anya aupapattyaṃśikāḥ skandhāḥ /",
    "T05nagsaliu:1485": " na tu ya eva maraṇāntikāḥ skandhāsta evaupapattyaṃśikāḥ /",
    "T05nagsaliu:1486": " ya evopapatti-hetavasta eva vināśakāḥ /",
    "T05nagsaliu:1487": " ya eva vināśa-hetussa evāpi aupapattiko bhaviṣyati /",
    "T05nagsaliu:1488": " ato maraṇāntikāḥ skandhā nirudhyante aupapattyaṃśikā skandhāḥ prādurbhavanti /",
    "T05nagsaliu:1489": " ato na śāśvatataḥ /",
    "T05nagsaliu:1490": " na ca pūrvaniruddheṣu maraṇāntikeṣu skandheṣu iti niruddhaya na ciraṃ gatatvād aupapattyaṃśikā iti aupapattyaṃśe niśritatvād aupapattyaṃśikāḥ skandhāḥ prādurbhavanti /",
    "T05nagsaliu:1491": " maraṇāntikā aniruddhā eva /",
    "T05nagsaliu:1492": " aupapattyaṃśikaḥ skandhaḥ prādurbhavet,",
    "T05nagsaliu:1493": " tada-yuktatvāduktam- api tu maraṇāntikāḥ skandhā nirudhyante,",
    "T05nagsaliu:1494": " tasminneva ca samaye aupapattyaṃśikā skandhā prārdubhavanti,",
    "T05nagsaliu:1495": " tulādaṇḍonnāmāvanāmavat /",
    "T05nagsaliu:1496": " ato nocchedataḥ,",
    "T05nagsaliu:1497": " visadṛśāḥ sattvanikāyāḥ sabhāgāyāṃ jātyāṃ jātimabhinirvartayanti /",
    "T05nagsaliu:1498": " ato na saṃkrāntitaḥ parīttakarma kriyate,",
    "T05nagsaliu:1499": " vipulaḥ phalavipāko 'nubhūyate /",
    "T05nagsaliu:1500": " ataḥ parītta-hetuto vipulaphalamabhinirvartitam /",
    "T05nagsaliu:1501": " yathāvedanīyaṃ karma kriyate tadāvedanīyo vipāko 'nubhūyate /",
    "T05nagsaliu:1502": " atastatsadṛśānuprabandhataśca /",
    "T05nagsaliu:1503": " yaḥ kaścid imaṃ pratītyasamutpādaṃ samyakpraṇītamevaṃ yathābhūtaṃ samyakprajñayā",
    "T05nagsaliu:1504": " satatasamitamajīvaṃ yathāvadaviparītamajātamabhūtamakṛtamasaṃskṛtamapratighamanālambaṃ",
    "T05nagsaliu:1505": " śivamabhayamavyupaśamasvabhāvaṃ paśyati /",
    "T05nagsaliu:1506": " asataḥ tucchataḥ,",
    "T05nagsaliu:1507": " riktataḥ,",
    "T05nagsaliu:1508": " asārataḥ rogataḥ,",
    "T05nagsaliu:1509": " gaṇḍataḥ,",
    "T05nagsaliu:1510": " aghataḥ,",
    "T05nagsaliu:1511": " anityataḥ,",
    "T05nagsaliu:1512": " duḥkhataḥ,",
    "T05nagsaliu:1513": " śūnyataḥ,",
    "T05nagsaliu:1514": " anātmataḥ / iti /",
    "T05nagsaliu:1515": " ya imaṃ pratītyasamutpādamiti ādhyātmikapratītyasamutpādam /",
    "T05nagsaliu:1516": " yadimaṃ samyag iti aviparītam /",
    "T05nagsaliu:1517": " prajñayā iti lokottaraprajñayā /",
    "T05nagsaliu:1518": " yathābhūtamiti tu tathatāyathāvat /",
    "T05nagsaliu:1519": " satatasamitamiti sarvakālamavicchinnam /",
    "T05nagsaliu:1520": " ajīvam iti prāṇa-kartrādi-viyukta-tvādajīvam /",
    "T05nagsaliu:1521": " ajātamiti jātirahitatvāt /",
    "T05nagsaliu:1522": " abhūtamiti sthiti-rahitatvāt /",
    "T05nagsaliu:1523": " akṛtamiti karturabhāvāt /",
    "T05nagsaliu:1524": " asaṃskṛtamiti saṃskṛta-lakṣaṇa-rahitatvāt /",
    "T05nagsaliu:1525": " apratighamiti āvaraṇa-rahitatvāt /",
    "T05nagsaliu:1526": " anālambanamiti ālambyālambaka-rahitatvāt /",
    "T05nagsaliu:1527": " śivamiti śāntatvāt /",
    "T05nagsaliu:1528": " abhayamiti tu utpādādi-bhayarahitatvāt /",
    "T05nagsaliu:1529": " anāhāryamiti kleśa-pāratantrya-rahitatvāt /",
    "T05nagsaliu:1530": " avyayamiti satataṃ vyavasthitatvāt /",
    "T05nagsaliu:1531": " avyupaśamamiti ekāntaśamagatirahitatvāt /",
    "T05nagsaliu:1532": " 'asataḥ' skandhāt pṛthaganyābhāvāt /",
    "T05nagsaliu:1533": " tucchata iti muktātmano hrasvalohavad ekāntasya abhāvāt /",
    "T05nagsaliu:1534": " riktata iti antasthita-svarūpātmadravyābhāvāt /",
    "T05nagsaliu:1535": " asārata iti spharaṇātmakatābhāvāt /",
    "T05nagsaliu:1536": " rogata iti rogātmaka-skandhāt pṛthaktvābhāvat /",
    "T05nagsaliu:1537": " gaṇḍata iti skandhānatiriktabādhakāntarā-bhāvāt /",
    "T05nagsaliu:1538": " apratighata iti karmakleśātirikta-bādhakasvarūpāntarābhāvāt /",
    "T05nagsaliu:1539": " anityata iti sahopapādavināśaḥ skandhāt pṛthaganyana svabhāvāt /",
    "T05nagsaliu:1540": " duḥkhata iti saṃskāravipariṇāmaduḥkhābhyāṃ pārthakyābhāvāt /",
    "T05nagsaliu:1541": " śūnyata iti kalpanā svabhāvatayā abhūta-parikalpanāyāḥ pṛthakatvābhāvāt /",
    "T05nagsaliu:1542": " anātmata iti skandhānatiriktamātmadravyābhāvāt /",
    "T05nagsaliu:1543": " kartrādirahitastathā /",
    "T05nagsaliu:1544": " tucchaśūnyādiniḥsāraḥ prajñayaivaṃ ya īkṣitaḥ /",
    "T05nagsaliu:1545": " kiṃ kathaṃ vā kutaḥ kena kalpavādādi hānitaḥ/",
    "T05nagsaliu:1546": " anantācintya guṇyakam /",
    "T05nagsaliu:1547": " śāntaṃ dharmātmakaṃ kāyam /",
    "T05nagsaliu:1548": " tathatārthaṃ sa eva pūrvāntaṃ na pratisarati ityuktam /",
    "T05nagsaliu:1549": " kiṃ nvahamabhūvamatīta iti nāyaṃ mohotpādaḥ /",
    "T05nagsaliu:1550": " asaṃmohe jñānotpādatvād ahamatīta etannara-sadṛśo 'bhūvamityādi ca /",
    "T05nagsaliu:1551": " ahaṃ devo vā gandharvo vā kiṃ sukhavihāro duḥkhavihāro 'bhūvamityayaṃ moho'bhāva eva /",
    "T05nagsaliu:1552": " ahaṃ sugatau durgatau vā,",
    "T05nagsaliu:1553": " ciram,",
    "T05nagsaliu:1554": " aciram vā kathamabhūvamiti moho 'pyabhāva eva /",
    "T05nagsaliu:1555": " anāgatānte na pratisarati /",
    "T05nagsaliu:1556": " kiṃ nvahaṃ bhaviṣyāmyanāgate 'dhvani iti ca āhosvinna bhaviṣyāmi iti moho 'pyatra nāstyeva /",
    "T05nagsaliu:1557": " kiṃ nvahaṃ bhaviṣyāmyanāgate 'dhvani iti anāgate 'dhvani devo vā piśāco vā naro vā kiṃ vā bhaviṣyāmīti atra mohasyāpyanudbhava eva /",
    "T05nagsaliu:1558": " sukhī vā duḥkhī vā surūpo vā kurūpo vā kathaṃ bhaviṣyāmi iti moho 'pyatra nāsti /",
    "T05nagsaliu:1559": " antarapi na pratisarati iti antarna muhyati /",
    "T05nagsaliu:1560": " kiṃ nvidamiti ātmā nirātmā vā iti /",
    "T05nagsaliu:1561": " kathaṃ nvidamiti kiṃ sarūpo 'thavā virūpo veti moho 'tra nodbhavati /",
    "T05nagsaliu:1562": " ke santa iti sukṛta-karmakāriṇaḥ duṣkṛta-karmakāriṇo veti na mohotpādaḥ /",
    "T05nagsaliu:1563": " ayaṃ sattvo devagaternaragatervā kuta āgata itaścyuto deveṣu manuṣyeṣu narake prete tiryañci vā kutra gamiṣyatīti moho 'tra na sambhavati /",
    "T05nagsaliu:1564": " śramaṇa-brāhmaṇānāṃ pṛthagloke dṛṣṭigatāni bhaviṣyanti ityādi /",
    "T05nagsaliu:1565": " dṛṣṭigatāni iti dṛṣṭisthāni /",
    "T05nagsaliu:1566": " pṛthagiti bhinnameva /",
    "T05nagsaliu:1567": " tadyatheti tu nidarśanārtham /",
    "T05nagsaliu:1568": " ātmavāda-pratisaṃyuktānīti skandha-vyatirikta-ātmabhāvaḥ /",
    "T05nagsaliu:1569": " avicārata ātmātmīyeti svabhāvātmagraha-saṃyuktatvād ātmavādaprati-saṃyuktānītyuktam /",
    "T05nagsaliu:1570": " viparītadhāraṇā-samutthānārthaṃ pudgalavāda-pratisaṃyuktānītyādi tu punargamanatvāt pudgala iti skandha-vyatiriktaḥ /",
    "T05nagsaliu:1571": " yasyāmuṃ lokaṃ tyaktvā paraloka-gamanasya paralokaṃ vihāya amuṃ etallokagamanasya cābhāvāt grahaṇa-durviparītagrahaṇamityuktam /",
    "T05nagsaliu:1572": " kautuka-maṅgalavāda-pratisaṃyuktānīti /",
    "T05nagsaliu:1573": " kautukastu lokaśilpasthānaṃ,",
    "T05nagsaliu:1574": " yacca vividhavidyāsthāne utsava-āvāha-vivāha-kalaha-yuddhaiḥ,",
    "T05nagsaliu:1575": " udyāna-nadī-sāgara-parvata-vaneṣu tattad-bhinneṣu ca āryasya gamana-darśana-saṃkramaṇa-pravṛtti-āvāsānuramaṇakrīḍā-sukhā-svāda-nṛtya-gīta-padālāpa-dhāvana-laṃghanaiḥ,",
    "T05nagsaliu:1576": " adbhuta-puruṣa-strī-dāraka-dārikā-vigrahakathā-vāda-prahelikoktibhiḥ,",
    "T05nagsaliu:1577": " gajāśvādi-yodhanaiḥ,",
    "T05nagsaliu:1578": " dūrvā-dadhi-gorocanā-kṣetrahala-mudgara-puṣpa-phala-kalaśa-śaṅkha-matsyā-dibhiḥ,",
    "T05nagsaliu:1579": " brāhmaṇa-ṛṣabha-candra-sūrya-graha-nakṣatra-tārā-kṣaṇa-yoga-karaṇādinaimittikā-dibhiḥ ātmaśuddhayanveṣaṇam /",
    "T05nagsaliu:1580": " viparītānekākāra-pralamba-rajjulambye 'mārge mārgasaṃjñā,",
    "T05nagsaliu:1581": " aśucau śucisaṃjñā,",
    "T05nagsaliu:1582": " amunau munisaṃjñayā ṣaḍjagaccakra-praviṣṭa-buddhimato gamanaṃ gamyaṃ ca saṃsāramevānusaranti na tu nirvāṇamiti /",
    "T05nagsaliu:1583": " teṣāṃ samyak prajñayā darśane caturvidhaviparyaya-rahitatvāt samucchinnamūlāni tālavṛkṣamastakavadanābhāsagatāni āyatyāmanutpāda-nirodhadharmāṇi iti /",
    "T05nagsaliu:1584": " tasmādevoktam /",
    "T05nagsaliu:1585": " tathā kaścicca na cyutaḥ /",
    "T05nagsaliu:1586": " janmābhāso 'pyasaṃlloke",
    "T05nagsaliu:1587": " tasmād udāharaṇam-",
    "T05nagsaliu:1588": " yathāpādapasaṅgataḥ /",
    "T05nagsaliu:1589": " vahnistrotapravṛttiḥ syāt hetuvaikalyatastathā /",
    "T05nagsaliu:1590": " nānupravartate hyagniḥ",
    "T05nagsaliu:1591": " tathā iti yathā candrasya rūpe dūrasthite 'pi parīttajalabhājaneṣu jale vipulatailapātreṣu vā avabhāsate /",
    "T05nagsaliu:1592": " candrarūpasaṃkrāntiranekatvaṃ vāpi nāsti,",
    "T05nagsaliu:1593": " tathāpi anekajalapātreṣu dṛśyate /",
    "T05nagsaliu:1594": " evam asmānna kaściccyuto na gato nāgato,",
    "T05nagsaliu:1595": " hetupratyayavaikalyāt cyuti-gamanāgamanāvabhāsāḥ /",
    "T05nagsaliu:1596": " tadvajjalabhājanavat sattvasantānasya jagataḥ sthānāntareṣu bahurūpeṇa cittacandrabimbotpādaḥ,",
    "T05nagsaliu:1597": " hetupratyayāvaikalyāt /",
    "T05nagsaliu:1598": " kuśalākuśalāneñjyādi-hetoryathākṣepā tatrāvabhāsākārā vijñaptirudbhavati /",
    "T05nagsaliu:1599": " ātmātmīyaviyuktaḥ sarvabhāveṣu pratītyasamutpādakramo 'vagantavyaḥ /",
    "T05nagsaliu:1600": " avicchedo - dāharaṇam- yathāpādapasaṅgataḥ /",
    "T05nagsaliu:1601": " vahnistrotaḥ pravṛttiḥ syāt /",
    "T05nagsaliu:1602": " karmakleśa-lipta-cittasantānaṃ vahnistrotonibaddhamindhanaṃ tu karmakleśata eva syāditi parīkṣyate /",
    "T05nagsaliu:1603": " yathā - agnīndhanahetukaṃ jvalanam avicchinnam /",
    "T05nagsaliu:1604": " indhanābhāve vicchinnam,",
    "T05nagsaliu:1605": " tadvad atrāpi karmakleśendhanamucchidya saṃkleśālaya-vijñānabījao-santāne jñānāgni-saṃyogād dagdhe sati hetu-nirodhān na phalodbhavaḥ /",
    "T05nagsaliu:1606": " tasmādevoktam - yānyekeṣāṃ śramaṇa-brāhmāṇānāṃ tadyathā iti ito bāhyānām lokastu lokaḥ /",
    "T05nagsaliu:1607": " naśyan-naśyan gatyarthaḥ,",
    "T05nagsaliu:1608": " lujyatatvāllokaḥ /",
    "T05nagsaliu:1609": " viśīryamāṇa ityadhivacanam /",
    "T05nagsaliu:1610": " dṛṣṭigatānīti dṛgdarśanam viparīta-śāstraśravaṇacintanādimithyā-jñānodbhavaṃ mithyā-jñānaṃ tu dṛṣṭirityucyate /",
    "T05nagsaliu:1611": " pṛthak tu bhinnam /",
    "T05nagsaliu:1612": " tadyathā - ātmavāda-pratisaṃyuktānītyādi tu pañcopādāna-skandheṣu rūpa-vedanā-saṃjñā-saṃskāra-vijñārnoṣvati ātmātmīya-rahiteṣu,",
    "T05nagsaliu:1613": " ātmatvena samyagdṛṣṭiryā kliṣṭaprajñā sā dṛṣṭiḥ /",
    "T05nagsaliu:1614": " satkāyāntadṛṣṭi-śīla-vrata-mithyādṛṣṭipūrvakaṃ kuprajñāvidyāsaṃprayuktatvād dṛṣṭiriti /",
    "T05nagsaliu:1615": " tadavidyāpūrvakaṃ rāgapratighākārāvidyādṛṣṭi-vicikitsopakleśa-saṃprayukto dṛṣṭi-lakṣaṇa-dhātvākārabhedam",
    "T05nagsaliu:1616": " anadhigamya saṃkliṣṭālaya-vijñāna-vāsanāvasthita-tadākāra-vijñānāvabhāsapoṣaṇāt prāgeva",
    "T05nagsaliu:1617": " lokottara-mārgāśritacaturāryasatyabhāvanā-bhyāsakrameṇa duḥkha-samudaya-nirodha-mārga-darśana-bhāvanā-vimukti-viśeṣānantareṇa",
    "T05nagsaliu:1618": " prahāṇa-sākṣātkāraḥ /",
    "T05nagsaliu:1619": " yaścāpi saptatriṃśadbodhipakṣadharmasmṛtyupasthāna-samyakprahāṇa-ṛddhipāda-indriya-bala-bodhyaṅga-mārga-pratītyasamutpāda-dhyāna-arūpi-apramāṇa-ṣaḍanusmṛtyādiyadharmapudgalanairātmya-bodhicittabhāvanā-samādhi-dhāraṇā-śraddhā-vīrya-samādhi-prajñā-bhūmi-vaśīkārā-bhijñāna-jñāna-pāramitā-vimuktidvāra-kṣānti-bhāvanādi-krameṇa",
    "T05nagsaliu:1620": " lokottaramārgānugata-tvād adhimukticaryāyāṃ pratisthāpya niryāṇa-prayoga-sākṣātkārād",
    "T05nagsaliu:1621": " indriya-bala-abhayao-asaṃsṛṣṭa-pratisaṃvid-vyañjana-mahāpuruṣa-lakṣaṇa-ṛddhipādādi",
    "T05nagsaliu:1622": " bhāvanāṃ paripūrya anuttarasamyak-samavabodhāvabodhāt śamatha-vipaśyanānukūla-samabhāvo",
    "T05nagsaliu:1623": " bhāvane 'nantā-cintyaguṇyaṃ śāntasvabhāvakāyaṃ,",
    "T05nagsaliu:1624": " ādimadhyāntavarjitaṃ,",
    "T05nagsaliu:1625": " jñātvā prāpnoti buddhatvam ityuktam /",
    "T05nagsaliu:1626": " tatra rūpaskandhastu rūpāvabhāsākāra-vijñaptyavabhāsa-vikalpodbhūto 'neka-dravyātmako",
    "T05nagsaliu:1627": " bhūtabhautika-rūpa-lakṣaṇa ekādaśao-sāmānyātmaka-pañcadravyākārāropa-saṃghaṭṭitaḥ",
    "T05nagsaliu:1628": " cakṣuḥ-śrotrādirūpa-śabdādikāma-rūpa-arūpa-pratisaṃyuktābhūtaparikalpanā-lakṣaṇaḥ",
    "T05nagsaliu:1629": " skandho dhātvāyatana-indriya-vijñāna-viṣayātmako 'tha ca tādṛganyatādṛgrūpa-lakṣaṇo",
    "T05nagsaliu:1630": " dharmastu rūpaskandha iti /",
    "T05nagsaliu:1631": " tatra vedanāskandha iti sukha-duḥkhobhayākāreṇa āsvādākāra-vijñaptyavabhāsaḥ /",
    "T05nagsaliu:1632": " viṣayendriyavijñānabhedena vedanā ṣaṭkāyā /",
    "T05nagsaliu:1633": " dhātvākāraviśeṣabhedena kleśopa-kleśasaṃprayuktatvād anantāḥ prabhedāḥ syuḥ /",
    "T05nagsaliu:1634": " sukha-duḥkha-saumanasya-daurmanasyo-pekṣānvitatvāt ṣaḍākāramātmadravyameva abhūtasaṃkalpa-vikalpālaya-vijñānavāsanopa-nibaddhatvād",
    "T05nagsaliu:1635": " rāga-dveṣa-mohāditridhātu-vikalpavaśodbhūta-dravya-saṃgṛhītatvād vedanā-skandha iti /",
    "T05nagsaliu:1636": " saṃjñā sūkṣma-sthūla-mahāṅgatādi-citrīkārāva-bhāsākāra-vijñapti-rvikalpanāvaśodbhūta-pūrvahasana-nandana-krīḍanādi-kānanusmṛtya",
    "T05nagsaliu:1637": " strī-puruṣādi-nimittaviśeṣagrahaṇātmikā viṣayendriya-vijñānabhedena ṣaṭkāyā saṃjñā /",
    "T05nagsaliu:1638": " rāga-dveṣa-moha-nibandhanatvād dhātvākāra-viśeṣabhedena tu anantaprasarā /",
    "T05nagsaliu:1639": " saṃkliṣṭasyālayavijñāna-vāsanā-sambandhatvād ātmamohādi-saṃyuktātmatā tu saṃjñeti /",
    "T05nagsaliu:1640": " saṃskārastu saṃprayuktā-prayukta-prajñapti-saṃskṛtā-saṃskṛtāvabhāsāṃkāra-vijñaptiḥ-vikalpanāvaśenodbhūtaḥ /",
    "T05nagsaliu:1641": " pūrvākṣiptālaya-vijñānād astitva-vāsanā-bhedena tu dhātoḥ ākāra-viśeṣānanta-prasarānvitasya saṃskāra-skandha-saṃgṛhītatvāt saṃskāraskandha iti",
    "T05nagsaliu:1642": " tatra vijñāna-skandhastvaṣṭavidhaḥ /",
    "T05nagsaliu:1643": " viṣayendriya-vijñānānāṃ viśiṣṭāvabhāsākāra-vijñaptiḥ /",
    "T05nagsaliu:1644": " vikalpanāvaśodbhūtālaya-vijñānasya vāsanopanibaddhatvād dhātorākāra-viśeṣa-bhedenānantaprasaro hi vijñānaskandha iti /",
    "T05nagsaliu:1645": " teṣāmapyevaṃ dhātvāyatana-sāsrava-saṃskṛta-saṃkleśādi-paryāyabhedena sva-lakṣaṇasambandhena saṃkṣipya skandho dhāturāyatanamiti /",
    "T05nagsaliu:1646": " evaṃ saṃkliṣṭālayavijñāna-bījānvitā abhūtasaṃkalpasamuttthatraidhātukodgatāste cittacaitasikādayastu saṃsāra iti /",
    "T05nagsaliu:1647": " tathāpi tatra ādāveva kartrādirahito riktastuccho 'sāra iti viditvā caturāryasatya-bhāvanānulomapravṛttyā",
    "T05nagsaliu:1648": " nirṇīto lokottara-jñānāgni-samudbhūto-'vidyāndhakārādi-rahito hetupratyayārthatathatāparijñānāt",
    "T05nagsaliu:1649": " śānto dharmakāyo 'vagamyate /",
    "T05nagsaliu:1650": " tasmād duḥkha-samudaya-nirodha-mārga-darśana-bhāvanāmārgakramaḥ/",
    "T05nagsaliu:1651": " tatra duḥkha-satyam-anityatā-duḥkhatā-śūnyatā-nairātmya-samyaganudarśanajñānena kṣānti-mukti-prahāṇa-viśeṣānāntaryajñānena",
    "T05nagsaliu:1652": " ca tad-duḥkhamavagamya kleśālayavijñānavāsanāṃ saṃnihatya pudgaladharmanairātmyam avabudhya,",
    "T05nagsaliu:1653": " traidhātukāvabhāsitābhūtasaṃkalpodbhūtaṃ asmin cittamātre māyā-marīci-gandharvanagara-alātacakra-pratiśrutka-udakacandra-pratibimbavad vibhāvane,",
    "T05nagsaliu:1654": " skandhādau dhātau āyatane ca grāhya-grāhakatāṃ vihāya dharmanairātmyasamatāyāṃ praviśe,",
    "T05nagsaliu:1655": " svacittameva ādyamanutpannamiti śūnyajñānapraveśe,",
    "T05nagsaliu:1656": " sarvadharmaniḥsvabhāvatājñānasya karuṇāmūlaka-bodhicittasya hetūbhūta-vividhopāya-puṇyajñānasambhārasaṃcaye",
    "T05nagsaliu:1657": " daśapāramitāhetubhiḥ daśabhūmyādhāra daśajñānālambana-daśavaśitāphalānvite 'nantācintya-guṇākāraḥ",
    "T05nagsaliu:1658": " śāntadharmakāyo 'vabudhyate /",
    "T05nagsaliu:1659": " evaṃ samudaya-satya-samudaya-hetu-prabhava-pratyaya-ānantarya-vimukti-prahāṇa-viśeṣa-darśana-anuloma-pratiloma-bhāvanākāreṇa",
    "T05nagsaliu:1660": " saṃkliṣṭa-ālayavijñāna-vāsanā-mala-rahitatve śāntadharmakāye praveśaḥ /",
    "T05nagsaliu:1661": " nirodha-satye 'pi nirodha-śānta-praṇīta-niḥsaraṇatā-ānantarya-vimukti-prahāṇa-viśeṣa-darśana-bhāvanāmārgakrameṇa",
    "T05nagsaliu:1662": " saṃkliṣṭā-layavijñānavāsanāsamudghātena ānantarya-prahāṇa-vimukti-viśeṣa-bhāvanayā",
    "T05nagsaliu:1663": " pudgala-dharmanairātmyādhigame śāntadharmakāyaprāptiḥ /",
    "T05nagsaliu:1664": " hetupratyayao-rahitatvāt mārgasatye 'pi mārga-nyāya-pratipatti-nairyāṇika-sandarśane",
    "T05nagsaliu:1665": " evaṃ darśana-bhāvanā-ānantarya-prahāṇa-vimukti-viśeṣamārgānukūlatāyai ālayavijñāne",
    "T05nagsaliu:1666": " vidyamānāṃ vāsanāṃ saṃnihatya pudgaladharma-nairātmya-samatāvabodhāt trikāyādhiṣṭhāna-śānta-dharmakāyasyācintyā-prameyaguṇa-gaṇasya",
    "T05nagsaliu:1667": " ādimadhyāntarahitasya avicchinna-nābhogakaraṇātmaka-sarvārthānāṃ anuttaraṃ sarvajñatvaṃ",
    "T05nagsaliu:1668": " prāpnoti / api coktam -",
    "T05nagsaliu:1669": " ya evaṃ tathatākṣamaḥ /",
    "T05nagsaliu:1670": " tasmai vyākriyate nūnaṃ",
    "T05nagsaliu:1671": " ya evamanantarokta-pratītyasamutpāda-pudgaladharmanairātmya-tattva-kṣama icchati,",
    "T05nagsaliu:1672": " sa eva pudgaladharmanairātmyakṣamatānvitatvād anuttarasamyaksambodhiṃ vyākṛtavat paśyet,",
    "T05nagsaliu:1673": " jānīyāccetyarthaḥ /",
    "T05nagsaliu:1674": " tasmāt sūtre- yo bhadanta śāriputra kulaputro kuladuhitā vā evaṃvidha-dharmakṣānti-samanvitaḥ,",
    "T05nagsaliu:1675": " tasya tathāgato 'rhat samyaksambuddho 'nuttaraḥ samyaksambodhiṃ vyākaroti ityuktam /",
    "T05nagsaliu:1676": " maitreyastu svayaṃ tathā /",
    "T05nagsaliu:1677": " uvāca śāriputrāya",
    "T05nagsaliu:1678": " evam śāriputro bodhisattvo maitreyamapṛcchat /",
    "T05nagsaliu:1679": " bodhisattvo maitreyo 'pi śālistambopamā kṛtā idaṃ sūtram vistareṇa vibhajya bhāṣitavān /",
    "T05nagsaliu:1680": " bodhisattvamaitreyeṇa bhāṣitāṃ śālistambopamāṃ kṛtvā śāriputrastu tacchrutvā iti śālistambopamā kṛtā /",
    "T05nagsaliu:1681": " saṃstuto dhṛta sāraśca devasaṃghān iti /",
    "T05nagsaliu:1682": " dhṛtasāra iti dharmārthatathatāvabodhatvāt sāragrahaṇam /",
    "T05nagsaliu:1683": " devasaṃghāniti deva-nāga-yakṣa-gandharva-ādi-sahitān /",
    "T05nagsaliu:1684": " anumoditeti anumodya /",
    "T05nagsaliu:1685": " saḥstuta iti tvayā yathoktaḥ tathaiva asti nānyatheti,",
    "T05nagsaliu:1686": " avadhārayan nirjātatvāt /",
    "T05nagsaliu:1687": " gatvottthāya praharṣitaḥ /",
    "T05nagsaliu:1688": " ākhyātavāṃśca bhikṣubhyaḥ",
    "T05nagsaliu:1689": " tasmādeva sūtre- atha āyuṣmān śāriputro maitreyasya bodhisattvasya bhāṣitam abhinandya utthāyāsanāt prakrānta ityuktam /",
    "T05nagsaliu:1690": " maitreyeṇa bodhisattvena mahāsattvena evamuktaṃ maitreyeṇa bodhisattvena,",
    "T05nagsaliu:1691": " evamiti śāriputreṇa kathitam /",
    "T05nagsaliu:1692": " anumoditam /",
    "T05nagsaliu:1693": " śāriputraḥ tacchutvā praharṣitaḥ santuṣṭa ityarthaḥ /",
    "T05nagsaliu:1694": " gatvā bhikṣubhyo gambhīrodārādbhutaṃ sūtraṃ yathāśrutavat sarvasattvahitāya bhāṣitam /",
    "T05nagsaliu:1695": " śālistambasya sūtrasya vistarākhyā subhadrikā /",
    "T05nagsaliu:1696": " hīnabuddhi prabodhārthaṃ śatairdvādaśabhiḥ kṛtā /",
    "T05nagsaliu:1697": " ācāryanāgārjunena viracitā śālistambakavistarākhyāṭīkā samāptā /",
    "T05nagsaliu:1698": " bhāratīyopādhyāyena dharmaśrībhadreṇa lokacakṣuṣā bhadantasādhumatinā jñāna kumāreṇa cānūditā /",
    "T05nagsaliu:1699": " mahāsaṃśodhaka-lokacakṣuṣā bhadanta-śrīkuṭīreṇa saṃśodhya nirṇītā /"
}