{
    "T04sanss01u:0": " śikṣāsamuccayaḥ /",
    "T04sanss01u:1": " dānapāramitā nāma prathamaḥ paricchedaḥ //",
    "T04sanss01u:2": " namaḥ sarvabuddhabodhisatvebhyaḥ //",
    "T04sanss01u:3": " yasyâśraveṇa narakâdi mahāprapātadāhâdiduṣkham",
    "T04sanss01u:4": " anubhūtam abhūd bhavadbhiḥ /",
    "T04sanss01u:5": " tīvraṃ punaḥ punar anantam aśāntacittais tac chrotum ādaram udārataraṃ bhajadhvam //",
    "T04sanss01u:6": " śrutvā ... pāpaṃ anuddhatâtmā pūrvârjitaṃ ca vipulaṃ kṣapayaty aśeṣam /",
    "T04sanss01u:7": " aprāptapūrvam api saukhyam avāpnuvanti hāniṃ sukhāc ca na kadācid api prayānti //",
    "T04sanss01u:8": " sambodhisatvasukham uttamam akṣaya ... apy asamasaṃpadam āpnuvanti /",
    "T04sanss01u:9": " tad dharmaratnam atidurlabham apy alabdhaṃ labdhakṣaṇāḥ",
    "T04sanss01u:10": " śṛṇvata sâdaram ucyamānam //",
    "T04sanss01u:11": " āyāntu ca tribhuvanâikahitasya vākyaṃ śrotuṃ prasannamanasaḥ",
    "T04sanss01u:12": " suranāgasatvāḥ /",
    "T04sanss01u:13": " gandharvayakṣagaruḍâsurakinnarêndrāḥ pretâdayaḥ",
    "T04sanss01u:14": " śravaṇajātatṛṣaḥ saharṣāḥ //",
    "T04sanss01u:15": " sugatān sasutān sadharmakāyān praṇipatyâdarato 'khilāṃś ca vandyān /",
    "T04sanss01u:16": " sugatâtmajasamvarâvatāraṃ kathayiṣyāmi",
    "T04sanss01u:17": " samuccitârthavākyaiḥ //",
    "T04sanss01u:18": " na ca kiñcid apūrvam atra vācyaṃ na ca saṃgranthanakauśalaṃ mamâsti /",
    "T04sanss01u:19": " atâiva na me parârthayatnaḥ svamano bhāvayituṃ mamêdam",
    "T04sanss01u:20": " iṣṭam //",
    "T04sanss01u:21": " mama tāvad anena yāti vṛddhiṃ kuśalaṃ bhāvayituṃ prasādavegaḥ /",
    "T04sanss01u:22": " yadi matsamadhātur eva paśyed aparo 'py enam ato 'pi sârthako 'yam //",
    "T04sanss01u:23": " [ Bendall ed p2 ---> ]",
    "T04sanss01u:24": " kṣaṇasampad iyaṃ sudurlabhā pratilabdhā puruṣârthasādhanī /",
    "T04sanss01u:25": " yadi nâtra vici-",
    "T04sanss01u:26": " [ Cambridge MS f2a ---> ]",
    "T04sanss01u:27": " ntyate hitaṃ punar apy eṣa samāgamaḥ kutaḥ //",
    "T04sanss01u:28": " yathôktam āryagaṇḍavyūhasūtre /",
    "T04sanss01u:29": " āryajayôṣmâyatanavimokṣe //",
    "T04sanss01u:30": " durlabhâṣṭākṣaṇanirvṛttir durlabho manuṣyapratilambho durlabhā kṣaṇasaṃpatviśuddhir durlabho buddhôtpādo /",
    "T04sanss01u:31": " durlabhâvikalêndriyatā /",
    "T04sanss01u:32": " durlabho buddhadharmaśravo /",
    "T04sanss01u:33": " durlabhaṃ satpuruṣasamavadhānaṃ /",
    "T04sanss01u:34": " durlabhāni bhūtakalyāṇamitrāṇi /",
    "T04sanss01u:35": " durlabho bhūtanayânuśāsany- upasaṃhāraḥ /",
    "T04sanss01u:36": " durlabhaṃ samyagjīvitaṃ /",
    "T04sanss01u:37": " durlabhaḥ saddharme tadanukūlaḥ prayatno manuṣyalokae iti //",
    "T04sanss01u:38": " tad evaṃvidhaṃ samāgamam āsādya saṃvṛtiparamârthataḥ",
    "T04sanss01u:39": " suviditasaṃsāraduṣkhasyôpaśamanasukhâbhilāṣiṇo buddhagotrânubhāvāt tu yasya mahāsatvasyâivaṃ pratyavekṣôtpadyate //",
    "T04sanss01u:40": " yadā mama pareṣāṃ ca bhayaṃ duṣkhaṃ ca na priyaṃ /",
    "T04sanss01u:41": " tadâtmanaḥ ko viśeṣo yat taṃ rakṣāmi nêtaram /",
    "T04sanss01u:42": " iti tenâtmanaḥ satvadhātoś ca //",
    "T04sanss01u:43": " duṣkhântaṃ karttukāmena sukhântaṃ gantum icchatā /",
    "T04sanss01u:44": " śraddhāmūlaṃ dṛḍhīkṛtya bodhau kāryā matir dṛḍhā //",
    "T04sanss01u:45": " uktaṃ hi ratnôlkādhāraṇyām //",
    "T04sanss01u:46": " śraddhayamānu jinān jinadharmmān śraddhayate cari buddhasutānām /",
    "T04sanss01u:47": " bodhi anuttara śraddhayamāno jāyati cittaṃ mahāpuruṣāṇām //",
    "T04sanss01u:48": " śraddha purogatamātṛjanetrī pālikavarddhika sarvaguṇānām /",
    "T04sanss01u:49": " [ Bendall ed p3 ---> ]",
    "T04sanss01u:50": " kāṃkṣavinodani oghapratāraṇi /",
    "T04sanss01u:51": " śraddhanidarśani",
    "T04sanss01u:52": " [ Cambridge MS f2b ---> ]",
    "T04sanss01u:53": " kṣemapurasya //",
    "T04sanss01u:54": " śraddhânāvilacittaprasādo mānavivarjitagauravamūlā /",
    "T04sanss01u:55": " śraddha nidhānadhanaṃ caraṇâgraṃ pāṇi yathā",
    "T04sanss01u:56": " śubhasaṃgrahamūlam //",
    "T04sanss01u:57": " śraddha pramodakarī parityāge /",
    "T04sanss01u:58": " śraddha praharṣakarī jinadharmme /",
    "T04sanss01u:59": " śraddha viśeṣakarī guṇajñāne /",
    "T04sanss01u:60": " daiśika prāpaṇi buddhagatī ye //",
    "T04sanss01u:61": " indriyatīkṣṇaprabhāsvaratāyai /",
    "T04sanss01u:62": " śraddhabalaṃ avimardanatāyai /",
    "T04sanss01u:63": " niśrayakleśâdharṣikatāyai /",
    "T04sanss01u:64": " aiṣikā śraddha svayaṃbhuguṇānām //",
    "T04sanss01u:65": " śraddhâsaṅgatasaṅgasukheṣu akṣaṇavarjitâikakṣaṇâgram /",
    "T04sanss01u:66": " śraddhâtikramu mārapathasya /",
    "T04sanss01u:67": " darśikôttamamokṣapathasya //",
    "T04sanss01u:68": " vījam apūtiku hetuguṇānāṃ /",
    "T04sanss01u:69": " śraddha virohaṇi bodhidrumasya /",
    "T04sanss01u:70": " varddhani jñānaviśeṣasukhānāṃ /",
    "T04sanss01u:71": " śraddha nidarśika",
    "T04sanss01u:72": " sarvajinānāṃ //",
    "T04sanss01u:73": " ye sada śraddha sagauravabuddhe /",
    "T04sanss01u:74": " te tu na śīla na śikṣa tyajanti /",
    "T04sanss01u:75": " ye tu na śīla na śikṣa tyajantī /",
    "T04sanss01u:76": " te guṇavāṃ stutaye [[DOUBT]]",
    "T04sanss01u:77": " guṇavantaḥ //",
    "T04sanss01u:78": " ye sada śraddha sagauravadharmme /",
    "T04sanss01u:79": " te jinadharmmâtṛptaśṛṇontī [[DOUBT]] //",
    "T04sanss01u:80": " ye jinadharmm atṛptaśṛṇontī /",
    "T04sanss01u:81": " teṣv adhimukti acintiyadharmme //",
    "T04sanss01u:82": " ye sada śraddha sagauravasaṃghe /",
    "T04sanss01u:83": " te 'vivarttika saṃghaprasannāḥ //",
    "T04sanss01u:84": " ye 'vivarttika saṃghaprasannās te 'vivarttika śraddhabalātaḥ /",
    "T04sanss01u:85": " [ Bendall ed p4 ---> ]",
    "T04sanss01u:86": " ye 'vivarttika śraddhabalāto /",
    "T04sanss01u:87": " indriyatīkṣṇaprabhāsvara teṣām //",
    "T04sanss01u:88": " indriyatīkṣṇaprabhāsvara yeṣām tehi vivarjita pāpakamitrāḥ /",
    "T04sanss01u:89": " [ Cambridge MS f3a ---> ]",
    "T04sanss01u:90": " yehi vivarjita pāpakamitrāḥ dhārmmikamitraparigraha teṣām //",
    "T04sanss01u:91": " dhārmikamitraparigraha yeṣām /",
    "T04sanss01u:92": " te vipulaṃ kuśalôpacinvanti /",
    "T04sanss01u:93": " ye vipulaṃ kuśalôpacinontī hetubalôpagatāya mahâtmā //",
    "T04sanss01u:94": " hetubalôpagatāya mahâtmā /",
    "T04sanss01u:95": " teṣôdāradhimuktiviśeṣāḥ /",
    "T04sanss01u:96": " yeṣôdāradhimuktiviśeṣās te sadâdhiṣṭhita sarvajinebhiḥ //",
    "T04sanss01u:97": " ye sadâdhiṣṭhita sarvajinebhis teṣûpapadyati bodhayi cittam /",
    "T04sanss01u:98": " yeṣûpapadyati bodhayi cittaṃ te 'bhiyukta maharṣiguṇeṣu //",
    "T04sanss01u:99": " ye 'bhiyukta maharṣiguṇeṣu jātayabuddhakule 'nujātāḥ /",
    "T04sanss01u:100": " jātaya buddhakule 'nujātās te samayogâyogavimuktāḥ //",
    "T04sanss01u:101": " ye samayogâyogavimuktāḥ /",
    "T04sanss01u:102": " āśaya teṣa prasādaviśuddhaḥ //",
    "T04sanss01u:103": " āśayu yeṣa prasādaviśuddhaḥ teṣâdhyāśayûttamaśreṣṭhaḥ /",
    "T04sanss01u:104": " yeṣâdhyāśayûttamaśreṣṭhas te sada pāramitāsu caranti //",
    "T04sanss01u:105": " ye sada pāramitāsu carantī te pratipannêho mahayāne /",
    "T04sanss01u:106": " ye pratipannêho mahayāne te pratipattitu pūjayi buddhān //",
    "T04sanss01u:107": " ye pratipattitu pūjayi buddhān teṣu anusmṛti buddhâbhedyā /",
    "T04sanss01u:108": " yeṣu anusmṛti buddhâbhedyā /",
    "T04sanss01u:109": " te sada paśyiya cintiya buddhān //",
    "T04sanss01u:110": " ye sada paśyiya cintiya buddhān /",
    "T04sanss01u:111": " teṣa na jātu na tiṣṭhati buddhaḥ //",
    "T04sanss01u:112": " yeṣa na jātu na tiṣṭhati buddhaḥ teṣa na jātu rahāyati dharmmaḥ /",
    "T04sanss01u:113": " [ Bendall ed p5 ---> ]",
    "T04sanss01u:114": " yeṣa na jātu rahāyati dharmaḥ te sada dhiṣṭhita sarvajinebhir /",
    "T04sanss01u:115": " ityā-",
    "T04sanss01u:116": " [ Cambridge MS f3b ---> ]",
    "T04sanss01u:117": " diśraddhāmūlo guṇavistaro 'nantas tatrôktaḥ /",
    "T04sanss01u:118": " tat parisamāpya saṃkṣepataḥ punar āha /",
    "T04sanss01u:119": " durllabhasatvapṛthagjanakāyā /",
    "T04sanss01u:120": " ye imi śraddadhîdṛśi dharmmān /",
    "T04sanss01u:121": " ye tu śubhôpacitāḥ kṛtapuṇyās te imi śraddadhi hetubalena //",
    "T04sanss01u:122": " yo daśakṣetrarajôpamasatvān kalpam upasthihi sarvasukhena /",
    "T04sanss01u:123": " nôta tu tādṛśu puṇyaviśeṣo yādṛśa śraddadhato imi dharmmān //",
    "T04sanss01u:124": " iti /",
    "T04sanss01u:125": " tathâryadaśadharmasūtre 'pi deśitaṃ //",
    "T04sanss01u:126": " śraddhā hi paramaṃ yānaṃ yena niryānti nāyakāḥ /",
    "T04sanss01u:127": " tasmād buddhânuśāritvaṃ bhajeta matimān naraḥ //",
    "T04sanss01u:128": " aśrāddhasya manuṣyasya śuklo dharmo na rohati /",
    "T04sanss01u:129": " vījānām agnidagdhānām aṅkuro harito yathā //",
    "T04sanss01u:130": " iti /",
    "T04sanss01u:131": " atâivâryalalitavistarasūtre prativeditaṃ /",
    "T04sanss01u:132": " śraddhāyām ānanda yogaḥ karaṇīyêdaṃ tathāgato vijñapayatîti //",
    "T04sanss01u:133": " tathā siṃhaparipṛcchāyāṃ /",
    "T04sanss01u:134": " śraddhayā /",
    "T04sanss01u:135": " kṣaṇam akṣaṇaṃ varjayatîty uktam //",
    "T04sanss01u:136": " tad evaṃ /",
    "T04sanss01u:137": " śraddhāmūlaṃ dṛḍhīkṛtya bodhicittaṃ dṛḍhaṃ kartavyaṃ sarvapuṇyasaṃgrahatvāt tad yathâryasiṃhaparipṛcchāyāṃ /",
    "T04sanss01u:138": " siṃhena rājakumāreṇa bhagavān pṛṣtaḥ //",
    "T04sanss01u:139": " saṃgrahaḥ sarvadharmāṇāṃ /",
    "T04sanss01u:140": " karmaṇā kena jāyate /",
    "T04sanss01u:141": " priyaś ca bhoti satvānāṃ-",
    "T04sanss01u:142": " [ Cambridge MS f4a ---> ]",
    "T04sanss01u:143": " yatra yatrôpapadyate //",
    "T04sanss01u:144": " bhagavān āha /",
    "T04sanss01u:145": " sarvasatvapramokṣāya cittaṃ bodhāya nāmayet /",
    "T04sanss01u:146": " eṣa saṃgraha dharmāṇāṃ bhavate tena ca priyaḥ //",
    "T04sanss01u:147": " iti /",
    "T04sanss01u:148": " tathâryagaṇḍavyūhasūtre 'pi varṇitaṃ /",
    "T04sanss01u:149": " bodhicittaṃ hi kulaputra vījabhūtaṃ sarvabuddhadharmā-",
    "T04sanss01u:150": " [ Bendall ed p6 ---> ]",
    "T04sanss01u:151": " kṣetrabhūtaṃ sarvajagacchukladharmavirohaṇatayā /",
    "T04sanss01u:152": " dharaṇibhūtaṃ sarvalokapratiśaraṇatayā yāvat pitṛbhūtaṃ sarvabodhisatvârakṣaṇatayā //",
    "T04sanss01u:153": " peyālaṃ //",
    "T04sanss01u:154": " vaiśravaṇabhūtaṃ sarvadāridryasaṃchedanatayā /",
    "T04sanss01u:155": " cintāmaṇirājabhūtaṃ sarvârthasaṃsādhanatayā /",
    "T04sanss01u:156": " bhadraghaṭabhūtaṃ sarvâbhiprāyaparipūraṇatayā /",
    "T04sanss01u:157": " śaktibhūtaṃ kleśaśatruvijayāya /",
    "T04sanss01u:158": " dharmabhūtaṃ yoniśo manaskārasaṃchedanatayā /",
    "T04sanss01u:159": " khaḍgabhūtaṃ kleśaśiraḥprapātanatayā /",
    "T04sanss01u:160": " kuṭhārabhūtaṃ duṣkhavṛkṣasaṃchedanatayā /",
    "T04sanss01u:161": " praharaṇabhūtaṃ sarvôpadravaparitrāṇatayā /",
    "T04sanss01u:162": " vaḍisabhūtaṃ saṃsārajalacarâbhyuddharaṇatayā /",
    "T04sanss01u:163": " vātamaṇḍalībhūtaṃ sarvâvaraṇanivaraṇatṛnavikiraṇatayā /",
    "T04sanss01u:164": " uddānabhūtaṃ sarvabodhisatvacaryāpraṇidhānasaṃgrahaṇatayā /",
    "T04sanss01u:165": " caityabhūtaṃ sadevamānuṣâsurasya lokasya /",
    "T04sanss01u:166": " iti hi kulaputra bodhicittam ebhiś cânyaiś câpramāṇair guṇaviśeṣaiḥ samanvāgatam iti //",
    "T04sanss01u:167": " kathaṃ punar jñāyate /",
    "T04sanss01u:168": " pṛthagjanasyâpi bodhicittam utpadyate /",
    "T04sanss01u:169": " na vāṅmā-",
    "T04sanss01u:170": " [ Cambridge MS f4b ---> ]",
    "T04sanss01u:171": " tram etad iti /",
    "T04sanss01u:172": " anekasūtrântadarśanāt //",
    "T04sanss01u:173": " yathā tāvad āryavimalakīrttinirdeśe nirdiṣṭaṃ /",
    "T04sanss01u:174": " sumerusamāṃ satkāyadṛṣṭim utpādya bodhicittam utpadyate /",
    "T04sanss01u:175": " tataś ca buddhadharmā virohantîti //",
    "T04sanss01u:176": " ratnakaraṇḍasūtrāc ca pṛthagjano 'pi bodhisatvêti jñāyate //",
    "T04sanss01u:177": " yathôktaṃ /",
    "T04sanss01u:178": " tad yathâpi nāma mañjuśrīḥ aṇḍakoṣaprakṣipto 'pi",
    "T04sanss01u:179": " kalaviṅkapoto /",
    "T04sanss01u:180": " asaṃbhinnâṇḍâniśkrāntaḥ koṣāt kalaviṅkarutam eva muñcati //",
    "T04sanss01u:181": " evam eva mañjuśrīḥ avidyâṇḍakoṣaprakṣipto 'pi bodhisatvo /",
    "T04sanss01u:182": " asaṃbhinnâtmadṛṣṭir aniṣkrāntas traidhātukād buddharutam",
    "T04sanss01u:183": " eva muñcati /",
    "T04sanss01u:184": " yad idaṃ śūnyatānimittâpraṇihitarutam eva //",
    "T04sanss01u:185": " sarvadharmapravṛttinirdeśe 'pi kathitaṃ /",
    "T04sanss01u:186": " jayamateś ca bodhisatvasya pṛthivī vidāram adāt /",
    "T04sanss01u:187": " sa kālagato mahānirayaṃ prāpatad iti /",
    "T04sanss01u:188": " sa hi śūnyatāṃ nâdhimuktavān śūnyatāvādini ca pratighaṃ kṛtavān //",
    "T04sanss01u:189": " [ Bendall ed p7 ---> ]",
    "T04sanss01u:190": " niyatâniyatâvatāramudrāsūtre 'py ākhyātaṃ //",
    "T04sanss01u:191": " katamaḥ paśurathagatiko bodhisatvaḥ /",
    "T04sanss01u:192": " tad yathā /",
    "T04sanss01u:193": " kaścit puruṣaḥ pañcabuddhakṣetraparamâṇurajaḥsamān",
    "T04sanss01u:194": " lokadhātūn abhikramitukāmaḥ syāt /",
    "T04sanss01u:195": " sa paśuratham abhiruhya mārgaṃ pratipadyate sa cireṇa dīrgheṇâdhvanā yojanaśataṃ gacchet /",
    "T04sanss01u:196": " sa tatra mahatyā vātamaṇḍalyā paścāt khalu pu-",
    "T04sanss01u:197": " [ Cambridge MS f5a ---> ]",
    "T04sanss01u:198": " nar aśītiṃ yojanasahasrāṇi pratyākṛṣya pratyudāvartyêti /",
    "T04sanss01u:199": " tat kiṃ śaknuyāt sa puruṣas tān lokadhātūn paśurathenâtikramitum /",
    "T04sanss01u:200": " yāvad anabhilāpyânabhilāpyair api kalpair ekam api lokadhātum",
    "T04sanss01u:201": " atikramitum /",
    "T04sanss01u:202": " āha /",
    "T04sanss01u:203": " nô hîdaṃ bhagavan /",
    "T04sanss01u:204": " bhagavān āha /",
    "T04sanss01u:205": " evam eva mañjuśrīḥ yaḥ kaścid bodhicittam utpādya mahāyānaṃ /",
    "T04sanss01u:206": " na dhārayati /",
    "T04sanss01u:207": " na paṭhati /",
    "T04sanss01u:208": " śrāvakayānīyān sevate /",
    "T04sanss01u:209": " taiś ca sārddhaṃ saṃstavaṃ karoti /",
    "T04sanss01u:210": " śrāvakayānaṃ ca paṭhati svâdhyāyati mīmāṃsate paribudhyate 'rthāṃś ca pāṭhayati yāvad bodhayati /",
    "T04sanss01u:211": " sa tena dhanvaprajño bhavati so 'nuttarajñānamārgāt",
    "T04sanss01u:212": " pratyākṛṣyate pratyudāvarttyate /",
    "T04sanss01u:213": " yad api tasya bodhisatvasya bodhibhāvanâtaḥ prajñêndriyaṃ prajñācakṣuḥ tad api tasya dhanvīkriyate pratihanyate /",
    "T04sanss01u:214": " śrayaṃ paśurathagatiko bodhisatvêti //",
    "T04sanss01u:215": " tad evam eṣā śūnyatânadhimuktir mahāyānânabhiratiś câsaṃpūrṇâdhimukticittacaryasyâpi prāyo na saṃdṛśyate /",
    "T04sanss01u:216": " prāg evâdhimātrâdhimukticaryasya bodhisatvasya /",
    "T04sanss01u:217": " sa hi ratnameghe /",
    "T04sanss01u:218": " sarvabālacaritavipattisamatikrāntaḥ paṭhyate 'saṃkhyeyasamādhidhāraṇīvimokṣâbhijñāvidyāvikrīdito /",
    "T04sanss01u:219": " anantadharmârāmaratinirāmiṣâparântakalpakoṭyanābhoganirvikalpaprītivegâlokapratilabdhaś",
    "T04sanss01u:220": " câprameyakalpakoṭīniyutaśatasahasraparamamahāyānaprasthānavicitrabhāvanāsaṃpūrṇa",
    "T04sanss01u:221": " parârthapratipattiniryāṇa puṇyajñānasaṃbhārâbhinihārâbhinirvṛttiḥ pūrvayogaśatasahasrasamṛddhaś ca",
    "T04sanss01u:222": " paṭhyate /",
    "T04sanss01u:223": " athâitan neyârthaṃ /",
    "T04sanss01u:224": " kasmād anye bodhicittôtpādakâsyāṃ bhūmau nêṣyante /",
    "T04sanss01u:225": " na câtrêcchayā kiñcid viśeṣacihnaṃ nītârthaṃ karttuṃ labhyate /",
    "T04sanss01u:226": " adhimātrâdhimukticaryâdharmatā vacanāc ca gamyate /",
    "T04sanss01u:227": " yathā madhyamṛduprakārâpy adhimukticaryâsty evêti //",
    "T04sanss01u:228": " asya punas tathāgataguhyasūtrasya ko 'bhiprāyo /",
    "T04sanss01u:229": " yad uktaṃ /",
    "T04sanss01u:230": " [ Bendall ed p8 ---> ]",
    "T04sanss01u:231": " kasya bhagavan bodhicittôtpādaḥ /",
    "T04sanss01u:232": " āha /",
    "T04sanss01u:233": " yasya mahārājâdhyāśayo 'vikopitaḥ /",
    "T04sanss01u:234": " āha /",
    "T04sanss01u:235": " kasya bhagavann adhyāśayo 'vikopitaḥ /",
    "T04sanss01u:236": " āha /",
    "T04sanss01u:237": " yasya mahārāja mahākaruṇôtpādaḥ /",
    "T04sanss01u:238": " āha /",
    "T04sanss01u:239": " kasya bhagavan mahākaruṇôtpādaḥ /",
    "T04sanss01u:240": " āha /",
    "T04sanss01u:241": " yasya mahārāja sarvasatvâparityāgaḥ /",
    "T04sanss01u:242": " āha /",
    "T04sanss01u:243": " kathaṃ bhagavan satvâparityaktā bhavanti /",
    "T04sanss01u:244": " āha /",
    "T04sanss01u:245": " yadā mahārājâtmasaukhyaṃ parityaktaṃ bhavatîti /",
    "T04sanss01u:246": " bodhicittamātrâsantuṣṭānāṃ karuṇâbhilāṣasaṃjanârtham",
    "T04sanss01u:247": " idam uktaṃ /",
    "T04sanss01u:248": " yathā na te tathāgataśāsane pravrajitā yeṣāṃ nâsti tyāgêti /",
    "T04sanss01u:249": " evam ihânyabodhicittanindā draṣṭavyā na tu bodhicittam anyathā",
    "T04sanss01u:250": " nôtpadyatae eva //",
    "T04sanss01u:251": " yathā daśadharmakasūtre deśitaṃ /",
    "T04sanss01u:252": " iha kulaputra bodhisatvo gotrasthaḥ sann anutpāditabodhicittaḥ",
    "T04sanss01u:253": " tathāgatena vā tathāgataśrāvakeṇa vā saṃcodyamānaḥ",
    "T04sanss01u:254": " saṃvedyamānaḥ samādāpyamāno 'nuttarāyāṃ samyaksambodhau",
    "T04sanss01u:255": " [ Cambridge MS f6a ---> ]",
    "T04sanss01u:256": " bodhicittam utpādayatîdaṃ prathamaṃ kāraṇaṃ bodhicittôtpādāya /",
    "T04sanss01u:257": " saṃbodher vā bodhicittasya vā varṇaṃ bhāṣyamāṇaṃ śrutvânuttarāyāṃ samyaksaṃbodhau cittam utpādayatîdaṃ dvitīyaṃ kāraṇaṃ /",
    "T04sanss01u:258": " sa satvā ... naśaraṇān advīpān dṛṣṭvā kāruṇyacittam upasthāpya",
    "T04sanss01u:259": " yāvad anuttarāyāṃ samyaksambodhau cittam utpādayatîdaṃ tṛtīyaṃ kāraṇaṃ bodhicittôtpādāya /",
    "T04sanss01u:260": " sa tathāgatasya sarvâkāraparipūrṇatāṃ dṛṣṭvā prītim",
    "T04sanss01u:261": " utpādyânuttarāyāṃ samyaksaṃbodhau cittam utpādayatîdaṃ caturthaṃ kāraṇam iti /",
    "T04sanss01u:262": " tac ca bodhicittaṃ dvividhaṃ bodhipraṇidhicittaṃ ca",
    "T04sanss01u:263": " bodhiprasthāna cittaṃ ca /",
    "T04sanss01u:264": " yathâryagaṇḍavyūhasūtre bhāṣitaṃ /",
    "T04sanss01u:265": " durlabhāḥ kulaputra te satvāḥ sarvaloke ye 'nuttarasyāṃ samyaksaṃbodhau cittaṃ praṇidadhati /",
    "T04sanss01u:266": " tato 'pi durlabhatamās te satvā ye 'nuttarāṃ samyaksaṃbodhim",
    "T04sanss01u:267": " abhisaṃprasthitêti /",
    "T04sanss01u:268": " tatra bodhipraṇidhicittaṃ /",
    "T04sanss01u:269": " mayā buddhena bhavitavyam iti cittaṃ praṇidhānād utpannaṃ bhavati /",
    "T04sanss01u:270": " śūraṅgamasūtre 'pi /",
    "T04sanss01u:271": " śāṭhyôtpāditasyâpi bodhicittasya buddhatvahetutvâbhidhānāt /",
    "T04sanss01u:272": " kaḥ punar vādaḥ kiñcid eva kuśalaṃ kṛtvā /",
    "T04sanss01u:273": " yathôktaṃ bhadrakalpikasūtre /",
    "T04sanss01u:274": " ghoṣadatto nāma",
    "T04sanss01u:275": " [ Bendall ed p9 ---> ]",
    "T04sanss01u:276": " tathāgato yatra nakṣatrarājena tathāgatena",
    "T04sanss01u:277": " prathamaṃ bodhicittam utpāditaṃ tāmbūlapatraṃ dattvā",
    "T04sanss01u:278": " gopālakabhūtena /",
    "T04sanss01u:279": " evaṃ vidyutpradīpo nāma tathāgato yatra yaśasā tathāgatena",
    "T04sanss01u:280": " prathamaṃ bodhicittam utpāditaṃ daśikāṃ dattvā",
    "T04sanss01u:281": " tantravāyabhūtena /",
    "T04sanss01u:282": " evam anantaprabho nāma tathāgato yatrârciṣmatā tathāgatena",
    "T04sanss01u:283": " prathamaṃ bodhicittam utpāditaṃ tṛṇapradīpaṃ dattvā",
    "T04sanss01u:284": " nagarâvalambakabhūtena /",
    "T04sanss01u:285": " evaṃ dṛḍhavikramo nāma tathāgato yatra duṣpradharṣeṇa",
    "T04sanss01u:286": " tathāgatena prathamaṃ bodhicittam utpāditaṃ dattakāṣṭhaṃ dattvā kāṣṭhahārakabhūtenêty ādi //",
    "T04sanss01u:287": " caryâvikale 'pi ca bodhicitte nâvamanyatā karttavyā /",
    "T04sanss01u:288": " tasyâpy anantasaṃsārasukhaprasavanatvāt /",
    "T04sanss01u:289": " yathâryamaitreyavimokṣe varṇitaṃ /",
    "T04sanss01u:290": " tad yathâpi nāma kulaputra cittam api vajraratnaṃ sarvaprativiśiṣṭaṃ suvarṇâlaṃkāram abhibhavati /",
    "T04sanss01u:291": " vajraratnanāma ca na vijahāti /",
    "T04sanss01u:292": " sarvadāridryaṃ vinivarttayati /",
    "T04sanss01u:293": " evam eva kulaputrâśayapratipattibhinnam api sarvajñatācittôtpādavajraratnaṃ sarvaśrāvakapratyekabuddhaguṇasuvarṇâlaṃkāram abhibhavati bodhisattvanāma ca na vijahāti /",
    "T04sanss01u:294": " sarvasaṃsāradāridryaṃ vinivarttayatîti /",
    "T04sanss01u:295": " itaś ca vinâpi caryayā bodhicittam upakārakam iti jñātavyaṃ /",
    "T04sanss01u:296": " yenâpararājâvavādakasūtre kathitaṃ /",
    "T04sanss01u:297": " yasmāc ca tvaṃ mahārāja bahukṛtyo bahukaraṇīyaḥ /",
    "T04sanss01u:298": " [ Cambridge MS f7a ---> ]",
    "T04sanss01u:299": " asahaḥ sarveṇa sarvaḥ sarvathā sarvaṃ sarvadā dānapāramitāyāṃ śikṣituṃ /",
    "T04sanss01u:300": " evaṃ yāvat prajñāpāramitāyāṃ śikṣituṃ /",
    "T04sanss01u:301": " tasmāt tarhi tvaṃ mahārājâivam eva samyaksambodhichandaṃ śraddhāṃ tra ... praṇidhiṃ ca gacchann api tiṣṭhann api",
    "T04sanss01u:302": " niṣaṇṇo 'pi śayāno 'pi jāgrad api bhuñjāno 'pi /",
    "T04sanss01u:303": " pivann api /",
    "T04sanss01u:304": " satatasamitam anusmara /",
    "T04sanss01u:305": " manasikuru bhāvaya /",
    "T04sanss01u:306": " sarvabuddhabodhisatvapratyekabuddhâryaśrāvakapṛthagjanānām",
    "T04sanss01u:307": " ātmanaś câtītânāgatapratyutpannāni sarvakuśalamūlāny abhisaṃkṣipya tulayitvā piṇḍayitvânumodasvâgrayânumodanayā",
    "T04sanss01u:308": " yāvad ākāśasamatayā nirvāṇasamatayânumodasvânumodya ca",
    "T04sanss01u:309": " sarvabuddhabodhisatvapratyeka-",
    "T04sanss01u:310": " [ Bendall ed p10 ---> ]",
    "T04sanss01u:311": " buddhâryaśrāvakāṇāṃ pūjākarmaṇe niryātaya /",
    "T04sanss01u:312": " niryātya ca sarvasatvasādhāraṇāni kuru /",
    "T04sanss01u:313": " tataḥ sarvasatvānāṃ yāvat sarvajñātapratilambhāya",
    "T04sanss01u:314": " sarvabuddhadharmaparipūraṇāya dine dine traikālyam anuttarāyāṃ samyaksaṃbodhau pariṇāmayâivaṃ khalu tvaṃ mahārāja pratipannaḥ",
    "T04sanss01u:315": " san rājyaṃ kārayiṣyasi rājyakṛtyāni ca na hāyayiṣyasi",
    "T04sanss01u:316": " bodhisaṃbhārāṃś ca paripūrayiṣyasîti //",
    "T04sanss01u:317": " atrâiva câsya vipākôktaḥ /",
    "T04sanss01u:318": " sa khalu punas tvaṃ mahārāja tasya samyaksaṃbodhicittakuśalamūlakarmaṇo-",
    "T04sanss01u:319": " [ Cambridge MS f7b ---> ]",
    "T04sanss01u:320": " vipākenânekaśatakṛtvo deveṣûpapanno 'bhūḥ /",
    "T04sanss01u:321": " anekaśatakṛtvo manuṣyeṣûpapanno 'bhūḥ /",
    "T04sanss01u:322": " sarvāsu ca devamanuṣyôpapattiṣv ādhipatyam eva kārayasi /",
    "T04sanss01u:323": " na ca tāvat tava mahārāja tasya samyaksaṃbodhicittasya",
    "T04sanss01u:324": " kuśalakarmaṇônatvaṃ vâpūrṇatvaṃ vā prajñāyate /",
    "T04sanss01u:325": " api ca mahārājâikam api samyaksaṃbodhicittaṃ sarvasattvôttāraṇârambaṇatvāt sarvasatvâmocanârambaṇatvāt",
    "T04sanss01u:326": " sarvasatvasamāśvāsanârambaṇatvāt sarvasatvaparinirvāṇârambaṇatvād aprameyâsaṃkhyeyakuśalôpacayam /",
    "T04sanss01u:327": " kaḥ punar vādo yâivaṃ bahulīkarotîti //",
    "T04sanss01u:328": " etac ca bodhicittaṃ rūpakāyadarśanôtpannaṃ /",
    "T04sanss01u:329": " tatra pūrvâvadāne paṭhyate /",
    "T04sanss01u:330": " evaṃ tāvat praṇidhibodhicittaṃ veditavyaṃ /",
    "T04sanss01u:331": " idaṃ tu vaktavyaṃ kim abhūmipraviṣṭhasyâpi",
    "T04sanss01u:332": " bodhisatvasamvarâdhikāro 'sti na vêti /",
    "T04sanss01u:333": " astîti veditavyaṃ ākāśagarbhasūtre lābhasatkārârthaṃ mūlâpattiśravaṇāt /",
    "T04sanss01u:334": " daśabhūmikasūtre tu prathamāyāṃ bhūmau darśitaṃ /",
    "T04sanss01u:335": " na ca kañcit satkārāṃ kasyacit sakāśāt pratikāṃkṣaty anyatra",
    "T04sanss01u:336": " mayâivâiṣāṃ sarvasatvānāṃ sarvôpakaraṇabāhulyam",
    "T04sanss01u:337": " upanāmayitavyam iti /",
    "T04sanss01u:338": " tathā câha /",
    "T04sanss01u:339": " pramuditāyāṃ bodhisatvabhūmau suvyavasthito bhavaty acalanayo-",
    "T04sanss01u:340": " [ Cambridge MS f8a ---> ] ge",
    "T04sanss01u:341": " ... ti /",
    "T04sanss01u:342": " punaś côktaṃ /",
    "T04sanss01u:343": " tathāga-",
    "T04sanss01u:344": " [ Bendall ed p11 ---> ]",
    "T04sanss01u:345": " tavaṃśaniyato bhavati saṃbodhiparāyaṇêti /",
    "T04sanss01u:346": " ākāśagarbhasūtre tv āha /",
    "T04sanss01u:347": " śrāvakayānam evâsya na bhavati prāg eva mahāyānam iti /",
    "T04sanss01u:348": " tathâryôgraparipṛcchāyāṃ mātsaryaparyavanaddhasyâpi",
    "T04sanss01u:349": " śikṣāpadāni prajñaptāni /",
    "T04sanss01u:350": " pramuditāyāṃ tu paṭhyate /",
    "T04sanss01u:351": " ātmasaṃjñâpagamāc câsyâtmasneho na bhavati /",
    "T04sanss01u:352": " kutaḥ /",
    "T04sanss01u:353": " punaḥ sarvôpakaraṇasnehêti /",
    "T04sanss01u:354": " tathā mastakâdidānam apy atrâsyôktaṃ //",
    "T04sanss01u:355": " evam ādi sūtreṣu bhūmipraviṣṭasyâpi śikṣāprajñaptir dṛśyate /",
    "T04sanss01u:356": " yatra vâsāmānyena bodhisatvam adhikṛtyôpadeśas tatrâbhyāsayogyatayā pratiṣedhavākyena vâdikarmikabodhisatvena na",
    "T04sanss01u:357": " śikṣitavyaṃ bhaved etat /",
    "T04sanss01u:358": " ubhayâsaṃbhave tu sarvatra śikṣitavyaṃ /",
    "T04sanss01u:359": " tatrâpy ekasyāṃ śikṣāyāṃ śikṣaṇāyām aśaktasyêtaraśikṣânabhyāsādanâpattiḥ //",
    "T04sanss01u:360": " āryâkṣayamatisūtre 'py evam avocat /",
    "T04sanss01u:361": " dānakāle śīlôpasaṃhārasyâpekṣêti vistaraḥ /",
    "T04sanss01u:362": " na câtra śithilena bhavitavyaṃ na ca śeṣāsu na samudāgacchati /",
    "T04sanss01u:363": " yathābalaṃ yathābhajamānam iti daśabhūmikasūtre vacanāt /",
    "T04sanss01u:364": " ayaṃ ca saṃvaraḥ strīṇām api mṛdukleśānāṃ bodhyabhilāṣacittānāṃ labhyate /",
    "T04sanss01u:365": " uktaṃ hi bodhisatvaprātimokṣe /",
    "T04sanss01u:366": " caturbhiḥ śāriputra dharmaiḥ",
    "T04sanss01u:367": " [ Cambridge MS f8b ---> ]",
    "T04sanss01u:368": " samanvāgatāḥ bodhisatvāḥ",
    "T04sanss01u:369": " satyavādino bhavantîty ārabhyâha /",
    "T04sanss01u:370": " iha śāriputra kulaputro vā kuladuhitā vânuttarāyāṃ samyaksaṃbodhau cittam utpādyârabdhavīryo viharati",
    "T04sanss01u:371": " kuśaladharmaparyeṣaṇāyêty ārabhya sarvôpadeśaḥ //",
    "T04sanss01u:372": " saṃvaragrahaṇaṃ ca bodhisatvaśikṣāpadâbhyāsaparamasya",
    "T04sanss01u:373": " sāṃvarikasyântikāt kartavyaṃ /",
    "T04sanss01u:374": " evaṃ-",
    "T04sanss01u:375": " [ Bendall ed p12 ---> ]",
    "T04sanss01u:376": " hy asya śikṣâtikrame tīvram apatrāpyaṃ guruvisaṃvādanabhayaṃ côtpadyate /",
    "T04sanss01u:377": " tatra cânābhogataḥ premagauravasiddhir ity eṣa",
    "T04sanss01u:378": " sāmānyasaṃvaradharmaḥ /",
    "T04sanss01u:379": " atâiva bodhisatvāḥ tathāgatānāṃ purataḥ śikṣāṇām anyatamaśikṣāniṣpattikāmāḥ samādānaṃ kurvanti /",
    "T04sanss01u:380": " tasya ca kalyāṇamitrasyâbhāve daśadigavasthitabuddhabodhisatvâbhimukhībhāvabhāvanayā saṃvaro grāhyaḥ saṃvaram",
    "T04sanss01u:381": " ātmabalaṃ ca tulayitvā /",
    "T04sanss01u:382": " anyathā tu sarvabuddhabodhisatvāḥ sadevakaś ca loko visaṃvāditaḥ syāt /",
    "T04sanss01u:383": " saddharmasmṛtyupasthānasūtre hi kiñcin mātraṃ cintayitvâpy adadataḥ pretagatir uktā pratijñātaṃ câdadato narakagatiḥ /",
    "T04sanss01u:384": " kiṃ punar anuttaram artham akhilasya jagataḥ pratijñāyâsaṃpādayataḥ /",
    "T04sanss01u:385": " atâivôktaṃ dharmasaṃgītisūtre /",
    "T04sanss01u:386": " satyagurukeṇa kulaputra bodhisatvena bhavitavyaṃ /",
    "T04sanss01u:387": " satyasaṃgītiḥ kulaputra dharmasaṃgī-",
    "T04sanss01u:388": " [ Cambridge MS f9a ---> ]",
    "T04sanss01u:389": " tiḥ /",
    "T04sanss01u:390": " tatra kulaputra katamat satyaṃ yad bodhisatvo 'nuttarāyāṃ samyaksaṃbodhau cittam utpādya tac cittaṃ jīvitahetor api na",
    "T04sanss01u:391": " parityajati na satveṣu vipratipadyate /",
    "T04sanss01u:392": " idaṃ bodhisatvasya satyaṃ //",
    "T04sanss01u:393": " yat punar bodhisatvo 'nuttarāyāṃ samyaksaṃbodhau cittam utpādya",
    "T04sanss01u:394": " paścāt tac cittaṃ parityajati satveṣu vipratipadyate 'yaṃ bodhisatvasya pratikṛṣṭo mṛṣāvādêti /",
    "T04sanss01u:395": " āryasāgaramatisūtre 'pi deśitaṃ /",
    "T04sanss01u:396": " syād yathâpi nāma sāgaramate rājā vā rājamātro vā sarvaṃ nāgarakaṃ janaṃ śvo bhaktenôpanimantryôpekṣako bhaven nânnapānaṃ samudānayet satyaṃ sarvajanakāyaṃ visaṃvādayet /",
    "T04sanss01u:397": " tatra te 'nnapānabhojanam alabhamānôccagghantaḥ prakrāmeyuḥ /",
    "T04sanss01u:398": " evam eva sāgaramate yo bodhisatvaḥ sarvasatvān āśvāsyâtīrṇatāraṇāyâmuktamocanāyânāśvastâśvāsanāya yāvan na",
    "T04sanss01u:399": " bāhuśrutye 'bhiyogaṃ karoti nâpi tato 'nyeṣu bodhipakṣyakuśalamūleṣu dharmeṣu /",
    "T04sanss01u:400": " ayaṃ bodhisatvo visaṃvādayati",
    "T04sanss01u:401": " [ Bendall ed p13 ---> ]",
    "T04sanss01u:402": " sadevakaṃ lokaṃ /",
    "T04sanss01u:403": " evaṃ ca taṃ pūrvabuddhadarśinyo devatôccagghanti",
    "T04sanss01u:404": " vivādayanti /",
    "T04sanss01u:405": " durlabhās te yajñasvāmino ye mahāyajñaṃ pratijñāyôttārayanti /",
    "T04sanss01u:406": " tasmāt tarhi sāgaramate na sā bodhisatvena vāg bhāṣitavyā yayā",
    "T04sanss01u:407": " sadevamānu-",
    "T04sanss01u:408": " [ Cambridge MS f9a ---> ]",
    "T04sanss01u:409": " ṣâsuraṃ lokaṃ visaṃvādayet //",
    "T04sanss01u:410": " punar aparaṃ sāgaramate bodhisatvaḥ kenacid evâdhīṣṭo bhavati dharmeṣv arthakaraṇīyeṣu /",
    "T04sanss01u:411": " tatra bodhisatvena vāg bhāṣitā bhavati yāvad ātmaparityāgo 'pi",
    "T04sanss01u:412": " bodhisatvena kartavyo bhavet tatra na punaḥ sa satvo visaṃvādayitavyêti /",
    "T04sanss01u:413": " tasmāt svabalânurūpeṇâikam api kuśalamūlaṃ samādāya",
    "T04sanss01u:414": " rakṣitavyaṃ /",
    "T04sanss01u:415": " yathôktam āryakṣitigarbhasūtre /",
    "T04sanss01u:416": " ebhir daśabhiḥ kuśalaiḥ karmapathair buddhatvaṃ /",
    "T04sanss01u:417": " na punar yo 'ntaśâikam api yāvajjīvaṃ kuśalaṃ karmapathaṃ na",
    "T04sanss01u:418": " rakṣati atha ca punar evaṃ vadati /",
    "T04sanss01u:419": " ahaṃ mahāyāniko 'haṃ cânuttarāṃ samyaksaṃbodhiṃ paryeṣāmîti /",
    "T04sanss01u:420": " sa pudgalaḥ paramakuhako mahāmṛṣāvādikaḥ sarveṣāṃ buddhānāṃ bhagavatāṃ purato visaṃvādako lokasyôcchedavādī",
    "T04sanss01u:421": " sa mūḍhaḥ kālaṃ kurute vinipātagāmī bhavatîti /",
    "T04sanss01u:422": " yāvat kālaṃ ca śaknoti tāvat kālaṃ kuśalaṃ samādāya",
    "T04sanss01u:423": " vartitavyaṃ //",
    "T04sanss01u:424": " etac ca bhaiṣajyaguruvaiḍūryaprabhasūtre draṣṭavyaṃ /",
    "T04sanss01u:425": " yas tu mahāsatvâivaṃ śrutvâpi bodhisatvacaryāduṣkaratām",
    "T04sanss01u:426": " api prajñayâvagāhyôtsahatae eva sakaladuṣkhitajanaparitrāṇadhuram avavoḍhuṃ tena vandanapūjanapāpadeśanapuṇyânumodanabuddhâdhyeṣaṇayācanabodhipariṇāmanaṃ",
    "T04sanss01u:427": " kalyāṇamitram abhyetya ta-",
    "T04sanss01u:428": " [ Cambridge MS f10a ---> ]",
    "T04sanss01u:429": " duktânuvādena svayaṃ vā vaktavyaṃ /",
    "T04sanss01u:430": " samanvāharâcāryâham evaṃ nāmêty uktvā /",
    "T04sanss01u:431": " yathâryamañjuśrībuddhakṣetraguṇavyūhâlaṅkārasūtre",
    "T04sanss01u:432": " bhagavatā mañjuśriyā pūrvajanmâvadāne caryôpetaṃ bodhicittam",
    "T04sanss01u:433": " utpāditaṃ tathôtpādayitavyaṃ /",
    "T04sanss01u:434": " evaṃ hi tenôktaṃ //",
    "T04sanss01u:435": " yāvatī prathamā koṭiḥ saṃsārasyântavarjitā /",
    "T04sanss01u:436": " tāvat satvahitârthāya cariṣyāmy amitāṃ carim //",
    "T04sanss01u:437": " [ Bendall ed p14 ---> ]",
    "T04sanss01u:438": " utpādayāma saṃbodhau cittaṃ nāthasya saṃmukham /",
    "T04sanss01u:439": " nimantraye jagat sarvaṃ dāridryān mocitâsmi tat //",
    "T04sanss01u:440": " vyāpādakhilacittaṃ vêrṣyāmātsaryam eva vā /",
    "T04sanss01u:441": " adyâgre na kariṣyāmi bodhiṃ prāpsyāmi yāvatā /",
    "T04sanss01u:442": " brahmacaryaṃ cariṣyāmi kāmāṃs tyakṣyāmi pāpakān //",
    "T04sanss01u:443": " buddhānām anuśikṣiṣye śīlasaṃvarasaṃyame /",
    "T04sanss01u:444": " nâhaṃ tvaritarūpeṇa bodhiṃ prāptum ihôtsahe //",
    "T04sanss01u:445": " parântakoṭiṃ sthāsyāmi satvasyâikasya kāraṇāt /",
    "T04sanss01u:446": " kṣetraṃ viśodhayiṣyāmi aprameyam acintiyam //",
    "T04sanss01u:447": " nāmadheyaṃ kariṣyāmi daśa dikṣu ca viśrutaṃ /",
    "T04sanss01u:448": " kāyavākkarmaṇī câhaṃ śodhayiṣyāmi sarvaśaḥ //",
    "T04sanss01u:449": " śodhayiṣye manaskarma karma karttâsmi nâśubham /",
    "T04sanss01u:450": " iti //",
    "T04sanss01u:451": " na câtra sārvakālikāt saṃvaragrahaṇāj janmântarâpattiśaṅkā kartavyâtrâiva sūtre 'kṣobhyapraṇidhānânujñānād evaṃ hy uktaṃ /",
    "T04sanss01u:452": " yathā tenâkṣobhyeṇa tathāgatena pūrvaṃ bodhisatvabhū-",
    "T04sanss01u:453": " [ Cambridge MS f10b ---> ]",
    "T04sanss01u:454": " tenâivaṃ vāg bhāṣitā /",
    "T04sanss01u:455": " visaṃvāditā me buddhā bhagavanto bhaveyur yadi sarvasyāṃ jātau na",
    "T04sanss01u:456": " pravrajeyam iti /",
    "T04sanss01u:457": " ekā jātiḥ prayatnena saṃśodhyā vibudhâtmanā /",
    "T04sanss01u:458": " anyās tu jātīr ābodheḥ sâiva saṃśodhayiṣyatîty ukteḥ //",
    "T04sanss01u:459": " evaṃ śāriputra bodhisatvenâkṣobhyasya tathāgatasya",
    "T04sanss01u:460": " anuśikṣitavyaṃ /",
    "T04sanss01u:461": " evaṃ śikṣamāṇaḥ śāriputra bodhisatvo mahāsatvaḥ sarvasyāṃ jātau pravrajaty utpādād vā tathāgatānām anutpādād vâvaśyaṃ gṛhâvāsān niṣkrāmati /",
    "T04sanss01u:462": " tat kasya hetoḥ /",
    "T04sanss01u:463": " paramo hy ayaṃ śāriputra lābho yad uta gṛhâvāsān niṣkramaṇam iti /",
    "T04sanss01u:464": " yāvat /",
    "T04sanss01u:465": " bhāryāputraduhitṛtṛṣṇā câsya na bhavatîti /",
    "T04sanss01u:466": " yathā janmântareṣv ayaṃ doṣo na bhavati tathâtrâiva",
    "T04sanss01u:467": " vakṣyamāṇam ity āstāṃ tāvad etat //",
    "T04sanss01u:468": " [ Bendall ed p15 ---> ]",
    "T04sanss01u:469": " tad evaṃ samāttasaṃvarasya sāmānyam āpattilakṣaṇam ucyate /",
    "T04sanss01u:470": " yenâpattilakṣaṇena yuktaṃ vastu svayam apy utprekṣya",
    "T04sanss01u:471": " pariharen na câpattipratirūpakeṣv anāpattipratirūpakeṣu ca",
    "T04sanss01u:472": " saṃmuhyeta /",
    "T04sanss01u:473": " bodhisatvaḥ sarvasatvānāṃ varttamānânāgatasarvaduṣkhadaurmanasyôpaśamāya varttamānânāgatasukhasaumanasyôtpādāya",
    "T04sanss01u:474": " ca niḥśāṭhyataḥ kāyavāṅmanaḥparākramaiḥ prayatnaṃ karoti /",
    "T04sanss01u:475": " yadi tu tatpratyayasāmagrīṃ nânveṣate tadanantarāya",
    "T04sanss01u:476": " pratikārāya na ghaṭate 'lpaduṣkhadaurmanasyaṃ bahuduṣkhadaurmanasyapratikārabhūtaṃ nôtpādayati /",
    "T04sanss01u:477": " mahârthasiddhyarthaṃ câlpârthahāniṃ na karoti",
    "T04sanss01u:478": " kṣaṇam apy upekṣate /",
    "T04sanss01u:479": " sâpattiko bhavati /",
    "T04sanss01u:480": " saṃkṣepato 'nāpattiḥ svaśaktyaviśayeṣu kāryeṣu tatra",
    "T04sanss01u:481": " niṣphalatayā śikṣyāprajñaptyabhāvāt /",
    "T04sanss01u:482": " prakṛtisâvadyatayā tv anyad gṛhyatae eva /",
    "T04sanss01u:483": " yatra svaśaktyagocare 'pi tyāgasāmarthyād āpattiḥ syāt",
    "T04sanss01u:484": " tan na",
    "T04sanss01u:485": " cintyaṃ /",
    "T04sanss01u:486": " sāmānyapāpadeśanā na ... vāt tu tato muktiḥ //",
    "T04sanss01u:487": " etat samāsato bodhisatvaśikṣāśarīraṃ /",
    "T04sanss01u:488": " vistaratas tv apramāṇakalpâparyavasānanirdeśaṃ /",
    "T04sanss01u:489": " athavā saṃkṣepato dve bodhisatvasyâpattī /",
    "T04sanss01u:490": " yathā śaktiyuktâyuktam asamīkṣyârabhate /",
    "T04sanss01u:491": " nivṛttaḥ samīkṣa-",
    "T04sanss01u:492": " [ Cambridge MS f11a ---> ]",
    "T04sanss01u:493": " te sâpattiko bhavati /",
    "T04sanss01u:494": " nirūpya yathârham atikrāmaty antaśaś caṇḍāladāsenâpi",
    "T04sanss01u:495": " coditaḥ sâpattiko bhavati /",
    "T04sanss01u:496": " kutaḥ //",
    "T04sanss01u:497": " etad adhyāśayasaṃcodanasūtre vacanāt /",
    "T04sanss01u:498": " api tu maitreya caturbhiḥ kāraṇaiḥ pratibhānaṃ sarvabuddhabhāṣi ... bhiḥ /",
    "T04sanss01u:499": " iha maitreya pratibhānaṃ satyôpasaṃhitaṃ bhavati /",
    "T04sanss01u:500": " nâsatyôpasaṃhitaṃ dharmôpasaṃhitaṃ bhavati na",
    "T04sanss01u:501": " adharmôpasaṃhitaṃ /",
    "T04sanss01u:502": " kleśahāyakaṃ bhavati na kleśavivarddhakaṃ /",
    "T04sanss01u:503": " nirvāṇaguṇânuśaṃsasandarśakaṃ bhavati na saṃsāraguṇânuśaṃsasandarśakaṃ /",
    "T04sanss01u:504": " ebhiś caturbhiḥ peyālaṃ /",
    "T04sanss01u:505": " yasya kasyacin maitreyâibhiś caturbhiḥ kāraṇaiḥ",
    "T04sanss01u:506": " pratibhānaṃ pratibhāti pratibhāsyati vā /",
    "T04sanss01u:507": " tatra śrāddhaiḥ kulaputraiḥ kuladuhitṛbhir vā",
    "T04sanss01u:508": " buddhasaṃjñôtpādayitavyā śāstṛsaṃjñāṃ kṛtvā /",
    "T04sanss01u:509": " sa dharmaḥ śrotavyaḥ /",
    "T04sanss01u:510": " tat kasya hetoḥ /",
    "T04sanss01u:511": " yat kiñcin maitreya subhāṣitaṃ sarvaṃ tad buddhabhāṣitaṃ /",
    "T04sanss01u:512": " tatra maitreya yêmāni pratibhānāni pratikṣipen nâitāni",
    "T04sanss01u:513": " buddhabhāṣitānîti /",
    "T04sanss01u:514": " teṣu câgauravam utpādayet pudgalavidveṣeṇa tena",
    "T04sanss01u:515": " sarvabuddhabhāṣitaṃ pratibhānaṃ pratikṣiptaṃ bhavati /",
    "T04sanss01u:516": " dharmaṃ pratikṣipya dharmavyasanasaṃvartanīyena karmaṇâpāyagāmī bhavati //",
    "T04sanss01u:517": " [ Bendall ed p16 ---> ]",
    "T04sanss01u:518": " yaḥ punar etad abhyāsârthaṃ vyutpāditam icchati /",
    "T04sanss01u:519": " tenâtra śikṣāsamuccaye tāvac caryāmukhamātraśikṣaṇârtham",
    "T04sanss01u:520": " abhiyogaḥ karaṇīyaḥ śikṣârambhasyâiva mahāphalatvāt /",
    "T04sanss01u:521": " yathôktaṃ praśāntaviniścayapratihāryasūtre /",
    "T04sanss01u:522": " yaś ca mañjuśrīr bodhisatvo gaṅgānadīvālikāsamebhyo buddhebhyaḥ pratyekaṃ sarvebhyo gaṃgānadīvālikāsamāni",
    "T04sanss01u:523": " buddhakṣetrāṇi vaśirājamahāmaṇiratnapratipūrṇāni",
    "T04sanss01u:524": " kṛtvā",
    "T04sanss01u:525": " dahyād evaṃ dadaṅ gaṅgānadīvālikāsamān kalpān dānaṃ dadyād /",
    "T04sanss01u:526": " yo vânyo mañjuśrīr bodhisatvêmān evaṃrūpān dharmān",
    "T04sanss01u:527": " śrutvâikântena ga-",
    "T04sanss01u:528": " [ Cambridge MS f11b ---> ]",
    "T04sanss01u:529": " tvā cittenâbhinirūpayed imeṣv evaṃrūpeṣu",
    "T04sanss01u:530": " dharmeṣu śikṣiṣyāmîti /",
    "T04sanss01u:531": " so 'śikṣito 'pi mañjuśrīr bodhisatvo 'syāṃ śikṣyāyāṃ chandiko vatataraṃ puṇyaṃ prasavati /",
    "T04sanss01u:532": " na tv eva tad dānam ayaṃ puṇyakriyāvastv iti /",
    "T04sanss01u:533": " tasmād evam anuśaṃsadarśinā bodhisatvena na kathaṃcin nivarttitavyaṃ /",
    "T04sanss01u:534": " yathâtrâivâha /",
    "T04sanss01u:535": " tatra mañjuśrīr ye trisāhasramahāsāhasralokadhātuparamâṇurajaḥsamāḥ satva-s teṣām ekâikaḥ satvo rājā bhavej jambūdvīpâdhipatis te sarvae evaṃ ghoṣayeyuḥ /",
    "T04sanss01u:536": " yo mahāyānam udgrahiṣyati dhārayiṣyati vācayiṣyati",
    "T04sanss01u:537": " paryavāpsyati",
    "T04sanss01u:538": " pravarttayiṣyati tasya nakhachedena māsaṃ pañcapalikena",
    "T04sanss01u:539": " divasenâvatārayiṣyāmaḥ taṃ câitenâpakrameṇa jīvitād vyaparopayiṣyāmêti /",
    "T04sanss01u:540": " sacen mañjuśrīr bodhisatvâivam ucyamāno nô trasyati na",
    "T04sanss01u:541": " saṃtrāsam",
    "T04sanss01u:542": " āpsyate 'ntaśâikacittôtpādenâpi na bibheti na viṣīdati na",
    "T04sanss01u:543": " vicikitsate /",
    "T04sanss01u:544": " uttari ca saddharmmaparigrahârtham abhiyujyate",
    "T04sanss01u:545": " pāṭhasvâdhyāyâbhimukto viharati /",
    "T04sanss01u:546": " ayaṃ mañjuśrīr bodhisatvaś cittaśūro dānaśūraḥ",
    "T04sanss01u:547": " śīlaśūraḥ kṣāntiśūraḥ vīryaśūraḥ dhyānaśūraḥ",
    "T04sanss01u:548": " prajñāśūraḥ samādhiśūraḥ iti vaktavyaḥ //",
    "T04sanss01u:549": " sacen mañjuśrīr bodhisatvaḥ teṣāṃ vadhakapuruṣāṇāṃ na",
    "T04sanss01u:550": " kupyati na ruṣyati na khila doṣacittam utpādayati /",
    "T04sanss01u:551": " sa mañjuśrīr bodhisatvo brahmasamêndrasamo 'kampyêti //",
    "T04sanss01u:552": " itaś câgryakāle śikṣâdaro mahāphalavipākaḥ /",
    "T04sanss01u:553": " tathā hi candrapradīpasūtre /",
    "T04sanss01u:554": " [ Bendall ed p17 ---> ]",
    "T04sanss01u:555": " buddhāna koṭīn ayutān upasthihe /",
    "T04sanss01u:556": " dattena pānena prasannacittaḥ /",
    "T04sanss01u:557": " chatraiḥ patākābhi ca dīpamālaiḥ /",
    "T04sanss01u:558": " kalpāna koṭyo yatha gaṅga-",
    "T04sanss01u:559": " [ Cambridge MS f12a ---> ]",
    "T04sanss01u:560": " vālikāḥ //",
    "T04sanss01u:561": " yaś câiva saddharme pralujyamāne /",
    "T04sanss01u:562": " nirudhyamāne sugatasya śāsane /",
    "T04sanss01u:563": " rātriṃ divaṃ eka careya śikṣām /",
    "T04sanss01u:564": " idan tataḥ puṇyaviśiṣṭa bhoti //",
    "T04sanss01u:565": " tasmāt kartavyo 'trâdaraḥ //",
    "T04sanss01u:566": " uktāni ca sūtrânteṣu bodhisatvaśikṣāpadāni /",
    "T04sanss01u:567": " yathôktam āryaratnameghe /",
    "T04sanss01u:568": " kathaṃ ca kulaputra bodhisatvā bodhisatvaśikṣāsaṃvarasaṃvṛtā bhavanti /",
    "T04sanss01u:569": " iha bodhisatvaḥ evaṃ vicārayati /",
    "T04sanss01u:570": " na prātimokṣasaṃvaramātrakeṇa mayā śakyam anuttarāṃ samyaksaṃbodhim abhisaṃboddhuṃ /",
    "T04sanss01u:571": " kiṃ tarhi yānîmāni tathāgatena teṣu teṣu sūtrânteṣu",
    "T04sanss01u:572": " bodhisatvasamudācārā /",
    "T04sanss01u:573": " bodhisatvaśikṣāpadāni prajñaptāni teṣu teṣu mayā",
    "T04sanss01u:574": " śikṣitavyam",
    "T04sanss01u:575": " iti vistaraḥ /",
    "T04sanss01u:576": " tasmād asmadvidhena mandabuddhinā durvijñeyo vistarôktatvād bodhisatvasya saṃvaraḥ /",
    "T04sanss01u:577": " tataḥ kiṃ yuktaṃ //",
    "T04sanss01u:578": " marmasthānāny ato vidyād yenânāpattiko bhavet //",
    "T04sanss01u:579": " katamāni ca tāni marmasthānāni yāni hi sūtrânteṣu",
    "T04sanss01u:580": " mahāyānâbhiratānām arthāyôktāni /",
    "T04sanss01u:581": " yad uta /",
    "T04sanss01u:582": " ātmabhāvasya bhogānāṃ tryadhvavṛtteḥ śubhasya ca /",
    "T04sanss01u:583": " utsargaḥ sarvasatvebhyas tadrakṣā śuddhivardhanam //",
    "T04sanss01u:584": " eṣa bodhisatvasaṃvarasaṃgrahaḥ /",
    "T04sanss01u:585": " yatra bodhisatvānām abhyāsaviśrāme 'py āpattayo vyavasthāpyante //",
    "T04sanss01u:586": " yathôktaṃ bodhisatvaprātimokṣe /",
    "T04sanss01u:587": " yo bodhisatvena mārgaḥ parigṛhītaḥ sarvasatvānāṃ kṛtena",
    "T04sanss01u:588": " duṣkham upagāmī /",
    "T04sanss01u:589": " saced bodhisatvasya taṃ mārgaṃ parigṛhyâvasthitasyâpi",
    "T04sanss01u:590": " kalpakoṭer atyayenâikaṃ sukhacittam utpadyetântaśo niṣadya",
    "T04sanss01u:591": " cittam api /",
    "T04sanss01u:592": " tatra bodhisatvenâivaṃ cittam utpādayitavyaṃ sarvasatvānām",
    "T04sanss01u:593": " ātyayikaṃ parigṛhyâitad api me varjayan niṣīdāmîti /",
    "T04sanss01u:594": " parigṛhyet tam [[DOUBT]] /",
    "T04sanss01u:595": " [ Cambridge MS f12b ---> ]",
    "T04sanss01u:596": " api mañjuśrīr āha //",
    "T04sanss01u:597": " pañcêmāni devaputrânantaryāṇi yair ānantaryaiḥ",
    "T04sanss01u:598": " samanvāgatā bodhisatvāḥ kṣipram anuttarāsamyaksaṃbodhim",
    "T04sanss01u:599": " abhisaṃbudhyate /",
    "T04sanss01u:600": " katamāni pañca /",
    "T04sanss01u:601": " yadā devaputra bodhisatvo 'dhyāśayaty anuttarāyāṃ samya-",
    "T04sanss01u:602": " [ Bendall ed p18 ---> ]",
    "T04sanss01u:603": " ksaṃbodhau cittam utpādya nântarā śravakapratyekabuddhabhūmau cittam utpādayatîdaṃ devaputra prathamam",
    "T04sanss01u:604": " ānantaryaṃ /",
    "T04sanss01u:605": " sarvasvaparityāgitāyāṃ cittam utpādya nântarā",
    "T04sanss01u:606": " mātsaryacittena sārddhaṃ sa nyasatîdaṃ devaputra dvitīyam",
    "T04sanss01u:607": " ānantaryam /",
    "T04sanss01u:608": " sarvasatvā mayā trātavyêty evaṃ cittam utpādya nântarā",
    "T04sanss01u:609": " sīdatîdaṃ devaputra tṛtīyam ānantaryam /",
    "T04sanss01u:610": " anutpannâniruddhān sarvadharmān avabhotsyae ity evaṃ cittam",
    "T04sanss01u:611": " utpādya nântarā dṛṣṭigateṣu prapatatîdaṃ devaputra",
    "T04sanss01u:612": " caturtham ānantaryam /",
    "T04sanss01u:613": " ekakṣaṇasamāyuktayā prajñayā sarvadharmān avabhotsyae ity evaṃ cittam utpādya nântarā tiṣṭhati na viṣṭhīvati",
    "T04sanss01u:614": " aprāptāyāṃ sarvajñatāyām idaṃ devaputra pañcamam ānantaryam iti //",
    "T04sanss01u:615": " tasmād evam ātmabhāvabhogapuṇyānām aviratam",
    "T04sanss01u:616": " utsargarakṣāśuddhivṛddhayo yathāyogaṃ bhāvanīyāḥ //",
    "T04sanss01u:617": " tatra tāvad utsargârthaṃ parigrahadoṣabhāvanādvāreṇa",
    "T04sanss01u:618": " vairāgyam utpādayet tyāgânuśaṃsāṃś ca bhāvayet /",
    "T04sanss01u:619": " yathā tāvac candrapradīpasūtre /",
    "T04sanss01u:620": " adhyavasitā ye bālāḥ kāye 'smin pūtike samyag /",
    "T04sanss01u:621": " jīvite cañcale 'vaśye māyāsvapnanibhôpame //",
    "T04sanss01u:622": " atiraudrāṇi karmāṇi kṛtvā mohavaśânugāḥ /",
    "T04sanss01u:623": " te yānti narakān ghorān mṛtyuyānagatâbudhā /",
    "T04sanss01u:624": " iti //",
    "T04sanss01u:625": " tathânantamukhanirhāradhāraṇyām uktaṃ //",
    "T04sanss01u:626": " ye kecit satvā na bhavanti vigrahāḥ parigrahas tatra",
    "T04sanss01u:627": " nidānamūlam /",
    "T04sanss01u:628": " tasmāt tyajed yatra bhavet tṛṣṇā /",
    "T04sanss01u:629": " utsṛṣṭatṛṣṇasya hi dhāraṇī bhavet //",
    "T04sanss01u:630": " bodhisatvaprātimokṣe kathitaṃ /",
    "T04sanss01u:631": " punar aparaṃ śāriputra bodhisatvaḥ sarvadharmeṣu",
    "T04sanss01u:632": " parakīyasaṃjñām utpādayati /",
    "T04sanss01u:633": " na kañcid bhāvam upādatte /",
    "T04sanss01u:634": " tat kasya hetoḥ /",
    "T04sanss01u:635": " upādānaṃ hi bhayam iti //",
    "T04sanss01u:636": " āryôgradattaparipṛ-",
    "T04sanss01u:637": " [ Bendall ed p19 ---> ]",
    "T04sanss01u:638": " cchāyām apy āha /",
    "T04sanss01u:639": " yad dattaṃ tan na bhūyo rakṣitavyaṃ /",
    "T04sanss01u:640": " yad gṛhe tad rakṣitavyaṃ /",
    "T04sanss01u:641": " yad dattaṃ tat tṛṣnākṣayāya /",
    "T04sanss01u:642": " yad gṛhe tat tṛṣṇāvarddhanaṃ /",
    "T04sanss01u:643": " yad dattaṃ tad aparigrahaṃ yad gṛhe tat saparigrahaṃ /",
    "T04sanss01u:644": " yad dattaṃ tad abhayaṃ yad gṛhe tat sabhayam /",
    "T04sanss01u:645": " yad dattaṃ tad bodhimārgôpastambhāya /",
    "T04sanss01u:646": " yad gṛhe tan mārôpastambhāya /",
    "T04sanss01u:647": " yad dattaṃ tad akṣayam /",
    "T04sanss01u:648": " yad gṛhe tat kṣayi /",
    "T04sanss01u:649": " yad dattaṃ tataḥ sukham yad gṛhe tadārabhya duṣkhaṃ /",
    "T04sanss01u:650": " yad dattaṃ tat kleśôtsargāya /",
    "T04sanss01u:651": " yad gṛhe tat kleśavarddhanam /",
    "T04sanss01u:652": " yad dattaṃ tan mahābhogatāyai /",
    "T04sanss01u:653": " yad gṛhe na tan mahābhogatāyai /",
    "T04sanss01u:654": " yad dattaṃ tat satpuruṣakarma /",
    "T04sanss01u:655": " yad gṛhe tat kāpuruṣakarma /",
    "T04sanss01u:656": " yad dattaṃ tat satpuruṣacittagrahaṇāya /",
    "T04sanss01u:657": " yad gṛhe tat kāpuruṣacittagrahaṇāya /",
    "T04sanss01u:658": " yad dattaṃ tat sarvabuddhapraśastaṃ /",
    "T04sanss01u:659": " yad gṛhe tad bālajanapraśastam //",
    "T04sanss01u:660": " yāvat sacet punar asya putre 'tiriktataraṃ premôtpadyate",
    "T04sanss01u:661": " tathânyeṣu satveṣu tena tisṛbhiḥ paribhāṣaṇābhiḥ svacittaṃ paribhāṣitavyaṃ /",
    "T04sanss01u:662": " katamābhis tisṛbhiḥ /",
    "T04sanss01u:663": " samyakprayuktasya samacittasya bodhisatvasya bodhir na",
    "T04sanss01u:664": " viṣamacittasya",
    "T04sanss01u:665": " bodhir na mithyāprayuktasya /",
    "T04sanss01u:666": " anānātvacāriṇo bodhisatvasya bodhir na nānātvacāriṇaḥ /",
    "T04sanss01u:667": " ābhis tisṛbhiḥ paribhāṣaṇābhiḥ svacittaṃ paribhāṣya",
    "T04sanss01u:668": " anyatre 'mitrasaṃjñôtpādayitavyâmitraṃ hy etan mama /",
    "T04sanss01u:669": " na maitraṃ /",
    "T04sanss01u:670": " yo 'ham asyârthāya buddhaprajñaptāśikṣāyôddhuratād gatvâsmin putre 'tiriktataraṃ premôtpādayāmi /",
    "T04sanss01u:671": " na tathânyeṣu satveṣu /",
    "T04sanss01u:672": " tena tathā tathā cittam utpādayitavyaṃ yathā yathâsya",
    "T04sanss01u:673": " sarvasatveṣu putrapremânugatā maitry- utpadyate /",
    "T04sanss01u:674": " ātmakṣemânu ... maitry- utpadyate /",
    "T04sanss01u:675": " evaṃ cânena yoniśaḥ pratyavekṣitavyaṃ /",
    "T04sanss01u:676": " anyatâiṣâgata /",
    "T04sanss01u:677": " anyato 'haṃ /",
    "T04sanss01u:678": " sarvasatvâpi mama putrâbhūvan /",
    "T04sanss01u:679": " ahaṃ ca sarvasatvānāṃ putro 'bhūvam /",
    "T04sanss01u:680": " nêha saṃvidyate kaścit kasyacit ... paro vā /",
    "T04sanss01u:681": " yāvad evaṃ hi gṛhapate /",
    "T04sanss01u:682": " gṛhiṇā bodhisatvena na kasmiṃścid vastuni mamatvaṃ parigraho vā kartavyaḥ /",
    "T04sanss01u:683": " nâdhyavasānaṃ /",
    "T04sanss01u:684": " na niyatiḥ na tṛṣṇânuśayaḥ kartavyaḥ /",
    "T04sanss01u:685": " sacet punar gṛhapate gṛhiṇaṃ bodhisatvaṃ yācanakôpasaṃkramya",
    "T04sanss01u:686": " kiñcid eva vastu yāceta /",
    "T04sanss01u:687": " saced asya vastv aparityaktaṃ bhavet /",
    "T04sanss01u:688": " nâivaṃ cittaṃ nidhyāpayitavyaṃ /",
    "T04sanss01u:689": " yady aham etad vastu parityajeyaṃ yadi vā na parityajeyam",
    "T04sanss01u:690": " avaśyaṃ mamâitena vastunā vinābhāvo bhaviṣyati /",
    "T04sanss01u:691": " akāmakena maraṇam upa-",
    "T04sanss01u:692": " [ Bendall ed p20 ---> ]",
    "T04sanss01u:693": " gantavyaṃ bhaviṣyati /",
    "T04sanss01u:694": " etac ca vastu māṃ tyakṣyati ahaṃ câinaṃ tyakṣyāmi /",
    "T04sanss01u:695": " etac ca vastu parityajyâhaṃ āttasāraḥ kālaṃ kariṣyāmi",
    "T04sanss01u:696": " etac ca parityaktaṃ na me maraṇakāle cittaṃ paryādāya sthāsyati /",
    "T04sanss01u:697": " etac ca me maraṇakāle prītiṃ prāmodyam avipratisāritāṃ ca",
    "T04sanss01u:698": " janayiṣyati /",
    "T04sanss01u:699": " sacet punar evam api samanvāharan śaknuyāt tad vastu parityaktum /",
    "T04sanss01u:700": " tena sa yācanakaś catasṛbhiḥ saṃjñaptibhiḥ saṃjñapayitavyaḥ /",
    "T04sanss01u:701": " katamābhiś catasṛbhiḥ /",
    "T04sanss01u:702": " durbalas tāvad asmy aparipakvakuśalamūlaḥ /",
    "T04sanss01u:703": " ādikarmiko mahāyāne /",
    "T04sanss01u:704": " na cittasya vaśī parityāgāya /",
    "T04sanss01u:705": " sôpādānadṛṣṭiko 'smi /",
    "T04sanss01u:706": " ahaṃkāramamakāra-",
    "T04sanss01u:707": " [ Cambridge MS f14a ---> ]",
    "T04sanss01u:708": " sthitaḥ /",
    "T04sanss01u:709": " kṣamasva satpuruṣa /",
    "T04sanss01u:710": " mā paritāpsīs tathâhaṃ kariṣyāmi tathā pratipatsye /",
    "T04sanss01u:711": " tathā vīryam ārapsye /",
    "T04sanss01u:712": " yathâinaṃ ca tavâbhiprāyaṃ paripūrayiṣyāmi",
    "T04sanss01u:713": " sarvasatvānāṃ cêti /",
    "T04sanss01u:714": " evaṃ khalu gṛhapate /",
    "T04sanss01u:715": " tena yācanakaḥ saṃjñapayitavyaḥ /",
    "T04sanss01u:716": " etac ca saṃjñapanam upari doṣaparihārāyôktaṃ /",
    "T04sanss01u:717": " mā bhūd bodhisatvasya tatrâprasādo bodhisatve vā",
    "T04sanss01u:718": " yācanakasyêti /",
    "T04sanss01u:719": " na tu mātsaryam evaṃ anavadyaṃ bhavati kutsitaṃ cêdaṃ bhagavatā bodhisatvānāṃ //",
    "T04sanss01u:720": " yathâha bodhisatvaprātimokṣe /",
    "T04sanss01u:721": " catvārême śāriputra dharmā bodhisatvānāṃ na saṃvidyante /",
    "T04sanss01u:722": " katame catvāraḥ /",
    "T04sanss01u:723": " śāṭhyaṃ bodhisatvānāṃ na saṃvidyate /",
    "T04sanss01u:724": " mātsaryaṃ bodhisatvānāṃ na saṃvidyate /",
    "T04sanss01u:725": " īrṣyāpaiśunyaṃ bodhisatvānāṃ na saṃvidyate /",
    "T04sanss01u:726": " nâhaṃ śakto 'nuttarāṃ samyaksaṃbodhim abhisaṃboddhum",
    "T04sanss01u:727": " iti /",
    "T04sanss01u:728": " līnaṃ cittaṃ bodhisatvānāṃ na saṃvidyate /",
    "T04sanss01u:729": " yasyême śāriputra catvāro dharmāḥ saṃvidyante sa",
    "T04sanss01u:730": " paṇḍita.ir jñātavyaḥ /",
    "T04sanss01u:731": " kuhako vatâyaṃ /",
    "T04sanss01u:732": " lapako vatâyaṃ /",
    "T04sanss01u:733": " naṣṭadharmo vatâyaṃ /",
    "T04sanss01u:734": " saṃkleśadharmo vatâyaṃ lokâmiṣaguruko vatâyaṃ bhaktacoḍakaparamo vatâyam iti /",
    "T04sanss01u:735": " tathā cittaśūrāḥ khalu punaḥ śāriputra bodhisatvā bhavanti /",
    "T04sanss01u:736": " yāvat svahastaparityāgī bhavati pādaparityāgī /",
    "T04sanss01u:737": " nāsāparityāgī /",
    "T04sanss01u:738": " śīrṣaparityāgī /",
    "T04sanss01u:739": " aṅgapratyaṅgaparityāgī /",
    "T04sanss01u:740": " putraparityāgī /",
    "T04sanss01u:741": " duhitṛparityāgī /",
    "T04sanss01u:742": " bhāryāparityāgī /",
    "T04sanss01u:743": " ratiparityāgī /",
    "T04sanss01u:744": " parivāraparityāgī /",
    "T04sanss01u:745": " cittaparityāgī /",
    "T04sanss01u:746": " sukhaparityāgī /",
    "T04sanss01u:747": " gṛhaparityāgī /",
    "T04sanss01u:748": " vastuparityāgī /",
    "T04sanss01u:749": " deśaparityāgī ratnaparityāgī /",
    "T04sanss01u:750": " sarvasvaparityāgîti //",
    "T04sanss01u:751": " [ Bendall ed p21 ---> ]",
    "T04sanss01u:752": " evaṃ nārāyaṇaparipṛcchāyām apy uktaṃ /",
    "T04sanss01u:753": " na tad vastûpādātavyaṃ yasmin",
    "T04sanss01u:754": " [ Cambridge MS f14b ---> ]",
    "T04sanss01u:755": " vastuni nâsya tyāgacittam",
    "T04sanss01u:756": " utpadyate /",
    "T04sanss01u:757": " na tyāgabuddhiḥ krameta /",
    "T04sanss01u:758": " na sa parigrahaḥ parigrahītavyo yasmin parigrahe nôtsarjanacittam",
    "T04sanss01u:759": " utpādayen na sa parivārôpādātavyo yasmin yācanakair yācyamānasya parigrahabuddhir utpadyate /",
    "T04sanss01u:760": " na tad rājyam upādātavyaṃ na te bhogā na tad ratnam",
    "T04sanss01u:761": " upādātavyaṃ yāvan na tat kiñcid vastûpādātavyaṃ /",
    "T04sanss01u:762": " yasmin vastuni bodhisatvasyâparityāgabuddhir utpadyate //",
    "T04sanss01u:763": " api tu khalu punaḥ kulaputra bodhisatvena mahāsatvenâivaṃ cittam",
    "T04sanss01u:764": " utpādayitavyaṃ /",
    "T04sanss01u:765": " ayaṃ mamâtmabhāvaḥ sarvasatvebhyaḥ parityaktaḥ",
    "T04sanss01u:766": " utsṛṣṭaḥ /",
    "T04sanss01u:767": " prāg eva bāhyāni vastūni yasya yasya satvasya yena yena yad yat",
    "T04sanss01u:768": " kāryaṃ bhaviṣyati tasmai tasmai tad dāsyāmi",
    "T04sanss01u:769": " satsaṃvidyamānaṃ hastaṃ hastârthikebhyo dāsyāmi pādaṃ pādârthikebhyo netraṃ netrârthikebhyo dāsyāmi /",
    "T04sanss01u:770": " māṃsaṃ māṃsârthikebhyaḥ śoṇitaṃ śoṇitârthikebhyo majjānaṃ majjârthikebhyo 'ṅgapratyaṅgāny aṅgapratyaṅgârthikebhyaḥ śiraḥ śirorthikebhyaḥ parityakṣyāmi",
    "T04sanss01u:771": " kaḥ punar vādo bāhyeṣu vastuṣu yad uta",
    "T04sanss01u:772": " dhanadhānyajātarūparajataratnâbharaṇahayagajarathavāhanagrāmanagaranigamajanapadarāṣṭrarājadhānīpattanadāsīdāsakarmakarapauruṣeyaputraduhitṛparivāreṣu",
    "T04sanss01u:773": " api tu khalu punar yasya yasya yena yena yad yat kāryaṃ bhaviṣyati",
    "T04sanss01u:774": " tasmai tasmai satvāya tat tad deyaṃ saṃvidyamānaṃ dāsyāmi /",
    "T04sanss01u:775": " aśocann avipratisārī avipākapratikāṅkṣī parityakṣyāmi /",
    "T04sanss01u:776": " anapekṣo dāsyāmi satvânugrahāya satvakāruṇyena",
    "T04sanss01u:777": " satvânukampayā teṣām eva satvānāṃ saṃgrahāya /",
    "T04sanss01u:778": " yathā me 'mī satvāḥ saṃ-",
    "T04sanss01u:779": " [ Cambridge MS f15a ---> ]",
    "T04sanss01u:780": " gṛhītā bodhiprāptasya",
    "T04sanss01u:781": " dharmajānakāḥ syur iti /",
    "T04sanss01u:782": " peyālaṃ //",
    "T04sanss01u:783": " tad yathâpi nāma kula-putra bhaiṣajyavṛkṣasya mūlato vā",
    "T04sanss01u:784": " hriyamāṇasya gaṇḍataḥ śākhātaḥ tvaktaḥ patrato vā",
    "T04sanss01u:785": " hriyamāṇasya",
    "T04sanss01u:786": " puṣpataḥ phalataḥ sārato vā hriyamāṇasya nâivaṃ bhavati",
    "T04sanss01u:787": " vikalpo /",
    "T04sanss01u:788": " mūlato me hriyate yāvat sārato me hriyatae iti //",
    "T04sanss01u:789": " api tu khalu punar avikalpâiva hīnamadhyôtkṛṣṭānāṃ satvānāṃ vyādhīn apanayati /",
    "T04sanss01u:790": " evam eva kulaputra bodhisatvena mahāsatvenâsmiṃś cāturmahābhautike ātmabhāve bhaiṣajyasaṃjñôtpādayitavyā",
    "T04sanss01u:791": " yeṣāṃ yeṣāṃ satvānāṃ yena yenârthaḥ tat tad eva me",
    "T04sanss01u:792": " harantu hastaṃ hastârthinaḥ pādaṃ pādârthinêti",
    "T04sanss01u:793": " pūrvavat //",
    "T04sanss01u:794": " āryâkṣayamatisūtre 'pi deśitaṃ /",
    "T04sanss01u:795": " ayam eva mayā kāyaḥ sarvasatvānāṃ kiṃkaraṇīyeṣu",
    "T04sanss01u:796": " kṣapayitavyaḥ /",
    "T04sanss01u:797": " tad yathâpi nāmêmāni bāhyāni catvāri mahābhūtāni",
    "T04sanss01u:798": " pṛthivīdhātur abdhātus tejodhātur vāyudhātuś ca",
    "T04sanss01u:799": " [ Bendall ed p22 ---> ]",
    "T04sanss01u:800": " nānāsukhair nānāparyāyair nānârambaṇair nānôpakaraṇair nānāparibhogaiḥ satvānāṃ nānôpabhogaṃ gacchanti /",
    "T04sanss01u:801": " evam evâham imaṃ kāyaṃ caturmahābhūtasamucchrayaṃ nānāsukhair nānāparyāyair nānârambaṇair nānôpakaraṇair nānāparibhogair vistareṇa sarvasatvānām",
    "T04sanss01u:802": " upabhogyaṃ kariṣyāmîti /",
    "T04sanss01u:803": " sêmam arthavaśaṃ saṃpaśyan kāyaduṣkhatāṃ ca",
    "T04sanss01u:804": " pratyavekṣate",
    "T04sanss01u:805": " kāyaduṣkhatayā ca na parikhidyate satvâvekṣayêti //",
    "T04sanss01u:806": " āryavajradhvajasūtre 'py āha //",
    "T04sanss01u:807": " iti hi bodhisatvâtmānaṃ sarvasatveṣu niryātayan",
    "T04sanss01u:808": " sarvakuśalamūlôpakāritvena sarvasatvānāṃ kuśalamūlaiḥ samanvā-",
    "T04sanss01u:809": " [ Cambridge MS f15b ---> ]",
    "T04sanss01u:810": " haran",
    "T04sanss01u:811": " pradīpasamam ātmānaṃ sarvasatveṣûpanayan sukhasamam",
    "T04sanss01u:812": " ātmānaṃ sarvasatveṣv adhitiṣṭhan /",
    "T04sanss01u:813": " dharmakukṣisamam ātmānaṃ sarvajagati saṃdhārayan",
    "T04sanss01u:814": " ālokasamam",
    "T04sanss01u:815": " ātmānaṃ sarvasatveṣv anugacchan jagatpratiṣṭhāpanasamam",
    "T04sanss01u:816": " ātmānaṃ saṃpaśyan /",
    "T04sanss01u:817": " kuśalamūlapratyayabhūtam ātmānaṃ sarvajagaty anugacchan /",
    "T04sanss01u:818": " mitrasamam ātmānaṃ sarvasatveṣu niyojayamāno 'nuttarasukhamārgasamam ātmānaṃ sarvasatveṣu saṃdarśayamānaḥ anuttarasukhôpadhānasamam ātmānaṃ sarvasatveṣu pariśodhamānaḥ",
    "T04sanss01u:819": " sūryasamam ātmānaṃ sarvajagati samīkurvāṇaḥ /",
    "T04sanss01u:820": " evaṃdharmôpetam ātmānaṃ sarvasatveṣu prayacchan /",
    "T04sanss01u:821": " yathākāmakaraṇīyavaśyam ātmānaṃ sarvaloke saṃpaśyann agracaityā bhaviṣyāmaḥ ... sarvajagatsthityātmānaṃ saṃpaśyan /",
    "T04sanss01u:822": " samacittatāṃ sarvajagati niṣpādayan /",
    "T04sanss01u:823": " sarvôpakaraṇatīrtham ātmānaṃ saṃpaśyan /",
    "T04sanss01u:824": " sarvalokasukhadātāram ātmānaṃ pratyavekṣamāṇaḥ /",
    "T04sanss01u:825": " sarvajagato dānapatim ātmānam adhimucyamānaḥ",
    "T04sanss01u:826": " sarvalokajñānasamam ātmānaṃ kurvāṇaḥ bodhisatvacaryāprayuktam ātmānaṃ saṃjanayamānaḥ /",
    "T04sanss01u:827": " yathāvāditathākāritvenâtmānaṃ niyojayamānaḥ /",
    "T04sanss01u:828": " sarvajñatāsannāhasannadham ātmānaṃ pratyavekṣamāṇaḥ /",
    "T04sanss01u:829": " pūrvanimantritaṃ cittam anupālayamānaḥ /",
    "T04sanss01u:830": " pratipattau câtmānaṃ sthāpayamāno bo-",
    "T04sanss01u:831": " [ Bendall ed p23 ---> ]",
    "T04sanss01u:832": " dhisatvatyāgacittatāṃ manasi kurvāṇôdyānabhūtam ātmānaṃ sarvasatveṣu saṃpaśyan /",
    "T04sanss01u:833": " dharmaratibhūtam ātmānaṃ sarvalokeṣv ādarśayamānaḥ",
    "T04sanss01u:834": " [ Cambridge MS f16a ---> ]",
    "T04sanss01u:835": " saumanasyadātāram ātmānaṃ sarvasatvānām adhitiṣṭhan /",
    "T04sanss01u:836": " anantaprītisaṃjananam ātmānaṃ sarvajagato niryātayamānaḥ",
    "T04sanss01u:837": " sarvaśukladharmāya dvārabhūtam ātmānaṃ sarvaloke",
    "T04sanss01u:838": " saṃdhārayamānaḥ /",
    "T04sanss01u:839": " buddhabodhidātāram ātmānaṃ sarvasatvānāṃ praṇidadhat /",
    "T04sanss01u:840": " pitṛsamam ātmānaṃ sarvaprajāyāṃ niyojayamānaḥ /",
    "T04sanss01u:841": " sarvôpakaraṇâvaikalyâdhikaraṇam ātmānaṃ sarvasatvadhātau",
    "T04sanss01u:842": " pratiṣṭhāpayamānaḥ //",
    "T04sanss01u:843": " iti hi bodhisatvâtmānam upasthāyakatvāya dadānaḥ",
    "T04sanss01u:844": " yācanakeṣu",
    "T04sanss01u:845": " nīcamanasikāracitto bhūmyâstaraṇâdhiṣṭhānacetā dharaṇisamasarvaduṣkhasahanamanasikārapravṛttaḥ",
    "T04sanss01u:846": " sarvasatvôpasthānâklāntamānasaprayukto bālajanaduṣkṛtasthiraḥ",
    "T04sanss01u:847": " sthāvarâdhivāsanajātyaḥ asthitaḥ kuśalamūlâbhiyuktaḥ",
    "T04sanss01u:848": " aprayuktasarvalokadhātûpasthānaḥ karṇo nāsā",
    "T04sanss01u:849": " saṃparityajan",
    "T04sanss01u:850": " yācanakebhyôpasaṃkrāntebhyo bodhisatvacaryôpāttatathāgatakulakulīnasaṃbhūtacittaḥ sarvabodhisatvânusmaraṇavihāraprasṛto 'sārāt sarvatrailokyāt sa ... tyavekṣamāṇaḥ",
    "T04sanss01u:851": " svaśarīrânadhyavasitasantānaḥ aniketasarvabuddhadharmânusmṛtivihāry- asārāc charīrāt sārâdānâbhiprāyêti hi",
    "T04sanss01u:852": " bodhisatvo jihvāṃ yācitaḥ samāno ma ... vātā premaṇīyayā",
    "T04sanss01u:853": " maitryôpacāravitatayā bhadre siṃhâsane rājârhe niṣādya",
    "T04sanss01u:854": " taṃ yācanakam abhibhāṣate dṛṣṭaḥ /",
    "T04sanss01u:855": " ariṣṭacitto bhūtvâkṣatacitto 'nupahatacitto mahâtman salā ... ci-",
    "T04sanss01u:856": " [ Cambridge MS f16b ---> ]",
    "T04sanss01u:857": " tto buddhavaṃśasaṃbhūtacitto 'lulitasantānacitto mahāsthāmabalâdhāno 'nadhyavasitaśarīracitto",
    "T04sanss01u:858": " 'nabhiniviṣṭavacanacitto jānumaṇḍalapraṣṭhitakāyo bhūtvā svakān mukhāj jihvā ...",
    "T04sanss01u:859": " yācanakasya sarvaśarīram",
    "T04sanss01u:860": " adhīnaṃ kṛtvā vācaṃ pramuñcan snigdhāṃ mṛdvīṃ premaṇīyāṃ maitryôpacārāṃ /",
    "T04sanss01u:861": " gṛhāṇa tvaṃ mama jihvāṃ yathā kāmakaraṇīyāṃ kuru /",
    "T04sanss01u:862": " tathā kuru yathā tvaṃ prīto bhavasi",
    "T04sanss01u:863": " [ Bendall ed p24 ---> ]",
    "T04sanss01u:864": " prītamānasâtmanā",
    "T04sanss01u:865": " pramudito hṛṣṭaḥ prītisaumanasyajātêti sa śiraḥ",
    "T04sanss01u:866": " parityajan",
    "T04sanss01u:867": " sarvadharmâgraśiraḥ paramajñānam avataran",
    "T04sanss01u:868": " sarvasatvaparitrāṇa śirobodhi ... gacchan",
    "T04sanss01u:869": " sarvajagadagryaśiraḥ",
    "T04sanss01u:870": " anupamajñānam abhilaṣan sarvadikchiraḥ prāptuṃ jñānarājam",
    "T04sanss01u:871": " adhimucyamāno 'nuttarasarvadharmâiśvaryaśīrṣatāṃ paripūrayitukāmo 'nantayācanakaprītiparisphuṭacetā /",
    "T04sanss01u:872": " iti hi bodhisatvo hastapādān parityajan yācanakebhyaḥ",
    "T04sanss01u:873": " śraddhāhastaprayuktenânugraha cāritreṇa",
    "T04sanss01u:874": " bodhisatvasiṃhavikramatyāgapratatapāṇinā",
    "T04sanss01u:875": " vyavasargâbhiratena",
    "T04sanss01u:876": " hastapādaparityāgena mahāpratiṣṭhānakramatalavyatihāreṇa",
    "T04sanss01u:877": " bodhisatvacaryâdhyavasāyena vedanânupahatatayā",
    "T04sanss01u:878": " dānaprasādaśaktyā vimalacittôtpādasaṃvaro niṣparyavasthānajñā-",
    "T04sanss01u:879": " [ Cambridge MS f17a ---> ]",
    "T04sanss01u:880": " nadharmaśarīrâchinnâbhinnâluptakāyasaṃjñaḥ anīcacittaḥ sarvamārakarmâkalyāṇamitrôpastabdhavṛṃhitacetāḥ",
    "T04sanss01u:881": " sarvabodhisatvasaṃvarṇitâikatyāganiryāṇêti hi bodhisatvaḥ svaśarīram ākṣipya rudhiram",
    "T04sanss01u:882": " anuprayacchan yācanakebhyaḥ praharṣitabodhicitto /",
    "T04sanss01u:883": " bodhisatvacaryâbhilaṣitacitto 'paryāttaveditacittaḥ",
    "T04sanss01u:884": " sarvayācanakâbhilaṣitacittaḥ sarvapratigrāhakâvidviṣṭacittaḥ",
    "T04sanss01u:885": " sarvabodhisatvatyāgapratipatpratipanno 'nivarttyayā",
    "T04sanss01u:886": " prītiprasrabdhyā svaśarīrânapekṣacittaḥ svaśarīrād rudhiram",
    "T04sanss01u:887": " anuprayacchan jñānâyatanamahāyānaprasṛtacetā mahāyānâvinaṣṭamanêṣṭamanās tuṣṭamanāḥ prītamanāḥ",
    "T04sanss01u:888": " muditamanā maitry-manāḥ sukhamanāḥ prasannamanāḥ",
    "T04sanss01u:889": " pramuditaprītisaumanasyajāto majjāmāṃsaṃ svaśarīrāt parityajan",
    "T04sanss01u:890": " yācanakebhyaḥ kalyāṇatyāgayā /",
    "T04sanss01u:891": " yācakâbhilaṣitayā vācā tān yācakān abhilapan /",
    "T04sanss01u:892": " gṛhṇantu bhavanto mama śarīrān majjāmāṃsaṃ yathā",
    "T04sanss01u:893": " kāmakaruṇāyā tulyaprītivivarddhanena tyāgacittena /",
    "T04sanss01u:894": " bodhisatvavijñagaṇaniṣevitena mahākuśalamūlena loka-",
    "T04sanss01u:895": " [ Bendall ed p25 ---> ]",
    "T04sanss01u:896": " malâpakarṣitena pravareṇâdhyāśayena /",
    "T04sanss01u:897": " sarvabodhisatvasamatôpāttair mahādānârambhair manasâkāṅkṣitaiḥ sarvayācakair ananutāpyacittair dānavastubhiḥ",
    "T04sanss01u:898": " apratyavekṣitena karmavipākapratyayena",
    "T04sanss01u:899": " sarvalokadhātvavimukhayā",
    "T04sanss01u:900": " sarvabuddhakṣetrâlaṃkāravyūhapūjayā",
    "T04sanss01u:901": " sarvajagadabhimukhayā",
    "T04sanss01u:902": " karuṇāparitrāṇatayā /",
    "T04sanss01u:903": " sarvabuddhabodhyabhimukhayā /",
    "T04sanss01u:904": " daśabala ...",
    "T04sanss01u:905": " [ Cambridge MS f17b ---> ]",
    "T04sanss01u:906": " cāraṇayâtītânāgatapratyutpannasarvabodhisatvâbhimukhayâikakuśalamūlaparicaryayā sarvavaiśāradyâbhimukhenârṣabhasiṃhanādanadanena tryadhvâbhimukhena",
    "T04sanss01u:907": " sarvâdhvasamatājñānena ... lokâbhimukhenâparântakoṭīgatakalpavyavasāyena bodhisatvapraṇidhānenâparitrasyanâbhimukhenâkhedacittôtpādena bodhisatvaḥ svahṛdayaṃ parityajan",
    "T04sanss01u:908": " yācanakebhyo dānavaśaśikṣitacittaḥ",
    "T04sanss01u:909": " pāramitāniṣpādanacittaḥ",
    "T04sanss01u:910": " sarvabodhisatvadānânuddhatasupratiṣṭhitacittaḥ /",
    "T04sanss01u:911": " adhiṣṭhānasarvayācanakapratimānanacittaḥ /",
    "T04sanss01u:912": " adhyāśayaṃ pariśodhayamānaḥ /",
    "T04sanss01u:913": " sarvajagatparipācananidānaṃ mahāpraṇidhānaṃ pratipadyamāno bodhisatvacaryāyāṃ saṃvasamānaḥ",
    "T04sanss01u:914": " sarvajñatāsaṃbhāraṃ saṃbharamāṇaḥ praṇidhim ariñcan so 'tra yakṛtbukkāphupphuṣaṃ",
    "T04sanss01u:915": " yācakebhyaḥ parityajan yācanakâbhiprasannayā",
    "T04sanss01u:916": " dṛṣṭyā",
    "T04sanss01u:917": " prasannaprītyākārair netrair bodhisatvaniryātena premṇâvyutthitamanasikāreṇa tyāgenâsārāt kāyāt",
    "T04sanss01u:918": " supratyavekṣitena sārâdānacittena śmaśānaparyantena",
    "T04sanss01u:919": " kāyânusmṛtimanasikāreṇa vṛkaśṛgālaśvabhakṣyaṃ śarīraṃ pratyavekṣamāṇaḥ parabhaktimanasikṛtayā /",
    "T04sanss01u:920": " śarīrânityatayâpaviddhaśarīreṇa parabhaktacetanena",
    "T04sanss01u:921": " evaṃ dharmamanasikāraprayukto bodhisatvas tān yācanakān",
    "T04sanss01u:922": " animiṣaṃ prekṣamāṇâivaṃ cittam utpādayati /",
    "T04sanss01u:923": " yadi câham etadyācanakasyâitaccharīrād antraṃ yakṛtbukkāphuṣphuṣaṃ dadyāṃ /",
    "T04sanss01u:924": " yadi vā na dadyāṃ /",
    "T04sanss01u:925": " āyuḥkṣayaparyante nâiṣo-",
    "T04sanss01u:926": " [ Cambridge MS f18a ---> ]",
    "T04sanss01u:927": " nityaḥ śmaśānaparyavasāna-",
    "T04sanss01u:928": " [ Bendall ed p26 ---> ]",
    "T04sanss01u:929": " iti /",
    "T04sanss01u:930": " sâivaṃ manasikārasaṃtoṣitena santānenâivaṃ dharmajñānenâśayena kalyāṇamitrasaṃjñâdhiṣṭhitena",
    "T04sanss01u:931": " yācanakadarśanenâsārāt kāyāt sāram ādātukāmo dharmakāmatayā",
    "T04sanss01u:932": " svamāṃsān nakhaṃ parityajann eva tatkuśalamūlaṃ pariṇāmayatîty ātmabhāvôtsargaṃ kṛtvā //",
    "T04sanss01u:933": " bhogapuṇyôtsargo 'py atrâivôkteḥ /",
    "T04sanss01u:934": " iti hi bodhisatvo nānādakṣiṇīyapratigrāhakeṣv anyânyapudgaladigāgateṣv aprameyakṛpaṇavanīpakeṣu",
    "T04sanss01u:935": " bodhisatvaśravâgateṣu bodhisatvaśabdaṃ śrutvâgateṣu",
    "T04sanss01u:936": " bodhisatvapratyayâvakāśagateṣu bodhisatvadānapūrvaṃ praṇidhānaśruteṣu /",
    "T04sanss01u:937": " bodhisatvapraṇidhānacittanimantriteṣu /",
    "T04sanss01u:938": " sarvatyāgamanasâbhilaṣiteṣu",
    "T04sanss01u:939": " tṛptayācanakapratimānanācetanâgatayācanakakṣamāpaṇacetano /",
    "T04sanss01u:940": " mayâiva tatra diśaṃ gatvā yūyaṃ pratimānayitavyâbhaviṣyata yena yuṣmākam āgamanaklamo na syāt /",
    "T04sanss01u:941": " evaṃ samṛddhapraṇipātena kṣamayati sarvayācanakān",
    "T04sanss01u:942": " kṣamayitvā",
    "T04sanss01u:943": " snāpayitvā viśrāmitaśarīrān kṛtvā tebhyo yadṛcchayôpakaraṇaṃ pratipādayati /",
    "T04sanss01u:944": " yad idaṃ maṇirathān",
    "T04sanss01u:945": " jambudvīpakalyāṇakanyāratnaparipūrṇān",
    "T04sanss01u:946": " yad idaṃ suvarṇarathān",
    "T04sanss01u:947": " janapadaviśuddhakanyāratnaparipūrṇān /",
    "T04sanss01u:948": " yad idaṃ vaiḍūryarathān vânukulagītavādyasaṃpravāditaparipūrṇān /",
    "T04sanss01u:949": " evaṃ sphaṭikarathān",
    "T04sanss01u:950": " sumukhasuveśadhārisvalaṃkṛtarūpān",
    "T04sanss01u:951": " apratikūladarśanacaturakanyāratnaparipūrṇān iti /",
    "T04sanss01u:952": " tathâtrâiva deśitaṃ maṇirathān vā dadānaḥ",
    "T04sanss01u:953": " sarvaratnajālasaṃchannān ājāneyahastyupetān /",
    "T04sanss01u:954": " [ Cambridge MS f18b ---> ]",
    "T04sanss01u:955": " savāhanān /",
    "T04sanss01u:956": " candanarathān dadāno ratnacakrarathyaprayuktān",
    "T04sanss01u:957": " ratnasiṃhâsanapratiṣṭhitān yāvan nānāratnachatrasaṃchannavyūhān",
    "T04sanss01u:958": " ratnavitānavitatasaṃchannān dhvajapatākâlaṃkṛtacaturdi-",
    "T04sanss01u:959": " [ Bendall ed p27 ---> ] kkān",
    "T04sanss01u:960": " nānāgandhavidhūpita ... sāragandhânulepânuliptān /",
    "T04sanss01u:961": " sarvapuṣpavyūhâvakīrṇān kanyāśatasahasraratnasūtraprakarṣitān abhrāntagamanān abhrântasamavāhanaprayuktān /",
    "T04sanss01u:962": " yāvad apratikūlamanojñapravātagandhān",
    "T04sanss01u:963": " suduhitṛputravacanôpacāraprayuktān /",
    "T04sanss01u:964": " vividhagandhacūrṇasambhṛtakṛtôpacārān iti //",
    "T04sanss01u:965": " punar atrâivâha /",
    "T04sanss01u:966": " ātmānaṃ ca sarvasatvānāṃ niryātayann upasthānaṃ vā",
    "T04sanss01u:967": " sarvabuddhānām upādadāno rājyaṃ vā parityajan",
    "T04sanss01u:968": " paṭabhedakaṃ vā nagararājadhānīṃ sarvâlaṃkārabhūṣitāṃ yathârhaṃ vā yācanakeṣu sarvaparivāraṃ parityajan",
    "T04sanss01u:969": " putraduhitṛbhāryāṃ vā dadāno yācanakebhyaḥ sarvagṛhaṃ vâpasṛjan /",
    "T04sanss01u:970": " yāvat sarvôpabhogaparibhogān vā dadānaḥ /",
    "T04sanss01u:971": " evaṃ pānadānaṃ rasadānam api bodhisatvo dadāno vividhān",
    "T04sanss01u:972": " kalyāṇān udārān viśuddhān avikalāṃs tiktāṃl lavaṇān",
    "T04sanss01u:973": " kaṭakān kaṣāyān nānārasâgrôpetān susnigdhān",
    "T04sanss01u:974": " vividharasavidhinôpetān dhātukṣobhaṇasamatāsthāpanān",
    "T04sanss01u:975": " cittaśarīrabalôpastambhanān prītiprasādaprāmodyakalpatājananān /",
    "T04sanss01u:976": " yāvat sarvaparôpakramapratiṣedhakān",
    "T04sanss01u:977": " sarvavyādhisamanârogyasaṃjananān /",
    "T04sanss01u:978": " evaṃ vastradānaṃ puṣpadānaṃ gandhadānaṃ vilepanadānaṃ mālyadānaṃ /",
    "T04sanss01u:979": " śayanadānam āvāsadānam apāśrayadānaṃ pradīpadānaṃ ca /",
    "T04sanss01u:980": " glānapratyayabhaiṣajya-",
    "T04sanss01u:981": " [ Cambridge MS f18b ---> ]",
    "T04sanss01u:982": " pariṣkārān bodhisatvo 'nuprayacchan",
    "T04sanss01u:983": " yāvan nānābhājanāni vividhasaṃbhārāṇy anekakāṃsyapātrīr aprameyasaṃbhārôpacitā hiraṇyasuvarṇarūpyacūrṇaparipūrṇās",
    "T04sanss01u:984": " tāni buddhebhyo bhagavadbhyo dadāno 'cintyadakṣiṇīyâdhimuktacetā bodhisatvaratnebhyo vā dadānaḥ /",
    "T04sanss01u:985": " kalyāṇamitrasudurlabhacittôtpādenâryasaṃghāya vā",
    "T04sanss01u:986": " dadānaḥ /",
    "T04sanss01u:987": " buddhaśāsanôpastambhāya pudgalāya vā dadānaḥ /",
    "T04sanss01u:988": " śrāvakapratyekabuddhebhyo vâryaguṇasuprasannacittatayā",
    "T04sanss01u:989": " mātāpitṛbhyāṃ dadāno /",
    "T04sanss01u:990": " guruśuśrūṣôpasthānacittatayâcāryagurudakṣiṇīyebhyo vā",
    "T04sanss01u:991": " dadānas tatra tatra gurusaṃbhārâvavādaśikṣaṇaprayuktaḥ /",
    "T04sanss01u:992": " aśanavasanaṃ vā kṛpaṇavanīpakayācanakebhyo dadānaḥ /",
    "T04sanss01u:993": " sarvasatvâpratihatacakṣur maitrīparibhāvitacittatayā /",
    "T04sanss01u:994": " peyālaṃ //",
    "T04sanss01u:995": " iti hi bodhisatvo hastyājāneyān dadānaḥ",
    "T04sanss01u:996": " saptâṅgasupratiṣṭhitān /",
    "T04sanss01u:997": " ṣaṣṭihā-",
    "T04sanss01u:998": " [ Bendall ed p28 ---> ]",
    "T04sanss01u:999": " yanān ṣaḍgantrôpetān padmavarṇān mukhaviśuddhān",
    "T04sanss01u:1000": " suvarṇâlaṃkārān hemajālapraticchannaśarīrān",
    "T04sanss01u:1001": " nānāratnavicitrâlaṃkārajālaśuṇḍaprakṣiptavyūhān",
    "T04sanss01u:1002": " suvarṇakalyāṇān",
    "T04sanss01u:1003": " kalyāṇacārudarśanān /",
    "T04sanss01u:1004": " aklāntayojanasahasragamanôpacārān aśvâjāneyān vā",
    "T04sanss01u:1005": " dadānaḥ /",
    "T04sanss01u:1006": " sukhavāhanasukhaśarīrôpetān anujavasaṃpannāṃś caturdiggamanâhārajavôpetān ārohasaṃpannān divyakalyāṇacārusadṛśasarvavibhūṣaṇôpetān /",
    "T04sanss01u:1007": " sa tān dadānaḥ parityajan gauraveṇa gurujanebhyaḥ",
    "T04sanss01u:1008": " kalyāṇamitramātāpitṛbhyaḥ kṛpaṇavanīpakayācanakebhyaḥ",
    "T04sanss01u:1009": " sarvajagatpratigrāhakabhyo muktacittayā dadāno /",
    "T04sanss01u:1010": " nâgṛhītacittatayâvasṛjan mahākaruṇāparisphuṭena",
    "T04sanss01u:1011": " santānena mahātyāgaparimāṇabo-",
    "T04sanss01u:1012": " [ Cambridge MS f19b ---> ]",
    "T04sanss01u:1013": " dhisatvaguneṣu pratipadyamāno 'bhijātabodhisatvâdhyāśayān pariśodhayamāno yāvad iti hi",
    "T04sanss01u:1014": " bodhisatvâsanadānaṃ dadānaḥ parityajan",
    "T04sanss01u:1015": " rājabhadrâsanāni",
    "T04sanss01u:1016": " vaiḍūryapādakāni siṃhapratiṣṭhitāni",
    "T04sanss01u:1017": " suvarṇasūtraratnajālavitānāny anekacīvarasparśôpetaprajñaptāni",
    "T04sanss01u:1018": " sarvasāragandhavāsitôpacārāṇi vicitramaṇirājasamucchritadhvajāny anekaratnakoṭīniyutaśatasahasrâlaṃkāravyūhāni",
    "T04sanss01u:1019": " hemajālavitānavitatāni",
    "T04sanss01u:1020": " suvarṇakiṅkiṇījālasaṃghaṭitamanojñanādanirghoṣaśabdāni mahāntyâsanāny abhyudgato dviddhacakṣurdaśanāny ekachatramahāpṛthivy-anuśāsananiṣadanâbhiṣiktāni",
    "T04sanss01u:1021": " sarvarājyâiśvaryâdhipateyaniyataniṣadyâpratihatacakraśāsanânuśāsanasarvarājâdhipateye pravarttate /",
    "T04sanss01u:1022": " evaṃ yāvad iti hi bodhisatvaś chatrāṇi dadānaḥ parityajan",
    "T04sanss01u:1023": " mahāratnavyūhapratimaṇḍitāni ratnadaṇḍāni",
    "T04sanss01u:1024": " kiṅkiṇījālasaṃchannāni /",
    "T04sanss01u:1025": " ratnasūtrakarṇakaṇṭhâva-",
    "T04sanss01u:1026": " [ Bendall ed p29 ---> ]",
    "T04sanss01u:1027": " līvināmitavaiḍūryamaṇihārâbhipralambitāni nandīghoṣamanojñaśabdôpacārāṇi",
    "T04sanss01u:1028": " hemajālâbhyantaraviśuddhachadanāni",
    "T04sanss01u:1029": " ratnaśalākâlaṃkāraśatasahasravitatāni ratnakoṣasandhāritāny agurucandanāny ekasāravaragandhakoṭīniyutaśatasahasravidhūpitavāsitôpacārāṇi",
    "T04sanss01u:1030": " jāmbunadaprabhāsvaraśuddhāni /",
    "T04sanss01u:1031": " tādṛśānāṃ chatrāṇām anekakoṭīniyutaśatasahasrâlaṃkārāṇāṃ tadatiriktāni câsaṃkhyeyakoṭīniyutaśatasahasrâlaṃkārāṇy",
    "T04sanss01u:1032": " anapekṣacitto dadānaḥ parityajann avasṛjann anuprayacchan saṃmukhībhūtebhyo vā satvasārebhyo",
    "T04sanss01u:1033": " nirvṛtānāṃ vā tathāgatānāṃ caityâlaṃkārāya /",
    "T04sanss01u:1034": " dharmaparyeṣṭaye bodhisatvakalyāṇamitre-",
    "T04sanss01u:1035": " [ Cambridge MS f20a ---> ]",
    "T04sanss01u:1036": " bhyo vâbhijātabodhisatvadharmabhāṇakebhyo vā mātāpitṛbhyāṃ vā saṃgharatne vā",
    "T04sanss01u:1037": " sarvabuddhaśāsane vā yāvat sarvapratigrāhakebhyaḥ sâivaṃ tatkuśalamūlaṃ pariṇāmayati //",
    "T04sanss01u:1038": " yathā tāvat prathamāyām eva pariṇāmanāyāṃ sarvakuśalamūlaprastāveṣûpadiṣṭaṃ /",
    "T04sanss01u:1039": " evaṃ praṇidhānam utpādayati /",
    "T04sanss01u:1040": " katham etāni kuśalamūlāni sarvajagadupajīvyāny upakāribhūtāni",
    "T04sanss01u:1041": " bhaveyur viśuddhadharmaparyavasānāni yena sarvasatvānām",
    "T04sanss01u:1042": " etaiḥ",
    "T04sanss01u:1043": " kuśalamūlair narakâpāyapratiprasrabdhir bhavati /",
    "T04sanss01u:1044": " tairyagyonikayāmalaukikād duṣkhaskandhān nivarttayeyuḥ /",
    "T04sanss01u:1045": " sa tāni kuśalamūlāni pariṇāmayann evaṃ tatkuśalamūlaṃ pariṇāmayati /",
    "T04sanss01u:1046": " anenâhaṃ kuśalamūlena sarvasatvānāṃ nayanaṃ bhaveyaṃ sarvaduṣkhaskandhavinivarttanāya /",
    "T04sanss01u:1047": " sarvasatvānāṃ trāṇaṃ bhaveyaṃ sarvakleśaparimocanatayā /",
    "T04sanss01u:1048": " sarvasatvānāṃ śaraṇaṃ bhaveyaṃ sarvabhayârakṣaṇatayā /",
    "T04sanss01u:1049": " sarvasatvānāṃ gatir bhaveyaṃ sarvabhūmyanugamanatayā /",
    "T04sanss01u:1050": " sarvasatvānāṃ parāyaṇaṃ bhaveyam",
    "T04sanss01u:1051": " atyantayogakṣemapratilambhatayā /",
    "T04sanss01u:1052": " sarvasatvānāṃ āloko bhaveyaṃ vitimirajñānasaṃdarśanatayā /",
    "T04sanss01u:1053": " sarvasatvānāṃ ulkā bhaveyam",
    "T04sanss01u:1054": " avidyātamoandhakāravinivarttanatayā /",
    "T04sanss01u:1055": " sarvasatvānāṃ pradyoto bhaveyam",
    "T04sanss01u:1056": " atyantaviśuddhipratiṣṭhāpanatayā /",
    "T04sanss01u:1057": " sarvasatvānāṃ nāyako bhaveyam",
    "T04sanss01u:1058": " acintyadharmanayâvatāraṇatayā /",
    "T04sanss01u:1059": " sarvasatvānāṃ pariṇāyako bhaveyam",
    "T04sanss01u:1060": " anāvaraṇajñānaskandhôpanayanatayā /",
    "T04sanss01u:1061": " peyālaṃ //",
    "T04sanss01u:1062": " tac câdhyāśayataḥ pariṇāmayati na vacanamātreṇa /",
    "T04sanss01u:1063": " tac côdagracittaḥ pariṇāmayati /",
    "T04sanss01u:1064": " hṛṣṭacittaḥ pariṇāmayati /",
    "T04sanss01u:1065": " prasannacittaḥ pariṇāmayati /",
    "T04sanss01u:1066": " pramu-",
    "T04sanss01u:1067": " [ Bendall ed p30 ---> ]",
    "T04sanss01u:1068": " ditacittaḥ snigdhacittaḥ pariṇāmayati /",
    "T04sanss01u:1069": " maitracittaḥ prema-",
    "T04sanss01u:1070": " [ Cambridge MS f20b ---> ]",
    "T04sanss01u:1071": " cittaḥ anugrahacitto hitacittaḥ sukhacittaḥ",
    "T04sanss01u:1072": " pariṇāmayati /",
    "T04sanss01u:1073": " tac câivaṃ pariṇāmayati /",
    "T04sanss01u:1074": " idaṃ mama kuśalamūlaṃ sarvasatvānāṃ gativiśuddhaye",
    "T04sanss01u:1075": " saṃvarteta /",
    "T04sanss01u:1076": " upapattiviśuddhaye saṃvartteta /",
    "T04sanss01u:1077": " puṇyamāhātmyaviśuddhaye saṃvartteta /",
    "T04sanss01u:1078": " anabhibhūtatāyāṃ saṃvartteta /",
    "T04sanss01u:1079": " aparyādānatāyāṃ saṃvartteta /",
    "T04sanss01u:1080": " durāsadacittatāyāṃ saṃvartteta /",
    "T04sanss01u:1081": " smṛtyapramoṣatāyāṃ saṃvartteta /",
    "T04sanss01u:1082": " gatimativiniścayatāyāṃ saṃvartteta /",
    "T04sanss01u:1083": " buddhyapramāṇatāyāṃ saṃvartteta /",
    "T04sanss01u:1084": " kāyakarmamanaskarmasarvaguṇâlaṃkāraparipūryāṃ saṃvartteta //",
    "T04sanss01u:1085": " anena me kuśalamūlena te sarvasatvāḥ sarvabuddhān",
    "T04sanss01u:1086": " ārāgayeyur ārāgayitvā ca mā virāgayeyuḥ /",
    "T04sanss01u:1087": " teṣu ca buddheṣu bhagavatsu prasādam abhedyaṃ pratilabheran /",
    "T04sanss01u:1088": " teṣāṃ ca tathāgatānām arhatāṃ samyaksaṃbuddhānām antike",
    "T04sanss01u:1089": " dharmadeśanāṃ śṛṇuyuḥ /",
    "T04sanss01u:1090": " śrutvā ca sarvā vimatīr vinivarttayeyuḥ /",
    "T04sanss01u:1091": " yathāśrutaṃ ca saṃdhārayeyuḥ /",
    "T04sanss01u:1092": " sandhārayantaś ca pratipattyā saṃpādayeyuḥ /",
    "T04sanss01u:1093": " tāṃś ca tathāgatān ārādhayeyuḥ /",
    "T04sanss01u:1094": " cittakarmaṇyatāṃ ca pratilabheran /",
    "T04sanss01u:1095": " anavadyāni karmāṇi samudānayeyuḥ /",
    "T04sanss01u:1096": " mahatsu ca kuśalamūleṣv ātmānaṃ pratiṣṭhāpayeyur atyantaṃ ca",
    "T04sanss01u:1097": " dāridryaṃ vinivarttayeyuḥ sapta dhanapratilambhāṃś ca",
    "T04sanss01u:1098": " paripūrayeyuḥ sarvabuddhānāṃ cânuśikṣayeyuḥ",
    "T04sanss01u:1099": " kalyāṇêndriyapratilambhaṃ câdhigaccheyuḥ /",
    "T04sanss01u:1100": " udārâdhimuktisamatāṃ ca pariniṣpādayeyuḥ /",
    "T04sanss01u:1101": " sarvajñajñāne câvakāśaṃ pratilabheran /",
    "T04sanss01u:1102": " apratihatacakṣuṣmattāṃ ca sarvajagaty utpādayeyuḥ /",
    "T04sanss01u:1103": " lakṣaṇâlaṃkṛtatāṃ ca kāyapratipūriṃ pratilabheran /",
    "T04sanss01u:1104": " sarvaguṇâlaṅkāraṃ ca vākyaviśuddhiṃ pari-",
    "T04sanss01u:1105": " [ Cambridge MS f21a ---> ]",
    "T04sanss01u:1106": " gṛhṇīyuḥ /",
    "T04sanss01u:1107": " saṃvṛtêndriyatāṃ daśabalaprayuktāṃ cittakalyatāṃ samudānayeyuḥ / ani-",
    "T04sanss01u:1108": " [ Bendall ed p31 ---> ]",
    "T04sanss01u:1109": " ścitavihāratāṃ ca paripūrayeyuḥ /",
    "T04sanss01u:1110": " yena ca sukhôpadhānena sarvabuddhāḥ samanvāgatās tatsukhôpadhānapratilabdhāḥ sarvasatvā bhaveyur iti //",
    "T04sanss01u:1111": " yathā ṣaṣṭhī pariṇāmanôktena vidhinā pariṇāmayati /",
    "T04sanss01u:1112": " sarvasatvā /",
    "T04sanss01u:1113": " jñānâhārād bhavantu asaṅgaprayuktacetasaḥ /",
    "T04sanss01u:1114": " āhāraprajñâtāpino 'nadhyavasitâhārāḥ",
    "T04sanss01u:1115": " prītibhakṣānirāmiṣâhārā yāvat kāmatṛṣṇāvinivarttakāḥ /",
    "T04sanss01u:1116": " sarvasatvāḥ dharmarasameghapravarṣakā bhavantu /",
    "T04sanss01u:1117": " anuttaradharmaratiprīṇitasantānāḥ /",
    "T04sanss01u:1118": " sarvasatvāḥ sarvarasâgrajihvā bhavantu rasanimittā grahītāraḥ sarvabuddhadharmacittanaprayuktāḥ",
    "T04sanss01u:1119": " avipannayānâgrayānôttamayānāḥ śīghrayānā mahāyānāḥ /",
    "T04sanss01u:1120": " sarvasatvâtṛptadarśanā bhavantu",
    "T04sanss01u:1121": " buddhaprītipratilabdhāḥ /",
    "T04sanss01u:1122": " sarvasatvāḥ sarvakalyāṇamitradarśanânupahatasantānā bhavantu /",
    "T04sanss01u:1123": " sarvasatvâgadabhaiṣajyarājôpadarśanā bhavantu /",
    "T04sanss01u:1124": " sarvasatvāḥ kleśaviṣavinivarttakāḥ /",
    "T04sanss01u:1125": " sarvasatvâdityamaṇḍalôdgatadarśanā bhavantu",
    "T04sanss01u:1126": " sarvasatvatamastimirapaṭalavidhamanatvāt //",
    "T04sanss01u:1127": " evam ātmānam upanidhāya svabhāvanânukūlyena paṭhitavyaṃ /",
    "T04sanss01u:1128": " sarvasatvānām abhiruciradarśanatāyāṃ pariṇāmayāmi /",
    "T04sanss01u:1129": " saumanasyadarśanatāyāṃ kalyāṇadarśanatāyāṃ pariṇāmayāmi /",
    "T04sanss01u:1130": " abhilaṣitadarśanatāyāṃ praharṣitadarśanatāyāṃ daurmanasyâdarśanatāyāṃ buddhadarśanôpetāyāṃ pariṇāmayāmi //",
    "T04sanss01u:1131": " sarvasatvāḥ śīlagandhôpetā bhavantv anācchedyaśīlā bodhisatvapāramitāśīlā-",
    "T04sanss01u:1132": " [ Cambridge MS f21b ---> ] ḥ //",
    "T04sanss01u:1133": " sarvasatvā dānavāsitā bhavantu sarvatyāgaparityāginaḥ /",
    "T04sanss01u:1134": " sarvasatvāḥ kśāntivāsitā bhavantu",
    "T04sanss01u:1135": " akṣobhyacetanāpratilabdhāḥ /",
    "T04sanss01u:1136": " sarvasatvā vīryavāsitā bhavantu",
    "T04sanss01u:1137": " mahāvīryayānasannaddhāḥ /",
    "T04sanss01u:1138": " sarvasatvā dhyānavāsitā bhavantu",
    "T04sanss01u:1139": " pratyutpannabuddhasaṃmukhībhāvasthitāḥ samādhipratilabdhāḥ /",
    "T04sanss01u:1140": " sarvasatvā bodhisatvapariṇāmanāvāsitā bhavantu",
    "T04sanss01u:1141": " sarvasatvāḥ",
    "T04sanss01u:1142": " sarvaśukladharmavāsitā bhavantu",
    "T04sanss01u:1143": " sarvâkuśaladharmaprahīṇāḥ /",
    "T04sanss01u:1144": " sarvasatvā divyaśayanapratilabdhā bhavantu",
    "T04sanss01u:1145": " mahājñānâdhigamāya /",
    "T04sanss01u:1146": " sarvasatvâryaśayana-",
    "T04sanss01u:1147": " [ Bendall ed p32 ---> ]",
    "T04sanss01u:1148": " pratilabdhā bhavantu /",
    "T04sanss01u:1149": " niḥpṛthagjanabodhicittâvāsanatvāt sarvasatvāḥ",
    "T04sanss01u:1150": " sukhaśayanapratilabdhā bhavantu /",
    "T04sanss01u:1151": " sarvasaṃsārâvacaraduḥkhaparivarjanatvāt sarvasatvāḥ",
    "T04sanss01u:1152": " kṣemaśayanapratilabdhā bhavantu dharmakāmasparśôpetāḥ /",
    "T04sanss01u:1153": " sarvasatvāḥ pariśuddhabuddhakṣetrâvabhāsā bhavantu",
    "T04sanss01u:1154": " guṇavāsasuprayuktâryâvāsaniketôccalitāḥ /",
    "T04sanss01u:1155": " anuttarasarvabuddhâvāsâvirahitāḥ /",
    "T04sanss01u:1156": " sarvasatvā buddhôpaniścayavihāriṇo bhavantu /",
    "T04sanss01u:1157": " sarvasatvânantâlokā bhavantu sarvabuddhadharmeṣu",
    "T04sanss01u:1158": " sarvasatvâpratihatâvabhāsā bhavantu sarvadharmadhātvekaspharaṇāḥ /",
    "T04sanss01u:1159": " sarvasatvârogyaśarīrā bhavantu",
    "T04sanss01u:1160": " tathāgatakāyapratilabdhāḥ /",
    "T04sanss01u:1161": " sarvasatvā bhaiṣajyarājôpamā bhavantu",
    "T04sanss01u:1162": " atyantâkalpanadharmāṇaḥ /",
    "T04sanss01u:1163": " sarvasatvâpratihatabhaiṣajyastambhôpamā bhavantu",
    "T04sanss01u:1164": " jagaccikitsāpratipannāḥ /",
    "T04sanss01u:1165": " sarvasatvā rogaśalyaniruddhā bhavantu",
    "T04sanss01u:1166": " sarvajñârogyapratilabdhāḥ /",
    "T04sanss01u:1167": " sarvasatvāḥ saravjagadbhaiṣajyakuśalā bhavantu",
    "T04sanss01u:1168": " yathâśayabhaiṣajyaprayogasaṃprayoktā-",
    "T04sanss01u:1169": " [ Cambridge MS f22a ---> ]",
    "T04sanss01u:1170": " raḥ //",
    "T04sanss01u:1171": " sarvasattveṣu sarvarogavinivarttanāya pariṇāmayāmi /",
    "T04sanss01u:1172": " sarvasattveṣv aparyantasthāmabalaśarīratāyāṃ pariṇāmayāmi /",
    "T04sanss01u:1173": " sarvasatvānāṃ cakravāḍaparvatânavamardyakāyabalôpapattaye",
    "T04sanss01u:1174": " pariṇāmayāmi /",
    "T04sanss01u:1175": " sarvasatvānāṃ sarvabalôpastambhanâtṛptāyāṃ pariṇāmayāmi //",
    "T04sanss01u:1176": " sarvasatvâpramāṇabhājanā bhavantv ākāśadhātuvipulāḥ",
    "T04sanss01u:1177": " smṛtîndriyôpetāḥ",
    "T04sanss01u:1178": " sarvalaukikalokôttarabhāṣasaṃgrahaṇād grahaṇasmṛtyasaṃpramūḍhāḥ /",
    "T04sanss01u:1179": " sarvasatvāḥ kalyāṇaviśuddhibhāvanā bhavantu /",
    "T04sanss01u:1180": " atītânāgatapratyutpannasarvabuddhabodhyabhedaprasādagrāhiṇaḥ /",
    "T04sanss01u:1181": " sarvasatvā kāmaṅgamā bhavantu",
    "T04sanss01u:1182": " sarvatragāminībuddhabhūmipratilabdhāḥ /",
    "T04sanss01u:1183": " sarvasatvāḥ sarvasattveṣv apratihatacittā bhavantu /",
    "T04sanss01u:1184": " sarvasatvânābhogasarvabuddhakṣetraparisphuṭagamanā bhavantu /",
    "T04sanss01u:1185": " ekacittakṣaṇasarvadharmavikramāḥ /",
    "T04sanss01u:1186": " sarvasatvāḥ śrāntâklāntasarvalokadhātugamanā bhavantu /",
    "T04sanss01u:1187": " aviśrāmyamānamanomayakāyapratilabdhāḥ /",
    "T04sanss01u:1188": " [ Bendall ed p33 ---> ]",
    "T04sanss01u:1189": " sarvasatvāḥ sukhagamanamuktā bhavantu",
    "T04sanss01u:1190": " sarvabodhisatvacaryânupraveśinaḥ /",
    "T04sanss01u:1191": " anena kuśalamūlena sarvasatvāḥ kalyāṇamitrâtyāgacittânutsṛṣṭā bhavantu kṛtajñāḥ kṛtânupālanatayā /",
    "T04sanss01u:1192": " sarvasatvāḥ kalyāṇamitraiḥ sahâikârthā bhavantu",
    "T04sanss01u:1193": " sabhāgakuśalamūlasaṃgrahaṇatayā /",
    "T04sanss01u:1194": " sarvasatvāḥ kalyāṇâśayā bhavantu",
    "T04sanss01u:1195": " kalyāṇamitrasaṃvasanasaṃpadavihārânudhanvanatayā /",
    "T04sanss01u:1196": " sarvasatvāḥ kalyāṇamitrakuśalamūlakarmavipākaviśuddhā bhavantv ekapraṇidhānāḥ /",
    "T04sanss01u:1197": " sarvasatvā mahāyānâbhiraktāḥ saṃ-",
    "T04sanss01u:1198": " [ Cambridge MS f22b ---> ]",
    "T04sanss01u:1199": " prasthitā bhavantv aviṣkambhitayānasarvajñatāparyavasānāḥ /",
    "T04sanss01u:1200": " sarvasatvāḥ pracchāditakuśalamūlā bhavantu",
    "T04sanss01u:1201": " sarvabuddhâvasthāgopanapratilabdhāḥ /",
    "T04sanss01u:1202": " sarvasatvā guṇajñānâbhicchāditā bhavantu",
    "T04sanss01u:1203": " sarvalokôpakleśavyapavṛttāḥ /",
    "T04sanss01u:1204": " sarvasatvâcchinnâvikṣiptaśukladharmāṇo bhavantv avipannabuddhadharmapravāhāḥ /",
    "T04sanss01u:1205": " sarvasatvāś chatrabhūtā bhavantu daśabalavitānânvitāḥ /",
    "T04sanss01u:1206": " sarvasatvâtyantabodhyāsanapratilabdhā bhavantu /",
    "T04sanss01u:1207": " sarvasatvā buddhavikrāntisiṃhâsanapratilabdhā bhavantu",
    "T04sanss01u:1208": " sarvajagadavalokanīyêti //",
    "T04sanss01u:1209": " āryagaganagañjasūtre 'py āha /",
    "T04sanss01u:1210": " mā bhūt tan mama kuśalamūlaṃ dharmajñānakauśalyaṃ vā",
    "T04sanss01u:1211": " yan na",
    "T04sanss01u:1212": " sarvasattvôpajīvyaṃ syād iti //",
    "T04sanss01u:1213": " atītânāgataśubhôtsargas tv āryâkṣayamatisūtre",
    "T04sanss01u:1214": " abhihitaḥ /",
    "T04sanss01u:1215": " kuśalānāṃ ca cittacaitasikānānām anusmṛtir anusmṛtya ca",
    "T04sanss01u:1216": " bodhipariṇāmanā /",
    "T04sanss01u:1217": " idam atītakauśalyaṃ /",
    "T04sanss01u:1218": " yo 'nāgatānāṃ kuśalamūlānāṃ nidhyaptibodher āmukhīkarmasamanvāhāraḥ /",
    "T04sanss01u:1219": " ye me utpatsyante kuśalāś cittôtpādās tān anuttarāyāṃ samyaksaṃbodhau pariṇāmiṣyāmîtîdam anāgatakauśalyaṃ //",
    "T04sanss01u:1220": " tad evaṃ caitasike-",
    "T04sanss01u:1221": " [ Bendall ed p34 ---> ]",
    "T04sanss01u:1222": " nâbhyāsena sarvatyāgâdhimuktiṃ paripūrye",
    "T04sanss01u:1223": " tyāgacittavegâpannena kāyaprayogeṇôtsṛṣṭasarvaparigrahaḥ /",
    "T04sanss01u:1224": " sarvaparigrahamūlād bhavaduṣkhād vimukto muktêty ucyate /",
    "T04sanss01u:1225": " anuttarāṃś câprameyâsaṃkhyeyān kalpān",
    "T04sanss01u:1226": " nānâkārânantān laukikalokôttarān",
    "T04sanss01u:1227": " sukhasaṃpatpravarṣān",
    "T04sanss01u:1228": " anubhavati /",
    "T04sanss01u:1229": " tena câtmabhāvâdinā [[DOUBT]] vaḍiṣâmiṣenêva",
    "T04sanss01u:1230": " svayam",
    "T04sanss01u:1231": " anabhigatôpabhogenâpy ākṛṣya parān api tārayati //",
    "T04sanss01u:1232": " atâiva-",
    "T04sanss01u:1233": " [ Cambridge MS f23a ---> ]",
    "T04sanss01u:1234": " uktaṃ ratnameghe /",
    "T04sanss01u:1235": " dānaṃ hi bodhisatvasya bodhir iti //",
    "T04sanss01u:1236": " śikṣāsamuccaye dānapāramitā prathamaḥ paricchedaḥ //",
    "T04sanss01u:1237": " Copyright (c) 2002 by Jens Braarvig - Oslo"
}