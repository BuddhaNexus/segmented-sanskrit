{
  "K14sf259_sc:wal0.0_1": "Catuṣpariṣatsūtra (1st)",
  "K14sf259_sc:wal0.0_2": "Section E",
  "K14sf259_sc:wal0.1_0": "bodhisattvo bhagavān urubilvāyāṁ viharaṁ nadyā nairaṁjanāyās tīre bodhimūle sātatyakārī nipako  bodhipakṣikeṣu dharmeṣu bhāvanāyogam anuyukto viharati |",
  "K14sf259_sc:wal0.2_0": "sa rātryāḥ prathame yāme ṛddhiviṣayajñānasākṣīkriyāyā abhijñāyāṁ  cittaṁ abhinirnāmayaty anekavidham ṛddhiviṣayaṁ pratyanubhavati |",
  "K14sf259_sc:wal0.3_0": "tadyathā eko bhūtvā bahudhā bhavati | bahudhā bhūtvā eko bhavati | āvir bhavati tirobhāvaṁ",
  "K14sf259_sc:wal0.3_1": "jñānadarśanena pratyanubhavati | tiraskuḍyaṁ tiraḥśailaṁ tiraḥprākāram asajyamānaḥ",
  "K14sf259_sc:wal0.3_2": "kāyena gacchati tadyathā ākāśe | pṛthivyām unmajjananimajjanaṁ karoti tadyathā udake |",
  "K14sf259_sc:wal0.3_3": "udake asajyamānaḥ kāyena gacchati tadyathā pṛthivyām | ākāśe paryaṁgena vikramate",
  "K14sf259_sc:wal0.3_4": "tadyathā pakṣī śakuniḥ | imāv api candrasūryau evaṁmahardhikau evaṁmahānubhāvau pāṇinā",
  "K14sf259_sc:wal0.3_5": "āmārjati parimārjayati yāvad brahmalokād api kāyena vaśe vartayati |",
  "K14sf259_sc:wal0.4_0": "iti bodhisatvo bhagavān urubilvāyāṁ viharaṁ nadyā nairaṁjanāyās tīre bodhimūle sātatyakārī",
  "K14sf259_sc:wal0.4_1": "nipako bodhipakṣikeṣu dharmeṣu bhāvanāyogam anuyukto viharaṁ rātryāḥ prathame yāme",
  "K14sf259_sc:wal0.4_2": "anekavidham ṛddhiviṣayaṁ pratyanubhavati |",
  "K14sf259_sc:wal0.5_0": "atha bodhisatvo  bhagavān urubilvāyāṁ viharaṁ pūrvavad yāvad anuyukto viharati |",
  "K14sf259_sc:wal0.6_0": "sa rātryāḥ prathame yāme pūrvenivāsānusṁrtijñānasākṣīkriyāyā abhijñāyāṁ cittam abhinirnāmayati so ’nekavidhaṁ pūrvenivāsaṁ samanusmarati |",
  "K14sf259_sc:wal0.7_0": "tadyathaikāṁ jātiṁ dve tisraś catasraḥ yāvad anekān api saṁvartakalpān samanusmarati |",
  "K14sf259_sc:wal0.8_0": "iti bodhisatvo bhagavāṁ urubilvāyāṁ viharaṁ nadyā nairaṁjanāyās tīre bodhimūle sātatyakārī",
  "K14sf259_sc:wal0.8_1": "nipako bodhipakṣikeṣu dharmeṣu bhāvanāyogam anuyukto viharaṁ rātryāḥ prathame yāme",
  "K14sf259_sc:wal0.8_2": "pūrvenivāsaṁ samanusmarati |",
  "K14sf259_sc:wal0.9_0": "atha bodhisattvo bhagavān urubilvāyāṁ viharaṁ pūrvavad yāvad anuyukto viharati |",
  "K14sf259_sc:wal0.10_0": "sa rātryā madhyame yāme divyaśrotrajñānasākṣīkriyāyā abhijñāyāṁ cittam abhinirnāmayati",
  "K14sf259_sc:wal0.10_1": "divyena śrotreṇa viśuddhenātikrāṁtamānuṣeṇa ubhayām śabdāṁ śṛṇoti mānuṣāṁś cāmānuṣāṁś",
  "K14sf259_sc:wal0.10_2": "ca ye vā dūre ye vāntike |",
  "K14sf259_sc:wal0.11_0": "iti bodhisatvo bhagavān urubilvāyāṁ viharaṁ nadyā nairaṁjanāyās tīre bodhimūle sātatyakārī",
  "K14sf259_sc:wal0.11_1": "nipako bodhipakṣikeṣu dharmeṣu bhāvanāyogam anuyukto viharaṁ rātryā madhyame yāme",
  "K14sf259_sc:wal0.11_2": "divyaśrotrajñānaṁ pratyanubhavati |",
  "K14sf259_sc:wal0.12_0": "atha bodhisattvo bhagavān urubilvāyāṁ viharaṁ pūrvavad yāvad anuyukto viharati |",
  "K14sf259_sc:wal0.13_0": "sa rātryā madhyame yāme divyacakṣurjñānasākṣīkriyāyā  vidyāyāṁ cittam abhinirnāmayati |",
  "K14sf259_sc:wal0.14_0": "divyena cakṣuṣā viśuddhenātikrāntamānuṣeṇa sattvān paśyati cyavamānān apy upapadyamānān",
  "K14sf259_sc:wal0.14_1": "api suvarṇān api durvarṇān api hīnān api praṇītān api sugatim api gacchato durgatim",
  "K14sf259_sc:wal0.14_2": "api yathākarmopagān sattvān yathābhūtaṁ prajānāti |",
  "K14sf259_sc:wal0.15_0": "itīme bhavantaḥ sattvāḥ kāyaduścaritena samanvāgatā vāṅmanoduścaritena samanvāgatā",
  "K14sf259_sc:wal0.15_1": "āryāṇām apavādakā mithyādṛṣṭayo mithyāḍṛṣṭikarmadharmasamādānahetos taddhetos tatpratyayaṁ",
  "K14sf259_sc:wal0.15_2": "kāyasya bhedāt paraṁ maraṇād apāyadurgativinipātam narakeṣūpapadyante |",
  "K14sf259_sc:wal0.16_0": "ime vā punar bhavantaḥ sattvāḥ kāyasucaritena samanvāgatā vāṅmanaḥsucaritena samanvāgatā",
  "K14sf259_sc:wal0.16_1": "āryāṇām anapavādakāḥ samyagḍṛṣṭayaḥ samyagdṛṣṭikarmadharmasamādānahetos taddhetos",
  "K14sf259_sc:wal0.16_2": "tatpratyayaṁ kāyasya bhedāt sugatau svargaloke deveṣūpapadyante |",
  "K14sf259_sc:wal0.17_0": "iti bodhisattvo bhagavān urubilvāyāṁ viharaṁ nadyā nairaṁjanāyās tīre bodhimūle sātatyakārī",
  "K14sf259_sc:wal0.17_1": "nipako bodhipakṣikeṣu dharmeṣu bhāvanāyogam anuyukto viharaṁ rātryā madhyame yāme",
  "K14sf259_sc:wal0.17_2": "divyacakṣurjñānaṁ pratyanubhavati |",
  "K14sf259_sc:wal0.18_0": "atha bodhisattvo bhagavān urubilvāyāṁ viharaṁ pūrvavad yāvad anuyukto viharati |",
  "K14sf259_sc:wal0.19_0": "sa rātryāḥ paścime yāme cetaḥparyāyajñānasākṣīkriyāyā abhijñāyām cittam abhinirnāmayati |",
  "K14sf259_sc:wal0.20_0": "parasattvānāṁ parapudgalānāṁ vitarkitaṁ vicaritaṁ manasā mānasaṁ yathābhūtaṁ prajānāti |",
  "K14sf259_sc:wal0.20_1": "sarāgacittaṁ sarāgaṁ cittam iti yathābhūtaṁ prajānāti | vigatarāgaṁ vigatarāgam iti",
  "K14sf259_sc:wal0.20_2": "yathābhūtaṁ prajānāti | sadveṣaṁ vigatadveṣaṁ samohaṁ vigatamohaṁ vikṣiptaṁ saṁkṣiptaṁ",
  "K14sf259_sc:wal0.20_3": "līnaṁ pragṛhītam uddhatam anuddhataṁ avyupaśāntaṁ vyupaśāntaṁ samāhitam asamāhitam",
  "K14sf259_sc:wal0.20_4": "abhāvitaṁ bhāvitaṁ avimuktaṁ cittam avimuktaṁ cittam iti yathābhūtaṁ prajānāti |",
  "K14sf259_sc:wal0.20_5": "vimuktaṇn cittaṁ vimuktaṁ cittam iti yathābhūtaṁ prajānāti |",
  "K14sf259_sc:wal0.21_0": "iti bodhisattvo bhagavān urubilvāyāṁ viharaṁ nadyā nairaṁjanāyās tīre bodhimūle sātatyakārī",
  "K14sf259_sc:wal0.21_1": "nipako bodhipakṣikeṣu dharmeṣu bhāvanāyogam anuyukto viharaṁ rātryāḥ paścime yāme",
  "K14sf259_sc:wal0.21_2": "cetaḥparyāyajñānaṁ pratyanubhavati |",
  "K14sf259_sc:wal0.22_0": "atha bodhisattvo bhagavān urubilvāyāṁ viharaṁ pūrvavad yāvad anuyukto viharati |",
  "K14sf259_sc:wal0.23_0": "sa rātryāḥ paścime yāme āsravakṣayajñānasākṣīkriyāyā abhijñāyāṁ cittam abhinirnāmayati |",
  "K14sf259_sc:wal0.24_0": "idaṁ duḥkham āryasatyam iti yathābhūtaṁ prajānāti | ayaṁ duḥkhasamudayaḥ | ayaṁ duḥkhanirodhaḥ |",
  "K14sf259_sc:wal0.24_1": "iyaṁ duḥkhanirodhagāminī pratipad āryasatyam iti yathābhūtaṁ prajānāti | tasyaivaṁ",
  "K14sf259_sc:wal0.24_2": "jānata evaṁ paśyataḥ kāmāsravāc cittaṁ vimucyate | bhavāsravād avidyāsravāc cittaṁ",
  "K14sf259_sc:wal0.24_3": "vimucyate | vimuktasya vimukto ’smīti jñānadarśanaṁ bhavati | kṣīṇā me jātir uṣitaṁ",
  "K14sf259_sc:wal0.24_4": "brahmacaryaṁ kṛtaṁ karaṇīyaṁ nāparam asmād bhavaṁ prajānāmīti |",
  "K14sf259_sc:wal0.25_0": "iti bhagavān urubilvāyāṁ viharaṁ nadyā nairaṁjanāyās tīre bodhimūle kṛtakṛtyaḥ kṛtakaraṇīyaḥ saṁbuddhabodhis tejodhātuṁ samāpannaḥ |",
  "K14sf259_sc:wal0.25_1": "Section 1",
  "K14sf259_sc:wal1.1_0": "atha dvayor brahmakāyikayor devatayor etad abhavat |",
  "K14sf259_sc:wal1.2_0": "ayaṁ buddho bhagavān urubilvāyāṁ viharati nadyā nairaṁjanāyās tīre bodhimūle acirābhisaṁbuddhabodhis",
  "K14sf259_sc:wal1.2_1": "tejodhātusamāpannaḥ saptāham ekaparyaṁkenātināmayati | na cainaṁ kaścit piṇḍakena",
  "K14sf259_sc:wal1.2_2": "pratipādayati | yannu mayam enaṁ gatvā pratyekapratyekaṁ gāthābhir abhiṣtuyāma iti |",
  "K14sf259_sc:wal1.3_0": "atha dve brahmakāyike devate tadyathā balavān puruṣaḥ sammiṁjitaṁ vā bāhuṁ prasārayet",
  "K14sf259_sc:wal1.3_1": "prasāritaṁ vā saṁmiñjayed evam eva dve brahmakāyike devate brahmaloke ’ntarhite bhagavataḥ",
  "K14sf259_sc:wal1.3_2": "purataḥ pratyasthātām ||",
  "K14sf259_sc:wal1.4_0": "athaikā brahmakāyikā devatā gāthāṁ babhāṣe |",
  "K14sf259_sc:wal1.5_0": "uttiṣṭha vijitasaṁgrāma",
  "K14sf259_sc:wal1.5_1": "sārthavāhānigha vicara loke |",
  "K14sf259_sc:wal1.5_2": "deśaya sugata varadharmaṁ",
  "K14sf259_sc:wal1.5_3": "bhaviṣyaṁti dharmaratnasyājñātāraḥ 1|| ||",
  "K14sf259_sc:wal1.6_0": "dvitīyā brahmakāyikā devatā tasyāṁ velāyāṁ gāthāṁ babhāṣe |",
  "K14sf259_sc:wal1.7_0": "uttiṣṭha vijitasaṁgrāma",
  "K14sf259_sc:wal1.7_1": "pūrṇalopānigha vicara loke |",
  "K14sf259_sc:wal1.7_2": "cittaṁ hi te suviśuddham",
  "K14sf259_sc:wal1.7_3": "paṁcadaśyāṁ va candraḥ paripūṛṇaḥ 2|| ||",
  "K14sf259_sc:wal1.8_0": "ity uktvā dve brahmakāyike devate tatraivāntarhite",
  "K14sf259_sc:wal1.9_0": "atha bhagavāṁs tasyātyayāt tasmāt samādher vyutthāya tasyāṁ velāyām gāthā babhāṣe |",
  "K14sf259_sc:wal1.10_0": "yac ca kāmasukhaṁ loke",
  "K14sf259_sc:wal1.10_1": "yac cāpi divijaṁ sukham |",
  "K14sf259_sc:wal1.10_2": "ṭṛṣnākṣayasukhasyaitat",
  "K14sf259_sc:wal1.10_3": "kalāṁ nārghati ṣoḍaśīm 1|| ||",
  "K14sf259_sc:wal1.11_0": "nikṣipya hi guruṁ bhāraṁ",
  "K14sf259_sc:wal1.11_1": "nādadyād aparaṁ punaḥ |",
  "K14sf259_sc:wal1.11_2": "bhārasya duḥkham ādānaṁ",
  "K14sf259_sc:wal1.11_3": "bhāranikṣepaṇaṁ sukham 2|| ||",
  "K14sf259_sc:wal1.12_0": "sarvaṭṛṣṇā viprahāya",
  "K14sf259_sc:wal1.12_1": "sarvasaṁskārasaṁkṣayāt",
  "K14sf259_sc:wal1.12_2": "sarvopadhiparijñānān",
  "K14sf259_sc:wal1.12_3": "nāgacchanti punarbhavam 3|| ||",
  "K14sf259_sc:wal1.12_4": "Section 2",
  "K14sf259_sc:wal2.1_0": "vimuktiprītisukhapratisaṁvedī buddho bhagavān saptāham ekaparyaṁkeṇātināmayati sa na kenāpi piṇḍakena pratipāditaḥ",
  "K14sf259_sc:wal2.2_0": "tena khalu samayena tripusabhallikau vaṇijau paṁcamātraiḥ śakaṭaśataiḥ sārdhaṁ tasminn eva mārge adhvapratipannau babhūvatuḥ |",
  "K14sf259_sc:wal2.3_0": "atha tripusabhallikayor vaṇijor anyatamāyāḥ purāṇamitrāmātyajñātisālohitāyā  devatāyā etad abhavat |",
  "K14sf259_sc:wal2.4_0": "ayaṁ buddho bhagavāṁ urubilvāyāṁ viharati nadyā nairaṁjanāyās tīre bodhimūle acirābhisaṁbuddho",
  "K14sf259_sc:wal2.4_1": "vimuktiprītisukhapratisaṁvedī | buddho bhagavāṁ saptāham ekaparyaṁkeṇātināmayati",
  "K14sf259_sc:wal2.4_2": "sa na kenacit piṇḍakena pratipāditaḥ | taṁ tripusabhallikau vaṇijau tatprathamataḥ",
  "K14sf259_sc:wal2.4_3": "piṇḍakena pratipādayetāṁ tat syāt tripusabhallikayor vaṇijor dīrgharātram arthāya",
  "K14sf259_sc:wal2.4_4": "hitāya sukhāya | yanv ahaṁ svayam evautsukyam āpadyeyaṁ piṇḍapātapratipādanahetor iti |",
  "K14sf259_sc:wal2.5_0": "atha sā devatā sarvaṁ  śakaṭasārthaṁ udāreṇāvabhāsena spharitvā tripusabhallikau vaṇijāv idam avocat |",
  "K14sf259_sc:wal2.6_0": "vaṇijau vaṇijāv ayaṁ buddho bhagavāṁ urubilvāyāṁ viharati nadyā nairaṁjanāyās tīre",
  "K14sf259_sc:wal2.6_1": "bodhimūle acirābhisaṁbuddho vimuktiprītisukhapratisaṁvedī | buddho bhagavāṁ saptāham",
  "K14sf259_sc:wal2.6_2": "ekaparyaṁkenātināmayati sa na kenacit piṇḍakena pratipāditaḥ | taṁ yuvāṁ tatprathamataḥ",
  "K14sf259_sc:wal2.6_3": "piṇḍakena pratipādayataṁ tad yuṣmākaṁ bhaviṣyati dīrgharātram arthāya hitāya sukhāya |",
  "K14sf259_sc:wal2.7_0": "atha tripusabhallikayor vaṇijor etad abhavan na batāvaro buddho bhaviṣyati nāvaraṁ",
  "K14sf259_sc:wal2.7_1": "dharmākhyānam | yatredānīm devatā apy autsukyam āpadyante tasya tathāgatasyārhataḥ",
  "K14sf259_sc:wal2.7_2": "samyaksaṁbuddhasya piṇḍapātapratipādanahetor |",
  "K14sf259_sc:wal2.8_0": "iti viditvā prabhūtaṁ madhu ca manthāś cādāya yena bhagavāṁs tenopajagmatur |",
  "K14sf259_sc:wal2.9_0": "upetya bhagavatpādau śirasā vanditvaikānte ’sthātām | ekāntasthitau tripusabhallikau vaṇijāv idam avocatām |",
  "K14sf259_sc:wal2.10_0": "ihāvābhyāṁ bhadanta bhagavantam uddiśya piṇḍapāta ānītaḥ prabhūtaṁ madhu ca manthāḥ | taṁ bhagavāṁ pratigṛhṇātv anukaṁpām upadāyety |",
  "K14sf259_sc:wal2.11_0": "atha bhagavata etad abhavan na mama pratirūpaṁ syād yad ahaṁ pāṇinā piṇḍapātaṁ pratigrahīṣyāmi",
  "K14sf259_sc:wal2.11_1": "tadyathāṁyatīrthikaḥ | yanv ahaṁ samanvāhareyaṁ kutra pūrvakaiḥ samyaksaṁbuddhaiḥ",
  "K14sf259_sc:wal2.11_2": "piṇḍapātaḥ pratigṛhīto hitāya prāṇinām |",
  "K14sf259_sc:wal2.12_0": "devatā bhagavata ārocayanti | pātre bhadanta pūrvakaiḥ samyaksaṁbuddhaiḥ piṇḍapātaḥ",
  "K14sf259_sc:wal2.12_1": "pratigṛhīto hitāya prāṇinām | bhagavato ’pi samanvāḥrtya jñānadarśanaṁ pravartate",
  "K14sf259_sc:wal2.12_2": "pātre pūrvakaiḥ samyaksaṁbuddhaiḥ piṇḍapātaḥ pratigṛhīto hitāya prāṇinām iti |",
  "K14sf259_sc:wal2.13_0": "tatra bhagavataḥ pātreṇa pātrakāryam utpannam |",
  "K14sf259_sc:wal2.13_1": "Section 3",
  "K14sf259_sc:wal3.1_0": "atha catvāro mahārājāno bhagavataḥ pātreṇa utpannaṁ pātrakāryaṁ viditvā anyatarasmāt",
  "K14sf259_sc:wal3.1_1": "pāṣāṇamayāt parvatāc catvāri śailamayāni pātrāṇy amanuṣyakṛtāny amanuṣyaniṣṭhitāni",
  "K14sf259_sc:wal3.1_2": "svacchāni śucīni niṣpratigandhāny ādāya yena bhagavāṁs tenopajagmur |",
  "K14sf259_sc:wal3.2_0": "upetya bhagavatpādau śirasā vanditvā ekānte tasthur |",
  "K14sf259_sc:wal3.3_0": "ekāntasthitāś catvāro mahārājāno bhagavaṁtam idam avocan |",
  "K14sf259_sc:wal3.4_0": "ihāsmābhir bhadanta bhagavataḥ pātreṇotpannaṁ pātrakāryaṁ viditvā anyatarasmāt pāṣāṇamayāt",
  "K14sf259_sc:wal3.4_1": "parvatāc catvāri śailamayāni pātrāṇy amanuṣyakṛtāny amanuṣyaniṣṭhitāni acchāni śucīni",
  "K14sf259_sc:wal3.4_2": "niṣpratigandhāny ānītāni | atra bhagavāṁs tripusabhallikayor vaṇijoḥ piṇḍapātaṁ pratigṛhṇātu hitāya prāṇinām |",
  "K14sf259_sc:wal3.5_0": "atha bhagavata etad abhavat | saced ekasya mahārājñaḥ pātraṁ pratigṛhīṣyāmi trayāṇāṁ",
  "K14sf259_sc:wal3.5_1": "bhaviṣyaty anyathātvam | saced dvayos trayāṇāṁ pratigṛhīṣyāmi dvayor ekasya bhaviṣyaty",
  "K14sf259_sc:wal3.5_2": "anyathātvam | yanv ahaṁ caturṇāṁ mahārājñāṁ pātrāṇi pratigṛhya ekaṁ pātram adhimucyeyam |",
  "K14sf259_sc:wal3.6_0": "atha bhagavāṁś caturṇāṁ mahārājñāṁ pātrāṇi pratigṛhya ekaṁ pātram adhimuktavāṁ |",
  "K14sf259_sc:wal3.7_0": "tatra bhagavatā tripusabhallikayor vaṇijoḥ piṇḍapātaḥ pratigṛhīto hitāya prāṇinām |",
  "K14sf259_sc:wal3.8_0": "tatra bhagavāṁs tripusabhallikau vaṇijāv āmaṁtrayati | eta yuvāṁ vaṇijau buddhaṁ",
  "K14sf259_sc:wal3.8_1": "śaraṇaṁ gacchatāṁ dharmaṁ śaraṇaṁ gacchatāṁ yo ’sau bhaviṣyaty anāgate ’dhvani saṁgho",
  "K14sf259_sc:wal3.8_2": "nāma tam api yuvāṁ śaraṇaṁ gacchatāṁ |",
  "K14sf259_sc:wal3.9_0": "etāv āvāṁ bhadanta buddhaṁ śaraṇaṁ gacchāva dharmaṁ śaraṇam gacchāva yo ’sau bhaviṣyaty anāgate ’dhvani saṁgho nāma tam apy āvām śaraṇaṁ gacchāvaḥ |",
  "K14sf259_sc:wal3.10_0": "atha bhagavāṁs tripusabhallikayor vaṇijos tad dānam anayā abhyanumodananayā abhyanumodate |",
  "K14sf259_sc:wal3.11_0": "sukho vipākah puṇyānām",
  "K14sf259_sc:wal3.11_1": "abhiprāyaḥ saṁrdhyate |",
  "K14sf259_sc:wal3.11_2": "kṣipraṁ ca paramāṁ śāntiṁ",
  "K14sf259_sc:wal3.11_3": "nirvṛtiṁ so ’dhigacchati |",
  "K14sf259_sc:wal3.12_0": "parato ye upasargā",
  "K14sf259_sc:wal3.12_1": "devatā mārakāyikāḥ |",
  "K14sf259_sc:wal3.12_2": "na śaknuvanty antarāyaṁ",
  "K14sf259_sc:wal3.12_3": "kṛtapuṇyasya kartu vai 2|| ||",
  "K14sf259_sc:wal3.13_0": "saced dhi sa vyāyatate",
  "K14sf259_sc:wal3.13_1": "āryaprajñāya tyāgavāṁ |",
  "K14sf259_sc:wal3.13_2": "duḥkhasyāntakriyāyaiva",
  "K14sf259_sc:wal3.13_3": "phāṣaṁ bhavati vipaśyataḥ 3|| ||",
  "K14sf259_sc:wal3.14_0": "atha tripusabhallikau vaṇijau bhagavato bhāṣitam abhinandyānumodya bhagavatpādau śirasā vanditvā bhagavato ’ntikāt prakrāntau |",
  "K14sf259_sc:wal3.14_1": "Section 4",
  "K14sf259_sc:wal4.1_0": "atha bhagavāṁ tripusabhallikayor vaṇijor antikāt piṇḍapātam ādāyānyatarasmiṁ pradeśe bhaktakṛtyam akārṣīt",
  "K14sf259_sc:wal4.2_0": "tatra madhv api vātikaṁ manthā api vātikās tena bhagavato vātābādhikaṁ glānyam utpannam |",
  "K14sf259_sc:wal4.3_0": "atha māraḥ pāpīyāṁ bhagavato vātābādhikaṁ glānyaṁ viditvā yena bhagavāṁs tenopajagāma | upetya bhagavaṁtam idam avocat |",
  "K14sf259_sc:wal4.4_0": "parinirvāhi bhagavaṁ parinirvāṇasamayaḥ sugatasya |",
  "K14sf259_sc:wal4.5_0": "Nur in den Parallelen",
  "K14sf259_sc:wal4.6_0": "na tāvat pāpīyaṁ parinirvāsyāmi yāvan na me śrāvakāḥ paṇḍitā bhaviṣyanti vyaktā medhāvinaḥ",
  "K14sf259_sc:wal4.6_1": "alam utpannotpannānāṁ parapravādināṁ saha dharmeṇa nigrahītāraḥ alaṁ svasya vādasya",
  "K14sf259_sc:wal4.6_2": "paryavadātāro bhikṣavo bhikṣuṇya upāsakā upāsikā vaistārikaṁ ca me brahmacaryaṁ bhaviṣyati",
  "K14sf259_sc:wal4.6_3": "bāhujanyaṁ pṛthubhūtaṁ yāvad devamanuṣyebhyaḥ samyaksuprakāśitam |",
  "K14sf259_sc:wal4.7_0": "atha mārasya pāpīyasa etad abhavat parinirvāsyate śramaṇo gautama iti viditvā duḥkhī durmanā vipratisārī tatraivāṁtarhitaḥ |",
  "K14sf259_sc:wal4.7_1": "Section 5",
  "K14sf259_sc:wal5.1_0": "atha śakro devendro bhagavato vātābādhikaṁ glānyam utpannaṁ viditvā yasyā jaṁbvā",
  "K14sf259_sc:wal5.1_1": "nāmnā jaṁbudvīpaś ca prajñāyate tasyā nātidūre mahad dharītakīvanaṁ tato harītakīr",
  "K14sf259_sc:wal5.1_2": "varṇagandharasopetā ādāya yena bhagavāṁs tenopajagāma | upetya bhagavatpādau śirasā",
  "K14sf259_sc:wal5.1_3": "vanditvaikānte asthād |",
  "K14sf259_sc:wal5.2_0": "ekāntasthitaḥ śakro devendro bhagavantam idam avocat | ihāhaṁ bhadaṁta bhagavato",
  "K14sf259_sc:wal5.2_1": "vātābādhikaṁ glānyam utpannaṁ viditvā yasyā jambvā nāmnā jambudvīpaḥ prajñāyate tasyā",
  "K14sf259_sc:wal5.2_2": "nātidūre mahad dharītakīvanaṁ tato mayā harītakyo varṇagandharasopetā ānītās tā bhagavān",
  "K14sf259_sc:wal5.2_3": "paribhuṅktāṁ tā bhagavatā paribhuktā vātaṁ cānulomayiṣyanti vātābādhikaṁ ca glānyaṁ praśamayiṣyanti |",
  "K14sf259_sc:wal5.3_0": "tā bhagavān paribhuktavāṁ bhagavatā paribhuktā vātaṁ cānulomayanti vātābādhikaṁ ca glānyaṁ praśamayanti tena bhagavataḥ kṣamaṇīyataraṁ cābhūd yāpanīyataraṁ ca |",
  "K14sf259_sc:wal5.3_1": "Section 6",
  "K14sf259_sc:wal6.1_0": "atha bhagavān yathābhiramyaṁ bodhimūle vihṛtya yena mucalindasya nāgarājasya bhavanaṁ",
  "K14sf259_sc:wal6.1_1": "tenopajagāma | upetyānyatamaṁ vṛkṣamūlaṁ niḥśritya niṣaṇṇaḥ paryaṁgaṁ ābhujya ṛjuṁ",
  "K14sf259_sc:wal6.1_2": "kāyaṁ praṇidhāya pratimukhāṁ sṁrtim upasthāpya |",
  "K14sf259_sc:wal6.2_0": "tena khalu samayena mucalindasya nagarājasya bhavane saptāhika akālameghaḥ samupāgataḥ |",
  "K14sf259_sc:wal6.3_0": "atha mucalindo nāgarājā saptāhikam akālameghaṁ samupāgataṁ viditvā bhavanād abhyudgamya",
  "K14sf259_sc:wal6.3_1": "saptakṛtvaḥ kāyena kāyaṁ veṣṭayitvā upari mahāntalṇ phaṇaṁ kṛtvāsthāt | mā bhagavata",
  "K14sf259_sc:wal6.3_2": "idaṁ saptāhaṁ śītaṁ bhaviṣyati mā uṣṇaṁ mā daṁśamaśakavātātapasarīṣrpasaṁsparśāḥ",
  "K14sf259_sc:wal6.3_3": "kāyaṁ paritāpayiṣyaṁti |",
  "K14sf259_sc:wal6.4_0": "atha mucalindo nāgarājā taṁ saptāhikam akālameghaṁ vigataṁ viditvā bhagavataḥ kāyena",
  "K14sf259_sc:wal6.4_1": "kāyam udveṣṭya aṅgadakuṇḍalavicitramālyābharaṇānulepano bhūtvā yena bhagavāṁs tenāṁjaliṁ",
  "K14sf259_sc:wal6.4_2": "praṇamya bhagavantam idam avocat |",
  "K14sf259_sc:wal6.5_0": "mā bhagavata idaṁ saptāhaṁ śītam abhūd mā uṣṇaṁ mā daṁśamaśakavātātapasarīṣrpasaṁsparśāḥ kāyaṁ paritāpitavantaḥ |",
  "K14sf259_sc:wal6.6_0": "atha bhagavāṁs tasyāṁ velāyāṁ gāthā babhāṣe |",
  "K14sf259_sc:wal6.7_0": "sukho vivekas tuṣṭasya",
  "K14sf259_sc:wal6.7_1": "śrutadharmasya paśyataḥ |",
  "K14sf259_sc:wal6.7_2": "avyāvadhya sukhaṁ loke",
  "K14sf259_sc:wal6.7_3": "prāṇabhūteṣu saṁyamaḥ 1|| ||",
  "K14sf259_sc:wal6.8_0": "sukhaṁ viragatā loke",
  "K14sf259_sc:wal6.8_1": "kāmānāṁ samatikramaḥ |",
  "K14sf259_sc:wal6.8_2": "asmimānasya yo vinaya",
  "K14sf259_sc:wal6.8_3": "etad vai paramaṁ sukham 2|| ||",
  "K14sf259_sc:wal6.8_4": "Section 7",
  "K14sf259_sc:wal7.1_0": "atha bhagavān yathābhiramyaṁ mucalindasya nāgarājasya bhavane viḥrtya yena bodhimūlaṁ tenopajagāma |",
  "K14sf259_sc:wal7.2_0": "upetya prajñapta eva tṛṇasaṁstarake niṣaṇṇaḥ paryaṁkam ābhujya ṛjuṁ kāyaṁ praṇidhāya",
  "K14sf259_sc:wal7.2_1": "pratimukho smṛtim upasthāpya saptāham ekaparyaṁkenātināmayati idam evaṁ dvādaśāṅgaṁ",
  "K14sf259_sc:wal7.2_2": "pratītyasamutpādam anulomaṁ pratilomaṁ vyavalokayan |",
  "K14sf259_sc:wal7.3_0": "yad utāsmin satīdaṁ bhavaty asyotpādād idam utpadyate yad utāvidyāpratyayāḥ saṁskārāḥ",
  "K14sf259_sc:wal7.3_1": "saṁskārapratyayaṁ vijñānaṁ vijñānapratyayaṁ nāmarūpam nāmarūpapratyayaṁ ṣaḍāyatanaṁ",
  "K14sf259_sc:wal7.3_2": "ṣaḍāyatanapratyayaḥ sparśaḥ sparśapratyayā vedanā vedanāpratyayā tṛṣṇā tṛṣṇāpratyayam",
  "K14sf259_sc:wal7.3_3": "upadānam upādānapratyayo bhavo bhavapratyayā jātir jātipratyayā jarāmaraṇaśokaparidevaduḥkhadaurmanasyopāyāsāḥ",
  "K14sf259_sc:wal7.3_4": "saṁbhavaṁty evam asya kevalasya mahato duḥkhaskandhasya samudayo bhavati |",
  "K14sf259_sc:wal7.4_0": "yad utāsminn asatīdaṁ na bhavaty asya nirodhād idaṁ nirudhyate yad utāvidyānirodhāt",
  "K14sf259_sc:wal7.4_1": "saṁskāranirodhaḥ saṁskāranirodhād vijñānanirodho vijñānanirodhān nāmarūpanirodho",
  "K14sf259_sc:wal7.4_2": "nāmarūpanirodhāt ṣaḍāyatananirodhaḥ ṣaḍāyatananirodhāt sparśanirodhaḥ sparśanirodhād",
  "K14sf259_sc:wal7.4_3": "vedanānirodho vedanānirodhāt tṛṣṇānirodhas tṛṣṇānirodhād upādānanirodha upādānanirodhād",
  "K14sf259_sc:wal7.4_4": "bhavanirodho bhavanirodhāj jātinirodho jātinirodhāj jarāmaraṇaśokaparidevaduḥkhadaurmanasyopāyāsā",
  "K14sf259_sc:wal7.4_5": "nirudhyante evam asya kevalasya mahato duḥkhaskandhasya nirodho bhavati |",
  "K14sf259_sc:wal7.5_0": "atha bhagavāṁs tasyaiva saptāhasyātyayāt tasmāt samādher vyutthāya tasyāṁ velāyāṁ gāthā babhāṣe |",
  "K14sf259_sc:wal7.6_0": "yadā ime prādur bhavanti dharmā",
  "K14sf259_sc:wal7.6_1": "ātāpino dhyāyato brāhmaṇasya |",
  "K14sf259_sc:wal7.6_2": "athāsya kāṁkṣā vyapayānti sarvā",
  "K14sf259_sc:wal7.6_3": "yadā prajānāti sahetudharmam 1|| ||",
  "K14sf259_sc:wal7.7_0": "yadā ime prādur bhavanti dharmā",
  "K14sf259_sc:wal7.7_1": "ātāpino dhāyato brāhmanasya |",
  "K14sf259_sc:wal7.7_2": "athāsya kāṁkṣā vyapayānti sarvā",
  "K14sf259_sc:wal7.7_3": "yadā prajānāti sahetuduḥkham 2|| ||",
  "K14sf259_sc:wal7.8_0": "yadā ime prādur bhavanti dharmā",
  "K14sf259_sc:wal7.8_1": "ātāpino dhyāyato brāhmaṇasya |",
  "K14sf259_sc:wal7.8_2": "athāsya kāṁkṣā vyapayānti sarvā",
  "K14sf259_sc:wal7.8_3": "yadā kṣayaṁ vedanānām avaiti 3|| ||",
  "K14sf259_sc:wal7.9_0": "yada ime pradur bhavanti dharmā",
  "K14sf259_sc:wal7.9_1": "ātāpino dhyāyato brāhmaṇasya |",
  "K14sf259_sc:wal7.9_2": "athāsya kāṁkṣā vyapayānti sarvā",
  "K14sf259_sc:wal7.9_3": "yadā kṣayaṁ pratyayānām avaiti 4|| ||",
  "K14sf259_sc:wal7.10_0": "yadā ime prādur bhavanti dharmā",
  "K14sf259_sc:wal7.10_1": "ātāpino dhyāyato brāhmaṇasya |",
  "K14sf259_sc:wal7.10_2": "athāsya kāṁkṣā vyapayānti sarvā",
  "K14sf259_sc:wal7.10_3": "yadā kṣayaṁ āsravāṇām avaiti 5|| ||",
  "K14sf259_sc:wal7.11_0": "yadā ime prādur bhavanti dharmā",
  "K14sf259_sc:wal7.11_1": "ātāpino dhyāyato brāhmaṇasya |",
  "K14sf259_sc:wal7.11_2": "avabhāsayaṁs tiṣṭhati  sarvalokaṁ",
  "K14sf259_sc:wal7.11_3": "sūryo yathaivābhyudito ’ntarikṣe 6|| ||",
  "K14sf259_sc:wal7.12_0": "yadā ime prādur bhavanti dharmā",
  "K14sf259_sc:wal7.12_1": "ātāpino dhyāyato brāhmaṇasya |",
  "K14sf259_sc:wal7.12_2": "vidhūpayaṁs tiṣṭhati mārasainyaṁ",
  "K14sf259_sc:wal7.12_3": "buddho hi saṁyojanavipramuktaḥ 7|| ||",
  "K14sf259_sc:wal7.12_4": "Section 8",
  "K14sf259_sc:wal8.1_0": "atha bhagavata etad abhavad |",
  "K14sf259_sc:wal8.2_0": "adhigato me dharmo gambhīro gambhīrāvabhāso durdṛśo duranubodhaḥ atarkyo ’tarkyāvacara sūkṣmo nipuṇa paṇḍitavijñavedanīyaḥ |",
  "K14sf259_sc:wal8.3_0": "taṁ cāhaṁ pareṣām ārocayeyaṁ taṁ ca pare na vijānīyus sa mama syād vighātaḥ syāt",
  "K14sf259_sc:wal8.3_1": "klamathaḥ syāc cetaso ’nudaya eva | yanv aham ekākī araṇye pravaṇe dṛṣṭadharmasukhavihārayogaṁ",
  "K14sf259_sc:wal8.3_2": "anuyukto vihareyam iti |",
  "K14sf259_sc:wal8.4_0": "iti tatra bhagavata alpotsukavihāratāyāṁ cittaṁ krāmati na dharmadeśanāyām |",
  "K14sf259_sc:wal8.5_0": "atha brahmaṇaḥ sabhāpater etad abhavat |",
  "K14sf259_sc:wal8.6_0": "vinaśyati batāyaṁ lokaḥ praṇaśyati batāyaṁ lokaḥ yatredānīṁ kadācit karhicit tathāgatā",
  "K14sf259_sc:wal8.6_1": "arhantaḥ samyaksaṁbuddhā loke utpadyante tadyathā udumbarapuṣpam | tasya cādya bhagavata",
  "K14sf259_sc:wal8.6_2": "alpotsukavihāratāyāṁ cittaṁ krāmati na dharmadeśanāyām | yanv ahaṁ gatvā adhyeṣeyaṁ |",
  "K14sf259_sc:wal8.7_0": "atha brahmā sabhāpatis tadyathā balavān puruṣaḥ saṁmiṁjitaṁ vā bāhuṁ prasārayet prasāritaṁ",
  "K14sf259_sc:wal8.7_1": "vā saṁmiṁjayed evam eva brahmā sabhāpatir brahmaloke ’ntarhito bhagavataḥ purataḥ pratyasthād |",
  "K14sf259_sc:wal8.8_0": "atha brahmā sabhāpatis tasyām velāyāṁ gāthāṁ babhāṣe |",
  "K14sf259_sc:wal8.9_0": "prādur babhūva magadheṣu pūrvaṁ",
  "K14sf259_sc:wal8.9_1": "dharmo hy aśuddhaḥ samalānubuddhaḥ |",
  "K14sf259_sc:wal8.9_2": "avavṛṇīṣva amṛtasya dvāraṁ",
  "K14sf259_sc:wal8.9_3": "vadasva dharmaṁ virajānubuddham ||",
  "K14sf259_sc:wal8.10_0": "atha bhagavāṁs tasyāṁ velāyāṁ gāthāṁ babhāṣe |",
  "K14sf259_sc:wal8.11_0": "kṛcchreṇa me adhigataḥ",
  "K14sf259_sc:wal8.11_1": "khilā brahmaṁ pradālitāḥ |",
  "K14sf259_sc:wal8.11_2": "bhavarāgaparītair hi",
  "K14sf259_sc:wal8.11_3": "nāyaṁ dharmaḥ susaṁbuddhaḥ ||",
  "K14sf259_sc:wal8.12_0": "pratisrotogāminam mārgam",
  "K14sf259_sc:wal8.12_1": "gaṁbhīram anudurdṛśam |",
  "K14sf259_sc:wal8.12_2": "na drakṣyanti rāgāraktās",
  "K14sf259_sc:wal8.12_3": "tamaḥskandhena nivṛtāḥ ||",
  "K14sf259_sc:wal8.13_0": "saṁti bhadanta satvāḥ loke jātā loke vṛddhās tīkṣṇendriyā api madhyendriyā api mṛdvindriyā",
  "K14sf259_sc:wal8.13_1": "api svākārāḥ suvineyā alparajasaḥ alparajaskajātīyāh ye aśravaṇād dharmasya parihīyaṁte |",
  "K14sf259_sc:wal8.13_2": "deśayatu bhagavāṁ dharmaṁ deśayatu sugato dharmaṁ bhavisyaṁti dharmaratnasyājñātāraḥ |",
  "K14sf259_sc:wal8.14_0": "atha bhagavata etad abhavad yanv aham svayam eva buddhacakṣuṣā lokaṁ vyavalokayeyaṁ",
  "K14sf259_sc:wal8.15_0": "adrākṣīd bhagavāṁ svayam eva buddhacakṣuṣā lokaṁ vyavalokayaṁ saṁti satvā loke jātāḥ",
  "K14sf259_sc:wal8.15_1": "loke vṛddhās tīkṣṇendriyā api madhyendriyā api ṁrdvindriyā api | svākārāḥ suvineyāḥ",
  "K14sf259_sc:wal8.15_2": "alparajasaḥ alparajaskajātīyāḥ ye aśravaṇād dharmasya parihīyaṁte | dṛṣṭvā ca punar",
  "K14sf259_sc:wal8.15_3": "asya mahākaruṇā satveṣv avakrāṁtā |",
  "K14sf259_sc:wal8.16_0": "atha bhagavāṁs tasyāṁ velāyāṁ gāthāṁ babhāṣe |",
  "K14sf259_sc:wal8.17_0": "avāvariṣye aṁrtasya dvāraṁ",
  "K14sf259_sc:wal8.17_1": "ye śrotukāmāḥ pramodantu śrāddhāḥ |",
  "K14sf259_sc:wal8.17_2": "viheṭhaprekṣī pracuraṁ na bhāṣe",
  "K14sf259_sc:wal8.17_3": "dharmaṁ praṇītaṁ manujeṣu brahman ||",
  "K14sf259_sc:wal8.18_0": "atha brahmaṇaḥ sabhāṁpater etad abhavat | deśayiṣyati bhagavān dharmaṁ deśayiṣyati",
  "K14sf259_sc:wal8.18_1": "sugato dharmam iti viditvā hṛṣṭas tuṣṭa pramudita udagra prītisaumanasyajāto bhagavatpādau",
  "K14sf259_sc:wal8.18_2": "śirasā vanditvā bhagavantaṁ triḥpradakṣiṇīkṛtya tatraivāntarhitaḥ |",
  "K14sf259_sc:wal8.18_3": "Section 9",
  "K14sf259_sc:wal9.1_0": "atha bhagavata etad abhavat | kasya nv ahaṁ prathamato dharmaṁ deśayeyam |",
  "K14sf259_sc:wal9.2_0": "atha bhagavata etad abhavad yanv aham ārāḍakālāmasya prathamato dharmaṁ deśayeyaṁ",
  "K14sf259_sc:wal9.2_1": "yo me pūrvācārya eva samānaḥ paramayā mānanayā mānitavān paramayā pūjanayā pūjitavān",
  "K14sf259_sc:wal9.2_2": "parameṣu ca pratyayeṣu āptamanāś cābhūd abhirāddhaś ca |",
  "K14sf259_sc:wal9.3_0": "devatā bhagavata ārocayanti saptāhakālagata ārāḍakālāmaḥ |",
  "K14sf259_sc:wal9.4_0": "bhagavato ’pi samanvāḥrtya jñānadarśanaṁ pravartate | saptāhakālagata ārāḍakālāmaḥ |",
  "K14sf259_sc:wal9.5_0": "atha bhagavata etad abhavad mahatī bateyaṁ jyānir ārāḍasya kālakriyāyai ya imaṁ dharmavinayaṁ nāśrauṣīt | sacet sa imaṁ dharmavinayam aśroṣyad ajñāsyat sa imaṁ dharmavinayam ity |",
  "K14sf259_sc:wal9.6_0": "atha bhagavata etad abhavat | kasya nv ahaṁ prathamato dharmaṁ deśayeyam | atha bhagavata",
  "K14sf259_sc:wal9.6_1": "etad abhavat | yanv aham udrakasya rāmaputrasya prathamato dharmaṁ deśayeyaṁ yo me",
  "K14sf259_sc:wal9.6_2": "pūrvācārya eva samānaḥ paramayā mānanayā mānitavān paramayā pūjanayā pujitavān parameṣu",
  "K14sf259_sc:wal9.6_3": "ca pratyayeṣv āptamanāś cābhūd abhirāddhaś ca |",
  "K14sf259_sc:wal9.7_0": "devatā bhagavata ārocayanti abhidoṣakālagato māriṣa udrako rāmaputraḥ |",
  "K14sf259_sc:wal9.8_0": "bhagavato ’pi samanvāḥrtya jñānadarśanaṁ pravartate | abhidoṣakālagato udrako rāmaputrah |",
  "K14sf259_sc:wal9.8_1": "atha bhagavata etad abhavat | mahatī bateyaṁ jyānir udrakasya rāmaputrasya kālakriyāyai",
  "K14sf259_sc:wal9.8_2": "ya imaṁ dharmavinayaṁ nāśrauṣīt sacet sa imaṁ dharmavinayam aśroṣyad ajñāsyat sa",
  "K14sf259_sc:wal9.8_3": "imaṁ dharmavinayam ity |",
  "K14sf259_sc:wal9.9_0": "atha bhagavata etad abhavat | kasya nv ahaṁ prathamato dharmaṁ deśayeyaṁ | atha bhagavata",
  "K14sf259_sc:wal9.9_1": "etad abhavat | yanv ahaṁ paṁcakānāṁ bhikṣūṇāṁ prathamato dharmaṁ deśayeyaṁ ye māṁ",
  "K14sf259_sc:wal9.9_2": "pūrvaṁ duḥkhaprahāṇayogam anuyuktaṁ viharantaṁ satkṛtyopatasthuḥ preṁnā ca gauraveṇa ca |",
  "K14sf259_sc:wal9.10_0": "atha bhagavata etad abhavat | kutra nu paṁcakā bhikṣava etarhi viharaṁti | adrākṣīd",
  "K14sf259_sc:wal9.10_1": "bhagavān divyena cakṣuṣā viśuddhenātikrāntamānuṣeṇa paṁcakā bhikṣavo bārāṇasyāṁ viharanti",
  "K14sf259_sc:wal9.10_2": "ṛṣivadane ṁrgadāpe |",
  "K14sf259_sc:wal9.11_0": "ḍṛṣṭvā ca punar yathābhiramyaṁ bodhimūle vihṛtya yena bārāṇasī kāśīnāṁ nigamas tena caryāṁ prakrāntaḥ",
  "K14sf259_sc:wal9.11_1": "Section 10",
  "K14sf259_sc:wal10.1_0": "tena khalu samayena upaga ājīvikas tasminn eva mārge ’dhvapratipanno ’bhūt | adrākṣīd upaga ājīvako bhagavantaṁ dūrata eva | ḍṛṣṭvā ca punar evam āha |",
  "K14sf259_sc:wal10.2_0": "viprasannāni te āyuṣman gautama indriyāṇi pariśuddho mukhavaṛṇa paryavadātaś chavivarṇaḥ kas te āyuṣman gautama śāstā kaṁ vāsy uddiśya pravrajitaḥ kasya vā dharmaṁ rocayasi |",
  "K14sf259_sc:wal10.3_0": "atha bhagavāṁs tasyāṁ velāyāṁ gāthā babhāṣe |",
  "K14sf259_sc:wal10.4_0": "na me ’sti kaścid ācārya",
  "K14sf259_sc:wal10.4_1": "saḍrśo me na vidyate |",
  "K14sf259_sc:wal10.4_2": "eko ’smi loke saṁbuddhaḥ",
  "K14sf259_sc:wal10.4_3": "prāptaḥ saṁbodhim uttamām ||",
  "K14sf259_sc:wal10.5_0": "sarvābhibhū sarvavid asmi loke",
  "K14sf259_sc:wal10.5_1": "sarvaiś ca dharmair api nopaliptaḥ |",
  "K14sf259_sc:wal10.5_2": "sarvaṁjaho vītatṛṣṇo vimuktaḥ",
  "K14sf259_sc:wal10.5_3": "svayaṁ hy abhijñāya kam uddiśeyam ||",
  "K14sf259_sc:wal10.6_0": "kam uddiśeyam asamo hy atulya",
  "K14sf259_sc:wal10.6_1": "svayaṁ pravaktā adhigamya bodhim |",
  "K14sf259_sc:wal10.6_2": "tathāgato devamanuṣyaśāstā",
  "K14sf259_sc:wal10.6_3": "sarvajñaḥ sarvajñabalair upetaḥ ||",
  "K14sf259_sc:wal10.7_0": "aham asmy arhaṁ lokeṣu",
  "K14sf259_sc:wal10.7_1": "ahaṁ lokeṣv anuttaraḥ",
  "K14sf259_sc:wal10.7_2": "sadevakeṣu lokeṣu",
  "K14sf259_sc:wal10.7_3": "ahaṁ mārābhibhūr jinaḥ ||",
  "K14sf259_sc:wal10.8_0": "jina ity āyuṣman gautama vadasi |",
  "K14sf259_sc:wal10.8_1": "jinā hi madṛśā jñeyā",
  "K14sf259_sc:wal10.8_2": "ye prāptā āsravakṣayam |",
  "K14sf259_sc:wal10.8_3": "jitā me pāpakā dharmās",
  "K14sf259_sc:wal10.8_4": "tatopaga jino hy ahaṁ |",
  "K14sf259_sc:wal10.9_0": "kutra tvam āyuṣmaṁ gautama gamiṣyasi |",
  "K14sf259_sc:wal10.9_1": "bārāṇasīṁ gamiṣyāmi",
  "K14sf259_sc:wal10.9_2": "āhantuṁ dharmadundubhiṁ |",
  "K14sf259_sc:wal10.9_3": "dharmacakraṁ pravartayitum",
  "K14sf259_sc:wal10.9_4": "yad lokeṣv apravartitam ||",
  "K14sf259_sc:wal10.10_0": "na hi santaḥ prakāśante",
  "K14sf259_sc:wal10.10_1": "viditvā lokaparyayaṁ |",
  "K14sf259_sc:wal10.10_2": "śāntā hi nityato buddhās",
  "K14sf259_sc:wal10.10_3": "tīṛnā lokaviṣaktikāṁ |",
  "K14sf259_sc:wal10.11_0": "jina āyuṣmaṁ gautama vadasīty uktvā upaga ājīvako mārgam apakrāntaḥ |",
  "K14sf259_sc:wal10.11_1": "Section 11",
  "K14sf259_sc:wal11.1_0": "atha bhagavāṁ kāśiṣu janapadeṣu caryāṁ caran bārāṇasīṁ gataḥ |",
  "K14sf259_sc:wal11.2_0": "tena khalu samayena paṁcakā bhikṣavo bārāṇasyāṁ viharaṁti ṛṣivadane mṛgadāpe |",
  "K14sf259_sc:wal11.3_0": "adrākṣuḥ paṁcakā bhikṣavo bhagavantaṁ dūrata eva dṛṣṭvā ca punar anyonyaṁ saṁpratasthur kriyākāraṁś cākāṛsuḥ |",
  "K14sf259_sc:wal11.4_0": "ayaṁ sa bhavanta śramaṇo gautama āgacchati śaithiliko bāhuliko bahulājīvaḥ prahāṇavibhrāntaḥ",
  "K14sf259_sc:wal11.4_1": "sa etarhi audārikaṁ cāhāram āhārayati odanakunmāsaṁ sarpistailena gātrāṇi mrakṣayati",
  "K14sf259_sc:wal11.4_2": "sukhodakena ca kāyaṁ pariṣiṁcati |",
  "K14sf259_sc:wal11.5_0": "so ’smābhir upasaṁkrāṁto nābhivādayitavyo na vanditavyaḥ notthāyāsanenopanimaṁtrayitavyaḥ",
  "K14sf259_sc:wal11.5_1": "anyatra prāg evāsanāni prajñapya evaṁ syād vacanīyah | saṁvidyante āyuṣmaṁ gautama",
  "K14sf259_sc:wal11.5_2": "āsanāni saced ākāṁkṣasi niṣīdasva |",
  "K14sf259_sc:wal11.6_0": "yathā yathā bhagavāṁ paṁcakāṁ bhikṣūṁ darśanāyopasaṁkrāmati tathā tathā pañcakā bhikṣavo",
  "K14sf259_sc:wal11.6_1": "bhagavataḥ śriyaṁ ca tejaś ca gauravaṁ cāsahamānā utthāyāsanād ekatyā bhagavato ’rthāyāsanaṁ",
  "K14sf259_sc:wal11.6_2": "prajñapayaṁti ekatyāḥ pādodakaṁ pādādhiṣṭhānam ekānte upanikṣipaṁti ekatyāś cīvarakāṇi",
  "K14sf259_sc:wal11.6_3": "pratigṛhṇaṁti evaṁ cāhur niṣīdatāṁ bhavāṁ gautamaḥ prajñapta evāsane |",
  "K14sf259_sc:wal11.7_0": "atha bhagavata etad abhavac cyutā bateme mohapuruṣāḥ svasmāt kriyākārād iti viditvā prajñapta evāsane nyaṣīdat |",
  "K14sf259_sc:wal11.8_0": "tatredānīṁ paṁcakā bhikṣavo bhagavaṁtam atyarthaṁ nāmavādena gotravādenāyuṣmadvādena samudācaraṁti |",
  "K14sf259_sc:wal11.9_0": "tatra bhagavāṁ paṁcakāṁ bhikṣūn āmaṁtrayate sma mā yūyaṁ bhikṣavas tathāgataṁ nāmavādena gotravādenāyuṣmadvādena samudācarata |",
  "K14sf259_sc:wal11.10_0": "tat kasmād dhetor yaḥ kaścid bhikṣavaḥ tathāgatam atyarthaṁ nāmavādena gotravādenāyuṣmadvādena samudācarati tat tasya bhavati mohapuruṣasya dīrgharātram anarthāyāhitāya duḥkhāya |",
  "K14sf259_sc:wal11.11_0": "ta evam āhus tayā tāvat tvam āyuṣmaṁ gautama pūrvikayā īryayā caryayā duṣkaracaryayā",
  "K14sf259_sc:wal11.11_1": "na kiṁcid adhigatavān uttaraṁ manuṣyadharmam alamāryaviśeṣādhigamaṁ jñānaṁ vā darśanaṁ",
  "K14sf259_sc:wal11.11_2": "vā sparśavihāratāṁ ca | kutaḥ punar yas tvam etarhi śaithiliko bāhuliko bahulājīvaḥ",
  "K14sf259_sc:wal11.11_3": "prahāṇavibhrāṁtaḥ sa tvam etarhy audārikam cāhāram āhārayasi odanakunmāsaṁ sarpistailena",
  "K14sf259_sc:wal11.11_4": "gātrāṇi mrakṣayasi sukhodakena ca kāyaṁ pariṣiñcasi |",
  "K14sf259_sc:wal11.12_0": "atha bhagavāṁ paṁcakām bhikṣūn idam avocat | nanu yūyaṁ bhikṣavaḥ paśyatha tathāgatasya pūrveṇāparaṁ mukhasya vā viprasannatvam indriyāṇāṁ vā nānākaraham |",
  "K14sf259_sc:wal11.13_0": "āma bho gautama |",
  "K14sf259_sc:wal11.14_0": "dvāv imau bhikṣavaḥ antau pravrajitena na sevitavyau na bhajitavyau na paryupāsitavyau",
  "K14sf259_sc:wal11.14_1": "yaś ca kāmeṣu kāmasukhalikānuyogo hīno grāmyaḥ prākṛtaḥ pārthagjanikaḥ | yaś cātmaklamathānuyogaḥ",
  "K14sf259_sc:wal11.14_2": "duḥkhaḥ anāryaḥ anarthopasaṁhitaḥ ity |",
  "K14sf259_sc:wal11.15_0": "etāv ubhāv antāv anupagamya asti madhyamā pratipac cakṣuṣkaraṇī jñānakaraṇī upaśamakaraṇi upaśamasaṁvarttanī abhijñāyai saṁbodhaye nirvāṇāya saṁvartate |",
  "K14sf259_sc:wal11.16_0": "madhyamā pratipat katamā | āryāṣṭāṅgo mārgas tadyathā samyagdṛṣṭjiḥ samyaksaṁkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksṁrtiḥ samyaksamādhir evāṣṭamaḥ |",
  "K14sf259_sc:wal11.17_0": "aśakad bhagavāṁ paṁcakāṁ bhikṣūn anayā saṁjñapakayā saṁjñapayituṁ dvau ca bhagavāṁ",
  "K14sf259_sc:wal11.17_1": "paṁcakānāṁ bhikṣūṇāṁ pūrvabhakte avavadati trayo grāmaṁ piṇḍāya praviśaṁti yat trivargo",
  "K14sf259_sc:wal11.17_2": "’bhinirharati tena ṣaḍvargo yāpayati |",
  "K14sf259_sc:wal11.18_0": "trīṁś ca bhagavāṁ paṁcakānāṁ bhikṣūṇāṁ paścādbhakte avavadati dvau grāmaṁ piṇḍāya",
  "K14sf259_sc:wal11.18_1": "praviśataḥ yad dvivargo ’bhinirharati tena pañcavargo yāpayati tathāgata pratiyaty’ eva kālabhojī |",
  "K14sf259_sc:wal11.18_2": "Section 12",
  "K14sf259_sc:wal12.1_0": "tatra bhagavān paṁcakān bhikṣūn āmantrayate |",
  "K14sf259_sc:wal12.2_0": "idaṁ duḥkham āryasatyam iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānaṁ vidyā buddhir udapādi |",
  "K14sf259_sc:wal12.3_0": "ayaṁ duḥkhasamudaya ayaṁ duḥkhanirodha iyaṁ duḥkhanirodhagāminī pratipad āryasatyam",
  "K14sf259_sc:wal12.3_1": "iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi",
  "K14sf259_sc:wal12.3_2": "jñānaṁ vidyā buddhir udapādi |",
  "K14sf259_sc:wal12.4_0": "tat khalu duḥkhaṁ āryasatyam abhijñāya parijñātavyam iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānaṁ vidyā buddhir udapādi |",
  "K14sf259_sc:wal12.5_0": "tat khalu duḥkhasamudayam āryasatyam abhijñāya prahātavyam iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānaṁ vidyā buddhir udapādi |",
  "K14sf259_sc:wal12.6_0": "tat khalu duḥkhanirodham āryasatyam abhijñayā sākṣātkartavyam iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānam vidyā buddhir udapādi |",
  "K14sf259_sc:wal12.7_0": "tat khalu duḥkhanirodhagāminī pratipad āryasatyam abhijñayā bhāvayitavyam iti me",
  "K14sf259_sc:wal12.7_1": "bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānaṁ",
  "K14sf259_sc:wal12.7_2": "vidyā buddhir udapādi |",
  "K14sf259_sc:wal12.8_0": "tat khalu duḥkham āryasatyam abhijñayā parijñātam iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānaṁ vidyā buddhir udapādi |",
  "K14sf259_sc:wal12.9_0": "tat khalu duḥkhasamudayam āryasatyam abhijñayā prahīṇam iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānmaṁ vidyā buddhir udapādi |",
  "K14sf259_sc:wal12.10_0": "tat khalu duḥkhanirodham āryasatyam abhijñayā sākṣātkṛtam iti me bhikṣavaḥ pūrvam ananuśruteṣu dharmeṣu yoniśo manasi kurvataś cakṣur udapādi jñānam vidyā buddhir udapādi |",
  "K14sf259_sc:wal12.11_0": "tat khalu duḥkhanirodhagāmimī pratipad āryasatyam abhijñayā bhāvitam iti me bhikṣavaḥ",
  "K14sf259_sc:wal12.11_1": "pūrvam ananuśruteṣu dharmeṣu yoniśo manasi kurvataś cakṣur udapādi jñānaṁ vidyā buddhir udapādi |",
  "K14sf259_sc:wal12.12_0": "yāvac ca mama bhikṣava eṣu caturṣv āryasatyeṣv evaṁ triparivartaṁ dvādaśākāraṁ na",
  "K14sf259_sc:wal12.12_1": "cakṣur udapādi na jñānaṁ na vidyā na buddhir udapādi na tāvad aham asmād bhikṣavaḥ",
  "K14sf259_sc:wal12.12_2": "sadevakāl lokāt samārakāt sabrahmakāt saśramaṇabrāhmaṇikāyāḥ prajāyāḥ sadevamānuṣāyā",
  "K14sf259_sc:wal12.12_3": "mukto nisṛto visaṁyukto vipramukto viparyāsāpagatena cetasā bahulaṁ vyahāṛsaṁ na",
  "K14sf259_sc:wal12.12_4": "tāvad ahaṁ bhiksavaḥ anuttarāṁ samyaksaṁbodhim abhisaṁbuddho ’smīty adhyajñāsiṣaṁ |",
  "K14sf259_sc:wal12.13_0": "yataś ca mama bhikṣava eṣu caturṣv āryasatyeṣv evaṁ triparivartaṁ dvādaśākāraṁ cakṣur",
  "K14sf259_sc:wal12.13_1": "udapādi jñānaṁ vidyā buddhir udapādi tato ’ham asmāt sadevakāl lokāt samārakāt sabrahmakāt",
  "K14sf259_sc:wal12.13_2": "saśramaṇabrāhmaṇikāyāḥ prajāyāḥ sadevamānuṣāyā mukto nissṛto visaṁyukto vipramukto",
  "K14sf259_sc:wal12.13_3": "viparyāsāpagatena cetasā bahulaṁ vyahārṣam tataś cāhaṁ bhikṣavaḥ anuttarāṁ samyaksaṁbodhim",
  "K14sf259_sc:wal12.13_4": "abhisaṁbuddho ’smīty adhyajñāsiṣam |",
  "K14sf259_sc:wal12.13_5": "Section 13",
  "K14sf259_sc:wal13.1_0": "asmiṁ khalu dharmaparyāye bhāṣyamāṇe āyuṣmatah kauṇḍinyasya virajo vigatamalaṁ dharmeṣu dharmacakṣur utpannam aśītīnāñ ca devatāsahasrāṇām |",
  "K14sf259_sc:wal13.2_0": "tatra bhagavān āyuṣmantaṁ kauṇḍinyam āmantrayati |",
  "K14sf259_sc:wal13.3_0": "ājñātas te kauṇḍinya dharma",
  "K14sf259_sc:wal13.4_0": "ājñāto bhagavann",
  "K14sf259_sc:wal13.5_0": "ājñātas te kauṇḍinya dharma",
  "K14sf259_sc:wal13.6_0": "ājñātaḥ sugata |",
  "K14sf259_sc:wal13.7_0": "ājnāta āyuṣmatā kauṇḍinyena dharmas tasmād āyuṣmataḥ kauṇḍinyasyājñātakauṇḍinya ity adhivacanam |",
  "K14sf259_sc:wal13.8_0": "ājñāta āyuṣmatā kauṇḍinyena dharma iti bhaumā yakṣāḥ śabdam udīrayaṁti ghoṣam anuśrāvayaṁti",
  "K14sf259_sc:wal13.9_0": "etan māriṣā bhagavatā bārāṇasyām ṛṣivadane ṁrgadāpe triparivartaṁ dvādaśākāram dhārmyaṁ",
  "K14sf259_sc:wal13.9_1": "dharmacakraṁ pravartitam | aprativartyaṁ śramaṇena vā brāhmaṇena vā devena vā māreṇa",
  "K14sf259_sc:wal13.9_2": "vā brahmaṇā vā kenacid vā loke sahadharmataḥ bahujanahitāya bahujanasukhāya lokānukampāya",
  "K14sf259_sc:wal13.9_3": "arthāya hitāya sukhāya devamanuṣyāṇām iti divyāḥ kāyā abhivardhiṣyanty asurāḥ kāyāh parihāsyante iti |",
  "K14sf259_sc:wal13.10_0": "bhaumānāṁ yakṣāṇāṁ śabdaṁ srutvā antarīkṣacarā yakṣāś cāturmahārājakāyikā devās trayastriṁśā",
  "K14sf259_sc:wal13.10_1": "yāmās tuṣitā nirmāṇaratayaḥ paranirmitavaśavartino devās tena kṣaṇena tena lavena",
  "K14sf259_sc:wal13.10_2": "tena muhūrtena tena kṣaṇalavamuhūrtena yāvad brahmalokaṁ śabdo jagāma |",
  "K14sf259_sc:wal13.11_0": "brāhmakāyikā devāḥ śabdam udīrayaṁti ghoṣam anuśrāvayanti |",
  "K14sf259_sc:wal13.12_0": "etaṁ māriṣā bhagavatā bārāṇasyām ṛṣivadane ṁrgadāpe triparivartaṁ dvādaśākāraṁ dhārmyaṁ",
  "K14sf259_sc:wal13.12_1": "dharmacakraṁ pravartitam aprativartyaṁ śramaṇena vā brāhmaṇena vā devena vā māreṇa",
  "K14sf259_sc:wal13.12_2": "vā brahmaṇā va kenacid vā loke sahadharmataḥ bahujanahitāya bahujanasukhāya lokānukampāya",
  "K14sf259_sc:wal13.12_3": "arthāya hitāya sukhāya devamanuṣyāṇām iti divyāḥ kāyā abhivardhiṣyanti asurakāyā parihāsyante iti |",
  "K14sf259_sc:wal13.13_0": "pravarttitaṁ bhagavatā bārāṇasyām ṛṣivadane ṁrgadāve triparivartaṁ dvādaśākāraṁ dhārmyaṁ dharmacakraṁ tasmād asya dharmaparyāyasya dharmacakrapravartanam ity adhivacanam |",
  "K14sf259_sc:wal13.13_1": "Section 14",
  "K14sf259_sc:wal14.1_0": "tatra bhagavāṁ dvir api pañcakāṁ bhikṣūn āmantrayati",
  "K14sf259_sc:wal14.2_0": "catvārīmāni bhikṣava āryasatyāni katamāni catvāri |",
  "K14sf259_sc:wal14.3_0": "duḥkham āryasatyam duḥkhasamudayo duḥkhanirodho duḥkhanirodhagāminī pratipad āryasatyam |",
  "K14sf259_sc:wal14.4_0": "duḥkham āryasatyam katarat |",
  "K14sf259_sc:wal14.5_0": "jātir duḥkham jarā duḥkham vyādhir duḥkhaṁ maraṇam duḥkhaṁ priyaviprayogo duḥkham",
  "K14sf259_sc:wal14.5_1": "apriyasaṁprayogo duḥkhaṁ yad apīcchan paryeṣamāṇo na labhate tad api duḥkhaṁ saṁkṣiptena",
  "K14sf259_sc:wal14.5_2": "pañcopādānaskandhā duḥkhaṁ tasya parijñāyai āryāṣṭāṅgon mārgo bhāvayitavyaḥ |",
  "K14sf259_sc:wal14.6_0": "duḥkhasamudaya āryasatyaṁ katarat |",
  "K14sf259_sc:wal14.7_0": "tṛṣṇā paunarbhavikī nandirāgasahagatā tatratatrābhinandinī tasya prahāṇāya āryāṣṭāṅgo mārgo bhāvayitavyaḥ |",
  "K14sf259_sc:wal14.8_0": "duḥkhanirodha āryasatyaṁ katarat |",
  "K14sf259_sc:wal14.9_0": "asyā eva tṛṣṇāyāḥ paunarbhavikyā nandirāgasahagatāyās tatratatrābhinandinyā yad aśeṣaṁ",
  "K14sf259_sc:wal14.9_1": "prahāṇaṁ pratinisargo vyantibhāvaḥ kṣayo virāgo nirodho upaśamo ’staṁgamas tasya",
  "K14sf259_sc:wal14.9_2": "sākṣīkriyāyai āryāṣṭāṅgo mārgo bhāvayitavyaḥ |",
  "K14sf259_sc:wal14.10_0": "duḥkhanirodhagāminī pratipad āryasatyaṁ katarat |",
  "K14sf259_sc:wal14.11_0": "āryāṣṭāṅgo mārgas tadyathā samyagdṛṣṭiḥ samyaksaṁkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ so ’pi bhāvayitavyaḥ |",
  "K14sf259_sc:wal14.12_0": "asmiṁ khalu dharmaparyāye bhāṣyamāṇe āyuṣmata ājñātakauṇḍinyasyānupādāyāsravebhyaś",
  "K14sf259_sc:wal14.12_1": "cittaṁ vimuktam avaśiṣṭānāṁ paṁcakānāṁ bhikṣūṇāṁ virajo vigatamalaṁ dharmeṣu dharmacakṣur",
  "K14sf259_sc:wal14.12_2": "utpannaṁ tena khalu samayena eko loke arhaṁ bhagavāṁś ca dvitīyaḥ |",
  "K14sf259_sc:wal14.12_3": "Section 15",
  "K14sf259_sc:wal15.1_0": "tatra bhagavān avaśiṣṭāṁ paṁcakān bhikṣūn āmantrayate sma |",
  "K14sf259_sc:wal15.2_0": "rūpaṁ bhikṣavo ’nātmā rūpañ ced ātmā syān na rūpam ābādhāya duḥkhāya saṁvartteta labhyeta ca rūpasya evaṁ me rūpaṁ bhavatv evaṁ mā bhūd iti |",
  "K14sf259_sc:wal15.3_0": "yasmāt tarhi bhikṣavo rūpam anātmā tasmād rūpam ābādhāya duḥkhāya saṁvartate na ca labhyate rūpasyaivaṁ me rūpaṁ bhavatv evaṁ mā bhūd iti |",
  "K14sf259_sc:wal15.4_0": "vedanā saṁjñā saṁskārā vijñānaṁ bhikṣavo ’nātmā vijñānaṁ ced bhikṣavaḥ ātmā syān na vijñānam ābādhāya saṁvartteta labhyeta ca vijñānasyaivaṁ me vijnānaṁ bhavatv evaṁ mā bhūd iti |",
  "K14sf259_sc:wal15.5_0": "yasmāt tarhi vijñānam anātmā tasmād vijñānam ābādhāya duḥkhāya saṁvarttate na ca labhyate vijñāsyaivaṁ me vijñānaṁ bhavatv evaṁ mā bhūd iti |",
  "K14sf259_sc:wal15.6_0": "kiṁ manyadhve bhikṣavo rūpaṁ nityam anityaṁ vā | anityaṁ bhadanta |",
  "K14sf259_sc:wal15.7_0": "yat punar anityaṁ duḥkhaṁ tan na vā duḥkhaṁ duḥkhaṁ bhadanta |",
  "K14sf259_sc:wal15.8_0": "yat punar anityaṁ duḥkhaṁ vipariṇāmadharmi api nu tac chrutavān āryaśrāvaka ātmata upagacched etan mama eṣo ’ham asmi eṣa me ātmeti |",
  "K14sf259_sc:wal15.9_0": "no bhadaṁta |",
  "K14sf259_sc:wal15.10_0": "evaṁ vedanā saṁjñā saṁskārā vijñānaṁ nityam anityaṁ vā |",
  "K14sf259_sc:wal15.11_0": "anityaṁ bhadanta |",
  "K14sf259_sc:wal15.12_0": "yat punar anityaṁ duḥkhaṁ tan na vā duḥkham |",
  "K14sf259_sc:wal15.13_0": "duḥkhaṁ bhadanta |",
  "K14sf259_sc:wal15.14_0": "yat punar anityaṁ duḥkhaṁ vipariṇāmadharmi api nu tac chrutavān āryaśrāvaka ātmata upagacched etan mama eṣo ’ham asmi eṣa me ātmeti |",
  "K14sf259_sc:wal15.15_0": "no bhadanta |",
  "K14sf259_sc:wal15.16_0": "tasmāt tarhi bhikṣavo yat kiṁcid rūpam atītānāgatapratyutpannaṁ ādhyātmikaṁ vā bahirdhā",
  "K14sf259_sc:wal15.16_1": "vā audārikaṁ vāsūkṣmaṁ vā hīnaṁ vā praṇītaṁ vā yad vā dūre yad vā antike tat sarvaṁ",
  "K14sf259_sc:wal15.16_2": "naitan mama naiṣo ’ham asmi naiṣa me ātmeti | evam etad yathābhūtaṁ samyakprajnayā draṣṭavyam |",
  "K14sf259_sc:wal15.17_0": "evaṁ yā kācid vedanā yā kācit saṁjñā ye kecit saṁskārā yat kiṁcid vijñānam atītānāgatapratyutpannam",
  "K14sf259_sc:wal15.17_1": "ādhyātmikaṁ vā bahirdhā vā audārikaṁ vā sukṣmaṁ vā hīnaṁ vā praṇītaṁ vā yad vā dūre",
  "K14sf259_sc:wal15.17_2": "yad vāntike tat sarvaṁ naitan mama naiṣo ’ham asmi naiṣa me ātmeti | evam etad yathābhūtaṁ",
  "K14sf259_sc:wal15.17_3": "samyakprajñayā draṣṭavyam |",
  "K14sf259_sc:wal15.18_0": "yataś ca bhikṣavaḥ śrutavān āryaśrāvaka imān paṁcopādānaskandhāṁ naivātmato nātmīyataḥ",
  "K14sf259_sc:wal15.18_1": "samanupaśyati | sa evaṁ samanupaśyaṁ na kiṁcil loka upādatte | anupādadāno na paritasyate",
  "K14sf259_sc:wal15.18_2": "aparitasyan pratyātmam eva parinirvāti | kṣīṇā me jātir uṣitaṁ brahmacaryaṁ kṛtaṁ",
  "K14sf259_sc:wal15.18_3": "karaṇīyaṁ na param asmād bhavaṁ prajānāmīty |",
  "K14sf259_sc:wal15.19_0": "asmiṁ khalu dharmaparyāye bhāṣyamāṇe avaśiṣṭāṇāṁ paṁcakānāṁ bhikṣūṇāṁ anupādāyāsravebhyaś cittāni vimuktāni | tena khalu samayena paṁca loke ’rhanto bhagavāṁś ca ṣaṣṭhaḥ |",
  "K14sf259_sc:wal15.19_1": "Section 16",
  "K14sf259_sc:wal16.1_0": "tena khalu samayena bārāṇasyāṁ yaśo ’grakulikaputraḥ prativasati divādivam eva strīmayena tūryeṇa krīḍitvā ramitvā paricārya",
  "K14sf259_sc:wal16.2_0": "śrāntakāyaḥ prāgbhārakāyaḥ pratiyaty’ eva middham avakrāntaḥ | tā api striyaḥ śrāntakāyāḥ klāṁtakāyāḥ prāgbhārakāyāḥ pratiyaty’ eva middham avakrāntāḥ |",
  "K14sf259_sc:wal16.3_0": "adrākṣīd yaśo ’grakulikaputraḥ sarātram eva svapnapratibuddhaḥ sarvās tāḥ striyo vilolikā vinagnikā vikesikā vikṣiptabhujā nagnā pralapantyaḥ |",
  "K14sf259_sc:wal16.4_0": "dṛṣṭvā ca punaḥ svake antaḥpure śmaśānasaṁjñā avakrāntā | atha yaśo ’grakulikaputro",
  "K14sf259_sc:wal16.4_1": "mahāśayanād avatīrya śatasāhasraṁ maṇipādukāyugaṁ prāvaritvā yenāntaḥpuradvāraṁ tenopajagāma",
  "K14sf259_sc:wal16.4_2": "upetyāpasvaram akārṣīt | upadruto ’smy upasṛṣṭo ’smi māriṣā iti | tasyāmanuṣyā dvāraṁ",
  "K14sf259_sc:wal16.4_3": "vivṛṇvanti śabdaṁ cāntardhāpayanti |",
  "K14sf259_sc:wal16.5_0": "atha yaśo ’grakulikaputro yena niveśanadvāraṁ tenopajagāma upetyāpasvaram akārṣīt |",
  "K14sf259_sc:wal16.5_1": "upadruto ’smy upasṛṣṭo ’smi māriṣā iti | tasyāmanuṣyā dvāraṁ vivṛṇvanti śabdaṁ cāntardhāpayanti |",
  "K14sf259_sc:wal16.6_0": "atha yaśo ’grakulikaputro yena nagaradvāraṁ tenopajagāma upetyāpasvaram akārṣīt | upadruto ’smy upasṛṣṭo ’smi māriṣā iti | tasyāmanuṣyā dvāraṁ vivṛṇvanti śabdaṁ cāntardhāpayanti |",
  "K14sf259_sc:wal16.7_0": "atha yaśo ’grakulikaputro yena nadyā bārakāyās tīraṁ tenopajagāma |",
  "K14sf259_sc:wal16.8_0": "tena khalu samayena bhagavān nadyā bārakāyās tīre bahir vihārasyābhyavakāśe caṁkrame",
  "K14sf259_sc:wal16.8_1": "caṁkramyate yadbhūyasā yaśam evāgrakulikaputram āgamayamānaḥ | adrākṣīd yaśo ’grakulikaputro",
  "K14sf259_sc:wal16.8_2": "bhagavaṁtaṁ dūrata eva | dṛṣṭvā ca punar āpasvaram akāṛsīd upadruto ’smi śramaṇa",
  "K14sf259_sc:wal16.8_3": "upasṛṣṭo ’smi śramaṇa |",
  "K14sf259_sc:wal16.9_0": "atha bhagavān yaśam agrakulikaputram idam avocat | ehi kumāra idan te anupadrutam idam anupasṛṣṭam |",
  "K14sf259_sc:wal16.10_0": "atha yaśo ’grakulikaputraḥ śatasāhasraṁ maṇipādukayugaṁ nadyā bārakāyās tīre ujjhitvā nadīṁ bārakāṁ pratyuttīrya yena bhagavāṁs tenopajagāma |",
  "K14sf259_sc:wal16.11_0": "upetya bhagavatpādau śirasā vanditvā ekāṁte asthād atha bhagavān yaśam agrakulikaputram ādaya yena svo vihāras tenopajagāma upetya prajñapta evāsane nyaṣīdaṁ",
  "K14sf259_sc:wal16.12_0": "niṣadya bhagavān yaśam agrakulikaputraṁ dhārmyā kathayā saṁdarśayati samādāpayati",
  "K14sf259_sc:wal16.12_1": "samuttejayati saṁpraharṣayati yā sā buddhānāṁ bhagavatāṁ pūrve kālakaraṇīyā dhārmī",
  "K14sf259_sc:wal16.12_2": "kathā tadyathā dānakathā śīlakathā svargakathā kāmānām āsvādādmavaṁ saṁkleśavyavadānaṁ",
  "K14sf259_sc:wal16.12_3": "naiṣkramyapraviveke ānuśaṁsaṁ vyavadānapakṣyān dharmān vistareṇa saṁprakāśayati |",
  "K14sf259_sc:wal16.13_0": "yadainaṁ bhagavān adrākṣīd dhṛṣṭacittaṁ kalyacittaṁ muditacittaṁ vinivaraṇacittaṁ",
  "K14sf259_sc:wal16.13_1": "bhavyaṁ pratibalaṁ sāmutkarṣikīṁ dharmadeśanām ājñātuṁ tadā yā sā buddhānāṁ bhagavatāṁ",
  "K14sf259_sc:wal16.13_2": "sāmutkarṣikī dharmadeśanā tadyathā duḥkhaṁ samudayo nirodho mārgaś catvāry āryasatyāni",
  "K14sf259_sc:wal16.13_3": "vistareṇa saṁprakāśayati |",
  "K14sf259_sc:wal16.14_0": "tadyathā śuddhaṁ vastraṁ apagatakāḍakaṁ rajanopagaṁ raṁge prakṣiptaṁ samyag eva raṇgaṁ",
  "K14sf259_sc:wal16.14_1": "pratigṛhṇāti | evam eva yaśo ’grakulikaputras tasminn evāsane niṣaṇṇaś catvāry āryasatyāny",
  "K14sf259_sc:wal16.14_2": "abhisamayati tadyathā duḥkhaṁ samudayaṁ nirodhaṁ mārgam |",
  "K14sf259_sc:wal16.15_0": "atha yaśo ’grakulikaputro dṛṣṭadharmā prāptadharmā viditadharmā paryavagāḍhadharmā",
  "K14sf259_sc:wal16.15_1": "tīrṇakāṁkṣas tīrṇavicikitsaḥ aparapratyayo ’nanyaneyaḥ śāstuḥ śāsane dharmeṣu vaiśāradyaprāpta",
  "K14sf259_sc:wal16.15_2": "utthāyāsanād ekāṁsam uttarāsaṁgaṁ kṛtvā yena bhagavāṁs tenāṁjaliṁ praṇamya bhagavaṁtam idam avocat |",
  "K14sf259_sc:wal16.16_0": "abhikrānto ’haṁ bhadantaḥ abhikrāntaḥ eṣo ’haṁ bhagavaṁtaṁ śaraṇaṁ gacchāmi dharmañ",
  "K14sf259_sc:wal16.16_1": "ca bhikṣusaṁghaṁ ca upāsakaṁ ca mān dhārayādyāgreṇa yāvajjīvaṁ prāṇopetaṁ śaraṇaṁ",
  "K14sf259_sc:wal16.16_2": "gatam abhiprasannam |",
  "K14sf259_sc:wal16.16_3": "Section 17",
  "K14sf259_sc:wal17.1_0": "adrākṣīd anyatarā avaruddhikā yaśaḥ kumāraḥ sve mahāśayane na dṛśyate | dṛṣṭvā ca",
  "K14sf259_sc:wal17.1_1": "punar yenāgrakuliko gṛhapatis tenopajagāma upetyāgrakulikaṁ gṛhapatim idam avocat |",
  "K14sf259_sc:wal17.1_2": "yat khalv ārya jānīyā yaśaḥ kumāraḥ sve mahāśayane na dṛśyate |",
  "K14sf259_sc:wal17.2_0": "athāgrakulikasya gṛhapater etad abhavat mā haiva kumāraḥ corair vā dhūrtair vā svāpateyakāraṇād",
  "K14sf259_sc:wal17.2_1": "bahir niṣkrāmito bhaviṣyati | iti viditvā caturdiśam aśvadūtāṁ preṣayati svayam eva",
  "K14sf259_sc:wal17.2_2": "ca pradīpikāhastaiḥ puruṣaiḥ sārdhaṁ yena nadī bārakā tenopajagāma |",
  "K14sf259_sc:wal17.3_0": "adrākṣīd agrakuliko gṛhapatir nadyā bārakāyās tīre śatasāhasraṁ maṇipādukayugam ujjhitaṁ",
  "K14sf259_sc:wal17.3_1": "dṛṣṭvā ca punar asyaitad abhavaṁ mā haiva kumāraś corair vā dhūrtair vā svāpateyakāraṇād",
  "K14sf259_sc:wal17.3_2": "bahir niṣkrāmito bhaviṣyati mā haiva kumāro tena tīrthena nadīṁ bārakām uttīrṇo bhaviṣyati |",
  "K14sf259_sc:wal17.4_0": "athāgrakuliko gṛhapatis tenaiva tīrthena nadīṁ bārakām uttīrya yena bhagavāṁs tenopajagāma |",
  "K14sf259_sc:wal17.5_0": "adrākṣīd bhagavān agrakulikaṁ gṛhapatiṁ dūrata eva | dṛṣṭvā ca punar asyaitad abhavad",
  "K14sf259_sc:wal17.5_1": "yanv ahaṁ tadrūpan ṛdhyabhisaṁskārān abhisaṁskuryāṁ yathāgrakuliko gṛhapatir asminn",
  "K14sf259_sc:wal17.5_2": "evāsane niṣaṇṇaṁ yaśam agrakulikaputraṁ na paśyed |",
  "K14sf259_sc:wal17.6_0": "atha bhagavāṁs tadrūpān ṛdhyabhisaṁskārān abhisaṁskaroti yathāgrakuliko gṛhapatir yaśaṁ kumāraṁs tan naivāsane niṣaṇṇaṁ paśyati |",
  "K14sf259_sc:wal17.7_0": "athāgrakuliko gṛhapatir yena bhagavāṁs tenopajagāma upetya bhagavaṁtam idam avocat |",
  "K14sf259_sc:wal17.8_0": "kaccid bhagavān yaśaṁ kumāram adrākṣīt |",
  "K14sf259_sc:wal17.9_0": "tena hi gṛhapate niṣīdasva sthānam etad vidyate yad ihaivāgatam asminn āsane niṣaṇṇaṁ yaśaṁ kumāraṁ drakṣyasīti |",
  "K14sf259_sc:wal17.10_0": "athāgrakulikasya gṛhapater etad abhavat | nūnaṁ bhagavatā yaśaḥ kumāro dṛṣṭo bhaviṣyati",
  "K14sf259_sc:wal17.10_1": "tathā hi bhagavān evam āha | tena hi gṛhapate niṣīda sthānam etad vidyate yad asminn",
  "K14sf259_sc:wal17.10_2": "evāsane nisaṇṇaṁ yaśaṁ kumāraṁ drakṣyasīti viditvā hṛṣṭas tuṣṭaḥ pramudita udagraḥ",
  "K14sf259_sc:wal17.10_3": "prītisaumanasyajāto bhagavatpādau śirasā vanditvaikānte nyaṣīdad |",
  "K14sf259_sc:wal17.11_0": "ekāntaniṣaṇṇam agrakulikaṁ gṛhapatiṁ bhagavān dhārmyā kathayā saṁdarśayatisamādāpayati",
  "K14sf259_sc:wal17.11_1": "samuttejayati saṁprahaṛsayatiyā sā buddhānāṁ bhagavatāṁ pūrve kālakaranīyā dhārmī",
  "K14sf259_sc:wal17.11_2": "kathā tadyathā dānakathā śīlakathā svargakathā kāmānām āsvādādīnavaṁ saṁkleśavyavadānaṁ",
  "K14sf259_sc:wal17.11_3": "naiṣkramyapraviveke ānuśaṁsaṁ vyavadānapakṣyān dharmān vistareṇa saṁprakāśayati yadā",
  "K14sf259_sc:wal17.11_4": "cainaṁ bhagavān adrākṣīd dhṛṣṭacittam kalyacittaṁ muditacittaṁ vinivaraṇacittaṁ bhavyaṁ",
  "K14sf259_sc:wal17.11_5": "pratibalaṁ sāmutkarṣikīṁ dharmadeśanām ājñātuṁ tadā yā sā buddhānāṁ bhagavatāṁ sāmutkarṣikī",
  "K14sf259_sc:wal17.11_6": "dharmadeśanā tadyathā duḥkhaṁ samudayo nirodho mārgaś catvāry āryasatyāni vistareṇa",
  "K14sf259_sc:wal17.11_7": "saṁprakāśayati tadyathā śuddhaṁ vastram apagatakādakaṁ rajanopagaṁ raṁge prakṣiptaṁ",
  "K14sf259_sc:wal17.11_8": "samyag eva raṁgaṁ pratigṛhṇāti evam evāgrakuliko gṛhapatis tasminn evāsane niṣaṇṇaś",
  "K14sf259_sc:wal17.11_9": "catvary āryasatyāny abhisamayati tadyathā duḥkhaṁ samudayaṁ nirodhaṁ mārgam |",
  "K14sf259_sc:wal17.12_0": "athāgrakuliko gṛhapatir dṛṣṭadharmā prāptadharmā viditadharmā paryavagāḍhadharmā",
  "K14sf259_sc:wal17.12_1": "tīrṇakāṁkṣas tīrṇavicikitsaḥ aparapratyayo ’nanyaneyaḥ śāstuḥ śāsane dharmeṣu vaiśāradyaprāpta",
  "K14sf259_sc:wal17.12_2": "utthāyāsanād ekāṁsam uttarāsaṁgaṁ kṛtvā yena bhagavāṁs tenāṁjaliṁ praṇamya bhagavaṁtam idam avocat |",
  "K14sf259_sc:wal17.13_0": "abhikrānto ’haṁ bhadantaḥ abhikrāntaḥ eṣo ’haṁ bhagavaṁtaṁ śaraṇaṁ gacchāmi dharmaṁ",
  "K14sf259_sc:wal17.13_1": "ca bhikṣusaṁghaṁ ca upāsakaṁ ca mān dhārayādyāgreṇa yāvajjīvaṁ prāṇopataṁ śaraṇaṁ",
  "K14sf259_sc:wal17.13_2": "gatam abhiprasannam |",
  "K14sf259_sc:wal17.14_0": "ta smiṁ khalu dharmaparyāye bhāṣyamāṇe agrakulikasya gṛhapater virajo vigatamalaṁ dharmeṣu dharmacakṣur utpannaṁ yaśasya ca kumārasyānupādāyāsravebhyaś cittam vimuktaṁ |",
  "K14sf259_sc:wal17.15_0": "atha bhagavāṁs tān ṛdhyabhisaṁskārāṁ pratiprasrabhya tasyāṁ velāyāṁ gāthāṁ babhāṣe |",
  "K14sf259_sc:wal17.16_0": "alaṁkṛtaś cāpi careta dharmaṁ",
  "K14sf259_sc:wal17.16_1": "dāntaḥ śāntaḥ saṁyato brahmacārī |",
  "K14sf259_sc:wal17.16_2": "sarveṣu bhūteṣu nidhāya daṇḍaṁ",
  "K14sf259_sc:wal17.16_3": "sa brāhmaṇaḥ sa śramaṇaḥ sa bhikṣuḥ ||",
  "K14sf259_sc:wal17.17_0": "athāgrakuliko gṛhapatir yaśaṁ kumāram idam avocat |",
  "K14sf259_sc:wal17.18_0": "ehi kumāra niveśanaṁ gamiṣyāmaḥ mātā te śrāntakāyā klāntakāyā paridevati |",
  "K14sf259_sc:wal17.19_0": "atha bhagavān agrakulikaṁ gṛhapatim idam avocat |",
  "K14sf259_sc:wal17.20_0": "kiṁ manyase gṛhapate yenedānīm aśaikṣeṇa jñānena aśaikṣeṇa darśanena catvāry āryasatyāny",
  "K14sf259_sc:wal17.20_1": "abhisamitāni duḥkhaṁ samudayo nirodho mārgaḥ api nu sa punar api gṛhī gṛham adhyāvaset",
  "K14sf259_sc:wal17.20_2": "samnidhikāraparibhogena vā kāmāṁ paribhuṁjīta |",
  "K14sf259_sc:wal17.21_0": "no bhadanta |",
  "K14sf259_sc:wal17.22_0": "yathā khalu tvayā gṛhapate śaikṣeṇa jñānena śaikṣeṇa darśanena catvāry āryasatyāny",
  "K14sf259_sc:wal17.22_1": "abhisamitāni duḥkhaṁ samudayo nirodho mārga evam eva yaśena kumāreṇa aśaikṣeṇa jñānena",
  "K14sf259_sc:wal17.22_2": "aśaikṣeṇa darśanena catvāry āryasatyāny abhisamitāni duḥkhaṁ samudayo nirodho mārgaḥ |",
  "K14sf259_sc:wal17.23_0": "lābhā bhadanta yaśena kumāreṇa sulabdhā yenāśaikṣeṇa jñānenāśaikṣeṇa darśanena catvāry āryasatyāny abhisamitāni duḥkhaṁ samudayo nirodho mārgah |",
  "K14sf259_sc:wal17.24_0": "sādhu bhagavāṁ yaśena kumāreṇa paścācchramaṇena yenāgrakulaṁ tenopasaṁkrāmed anukaṁpām upādāya | adhivāsayati bhagavān agrakulikasya gṛhapates tūṣṇīṁbhāvena |",
  "K14sf259_sc:wal17.25_0": "athāgrakuliko gṛhapatir bhagavatas tūṣṇīṁbhāvenādhivāsanaṁ viditvā bhagavatpādau śirasā vanditvā bhagavato ’ntikāt prakrāntaḥ |",
  "K14sf259_sc:wal17.26_0": "tena khalu samayena ṣaḍ loke arhaṁto bhagavāṁś ca saptamaḥ |",
  "K14sf259_sc:wal17.26_1": "Section 18",
  "K14sf259_sc:wal18.1_0": "atha bhagavāṁs tasyā eva rātrer atyayād āyuṣmatā yaśena paścācchramaṇena yenāgrakulikasya gṛhapater niveśanaṁ tenopajagāma |",
  "K14sf259_sc:wal18.2_0": "adrāṣṭām āyuṣmato yaśasya mahallikā purāṇadvitīyā ca bhagavaṁtaṁ dūrata eva |",
  "K14sf259_sc:wal18.3_0": "dṛṣṭvā ca punar bhagavato ’rthāyāsanaṁ prajñapayata evaṁ cāhatuḥ | niṣīdatāṁ bhagavāṁ prajñapta evāsane | nyaṣīdad bhagavān prajñapta evāsane |",
  "K14sf259_sc:wal18.4_0": "athāyuṣmato yaśasya mahallikā purāṇadvitīyā ca bhagavatpādau śirasā vanditvaikānte nyaṣīdatām |",
  "K14sf259_sc:wal18.5_0": "ekāntaniṣaṇṇe āyuṣmato yaśasya mahallikāṁ purāṇadvitīyāṁ ca bhagavāṁ dhārmyā kathayā",
  "K14sf259_sc:wal18.5_1": "saṁdarśayati samādāpayati samuttejayati saṁprahaṛsayati yā sā buddhānāṁ bhagavatāṁ",
  "K14sf259_sc:wal18.5_2": "pūrve kālakaraṇīya dhārmī kathā tadyathā dānakathā śīlakathā svargakathā kāmānām",
  "K14sf259_sc:wal18.5_3": "āsvādādmavaṁ saṁkleśavyavadānaṁ naiṣkramyapraviveke ānuśaṁsaṁ vyavadānapakṣyān dharmān",
  "K14sf259_sc:wal18.5_4": "vistareṇa saṁprakāśayati |",
  "K14sf259_sc:wal18.6_0": "yadaite bhagavān adrākṣīd dhṛṣṭacitte kalyacitte muditacitte vinivaraṇacitte bhavye",
  "K14sf259_sc:wal18.6_1": "pratibale sāmutkarṣikīṁ dharmadeśanām ājñātuṁ tadā yā sā buddhānāṁ bhagavatāṁ sāmutkarṣikī",
  "K14sf259_sc:wal18.6_2": "dharmadeśanā tadyathā duḥkhaṁ samudayo nirodho mārgaś catvāry āryasatyāni vistareṇa saṁprakāśayati |",
  "K14sf259_sc:wal18.7_0": "tadyathā śuddhaṁ vastram apagatakāḍakaṁ rajanopagaṁ raṁge prakṣiptaṁ samyag eva raṁgaṁ",
  "K14sf259_sc:wal18.7_1": "pratigṛhṇāty evam evāyuṣmato yaśasya mahallikā purāṇadvitīyā ca tasminn evāsane niṣaṇṇe",
  "K14sf259_sc:wal18.7_2": "catvāry āryasatyāny abhisamitavatyau tadyathā duḥkhaṁ samudayaṁ nirodhaṁ margam |",
  "K14sf259_sc:wal18.8_0": "athāyuṣmato yaśasya mahallikā purāṇadvitīyā ca dṛṣṭadharme prāptadharme viditadharme",
  "K14sf259_sc:wal18.8_1": "paryavagāḍhadharme tīrṇakāṁkṣe tīrṇavicikitse aparapratyaye ananyaneye śāstuḥ śāsane",
  "K14sf259_sc:wal18.8_2": "dharmeṣu vaiśāradyaprāpte utthāyāsanād ekāṁsam uttarāsaṁgaṁ kṛtvā yena bhagavāṁs",
  "K14sf259_sc:wal18.8_3": "tenāṁjaliṁ praṇamya bhagavantam idam avocatām |",
  "K14sf259_sc:wal18.9_0": "abhikrānte āvāṁ bhadantābhikrānte ete āvāṁ bhagavantaṁ śaraṇaṁ gacchāvo dharmañ ca bhikṣusaṁghaṁ ca | upāsike cāvāṁ dhārayādyāgreṇa yāvajjīvaṁ prāṇopete śaraṇagate abhiprasanne |",
  "K14sf259_sc:wal18.10_0": "atha bhagavān āyuṣmato yaśasya mahallikāṁ purāṇadvitīyāṁ ca dhārmyā kathayā saṁdarśayitvā samādāpayitvā samuttejayitvā saṁpraharṣayitvā utthāyāsanāt prakrāṇtaḥ |",
  "K14sf259_sc:wal18.10_1": "Section 19",
  "K14sf259_sc:wal19.1_0": "aśrauṣur bārāṇasyāṁ dvitīyatṛtīyacaturthapaṁcamāḥ kulikaputrāḥ pūrṇo vimalo gavāṁpatiḥ",
  "K14sf259_sc:wal19.1_1": "subāhur yaśo ’grakulikaputraḥ keśaśmaśrūṇy avatārya kāṣāyāṇi vastrāṇy ācchādya samyag",
  "K14sf259_sc:wal19.1_2": "eva śraddhayā agārād anagārikāṁ pravrajitaḥ |",
  "K14sf259_sc:wal19.2_0": "śrutvā ca punar eṣām etad abhavan na batāvaro buddho bhaviṣyati nāvaraṁ dharmākhyānaṁ",
  "K14sf259_sc:wal19.2_1": "yatredānīṁ yaśo ’grakulikaputras tathā sukumāras tathā sukhaiṣī keśaśmasrūṇy avatārya",
  "K14sf259_sc:wal19.2_2": "kāṣāyāṇi vastrāṇy ācchādya samyag eva śraddhayā agārād anagārikāṁ pravrajitaḥ | yannu",
  "K14sf259_sc:wal19.2_3": "vayam api keśaśmaśrūṇy avatārya kāṣāyāṇi vastrāṇy ācchādya samyag eva śraddhayā agārād",
  "K14sf259_sc:wal19.2_4": "anagārikāṁ pravrajemeti |",
  "K14sf259_sc:wal19.3_0": "atha dvitīyatṛtīyacaturthapaṁcamāḥ kulikaputrāḥ pūrṇo vimalo gavāṁpatiḥ subāhur yena bhagavāṁs tenopajagmur upetya bhagavatpādau śirasā vanditvaikānte ’sthur |",
  "K14sf259_sc:wal19.4_0": "ekāntasthitāḥ pūrṇo vimalo gavāṁpatiḥ subāhur bhagavantam idam avocan |",
  "K14sf259_sc:wal19.5_0": "labhemahi vayaṁ bhadanta svākhyāte dharmavinaye pravrajyām upasaṁpadaṁ bhikṣubhāvaṁ carema vayaṁ bhagavato ’ntike brahmacaryaṁ |",
  "K14sf259_sc:wal19.6_0": "labdhavantas te āyuṣmantaḥ svākhyāte dharmavinaye pravrajyām upasaṁpadaṁ bhikṣubhāvam | evaṁ pravrajitās te āyuṣmanta ekākino vyapakṛṣṭā apramattā ātāpinaḥ prahitātmā vyāhārṣur |",
  "K14sf259_sc:wal19.7_0": "ekākino vyapakṛṣṭā apramattā ātāpinaḥ prahitātmano viharanto yadarthaṁ kulaputrāh",
  "K14sf259_sc:wal19.7_1": "kesaśmaśrūṇy avatārya kāṣāyāni vastrāṇy ācchādya samyag eva śraddhayā agārād anagārikāṁ",
  "K14sf259_sc:wal19.7_2": "pravrajanti | tad anuttaraṁ brahmacaryaparyavasānaṁ dṛṣṭa eva dharme svayam abhijñayā",
  "K14sf259_sc:wal19.7_3": "sākṣātkṛtvopasaṁpadya pravedayaṁti kṣīṇā no jātir uṣitam brahmacaryaṁ kṛtaṁ karaṇīyaṁ",
  "K14sf259_sc:wal19.7_4": "nāparam asmād bhavaṁ prajānīmaḥ |",
  "K14sf259_sc:wal19.8_0": "tena khalu samayena daśa loke ’rhanto bhagavān ekadaśamaḥ |",
  "K14sf259_sc:wal19.8_1": "Section 20",
  "K14sf259_sc:wal20.1_0": "aśrauṣur bārāṇasyāṁ paṁcāśad utsadotsadā grāmikadārakā yaśo ’grakulikaputro dvitīyatṛtīyacaturthapañcamāḥ",
  "K14sf259_sc:wal20.1_1": "kulikaputrāḥ pūrno vimalo gavāṁpatiḥ subāhuḥ keśaśmaśrūṇy avatārya kāṣāyāṇi vastrāṇy",
  "K14sf259_sc:wal20.1_2": "ācchādya samyag eva śraddhayā agārād anagārikāṁ pravrajitāḥ |",
  "K14sf259_sc:wal20.2_0": "śrutvā ca punar eṣām etad abhavat | na batāvaro buddho bhaviṣyati nāvaraṁ dharmākhyānaṁ",
  "K14sf259_sc:wal20.2_1": "yatredānīṁ yaśaḥ pūrṇo vimalo gavāṁpatiḥ subāhus tathā sukumārās tathā sukhaiṣiṇaḥ",
  "K14sf259_sc:wal20.2_2": "keśaśmaśrūṇy avatārya kāṣāyāṇi vastrāṇy ācchādya samyag eva śraddhayā agārād anagārikāṁ pravrajitāḥ |",
  "K14sf259_sc:wal20.3_0": "śrutvā ca punar yena bhagavāṁs tenopajagmur upetya bhagavatpādau śirasā vanditvaikānte tasthur |",
  "K14sf259_sc:wal20.4_0": "ekāntasthitāḥ paṁcāśad utsadotsadā grāmikadārakā bhagavantam idam avocan |",
  "K14sf259_sc:wal20.5_0": "labhemahi vayaṁ bhadanta svākhyāte dharmavinaye pravrajyām upasaṁpadaṁ bhikṣubhāvaṁ carema vayaṁ bhagavato ’ntike brahmacaryam |",
  "K14sf259_sc:wal20.6_0": "labdhavantas te āyuṣmantaḥ svākhyāte dharmavinaye pravrajyām upasaṁpadaṁ bhikṣubhāvam evaṁ pravrajitās te āyuṣmanto ekākino vyapakṛṣṭā apramattā ātāpinaḥ prahitātmano vyāhārṣur |",
  "K14sf259_sc:wal20.7_0": "ekākino vyapakṛṣṭā apramattā ātāpinaḥ prahitātmano viharanto yadarthaṁ kulaputrāḥ",
  "K14sf259_sc:wal20.7_1": "keśaśmasrūṇy avatārya kāṣāyāṇi vastrāṇy ācchādya samyag eva śraddhayāgārād anagārikāṁ",
  "K14sf259_sc:wal20.7_2": "pravrajanti tad anuttaraṁ brahmacaryaparyavasānaṁ dṛṣṭa eva dharme svayam abhijñayā",
  "K14sf259_sc:wal20.7_3": "sākṣātkṛtvopasaṁpadya pravedayanti kṣīṇā no jātir uṣitaṁ brahmacaryaṁ kṛtaṁ karaṇīyaṁ",
  "K14sf259_sc:wal20.7_4": "nāparam asmād bhavaṁ prajānīmaḥī",
  "K14sf259_sc:wal20.8_0": "tena khalu samayena ṣaṣṭir loke ’rhanto bhagavāṁś ca ekaṣaṣtimaḥ |",
  "K14sf259_sc:wal20.8_1": "Section 21",
  "K14sf259_sc:wal21.1_0": "tatra bhagavāṁ bhikṣūn āmaṁtrayate | mukto ’haṁ bhikṣavaḥ sarvapāśebhyo ye divyā",
  "K14sf259_sc:wal21.1_1": "ye ca mānuṣāḥ yūyam api bhikṣavo muktāḥ sarvapāśebhyo ye divya ye ca mānuṣāḥ carata",
  "K14sf259_sc:wal21.1_2": "bhikṣavaś caryāṁ prakramiṣyāmo bahujanahitāya bahujanasukhāya lokānukaṁpāyai arthāya",
  "K14sf259_sc:wal21.1_3": "hitāya sukhāya devamanuṣyāṇāṁ mā ca vo dvāv ekena gamiṣyatha | aham api yenorubilvā",
  "K14sf259_sc:wal21.1_4": "senāyanagrāmakas tena caryāṁ prakramiṣyāmy |",
  "K14sf259_sc:wal21.2_0": "atha mārasya pāpīyasyaitad abhavad ayaṁ śramaṇo gautamo bārāṇasyāṁ viharaty ṛṣivadane",
  "K14sf259_sc:wal21.2_1": "mṛgadāpe evaṁ śrāvakāṁ dharmaṁ deśayati mukto ’haṁ bhikṣavaḥ sarvapāśebhyo ye divyā",
  "K14sf259_sc:wal21.2_2": "ye ca mānuṣāh yūyam api bhikṣavo muktāḥ sarvapāśebhyo ye divyā ye ca mānuṣāḥ carata",
  "K14sf259_sc:wal21.2_3": "bhikṣavaś caryāṁ prakramiṣyāmo bahujanahitāya pūrvavad yāvad aham api yenoruhilvā",
  "K14sf259_sc:wal21.2_4": "senāyanagrāmakas tena caryāṁ prakramiṣyāmīti yannv aham asyopasaṁkrameyaṁ yad uta vyākṣepakarmaṇy=",
  "K14sf259_sc:wal21.3_0": "atha mārah pāpīyān māṇavakavarṇam ātmānam abhinirmāya yena bhagavāṁs tenopajagāma |",
  "K14sf259_sc:wal21.4_0": "upetya tasyāṁ velāyām gāthāṁ babhāṣe |",
  "K14sf259_sc:wal21.4_1": "amukto muktasaṁjñī san",
  "K14sf259_sc:wal21.4_2": "kiṁ mukto ’smīti manyase |",
  "K14sf259_sc:wal21.4_3": "mahābandhanabaddho ’si",
  "K14sf259_sc:wal21.4_4": "na me śramaṇa mokṣyase ||",
  "K14sf259_sc:wal21.5_0": "atha bhagavata etad abhavat māro ’yaṁ pāpīyām upasaṁkrānto yad uta vyākṣepakarmaṇīti viditvā gāthāṁ babhāṣe |",
  "K14sf259_sc:wal21.5_1": "mukto ’haṁ sarvapāśebhyo",
  "K14sf259_sc:wal21.5_2": "ye divyā ye ca mānuṣāḥ",
  "K14sf259_sc:wal21.5_3": "evaṁ jānīhi pāpīyaṁ",
  "K14sf259_sc:wal21.5_4": "nihatas tvam ihāntaka ||",
  "K14sf259_sc:wal21.6_0": "atha mārasya pāpīyasya etad abhavat | jānāti me śramaṇo gautamaś cetasā cittam iti viditvā duḥkhī durmanā vipratisārī tatraivāntarhitaḥ |",
  "K14sf259_sc:wal21.7_0": "tatra bhagavān bhikṣūn āmantrayate sma | mukto ’haṁ bhikṣavaḥ sarvapāśebhyo ye divyā",
  "K14sf259_sc:wal21.7_1": "ye ca mānuṣāḥ yūyam api bhikṣavo muktāḥ sarvapāśebhyo ye divyā ye ca mānuṣāḥ carata",
  "K14sf259_sc:wal21.7_2": "bhikṣavaś caryāṁ bahujanahitāya pūrvavad yāvad aham api yenorubilvā senāyanagrāmakas",
  "K14sf259_sc:wal21.7_3": "tena caryāṁ prakramiṣyāmi |",
  "K14sf259_sc:wal21.8_0": "evam bhadanteti bhikṣavo bhagavataḥ pratiśrutya janapadeṣu caryāṁ prakrāntāḥ |"
}