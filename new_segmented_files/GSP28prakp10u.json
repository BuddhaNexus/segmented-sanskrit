{
    "GSP28prakp10u:0": " ________________________________________ oṃ",
    "GSP28prakp10u:1": " śrīmatprabhākaragurutantradhurandhareṇa",
    "GSP28prakp10u:2": " mahāmahopādhyāya-śālikanāthamiśreṇa praṇītā prakaraṇapañcikā",
    "GSP28prakp10u:3": " nyāyasiddhyākhyayā vyākhyayā viṣamasthalaṭipparāyā",
    "GSP28prakp10u:4": " ca samalaṅkṛtā",
    "GSP28prakp10u:5": " mīmāṃsājīvarakṣā nāma",
    "GSP28prakp10u:6": " daśamaṃ prakaraṇam /",
    "GSP28prakp10u:7": " 1007prabhākaragurorbhāvaṃ paribhāvyābhidhīyate /",
    "GSP28prakp10u:8": " mīmāṃsājīvarakṣeyaṃ kṣaṇikatvanirākriyā // 1 //",
    "GSP28prakp10u:9": " atra sugatamatānusāriṇaḥ-kṣaṇabhaṅginassarvāneva bhāvānabhidadhati /",
    "GSP28prakp10u:10": " kiṃ punasteṣāṃ tatra pramāṇam ?",
    "GSP28prakp10u:11": " na1008 tāvat pratyakṣaṃ kṣaṇikatāmīkṣituṃ 1009kṣamate,",
    "GSP28prakp10u:12": " stambhādibhāvaṃ1010 nipuṇataraṃ nirīkṣamāṇasya kṣaṇikatvādhyavasāyābhāvāt /",
    "GSP28prakp10u:13": " syādeṣā manīṣā---na kṣaṇikatā nāma bhāvasvabhāvabahirbhāvinī,",
    "GSP28prakp10u:14": " tena bhāvānubhavādeva pratyakṣaṃ kṣaṇikatāmapi sākṣātkarotīti /",
    "GSP28prakp10u:15": " tadidaṃ manorathamātraṃ manyante matimantaḥ /",
    "GSP28prakp10u:16": " tathāhi---“saṃvinniṣṭhā viṣayavyavasthitayaḥ” iti sthitiriyamavivādā sarvavādinām /",
    "GSP28prakp10u:17": " tadiyamapi kṣaṇikatā bhāvasya svabhāvabhūta satī saṃvittimadhirohantī tadavyatirekeṇavyavatiṣṭhate, nānyathā /",
    "GSP28prakp10u:18": " na ca tathā saṃvidamudīyamānāmudīkṣāmāha iti,",
    "GSP28prakp10u:19": " kutastasyā bhāvasvabhāvāntarbhāvitā ?",
    "GSP28prakp10u:20": " kutastarāñca tadavabodhenāvabodhaḥ /",
    "GSP28prakp10u:21": " atha manvīran---kṣaṇikatā pratyakṣamīkṣyamāṇāpi1011 na niścayapathamavatīrṇā tenāgṛhītevāvabhāti,",
    "GSP28prakp10u:22": " tathāpi na 1012tasyāṃ pratyakṣaṃ pramāṇam /",
    "GSP28prakp10u:23": " yatra hi pratyakṣasya svabhāvato vikalpavihariṇastat--1013pṛṣṭhabhāvinā savikalpakapratyayena vyāpāro 'nugamyate,",
    "GSP28prakp10u:24": " tatra pratyakṣaṃ pramāṇamiti saugatāḥ /",
    "GSP28prakp10u:25": " yatra ca dṛṣṭametaditi pratyayo nodīyate,",
    "GSP28prakp10u:26": " na 1014tatpratyakṣasamadhigatamiti siddhāntadhvāntākrāntāśayānāṃ vāṅmātravilasitamidam1015 /",
    "GSP28prakp10u:27": " yadapi kecidūcire---pratyakṣaṃ jñānaṃ kṣaṇikaṃ,",
    "GSP28prakp10u:28": " svakālākalitavastuviṣayatayā kṣaṇikatāmavagamayatīti /",
    "GSP28prakp10u:29": " tadapi bāliśabhāṣitam /",
    "GSP28prakp10u:30": " ekakṣaṇamātravarttitā hi kṣaṇikatā /",
    "GSP28prakp10u:31": " na tat pratyakṣeṇedānīmevedaṃ 1016vastviti pratipadyate1017,",
    "GSP28prakp10u:32": " kālāntaraṃ pratyaudāsīnyāt1018 pratyakṣasya /",
    "GSP28prakp10u:33": " pratyuta pratyabhijñālakṣaṇaṃ pratyakṣameva kṣaṇikatāṃ dūramupakṣipati,",
    "GSP28prakp10u:34": " pūrvā-parakālākalitabhāvāvakalpanāt /",
    "GSP28prakp10u:35": " anumānamapi sambandhānusandhānanibandhanaṃ kṣaṇikatāṃ na pakṣīkartuṃ kṣamate,",
    "GSP28prakp10u:36": " tayā saha kasyacilliṅgasya sambandhabodhavirahāt /",
    "GSP28prakp10u:37": " na khalvapratīte sambandhinisambandhabuddhirāvirbhavati /",
    "GSP28prakp10u:38": " na 1019cetadubhayātireki pramāṇaṃ sugatamatānusāriṇo manyante /",
    "GSP28prakp10u:39": " tadidamākāśabhrāntamityapahasanti saugatāḥ /",
    "GSP28prakp10u:40": " te 1020hi svabhāvahetukānumānasamadhigamanīyāṃ kṣaṇikatāmācakṣate /",
    "GSP28prakp10u:41": " kiṃ punastadanumānam /",
    "GSP28prakp10u:42": " yat sat, tat kṣaṇikam,",
    "GSP28prakp10u:43": " santaśca sarve bhāvā iti bhāvamātrānubandhini sādhye svabhāvaheturbhavati /",
    "GSP28prakp10u:44": " yathā---śiṃśapātvaṃ vṛkṣatve /",
    "GSP28prakp10u:45": " śiṃśapāmātrānubandhi hi vṛkṣatvam /",
    "GSP28prakp10u:46": " tathehāpi sattāmātrānubandhinī 1021 kṣaṇikatā /",
    "GSP28prakp10u:47": " kathaṃ punastanmātrānubandhasiddhiḥ ?",
    "GSP28prakp10u:48": " vipakṣe bādhakapramāṇapravṛtteḥ /",
    "GSP28prakp10u:49": " akṣaṇikatve hi vyāpakānupalabdhissattāṃ bādhate /",
    "GSP28prakp10u:50": " arthakriyākāritā hi sattā,",
    "GSP28prakp10u:51": " nāparā kācidasti /",
    "GSP28prakp10u:52": " sā ca krama-yaugapadyābhyāṃ vyāptā,",
    "GSP28prakp10u:53": " anayoḥ parasparapratipakṣatayaikapratiṣedhasyetaravidhināntarīyakatvāt /",
    "GSP28prakp10u:54": " na ca krama-yaugapadye 'kṣaṇikeṣu sambhavataḥ /",
    "GSP28prakp10u:55": " te tu nivartamāne sattāmapi nivartayataḥ,",
    "GSP28prakp10u:56": " vṛkṣatvaṃ śiṃśapātvamiva /",
    "GSP28prakp10u:57": " kathamakṣaṇikeṣu krama-yaugapadyābhyāmarthakriyāvirahaḥ ?",
    "GSP28prakp10u:58": " atrā'huḥ--- 1023akṣaṇiko hi bhāvor'thakriyājananasvabhāvo vā bhavet ?",
    "GSP28prakp10u:59": " atatsvabhāvo vā?",
    "GSP28prakp10u:60": " nāparaḥ prakāro 'sti /",
    "GSP28prakp10u:61": " tatrāgrimapakṣaparigrahe sarvāsāmarthakriyāṇāmekasminneva kṣaṇe kṛtatvāt,",
    "GSP28prakp10u:62": " kṛtasya ca punaḥ karaṇānupapatteḥ,",
    "GSP28prakp10u:63": " anantarakṣaṇer'thakriyāsāmarthyaśūnyatvāt,",
    "GSP28prakp10u:64": " asallakṣaṇatvāpatterakṣaṇikatvahāniḥ /",
    "GSP28prakp10u:65": " dvitīyavikalpāvalambane tu 1024kadācidapi tator'thakriyā nodīyata iti,",
    "GSP28prakp10u:66": " asallakṣaṇatvāpattireva /",
    "GSP28prakp10u:67": " syānmatam---samartho 'pi svabhāvato bhāvassahakārisamavadhānavaśena kadācitkaroti,",
    "GSP28prakp10u:68": " tadabhāvāccānyadā neti /",
    "GSP28prakp10u:69": " tadapi vimardaṃ na kṣamate /",
    "GSP28prakp10u:70": " sa hi sahakārī kiñcidārabhate, na vā ?",
    "GSP28prakp10u:71": " tenā'rabhyamāṇamapyarthakriyāsādhanatvābhimatabhāvasvabhāvabhūtam,",
    "GSP28prakp10u:72": " uta--atatsvabhāvabhūtaṃ veti vikalpanīyam /",
    "GSP28prakp10u:73": " anārambhapakṣe 'pekṣārtho 'bhidhātavyaḥ /",
    "GSP28prakp10u:74": " na khalvanupakārakaṃ pratyapekṣār'thavatī /",
    "GSP28prakp10u:75": " arthakriyāsādhanatvābhimatabhāvasvabhāvabhūtasyā'rambhe ca bhāvasyāpyutpattirāpatati /",
    "GSP28prakp10u:76": " 1025na hyanutpadyamāna utpadyamānasvabhāvo bhavati,",
    "GSP28prakp10u:77": " viruddhadharmādhyāsasya bhedādādakatvāt1026 /",
    "GSP28prakp10u:78": " bhāvodayāṅgīkāre cākṣaṇikatvapakṣaparikṣayaḥ1027 /",
    "GSP28prakp10u:79": " atatsvabhāvabhūtasya''rambhābhyupagame bhāvasya prāgasādhakatvāt,",
    "GSP28prakp10u:80": " nākṣaṇikātkrameṇār'thakriyāsiddhiḥ /",
    "GSP28prakp10u:81": " tata eva bāhyādāgantorarthakriyodeyaḥ,",
    "GSP28prakp10u:82": " tadbhāve bhāvāt,",
    "GSP28prakp10u:83": " tadabhāve cābhāvāt /",
    "GSP28prakp10u:84": " na ca tadvyatirekā---vyatirekābhyāmanyaḥ prakāro 'sti /",
    "GSP28prakp10u:85": " parasparaviruddhayorekatra samavāyapratītivirahāt /",
    "GSP28prakp10u:86": " nanu kṣaṇiko 'pi bhāvaḥ---kikarmakriyājananasamarthasvabhāvaḥ,",
    "GSP28prakp10u:87": " atatsvabhāvo ?",
    "GSP28prakp10u:88": " veti 1028prācīṃ kalpanāṃ 1020nātivartate /",
    "GSP28prakp10u:89": " tatrār'thakriyājananasamarthasvabhāvasya sahakārivyapekṣā na syāt /",
    "GSP28prakp10u:90": " na hyasamarthādarthādarthakriyodīyate /",
    "GSP28prakp10u:91": " śrūyatāṃ paramarahasyaṃ saugatānām--- 1030antyakṣaṇaṃ prāptor'thakriyājananasamarthasvabhāva eva bhāvaḥ 1031kāryamapyekamevā'rabhate /",
    "GSP28prakp10u:92": " kimiti tarhi sahakāribhirvināpi na karoti /",
    "GSP28prakp10u:93": " nirapekṣasya janakatve,",
    "GSP28prakp10u:94": " sahakāritāpi tasya kīdṛśīti na karoti /",
    "GSP28prakp10u:95": " nirapekṣasya janakatve,",
    "GSP28prakp10u:96": " sahakāritāpi tasya kīdṛśīti vaktavyam /",
    "GSP28prakp10u:97": " atra vadāmaḥ---yattāvadidamuktam---vināpi sahakāribhiḥ kimiti na karotīti /",
    "GSP28prakp10u:98": " tattāvat sugatamatakauśalavirahavijambhitam /",
    "GSP28prakp10u:99": " kṣaṇiko hi bhāvo na sahakāribhivrināsti /",
    "GSP28prakp10u:100": " kathamasan 1032kariṣyati /",
    "GSP28prakp10u:101": " yastvasti, nāsau sa iti,",
    "GSP28prakp10u:102": " na kiñcit kṣīṇam /",
    "GSP28prakp10u:103": " sahakāribhirvinā kimiti na bhavatyeveti paryanuyoge,",
    "GSP28prakp10u:104": " hetusvabhāvairuttaraṃ vācyam---te1033 tathā bhavanti,",
    "GSP28prakp10u:105": " bhāvayanti ceti /",
    "GSP28prakp10u:106": " ekakāryakāritā cāntyakṣaṇavartināṃ sahakāritā /",
    "GSP28prakp10u:107": " nanu te 'pyanyanirapekṣā eva janakāḥ kimiti na kāryāntaramārabhante /",
    "GSP28prakp10u:108": " atrāpi vayamanīśāḥ---bhāvāstu yadārabhante,",
    "GSP28prakp10u:109": " tadārabhantāmityanumantumeva vayaṃ prabhavāmaḥ /",
    "GSP28prakp10u:110": " te cāmī janakā api 1034santastadeva janayantīti,",
    "GSP28prakp10u:111": " paśyatāmasmākaṃ tāvatyevābhyupagamaḥ /",
    "GSP28prakp10u:112": " nanvekena kṛte,",
    "GSP28prakp10u:113": " aparaḥ kiṃ karotīti ?",
    "GSP28prakp10u:114": " bhavedetadevaṃ paryāyeṇār'thakriyāyām,",
    "GSP28prakp10u:115": " sahakriyāyāntu kṛta ityeva nāsti /",
    "GSP28prakp10u:116": " nanvevamekasmādapi tatsiddheḥ,",
    "GSP28prakp10u:117": " kimapare kṛrvanti /",
    "GSP28prakp10u:118": " naitadevam /",
    "GSP28prakp10u:119": " na te prekṣāpūrvakāriṇaḥ,",
    "GSP28prakp10u:120": " yenaivaṃ paryālocayeyuḥ /",
    "GSP28prakp10u:121": " anyo 'pīdaṃ kartumasmābhirapi vinā samarthaḥ,",
    "GSP28prakp10u:122": " vayamiha na prabhavāma iti /",
    "GSP28prakp10u:123": " te tu hetvadhīnasannidhānā na bhavituṃ na kṣamanta iti kānupapattiḥ /",
    "GSP28prakp10u:124": " nanu kathamekaṃ kāryamanekasmādutpadyate /",
    "GSP28prakp10u:125": " kāraṇabheda eva hi kāryasya bhede hetuḥ,",
    "GSP28prakp10u:126": " anyathā'kasimakatvāpatteḥ /",
    "GSP28prakp10u:127": " ucyate, na sahakārikāraṇabhedād bhedaḥ kāryasya,",
    "GSP28prakp10u:128": " kintu sāmāgrībhedāditi,",
    "GSP28prakp10u:129": " 1035hetubindau kṛtapariśramāṇāmanāyāsasamadhigamyam /",
    "GSP28prakp10u:130": " tasmānna kṣaṇikatve 'pyakṣaṇikatvapakṣasadṛkṣaparyanuyogāvakāśaḥ /",
    "GSP28prakp10u:131": " bījādīnāṃ hi kṣaṇaparamparāpariṇāmena 1036tādṛśaḥ kṣaṇassañjāyate /",
    "GSP28prakp10u:132": " yato 'napekṣitahetvantarapravṛtteranantaramaṅkuraṃ prādurbhavati /",
    "GSP28prakp10u:133": " nanvevamapi parā-pareṣu bījādikṣaṇeṣu“tadevedami“ti pratyabhijñā nopapadyate /",
    "GSP28prakp10u:134": " api ca pratyabhijñāpratyakṣavirodhe kathamanumānamātmānaṃ labhata ityapi na vācyam /",
    "GSP28prakp10u:135": " 1037ātmalābhe vā bahnāvapi śaityānumānaprasaṅgaḥ /",
    "GSP28prakp10u:136": " samādhirabhidhīyate---ye te kṣaṇāḥ,",
    "GSP28prakp10u:137": " teṣāmātyantikaṃ bhedaṃ susadṛśatayā dṛṣṭamapi pratyākalāyitumanīśasya bhedagrahaṇanibandhano 'bhedavyavahāraḥ1038 pravartate,",
    "GSP28prakp10u:138": " śuktikāyāmiva rajatavyavahāraḥ /",
    "GSP28prakp10u:139": " na cānumānodayivirodhaḥ,",
    "GSP28prakp10u:140": " arthakriyāyā anyathānupapatteḥ /",
    "GSP28prakp10u:141": " pratyabhijñā tu bhedāgrahaṇenāpyupapadyata iti niravadyam /",
    "GSP28prakp10u:142": " ata eva ca vṛddhā vadanti---“bhavati ca pratyakṣādapyanumānaṃ balīya” iti /",
    "GSP28prakp10u:143": " yuktañcedameva paśyāmaḥ /",
    "GSP28prakp10u:144": " indriyaṃ sannihite vyāpriyate,",
    "GSP28prakp10u:145": " na punaḥ pūrvakālasambandhitā-1041rūpāṃ tattamupaspṛśati,",
    "GSP28prakp10u:146": " pūrvānubhavabhāvitā ca bhāvanā nedantāmaparakālayogātmikām---iti /",
    "GSP28prakp10u:147": " tadidaṃ jvālāpratyabhijñānena vyākhyātam /",
    "GSP28prakp10u:148": " api ca kṛtakānāṃ bhāvānāmavaśyambhāvī vināśaḥ pratīyate /",
    "GSP28prakp10u:149": " ato 'pi śakyā kṣaṇabhaṅgitānumātum /",
    "GSP28prakp10u:150": " tathāhi---yadyeṣāṃ dhruvabhāvinī,",
    "GSP28prakp10u:151": " tatra teṣāṃ hetvantarāpekṣā nāsti /",
    "GSP28prakp10u:152": " dhruvabhāvī ca kṛtakānāṃ vināśa iti,",
    "GSP28prakp10u:153": " viruddhavyāptopalabdhaliṅgakamanumānaṃ vināśasya hetvantarāpekṣitāṃ pratikṣipita /",
    "GSP28prakp10u:154": " dhruvabhāvitā hi niṣidhyamānahetvantarāpekṣitvaviruddhanirapekṣatvavyāptopalabdhā1042 vināśasya hetvantarānapekṣitāmupasthāpayati /",
    "GSP28prakp10u:155": " sā ca svaviruddhaṃ hetvanatarāpekṣitvaṃ nirākaroti /",
    "GSP28prakp10u:156": " ye hi hetvantarapekṣāḥ,",
    "GSP28prakp10u:157": " te dhruvabhāvino na bhavanti /",
    "GSP28prakp10u:158": " yathā--- vāsasi rāgādayaḥ /",
    "GSP28prakp10u:159": " ato hetvantaropakṣitvaviruddhatannirapekṣatvavyāptadhruvabhāvitvasya yopalabdhiḥ,",
    "GSP28prakp10u:160": " saivādhruvabhāvitvasyānupalabdhiḥ /",
    "GSP28prakp10u:161": " adhruvabhāvitvasyānupalabdheḥ,",
    "GSP28prakp10u:162": " vināśasya hetvantarāpekṣā nāsti /",
    "GSP28prakp10u:163": " tathā yadi bhāvā api svahetubhyo hetvantaraṃ vināśaṃ pratyapekṣeran,",
    "GSP28prakp10u:164": " tatastasya hetvantarasya sannidhānaniyame pramāṇābhāvāt,",
    "GSP28prakp10u:165": " kaścitkṛtako 'pi na vinaśyet /",
    "GSP28prakp10u:166": " svahetostu vinaśvarasyodaye 'nantaramevāpavarga iti,",
    "GSP28prakp10u:167": " kṣaṇabhaṅguratvasiddhiḥ /",
    "GSP28prakp10u:168": " api cedaṃ cintanīyam,",
    "GSP28prakp10u:169": " kiṃ kṛtakā bhāvāssvahetubhyassamupajāyamānā vinaśvarasvabhāvā eva jāyante ?",
    "GSP28prakp10u:170": " avināśvarasvabhāvā1043--- vā ?",
    "GSP28prakp10u:171": " vinaśvara---svabhāvā udayānantarameva līyanta iti kṣaṇabhaṅginaḥ /",
    "GSP28prakp10u:172": " avinaśvarasvabhāvāstu na kadācidvinaśyeyuḥ /",
    "GSP28prakp10u:173": " na ca hetvantarātteṣāṃ 1044vināśaḥ,",
    "GSP28prakp10u:174": " vikalpāsahatvāt /",
    "GSP28prakp10u:175": " sa hi jāyamāno vanāśo bhāvādavyatirekī ?",
    "GSP28prakp10u:176": " vyatirekī vā /",
    "GSP28prakp10u:177": " na tāvadavyatirekī,",
    "GSP28prakp10u:178": " hetubhedāt /",
    "GSP28prakp10u:179": " vyatirekiṇi tu jāte,",
    "GSP28prakp10u:180": " bhāvasya prāgvadupalabdhyādiprasaṅgaḥ /",
    "GSP28prakp10u:181": " tena tirodhīyata iti kalpanāyāmapi,",
    "GSP28prakp10u:182": " tirodhānaṃ pratyeṣaṃ vikalpo vācya1045 ityalamatiprasaṅgena /",
    "GSP28prakp10u:183": " ekadeśimatena kṣaṇikatvavādanirāsaḥ /",
    "GSP28prakp10u:184": " atra1046 kecidevaṃ samādadhati---“tadevedami“ti tattedante parasparaṃ saṃvalite samākalayadekaṃ pratyabhijñāsamākhyātaṃ pratyakṣavijñānaṃ kṣaṇabhaṅgānumānaṃ niruṇaddhi---iti /",
    "GSP28prakp10u:185": " 1047na cedaṃ samīcīnam /",
    "GSP28prakp10u:186": " dve ete vijñāne grahaṇa-smaraṇarūpe yathāyathaṃ tattāmātre,",
    "GSP28prakp10u:187": " idantāmātre ca vyāpriyamāṇe nālamubhayānubhavasambhavasamayavartitāmarthasyāvabhāsayitum,",
    "GSP28prakp10u:188": " pratītivirodhāt /",
    "GSP28prakp10u:189": " yarthaiva khalvabhinnadeśakālaṃ vastvekatayā cakāsti,",
    "GSP28prakp10u:190": " tathā bhinnadeśakālamapyekatayaiva parisphuratīti,",
    "GSP28prakp10u:191": " tathāvidhasaṃvedanodayaśca naikavijñānamantareṇeti,",
    "GSP28prakp10u:192": " ekamevedaṃ vijñānamurarīkaraṇīyam /",
    "GSP28prakp10u:193": " kāryasadbhāvopapādanāyāpratītamapi kāraṇaṃ parikalpanīyam,",
    "GSP28prakp10u:194": " na punaḥ kāraṇamukhanirīkṣaṇena spaṣṭadṛṣṭakāryaviparyayaḥ paryālocanīyaḥ /",
    "GSP28prakp10u:195": " tena yadyapi kavalādindriyāt,",
    "GSP28prakp10u:196": " kevalāt pūrvānubhavasamāsāditajanmano bhāvanābhidhānāt saṃskārādvā naivaṃvighamidaṃ vijñānumudetumarhati /",
    "GSP28prakp10u:197": " tathāpi tayoranyonyasamavadhānasamāsāditadaśāntarayoridaṃ kāryamityācāryā1048 menire //",
    "GSP28prakp10u:198": " na cedamapyucitam /",
    "GSP28prakp10u:199": " pratyakṣamevevedaṃ na bhavatīti,",
    "GSP28prakp10u:200": " satyapi saṃskāropayoge,",
    "GSP28prakp10u:201": " indriyavyāpārādhīnajanmatayāsya prathamasamāgamasamayabhāvinassakalavādināmapahastitavivādānāṃ pratyakṣasammatādaviśeṣāt /",
    "GSP28prakp10u:202": " na cedaṃ pramāṇābhāsamityatra kiñcana pramāṇamasti,",
    "GSP28prakp10u:203": " bādha-kāraṇadoṣaviṣayasaṃvedanāntaravirahāt /",
    "GSP28prakp10u:204": " na cedamevānumānaṃ bādhakamiti cittamanurajyate,",
    "GSP28prakp10u:205": " parasparāśrayadoṣasamāsakteḥ /",
    "GSP28prakp10u:206": " yāvatkhalvetadvijñānamabādhitam,",
    "GSP28prakp10u:207": " tāvadanumānameva nodetuṃ prabhavati,",
    "GSP28prakp10u:208": " sañjāte cānumāne bādhitāmidaṃ bhavatīti,",
    "GSP28prakp10u:209": " abādhitaviṣayatā1050 cāpi kāraṇamanumānodaye,",
    "GSP28prakp10u:210": " anyathā hutavahe śītatā kimiti nānumīyate /",
    "GSP28prakp10u:211": " nanvevaṃ tarhi kathaṃ jvālādīnāmekatvenāvadhāritānāmanumānato bhedasiddhiḥ /",
    "GSP28prakp10u:212": " bhāṭṭamatena vastuno dvyātmakatopanyāsaḥ /",
    "GSP28prakp10u:213": " atra siddhāntasāramudīrayanti---samānya-viśeṣātmakāni sarvavastūni /",
    "GSP28prakp10u:214": " tatra jvālādiṣu pratyakṣaṃ sāmānyaviṣayam,",
    "GSP28prakp10u:215": " anumānantu viśeṣaviṣayamiti,",
    "GSP28prakp10u:216": " bhinnagocarapracāriṇoḥ pratyakṣā---numānayorvirodhābhāvāt,",
    "GSP28prakp10u:217": " na pratyakṣeṇānumānodayavirodhaḥ /",
    "GSP28prakp10u:218": " kathaṃ punarakṣaṇikasyār'thakriyākāritā ?",
    "GSP28prakp10u:219": " krameṇeti vadanti /",
    "GSP28prakp10u:220": " sa khalu sahakārisamavadhānopahitaviśeṣāṃ bhāvastāṃ tāmarthakriyāṃ krameṇaiva samapādayati /",
    "GSP28prakp10u:221": " nanu vikalpitaṃ-sahakāribhiḥ kiṃ vyatiriktaḥ,",
    "GSP28prakp10u:222": " avyatirikte vā viśeṣa ādhīyata iti,",
    "GSP28prakp10u:223": " dūṣaṇāni ceha vikalpayugale pūrvamāveditāni /",
    "GSP28prakp10u:224": " 1051atrāpi ta eva prakriyāmanukramayanti /",
    "GSP28prakp10u:225": " nedamasmanmatamekāntatobhinnanyeva sarvavastūni,",
    "GSP28prakp10u:226": " abhinnāni 1052veti,",
    "GSP28prakp10u:227": " kintu sarvabhāveṣu bhedā-bhedau saṅgirāmahe /",
    "GSP28prakp10u:228": " tatra bhedamātravikalpasambhavīni1053 dūṣaṇānyabhedāśrayaṇena parihṛtāni,",
    "GSP28prakp10u:229": " abhedamātrāśritāni cabhedāvalambaneneti /",
    "GSP28prakp10u:230": " nanvetau bhedā-bhedau kathamekatra virodhinau niviśete //",
    "GSP28prakp10u:231": " tatrā'huḥ--- nemau virodhinau,",
    "GSP28prakp10u:232": " sahadarśanāt /",
    "GSP28prakp10u:233": " sahānavasthānalakṣaṇo hi virodhaḥ,",
    "GSP28prakp10u:234": " anavasthānañcādarśananibandhanam /",
    "GSP28prakp10u:235": " ato nāsti virodhaḥ /",
    "GSP28prakp10u:236": " tannirāsaḥ /",
    "GSP28prakp10u:237": " sa hi dadarśa---bhedā-bhedāveva tāvadekatra na sambhavataḥ, virodhāt /",
    "GSP28prakp10u:238": " na hvi tayossahadarśanamupapadyate /",
    "GSP28prakp10u:239": " ekākārapratītireva khalvabhedadarśanam,",
    "GSP28prakp10u:240": " vilakṣaṇākārapratītiśca bhedadarśanam /",
    "GSP28prakp10u:241": " tatra yadyekākārā pratītiḥ,",
    "GSP28prakp10u:242": " tadā vilakṣaṇākārapratītirnāsti /",
    "GSP28prakp10u:243": " vilakṣaṇākāre ca pratīte,",
    "GSP28prakp10u:244": " ekākārapratītireva nāsti /",
    "GSP28prakp10u:245": " tena bhinnā-bhinnaviśeṣāśrayaṇenār'thakriyāsamarthanaṃ na ghaṭata1056 iti /",
    "GSP28prakp10u:246": " na ca pratyabhijñānenānumānavirodhaḥ,",
    "GSP28prakp10u:247": " 1057 pratyabhijñāyā eva parīkṣaṇīyatvāt /",
    "GSP28prakp10u:248": " dṛṣṭā---śuktikāyāṃ “tadevedaṃ rajatami“ti matiḥ /",
    "GSP28prakp10u:249": " sā ca sādṛśyavaśena bhedāgrahaṇanibandhanaiveti yuktātrāpi parīkṣā /",
    "GSP28prakp10u:250": " tatra parīkṣyamāṇasyārthakriyānupapattyā kṣaṇikatve nirṇīte,",
    "GSP28prakp10u:251": " 1058sadṛśaparā---parotpattivipralambho 'yamiti niścīyate /",
    "GSP28prakp10u:252": " bhavati ca vimṛśato 'pi1059 diṅmohādiṣvanumānavaśena jātāyā api pratīterviparyayaḥ /",
    "GSP28prakp10u:253": " hutavahādiṣu cauṣṇyapratītirupajātā parīkṣyamāṇāpi nānyathopapadyate iti,",
    "GSP28prakp10u:254": " na viparyayānumānodayaḥ /",
    "GSP28prakp10u:255": " tasmādalamanena 1060vañcanādarśanenātinirbandhena1061 /",
    "GSP28prakp10u:256": " siddhāntaḥ /",
    "GSP28prakp10u:257": " 1062gambhīrataragurudarśanasāgarapāradṛśvānastu samprati samādhimabhidhati---stambhādiṣu",
    "GSP28prakp10u:258": " prathamamanubhūteṣu punarantarā tirodhānādivaśena vicchinnopalambheṣu punaranubhavataḥ“sa",
    "GSP28prakp10u:259": " evāyami“ti tāvajjāyate matiḥ /",
    "GSP28prakp10u:260": " tatra yadyarthakriyā sthirādapi kathañcidupapadyate,",
    "GSP28prakp10u:261": " tato bhedāgrahaṇanibandhano 'yamabhedavyavahāra iti kimiti kalpyate /",
    "GSP28prakp10u:262": " upapadyate ca sthirādapi bhāvāt sahakārivaśopajātāgantukakriyādirūpaviśeṣabhājaḥ krameṇār'thakriyā /",
    "GSP28prakp10u:263": " sa ca viśeṣo vyatirikta eva bhāvādarthakriyākāriṇaḥ /",
    "GSP28prakp10u:264": " na ca sa evār'thakriyākārī,",
    "GSP28prakp10u:265": " bhāvastūdāsta iti caturastram /",
    "GSP28prakp10u:266": " tathāvidhaviśeṣālīḍhataiva tasya sādhanatā,",
    "GSP28prakp10u:267": " yadanantaramarthakriyodayaḥ,",
    "GSP28prakp10u:268": " tadviśeṣayogitayaiva bhāveṣu sādhanatavavyavahāro laukikānām /",
    "GSP28prakp10u:269": " kathaṃ punarasau viśeṣastasyeti vyapadiśyate,",
    "GSP28prakp10u:270": " tadāśrayatayaivānumānāt /",
    "GSP28prakp10u:271": " kathaṃ punastadāśrayataiva /",
    "GSP28prakp10u:272": " svahetuvaśeneti matavā nivartatāṃ bhavāt,",
    "GSP28prakp10u:273": " alamasmābhirdūramanuyātaiḥ /",
    "GSP28prakp10u:274": " atha kasmādbhāvasyaiva bhedo nānumīyate,",
    "GSP28prakp10u:275": " pratyabhijñānānuguṇyāditi vadāmaḥ /",
    "GSP28prakp10u:276": " dṛṣṭānusāri cānumānamucitam,",
    "GSP28prakp10u:277": " dṛṣṭopapattimukhatvāt /",
    "GSP28prakp10u:278": " yathā cār'thakriyā dṛśte,",
    "GSP28prakp10u:279": " 1062 tathedamapi dṛśyate sthāvaro bhāva iti,",
    "GSP28prakp10u:280": " tadanuguṇamanumānamucitam /",
    "GSP28prakp10u:281": " tena sthāvare 'pyarthakriyāvyāpakakra-yaugapadyānivṛtterasiddho vyāpakānupalambhaḥ,",
    "GSP28prakp10u:282": " 1063tadasiddhau ca viparyaye bādhakābhāvāt,",
    "GSP28prakp10u:283": " asiddhatanmātrānubandhinīṃ kṣaṇikatāṃ na sattā sādhayitumalam,",
    "GSP28prakp10u:284": " anaikāntikatvāditi /",
    "GSP28prakp10u:285": " na cār'thakriyākāritaiva sattā,",
    "GSP28prakp10u:286": " kintu 1064pramāṇasambandhayogyatā /",
    "GSP28prakp10u:287": " yatassvarūpasattā ca pramāṇasambandhayogyatā /",
    "GSP28prakp10u:288": " ator'thakriyāmakurvannapi sanniti,",
    "GSP28prakp10u:289": " na kiñcidavadyam /",
    "GSP28prakp10u:290": " yattvidamuditamanapekṣā bhāvā vināśaṃ prati---iti /",
    "GSP28prakp10u:291": " tadapi vimṛśyamānaṃ 1065 dahyamānaṃ jātuṣamivā'bharaṇaṃ vilīyate1066 /",
    "GSP28prakp10u:292": " kaṃ khalu bhavanto vināśamabhimanyante ?",
    "GSP28prakp10u:293": " pradhvaṃsābhāvo vināśa iti cet---kaḥ punaḥ pradhvaṃsābhāvaḥ ?",
    "GSP28prakp10u:294": " “dadhni kṣīraṃ nāstīstye” vamādikā bhāvaviṣayā saṃviditi vadyucyeta,",
    "GSP28prakp10u:295": " tadāmṛtakalāyāmuditā nītiruddharaṇīyā1067 /",
    "GSP28prakp10u:296": " na hi nāstī“ti buddhirasti /",
    "GSP28prakp10u:297": " kintu dadhisvarūpamātrānubhava eva svayamprakāśe nañśabdaprayogamātrameva,",
    "GSP28prakp10u:298": " saiva hi payaso nāstitā,",
    "GSP28prakp10u:299": " yā dṛśye 'pi tasmin dadhisvarūpamātropalabdhiḥ /",
    "GSP28prakp10u:300": " na ca tāṃ prati payasa eva nirapekṣasya hetutā,",
    "GSP28prakp10u:301": " anupanipatite hetvantare,",
    "GSP28prakp10u:302": " payasa evopalabdhe /",
    "GSP28prakp10u:303": " na cedaṃ payonataramupalabhyata iti śakyaṃ vaktum /",
    "GSP28prakp10u:304": " pratyabhijñānasyābhedasādhakatvāt /",
    "GSP28prakp10u:305": " nanu ca hetvantarāpekṣitve dhruvabhāvitā nopapadyate /",
    "GSP28prakp10u:306": " dhruvabhāvitā nopapadyate /",
    "GSP28prakp10u:307": " dhruvabhāvitaiva kuto 'vagamyate ?",
    "GSP28prakp10u:308": " darśanāditi cet ?",
    "GSP28prakp10u:309": " hetvantareṇāpyavaśyaṃ bhavitavyamiti,",
    "GSP28prakp10u:310": " darśanādevāvagamyatām /",
    "GSP28prakp10u:311": " na ca bālā vayaṃ1068 yenaivaṃvidhavādād bhīṣayāmahe /",
    "GSP28prakp10u:312": " yatpunaridaṃ svahetubhyo bhāvānāmapi naśvarāṇāmutpattau,",
    "GSP28prakp10u:313": " hetvantarāyatte vināśe,",
    "GSP28prakp10u:314": " vyatirekiṇi jāte 'pi pūrvavat bhāvasyopalabdhyādiprasaṅga iti /",
    "GSP28prakp10u:315": " atrocyate---uktamasmābhiḥ---yathā tanmātropalabdhireva vināśa iti /",
    "GSP28prakp10u:316": " tena tasyā hetusadbhāvāt tayaiva bhavitavyam /",
    "GSP28prakp10u:317": " anupalabdhirapitasya saivetyanupalabdhireva tasya nopalabdhiḥ,",
    "GSP28prakp10u:318": " tannibandhanaścābhāvavyavahāro 'pīti sarvamanākulam /",
    "GSP28prakp10u:319": " sugatāśīviṣaviṣamakṣaṇabhaṅgaviṣānalāvalīḍhasāyāḥ /",
    "GSP28prakp10u:320": " mīmāṃsāyāṃ vihitā1069 marmamayī jīvarakṣeyam // 1 //",
    "GSP28prakp10u:321": " iti mahāmahopādhyāyaśrīśālikānāthamiśrapraṇītāyāṃ prakaraṇapañcikāyāṃ mīmāṃsājīvarakṣā nāma daśamaṃ prakaraṇaṃ samāptam //"
}