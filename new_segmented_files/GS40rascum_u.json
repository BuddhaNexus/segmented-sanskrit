{
    "GS40rascum_u:0": " Rcūm, 3",
    "GS40rascum_u:1": " rasaśālāṃ prakurvīta sarvabādhāvivarjite /",
    "GS40rascum_u:2": " sarvauṣadhamaye deśe ramye kūpasamanvite // Rcūm_3.1 //",
    "GS40rascum_u:3": " yakṣarājasahasrākṣadigvibhāge suśobhane /",
    "GS40rascum_u:4": " nānopakaraṇopetāṃ prākāreṇa suśobhitām // Rcūm_3.2 //",
    "GS40rascum_u:5": " {rasśālā meṃ kahāṃ kyā kareṃ?}",
    "GS40rascum_u:6": " śālāyāḥ pūrvadigbhāge sthāpayedrasabhairavam /",
    "GS40rascum_u:7": " vahnikarmāṇi cāgneye yāmye pāṣāṇakarma ca // Rcūm_3.3 //",
    "GS40rascum_u:8": " nairṛtye śastrakarmāṇi vāruṇe kṣālanādikam /",
    "GS40rascum_u:9": " śoṣaṇaṃ vāyukoṇe ca vedhakarmottare tathā // Rcūm_3.4 //",
    "GS40rascum_u:10": " sthāpanaṃ siddhavastūnāṃ prakuryād īśakoṇake /",
    "GS40rascum_u:11": " padārthasaṃgrahaḥ kāryo rasasādhanahetukaḥ // Rcūm_3.5 //",
    "GS40rascum_u:12": " {rasśālā meṃ saṃgrahaṇī upakaraṇ}",
    "GS40rascum_u:13": " sattvapātanakoṣṭhīṃ ca gārakoṣṭhīṃ suśobhanām /",
    "GS40rascum_u:14": " bhūmikoṣṭhīṃ calatkoṣṭhīṃ jaladroṇīsvanekaśaḥ // Rcūm_3.6 //",
    "GS40rascum_u:15": " bhastrikāyugalaṃ tadvannalike vaṃśalauhayoḥ /",
    "GS40rascum_u:16": " svarṇāyoghoṣaśulbāśmakuṇḍyaścarmakṛtāṃ tathā // Rcūm_3.7 //",
    "GS40rascum_u:17": " karaṇāni vicitrāṇi sarvāṇyapi samāharet /",
    "GS40rascum_u:18": " manthānaḥ peṣaṇī khalvā droṇīrūpāśca vartulāḥ // Rcūm_3.8 //",
    "GS40rascum_u:19": " āyasāstaptakhalvāśca mardakāśca tathāvidhāḥ /",
    "GS40rascum_u:20": " sūkṣmachidrasahasrāḍhyā dravyacālanahetave // Rcūm_3.9 //",
    "GS40rascum_u:21": " cālanī ca kaṭatrāṇī śilā laulī ca kaṇḍanī /",
    "GS40rascum_u:22": " mūṣāmṛttuṣakārpāsavanopalapiṣṭakam // Rcūm_3.10 //",
    "GS40rascum_u:23": " trividhaṃ bheṣajaṃ dhātujīvamūlamayaṃ tathā /",
    "GS40rascum_u:24": " śikhitrā govaraṃ caiva śarkarā ca sitopalā // Rcūm_3.11 //",
    "GS40rascum_u:25": " kācāyomṛdvarāṭānāṃ kūpikāścaṣakāṇi ca /",
    "GS40rascum_u:26": " śūrpādiveṇupātrāṇi kṣudrakṣiprāśca śaṅkhakāḥ // Rcūm_3.12 //",
    "GS40rascum_u:27": " kṣuraprāśca tathā pālyo yaccānyattatra yujyate /",
    "GS40rascum_u:28": " pālikā karṇikā caiva śākacchedanaśastrikā // Rcūm_3.13 //",
    "GS40rascum_u:29": " śālāsammārjanārthaṃ hi rasapākāntakarma yat /",
    "GS40rascum_u:30": " tatropayogi yaccānyattatsarvaṃ paravidyayā // Rcūm_3.14 //",
    "GS40rascum_u:31": " śrīrasāṅkuśayā sarvaṃ mantrayitvā samāharet /",
    "GS40rascum_u:32": " anyathā tadgataṃ tejaḥ parigṛhṇāti bhairavaḥ // Rcūm_3.15 //",
    "GS40rascum_u:33": " {cālinī}",
    "GS40rascum_u:34": " cālinī trividhā proktā tatsvarūpaṃ ca kathyate /",
    "GS40rascum_u:35": " vaiṇavībhiḥ śalākābhinirmitā grathitā guṇaiḥ // Rcūm_3.16 //",
    "GS40rascum_u:36": " kīrtitā sā sadā sthūladravyāṇāṃ gālane hitā /",
    "GS40rascum_u:37": " cūrṇacālanahetośca cālanyanyāpi vaṃśajā // Rcūm_3.17 //",
    "GS40rascum_u:38": " karṇikārasya śālmalyāḥ pārijātasya kambayā /",
    "GS40rascum_u:39": " caturaṅgulavistārayuktyā nirmitā śubhā // Rcūm_3.18 //",
    "GS40rascum_u:40": " kuṇḍalyaratnivistārā chāgacarmābhaveṣṭitā /",
    "GS40rascum_u:41": " vājivālāmbarānaddhatalā cālanikā parā // Rcūm_3.19 //",
    "GS40rascum_u:42": " tayā pracālanaṃ kuryāddhartuṃ sūkṣmataraṃ rajaḥ /",
    "GS40rascum_u:43": " {aṅgāra}",
    "GS40rascum_u:44": " śikhitrāḥ pāvakocchiṣṭā aṅgārāḥ kokilāḥ matāḥ // Rcūm_3.20 //",
    "GS40rascum_u:45": " kokilāśceti te'ṅgārāḥ nirvāṇāḥ payasā vinā /",
    "GS40rascum_u:46": " {upala}",
    "GS40rascum_u:47": " piṣṭakaṃ chagaṇaṃ chāṇamupalaṃ cotpalaṃ tathā // Rcūm_3.21 //",
    "GS40rascum_u:48": " karaṇḍopalasārī ca saṃśuṣkachagaṇābhidhāḥ /",
    "GS40rascum_u:49": " {bottle}",
    "GS40rascum_u:50": " kūpikā champikā siddhā golā caiva karaṇḍikā // Rcūm_3.22 //",
    "GS40rascum_u:51": " {caṣaka}",
    "GS40rascum_u:52": " caṣakā ca kaṭorī ca vāṭikā ghoṭikā tathā /",
    "GS40rascum_u:53": " kacolī grāhikā ceti nāmānyekārthakāni hi // Rcūm_3.23 //",
    "GS40rascum_u:54": " {raskarm meṃ kaisā vaidy ko rakhe}",
    "GS40rascum_u:55": " rasasaṃhitayor vaidyāḥ nighaṇṭujñāśca vārttikāḥ /",
    "GS40rascum_u:56": " sarvadeśajabhāṣājñāḥ saṃgrāhyāste'pi sādhakaiḥ // Rcūm_3.24 //",
    "GS40rascum_u:57": " dharmiṣṭhaḥ satyavāg vidvān śivakeśavapūjakaḥ /",
    "GS40rascum_u:58": " sadayaḥ padmahastaśca saṃyojyo rasavaidyake // Rcūm_3.25 //",
    "GS40rascum_u:59": " patākākumbhapāthojamatsyacāpāṅkapāṇikaḥ /",
    "GS40rascum_u:60": " anāmādhaḥ stharesvāṅkaḥ sa syādamṛtahastavān // Rcūm_3.26 //",
    "GS40rascum_u:61": " {alchemist:: bad variant}",
    "GS40rascum_u:62": " adeśikaḥ kṛpāmukto lubdho yuktivivarjitaḥ /",
    "GS40rascum_u:63": " kṛṣṇarekhākaro vaidyo dagdhahasto vivarjitaḥ // Rcūm_3.27 //",
    "GS40rascum_u:64": " rasapākāvasāne hi sadāghoraṃ ca jāpayet /",
    "GS40rascum_u:65": " {assistant}",
    "GS40rascum_u:66": " sodyamāḥ śucayaḥ śūrāḥ baliṣṭhāḥ paricārakāḥ // Rcūm_3.28 //",
    "GS40rascum_u:67": " bhūtavigrahamantrajñāste yojyā nidhisādhane /",
    "GS40rascum_u:68": " baliṣṭhāḥ sattvavantaśca raktākṣāḥ kṛṣṇavigrahāḥ // Rcūm_3.29 //",
    "GS40rascum_u:69": " bhūtatrāsanavidyāśca te yojyāḥ balisādhane /",
    "GS40rascum_u:70": " nirlobhāḥ satyavaktāro devabrāhmaṇapūjakāḥ // Rcūm_3.30 //",
    "GS40rascum_u:71": " yaminaḥ pathyabhoktāro yojanīyā rasāyane /",
    "GS40rascum_u:72": " dhanavanto vadānyāśca sarvopaskarasaṃyutāḥ // Rcūm_3.31 //",
    "GS40rascum_u:73": " guruvākyaratā nityaṃ dhātuvādeṣu te śubhāḥ /",
    "GS40rascum_u:74": " {collectors of drugs}",
    "GS40rascum_u:75": " tattadauṣadhanāmajñāḥ śucayo vañcanojjhitāḥ // Rcūm_3.32 //",
    "GS40rascum_u:76": " nānāviṣayabhāṣājñāste matā bheṣajāhṛtau /",
    "GS40rascum_u:77": " śucīnāṃ satyavākyānāmāstikānāṃ manasvinām // Rcūm_3.33 //",
    "GS40rascum_u:78": " sandehojjhitacittānāṃ rasaḥ sidhyati nānyathā /",
    "GS40rascum_u:79": " daśāṣṭakriyayā siddhe rase 'sau sādhakottamaḥ // Rcūm_3.34 //",
    "GS40rascum_u:80": " mahāraso 'yam ityuktvā sevetānyatra taṃ rasaṃ /",
    "GS40rascum_u:81": " rasasiddho bhavenmartyo dātā bhoktā na yācakaḥ /",
    "GS40rascum_u:82": " jarāmukto jagatpūjyo divyakāntiḥ sadā sukhī // Rcūm_3.35 //",
    "GS40rascum_u:83": " Rcūm, 4",
    "GS40rascum_u:84": " kathyate somadevena mugdhavaidyaprabuddhaye /",
    "GS40rascum_u:85": " paribhāṣā rasendrasya śāstraiḥ siddhaiśca bhāṣitā // Rcūm_4.1 //",
    "GS40rascum_u:86": " {dhānvantarabhāga}",
    "GS40rascum_u:87": " ardhaṃ siddharasasya tailaghṛtayorlehasya bhāgo'ṣṭamaḥ saṃsiddhākhilalohacūrṇavaṭakādīnāṃ tathā saptamaḥ /",
    "GS40rascum_u:88": " yo dīyeta bhiṣagvarāya gadibhirnirdiśya dhanvantariṃ sarvārogyasukhāptaye nigadito bhāgaḥ sa dhānvantaraḥ // Rcūm_4.2 //",
    "GS40rascum_u:89": " {rudrabhāga}",
    "GS40rascum_u:90": " bhaiṣajyakrīṇitadravyabhāgaścaikādaśo hi yaḥ /",
    "GS40rascum_u:91": " vaṇigbhyo gṛhyate vaidyai rudrabhāgaḥ sa ucyate // Rcūm_4.3 //",
    "GS40rascum_u:92": " pragṛhyādhikarudrāṃśaṃ yo'samīcīnamauṣadham /",
    "GS40rascum_u:93": " dāpayellubdhadhīrvaidyaḥ sa syādviśvāsaghātakaḥ // Rcūm_4.4 //",
    "GS40rascum_u:94": " śāstreṣu vihitā śuddhirbrahmahatyākṛtāmapi /",
    "GS40rascum_u:95": " viśvāsaghātināṃ puṃsāṃ na śuddhirmaraṇaṃ vinā // Rcūm_4.5 //",
    "GS40rascum_u:96": " {kajjalī}",
    "GS40rascum_u:97": " dhātubhir gandhakādyaiśca nirdravairmardito rasaḥ /",
    "GS40rascum_u:98": " suślakṣṇaḥ kajjalābhāsaḥ kajjalītyabhidhīyate // Rcūm_4.6 //",
    "GS40rascum_u:99": " {rasapaṅka}",
    "GS40rascum_u:100": " sadravā marditā saiva rasapaṅka iti smṛtaḥ // Rcūm_4.7 //",
    "GS40rascum_u:101": " {navanītapiṣṭī}",
    "GS40rascum_u:102": " arkāṃśatulyādrasato'tha gandhānniṣkārdhatulyāttruṭiśo 'bhikhalve /",
    "GS40rascum_u:103": " arkātape tīvratare sagharme piṣṭī bhavetsā navanītarūpā // Rcūm_4.8 //",
    "GS40rascum_u:104": " {piṣṭī}",
    "GS40rascum_u:105": " khalve vimardya gandhena dugdhena saha pāradam /",
    "GS40rascum_u:106": " peṣaṇāt piṣṭatāṃ yāti sāpi piṣṭī matā paraiḥ // Rcūm_4.9 //",
    "GS40rascum_u:107": " {pātanapiṣṭī}",
    "GS40rascum_u:108": " caturthāṃśasuvarṇena rasena kṛtapiṣṭikā /",
    "GS40rascum_u:109": " bhavetpātanapiṣṭī sā rasasyottamasiddhidā // Rcūm_4.10 //",
    "GS40rascum_u:110": " {hematārayoḥ kṛṣṭī}",
    "GS40rascum_u:111": " rūpyaṃ vā jātarūpaṃ vā rasagandhādibhirhatam /",
    "GS40rascum_u:112": " samutthitaṃ hi bahuśaḥ sā kṛṣṭī hematārayoḥ // Rcūm_4.11 //",
    "GS40rascum_u:113": " {svarṇakṛṣṭī}",
    "GS40rascum_u:114": " kṛṣṭī kṣiptā suvarṇāntarna varṇo hīyate tayā /",
    "GS40rascum_u:115": " svarṇakṛṣṭyā kṛtaṃ bījaṃ rasasya parirañjanam // Rcūm_4.12 //",
    "GS40rascum_u:116": " {varalohaka}",
    "GS40rascum_u:117": " tāmraṃ tīkṣṇasamāyuktaṃ drutaṃ nikṣipya bhūriśaḥ /",
    "GS40rascum_u:118": " sagandhe lakucadrāve nirgataṃ varalohakam // Rcūm_4.13 //",
    "GS40rascum_u:119": " {svarṇaraktī}",
    "GS40rascum_u:120": " tena raktīkṛtaṃ svarṇaṃ svarṇaraktītyudāhṛtam /",
    "GS40rascum_u:121": " nikṣiptā sā drute svarṇe varṇotkarṣavidhāyinī /",
    "GS40rascum_u:122": " tārasya rañjanī cāpi bījarāgavidhāyinī // Rcūm_4.14 //",
    "GS40rascum_u:123": " {tāraraktī}",
    "GS40rascum_u:124": " evameva prakartavyā tāraraktī manoharā /",
    "GS40rascum_u:125": " rañjanī khalu rūpyasya bījānāmapi rañjanī // Rcūm_4.15 //",
    "GS40rascum_u:126": " {candrānalayor dalam}",
    "GS40rascum_u:127": " mṛtena vā baddharasena vānyallohena vā sādhitamanyaloham /",
    "GS40rascum_u:128": " sitatvapītatvamupāgataṃ taddalaṃ hi candrānalayoḥ prasiddham // Rcūm_4.16 //",
    "GS40rascum_u:129": " {sitapītadala}",
    "GS40rascum_u:130": " ābhāsakṛtabaddhena rasena saha yojitam /",
    "GS40rascum_u:131": " sādhitaṃ cānyalohena sitaṃ pītaṃ hi taddalam // Rcūm_4.17 //",
    "GS40rascum_u:132": " {ayonāga}",
    "GS40rascum_u:133": " tāpyena nihataṃ kāntaṃ saptavāraṃ samutthitam /",
    "GS40rascum_u:134": " śilayāpyāhataṃ nāgaṃ vāraṃ vāraṃ samutthitam // Rcūm_4.18 //",
    "GS40rascum_u:135": " tad dvayaṃ dvipalaṃ cātha tāpyabhasma paladvayam /",
    "GS40rascum_u:136": " sarvaṃ nikṣipya mūṣāyāṃ saptavāraṃ dhamed dṛḍham // Rcūm_4.19 //",
    "GS40rascum_u:137": " tad ayonāgamityuktaṃ sādhakaṃ dehalohayoḥ /",
    "GS40rascum_u:138": " rasena sāraṇāyantre tadīyā guṭikā kṛtā // Rcūm_4.20 //",
    "GS40rascum_u:139": " sā dhṛtā vadane hanti mehavyūhamaśeṣataḥ /",
    "GS40rascum_u:140": " kurute dantadārḍhyaṃ ca dṛṣṭiṃ gṛdhradṛśāviva /",
    "GS40rascum_u:141": " tathānyān netrajān rogān rogān jatrūrdhvasambhavān // Rcūm_4.21 //",
    "GS40rascum_u:142": " {śulbanāga}",
    "GS40rascum_u:143": " mākṣikeṇa hataṃ tāmraṃ daśavāraṃ samutthitam /",
    "GS40rascum_u:144": " tadvadviśuddhanāgaṃ hi dvitayaṃ taccatuṣpalam // Rcūm_4.22 //",
    "GS40rascum_u:145": " nīlāñjanahataṃ bhūyaḥ saptavāraṃ samutthitam /",
    "GS40rascum_u:146": " iti saṃsiddhametaddhi śulbanāgaṃ prakīrtyate // Rcūm_4.23 //",
    "GS40rascum_u:147": " sāritastena sūtendro vadane vidhṛto nṛṇām /",
    "GS40rascum_u:148": " nihanti māsamātreṇa mehavyūhamaśeṣataḥ // Rcūm_4.24 //",
    "GS40rascum_u:149": " pathyāśanasya varṣeṇa palitaṃ valibhiḥ saha /",
    "GS40rascum_u:150": " gṛdhradṛṣṭirlasatpuṣṭiḥ sarvārogyasamanvitaḥ // Rcūm_4.25 //",
    "GS40rascum_u:151": " {piñjarī}",
    "GS40rascum_u:152": " lohaṃ lohāntare kṣiptaṃ dhmātaṃ nirvāpitaṃ drave /",
    "GS40rascum_u:153": " pāṇḍupītaprabhaṃ jātaṃ piñjarītyabhidhīyate // Rcūm_4.26 //",
    "GS40rascum_u:154": " {candrārka}",
    "GS40rascum_u:155": " bhāgāḥ ṣoḍaśa tārasya tathā dvādaśa bhāskaraḥ /",
    "GS40rascum_u:156": " ekatrāvartitāstena candrārkamiti kathyate // Rcūm_4.27 //",
    "GS40rascum_u:157": " {nirvāhaṇa/nirvāpaṇa}",
    "GS40rascum_u:158": " sādhyalohe'nyalohaṃ cet prakṣiptaṃ vaṅkanālataḥ /",
    "GS40rascum_u:159": " nirvāpaṇaṃ tu yatproktaṃ vaidyairnirvāhaṇaṃ khalu // Rcūm_4.28 //",
    "GS40rascum_u:160": " kṣepyaṃ nirvāhaṇaṃ dravyaṃ nirvāhye samabhāgikam /",
    "GS40rascum_u:161": " āvāpyaṃ vāpanīye ca bhāge diṣṭe ca diṣṭavat // Rcūm_4.29 //",
    "GS40rascum_u:162": " {vāritara}",
    "GS40rascum_u:163": " mṛtaṃ tarati tattoye lohaṃ vāritaraṃ hi tat // Rcūm_4.30 //",
    "GS40rascum_u:164": " {rekhāpūrṇa}",
    "GS40rascum_u:165": " aṅguṣṭhatarjanīghṛṣṭaṃ tattadrekhāntare viśet /",
    "GS40rascum_u:166": " mṛtaṃ lohaṃ taduddiṣṭaṃ rekhāpūrṇābhidhānataḥ // Rcūm_4.31 //",
    "GS40rascum_u:167": " {apunarbhava}",
    "GS40rascum_u:168": " guḍaguñjāsukhasparśamadhvājyaiḥ saha yojitam /",
    "GS40rascum_u:169": " nāyāti prakṛtiṃ dhmānādapunarbhavamucyate // Rcūm_4.32 //",
    "GS40rascum_u:170": " {niruttha}",
    "GS40rascum_u:171": " rūpyeṇa saha saṃyuktaṃ dhmātaṃ rūpyeṇa no laget /",
    "GS40rascum_u:172": " tadā nirutthamityuktaṃ lohaṃ tadapunarbhavam // Rcūm_4.33 //",
    "GS40rascum_u:173": " evaṃ rūpyaṃ sanāgaṃ ced dhmātaṃ tāmre lagenna hi /",
    "GS40rascum_u:174": " tadā nirutthaṃ mantavyaṃ rañjanaṃ ca bhiṣagvaraiḥ // Rcūm_4.34 //",
    "GS40rascum_u:175": " {bīja}",
    "GS40rascum_u:176": " nirvāhaṇaviśeṣeṇa tattadvarṇaṃ bhavedyadā /",
    "GS40rascum_u:177": " mṛdulaṃ citrasaṃskāraṃ tadbījamiti kathyate // Rcūm_4.35 //",
    "GS40rascum_u:178": " idameva vinirdiṣṭaṃ vaidyairuttaraṇaṃ khalu /",
    "GS40rascum_u:179": " {tāḍana}",
    "GS40rascum_u:180": " saṃsṛṣṭalohayor ekalohasya parināśanam /",
    "GS40rascum_u:181": " pradhmānād vaṅkanālena tattāḍanamudāhṛtam // Rcūm_4.36 //",
    "GS40rascum_u:182": " {dhānyābhra}",
    "GS40rascum_u:183": " cūrṇābhraṃ śālisaṃyuktaṃ vastre baddhaṃ tu kāñjike /",
    "GS40rascum_u:184": " niryātaṃ mardanādvastrāddhānyābhramiti kathyate // Rcūm_4.37 //",
    "GS40rascum_u:185": " {sattva}",
    "GS40rascum_u:186": " kṣārāmladrāvakairyuktaṃ dhmātamākarakoṣṭhake /",
    "GS40rascum_u:187": " yastato nirgataḥ sāraḥ sattvamityabhidhīyate // Rcūm_4.38 //",
    "GS40rascum_u:188": " {ekakoliśikha}",
    "GS40rascum_u:189": " koṣṭhikā śikharāpūrṇaiḥ koliśairdhmānayogataḥ /",
    "GS40rascum_u:190": " mūṣākaṇṭhamanuprāptair ekakoliśikho mataḥ // Rcūm_4.39 //",
    "GS40rascum_u:191": " {charcoal (syn.)}",
    "GS40rascum_u:192": " śikhitrāḥ pāvakocchiṣṭā mṛtāṅgārāśca kokilāḥ /",
    "GS40rascum_u:193": " kṛṣṇāṅgāḥ koliśāśceti paryāyāste parasparam // Rcūm_4.40 //",
    "GS40rascum_u:194": " drāvaṇe sattvapāte ca mādhukāḥ khādirāḥ śubhāḥ /",
    "GS40rascum_u:195": " uddrāve vaṃśajāste tu svedane bādarāḥ śubhāḥ // Rcūm_4.41 //",
    "GS40rascum_u:196": " {hiṅgulākṛṣṭa}",
    "GS40rascum_u:197": " vidyādharākhyayantrasthādārdrakadrāvamarditāt /",
    "GS40rascum_u:198": " samākṛṣṭo raso yo'sau hiṅgulākṛṣṭa ucyate // Rcūm_4.42 //",
    "GS40rascum_u:199": " {ghoṣākṛṣṭa}",
    "GS40rascum_u:200": " svalpatālayutaṃ kāṃsyaṃ vaṅkanālena tāḍitam /",
    "GS40rascum_u:201": " muktavaṅgaṃ hi tattāmraṃ ghoṣākṛṣṭam udāhṛtam // Rcūm_4.43 //",
    "GS40rascum_u:202": " {guhyanāga}",
    "GS40rascum_u:203": " palaviṃśati nāgasya śuddhasya kṛtacakrikam /",
    "GS40rascum_u:204": " rūpikādugdhasampiṣṭaśilayā parilepitam // Rcūm_4.44 //",
    "GS40rascum_u:205": " śarāvasampuṭe ruddhvā pacet kroḍapuṭena tam /",
    "GS40rascum_u:206": " tāvadvāraṃ pacedyatnādyāvadbhasma prajāyate // Rcūm_4.45 //",
    "GS40rascum_u:207": " guḍagugguluguñjājyasāraghaiḥ parimardya tat /",
    "GS40rascum_u:208": " mūṣāmadhye nirudhyātha dhmānādutthāpitaṃ punaḥ // Rcūm_4.46 //",
    "GS40rascum_u:209": " cakrāntena punaḥ kṛtvā palapramitapāradaiḥ /",
    "GS40rascum_u:210": " liptvā limpetsitārkasya payasā śilayāpi ca // Rcūm_4.47 //",
    "GS40rascum_u:211": " pacedgajapuṭairenaṃ vārāṇāṃ khalu viṃśatiḥ /",
    "GS40rascum_u:212": " puṭe puṭe hi nāgasya kuryādutthānaṃ khalu // Rcūm_4.48 //",
    "GS40rascum_u:213": " nīlajyotirdravaiḥ samyag daśavārāṇi ḍhālayet /",
    "GS40rascum_u:214": " iti siddhaṃ tataḥ sīsaṃ karṣamātrāvaśeṣitam // Rcūm_4.49 //",
    "GS40rascum_u:215": " guhyanāgākhyayā proktaṃ śreṣṭhaṃ rasarasāyanam /",
    "GS40rascum_u:216": " {guhyanāga:: grāsa of gold}",
    "GS40rascum_u:217": " niṣkamātre tu nāge 'smin lohakhāryāṃ drute sati // Rcūm_4.50 //",
    "GS40rascum_u:218": " svato lakṣaguṇāṃ haimīṃ śalākāṃ grasati dhruvam /",
    "GS40rascum_u:219": " kusumbhatailataptaṃ tat svarṇam udgariti dhruvam // Rcūm_4.51 //",
    "GS40rascum_u:220": " guhyamārgo 'yamuddiṣṭo vakti svacchandabhairavaḥ /",
    "GS40rascum_u:221": " {varanāga}",
    "GS40rascum_u:222": " tīkṣṇaṃ nīlāñjanopetaṃ dhmātaṃ hi bahuśo dṛḍham // Rcūm_4.52 //",
    "GS40rascum_u:223": " mṛdu kṛṣṇaṃ drutadrāvi varanāgaṃ taducyate /",
    "GS40rascum_u:224": " {utthāpana (def.)}",
    "GS40rascum_u:225": " mṛtasya punarudbhūtiḥ sā coktotthāpanākhyayā // Rcūm_4.53 //",
    "GS40rascum_u:226": " {ḍhālana}",
    "GS40rascum_u:227": " drutadravyasya nikṣepo drave taḍḍhālanaṃ matam /",
    "GS40rascum_u:228": " {nāgasaṃbhūtacapala}",
    "GS40rascum_u:229": " triṃśatpalamitaṃ nāgaṃ bhānudugdhena marditam // Rcūm_4.54 //",
    "GS40rascum_u:230": " vimardya puṭayettāvadyāvat karṣāvaśeṣitam /",
    "GS40rascum_u:231": " na tatpuṭasahasreṇa kṣayamāyāti sarvadā // Rcūm_4.55 //",
    "GS40rascum_u:232": " capalo'yaṃ samuddiṣṭo vārttikairnāgasambhavaḥ /",
    "GS40rascum_u:233": " {vaṅgasaṃbhūtaś capalaḥ}",
    "GS40rascum_u:234": " itthaṃ ca capalaḥ kāryo vaṅgasyāpi na saṃśayaḥ // Rcūm_4.56 //",
    "GS40rascum_u:235": " tatspṛṣṭahastasaṃspṛṣṭaḥ kevalo badhyate rasaḥ /",
    "GS40rascum_u:236": " sa raso dhātuvādeṣu śasyate na rasāyane // Rcūm_4.57 //",
    "GS40rascum_u:237": " ayaṃ hi kharpaṇākhyena lokanāthena kīrtitaḥ /",
    "GS40rascum_u:238": " {capala:: preparation}",
    "GS40rascum_u:239": " bhrāmakāśmarajaḥ sūkṣmaṃ pañcamāṃśarasānvitam // Rcūm_4.58 //",
    "GS40rascum_u:240": " kumārīmūlatoyena mardayedekavāsaram /",
    "GS40rascum_u:241": " cāṅgerīsvarasenāpi dinamekamanāratam // Rcūm_4.59 //",
    "GS40rascum_u:242": " evaṃ bhūnāgadhautena mardayeddivasatrayam /",
    "GS40rascum_u:243": " athaikapalanāgena tāvatā trapuṇāpi ca // Rcūm_4.60 //",
    "GS40rascum_u:244": " daśaniṣkarasendreṇa ślakṣṇāṃ piṣṭīṃ samācaret /",
    "GS40rascum_u:245": " yojayitvātha kalkena yathāpūrvaṃ vimardayet // Rcūm_4.61 //",
    "GS40rascum_u:246": " tataḥ sārarasendreṇa sattvena rasakasya ca /",
    "GS40rascum_u:247": " piṣṭīṃ kṛtvā tu pūrveṇa pūrvakalkena yojayet // Rcūm_4.62 //",
    "GS40rascum_u:248": " agniṃ prajvālya soṣṇena kāñjikena praśoṣayet /",
    "GS40rascum_u:249": " palārdhaṃ śuddhasasyena bhṛṣṭaguñjārasena ca // Rcūm_4.63 //",
    "GS40rascum_u:250": " vimardya kāñjikaiḥ kuryānmaricapramitā vaṭīḥ /",
    "GS40rascum_u:251": " nirudhya vajramūṣāyāṃ saṃdhibandhaṃ vidhāya ca // Rcūm_4.64 //",
    "GS40rascum_u:252": " śikhitrairnavabhiḥ samyagbhastrābhyāṃ ca dhametkhalu /",
    "GS40rascum_u:253": " tato mūṣāgataṃ sattvaṃ samādāya samantataḥ // Rcūm_4.65 //",
    "GS40rascum_u:254": " dhamet prakaṭamūṣāyāṃ vaṅkanālena śuddhaye /",
    "GS40rascum_u:255": " daśaśāṇaṃ hi tatsattvaṃ bhasmanā lavaṇena ca // Rcūm_4.66 //",
    "GS40rascum_u:256": " sakāñjikena saṃveṣṭya puṭayogena śoṣayet /",
    "GS40rascum_u:257": " dviniṣkapramite tasmin pūrvaproktena bhasmanā // Rcūm_4.67 //",
    "GS40rascum_u:258": " aśītiguṇitaṃ nāgaṃ dhmātvā nirvāhayet khalu /",
    "GS40rascum_u:259": " iyatā pūrvasūto'sau jāryate na kathaṃcana // Rcūm_4.68 //",
    "GS40rascum_u:260": " capalo'yaṃ samuddiṣṭo lokanāthena śambhunā /",
    "GS40rascum_u:261": " anenāpi rasaḥ śīghraṃ badhyate pūrvavat sukham // Rcūm_4.69 //",
    "GS40rascum_u:262": " kāravallījaṭācūrṇairdaśadhā puṭito hi sa /",
    "GS40rascum_u:263": " bhavennāgavinirmukto grāsaṃ gṛhṇātyaśeṣataḥ // Rcūm_4.70 //",
    "GS40rascum_u:264": " mukhaṃ prakaṭamūṣāyāṃ bhaveccātiguṇottaram /",
    "GS40rascum_u:265": " jīrṇagrāso raso hyeṣa dehalohakaro bhavet /",
    "GS40rascum_u:266": " so'yaṃ śrīsomadevena kathito'tīva niścitam // Rcūm_4.71 //",
    "GS40rascum_u:267": " {dhauta}",
    "GS40rascum_u:268": " bhūbhujaṃgaśakṛttoyaiḥ prakṣālyāpahṛtaṃ rajaḥ /",
    "GS40rascum_u:269": " kṛṣṇavarṇaṃ hi tatproktaṃ dhautākhyaṃ rasavādibhiḥ // Rcūm_4.72 //",
    "GS40rascum_u:270": " {dvaṃdvana}",
    "GS40rascum_u:271": " dravyayormelanaṃ dhmānād dvaṃdvanaṃ parikīrtitam / {??}",
    "GS40rascum_u:272": " bhāgādrūpyādike kṣepamanuvarṇasuvarṇake // Rcūm_4.73 //",
    "GS40rascum_u:273": " {bhañjinī}",
    "GS40rascum_u:274": " dalair vā varṇikāhrāso bhañjinī vādibhirmatā /",
    "GS40rascum_u:275": " {pataṅgī}",
    "GS40rascum_u:276": " pataṃgikalkato jātā lohe tāratvahematā // Rcūm_4.74 //",
    "GS40rascum_u:277": " {palikā}",
    "GS40rascum_u:278": " dināni katicit sthitvā yātyasau palikā matā /",
    "GS40rascum_u:279": " {pataṅgīrāga}",
    "GS40rascum_u:280": " rañjitaśca rasāllohād dhmānādvā cirakālataḥ /",
    "GS40rascum_u:281": " viniryāti sa nirdiṣṭaḥ pataṅgīrāgasaṃjñikaḥ // Rcūm_4.75 //",
    "GS40rascum_u:282": " {āvāpa, pratīvāpa, ācchādana}",
    "GS40rascum_u:283": " drute dravyāntare kṣepo lohādyaiḥ kriyate hi yaḥ /",
    "GS40rascum_u:284": " sa āvāpaḥ pratīvāpaḥ sa evācchādanaṃ matam // Rcūm_4.76 //",
    "GS40rascum_u:285": " {abhiṣeka}",
    "GS40rascum_u:286": " drute vahnisthite lauhe viramyāṣṭanimeṣakam /",
    "GS40rascum_u:287": " salilasya parikṣepaḥ so'bhiṣeka itīritaḥ // Rcūm_4.77 //",
    "GS40rascum_u:288": " {nirvāpa}",
    "GS40rascum_u:289": " taptasyāpsu vinikṣepo nirvāpaḥ snapanaṃ ca tat /",
    "GS40rascum_u:290": " {Zeit fṃr pratīvāpa usw.}",
    "GS40rascum_u:291": " pratīvāpādikaṃ kāryaṃ drutalohe sunirmale // Rcūm_4.78 //",
    "GS40rascum_u:292": " {śuddhāvarta}",
    "GS40rascum_u:293": " yadā hutāśo dīptārciḥ śuklotthānasamanvitaḥ /",
    "GS40rascum_u:294": " śuddhāvartastadā jñeyaḥ sa kālaḥ sattvanirgame // Rcūm_4.79 //",
    "GS40rascum_u:295": " {bījāvarta}",
    "GS40rascum_u:296": " drāvyadravyanibhā jvālā dṛśyate dhamane yadā /",
    "GS40rascum_u:297": " drāvasyonmukhatā seyaṃ bījāvartaḥ sa ucyate // Rcūm_4.80 //",
    "GS40rascum_u:298": " {svāṅgaśītala}",
    "GS40rascum_u:299": " vahnisthameva śītaṃ yat taduktaṃ svāṅgaśītalam /",
    "GS40rascum_u:300": " {bahiḥśītala}",
    "GS40rascum_u:301": " agnerākṛṣṭaśītaṃ ca tadbahiḥśītamīritam // Rcūm_4.81 //",
    "GS40rascum_u:302": " {svedana}",
    "GS40rascum_u:303": " kṣārāmlairauṣadhair vāpi dolāyantre sthitasya hi /",
    "GS40rascum_u:304": " pacanaṃ svedanākhyaṃ syānmalaśaithilyakārakam // Rcūm_4.82 //",
    "GS40rascum_u:305": " {mardana}",
    "GS40rascum_u:306": " uddiṣṭairauṣadhaiḥ sārdhaṃ sarvāmlaiḥ kāñjikairapi /",
    "GS40rascum_u:307": " peṣaṇaṃ mardanākhyaṃ syādbahirmalavināśanam // Rcūm_4.83 //",
    "GS40rascum_u:308": " {mūrchana}",
    "GS40rascum_u:309": " mardanoddiṣṭabhaiṣajyairnaṣṭapiṣṭatvakārakam /",
    "GS40rascum_u:310": " tanmūrchanaṃ hi vaṅgādribhūjakañcukanāśanam // Rcūm_4.84 //",
    "GS40rascum_u:311": " {naṣṭapiṣṭa}",
    "GS40rascum_u:312": " svarūpasya vināśena piṣṭatāpādanaṃ hi yat /",
    "GS40rascum_u:313": " vidvadbhirnirjitaḥ sūto naṣṭapiṣṭaḥ sa ucyate // Rcūm_4.85 //",
    "GS40rascum_u:314": " {utthāpana}",
    "GS40rascum_u:315": " svedātapādiyogena svarūpāpādanaṃ hi yat /",
    "GS40rascum_u:316": " tadutthāpanamityuktaṃ mūrchāvyāpattināśanam // Rcūm_4.86 //",
    "GS40rascum_u:317": " {pātana}",
    "GS40rascum_u:318": " uktauṣadhairmarditapāradasya yantrasthitasyordhvamadhaśca tiryak /",
    "GS40rascum_u:319": " niryātanaṃ pātanasaṃjñayoktaṃ vaṅgāhisamparkajakañcukaghnam // Rcūm_4.87 //",
    "GS40rascum_u:320": " {rodhana}",
    "GS40rascum_u:321": " jalasaindhavayuktasya rasasya divasatrayam /",
    "GS40rascum_u:322": " sthitirāsthāpanī kumbhe yāsau rodhanamucyate // Rcūm_4.88 //",
    "GS40rascum_u:323": " {niyamana}",
    "GS40rascum_u:324": " rodhanāllabdhavīryasya capalatvanivṛttaye /",
    "GS40rascum_u:325": " kriyate yo ghaṭe svedaḥ proktaṃ niyamanaṃ hi tat // Rcūm_4.89 //",
    "GS40rascum_u:326": " {dīpana}",
    "GS40rascum_u:327": " dhātupāṣāṇamūlādyaiḥ saṃyukto ghaṭamadhyagaḥ /",
    "GS40rascum_u:328": " grāsārthaṃ tridinaṃ svedo dīpanaṃ tanmataṃ budhaiḥ // Rcūm_4.90 //",
    "GS40rascum_u:329": " {grāsamāna}",
    "GS40rascum_u:330": " iyanmānasya sūtasya grāsadravyātmikā mitiḥ /",
    "GS40rascum_u:331": " iyatītyucyate yāsau grāsamānamitīritam // Rcūm_4.91 //",
    "GS40rascum_u:332": " {jāraṇā}",
    "GS40rascum_u:333": " grāsasya cāraṇaṃ garbhe drāvaṇaṃ jāraṇaṃ tathā /",
    "GS40rascum_u:334": " iti trirūpā nirdiṣṭā jāraṇā varavārttikaiḥ // Rcūm_4.92 //",
    "GS40rascum_u:335": " grāsaḥ piṇḍaḥ parīṇāmaḥ tisraścākhyāḥ parāḥ smṛtāḥ /",
    "GS40rascum_u:336": " samukhā nirmukhā ceti jāraṇā dvividhā punaḥ // Rcūm_4.93 //",
    "GS40rascum_u:337": " {jāraṇa:: nirmukhajāraṇā}",
    "GS40rascum_u:338": " nirmukhā jāraṇā proktā bījādānena bhāgataḥ /",
    "GS40rascum_u:339": " {bīja (-) jāraṇā)}",
    "GS40rascum_u:340": " śuddhaṃ svarṇaṃ ca rūpyaṃ ca bījamityabhidhīyate // Rcūm_4.94 //",
    "GS40rascum_u:341": " {mukha/samukhajāraṇā}",
    "GS40rascum_u:342": " catuḥṣaṣṭyaṃśato bījaprakṣepo mukhamucyate /",
    "GS40rascum_u:343": " {samukharasa}",
    "GS40rascum_u:344": " evaṃ kṛte raso grāsalolupo mukhavānbhavet // Rcūm_4.95 //",
    "GS40rascum_u:345": " kaṭhinānyapi lohāni bhakṣituṃ bhavati kṣamaḥ /",
    "GS40rascum_u:346": " iyaṃ hi samukhā proktā jāraṇā mṛgacāriṇā // Rcūm_4.96 //",
    "GS40rascum_u:347": " {rākṣasamukha}",
    "GS40rascum_u:348": " divyauṣadhisamāyogātsthitaḥ prakaṭakoṣṭhiṣu /",
    "GS40rascum_u:349": " bhuṅkte nikhilalohādyaṃ yo'sau rākṣasavaktravān // Rcūm_4.97 //",
    "GS40rascum_u:350": " {cāraṇā}",
    "GS40rascum_u:351": " rasasya vadane grāsakṣepaṇaṃ cāraṇā matā /",
    "GS40rascum_u:352": " {garbhadruti}",
    "GS40rascum_u:353": " grastasya drāvaṇaṃ garbhe garbhadrutirudāhṛtā // Rcūm_4.98 //",
    "GS40rascum_u:354": " {bāhyadruti}",
    "GS40rascum_u:355": " bahireva drutīkṛtya ghanasattvādikaṃ khalu /",
    "GS40rascum_u:356": " jāraṇāya rasendrasya sā bāhyā drutirucyate // Rcūm_4.99 //",
    "GS40rascum_u:357": " {druti (substance)}",
    "GS40rascum_u:358": " nirlepatvaṃ dravatvaṃ ca tejastvaṃ laghutā tathā /",
    "GS40rascum_u:359": " drutaṃ yogaśca sūtena pañcadhā drutilakṣaṇam // Rcūm_4.100 //",
    "GS40rascum_u:360": " {druti (process)}",
    "GS40rascum_u:361": " tuṣadhānyādiyogena lohadhātvādikaṃ sadā /",
    "GS40rascum_u:362": " saṃtiṣṭhate dravākāraṃ sā drutiḥ parikīrtitā // Rcūm_4.101 //",
    "GS40rascum_u:363": " {jāraṇā}",
    "GS40rascum_u:364": " drutagrāsaparīṇāmo viḍayantrādiyogataḥ /",
    "GS40rascum_u:365": " jāraṇetyucyate tasyāḥ prakārāḥ santi koṭiśaḥ // Rcūm_4.102 //",
    "GS40rascum_u:366": " {viḍa (def.)}",
    "GS40rascum_u:367": " kṣārairamlaiśca gandhādyairmūtraiśca paṭubhistathā /",
    "GS40rascum_u:368": " rasagrāsasya jīrṇārthaṃ tadviḍaṃ parikīrtitam // Rcūm_4.103 //",
    "GS40rascum_u:369": " {rañjana}",
    "GS40rascum_u:370": " susiddhabījadhātvādijāraṇena rasasya hi /",
    "GS40rascum_u:371": " pītādirāgajananaṃ rañjanaṃ parikīrtitam // Rcūm_4.104 //",
    "GS40rascum_u:372": " {sāraṇā}",
    "GS40rascum_u:373": " sūte satailayantrasthe svarṇādikṣepaṇaṃ hi yat /",
    "GS40rascum_u:374": " vedhādhikyakaraṃ lohe sāraṇā sā prakīrtitā // Rcūm_4.105 //",
    "GS40rascum_u:375": " {vedha}",
    "GS40rascum_u:376": " vyavāyibheṣajopeto dravye kṣipto rasaḥ khalu /",
    "GS40rascum_u:377": " vedha ityucyate tajjñaiḥ sa cānekavidhaḥ smṛtaḥ // Rcūm_4.106 //",
    "GS40rascum_u:378": " {vedhabhedāḥ}",
    "GS40rascum_u:379": " lepaḥ kṣepaśca kuntaśca dhūmākhyaḥ śabdasaṃjñakaḥ /",
    "GS40rascum_u:380": " {lepavedha}",
    "GS40rascum_u:381": " lepena kurute lohaṃ svarṇaṃ vā rajataṃ tathā // Rcūm_4.107 //",
    "GS40rascum_u:382": " lepavedhaḥ sa vijñeyaḥ puṭamatra ca saukaram /",
    "GS40rascum_u:383": " {kṣepavedha}",
    "GS40rascum_u:384": " prakṣepaṇaṃ drute lohe vedhaḥ syāt kṣepasaṃjñitaḥ // Rcūm_4.108 //",
    "GS40rascum_u:385": " {kuntavedha}",
    "GS40rascum_u:386": " saṃdaṃśadhṛtasūtena drutadravyāhṛtiśca yā /",
    "GS40rascum_u:387": " suvarṇatvādikaraṇī kuntavedhaḥ sa kathyate // Rcūm_4.109 //",
    "GS40rascum_u:388": " {dhūmavedha}",
    "GS40rascum_u:389": " vahnau dhūmāyamāne'ntaḥ prakṣiptarasadhūmataḥ /",
    "GS40rascum_u:390": " svarṇādyāpādanaṃ lohe dhūmavedhaḥ sa ucyate // Rcūm_4.110 //",
    "GS40rascum_u:391": " {śabdavedha}",
    "GS40rascum_u:392": " mukhasthitarasenālpalohasya dhamanātkhalu /",
    "GS40rascum_u:393": " svarṇarūpyatvajananaṃ śabdavedhaḥ prakīrtitaḥ // Rcūm_4.111 //",
    "GS40rascum_u:394": " {udghāṭana}",
    "GS40rascum_u:395": " viddhadravyasya sūtena kāluṣyādinivāraṇam /",
    "GS40rascum_u:396": " prakāśanaṃ ca varṇasya tadudghāṭanamīritam // Rcūm_4.112 //",
    "GS40rascum_u:397": " {svedana}",
    "GS40rascum_u:398": " kṣārāmlairauṣadhaiḥ sārdhaṃ bhāṇḍe ruddhvātiyatnataḥ /",
    "GS40rascum_u:399": " bhūmau nikhanyate yattatsvedanaṃ saṃprakīrtitam // Rcūm_4.113 //",
    "GS40rascum_u:400": " {saṃnyāsa}",
    "GS40rascum_u:401": " rasasyauṣadhayuktasya bhāṇḍaṃ ruddhvātiyatnataḥ /",
    "GS40rascum_u:402": " sadāgniyutacullyantaḥ kṣepaḥ saṃnyāsa ucyate // Rcūm_4.114 //",
    "GS40rascum_u:403": " {svedanasaṃnyāsaguṇāḥ}",
    "GS40rascum_u:404": " dvāvetau svedasaṃnyāsau rasarājasya niścitam /",
    "GS40rascum_u:405": " guṇaprabhāvajananau śīghravyāptikarau tathā // Rcūm_4.115 //",
    "GS40rascum_u:406": " rasanigamamahābdheḥ somadevaḥ samantātsphuṭataraparibhāṣā nāma ratnāni hṛtvā /",
    "GS40rascum_u:407": " vyaracayadatiyatnāttair imāṃ kaṇṭhamālāṃ kalayati bhiṣagagryo maṇḍanārthaṃ sabhāyām // Rcūm_4.116 //",
    "GS40rascum_u:408": " paṭhet paṭhitapāṭho'yamadhyāyo rasavādinaḥ /",
    "GS40rascum_u:409": " rasakarmāṇi kurvāṇo na sa muhyati kutracit // Rcūm_4.117 //",
    "GS40rascum_u:410": " Rcūm, 5",
    "GS40rascum_u:411": " atha yantrāṇi vakṣyante rasatantrāṇyanekaśaḥ /",
    "GS40rascum_u:412": " samālokya samāsena somadevena sāmpratam // Rcūm_5.1 //",
    "GS40rascum_u:413": " svedādikarma nirmātuṃ vārttikendraiḥ prayatnataḥ /",
    "GS40rascum_u:414": " yantryate pārado yasmāttasmādyantramitīritam // Rcūm_5.2 //",
    "GS40rascum_u:415": " {dolāyantra}",
    "GS40rascum_u:416": " vibandhya sauṣadhaṃ sūtaṃ sabhūrje triguṇāmbare /",
    "GS40rascum_u:417": " rasapoṭṭalikāṃ kāṣṭhe dṛḍhaṃ baddhvā guṇena hi // Rcūm_5.3 //",
    "GS40rascum_u:418": " saṃdhānapūrṇakumbhāntaḥ pralambanagatisthitām /",
    "GS40rascum_u:419": " adhastājjvālayedagniṃ tattaduktakrameṇa hi /",
    "GS40rascum_u:420": " dolāyantramidaṃ proktaṃ svedanākhyaṃ tadeva hi // Rcūm_5.4 //",
    "GS40rascum_u:421": " {khalvayantra}",
    "GS40rascum_u:422": " khalvayantraṃ tridhā proktaṃ mardanādikakarmaṇi /",
    "GS40rascum_u:423": " nirudgārāśmajaś caikastadanyo lohasambhavaḥ // Rcūm_5.5 //",
    "GS40rascum_u:424": " {ardhacandrākṛtikhalva}",
    "GS40rascum_u:425": " utsedhena daśāṅgulaḥ khalu kalātulyāṅgulāyāmavān /",
    "GS40rascum_u:426": " vistāreṇa navāṅgulo rasamitairnimnastathaivāṅgulaiḥ // Rcūm_5.6 //",
    "GS40rascum_u:427": " kaṇṭho dvyaṅgulavistṛto 'timasṛṇo droṇyardhacandrākṛtiḥ /",
    "GS40rascum_u:428": " gharṣaścaiva daśāṅgulastu yadidaṃ khalvākhyayantraṃ smṛtam // Rcūm_5.7 //",
    "GS40rascum_u:429": " asminpañcapalaḥ sūto mardanīyo viśuddhaye /",
    "GS40rascum_u:430": " tattadaucityayogena khalveṣvanyeṣu śodhayet // Rcūm_5.8 //",
    "GS40rascum_u:431": " {vartulakhalva}",
    "GS40rascum_u:432": " dvādaśāṅgulivistāraḥ khalvo bhavati vartulaḥ /",
    "GS40rascum_u:433": " caturaṅgulanimnaśca madhye 'timasṛṇīkṛtaḥ // Rcūm_5.9 //",
    "GS40rascum_u:434": " mardakaścipiṭo'dhastāt sugrahaśca śikhopari /",
    "GS40rascum_u:435": " {taptakhalva}",
    "GS40rascum_u:436": " lauho navāṅgulaḥ khalvo nimnatvena ṣaḍaṅgulaḥ // Rcūm_5.10 //",
    "GS40rascum_u:437": " mardako'ṣṭāṅgulaścaiva taptakhalvābhidho hy ayam /",
    "GS40rascum_u:438": " kṛtvā khalvākṛtiṃ cullīmaṅgāraiḥ paripūryatām // Rcūm_5.11 //",
    "GS40rascum_u:439": " tasyāṃ niveśitaṃ khalvaṃ pārśve bhastrikayā dhamet /",
    "GS40rascum_u:440": " tasminvimarditā piṣṭī kṣārairamlaiśca saṃyutā // Rcūm_5.12 //",
    "GS40rascum_u:441": " pradravatyativegena svedato nātra saṃśayaḥ /",
    "GS40rascum_u:442": " kṛtaḥ kāntāyasā so 'yaṃ bhavetkoṭiguṇottaraḥ // Rcūm_5.13 //",
    "GS40rascum_u:443": " {valabhīyantra}",
    "GS40rascum_u:444": " yatra lohamaye pātre pārśvayorvalayadvayam /",
    "GS40rascum_u:445": " tādṛksvalpataraṃ pātraṃ valayaprotakoṣṭhakam // Rcūm_5.14 //",
    "GS40rascum_u:446": " pūrvapātropari nyasya svalpapātre parikṣipet /",
    "GS40rascum_u:447": " rasaṃ saṃmūrchitaṃ sthūlapātramāpūrya kāñjikaiḥ // Rcūm_5.15 //",
    "GS40rascum_u:448": " dviyāmaṃ svedayedevaṃ rasotthāpanahetave /",
    "GS40rascum_u:449": " etatsyādvalabhīyantraṃ rasasādguṇyakāraṇam // Rcūm_5.16 //",
    "GS40rascum_u:450": " sūkṣmakāntamaye pātre rasaḥ syādguṇavattaraḥ /",
    "GS40rascum_u:451": " {ūrdhvapātanayantra}",
    "GS40rascum_u:452": " aṣṭāṅgulamitā samyak vartulā cipaṭī tale // Rcūm_5.17 //",
    "GS40rascum_u:453": " caturaṅgulataḥ kaṇṭhādadho droṇyā samanvitā /",
    "GS40rascum_u:454": " caturaṅgulavistāranimnayā dṛḍhabaddhayā // Rcūm_5.18 //",
    "GS40rascum_u:455": " tatpidhānaghaṭī mūle ṣoḍaśāṅgulavistarā /",
    "GS40rascum_u:456": " navāṅgulakavistārakaṇṭhena ca samanvitā // Rcūm_5.19 //",
    "GS40rascum_u:457": " pūrvaghaṭyāṃ rasaṃ kṣiptvā nyubjāṃ dadyāt parāṃ ghaṭīm /",
    "GS40rascum_u:458": " sordhvaṃ nimnaṃ ca parito dṛḍhapālikayānvitām // Rcūm_5.20 //",
    "GS40rascum_u:459": " pālyāṃ droṇyāṃ kṣipettoyaṃ pāvakaṃ jvālayedadhaḥ /",
    "GS40rascum_u:460": " ūrdhvapātanayantraṃ hi nandinā parikīrtitam // Rcūm_5.21 //",
    "GS40rascum_u:461": " {adhaḥpātanayantra}",
    "GS40rascum_u:462": " uparyadhastanasthālyāṃ kṣipedanyāmadhomukhīm /",
    "GS40rascum_u:463": " sthālikāṃ cipaṭībhūtatalāntarliptapāradām // Rcūm_5.22 //",
    "GS40rascum_u:464": " kṣiptvā tāṃ paṅkile garte jvālayenmūrdhni pāvakam /",
    "GS40rascum_u:465": " adhaḥpātanayantraṃ hi tadaitat parikīrtitam // Rcūm_5.23 //",
    "GS40rascum_u:466": " {tiryakpātanayantra}",
    "GS40rascum_u:467": " kṣipedrasaṃ ghaṭe dīrghanatādhonālasaṃyute /",
    "GS40rascum_u:468": " tannālaṃ nikṣipedanyat ghaṭakukṣyantare khalu // Rcūm_5.24 //",
    "GS40rascum_u:469": " tatra ruddhvā mṛdā samyagvadane ghaṭayoratha /",
    "GS40rascum_u:470": " adhastādrasakumbhasya jvālayettīvrapāvakam // Rcūm_5.25 //",
    "GS40rascum_u:471": " itarasmin ghaṭe toyaṃ prakṣipet svādu śītalam /",
    "GS40rascum_u:472": " tiryakpātanayantraṃ hi vārttikair abhidhīyate // Rcūm_5.26 //",
    "GS40rascum_u:473": " {pātanāyantras:: use}",
    "GS40rascum_u:474": " pātanātritayaṃ proktaṃ yantrāṇāṃ tritayaṃ khalu /",
    "GS40rascum_u:475": " pātanaiśca vinā sūto na tarāṃ doṣamujhati // Rcūm_5.27 //",
    "GS40rascum_u:476": " tribhirevordhvapātaiśca kasmāddoṣānna mucyate /",
    "GS40rascum_u:477": " vibhāgena vipāke tu dravyeṇānyena yogataḥ // Rcūm_5.28 //",
    "GS40rascum_u:478": " pātrāntaraparikṣepāt guṇāḥ syur vividhāḥ khalu /",
    "GS40rascum_u:479": " khaṇḍanyulūkhalāmbhobhis taṇḍulāḥ syur malojhitāḥ // Rcūm_5.29 //",
    "GS40rascum_u:480": " pātenaiva mahāśuddhirnandinā parikīrtitā /",
    "GS40rascum_u:481": " {kacchapayantra}",
    "GS40rascum_u:482": " viśālavadane bhāṇḍe toyapūrṇe niveśayet // Rcūm_5.30 //",
    "GS40rascum_u:483": " kharparaṃ pṛthukaṃ samyak prasare tasya madhyame /",
    "GS40rascum_u:484": " ālavālaṃ viḍaiḥ kṛtvā tanmadhye pāradaṃ kṣipet // Rcūm_5.31 //",
    "GS40rascum_u:485": " ūrdhvādhaśca viḍaṃ dattvā mallenārudhya yatnataḥ /",
    "GS40rascum_u:486": " puṭamaucityayogena dīyate tannigadyate // Rcūm_5.32 //",
    "GS40rascum_u:487": " yantraṃ kacchapasaṃjñaṃ hi taduktaṃ rasajāraṇe /",
    "GS40rascum_u:488": " {antarālikayantra}",
    "GS40rascum_u:489": " kṛtvā lohamayīṃ mūṣāṃ vṛntākākāradhāriṇīm // Rcūm_5.33 //",
    "GS40rascum_u:490": " vitastyā saṃmitāṃ kāntalohena parinirmitām /",
    "GS40rascum_u:491": " muṇḍalohodbhavāṃ vāpi kaṇṭhādho dvyaṅgulādadhaḥ // Rcūm_5.34 //",
    "GS40rascum_u:492": " dvyaṅgulaṃ valayaṃ dadyāt madhyadeśena kaṇṭhataḥ /",
    "GS40rascum_u:493": " pidhānadhārakaṃ ciñcāpattravistīrṇakaṅkaṇam // Rcūm_5.35 //",
    "GS40rascum_u:494": " pidhānam antarāviṣṭaṃ saśikhaṃ śliṣṭasaṃdhikam /",
    "GS40rascum_u:495": " tale pravihitacchidraṃ bhāṇḍaṃ kṛtvā hy adhomukham // Rcūm_5.36 //",
    "GS40rascum_u:496": " tatraināṃ lambayenmūrdhni nirudhya ca viśoṣya ca /",
    "GS40rascum_u:497": " sthālīkaṇṭhaṃ tato dadyāt puṭamagnividhāyakam // Rcūm_5.37 //",
    "GS40rascum_u:498": " evaṃrūpaṃ bhavedyantramantarālikasaṃjñakam /",
    "GS40rascum_u:499": " anena kārayedgandhadrutiṃ garbhadrutiṃ tathā // Rcūm_5.38 //",
    "GS40rascum_u:500": " {tāpikāyantra}",
    "GS40rascum_u:501": " tāpīṃ mūṣāṃ mṛdā kṛtvā dṛḍhāṃ cāratnimātrikām /",
    "GS40rascum_u:502": " sudṛḍhāṃ madhyadeśe ca dvyaṅgulacchidrasaṃyutām // Rcūm_5.39 //",
    "GS40rascum_u:503": " kāntalohamayīṃ khārīṃ dadyād gandhasya copari /",
    "GS40rascum_u:504": " tāpikāṃ pūrayecchuddhasikatābhiḥ samantataḥ // Rcūm_5.40 //",
    "GS40rascum_u:505": " tāṃ ca cullyāṃ samāropya kṣepaṃ kṣepaṃ viḍadravam /",
    "GS40rascum_u:506": " pādāṅguṣṭhamitajvālaṃ jvālayedanalaṃ tataḥ // Rcūm_5.41 //",
    "GS40rascum_u:507": " lohābhrakādikaṃ sarvaṃ rasasya parijārayet /",
    "GS40rascum_u:508": " tāpikāyantramityuktaṃ sukaraṃ rasajāraṇe // Rcūm_5.42 //",
    "GS40rascum_u:509": " {pratigarbhayantra}",
    "GS40rascum_u:510": " sthālyāṃ vinikṣipya rasādi vastu svarṇādi khāryā prapidhāya bhūyaḥ /",
    "GS40rascum_u:511": " amlena cordhve lavaṇādi vastu cullyāṃ pacettat pratigarbhayantram // Rcūm_5.43 //",
    "GS40rascum_u:512": " {garbhayantra}",
    "GS40rascum_u:513": " khārīṃ mallāntarasthālīṃ nirundhyādatiyatnataḥ /",
    "GS40rascum_u:514": " sthālyāṃ mṛdo'thavā khāryāṃ kṣiptvā vastu nirudhya ca // Rcūm_5.44 //",
    "GS40rascum_u:515": " kṣiptvā cāmlādikaṃ ruddhvā pākaḥ syādgarbhayantrake /",
    "GS40rascum_u:516": " {pālikāyantra}",
    "GS40rascum_u:517": " caṣakaṃ vartulaṃ lauhaṃ vinatāgrordhvadaṇḍakam // Rcūm_5.45 //",
    "GS40rascum_u:518": " etaddhi pālikāyantraṃ balijāraṇahetave /",
    "GS40rascum_u:519": " {ghaṭayantra}",
    "GS40rascum_u:520": " catuḥprasthajalādhāraṃ caturaṅgulakānanam // Rcūm_5.46 //",
    "GS40rascum_u:521": " ghaṭayantramiti proktaṃ tadāpyāyanake matam /",
    "GS40rascum_u:522": " {iṣṭikāyantra}",
    "GS40rascum_u:523": " vidhāya vartulaṃ gartaṃ mallamatra nidhāya ca // Rcūm_5.47 //",
    "GS40rascum_u:524": " vinidhāyeṣṭikāṃ tatra madhye gartavatīṃ śubhām /",
    "GS40rascum_u:525": " gartasya paritaḥ kuryāt pālikāmaṅgulocchrayām // Rcūm_5.48 //",
    "GS40rascum_u:526": " garte sūtaṃ vinikṣipya gartāsye vasanaṃ kṣipet /",
    "GS40rascum_u:527": " nikṣipya gandhakaṃ tatra mallenāsyaṃ nirudhya ca // Rcūm_5.49 //",
    "GS40rascum_u:528": " mallapālikayormadhye mṛdā samyaṅnirudhya ca /",
    "GS40rascum_u:529": " vanopalaiḥ puṭaṃ deyaṃ kapotākhyaṃ na cādhikam // Rcūm_5.50 //",
    "GS40rascum_u:530": " iṣṭikāyantrametaddhi gandhakaṃ tena jārayet /",
    "GS40rascum_u:531": " {vidyādharayantra}",
    "GS40rascum_u:532": " sthālikopari vinyasya sthālīṃ samyaṅnirudhya ca // Rcūm_5.51 //",
    "GS40rascum_u:533": " ūrdhvasthālyāṃ jalaṃ kṣiptvā vahniṃ prajvālayedadhaḥ /",
    "GS40rascum_u:534": " etadvidyādharaṃ yantraṃ hiṅgulākṛṣṭihetave // Rcūm_5.52 //",
    "GS40rascum_u:535": " {ḍamaruyantra}",
    "GS40rascum_u:536": " yatra sthālyupari sthālīṃ nyubjāṃ dattvā nirudhya ca /",
    "GS40rascum_u:537": " yantraṃ ḍamarukākhyaṃ tadrasabhasmakṛte hitam // Rcūm_5.53 //",
    "GS40rascum_u:538": " {nābhiyantra}",
    "GS40rascum_u:539": " mallamadhye caredgartaṃ tatra sūtaṃ sagandhakam /",
    "GS40rascum_u:540": " gartasya paritaḥ kuḍyaṃ prakuryād dvyaṅgulocchrayam // Rcūm_5.54 //",
    "GS40rascum_u:541": " tataścācchādayetsamyaggostanākāramūṣayā /",
    "GS40rascum_u:542": " samyak toyamṛdā ruddhvā samyaggartoccamānayā // Rcūm_5.55 //",
    "GS40rascum_u:543": " tato jalaṃ vinikṣipya vahniṃ prajvālayedadhaḥ /",
    "GS40rascum_u:544": " nābhiyantramidaṃ proktaṃ nandinā sarvavedinā // Rcūm_5.56 //",
    "GS40rascum_u:545": " anena jīryate sūto nirdhūmaḥ śuddhagandhakaḥ /",
    "GS40rascum_u:546": " {toyamṛttikā}",
    "GS40rascum_u:547": " lehavat kṛtabarbūrakvāthena parimarditam // Rcūm_5.57 //",
    "GS40rascum_u:548": " jīrṇakiṭṭarajaḥ sūkṣmaṃ guḍacūrṇasamanvitam /",
    "GS40rascum_u:549": " iyaṃ hi jalamṛtproktā durbhedyā salilaiḥ khalu // Rcūm_5.58 //",
    "GS40rascum_u:550": " {vahnimṛtsnā}",
    "GS40rascum_u:551": " khaṭikāpaṭukiṭṭaiśca mahiṣīdugdhamarditaiḥ /",
    "GS40rascum_u:552": " vahnimṛtsnā bhavedghoravahnitāpasahā khalu // Rcūm_5.59 //",
    "GS40rascum_u:553": " etayā mṛtsnayā ruddho na gantuṃ kṣamate rasaḥ /",
    "GS40rascum_u:554": " vidagdhavanitāprauḍhapremṇā baddhaḥ pumāniva // Rcūm_5.60 //",
    "GS40rascum_u:555": " nandī nāgārjunaścaiva brahmajyotirmunīśvaraḥ /",
    "GS40rascum_u:556": " vetti śrīsomadevaśca nāparaḥ pṛthivītale // Rcūm_5.61 //",
    "GS40rascum_u:557": " {grastayantra}",
    "GS40rascum_u:558": " mūṣāṃ mūṣodarāviṣṭām ādyantasamavartulām /",
    "GS40rascum_u:559": " cipiṭāṃ ca tale proktaṃ grastayantraṃ manīṣibhiḥ // Rcūm_5.62 //",
    "GS40rascum_u:560": " sūtendrabandhanārthaṃ hi rasavidbhirudīritam /",
    "GS40rascum_u:561": " {tulāyantra}",
    "GS40rascum_u:562": " vṛntākākāramūṣe dve tayoḥ kaṇṭhādadhaḥ khalu // Rcūm_5.63 //",
    "GS40rascum_u:563": " prādeśamātranalikā mṛdāliptasusaṃdhikā /",
    "GS40rascum_u:564": " tatraikasyāṃ kṣipet sūtam anyasyāṃ gandhacūrṇakam // Rcūm_5.64 //",
    "GS40rascum_u:565": " nirudhya mūṣayor vaktraṃ vālukāyantrake kṣipet /",
    "GS40rascum_u:566": " adho'gniṃ jvālayedetattulāyantramudāhṛtam // Rcūm_5.65 //",
    "GS40rascum_u:567": " śilātālakagandhāśmajāraṇāya prakīrtitam /",
    "GS40rascum_u:568": " {sthālīyantra}",
    "GS40rascum_u:569": " sthālyāṃ tāmrādi nikṣipya mallenāsyaṃ nirudhya ca // Rcūm_5.66 //",
    "GS40rascum_u:570": " pacyate sthālikāsaṃsthaṃ sthālīyantramitīritam /",
    "GS40rascum_u:571": " {koṣṭhikāyantra}",
    "GS40rascum_u:572": " sthūlabhāṇḍodarasyāntar vālukāṃ nikṣipecchubhām // Rcūm_5.67 //",
    "GS40rascum_u:573": " vitastipramitotsedhāṃ tatastatra niveśayet /",
    "GS40rascum_u:574": " apakvāṃ mṛnmayīṃ koṣṭhīṃ dvādaśāṅgulakocchrayām // Rcūm_5.68 //",
    "GS40rascum_u:575": " ṣaḍaṅgulakavistīrṇāṃ madhye 'timasṛṇīkṛtām /",
    "GS40rascum_u:576": " pañcāṅgulapidhānaṃ ca tīkṣṇāgraṃ mukuṭākṛtim // Rcūm_5.69 //",
    "GS40rascum_u:577": " na nyūnā nādhikā koṣṭhī kaṇṭhato masṛṇā bahiḥ /",
    "GS40rascum_u:578": " koṣṭhyāṃ ca nikṣipedgandhaṃ ṣaṭpalaṃ ślakṣṇacūrṇitam // Rcūm_5.70 //",
    "GS40rascum_u:579": " tatastripādikāṃ lauhīṃ viniveśya sthirīkṛtām /",
    "GS40rascum_u:580": " tasyāṃ ca vinyaset khārīṃ lauhīṃ vā kāntalohajām // Rcūm_5.71 //",
    "GS40rascum_u:581": " tasyāṃ sūtaṃ kṣipecchuddhaṃ palaviṃśatimānataḥ /",
    "GS40rascum_u:582": " jīrṇagandhakasūtaṃ ca bhāvayellaśunadravaiḥ // Rcūm_5.72 //",
    "GS40rascum_u:583": " adhaḥśikhena pūrvoktapidhānena pidhāya ca /",
    "GS40rascum_u:584": " saṃdhibandhaṃ prakurvīta sudhāmṛtsnāguḍādibhiḥ // Rcūm_5.73 //",
    "GS40rascum_u:585": " saṃdhibandhe viśuṣke ca kṣipedupari vālukāḥ /",
    "GS40rascum_u:586": " bhāṇḍavaktraṃ nirudhyātha jvālayettadadho'nalam // Rcūm_5.74 //",
    "GS40rascum_u:587": " kharaṃ yāmatrayaṃ yāvattato gandhakasambhavaḥ /",
    "GS40rascum_u:588": " pidhānalagnadhūmo 'sau galitvā nipatedrase // Rcūm_5.75 //",
    "GS40rascum_u:589": " evaṃ hi ṣaḍguṇaṃ gandhaṃ bhuktvā sūto guṇī bhavet /",
    "GS40rascum_u:590": " karoti kalpanirdiṣṭānviśiṣṭān sakalān guṇān // Rcūm_5.76 //",
    "GS40rascum_u:591": " koṣṭhikāyantrametaddhi nandinā parikīrtitam /",
    "GS40rascum_u:592": " {vālukāyantra}",
    "GS40rascum_u:593": " pañcāḍhavālukāpūrṇe bhāṇḍe nikṣipya yatnataḥ // Rcūm_5.77 //",
    "GS40rascum_u:594": " pacyate rasagolādyaṃ vālukāyantramīritam /",
    "GS40rascum_u:595": " {lavaṇayantra}",
    "GS40rascum_u:596": " evaṃ lavaṇanikṣepāt proktaṃ lavaṇayantrakam // Rcūm_5.78 //",
    "GS40rascum_u:597": " {dhūpayantra}",
    "GS40rascum_u:598": " vidhāyāṣṭāṅgulaṃ pātraṃ lauhamaṣṭāṅgulocchrayam /",
    "GS40rascum_u:599": " kaṇṭhādho dvyaṅgule deśe jalādhāraṃ hi tatra ca // Rcūm_5.79 //",
    "GS40rascum_u:600": " tiryaglohaśalākāśca tanvīstiryag vinikṣipet /",
    "GS40rascum_u:601": " tanūni svarṇapattrāṇi tāsāmupari vinyaset // Rcūm_5.80 //",
    "GS40rascum_u:602": " pātrādho nikṣiped dhūmaṃ vakṣyamāṇamihaiva hi /",
    "GS40rascum_u:603": " tatpātraṃ nyubjapātreṇa chādayedapareṇa hi // Rcūm_5.81 //",
    "GS40rascum_u:604": " mṛdā vilipya saṃdhiṃ ca vahniṃ prajvālayedadhaḥ /",
    "GS40rascum_u:605": " tena kṛṣṇāni pattrāṇi hatānyuktavidhānataḥ // Rcūm_5.82 //",
    "GS40rascum_u:606": " rasaścarati vegena drutiṃ garbhadrutiṃ tathā /",
    "GS40rascum_u:607": " gandhālakaśilānāṃ hi kajjalyā vā mṛtāhinā // Rcūm_5.83 //",
    "GS40rascum_u:608": " dhūpanaṃ svarṇapattrāṇāṃ paramaṃ parikīrtitam /",
    "GS40rascum_u:609": " tārārthaṃ tārapattrāṇi mṛtavaṅgena dhūpayet // Rcūm_5.84 //",
    "GS40rascum_u:610": " dhūpayecca yathāyogyai rasairuparasairapi /",
    "GS40rascum_u:611": " dhūpayantramiti proktaṃ jāraṇādravyavāhane // Rcūm_5.85 //",
    "GS40rascum_u:612": " {kuṇḍakayantra = kandukayantra}",
    "GS40rascum_u:613": " sthūlasthālyāṃ dravaṃ kṣiptvā vāso baddhvā mukhe dṛḍham /",
    "GS40rascum_u:614": " tatra svedyaṃ vinikṣipya pidhānyā prapidhāya ca // Rcūm_5.86 //",
    "GS40rascum_u:615": " adho'gniṃ jvālayettatra tatsyātkuṇḍakayantrakam /",
    "GS40rascum_u:616": " svedanaṃ yantramityetatprāhuranye manīṣiṇaḥ // Rcūm_5.87 //",
    "GS40rascum_u:617": " {kuṇḍayantra (2)}",
    "GS40rascum_u:618": " yadvā sthālyāṃ jalaṃ kṣiptvā tṛṇaṃ dattvā mukhopari /",
    "GS40rascum_u:619": " svedyadravyaṃ vinikṣipya pidhānyā prapidhāya ca // Rcūm_5.88 //",
    "GS40rascum_u:620": " adhastājjvālayed agnimetadvā kuṇḍayantrakam /",
    "GS40rascum_u:621": " {ḍekīyantra}",
    "GS40rascum_u:622": " bhāṇḍakaṇṭhādadhaśchidre veṇunālaṃ vinikṣipet // Rcūm_5.89 //",
    "GS40rascum_u:623": " kāṃsyapātradvayaṃ kṣiptvā sampuṭaṃ jalagarbhitam /",
    "GS40rascum_u:624": " nālāsyaṃ tatra saṃyojya dṛḍhaṃ taccāpi kārayet // Rcūm_5.90 //",
    "GS40rascum_u:625": " uktadravyairvinikṣiptaḥ pūrvaṃ tatra ghaṭe rasaḥ /",
    "GS40rascum_u:626": " agninā tāpito nālāt toye tasmin patatyadhaḥ // Rcūm_5.91 //",
    "GS40rascum_u:627": " yāvaduṣṇaṃ bhavetsarvaṃ bhājanaṃ kiṃcideva hi /",
    "GS40rascum_u:628": " jāyate rasasaṃdhānaṃ ḍhekīyantram idaṃ bhavet // Rcūm_5.92 //",
    "GS40rascum_u:629": " {somānalayantra}",
    "GS40rascum_u:630": " ūrdhvaṃ vahnir adhaścāpo madhye tu rasasaṃgrahaḥ /",
    "GS40rascum_u:631": " somānalam idaṃ proktaṃ jārayed gaganādikam // Rcūm_5.93 //",
    "GS40rascum_u:632": " {nālikāyantra}",
    "GS40rascum_u:633": " lohanālagataṃ sūtaṃ bhāṇḍe lavaṇapūrite /",
    "GS40rascum_u:634": " niruddhaṃ vipacetprājño nālikāyantramīritam // Rcūm_5.94 //",
    "GS40rascum_u:635": " {mūṣā}",
    "GS40rascum_u:636": " atha mūṣābhidhā mṛtsnā saṃsthānaṃ vividhākṛtiḥ /",
    "GS40rascum_u:637": " vidhinā viniyogaśca somadevena kīrtyate // Rcūm_5.95 //",
    "GS40rascum_u:638": " {crucible:: synonyms}",
    "GS40rascum_u:639": " mūṣā hi koṣṭhikā proktā kumudī karahārikā /",
    "GS40rascum_u:640": " pātanī vahnimitrā ca rasavādibhir īryate // Rcūm_5.96 //",
    "GS40rascum_u:641": " {crucible:: nirukti}",
    "GS40rascum_u:642": " muṣṇāti doṣānmūṣeyānsā mūṣeti nigadyate /",
    "GS40rascum_u:643": " upādānaṃ bhavettasyā mṛttikā lohameva ca // Rcūm_5.97 //",
    "GS40rascum_u:644": " mūṣāmukhaviniṣkrāntā varamekāpi kākiṇī /",
    "GS40rascum_u:645": " durjanapraṇipātena dhig lakṣamapi māninām // Rcūm_5.98 //",
    "GS40rascum_u:646": " {saṃdhilepa}",
    "GS40rascum_u:647": " mūṣāpidhānayor bandhe bandhanaṃ saṃdhilepanam /",
    "GS40rascum_u:648": " andhraṇaṃ randhraṇaṃ caiva saṃśliṣṭaṃ saṃdhibandhanam // Rcūm_5.99 //",
    "GS40rascum_u:649": " {clay:: śarkarā}",
    "GS40rascum_u:650": " mṛttikā pāṇḍurasthūlā śarkarā śoṇapāṇḍurā /",
    "GS40rascum_u:651": " cirādhmānasahā sā hi mūṣārthamati śasyate /",
    "GS40rascum_u:652": " tadabhāve ca vālmīkī kaulālī samudīryate // Rcūm_5.100 //",
    "GS40rascum_u:653": " yā mṛttikā dagdhatuṣaiḥ śaṇena śikhitrakairvā hayaladdinā ca /",
    "GS40rascum_u:654": " lauhena daṇḍena ca kuṭṭitā sā sādhāraṇā syātkhalu mūṣikārthe // Rcūm_5.101 //",
    "GS40rascum_u:655": " śvetāśmānastuṣā dagdhāḥ śikhitrāḥ śaṇakarpaṭe /",
    "GS40rascum_u:656": " laddiḥ kiṭṭaṃ yathāyogyaṃ saṃyojyā mūṣikāmṛdi // Rcūm_5.102 //",
    "GS40rascum_u:657": " {vajramūṣā}",
    "GS40rascum_u:658": " mṛdastribhāgaṃ śaṇaladdibhāgau bhāgaśca nirdagdhatuṣopalādeḥ /",
    "GS40rascum_u:659": " kiṭṭārdhabhāgaṃ parikhaṇḍya vajramūṣāṃ vidadhyātkhalu sattvapāte // Rcūm_5.103 //",
    "GS40rascum_u:660": " {yogamūṣā}",
    "GS40rascum_u:661": " dagdhāṅgāratuṣopetā mṛtsnā valmīkasambhavā /",
    "GS40rascum_u:662": " tattadviḍasamāyuktā tattadviḍavilepitā // Rcūm_5.104 //",
    "GS40rascum_u:663": " tayā yā vihitā mūṣā yogamūṣeti kathyate /",
    "GS40rascum_u:664": " anayā sādhitaḥ sūto jāyate guṇavattaraḥ // Rcūm_5.105 //",
    "GS40rascum_u:665": " {vajradrāvaṇamūṣā}",
    "GS40rascum_u:666": " gārabhūnāgadhautābhyāṃ śaṇairdagdhatuṣairapi /",
    "GS40rascum_u:667": " samaiḥ samā ca mūṣā mṛnmahiṣīdugdhamarditā // Rcūm_5.106 //",
    "GS40rascum_u:668": " kothitā pakṣamātraṃ hi bahudhā parivartitā /",
    "GS40rascum_u:669": " tayā viracitā mūṣā vajradrāvaṇikeritā // Rcūm_5.107 //",
    "GS40rascum_u:670": " {gāramūṣā}",
    "GS40rascum_u:671": " dagdhaṣaḍguṇagārāḍhyā kiṭṭāṅgāraśaṇānvitā /",
    "GS40rascum_u:672": " kṛṣṇamṛdbhiḥ kṛtā mūṣā gāramūṣetyudāhṛtā // Rcūm_5.108 //",
    "GS40rascum_u:673": " yāmayugmam atidhmānānnāsau dravati vahninā /",
    "GS40rascum_u:674": " {varamūṣā}",
    "GS40rascum_u:675": " vastrāṅgāratuṣāstulyāstaccaturguṇamṛttikā // Rcūm_5.109 //",
    "GS40rascum_u:676": " gāraśca mṛttikātulyaḥ sarvairetair vimarditā /",
    "GS40rascum_u:677": " varamūṣeti nirdiṣṭā yāmaṃ vahniṃ saheta ca // Rcūm_5.110 //",
    "GS40rascum_u:678": " {varṇamūṣā}",
    "GS40rascum_u:679": " raktavargarajoyuktā raktavargāmbubhāvitā /",
    "GS40rascum_u:680": " mṛt tayā lepitā mūṣā kṣitikhecaralepitā // Rcūm_5.111 //",
    "GS40rascum_u:681": " varṇamūṣeti sā proktā varṇotkarṣe niyujyate /",
    "GS40rascum_u:682": " {rūpyamūṣā}",
    "GS40rascum_u:683": " evaṃ hi śvetavargeṇa rūpyamūṣā prakīrtitā // Rcūm_5.112 //",
    "GS40rascum_u:684": " {viḍamūṣā}",
    "GS40rascum_u:685": " tattadviḍamṛdodbhūtā tattadviḍavilepitā /",
    "GS40rascum_u:686": " dehalohārthayogārthaṃ viḍamūṣetyudāhṛtā // Rcūm_5.113 //",
    "GS40rascum_u:687": " {vajradrāvanāmuṣā (II)}",
    "GS40rascum_u:688": " gārabhūnāgadhautābhyāṃ tuṣamaṣyā śaṇena ca /",
    "GS40rascum_u:689": " samaiḥ samā ca mūṣā mṛnmahiṣīdugdhamarditā // Rcūm_5.114 //",
    "GS40rascum_u:690": " kothitā pakṣamātraṃ hi bahudhā parikīrtitā /",
    "GS40rascum_u:691": " tayā viracitā mūṣā liptā matkuṇaśoṇitaiḥ // Rcūm_5.115 //",
    "GS40rascum_u:692": " balābdadhāvanīmūlair vajradrāvaṇakrauñcikā /",
    "GS40rascum_u:693": " sahate'gniṃ caturyāmaṃ drāvaṇe vyayitā satī // Rcūm_5.116 //",
    "GS40rascum_u:694": " {mūṣāpyāyana}",
    "GS40rascum_u:695": " dravībhāvamupeyuḥ syānmūṣāyā dhmānayogataḥ /",
    "GS40rascum_u:696": " kṣaṇamuddharaṇaṃ yat tanmūṣāpyāyanam ucyate // Rcūm_5.117 //",
    "GS40rascum_u:697": " {vṛntākamūṣā}",
    "GS40rascum_u:698": " vṛntākāramūṣāyāṃ nālaṃ dattvā daśāṅgulam /",
    "GS40rascum_u:699": " dhattūrapuṣpavaccordhvaṃ sudṛḍhaṃ śliṣṭapuṣpavat // Rcūm_5.118 //",
    "GS40rascum_u:700": " aṣṭāṅgulaṃ ca sacchidraṃ sā syādvṛntākamūṣikā /",
    "GS40rascum_u:701": " anayā kharparādīnāṃ mṛdūnāṃ sattvamāharet // Rcūm_5.119 //",
    "GS40rascum_u:702": " {gostanīmūṣā}",
    "GS40rascum_u:703": " mūṣā yā gostanākārā śikhāyuktapidhānakā /",
    "GS40rascum_u:704": " sattvānāṃ drāvaṇe śuddhau sā mūṣā gostanī bhavet // Rcūm_5.120 //",
    "GS40rascum_u:705": " {mallamūṣā}",
    "GS40rascum_u:706": " nirdiṣṭā mallamūṣā yā malladvitayasampuṭāt /",
    "GS40rascum_u:707": " parpaṭyādirasādīnāṃ svedanāya prakīrtitā // Rcūm_5.121 //",
    "GS40rascum_u:708": " {pakvamūṣā}",
    "GS40rascum_u:709": " kulālabhāṇḍarūpā yā dṛḍhā ca paripācitā /",
    "GS40rascum_u:710": " pakvamūṣeti sā proktā poṭalyādivipācane // Rcūm_5.122 //",
    "GS40rascum_u:711": " {golamūṣā}",
    "GS40rascum_u:712": " nirvaktragolakākārā puṭanadravyagarbhiṇī /",
    "GS40rascum_u:713": " golamūṣeti sā proktā satvaraṃ dravyarodhinī // Rcūm_5.123 //",
    "GS40rascum_u:714": " {mahāmūṣā}",
    "GS40rascum_u:715": " tale yā kūrparākārā kramād upari vistṛtā /",
    "GS40rascum_u:716": " sthūlavṛntākavatsthūlā mahāmūṣetyasau matā /",
    "GS40rascum_u:717": " sā cāyo'bhrakasattvādeḥ puṭāya drāvaṇāya ca // Rcūm_5.124 //",
    "GS40rascum_u:718": " {mañjūṣamūṣā}",
    "GS40rascum_u:719": " mañjūṣākāramūṣā yā nimnatāyāmavistarā /",
    "GS40rascum_u:720": " ṣaḍaṅgulapramāṇena mūṣā mañjūṣasaṃjñitā /",
    "GS40rascum_u:721": " bhūmau nikhanya tāṃ mūṣāṃ dadyātpuṭamathopari // Rcūm_5.125 //",
    "GS40rascum_u:722": " {mūśalamūṣā}",
    "GS40rascum_u:723": " mūṣā yā cipiṭā mūle vartulāṣṭāṅgulocchrayā /",
    "GS40rascum_u:724": " mūṣā sā muśalākhyā syāccakrībaddharase hitā // Rcūm_5.126 //",
    "GS40rascum_u:725": " {koṣṭhī (intr.)}",
    "GS40rascum_u:726": " sattvānāṃ pātanārthāya pātitānāṃ viśuddhaye /",
    "GS40rascum_u:727": " koṣṭhikā vividhākārāstāsāṃ lakṣaṇamucyate // Rcūm_5.127 //",
    "GS40rascum_u:728": " {aṅgārakoṣṭhikā}",
    "GS40rascum_u:729": " rājahastasamutsedhā tadardhāyāmavistarā /",
    "GS40rascum_u:730": " caturasrā ca kuḍyena veṣṭitā mṛnmayena hi // Rcūm_5.128 //",
    "GS40rascum_u:731": " ekabhittau caredgartaṃ vitastyābhogasaṃmitam /",
    "GS40rascum_u:732": " dvāraṃ sārdhavitastyā ca saṃmitaṃ sudṛḍhaṃ śubham // Rcūm_5.129 //",
    "GS40rascum_u:733": " dehalyadho vidhātavyaṃ dhamanāya yathocitam /",
    "GS40rascum_u:734": " prādeśapramitā bhittiruttaraṅgasya cordhvataḥ // Rcūm_5.130 //",
    "GS40rascum_u:735": " dvāraṃ copari kartavyaṃ prādeśapramitaṃ khalu /",
    "GS40rascum_u:736": " tataśceṣṭikayā ruddhvā dvārasaṃdhiṃ vilipya ca // Rcūm_5.131 //",
    "GS40rascum_u:737": " śikhitraistāṃ samāpūrya dhamedbhastrādvayena tu /",
    "GS40rascum_u:738": " śikhitrān dhamanadravyam ūrdhvadvāreṇa nikṣipet // Rcūm_5.132 //",
    "GS40rascum_u:739": " sattvapātanagolāṃśca pañca pañca punaḥ punaḥ /",
    "GS40rascum_u:740": " bhavedaṅgārakoṣṭhīyaṃ kharāṇāṃ sattvapātinī // Rcūm_5.133 //",
    "GS40rascum_u:741": " {pātālakoṣṭhikā}",
    "GS40rascum_u:742": " dṛḍhabhūmau caredgartaṃ vitastyā saṃmitaṃ śubham /",
    "GS40rascum_u:743": " vartulaṃ cātha tanmadhye gartamanyaṃ prakalpayet // Rcūm_5.134 //",
    "GS40rascum_u:744": " caturaṅgulavistāranimnatvena samanvitam /",
    "GS40rascum_u:745": " gartāddharaṇiparyantaṃ tiryaṅnālasamanvitam // Rcūm_5.135 //",
    "GS40rascum_u:746": " kiṃcitsamunnataṃ bāhye gartābhimukhanimnakam /",
    "GS40rascum_u:747": " mṛccakraṃ pañcarandhrāḍhyaṃ garbhagartopari kṣipet // Rcūm_5.136 //",
    "GS40rascum_u:748": " āpūrya kokilaiḥ koṣṭhīṃ pradhamed ekabhastrayā /",
    "GS40rascum_u:749": " pātālakoṣṭhikā hy eṣā dhātūnāṃ sattvapātinī // Rcūm_5.137 //",
    "GS40rascum_u:750": " dhmānasādhyapadārthānāṃ nandinā parikīrtitā /",
    "GS40rascum_u:751": " {gārakoṣṭhī}",
    "GS40rascum_u:752": " dvādaśāṅgulanimnā yā prādeśapramitā tathā // Rcūm_5.138 //",
    "GS40rascum_u:753": " caturaṅgulataścordhvaṃ valayena samanvitā /",
    "GS40rascum_u:754": " bhūrichidravatīṃ cakrīṃ valayopari nikṣipet // Rcūm_5.139 //",
    "GS40rascum_u:755": " śikhitrāṃstatra nikṣipya pradhamedvaṅkanālataḥ /",
    "GS40rascum_u:756": " gārakoṣṭhīyamuddiṣṭā mṛṣṭalohavināśinī // Rcūm_5.140 //",
    "GS40rascum_u:757": " {vaṅkanāla}",
    "GS40rascum_u:758": " kūpīmṛdbhir vidhātavyam aratnipramitaṃ dṛḍham /",
    "GS40rascum_u:759": " adhomukhaṃ ca tadvaktre nālaṃ pañcāṅgulaṃ tathā // Rcūm_5.141 //",
    "GS40rascum_u:760": " vaṅkanālamiti proktaṃ dṛḍhadhmānāya kīrtitam /",
    "GS40rascum_u:761": " {tiryakpradhamakoṣṭhī}",
    "GS40rascum_u:762": " koṣṭhī tadvadrasādīnāṃ vidhānāya vidhīyate // Rcūm_5.142 //",
    "GS40rascum_u:763": " dvādaśāṅgulakotsedhā sā budhne caturaṅgulā /",
    "GS40rascum_u:764": " tiryakpradhamanākhyā ca mṛdudravyaviśodhinī // Rcūm_5.143 //",
    "GS40rascum_u:765": " {puṭa (def.)}",
    "GS40rascum_u:766": " rasādidravyapākānāṃ māraṇajñāpanaṃ puṭam /",
    "GS40rascum_u:767": " neṣṭo nyūnādhikaḥ pākaḥ supākaṃ hitamauṣadham // Rcūm_5.144 //",
    "GS40rascum_u:768": " lohāderapunarbhāvo guṇādhikyaṃ tato'gratā /",
    "GS40rascum_u:769": " anapsumajjanaṃ rekhāpūrṇatā puṭato bhavet // Rcūm_5.145 //",
    "GS40rascum_u:770": " puṭādrāgo laghutvaṃ ca śīghravyāptiśca dīpanam /",
    "GS40rascum_u:771": " jāritādapi sūtendrāllohānām adhiko guṇaḥ // Rcūm_5.146 //",
    "GS40rascum_u:772": " yathāśmani viśedvahnir bahiḥsthaḥ puṭayogataḥ /",
    "GS40rascum_u:773": " cūrṇatvādiguṇāvāptistathā loheṣu niścitam // Rcūm_5.147 //",
    "GS40rascum_u:774": " {mahāpuṭa}",
    "GS40rascum_u:775": " nimne vistarataḥ kuṇḍe dvihaste caturasrake /",
    "GS40rascum_u:776": " vanopalasahasreṇa pūrite puṭanauṣadham // Rcūm_5.148 //",
    "GS40rascum_u:777": " krauñcyāṃ ruddhaṃ prayatnena piṣṭakopari nikṣipet /",
    "GS40rascum_u:778": " vanopalasahasrārdhaṃ krauñcikopari vinyaset // Rcūm_5.149 //",
    "GS40rascum_u:779": " vahniṃ prajvālayettatra mahāpuṭamidaṃ smṛtam /",
    "GS40rascum_u:780": " {gajapuṭa}",
    "GS40rascum_u:781": " rājahastapramāṇena caturasraṃ ca nimnakam // Rcūm_5.150 //",
    "GS40rascum_u:782": " pūrṇaṃ copalasāhasraiḥ kaṇṭhāvadhyatha nikṣipet /",
    "GS40rascum_u:783": " vinyaset kumudīṃ tatra puṭanadravyapūritām // Rcūm_5.151 //",
    "GS40rascum_u:784": " pūrvacchagaṇato'rdhāni giriṇḍāni vinikṣipet /",
    "GS40rascum_u:785": " etadgajapuṭaṃ proktaṃ mahāguṇavidhāyakam // Rcūm_5.152 //",
    "GS40rascum_u:786": " {vārāhapuṭa}",
    "GS40rascum_u:787": " itthaṃ cāratnike kuṇḍe puṭaṃ vārāhamucyate // Rcūm_5.153 //",
    "GS40rascum_u:788": " {kukkuṭapuṭa}",
    "GS40rascum_u:789": " puṭaṃ bhūmitale yattadvitastidvitayocchrayam /",
    "GS40rascum_u:790": " tāvacca talavistīrṇaṃ tatsyātkukkuṭakaṃ puṭam // Rcūm_5.154 //",
    "GS40rascum_u:791": " {kapotapuṭa}",
    "GS40rascum_u:792": " yatpuṭaṃ dīyate bhūmāvaṣṭasaṃkhyairvanopalaiḥ /",
    "GS40rascum_u:793": " tad bālasūtabhasmārthaṃ kapotapuṭamucyate // Rcūm_5.155 //",
    "GS40rascum_u:794": " {govara (def.; a kind of cowdung)}",
    "GS40rascum_u:795": " goṣṭhāntargokhurakṣuṇṇaṃ śuṣkaṃ cūrṇitagomayam /",
    "GS40rascum_u:796": " govaraṃ tatsamādiṣṭaṃ variṣṭhaṃ rasasādhane // Rcūm_5.156 //",
    "GS40rascum_u:797": " {govarapuṭa}",
    "GS40rascum_u:798": " govarairvā tuṣairvāpi puṭaṃ yatra pradīyate /",
    "GS40rascum_u:799": " tadgovarapuṭaṃ proktaṃ rasabhasmaprasiddhaye // Rcūm_5.157 //",
    "GS40rascum_u:800": " {bhāṇḍapuṭa}",
    "GS40rascum_u:801": " sthūlabhāṇḍe tuṣāpūrṇe madhye mūṣāsamanvite /",
    "GS40rascum_u:802": " vahninā vihite pāke tadbhāṇḍapuṭamucyate // Rcūm_5.158 //",
    "GS40rascum_u:803": " {vālukāpuṭa}",
    "GS40rascum_u:804": " adhastādupariṣṭācca krauñcikācchādyate khalu /",
    "GS40rascum_u:805": " vālukābhiḥ prataptābhiryatra tadvālukāpuṭam // Rcūm_5.159 //",
    "GS40rascum_u:806": " {bhūdharapuṭa}",
    "GS40rascum_u:807": " vahnimitrāṃ kṣitau samyaṅ nikhanyād dvyaṅgulādadhaḥ /",
    "GS40rascum_u:808": " upariṣṭātpuṭaṃ yatra puṭaṃ tadbhūdharāhvayam // Rcūm_5.160 //",
    "GS40rascum_u:809": " {lāvakapuṭa}",
    "GS40rascum_u:810": " ūrdhvaṃ ṣoḍaśikāmātraistuṣairvā govaraiḥ puṭam /",
    "GS40rascum_u:811": " yatra tallāvakākhyaṃ syāt sumṛdudravyasādhane // Rcūm_5.161 //",
    "GS40rascum_u:812": " {anuktapuṭa}",
    "GS40rascum_u:813": " anuktapuṭamāne tu sādhyadravyabalābalāt /",
    "GS40rascum_u:814": " puṭaṃ vijñāya dātavyamūhāpohavicakṣaṇaiḥ // Rcūm_5.162 //",
    "GS40rascum_u:815": " {synonyms for dried cowdung}",
    "GS40rascum_u:816": " piṣṭakaṃ chagaṇaṃ chāṇamupalaṃ cotpalaṃ tathā /",
    "GS40rascum_u:817": " giriṇḍopalasāṭhī ca navārī chagaṇābhidhaḥ // Rcūm_5.163 //",
    "GS40rascum_u:818": " {upasaṃhāra}",
    "GS40rascum_u:819": " yaḥ somadevairvihitaṃ prakīrṇamadhyāyam enaṃ prakaroti pāṭhe /",
    "GS40rascum_u:820": " nāsau samīheta gurūpadeśaṃ rasendravaidye'pi ca dhātuvāde // Rcūm_5.164 //",
    "GS40rascum_u:821": " Rcūm, 7",
    "GS40rascum_u:822": " kathyante somadevena sāmprataṃ darśino rasāḥ /",
    "GS40rascum_u:823": " śrīkaṇṭhāgamanirdiṣṭā viśiṣṭā rasasādhane // Rcūm_7.1 //",
    "GS40rascum_u:824": " {68 prakār kī rasauṣadhiyāṃ}",
    "GS40rascum_u:825": " jalotpalasamaṅgā ca rasā ca jalapippalī /",
    "GS40rascum_u:826": " sthalaprasāriṇī ciñcī jālinī jalamūlakā // Rcūm_7.2 //",
    "GS40rascum_u:827": " candrodakārdhacandrā ca jalāpāmārgatiktakā /",
    "GS40rascum_u:828": " tuṣāmbu kākamācī ca jalakumbhī tathā śaṭī // Rcūm_7.3 //",
    "GS40rascum_u:829": " uttamā hemapuṣpī ca durgandhā sitagandhinī /",
    "GS40rascum_u:830": " māṇḍūkī mohinī māṃsī pāṣāṇī cātha śīśikā // Rcūm_7.4 //",
    "GS40rascum_u:831": " sārivālambuṣā meghanādī ca śukanāsikā /",
    "GS40rascum_u:832": " potakī hīriṇī vajrakandikā cāparājitā // Rcūm_7.5 //",
    "GS40rascum_u:833": " vanamālā vidārī ca kukkuṭā halinīśvarī /",
    "GS40rascum_u:834": " vārāhī bṛhatī mūrvā sarpākṣī sadacitrikā // Rcūm_7.6 //",
    "GS40rascum_u:835": " mālārjunaśca gojihvā garuḍī haṃsapādikā /",
    "GS40rascum_u:836": " nandinī śikhipādī ca kāśmarī tulasī tathā // Rcūm_7.7 //",
    "GS40rascum_u:837": " vanakūṣmāṇḍavallī ca vṛścikālī ca veṇukā /",
    "GS40rascum_u:838": " muśalī citrapādī ca karmasphoṭī tathā viṣā // Rcūm_7.8 //",
    "GS40rascum_u:839": " ajamārī pāṭalā ca paṭolī dhanvayāsakaḥ /",
    "GS40rascum_u:840": " bhārṅgī viṣaghnī guḍūcī vāsā bhṛṅgī ca pāgavaḥ // Rcūm_7.9 //",
    "GS40rascum_u:841": " aṣṭaṣaṣṭiriti proktā rasauṣadhyo mahābalāḥ /",
    "GS40rascum_u:842": " bandhane māraṇe tadvajjāraṇe ca niyāmane /",
    "GS40rascum_u:843": " bandhādāne ca sūtasya sarvadoṣāpakarmaṇi // Rcūm_7.10 //",
    "GS40rascum_u:844": " vindhyādrau himaparvate ca malaye gomantake śrīgirau sahyādrāvatha pāriyātrakagirau kiṣkindhanāmālaye /",
    "GS40rascum_u:845": " māhendre'pyatha mālyavatkṣitidhare tadrūpanāmādhikaṃ gopābhīrakasiddhavaidyamukhato vaidyaiḥ samāvedyatām // Rcūm_7.11 //",
    "GS40rascum_u:846": " Rcūm, 8",
    "GS40rascum_u:847": " {sarpākṣyādigaṇaḥ}",
    "GS40rascum_u:848": " sarpākṣī vandhyakarkoṭī jalabimbī ca jambukī /",
    "GS40rascum_u:849": " punarnavā ca matsyākṣī bhṛṅgarājaḥ śatāvarī // Rcūm_8.1 //",
    "GS40rascum_u:850": " śarapuṅkhā ca maṇḍūkaparṇikā brahmadaṇḍikā /",
    "GS40rascum_u:851": " anantā kukkuṭī jaṅghā kākamācī śikhaṇḍinī // Rcūm_8.2 //",
    "GS40rascum_u:852": " sahadevī kapotī ca viṣṇukrāntā kuraṇṭakaḥ /",
    "GS40rascum_u:853": " mahābalā nāgabalā mūrvā rāsnā kuriṅginī // Rcūm_8.3 //",
    "GS40rascum_u:854": " phaṇirnīlī prapunnāṭaḥ samaṅgāmalakī tathā /",
    "GS40rascum_u:855": " jvālinī meghanādaśca gojihvā padmacāriṇī // Rcūm_8.4 //",
    "GS40rascum_u:856": " pāṭhā ca kokilākṣaśca tripattrā cākhukarṇikā /",
    "GS40rascum_u:857": " ekaparṇī dviparṇī ca triparṇī kṣīriṇī tathā // Rcūm_8.5 //",
    "GS40rascum_u:858": " tittiḍī meṣaśṛṅgī ca tulasī śyāmaparṇikā /",
    "GS40rascum_u:859": " śvetādriparṇikā ceti sarpākṣyādigaṇo mataḥ // Rcūm_8.6 //",
    "GS40rascum_u:860": " ṣaṭcatvāriṃśako nāma pāradasya niyāmakaḥ /",
    "GS40rascum_u:861": " ihauṣadhīnāṃ pañcāṅgī gṛhītavyā vidhānataḥ // Rcūm_8.7 //",
    "GS40rascum_u:862": " rasādisvedane mūṣānayane śodhane tathā /",
    "GS40rascum_u:863": " aṣṭopari yathālābhaṃ grāhyā prokteṣu karmasu // Rcūm_8.8 //",
    "GS40rascum_u:864": " aṣṭakādhikamādhikyaṃ guṇānāṃ kurute dhruvam /",
    "GS40rascum_u:865": " {vyāghrikādigaṇaḥ}",
    "GS40rascum_u:866": " vyāghrikā rākṣasī vahniścāṇḍālī gajakarṇikā // Rcūm_8.9 //",
    "GS40rascum_u:867": " ṣaṭkārī śaṅkhapuṣpī ca bṛhatī hilamocakaḥ /",
    "GS40rascum_u:868": " śṛgālajihvikā vahnirmadanī lāṅgalī tathā // Rcūm_8.10 //",
    "GS40rascum_u:869": " cakrikā vajriṇī vyāghrī kaṅkatī putrajīvikā /",
    "GS40rascum_u:870": " kañcukī caiva karkoṭī kumārī padmacāriṇī // Rcūm_8.11 //",
    "GS40rascum_u:871": " ekavīrā rudantī ca lakṣmī narakasā tathā /",
    "GS40rascum_u:872": " uccaṭā raktacitrā ca nāginī nāgavallikā // Rcūm_8.12 //",
    "GS40rascum_u:873": " saktukā saktuśṛṅgī ca raktasnug yajñavallikā /",
    "GS40rascum_u:874": " śākhoṭo meṣaśṛṅgī ca hemalī vyāghrapādikā // Rcūm_8.13 //",
    "GS40rascum_u:875": " śamī vyāghranakhī somavallarī cārkapuṣpikā /",
    "GS40rascum_u:876": " keśinī kāsamārī ca vṛkṣarājo'jamārikā // Rcūm_8.14 //",
    "GS40rascum_u:877": " koṭarākṣī hanūmantī narajīvāṅganāyakī /",
    "GS40rascum_u:878": " mālikā kākatuṇḍī ca meghapuṣpī ca kaṅguṇī // Rcūm_8.15 //",
    "GS40rascum_u:879": " anyā tuvaravallī ca jagatī haṃsapādikā /",
    "GS40rascum_u:880": " kumbhinī vahnimārī ca sūryabhaktā ca vākucī // Rcūm_8.16 //",
    "GS40rascum_u:881": " rasanirjīvakārī ca bhūśuṇḍī kaṭutumbikā /",
    "GS40rascum_u:882": " devadālī viśālā ca kārpāsī brahmarañjakam // Rcūm_8.17 //",
    "GS40rascum_u:883": " kṛṣṇākṣīvaṃ tathā kṛṣṇadhattūro vanapīlukam /",
    "GS40rascum_u:884": " śvetārko yavaciñcā ca kāravellī ca dantikā // Rcūm_8.18 //",
    "GS40rascum_u:885": " gojihvā kākajaṅghā ca śvetaguñjā ca śambarā /",
    "GS40rascum_u:886": " mahākālī sitāṅkolo māyūraśca paṭolikā // Rcūm_8.19 //",
    "GS40rascum_u:887": " vyāghrikādigaṇaḥ so'yaṃ rasabhasmakaraḥ paraḥ /",
    "GS40rascum_u:888": " atroktauṣadhibījeṣu jīryate pāradaḥ pṛthak // Rcūm_8.20 //",
    "GS40rascum_u:889": " {raktasnuhyādigaṇaḥ}",
    "GS40rascum_u:890": " raktasnuhī rudantī ca raktāgniḥ somavallikā /",
    "GS40rascum_u:891": " vṛddhadāru ca śākhoṭī mohinyaṅgāravallikā // Rcūm_8.21 //",
    "GS40rascum_u:892": " barhikā kṣīramārjārī triśūlā kṣīrakukkuṭī /",
    "GS40rascum_u:893": " jīmūtaḥ kākamācī ca nīlikā śaṅkhapuṣpikā // Rcūm_8.22 //",
    "GS40rascum_u:894": " nāgavallīdalākārapatrayuktālpakandinī /",
    "GS40rascum_u:895": " śrīśailotthā ca vajraghnī nāgakarṇīti sā smṛtā // Rcūm_8.23 //",
    "GS40rascum_u:896": " jyotiṣmatī drumajyotistṛṇajyotirathoccaṭā /",
    "GS40rascum_u:897": " udumbarī tridaṇḍī ca nīlajyotistathāparā // Rcūm_8.24 //",
    "GS40rascum_u:898": " hemavallarikā tāmravallarī cukra eva ca /",
    "GS40rascum_u:899": " tridaṇḍī brahmadaṇḍī ca krauñcikā sthalapadminī // Rcūm_8.25 //",
    "GS40rascum_u:900": " varā vartulaparṇā ca nāgakaṇṭhī ca lāṅgalī /",
    "GS40rascum_u:901": " nāgajihvārkapatrī ca kāṣṭhodumbarikā tathā // Rcūm_8.26 //",
    "GS40rascum_u:902": " kāladaṇḍī triparṇī ca raktasnuhyādiko gaṇaḥ /",
    "GS40rascum_u:903": " rasabandhe vadhe śuddhau vihitaḥ śambhunā svayam // Rcūm_8.27 //",
    "GS40rascum_u:904": " dravyaiśca sthāvarair upasparśagandharasānvitaiḥ /",
    "GS40rascum_u:905": " śodhito marditaḥ sūto mriyate badhyate sukham // Rcūm_8.28 //",
    "GS40rascum_u:906": " {kadalyādigaṇaḥ}",
    "GS40rascum_u:907": " kadalī sūryabhaktaśca kaṭukoṣātakī tathā /",
    "GS40rascum_u:908": " drāviṇī kākamācī ca śigrukā kṣīrakañcukī // Rcūm_8.29 //",
    "GS40rascum_u:909": " nīrapippalikā ceti kadalyādigaṇas tvayam /",
    "GS40rascum_u:910": " drāvaṇaḥ sarvalohānāṃ rasādīnāṃ ca niścitam // Rcūm_8.30 //",
    "GS40rascum_u:911": " {kākamācyādigaṇaḥ}",
    "GS40rascum_u:912": " kākamācyarkapatrī ca kāsamardaḥ kṛtāñjaliḥ /",
    "GS40rascum_u:913": " lakṣmaṇā haṃsapādī ca nāginī kṣīranālikā // Rcūm_8.31 //",
    "GS40rascum_u:914": " tāmbūlī vyālikā brāhmī kāravallyarjunī carā /",
    "GS40rascum_u:915": " vārāhakarṇikā meghadhvaniśca sahadevikā // Rcūm_8.32 //",
    "GS40rascum_u:916": " tathā kuruvakaśceti kākamācyādiko gaṇaḥ /",
    "GS40rascum_u:917": " krāmaṇāya vinirdiṣṭā dehe lohe rasasya hi // Rcūm_8.33 //",
    "GS40rascum_u:918": " ekavīrā mahāvīrā prayogo hemadaṇḍikā /",
    "GS40rascum_u:919": " caturbhedamidaṃ proktaṃ niścitaṃ rasabandhane // Rcūm_8.34 //",
    "GS40rascum_u:920": " dehalohakaraṃ sarvaṃ mahārogāpakarṣaṇam /",
    "GS40rascum_u:921": " dhanyaṃ putrapradaṃ vṛṣyaṃ darśanasparśanādibhiḥ // Rcūm_8.35 //",
    "GS40rascum_u:922": " {ekavīrā}",
    "GS40rascum_u:923": " śavapattrā bhavedvallī pāte caikaphalānvitā /",
    "GS40rascum_u:924": " ekavīreti sā proktā rasabandhakarī param // Rcūm_8.36 //",
    "GS40rascum_u:925": " {mahāvīrā}",
    "GS40rascum_u:926": " ekamekaṃ phalaṃ yasyāḥ pare patre prajāyate /",
    "GS40rascum_u:927": " pravālasadṛśīcchāyā mahāvīreti sā matā // Rcūm_8.37 //",
    "GS40rascum_u:928": " {prayogakanda}",
    "GS40rascum_u:929": " trikandastriśikhaścaiva vṛntalagnaphaladvayaḥ /",
    "GS40rascum_u:930": " veṇuparṇasadṛkparṇaiḥ gajavindhyācalodbhavaḥ // Rcūm_8.38 //",
    "GS40rascum_u:931": " tasya madhyamakando hi prayogo nāma rākṣasaḥ /",
    "GS40rascum_u:932": " tena saṃmarditaḥ sūto mriyate badhyate sukham // Rcūm_8.39 //",
    "GS40rascum_u:933": " {hemavallī}",
    "GS40rascum_u:934": " tāmbūlīpattravatpatrā svarṇavarṇapayasvinī /",
    "GS40rascum_u:935": " phalapuṣpādihīnā ca hemavallīti sā matā // Rcūm_8.40 //",
    "GS40rascum_u:936": " sambandhasevitā yena tanmūtrairbaddhapāradaḥ /",
    "GS40rascum_u:937": " saṃvatsaradhṛto vaktre pradhatte khecarāṃ gatim // Rcūm_8.41 //",
    "GS40rascum_u:938": " {vajradaṇḍādivarga}",
    "GS40rascum_u:939": " vajralaśunadaṇḍaśca lohadaṇḍaśca te trayaḥ /",
    "GS40rascum_u:940": " brahmaviṣṇuśivātmāno jagattritayarakṣakāḥ // Rcūm_8.42 //",
    "GS40rascum_u:941": " pathyā śuṇṭhī śilā muṇḍī nirguṇḍī ca viḍaṅgakam /",
    "GS40rascum_u:942": " citrakastrikaṭurhema mākṣikaṃ vimalaṃ tathā // Rcūm_8.43 //",
    "GS40rascum_u:943": " vajradaṇḍādivargo'yaṃ śreṣṭho'tīva rasāyane /",
    "GS40rascum_u:944": " sarvavyādhiharaḥ śreṣṭho jarāmṛtyuvināśanaḥ // Rcūm_8.44 //",
    "GS40rascum_u:945": " {bhūpāṭalyādivargaḥ}",
    "GS40rascum_u:946": " bhūpāṭalī paṭolī ca yogārī siṃhavallikā /",
    "GS40rascum_u:947": " śūkarī hemavallī ca nāgadhārī ca mārkavaḥ // Rcūm_8.45 //",
    "GS40rascum_u:948": " bhūpāṭalyādivargo'yaṃ rasabandhavidhāyakaḥ /",
    "GS40rascum_u:949": " {pañcaratnakagaṇaḥ}",
    "GS40rascum_u:950": " pāṭalendīvarī caiva mantrasiṃhāsanī tathā // Rcūm_8.46 //",
    "GS40rascum_u:951": " niśācarī ca kaṅkālakhecarī pañcaratnakam /",
    "GS40rascum_u:952": " dehalohakaraṃ sūtavadhabandhavidhāyakam /",
    "GS40rascum_u:953": " valīpalitavidhvaṃsi sarvavyādhiharaṃ param // Rcūm_8.47 //",
    "GS40rascum_u:954": " Rcūm, 9",
    "GS40rascum_u:955": " {madhuratraya}",
    "GS40rascum_u:956": " ghṛtaṃ khaṇḍo mākṣikaṃ ca vijñeyaṃ madhuratrayam /",
    "GS40rascum_u:957": " {mūtravargaḥ}",
    "GS40rascum_u:958": " mūtrāṇi hastikarabhamahiṣīkharavājinām // Rcūm_9.1 //",
    "GS40rascum_u:959": " go'jāvīnāṃ striyaḥ puṃsāṃ puṣpaṃ bījaṃ ca yojayet /",
    "GS40rascum_u:960": " {pañcamṛttikā}",
    "GS40rascum_u:961": " iṣṭikā gairikaṃ loṇaṃ bhasma valmīkamṛttikā // Rcūm_9.2 //",
    "GS40rascum_u:962": " rasaprayogakuśalaiḥ kīrtitāḥ pañcamṛttikāḥ /",
    "GS40rascum_u:963": " {kṣāratraya}",
    "GS40rascum_u:964": " ṭaṅkaṇaṃ ca yavakṣāraḥ sarjikṣārastṛtīyakaḥ // Rcūm_9.3 //",
    "GS40rascum_u:965": " {kṣāravargaḥ}",
    "GS40rascum_u:966": " palāśakadalīśigrutilāpāmārgamokṣakāḥ /",
    "GS40rascum_u:967": " mūlakas tintiḍībodhiraktarājagiris tathā // Rcūm_9.4 //",
    "GS40rascum_u:968": " kambalo'parakuḍyāni kṣāraścaiṣāṃ pṛthagvidhaḥ /",
    "GS40rascum_u:969": " kṣāravarga iti proktaḥ dīpanaśca mahābalaḥ // Rcūm_9.5 //",
    "GS40rascum_u:970": " ratnādijāraṇaścāpi sarvalohādijāraṇaḥ /",
    "GS40rascum_u:971": " {amlavargaḥ}",
    "GS40rascum_u:972": " amlavetasajambīranimbukaṃ rājanimbukam // Rcūm_9.6 //",
    "GS40rascum_u:973": " badaraṃ bījapūraṃ ca tintiḍī cukrikā tathā /",
    "GS40rascum_u:974": " caṇāmlaṃ kāñjikaṃ tadvadamlikā cāmladāḍimam // Rcūm_9.7 //",
    "GS40rascum_u:975": " karamardaṃ ca kolāmlamamlavargo'yamucyate /",
    "GS40rascum_u:976": " rasādīnāṃ viśuddhyarthaṃ drāvaṇe jāraṇe hitaḥ // Rcūm_9.8 //",
    "GS40rascum_u:977": " {lavaṇavargaḥ}",
    "GS40rascum_u:978": " sāmudraṃ sindhusaṃjātaṃ kācotthaṃ viḍasaṃjñitam /",
    "GS40rascum_u:979": " sauvarcalamatho raumaṃ cullikaṃ ca gaḍādi ca // Rcūm_9.9 //",
    "GS40rascum_u:980": " lavaṇānāmayaṃ vargo rucyaḥ pācanadīpanaḥ /",
    "GS40rascum_u:981": " drāvaṇaḥ śodhanaḥ sarvalohānāṃ bhasmanāmapi // Rcūm_9.10 //",
    "GS40rascum_u:982": " {viṣavargaḥ}",
    "GS40rascum_u:983": " śṛṅgikaṃ kālakūṭaṃ ca vatsanābhaṃ ca saktukam /",
    "GS40rascum_u:984": " pītaṃ ca viṣavargo'yaṃ sa varaḥ parikīrtitaḥ // Rcūm_9.11 //",
    "GS40rascum_u:985": " {viṣavarga:: medic. properties}",
    "GS40rascum_u:986": " rasakarmaṇi śasto'yaṃ tadbandhanavadhe'pi ca /",
    "GS40rascum_u:987": " ayuktyā sevitaścāyaṃ mārayatyeva niścitam // Rcūm_9.12 //",
    "GS40rascum_u:988": " {upaviṣavargaḥ}",
    "GS40rascum_u:989": " lāṅgalī viṣamuṣṭiśca karavīraś ca jayā tathā /",
    "GS40rascum_u:990": " nīlakaḥ kanako'rkaśca vargo hyupaviṣātmakaḥ // Rcūm_9.13 //",
    "GS40rascum_u:991": " {upaviṣa:: medic. properties}",
    "GS40rascum_u:992": " dīpanaḥ pācano bhedī rase kvāpi ca yujyate /",
    "GS40rascum_u:993": " viṣeṣu jaṅgamādyeṣu viṣaṃ sarpasya nāparam // Rcūm_9.14 //",
    "GS40rascum_u:994": " {tailavargaḥ}",
    "GS40rascum_u:995": " tilātasīkusumbhānāṃ nimbasya karajasya ca /",
    "GS40rascum_u:996": " rājyāḥ siddhārthakasyāpi guñjākaṅguṇibījayoḥ // Rcūm_9.15 //",
    "GS40rascum_u:997": " madhūkasya ca tailaiśca tailavargo rase hitaḥ /",
    "GS40rascum_u:998": " {dugdhavargaḥ}",
    "GS40rascum_u:999": " hastyaśvavanitādhenugardabhīchāgikāvikāḥ // Rcūm_9.16 //",
    "GS40rascum_u:1000": " uṣṭrikodumbarāśvatthabhānunyagrodhatilvakaḥ /",
    "GS40rascum_u:1001": " dugdhikā snuggaṇaṃ caitattathaivottamakarṇikā // Rcūm_9.17 //",
    "GS40rascum_u:1002": " eṣāṃ dugdhair vinirdiṣṭo dugdhavargo rasādiṣu /",
    "GS40rascum_u:1003": " {pittavargaḥ}",
    "GS40rascum_u:1004": " mahiṣakroḍamatsyānāṃ chāgasya ca śikhaṇḍinaḥ // Rcūm_9.18 //",
    "GS40rascum_u:1005": " kṛṣṇāhirohitānāṃ ca mārjārasya ca māyubhiḥ /",
    "GS40rascum_u:1006": " proktaḥ pittagaṇaḥ sūtavadhabandhanabhāvane // Rcūm_9.19 //",
    "GS40rascum_u:1007": " {vasāvargaḥ}",
    "GS40rascum_u:1008": " bhekakūrmavarāhāhinaramāṃsasamutthayā /",
    "GS40rascum_u:1009": " vasayā ca vasāvargo rasakarmaṇi śasyate // Rcūm_9.20 //",
    "GS40rascum_u:1010": " {viḍgaṇaḥ}",
    "GS40rascum_u:1011": " pārāvatasya cāṣasya kapotasya kalāpinaḥ /",
    "GS40rascum_u:1012": " gṛdhrasya kukkuṭasyāpi vinirdiṣṭo hi viḍgaṇaḥ // Rcūm_9.21 //",
    "GS40rascum_u:1013": " śodhanaḥ sarvalohānāṃ puṭanāllepanāt khalu /",
    "GS40rascum_u:1014": " {raktavargaḥ}",
    "GS40rascum_u:1015": " kusumbhakhadiro lākṣā mañjiṣṭhā raktacandanam // Rcūm_9.22 //",
    "GS40rascum_u:1016": " adrī ca bandhujīvaṃ ca tathā karpūragandhinī /",
    "GS40rascum_u:1017": " mākṣikaṃ ceti vijñeyo raktavargo 'tirañjanaḥ // Rcūm_9.23 //",
    "GS40rascum_u:1018": " {pītavargaḥ}",
    "GS40rascum_u:1019": " kiṃśukaḥ karṇikāraśca haridrādvitayaṃ tathā /",
    "GS40rascum_u:1020": " pītavargo'yamuddiṣṭo rasarājasya karmaṇi // Rcūm_9.24 //",
    "GS40rascum_u:1021": " {śvetavargaḥ}",
    "GS40rascum_u:1022": " tagaraḥ kuṭajaṃ kundo guñjā jīvantikā tathā /",
    "GS40rascum_u:1023": " sito'mbhoruhakandaśca śvetavarga udāhṛtaḥ // Rcūm_9.25 //",
    "GS40rascum_u:1024": " {kṛṣṇavargaḥ}",
    "GS40rascum_u:1025": " kadalī krūravallī ca triphalā nīlikā nalaḥ /",
    "GS40rascum_u:1026": " paṅkaḥ kāsīsabālāmraṃ kṛṣṇavarga udāhṛtaḥ // Rcūm_9.26 //",
    "GS40rascum_u:1027": " raktavargādivargaiśca dravyaṃ yajjāraṇātmakam /",
    "GS40rascum_u:1028": " bhāvanīyaṃ prayatnena tādṛgrāgāptaye khalu // Rcūm_9.27 //",
    "GS40rascum_u:1029": " {śodhanīyagaṇaḥ}",
    "GS40rascum_u:1030": " kācaṭaṅkaṇaśiprābhiḥ śodhanīyo gaṇo mataḥ /",
    "GS40rascum_u:1031": " sattvānāṃ baddhasūtasya lohānāṃ malanāśanaḥ /",
    "GS40rascum_u:1032": " kāpālikāgaṇadhvaṃsī rasavādibhirucyate // Rcūm_9.28 //",
    "GS40rascum_u:1033": " {mṛdukaravargaḥ}",
    "GS40rascum_u:1034": " mahiṣīmeṣaśṛṅgo'tra kaliṅgodbhavabījayuk /",
    "GS40rascum_u:1035": " śaśāsthīni ca yogo'yaṃ lohakāṭhinyanāśanaḥ // Rcūm_9.29 //",
    "GS40rascum_u:1036": " {drāvakavargaḥ}",
    "GS40rascum_u:1037": " guḍagugguluguñjājyasāraghaiṣṭaṅkaṇānvitaiḥ /",
    "GS40rascum_u:1038": " durdrāvākhilalohāder drāvaṇe'yaṃ gaṇo mataḥ // Rcūm_9.30 //",
    "GS40rascum_u:1039": " kṣārāḥ sarve malaṃ hanyuramlaṃ śodhanajāraṇam /",
    "GS40rascum_u:1040": " māndyaṃ viṣāṇi nighnanti snaigdhyaṃ snehāḥ prakurvate // Rcūm_9.31 //",
    "GS40rascum_u:1041": " Rcūm, 10",
    "GS40rascum_u:1042": " {mahārasāḥ}",
    "GS40rascum_u:1043": " mahārasāḥ syur ghanarājāvartavaikrāntasasyāḥ vimalādrijāte /",
    "GS40rascum_u:1044": " tutthaṃ ca tāpyaṃ ca rasāyanāste sattvāni teṣām amṛtopamāni // Rcūm_10.1 //",
    "GS40rascum_u:1045": " {abhraka:: medic. properties}",
    "GS40rascum_u:1046": " gaurītejaḥ paramam amṛtaṃ vātapittakṣayaghnaṃ prajñodbodhi praśamitarujaṃ vṛṣyam āyuṣyam agryam /",
    "GS40rascum_u:1047": " balyaṃ snigdhaṃ rucidam akaphaṃ dīpanaṃ śītavīryaṃ tattadyogaiḥ sakalagadahṛd vyoma sūtendrabandhi // Rcūm_10.2 //",
    "GS40rascum_u:1048": " rājahastād adhastādyatsamānītaṃ ghanaṃ khaneḥ /",
    "GS40rascum_u:1049": " bhavettaduktaphaladaṃ niḥsattvaṃ niṣphalaṃ param // Rcūm_10.3 //",
    "GS40rascum_u:1050": " {abhrakabhedāḥ}",
    "GS40rascum_u:1051": " pinākanāgamaṇḍūkavajram ityabhrakaṃ matam /",
    "GS40rascum_u:1052": " śvetādivarṇabhedena pratyekaṃ taccaturvidham // Rcūm_10.4 //",
    "GS40rascum_u:1053": " {abhra:: pināka}",
    "GS40rascum_u:1054": " pinākaṃ pāvakottaptaṃ vimuñcati daloccayam /",
    "GS40rascum_u:1055": " tatsevitaṃ malaṃ baddhvā mārayatyeva mānavam // Rcūm_10.5 //",
    "GS40rascum_u:1056": " {abhra:: nāga}",
    "GS40rascum_u:1057": " nāgābhraṃ nāgavatkuryāt dhvaniṃ pāvakasaṃsthitam /",
    "GS40rascum_u:1058": " tadbhuktaṃ kurute kuṣṭhaṃ maṇḍalākhyaṃ na saṃśayaḥ // Rcūm_10.6 //",
    "GS40rascum_u:1059": " {abhra:: maṇḍūka}",
    "GS40rascum_u:1060": " utplutyotplutya maṇḍūkaṃ dhmātaṃ patati cābhrakam /",
    "GS40rascum_u:1061": " tatkuryādaśmarīrogamasādhyaṃ śastrato'nyathā // Rcūm_10.7 //",
    "GS40rascum_u:1062": " {abhra:: vajra}",
    "GS40rascum_u:1063": " vajrābhraṃ vahnisaṃtaptaṃ nirmuktāśeṣavaikṛtam /",
    "GS40rascum_u:1064": " dehalohakaraṃ tattu sarvarogaharaṃ param // Rcūm_10.8 //",
    "GS40rascum_u:1065": " {abhra:: subtypes:: colour}",
    "GS40rascum_u:1066": " śvetaṃ raktaṃ ca pītaṃ ca kṛṣṇamevaṃ caturvidham /",
    "GS40rascum_u:1067": " śvetaṃ śvetakriyāsūktaṃ raktādyaṃ pītakarmaṇi // Rcūm_10.9 //",
    "GS40rascum_u:1068": " caturvidhaṃ varaṃ vyoma yadyapyuktaṃ rasāyane /",
    "GS40rascum_u:1069": " tathāpi kṛṣṇavarṇābhaṃ koṭikoṭiguṇādhikam // Rcūm_10.10 //",
    "GS40rascum_u:1070": " {abhra:: phys. properties}",
    "GS40rascum_u:1071": " snigdhaṃ pṛthudalaṃ vahnisahaṃ syādbhārato'dhikam /",
    "GS40rascum_u:1072": " sukhanirmocyapatraṃ ca tadabhraṃ śastam īritam // Rcūm_10.11 //",
    "GS40rascum_u:1073": " {abhra:: bad types}",
    "GS40rascum_u:1074": " sacandraṃ kācakiṭṭābhaṃ vyoma na grāsayedrasam /",
    "GS40rascum_u:1075": " grāsitaścenna yojyo'sau lohe caiva rasāyane // Rcūm_10.12 //",
    "GS40rascum_u:1076": " niścandrikaṃ mṛtaṃ vyoma sevyaṃ sarvagadeṣu ca /",
    "GS40rascum_u:1077": " sevitaṃ candrikāyuktaṃ mehaṃ mandānalaṃ caret // Rcūm_10.13 //",
    "GS40rascum_u:1078": " yairuktaṃ yuktinirmuktaiḥ patrābhrakarasāyanam /",
    "GS40rascum_u:1079": " tairdiṣṭaṃ kālakūṭākhyaṃ viṣaṃ jīvanahetave // Rcūm_10.14 //",
    "GS40rascum_u:1080": " sattvārthaṃ sevanārthaṃ ca yojayecchodhitābhrakam /",
    "GS40rascum_u:1081": " anyathā tvaguṇaṃ kṛtvā vikarotyeva niścitam // Rcūm_10.15 //",
    "GS40rascum_u:1082": " {abhra:: śodhana}",
    "GS40rascum_u:1083": " prataptaṃ saptavārāṇi nikṣiptaṃ kāñjike'bhrakam /",
    "GS40rascum_u:1084": " nirdoṣaṃ jāyate nūnaṃ nikṣiptaṃ vāpi gojale // Rcūm_10.16 //",
    "GS40rascum_u:1085": " triphalākvathite vāpi gavāṃ dugdhe viśeṣataḥ /",
    "GS40rascum_u:1086": " {abhra:: māraṇa}",
    "GS40rascum_u:1087": " tato dhānyābhrakaṃ kṛtvā piṣṭvā matsyākṣikārasaiḥ // Rcūm_10.17 //",
    "GS40rascum_u:1088": " cakrīṃ kṛtvā viśoṣyātha puṭedardhebhake puṭe /",
    "GS40rascum_u:1089": " puṭedevaṃ hi ṣaḍvāraṃ paunarnavarasaiḥ saha // Rcūm_10.18 //",
    "GS40rascum_u:1090": " abhrāṃśaṭaṅkaṇenāpi saṃmardya kṛtacakrikam /",
    "GS40rascum_u:1091": " ardhebhākhyaiḥ puṭaistadvatsaptavāraṃ puṭet khalu // Rcūm_10.19 //",
    "GS40rascum_u:1092": " evaṃ vāsārasenāpi taṇḍulīyarasena ca /",
    "GS40rascum_u:1093": " prapuṭetsaptavārāṇi pūrvaproktavidhānataḥ // Rcūm_10.20 //",
    "GS40rascum_u:1094": " evaṃ siddhaṃ ghanaṃ sarvayogeṣu viniyojayet /",
    "GS40rascum_u:1095": " {abhra:: māraṇa}",
    "GS40rascum_u:1096": " pādāṃśaṭaṅkaṇopetaṃ matsyākṣīrasamarditam // Rcūm_10.21 //",
    "GS40rascum_u:1097": " rundhyāt koṣṭhyāṃ dṛḍhaṃ dhmātaṃ sattvarūpaṃ bhaved ghanam /",
    "GS40rascum_u:1098": " paṭacūrṇaṃ vidhāyātha goghṛtena pariplutam // Rcūm_10.22 //",
    "GS40rascum_u:1099": " bharjayetsaptavārāṇi cullīsaṃsthitakharpare /",
    "GS40rascum_u:1100": " agnivarṇaṃ bhavedyāvad vāraṃ vāraṃ ca cūrṇayet // Rcūm_10.23 //",
    "GS40rascum_u:1101": " tṛṇaṃ kṣiptaṃ dahedyāvattāvadvā bharjanaṃ caret /",
    "GS40rascum_u:1102": " tataḥ sagandhakaṃ piṣṭvā vaṭamūlakaṣāyataḥ // Rcūm_10.24 //",
    "GS40rascum_u:1103": " puṭedviṃśativārāṇi vārāhena puṭena hi /",
    "GS40rascum_u:1104": " punarviṃśativārāṇi triphalotthakaṣāyataḥ // Rcūm_10.25 //",
    "GS40rascum_u:1105": " triphalāmuṇḍikābhṛṅgapathyānīlīsumūlakaiḥ /",
    "GS40rascum_u:1106": " bhāvayitvā prayoktavyaṃ sarvarogeṣu mātrayā // Rcūm_10.26 //",
    "GS40rascum_u:1107": " sattvābhrāt kiṃcid avaraṃ nirvikāraṃ guṇādhikam /",
    "GS40rascum_u:1108": " evaṃ cecchatavārāṇi puṭapākena sādhitam // Rcūm_10.27 //",
    "GS40rascum_u:1109": " guṇavajjāyate'tyarthaṃ paraṃ pācanadīpanam /",
    "GS40rascum_u:1110": " kṣudhaṃ karoti cātyarthaṃ guñjārdhamiti sevayā /",
    "GS40rascum_u:1111": " tattadrogaharair yogaiḥ sarvaroganikṛntanam // Rcūm_10.28 //",
    "GS40rascum_u:1112": " {abhra:: māraṇa}",
    "GS40rascum_u:1113": " dhānyābhraṃ kāsamardasya rasena parimarditam /",
    "GS40rascum_u:1114": " puṭettacchatavārāṇi mriyate nātra saṃśayaḥ // Rcūm_10.29 //",
    "GS40rascum_u:1115": " {abhra:: māraṇa}",
    "GS40rascum_u:1116": " tadvanmustārasenāpi taṇḍulīyarasena ca /",
    "GS40rascum_u:1117": " śivāmalakasaubhāgyapiṣṭaṃ cakrīkṛtābhrakam // Rcūm_10.30 //",
    "GS40rascum_u:1118": " puṭettat ṣaṣṭivārāṇi sindūrābhaṃ prajāyate /",
    "GS40rascum_u:1119": " kṣayādyanantarogaghnaṃ bhavedyogānupānataḥ // Rcūm_10.31 //",
    "GS40rascum_u:1120": " {abhra:: māraṇa}",
    "GS40rascum_u:1121": " vaṭamūlatvacaḥ kvāthe tāmbūlapatrasārataḥ /",
    "GS40rascum_u:1122": " vāsāmatsyākṣikībhyāṃ vā matsyākṣyā sakaṭhillayā // Rcūm_10.32 //",
    "GS40rascum_u:1123": " payasā vaṭavṛkṣasya marditaṃ puṭitaṃ ghanam /",
    "GS40rascum_u:1124": " bhaved viṃśativāreṇa sindūrasadṛśaṃ ghanam // Rcūm_10.33 //",
    "GS40rascum_u:1125": " {abhrakabhasman (6)}",
    "GS40rascum_u:1126": " saṭaṅkaṇaṃ gavāṃ dugdhaiḥ piṣṭaṃ prapuṭitaṃ ghanam /",
    "GS40rascum_u:1127": " niścandrikaṃ bhaved vārais triṃśadbhirguṇavattaram // Rcūm_10.34 //",
    "GS40rascum_u:1128": " evaṃ siddhāni cābhrāṇi tālena puṭitāni cet /",
    "GS40rascum_u:1129": " bhavantyatīva tīvrāṇi rasādapyadhikāni ca // Rcūm_10.35 //",
    "GS40rascum_u:1130": " {abhra:: bhasman: :",
    "GS40rascum_u:1131": " phys. properties}",
    "GS40rascum_u:1132": " raukṣyaṃ saukṣmyaṃ jalaplāvaḥ śoṇavarṇasamudbhavaḥ /",
    "GS40rascum_u:1133": " vicitraguṇadīptiśca jāyate bahubhiḥ puṭaiḥ // Rcūm_10.36 //",
    "GS40rascum_u:1134": " {abhra:: sattva:: pātana}",
    "GS40rascum_u:1135": " kāsamardaghanadhvanivāsānāṃ ca punarbhuvaḥ /",
    "GS40rascum_u:1136": " matsyākṣyāḥ kāravellyāśca haṃsapādyā rasaiḥ pṛthak // Rcūm_10.37 //",
    "GS40rascum_u:1137": " piṣṭvā piṣṭvā prayatnena śoṣayedgharmayogataḥ /",
    "GS40rascum_u:1138": " khaliṃ godhūmacūrṇaṃ ca kṣudramatsyāṃśca ṭaṅkaṇam // Rcūm_10.38 //",
    "GS40rascum_u:1139": " pratyekamabhrakāṃśena dattvā caiva vimardayet /",
    "GS40rascum_u:1140": " mardane mardane samyak śoṣayedraviraśmibhiḥ // Rcūm_10.39 //",
    "GS40rascum_u:1141": " pañcājaṃ pañcagavyaṃ ca pañcamāhiṣameva ca /",
    "GS40rascum_u:1142": " kṣiptvā golān prakurvīta kiṃcit tindukasaṃmitān // Rcūm_10.40 //",
    "GS40rascum_u:1143": " {pañcāṅga}",
    "GS40rascum_u:1144": " payo dadhi ghṛtaṃ mūtraṃ viṭ ca pañcāṅgam ucyate /",
    "GS40rascum_u:1145": " adhaḥpātanakoṣṭhyāṃ hi dhmātvā sattvaṃ nipātayet // Rcūm_10.41 //",
    "GS40rascum_u:1146": " {abhra:: sattva: :",
    "GS40rascum_u:1147": " pātana: :",
    "GS40rascum_u:1148": " separating kiṭṭa and sattva}",
    "GS40rascum_u:1149": " koṣṭhyāḥ kiṭṭaṃ samāhṛtya vicūrṇya ravakān haret /",
    "GS40rascum_u:1150": " tatkiṭṭaṃ svalpaṭaṅkena gomayena vimardayet // Rcūm_10.42 //",
    "GS40rascum_u:1151": " golānvidhāya saṃśoṣya dhamed bhūyo'pi pūrvavat /",
    "GS40rascum_u:1152": " bhūyaḥ kiṭṭaṃ samāhṛtya mṛditvā sattvamāharet // Rcūm_10.43 //",
    "GS40rascum_u:1153": " evameva punaḥ kiṭṭaṃ dhmātvā sattvaṃ samāharet /",
    "GS40rascum_u:1154": " {abhrakasattvaśodhanam}",
    "GS40rascum_u:1155": " atha sattvakaṇāṃstāṃstu kvāthayitvāmlakāñjikaiḥ // Rcūm_10.44 //",
    "GS40rascum_u:1156": " śodhanīyagaṇopetaṃ mūṣāmadhye nirudhya ca /",
    "GS40rascum_u:1157": " samyag drutaṃ samāhṛtya dvivāraṃ pradhamet punaḥ // Rcūm_10.45 //",
    "GS40rascum_u:1158": " iti siddhaṃ bhavetsattvaṃ yojyaṃ rasarasāyane /",
    "GS40rascum_u:1159": " {abhrakasattvamṛdukaraṇam}",
    "GS40rascum_u:1160": " madhutailavasājyeṣu drāvitaṃ parivāpitam // Rcūm_10.46 //",
    "GS40rascum_u:1161": " mṛdu syāddaśavāreṇa sattvaṃ lohādikaṃ kharam /",
    "GS40rascum_u:1162": " {abhra:: sattva: :",
    "GS40rascum_u:1163": " formulation}",
    "GS40rascum_u:1164": " sattvasya golakaṃ taptaṃ sasyasaṃyuktakāñjike // Rcūm_10.47 //",
    "GS40rascum_u:1165": " nirvāpya tatkṣaṇenaiva kaṇḍayellohapārayā /",
    "GS40rascum_u:1166": " sampratāpya ghanasthūlān kaṇānkṣiptvā ca kāñjike // Rcūm_10.48 //",
    "GS40rascum_u:1167": " tatkṣaṇena samāhṛtya khaṇḍayitvā rajaścaret /",
    "GS40rascum_u:1168": " goghṛtena ca taccūrṇaṃ bharjayet pūrvavattridhā // Rcūm_10.49 //",
    "GS40rascum_u:1169": " dhātrīphalarasais tadvaddhātrīpatrarasena vā /",
    "GS40rascum_u:1170": " bharjane bharjane kāryaṃ śilāpaṭṭena peṣaṇam // Rcūm_10.50 //",
    "GS40rascum_u:1171": " tataḥ punarnavāvāsārasaiḥ kāñjikamiśritaiḥ /",
    "GS40rascum_u:1172": " prapuṭeddaśavārāṇi daśavārāṇi gandhakaiḥ // Rcūm_10.51 //",
    "GS40rascum_u:1173": " evaṃ saṃsādhitaṃ vyomasattvaṃ sarvaguṇottaram /",
    "GS40rascum_u:1174": " yatheṣṭaṃ viniyoktavyaṃ jāraṇe ca rasāyane // Rcūm_10.52 //",
    "GS40rascum_u:1175": " vellavyoṣasamanvitaṃ ghṛtayutaṃ vallonmitaṃ sevitaṃ divyābhraṃ kṣayapāṇḍuruggrahaṇikāḥ śūlāmakoṣṭhāmayam /",
    "GS40rascum_u:1176": " jūrtiṃ śvāsagadaṃ pramehamaruciṃ kāsāmayaṃ durdharaṃ mandāgniṃ jaṭharavyathāṃ vijayate yogairaśeṣāmayān // Rcūm_10.53 //",
    "GS40rascum_u:1177": " {abhrakadrutiḥ}",
    "GS40rascum_u:1178": " drutayo naiva nirdiṣṭāḥ śāstre dṛṣṭā api dhruvam /",
    "GS40rascum_u:1179": " vinā śambhoḥ prasādena na sidhyanti kathañcana // Rcūm_10.54 //",
    "GS40rascum_u:1180": " {rājāvartaḥ:: parīkṣā}",
    "GS40rascum_u:1181": " rājāvartto'lparakto 'runīlimāmiśritaprabhaḥ /",
    "GS40rascum_u:1182": " guruśca masṛṇaḥ śreṣṭhastadanyo madhyamaḥ smṛtaḥ // Rcūm_10.55 //",
    "GS40rascum_u:1183": " {rājāvarta:: medic. properties}",
    "GS40rascum_u:1184": " pramehakṣayadurnāmapāṇḍuśleṣmānilāpahaḥ /",
    "GS40rascum_u:1185": " dīpanaḥ pācano vṛṣyo rājāvartto rasāyanaḥ // Rcūm_10.56 //",
    "GS40rascum_u:1186": " {rājāvarta:: śodhanam}",
    "GS40rascum_u:1187": " nimbudravaiḥ sagomūtraiḥ sakṣāraiḥ sveditāḥ khalu /",
    "GS40rascum_u:1188": " dvitrivāreṇa śudhyanti rājāvarttādidhātavaḥ // Rcūm_10.57 //",
    "GS40rascum_u:1189": " {rājāvarta:: māraṇa}",
    "GS40rascum_u:1190": " bhṛṅgāmbho gandhakopeto rājāvartto vicūrṇitaḥ /",
    "GS40rascum_u:1191": " puṭanātsaptarātreṇa rājāvartto mṛto bhavet // Rcūm_10.58 //",
    "GS40rascum_u:1192": " {dhātu (gen.):: śodhana}",
    "GS40rascum_u:1193": " sūryāvarttakavajrakandakadalīkoṣātakīśigrukāḥ /",
    "GS40rascum_u:1194": " vandhyā nīrakaṇā ghanā nṛpaśamī dhvāṃkṣī kumārī varā /",
    "GS40rascum_u:1195": " āsām ekarasena sāmlapuṭanācchudhyanti dhātvādayaḥ /",
    "GS40rascum_u:1196": " svedakledavadhānvrajanti ca punardhmātāśca sattvāni te // Rcūm_10.59 //",
    "GS40rascum_u:1197": " ayaṃ yogo hi niḥśeṣadhātumalaviśodhanaḥ /",
    "GS40rascum_u:1198": " {rājāvarta (?):: sattvapātanam}",
    "GS40rascum_u:1199": " kṣāraiśca lavaṇair gehadhūmaguñjāniśāphalaiḥ /",
    "GS40rascum_u:1200": " etairyuktāḥ śilāśmānaḥ sattvaṃ muñcantyaśeṣataḥ // Rcūm_10.60 //",
    "GS40rascum_u:1201": " {vaikrānta:: phys. properties}",
    "GS40rascum_u:1202": " aṣṭāsraś cāṣṭaphalakaḥ ṣaṭkoṇo masṛṇo guruḥ /",
    "GS40rascum_u:1203": " śuddhamiśritavarṇaiśca yukto vaikrānta ucyate // Rcūm_10.61 //",
    "GS40rascum_u:1204": " {vaikrānta:: subtypes:: colour}",
    "GS40rascum_u:1205": " śveto raktaśca pītaśca nīlaḥ pārāvatacchaviḥ /",
    "GS40rascum_u:1206": " śyāmalaḥ kṛṣṇavarṇaśca karburaścāṣṭadhā hi saḥ // Rcūm_10.62 //",
    "GS40rascum_u:1207": " {vaikrānta:: medic. properties}",
    "GS40rascum_u:1208": " āyuḥpradaśca balavarṇakaro'tivṛṣyaḥ prajñāpradaḥ sakaladoṣagadāpahārī /",
    "GS40rascum_u:1209": " dīptāgnikṛt pavisamānaguṇas tarasvī vaikrāntakaḥ khalu vapurbalalohakārī // Rcūm_10.63 //",
    "GS40rascum_u:1210": " rasāyaneṣu sarveṣu pūrvagaṇyaḥ pratāpavān /",
    "GS40rascum_u:1211": " vajrasthāne niyoktavyo vaikrāntaḥ sarvarogahā // Rcūm_10.64 //",
    "GS40rascum_u:1212": " {vaikrānta:: śodhana}",
    "GS40rascum_u:1213": " kulatthakvāthasaṃsvinno vaikrāntaḥ pariśudhyati /",
    "GS40rascum_u:1214": " {vaikrānta:: māraṇa}",
    "GS40rascum_u:1215": " mriyate'ṣṭapuṭair gandhanimbūkadravasaṃyutaḥ // Rcūm_10.65 //",
    "GS40rascum_u:1216": " {vaikrānta:: sattvapātana}",
    "GS40rascum_u:1217": " sattvapātanayogena marditaśca vaṭīkṛtaḥ /",
    "GS40rascum_u:1218": " mūṣāstho ghaṭikādhmāto vaikrāntaḥ sattvamutsṛjet // Rcūm_10.66 //",
    "GS40rascum_u:1219": " {vaikrānta:: formulation}",
    "GS40rascum_u:1220": " bhasmatvaṃ samupāgato vikṛtako hemnā mṛtenānvitaḥ pādāṃśena kaṇājyavellasahito vallonmitaḥ sevitaḥ /",
    "GS40rascum_u:1221": " yakṣmāṇaṃ kṣaraṇaṃ ca pāṇḍugudajaṃ śvāsaṃ ca kāsāmayaṃ duṣṭāṃ ca grahaṇīm uraḥkṣatamukhān rogāñjayeddehakṛt // Rcūm_10.67 //",
    "GS40rascum_u:1222": " {vaikrānta:: formulation}",
    "GS40rascum_u:1223": " sūtabhasmārdhasaṃyuktaṃ nīlavaikrāntabhasmakam /",
    "GS40rascum_u:1224": " mṛtābhrasattvamubhayostulitaṃ parimarditam // Rcūm_10.68 //",
    "GS40rascum_u:1225": " kṣaudrājyasaṃsṛtaṃ prātaḥ guñjāmātraṃ niṣevitam /",
    "GS40rascum_u:1226": " rasāyanavidhānena jīveccandrārkatārakam // Rcūm_10.69 //",
    "GS40rascum_u:1227": " tattadrogānupānena yavamātraṃ niṣevitam /",
    "GS40rascum_u:1228": " nihanti sakalānrogāndustarānanyabheṣajaiḥ // Rcūm_10.70 //",
    "GS40rascum_u:1229": " trisaptadivasair nḥṇāṃ gaṅgāmbha iva pātakam /",
    "GS40rascum_u:1230": " {sasyaka:: myth. origin}",
    "GS40rascum_u:1231": " pītvā hālāhalaṃ vāntaṃ pītāmṛtagarutmatā // Rcūm_10.71 //",
    "GS40rascum_u:1232": " viṣeṇāmṛtayuktena girau ca marutāhvaye /",
    "GS40rascum_u:1233": " tadvāntaṃ hi ghanībhūtaṃ saṃjātaṃ sasyakaṃ khalu // Rcūm_10.72 //",
    "GS40rascum_u:1234": " {sasya:: parīkṣā: :",
    "GS40rascum_u:1235": " good quality}",
    "GS40rascum_u:1236": " mayūrakaṇṭhasacchāyaṃ bhārāḍhyamatiśasyate /",
    "GS40rascum_u:1237": " viṣaṃ dravyayutaṃ yadvad dravyādhikaguṇaṃ bhavet /",
    "GS40rascum_u:1238": " hālāhalaṃ sudhāyuktaṃ sudhādhikaguṇaṃ tathā // Rcūm_10.73 //",
    "GS40rascum_u:1239": " {sasyaka:: medic. properties}",
    "GS40rascum_u:1240": " niḥśeṣadoṣaviṣahṛd gudaśūlaśūladuṣṭāmlapittakavibandhaharaṃ hitaṃ ca /",
    "GS40rascum_u:1241": " rāsāyanaṃ vamanarekakaraṃ garaghnaṃ śvitrāpahaṃ gaditamatra mayūratuttham // Rcūm_10.74 //",
    "GS40rascum_u:1242": " {sasyaka/tuttha:: śodhana}",
    "GS40rascum_u:1243": " dolāyantreṇa susvinnaṃ sasyakaṃ praharatrayam /",
    "GS40rascum_u:1244": " nṛmahiṣyajagomūtraiḥ śudhyatyevaṃ ca sasyakam // Rcūm_10.75 //",
    "GS40rascum_u:1245": " {sasyaka:: māraṇa}",
    "GS40rascum_u:1246": " lakucadravagandhāśmaṭaṅkaṇena samanvitam /",
    "GS40rascum_u:1247": " nirudhya mūṣikāmadhye mriyate kaukkuṭaiḥ puṭaiḥ // Rcūm_10.76 //",
    "GS40rascum_u:1248": " {sasyaka:: sattvapātana}",
    "GS40rascum_u:1249": " nimbudravālpaṭaṅkābhyāṃ mūṣāmadhye nirudhya ca /",
    "GS40rascum_u:1250": " tāmrarūpaṃ paridhmātaṃ sattvaṃ muñcati sasyakam // Rcūm_10.77 //",
    "GS40rascum_u:1251": " {sasyaka:: sattvapātana}",
    "GS40rascum_u:1252": " śuddhaṃ sasyaṃ śikhikrāntaṃ pūrvabheṣajasaṃyutam /",
    "GS40rascum_u:1253": " nalikādhmānayogena sattvaṃ muñcati niścitam // Rcūm_10.78 //",
    "GS40rascum_u:1254": " {sasyaka:: sattva:: ring}",
    "GS40rascum_u:1255": " sattvametatsamādāya varabhūnāgasattvayuk /",
    "GS40rascum_u:1256": " tanmudrikā kṛtasparśā śūlaghnī tatkṣaṇādbhavet // Rcūm_10.79 //",
    "GS40rascum_u:1257": " carācaraṃ viṣaṃ bhūtaṃ ḍākinīṃ dṛggataṃ jayet /",
    "GS40rascum_u:1258": " rāmavat somasenānī mudriketi tathākṣaram // Rcūm_10.80 //",
    "GS40rascum_u:1259": " mudrikeyaṃ vidhātavyā dṛṣṭapratyayakārikā /",
    "GS40rascum_u:1260": " himālayottare pārśve aśvakarṇo mahādrumaḥ // Rcūm_10.81 //",
    "GS40rascum_u:1261": " tatra śūlaṃ samutpannaṃ tatraiva nidhanaṃ gataḥ /",
    "GS40rascum_u:1262": " mantreṇānena mudrāmbho nipītaṃ saptamantritam // Rcūm_10.82 //",
    "GS40rascum_u:1263": " sadyaḥ śūlaharaṃ proktam iti bhālukibhāṣitam /",
    "GS40rascum_u:1264": " anayā mudrayā taptaṃ tailamagnau suniścitam // Rcūm_10.83 //",
    "GS40rascum_u:1265": " lepitaṃ hanti vegena śūlaṃ yatra kvacidbhavam /",
    "GS40rascum_u:1266": " sadyaḥ sūtikaraṃ nāryāḥ sadyo netrarujāpaham // Rcūm_10.84 //",
    "GS40rascum_u:1267": " {vimala:: subtypes}",
    "GS40rascum_u:1268": " vimalastrividhaḥ prokto hemādyastārapūrvakaḥ /",
    "GS40rascum_u:1269": " tṛtīyaḥ kāṃsyavimalastattatkāntyā sa lakṣyate // Rcūm_10.85 //",
    "GS40rascum_u:1270": " {vimala:: phys. properties}",
    "GS40rascum_u:1271": " vartulaḥ koṇasaṃyuktaḥ snigdhaśca phalakānvitaḥ /",
    "GS40rascum_u:1272": " {vimala:: medic. properties}",
    "GS40rascum_u:1273": " marutpittaharo vṛṣyo vimalo'tirasāyanaḥ // Rcūm_10.86 //",
    "GS40rascum_u:1274": " {vimala:: subtypes:: use}",
    "GS40rascum_u:1275": " pūrvo hemakriyāsūkto dvitīyo rūpyakṛnmataḥ /",
    "GS40rascum_u:1276": " tṛtīyo bheṣaje teṣu pūrvaḥ pūrvaguṇottaraḥ // Rcūm_10.87 //",
    "GS40rascum_u:1277": " {vimala:: śodhana}",
    "GS40rascum_u:1278": " āṭarūṣajalasvinno vimalo vimalo bhavet /",
    "GS40rascum_u:1279": " {vimala:: māraṇa}",
    "GS40rascum_u:1280": " gandhāśmalakucābhyāṃ sa mriyate daśabhiḥ puṭaiḥ // Rcūm_10.88 //",
    "GS40rascum_u:1281": " {vimala:: sattva:: pātana}",
    "GS40rascum_u:1282": " saṭaṅkalakucadrāvair meṣaśṛṅgasya bhasmanā /",
    "GS40rascum_u:1283": " piṣṭo mūṣodare liptaḥ saṃśoṣya ca nirudhya ca // Rcūm_10.89 //",
    "GS40rascum_u:1284": " ṣaṭprasthakokilair dhmāto vimalaḥ sīsasannibham /",
    "GS40rascum_u:1285": " sattvaṃ muñcati tadyukto rasaḥ syāttu rasāyanaḥ // Rcūm_10.90 //",
    "GS40rascum_u:1286": " {vimala:: sattva:: medic. use}",
    "GS40rascum_u:1287": " etatsattvaṃ sūtasaṃyuktaṃ piṣṭīkṛtvā sumarditam /",
    "GS40rascum_u:1288": " vilīne gandhake kṣiptvā jārayet triguṇālakam // Rcūm_10.91 //",
    "GS40rascum_u:1289": " śilāṃ pañcaguṇāṃ cāpi nālikāyantrake khalu /",
    "GS40rascum_u:1290": " tārabhasma daśāṃśena tāvadvaikrāntakaṃ mṛtam // Rcūm_10.92 //",
    "GS40rascum_u:1291": " sarvamekatra saṃcūrṇya paṭena parigālya ca /",
    "GS40rascum_u:1292": " nikṣipya kūpikāmadhye paripūrya prayatnataḥ // Rcūm_10.93 //",
    "GS40rascum_u:1293": " līḍho vyoṣavarānvito vimalako yukto ghṛtaiḥ sevito hanyād durbhagakṛjjvarān śvayathukaṃ pāṇḍupramehārucim /",
    "GS40rascum_u:1294": " mūlārtiṃ grahaṇīṃ ca śūlamatulaṃ yakṣmāmayān kāmalāṃ sarvānpittamarudgadān kimaparaṃ yogairaśeṣān gadān // Rcūm_10.94 //",
    "GS40rascum_u:1295": " {śilājatu:: subtypes}",
    "GS40rascum_u:1296": " śilādhāturdvidhā prokto gomūtrādyo rasāyanaḥ /",
    "GS40rascum_u:1297": " karpūrapūrvakaścānyastatrādyo dvividhaḥ punaḥ // Rcūm_10.95 //",
    "GS40rascum_u:1298": " sasattvaścaiva niḥsattvastayoḥ pūrvo guṇādhikaḥ /",
    "GS40rascum_u:1299": " {śilājatu:: origin from heated rocks}",
    "GS40rascum_u:1300": " grīṣme tīvrārkataptebhyaḥ pādebhyo himabhūbhṛtaḥ // Rcūm_10.96 //",
    "GS40rascum_u:1301": " svarṇarūpyārkagarbhebhyaḥ śilādhātur viniḥsaret /",
    "GS40rascum_u:1302": " {śilājatu:: from gold}",
    "GS40rascum_u:1303": " svarṇagarbhagirerjātaṃ japāpuṣpanibhaṃ guru // Rcūm_10.97 //",
    "GS40rascum_u:1304": " sa svalpatiktaṃ susvādu paramaṃ tadrasāyanam /",
    "GS40rascum_u:1305": " {śilājatu:: from silver}",
    "GS40rascum_u:1306": " rūpyagarbhagirerjātaṃ madhuraṃ pāṇḍuraṃ guru // Rcūm_10.98 //",
    "GS40rascum_u:1307": " śilājaṃ pittarogaghnaṃ viśeṣāt pāṇḍurogahṛt /",
    "GS40rascum_u:1308": " {śilājatu:: from copper}",
    "GS40rascum_u:1309": " tāmragarbhagirerjātaṃ nīlavarṇaṃ ghanaṃ guru // Rcūm_10.99 //",
    "GS40rascum_u:1310": " śilājaṃ kaphavātaghnaṃ tiktoṣṇaṃ kṣayaroganut /",
    "GS40rascum_u:1311": " {śilājatu:: testing for purity}",
    "GS40rascum_u:1312": " vahnau kṣiptaṃ bhavedyattu liṅgākāraṃ hyadhūmakam /",
    "GS40rascum_u:1313": " salile'tha vilīnaṃ ca tacchuddhaṃ hi śilājatu // Rcūm_10.100 //",
    "GS40rascum_u:1314": " {śilājatu:: medic. properties}",
    "GS40rascum_u:1315": " nūnaṃ sajvarapāṇḍuśophaśamanaṃ mehāgnimāndyāpahaṃ medaśchedakaraṃ ca yakṣmaśamanaṃ mūtrāmayonmūlanam /",
    "GS40rascum_u:1316": " gulmaplīhavināśanaṃ jaṭharahṛcchūlaghnam āmāpahaṃ sarvatvaggadanāśanaṃ kimaparaṃ dehe ca lohe hitam // Rcūm_10.101 //",
    "GS40rascum_u:1317": " {śilājatu:: possesses properties of other substances}",
    "GS40rascum_u:1318": " rasoparasasūtendraratnaloheṣu ye guṇāḥ /",
    "GS40rascum_u:1319": " vasanti te śilādhātau jarāmṛtyujigīṣayā // Rcūm_10.102 //",
    "GS40rascum_u:1320": " {śilājatu:: śodhana}",
    "GS40rascum_u:1321": " kṣārāmlairguggulūpetaiḥ svedanīyantramadhyagaiḥ /",
    "GS40rascum_u:1322": " sveditaṃ ghaṭikāmānācchilādhātur viśudhyati // Rcūm_10.103 //",
    "GS40rascum_u:1323": " {śilājatu:: māraṇa}",
    "GS40rascum_u:1324": " śilayā gandhatālābhyāṃ mātuluṅgarasena ca /",
    "GS40rascum_u:1325": " puṭitaṃ hi śilādhātur mriyate 'ṣṭagiriṇḍakaiḥ // Rcūm_10.104 //",
    "GS40rascum_u:1326": " {śilājatu:: mṛta:: medic. use}",
    "GS40rascum_u:1327": " bhasmībhūtaśilodbhavaṃ samatulaṃ kāntaṃ ca vaikrāntakaṃ yuktaśca triphalākaṭutrayaghṛtairvallena tulyaṃ bhajet /",
    "GS40rascum_u:1328": " pāṇḍau yakṣmagude tathāgnisadane maheṣu mūtrāmaye gulmaplīhamahodare bahuvidhe śūle ca yonyāmaye // Rcūm_10.105 //",
    "GS40rascum_u:1329": " seveta yadi ṣaṇmāsaṃ rasāyanavidhānataḥ /",
    "GS40rascum_u:1330": " valīpalitanirmukto jīvedvarṣaśataṃ sukhī // Rcūm_10.106 //",
    "GS40rascum_u:1331": " {śilājatu:: sattva:: pātana}",
    "GS40rascum_u:1332": " piṣṭaṃ drāvaṇavargeṇa sāmlena girisambhavam /",
    "GS40rascum_u:1333": " liptvā mūṣodare ruddhvā gāḍhairdhmātaṃ hi kokilaiḥ // Rcūm_10.107 //",
    "GS40rascum_u:1334": " sattvaṃ muñcecchilādhātuḥ svakhanerlohasannibham /",
    "GS40rascum_u:1335": " {karpūraśilājatu: :",
    "GS40rascum_u:1336": " phys. properties}",
    "GS40rascum_u:1337": " pāṇḍuraṃ sikatākāraṃ karpūrādyaṃ śilājatu // Rcūm_10.108 //",
    "GS40rascum_u:1338": " {karpūraśilājatu: :",
    "GS40rascum_u:1339": " medic. properties}",
    "GS40rascum_u:1340": " mūtrakṛcchrāśmarīmehakāmalāpāṇḍunāśanam /",
    "GS40rascum_u:1341": " {karpūraśilājatu:: śodhana}",
    "GS40rascum_u:1342": " elātoyena saṃsvinnaṃ śuṣkaṃ śuddhimupaiti tat // Rcūm_10.109 //",
    "GS40rascum_u:1343": " naitasya māraṇaṃ sattvapātanaṃ vihitaṃ budhaiḥ /",
    "GS40rascum_u:1344": " {rasaka:: subtypes}",
    "GS40rascum_u:1345": " rasako dvividhaḥ prokto darduraḥ kāravellakaḥ // Rcūm_10.110 //",
    "GS40rascum_u:1346": " sadalo darduraḥ prokto nirdalaḥ kāravellakaḥ /",
    "GS40rascum_u:1347": " sattvapāte śubhaḥ pūrvo dvitīyaścauṣadhādiṣu // Rcūm_10.111 //",
    "GS40rascum_u:1348": " {rasaka:: medic. properties}",
    "GS40rascum_u:1349": " rasakaḥ sarvamehaghnaḥ kaphapittavināśanaḥ /",
    "GS40rascum_u:1350": " netrarogakṣayaghnaśca lohapāradarañjanaḥ // Rcūm_10.112 //",
    "GS40rascum_u:1351": " {rasaka:: high quality}",
    "GS40rascum_u:1352": " nāgārjunena nirdiṣṭau rasaśca rasakāvubhau /",
    "GS40rascum_u:1353": " śreṣṭhau siddharasau syātāṃ dehalohakarau parau // Rcūm_10.113 //",
    "GS40rascum_u:1354": " rasaśca rasakaścobhau yenāgnisahanau kṛtau /",
    "GS40rascum_u:1355": " dehalohamayī siddhirdāsī tasya na saṃśayaḥ // Rcūm_10.114 //",
    "GS40rascum_u:1356": " {rasaka:: śodhana}",
    "GS40rascum_u:1357": " kharparaḥ parisaṃtaptaḥ saptavāraṃ nimajjitaḥ /",
    "GS40rascum_u:1358": " bījapūrarasasyāntarnirmalatvaṃ samaśnute // Rcūm_10.115 //",
    "GS40rascum_u:1359": " {rasaka:: śodhana}",
    "GS40rascum_u:1360": " nṛmūtre meṣamūtre vā takre vā kāñjike tathā /",
    "GS40rascum_u:1361": " pratāpya majjitaṃ samyak kharparaṃ pariśudhyati // Rcūm_10.116 //",
    "GS40rascum_u:1362": " {rasaka:: rañjana with ~}",
    "GS40rascum_u:1363": " naramūtre sthito māsaṃ rasako rañjayed dhruvam /",
    "GS40rascum_u:1364": " śuddhaṃ tāmraṃ rasaṃ tāraṃ śuddhaṃ svarṇaprabhaṃ tathā // Rcūm_10.117 //",
    "GS40rascum_u:1365": " {rasakasattvapātana (1)}",
    "GS40rascum_u:1366": " haridrātriphalārālasindhudhūmaiḥ saṭaṅkaṇaiḥ /",
    "GS40rascum_u:1367": " sāruṣkaraiśca pādāṃśaiḥ sāmlaiḥ saṃmardya kharparam // Rcūm_10.118 //",
    "GS40rascum_u:1368": " liptaṃ vṛntākamūṣāyāṃ śoṣayitvā nirudhya ca /",
    "GS40rascum_u:1369": " mūṣāmukhopari nyasya kharparaṃ pradhamettataḥ // Rcūm_10.119 //",
    "GS40rascum_u:1370": " kharpare'pahṛte jvālā bhavennīlā sitā yadi /",
    "GS40rascum_u:1371": " tadā sandaṃśato mūṣāṃ dhṛtvā kṛtvā hyadhomukhīm // Rcūm_10.120 //",
    "GS40rascum_u:1372": " śanairāsphālayed bhūmau yathā nālaṃ na bhajyate /",
    "GS40rascum_u:1373": " vaṅgābhaṃ patitaṃ sattvaṃ tadādāya niyojayet // Rcūm_10.121 //",
    "GS40rascum_u:1374": " evaṃ hi tricaturvāraiḥ sarvaṃ sattvaṃ viniḥsaret /",
    "GS40rascum_u:1375": " {rasakasattvapātana (2)}",
    "GS40rascum_u:1376": " yadvā jalayutāṃ sthālīṃ nikhanet koṣṭhikodare // Rcūm_10.122 //",
    "GS40rascum_u:1377": " sacchidraṃ tanmukhe mallaṃ tanmukhe'dhomukhīṃ kṣipet /",
    "GS40rascum_u:1378": " mūṣopari śikhitrāṃśca prakṣipya pradhamed dṛḍham // Rcūm_10.123 //",
    "GS40rascum_u:1379": " patitaṃ sthālikānīre sattvamādāya yojayet /",
    "GS40rascum_u:1380": " {rasaka:: sattva:: māraṇam}",
    "GS40rascum_u:1381": " tatsattvaṃ tālakopetaṃ nikṣipya khalu kharpare // Rcūm_10.124 //",
    "GS40rascum_u:1382": " bharjayellohadaṇḍena bhasmībhavati niścitam /",
    "GS40rascum_u:1383": " {rasaka:: sattva: :",
    "GS40rascum_u:1384": " mṛta:: medic. use}",
    "GS40rascum_u:1385": " tadbhasma mṛtakāntena samena saha yojitam // Rcūm_10.125 //",
    "GS40rascum_u:1386": " aṣṭaguñjāmitaṃ cūrṇaṃ triphalākvāthasaṃyutam /",
    "GS40rascum_u:1387": " kāntapātrasthitaṃ rātrau tilajaprativāpakam // Rcūm_10.126 //",
    "GS40rascum_u:1388": " niṣevitaṃ nihantyāśu madhumehamapi dhruvam /",
    "GS40rascum_u:1389": " paittaṃ kṣayaṃ ca pāṇḍuṃ ca śvayathuṃ gulmameva ca // Rcūm_10.127 //",
    "GS40rascum_u:1390": " raktagulmaṃ ca nārīṇāṃ pradaraṃ somarogakam /",
    "GS40rascum_u:1391": " yonirogānaśeṣāṃśca viṣamāṃśca jvarānapi /",
    "GS40rascum_u:1392": " rajaḥśūlaṃ ca nārīṇāṃ kāsaṃ śvāsaṃ ca hidhmikām // Rcūm_10.128 //",
    "GS40rascum_u:1393": " {mākṣika}",
    "GS40rascum_u:1394": " mākṣiko dvividho hemamākṣikastāramākṣikaḥ /",
    "GS40rascum_u:1395": " {svarṇamākṣika:: origin}",
    "GS40rascum_u:1396": " tatrādyaṃ mākṣikaṃ kānyakubjotthaṃ svarṇasannibham // Rcūm_10.129 //",
    "GS40rascum_u:1397": " {tāramākṣika:: origin}",
    "GS40rascum_u:1398": " tapatītīrasambhūtaṃ pañcavarṇasuvarṇavat /",
    "GS40rascum_u:1399": " pāṣāṇabahulaḥ proktastāpyākhyo'sau guṇālpakaḥ // Rcūm_10.130 //",
    "GS40rascum_u:1400": " {mākṣika:: medic. properties}",
    "GS40rascum_u:1401": " mākṣīkadhātuḥ sakalāmayaghnaḥ prāṇo rasendrasya paraṃ hi vṛṣyaḥ /",
    "GS40rascum_u:1402": " durmelalohadvayamelakaśca guṇottaraḥ sarvarasāyanāgryaḥ // Rcūm_10.131 //",
    "GS40rascum_u:1403": " {mākṣika:: śodhanam}",
    "GS40rascum_u:1404": " eraṇḍatailaluṅgāmbusiddhe śudhyati mākṣikam /",
    "GS40rascum_u:1405": " {mākṣika:: śodhana}",
    "GS40rascum_u:1406": " siddhaṃ ca kadalīkandatoye ca ghaṭikādvayam // Rcūm_10.132 //",
    "GS40rascum_u:1407": " {mākṣika:: śodhana}",
    "GS40rascum_u:1408": " taptaṃ kṣiptaṃ varākvāthe śuddhimāyāti mākṣikam /",
    "GS40rascum_u:1409": " {mākṣika:: māraṇa}",
    "GS40rascum_u:1410": " mātuluṅgāmbugandhābhyāṃ piṣṭaṃ mūṣodare sthitam // Rcūm_10.133 //",
    "GS40rascum_u:1411": " pañcakroḍapuṭairdagdhaṃ mriyate mākṣikaṃ khalu /",
    "GS40rascum_u:1412": " {mākṣika:: māraṇa}",
    "GS40rascum_u:1413": " eraṇḍatailagavyājyairmātuluṅgarasena ca // Rcūm_10.134 //",
    "GS40rascum_u:1414": " kharparasthaṃ dṛḍhaṃ pakvaṃ jāyate dhātusannibham /",
    "GS40rascum_u:1415": " evaṃ mṛtaṃ rase yojyaṃ rasāyanavidhāvapi // Rcūm_10.135 //",
    "GS40rascum_u:1416": " {mākṣika:: sattvapātana}",
    "GS40rascum_u:1417": " triṃśāṃśanāgasaṃyuktaṃ kṣārairamlaiśca vartitam /",
    "GS40rascum_u:1418": " dhmātaṃ prakaṭamūṣāyāṃ sattvaṃ muñcati mākṣikam // Rcūm_10.136 //",
    "GS40rascum_u:1419": " {mākṣika:: sattva:: śodhana}",
    "GS40rascum_u:1420": " saptavāraṃ paridrāvya kṣiptaṃ nirguṇḍikārase /",
    "GS40rascum_u:1421": " mākṣīkasattvasammiśraṃ nāgaṃ naśyati niścitam // Rcūm_10.137 //",
    "GS40rascum_u:1422": " guñjābījasamacchāyaṃ drutadrāvaṃ ca sīsavat /",
    "GS40rascum_u:1423": " tāpyasattvaṃ viśuddhaṃ tu dehalohakaraṃ param // Rcūm_10.138 //",
    "GS40rascum_u:1424": " {mākṣikarasāyana (1)}",
    "GS40rascum_u:1425": " mākṣīkasattvena rasasya piṣṭīṃ kṛtvā vilīne ca baliṃ nidhāya /",
    "GS40rascum_u:1426": " saṃmiśrya saṃmardya ca khalvamadhye nikṣipya sattvaṃ drutamabhrakasya ca // Rcūm_10.139 //",
    "GS40rascum_u:1427": " vidhāya golaṃ lavaṇākhyayantre paceddinārdhaṃ mṛduvahninā ca /",
    "GS40rascum_u:1428": " svataḥ suśītaṃ paricūrṇya samyag vallonmitaṃ khaṇḍaviḍaṅgayuktam // Rcūm_10.140 //",
    "GS40rascum_u:1429": " saṃsevitaṃ kṣaudrayutaṃ nihanti jarāṃ sarogām apamṛtyumeva /",
    "GS40rascum_u:1430": " duḥsādhyarogānapi saptavārairnaitena tulyo'sti sudhāraso'pi // Rcūm_10.141 //",
    "GS40rascum_u:1431": " {mākṣikarasāyana (2)}",
    "GS40rascum_u:1432": " mṛtamākṣīkapāṣāṇas tadardhaṃ mṛtamabhrakam /",
    "GS40rascum_u:1433": " tadardhaṃ kāntalohaṃ ca tadardhaṃ tāmrabhasmakam // Rcūm_10.142 //",
    "GS40rascum_u:1434": " sarvamekatra saṃmelya samagandhena yojayet /",
    "GS40rascum_u:1435": " nimbudraveṇa saṃmardya prapuṭeddaśavārakam // Rcūm_10.143 //",
    "GS40rascum_u:1436": " vanotpalaśatenaiva bhāvayet paricūrṇya tat /",
    "GS40rascum_u:1437": " vyoṣabāhlīkatoyena vārāṇāmekaviṃśatim // Rcūm_10.144 //",
    "GS40rascum_u:1438": " bhaveddhi mṛtamākṣīkaṃ sarvavyādhivināśanam /",
    "GS40rascum_u:1439": " kṣayaṃ pāṇḍuṃ ca kuṣṭhāni grahaṇīṃ gudajāṃ rujaḥ // Rcūm_10.145 //",
    "GS40rascum_u:1440": " mandāgniṃ kāmalāṃ śoṣaṃ svarabhaṅgamarocakam /",
    "GS40rascum_u:1441": " nānārūpān jvarān ugrān āmadoṣaṃ visūcikām // Rcūm_10.146 //",
    "GS40rascum_u:1442": " vātapittakaphodbhūtāṃstattadrogān aśeṣataḥ /",
    "GS40rascum_u:1443": " tattadaucityayogena prayuktairanupānakaiḥ /",
    "GS40rascum_u:1444": " mahāraseṣu sarveṣu tāpyameva varaṃ matam // Rcūm_10.147 //",
    "GS40rascum_u:1445": " Rcūm, 11",
    "GS40rascum_u:1446": " {uparasāḥ}",
    "GS40rascum_u:1447": " gandhāśmatālatuvarīkunaṭīsauvīrakaṅkuṣṭhakhecaragairikanāmadheyāḥ /",
    "GS40rascum_u:1448": " uktā budhairuparasāśca rasāyanāste tairbaddhapāradavaro na rasāyanaḥ syāt // Rcūm_11.1 //",
    "GS40rascum_u:1449": " {sulfur:: subtypes}",
    "GS40rascum_u:1450": " caturdhā gandhako jñeyo varṇaiḥ śvetādibhiḥ khalu /",
    "GS40rascum_u:1451": " {sulfur:: white}",
    "GS40rascum_u:1452": " śveto'tra khaṭikā prokto lepane lohamāraṇe // Rcūm_11.2 //",
    "GS40rascum_u:1453": " {sulfur:: yellow}",
    "GS40rascum_u:1454": " tathā cāmalasāraḥ syād yo bhavetpītavarṇavān /",
    "GS40rascum_u:1455": " śukapicchaḥ sa eva syācchreṣṭho rasarasāyane // Rcūm_11.3 //",
    "GS40rascum_u:1456": " {sulfur:: red}",
    "GS40rascum_u:1457": " raktaśca śukatuṇḍākhyo dhātuvādavidhau varaḥ /",
    "GS40rascum_u:1458": " {sulfur:: black}",
    "GS40rascum_u:1459": " durlabhaḥ kṛṣṇavarṇaśca sa jarāmṛtyunāśanaḥ // Rcūm_11.4 //",
    "GS40rascum_u:1460": " {sulfur:: medic. properties}",
    "GS40rascum_u:1461": " gandhāśmātirasāyanaḥ samadhuraḥ pāke kaṭūṣṇānvitaḥ kaṇḍūkuṣṭhavisarpadadrudamano dīptānalaḥ pācanaḥ /",
    "GS40rascum_u:1462": " āmonmocanaśoṣaṇo viṣaharaḥ sūtendravīryaprado gaurīpuṣpabhavastathā krimiharaḥ sattvātmakaḥ sūtajit // Rcūm_11.5 //",
    "GS40rascum_u:1463": " {sulfur:: myth. origin}",
    "GS40rascum_u:1464": " balinā sevitaḥ pūrvaṃ prabhūtabalahetave /",
    "GS40rascum_u:1465": " vāsukiṃ karṣatastasya tanmukhajvālayā drutā // Rcūm_11.6 //",
    "GS40rascum_u:1466": " vasā gandhakagandhāḍhyā sarvato niḥsṛtā tanoḥ /",
    "GS40rascum_u:1467": " gandhakatvaṃ ca sā prāptā gandho'bhūtsaviṣastataḥ // Rcūm_11.7 //",
    "GS40rascum_u:1468": " tasmād balivasetyukto gandhako'timanoharaḥ /",
    "GS40rascum_u:1469": " {sulfur:: śodhana}",
    "GS40rascum_u:1470": " payaḥsvinno ghaṭīmātraṃ vāridhauto hi gandhakaḥ // Rcūm_11.8 //",
    "GS40rascum_u:1471": " gavyājyairvidruto vastragālitaḥ śuddhimṛcchati /",
    "GS40rascum_u:1472": " evaṃ saṃśodhitaḥ so'yaṃ pāṣāṇānambare tyajet // Rcūm_11.9 //",
    "GS40rascum_u:1473": " ghṛte viṣaṃ tuṣākāraṃ svayaṃ piṇḍatvameti ca /",
    "GS40rascum_u:1474": " iti śuddho hi gandhāśmā nāgajāṃ vikṛtiṃ tyajet // Rcūm_11.10 //",
    "GS40rascum_u:1475": " apathyādanyathā hanyāt pītaṃ hālāhalaṃ yathā /",
    "GS40rascum_u:1476": " {sulfur:: śodhana}",
    "GS40rascum_u:1477": " gandhako drāvito bhṛṅgarase kṣipto viśudhyati // Rcūm_11.11 //",
    "GS40rascum_u:1478": " tadrasaiḥ saptadhā svinno gandhakaḥ pariśudhyati /",
    "GS40rascum_u:1479": " {gandhakaśodhanam (3)}",
    "GS40rascum_u:1480": " sthālyāṃ dugdhaṃ vinikṣipya mukhe vastraṃ nibadhya ca // Rcūm_11.12 //",
    "GS40rascum_u:1481": " gandhakaṃ tatra nikṣipya cūrṇitaṃ sikatākṛtim /",
    "GS40rascum_u:1482": " chādayet pṛthudīrgheṇa kharpareṇaiva gandhakam // Rcūm_11.13 //",
    "GS40rascum_u:1483": " jvālayet kharparasyordhvaṃ vanacchāṇaistathopalaiḥ /",
    "GS40rascum_u:1484": " dugdhe nipatito gandho galitvā pariśudhyati // Rcūm_11.14 //",
    "GS40rascum_u:1485": " itthaṃ viśuddhas triphalājyabhṛṅgamadhvanvitaḥ śāṇamito hi līḍhaḥ /",
    "GS40rascum_u:1486": " gṛdhrākṣitulyaṃ kurute'kṣiyugmaṃ karoti rogojjhitadīrghamāyuḥ // Rcūm_11.15 //",
    "GS40rascum_u:1487": " {sulfur:: druti}",
    "GS40rascum_u:1488": " kalāṃśavyoṣasaṃyuktaṃ gandhakaṃ ślakṣṇacūrṇitam /",
    "GS40rascum_u:1489": " aratnimātre vastre tadviprakīrya viveṣṭya tat // Rcūm_11.16 //",
    "GS40rascum_u:1490": " sūtreṇa veṣṭayitvātha yāmaṃ taile nimajjayet /",
    "GS40rascum_u:1491": " dhṛtvā saṃdaṃśato vartiṃ sarvāṃ prajvālayettataḥ // Rcūm_11.17 //",
    "GS40rascum_u:1492": " druto vinipatedgandho binduśaḥ kācabhājane /",
    "GS40rascum_u:1493": " tāṃ drutiṃ prakṣipetpatre nāgavallyāstribindukām // Rcūm_11.18 //",
    "GS40rascum_u:1494": " vallena pramitaṃ śuddhaṃ rasendraṃ ca pramardayet /",
    "GS40rascum_u:1495": " aṅgulyātha sapatrāṃ tāṃ drutiṃ sūtaṃ ca bhakṣayet // Rcūm_11.19 //",
    "GS40rascum_u:1496": " karoti dīpanaṃ tīvraṃ kṣayaṃ pāṇḍuṃ ca nāśayet /",
    "GS40rascum_u:1497": " kāsaṃ śvāsaṃ ca śūlārtiṃ grahaṇīmatidustarām // Rcūm_11.20 //",
    "GS40rascum_u:1498": " āmaṃ vināśayatyāśu laghutvaṃ prakaroti ca /",
    "GS40rascum_u:1499": " {sulfur:: śuddha:: medic. use}",
    "GS40rascum_u:1500": " ghṛtākte lohapātre tu vidrutaṃ śuddhagandhakam // Rcūm_11.21 //",
    "GS40rascum_u:1501": " ghṛtāktadarvikākṣiptaṃ dviniṣkapramitaṃ bhajet /",
    "GS40rascum_u:1502": " hanti kṣayamukhānrogānkuṣṭharogaṃ viśeṣataḥ // Rcūm_11.22 //",
    "GS40rascum_u:1503": " kṣārāmlatailasauvīravidāhidvidalaṃ tathā /",
    "GS40rascum_u:1504": " śuddhagandhakasevāyāṃ tyajedrogahitena hi // Rcūm_11.23 //",
    "GS40rascum_u:1505": " {sulfur:: medic. use (kuṣṭha)}",
    "GS40rascum_u:1506": " gandhakastulyamaricaḥ ṣaḍguṇastriphalānvitaḥ /",
    "GS40rascum_u:1507": " ghṛṣṭaḥ śampākamūlena pītaścākhilakuṣṭhahā // Rcūm_11.24 //",
    "GS40rascum_u:1508": " tanmūlaṃ salile piṣṭaṃ lepayetpratyahaṃ tanau /",
    "GS40rascum_u:1509": " dṛṣṭapratyayayogo'yaṃ sarvatrāprativīryavān // Rcūm_11.25 //",
    "GS40rascum_u:1510": " śrīmatā somadevena samyagatra prakīrtitaḥ /",
    "GS40rascum_u:1511": " {sulfur:: medic. use (skin diseases)}",
    "GS40rascum_u:1512": " dviniṣkapramitaṃ gandhaṃ pītvā tailena saṃyutam // Rcūm_11.26 //",
    "GS40rascum_u:1513": " athāpāmārgatoyena satailamaricena ca /",
    "GS40rascum_u:1514": " vilipya sakalaṃ dehaṃ tiṣṭhed gharme tataḥ param // Rcūm_11.27 //",
    "GS40rascum_u:1515": " takrabhaktaṃ ca bhuñjīta tṛtīye prahare khalu /",
    "GS40rascum_u:1516": " bhajedrātrau tathā vahniṃ samutthāya tataḥ prage // Rcūm_11.28 //",
    "GS40rascum_u:1517": " mahiṣīchagaṇairliptvā snāyācchītena vāriṇā /",
    "GS40rascum_u:1518": " tato'bhyajya ghṛtairdehaṃ snāyāt pathyoṣṇavāriṇā // Rcūm_11.29 //",
    "GS40rascum_u:1519": " amunā kramayogena vinaśyatyativegataḥ /",
    "GS40rascum_u:1520": " durjayā bahukālīnā pāmā kaṇḍūḥ suniścitam // Rcūm_11.30 //",
    "GS40rascum_u:1521": " gandhakasya prayogāṇāṃ sahasraṃ tanna kīrtitam /",
    "GS40rascum_u:1522": " granthavistarabhītena somadevamahībhujā // Rcūm_11.31 //",
    "GS40rascum_u:1523": " {haritālam:: subtypes}",
    "GS40rascum_u:1524": " haritālaṃ dvidhā proktaṃ patrākhyaṃ piṇḍasaṃjñitam /",
    "GS40rascum_u:1525": " {pattratālaka: :",
    "GS40rascum_u:1526": " phys. properties}",
    "GS40rascum_u:1527": " svarṇavarṇaṃ guru snigdhaṃ tanupatraṃ ca bhāsuram // Rcūm_11.32 //",
    "GS40rascum_u:1528": " tatpatratālakaṃ proktaṃ bahupatraṃ rasāyanam /",
    "GS40rascum_u:1529": " {piṇḍatālaka: :",
    "GS40rascum_u:1530": " phys. properties}",
    "GS40rascum_u:1531": " niṣpatraṃ piṇḍasadṛśaṃ svalpasattvaṃ tathā guru /",
    "GS40rascum_u:1532": " strīpuṣpaharaṇaṃ tattu guṇālpaṃ piṇḍatālakam // Rcūm_11.33 //",
    "GS40rascum_u:1533": " {haritāla:: medic. properties}",
    "GS40rascum_u:1534": " śleṣmavātaviṣaraktabhūtanut kevalaṃ ca khalu puṣpahṛtstriyaḥ /",
    "GS40rascum_u:1535": " snigdham uṣṇakaṭukaṃ ca dīpanaṃ kuṣṭhahāri haritālamucyate // Rcūm_11.34 //",
    "GS40rascum_u:1536": " {haritāla:: śodhanam}",
    "GS40rascum_u:1537": " svinnaṃ kūṣmāṇḍatoye vā tilakṣārajale'pi vā /",
    "GS40rascum_u:1538": " toye vā cūrṇasaṃyukte dolāyantreṇa śudhyati // Rcūm_11.35 //",
    "GS40rascum_u:1539": " {haritāla:: sattva:: pātana}",
    "GS40rascum_u:1540": " kulatthakvāthasaubhāgyamahiṣyājyadadhiplutam /",
    "GS40rascum_u:1541": " sthālyāṃ kṣiptvā pidadhyācca mallena chidrayoginā // Rcūm_11.36 //",
    "GS40rascum_u:1542": " samyaṅnirudhya śikhinaṃ jvālayet kramavardhitam /",
    "GS40rascum_u:1543": " ekapraharamātraṃ hi randhramācchādya gomayaiḥ // Rcūm_11.37 //",
    "GS40rascum_u:1544": " yāmānte chidramudghāṭya dṛṣṭe dhūme ca pāṇḍure /",
    "GS40rascum_u:1545": " śītāṃ sthālīṃ samuttārya sattvamutkṛṣya cāharet // Rcūm_11.38 //",
    "GS40rascum_u:1546": " sarvapāṣāṇasattvānāṃ prakārāḥ santi koṭiśaḥ /",
    "GS40rascum_u:1547": " granthavistārabhītyā te likhitā na mayā khalu // Rcūm_11.39 //",
    "GS40rascum_u:1548": " sarvatra sukaraṃ yacca sulabhaṃ phaladāyakam /",
    "GS40rascum_u:1549": " rasoparasaloheṣu tadevātra nigadyate // Rcūm_11.40 //",
    "GS40rascum_u:1550": " {pattratāla: :",
    "GS40rascum_u:1551": " sattva:: pātana}",
    "GS40rascum_u:1552": " pattrālakaṃ raverdugdhairdinamekaṃ vimardayet /",
    "GS40rascum_u:1553": " kṣiptvā ṣoḍaśikāṃ taile miśrayitvā tataḥ pacet // Rcūm_11.41 //",
    "GS40rascum_u:1554": " anāvṛte pradeśe ca saptayāmāvadhi dhruvam /",
    "GS40rascum_u:1555": " svāṅgaśītamadhaḥsthaṃ ca sattvaṃ śvetaṃ samāharet // Rcūm_11.42 //",
    "GS40rascum_u:1556": " {haritāla:: sattva:: pātana}",
    "GS40rascum_u:1557": " chāgalasyātha bālasya malena ca samanvitam /",
    "GS40rascum_u:1558": " tālakaṃ divasadvandvaṃ mardayitvā prayatnataḥ // Rcūm_11.43 //",
    "GS40rascum_u:1559": " yuktaṃ drāvaṇavargeṇa kācakūpyāṃ vinikṣipet /",
    "GS40rascum_u:1560": " tridhā tāṃ ca mṛdā liptvā pariśoṣya kharātape // Rcūm_11.44 //",
    "GS40rascum_u:1561": " tataḥ kharparakacchidre tāmardhāṃ caiva kūpikām /",
    "GS40rascum_u:1562": " praveśya jvālayedagniṃ dvādaśapraharāvadhim // Rcūm_11.45 //",
    "GS40rascum_u:1563": " kūpīkaṇṭhe sthitaṃ sattvaṃ śubhraṃ śīte samāharet /",
    "GS40rascum_u:1564": " {haritāla:: sattva:: pātana}",
    "GS40rascum_u:1565": " palārdhapramitaṃ tālaṃ baddhvā vastre site dṛḍhe // Rcūm_11.46 //",
    "GS40rascum_u:1566": " balinālipya yatnena trivāraṃ pariśoṣayet /",
    "GS40rascum_u:1567": " drāvite tripale tāmre kṣipettālakapoṭṭalīm // Rcūm_11.47 //",
    "GS40rascum_u:1568": " bhasmanācchādayecchīghraṃ tāmreṇāveṣṭitaṃ sitam /",
    "GS40rascum_u:1569": " mṛdulaṃ sattvamādadyāt proktaṃ rasarasāyane // Rcūm_11.48 //",
    "GS40rascum_u:1570": " {tuvarī:: origin}",
    "GS40rascum_u:1571": " saurāṣṭrakhanisambhūtā mṛtsnā yā tuvarī matā /",
    "GS40rascum_u:1572": " vastreṣu lipyate yāsau mañjiṣṭhārāgabandhinī // Rcūm_11.49 //",
    "GS40rascum_u:1573": " {tuvarī:: subtypes}",
    "GS40rascum_u:1574": " phaṭikā phullikā ceti dvividhā parikīrtitā /",
    "GS40rascum_u:1575": " {phaṭikā:: phys.,",
    "GS40rascum_u:1576": " medic. properties}",
    "GS40rascum_u:1577": " īṣatpītā gurusnigdhā pītikā viṣanāśinī // Rcūm_11.50 //",
    "GS40rascum_u:1578": " vraṇakuṣṭhaharā sarvakuṣṭhaghnī ca viśeṣataḥ /",
    "GS40rascum_u:1579": " {phullikā:: phys.,",
    "GS40rascum_u:1580": " medic. properties}",
    "GS40rascum_u:1581": " nirbhārā śubhravarṇā ca snigdhā sāmlā parā matā /",
    "GS40rascum_u:1582": " sā phullatuvarī proktā lepācchīghraṃ caredayaḥ // Rcūm_11.51 //",
    "GS40rascum_u:1583": " {tuvarī:: medic. properties}",
    "GS40rascum_u:1584": " kāṅkṣī kaṣāyā kaṭukāmlakaṇṭhyā keśyā vraṇaghnī viṣanāśinī ca /",
    "GS40rascum_u:1585": " śvitrāpahā netrahitā tridoṣaśāntipradā pāradajāriṇī ca // Rcūm_11.52 //",
    "GS40rascum_u:1586": " {tuvarīśodhana}",
    "GS40rascum_u:1587": " tuvarī kāñjike kṣiptā tridinācchuddhim ṛcchati /",
    "GS40rascum_u:1588": " {tuvarī:: sattva:: pātana}",
    "GS40rascum_u:1589": " kṣārāmlairmarditā dhmātā sattvaṃ muñcati niścitam // Rcūm_11.53 //",
    "GS40rascum_u:1590": " {manaḥśilā:: subtypes}",
    "GS40rascum_u:1591": " manaḥśilā tridhā proktā śyāmāṅgī kaṇavīrikā /",
    "GS40rascum_u:1592": " khaṇḍākhyā ceti tadrūpaṃ vivicya parikathyate // Rcūm_11.54 //",
    "GS40rascum_u:1593": " {śyāmāṅgī:: phys. properties}",
    "GS40rascum_u:1594": " śyāmā raktā sagaurā ca bhārāḍhyā śyāmikā matā /",
    "GS40rascum_u:1595": " {kaṇavīrikā: :",
    "GS40rascum_u:1596": " phys. properties}",
    "GS40rascum_u:1597": " tejasvinī ca nirgaurā tāmrābhā kaṇavīrikā // Rcūm_11.55 //",
    "GS40rascum_u:1598": " {khaṇḍa:: phys. properties}",
    "GS40rascum_u:1599": " cūrṇībhūtātiraktāṅgī sabhārā khaṇḍapūrvikā /",
    "GS40rascum_u:1600": " uttarottarataḥ śreṣṭhā bhūrisattvā prakīrtitā // Rcūm_11.56 //",
    "GS40rascum_u:1601": " {manaḥśilā:: medic. properties}",
    "GS40rascum_u:1602": " manaḥśilā sarvarasāyanāgryā tiktā kaṭūṣṇā kaphavātahantrī /",
    "GS40rascum_u:1603": " sattvātmikā bhūtaviṣāgnimāndyakaṇḍūtikoṭhakṣayahāriṇī ca // Rcūm_11.57 //",
    "GS40rascum_u:1604": " {manaḥśilā:: śodhana}",
    "GS40rascum_u:1605": " agastyapatratoyena bhāvitā saptavārakam /",
    "GS40rascum_u:1606": " śṛṅgaverarasairvāpi viśudhyati manaḥśilā // Rcūm_11.58 //",
    "GS40rascum_u:1607": " {manaḥśilā:: sattva:: pātana}",
    "GS40rascum_u:1608": " aṣṭamāṃśena kiṭṭena guḍaguggulusarpiṣā /",
    "GS40rascum_u:1609": " koṣṭhyāṃ ruddhvā dṛḍhaṃ dhmātā sattvaṃ muñcenmanaḥśilā // Rcūm_11.59 //",
    "GS40rascum_u:1610": " {manaḥśilā:: sattva:: pātana}",
    "GS40rascum_u:1611": " bhūnāgadhautasaubhāgyamadanaiśca vimarditaiḥ /",
    "GS40rascum_u:1612": " kāravellīdalāmbhobhirmūṣāṃ kṛtvātra nikṣipet // Rcūm_11.60 //",
    "GS40rascum_u:1613": " śilāṃ kṣārāmlaniṣpiṣṭāṃ pradhamet tadanantaram /",
    "GS40rascum_u:1614": " ghaṭikādvayamātraṃ hi dhmātā sattvaṃ tyajatyasau // Rcūm_11.61 //",
    "GS40rascum_u:1615": " {añjana:: subtypes}",
    "GS40rascum_u:1616": " sauvīram añjanaṃ proktaṃ rasāñjanamataḥ param /",
    "GS40rascum_u:1617": " sroto'ñjanaṃ tadanyacca puṣpāñjanakameva ca /",
    "GS40rascum_u:1618": " nīlāñjanaṃ hi teṣāṃ ca svarūpamiha varṇyate // Rcūm_11.62 //",
    "GS40rascum_u:1619": " {sauvīra:: phys. properties}",
    "GS40rascum_u:1620": " sauvīramañjanaṃ dhūmraṃ raktapittaharaṃ himam /",
    "GS40rascum_u:1621": " vamihidhmākṣirogaghnaṃ vraṇaśodhanaropaṇam // Rcūm_11.63 //",
    "GS40rascum_u:1622": " {rasāñjana:: phys.,",
    "GS40rascum_u:1623": " medic. properties}",
    "GS40rascum_u:1624": " rasāñjanaṃ ca pītābhaṃ viṣaraktagadāpaham /",
    "GS40rascum_u:1625": " śvāsahidhmāpahaṃ varṇyaṃ vātapittāsranāśanam // Rcūm_11.64 //",
    "GS40rascum_u:1626": " {srotoñjana: :",
    "GS40rascum_u:1627": " medic. properties}",
    "GS40rascum_u:1628": " sroto'ñjanaṃ himaṃ snigdhaṃ kaṣāyaṃ svādu lekhanam /",
    "GS40rascum_u:1629": " netryaṃ hidhmāviṣacchardikaphapittāsrakopanut // Rcūm_11.65 //",
    "GS40rascum_u:1630": " {puṣpāñjana: :",
    "GS40rascum_u:1631": " medic. properties}",
    "GS40rascum_u:1632": " puṣpāñjanaṃ sitaṃ snigdhaṃ himaṃ sarvākṣiroganut /",
    "GS40rascum_u:1633": " atidurdharahidhmāghnaṃ viṣajvaragadāpaham // Rcūm_11.66 //",
    "GS40rascum_u:1634": " {nīlāñjana:: medic. properties}",
    "GS40rascum_u:1635": " nīlāñjanaṃ guru snigdhaṃ netryaṃ doṣatrayāpaham /",
    "GS40rascum_u:1636": " rasāyanaṃ suvarṇaghnaṃ lohamārdavakārakam // Rcūm_11.67 //",
    "GS40rascum_u:1637": " {añjana:: śodhana}",
    "GS40rascum_u:1638": " añjanāni viśudhyanti bhṛṅgarājadaladravaiḥ /",
    "GS40rascum_u:1639": " {añjana:: sattva:: pātana}",
    "GS40rascum_u:1640": " manohvāsattvavat sattvamañjanānāṃ samāharet // Rcūm_11.68 //",
    "GS40rascum_u:1641": " {kaṅkuṣṭha:: place of discovery}",
    "GS40rascum_u:1642": " himavatpādaśikhare kaṅkuṣṭhamupajāyate /",
    "GS40rascum_u:1643": " {kaṅkuṣṭha:: subtypes}",
    "GS40rascum_u:1644": " tatraikaṃ nalikākhyaṃ hi tadanyadreṇukaṃ matam // Rcūm_11.69 //",
    "GS40rascum_u:1645": " {nalikā:: phys. properties}",
    "GS40rascum_u:1646": " pītaprabhaṃ guru snigdhaṃ śreṣṭhaṃ kaṅkuṣṭhamādimam /",
    "GS40rascum_u:1647": " {reṇuka:: phys. properties}",
    "GS40rascum_u:1648": " śyāmaṃ pītaṃ laghu tyaktasattvaṃ neṣṭaṃ hi reṇukam // Rcūm_11.70 //",
    "GS40rascum_u:1649": " {kaṅkuṣṭha:: origin from feces}",
    "GS40rascum_u:1650": " kecidvadanti kaṅkuṣṭhaṃ sadyo jātasya dantinaḥ /",
    "GS40rascum_u:1651": " varcaḥ sa śyāmapītābhaṃ recanaṃ parikathyate // Rcūm_11.71 //",
    "GS40rascum_u:1652": " katicit tejivāhānāṃ nālaṃ kaṅkuṣṭhasaṃjñakam /",
    "GS40rascum_u:1653": " vadanti śvetapītābhaṃ tadatīva virecanam // Rcūm_11.72 //",
    "GS40rascum_u:1654": " {kaṅkuṣṭha:: medic. properties}",
    "GS40rascum_u:1655": " rase rasāyane śreṣṭhaṃ niḥsattvaṃ bahuvaikṛtam /",
    "GS40rascum_u:1656": " kaṅkuṣṭhaṃ tiktakaṭukaṃ vīryoṣṇaṃ cātirecanam // Rcūm_11.73 //",
    "GS40rascum_u:1657": " vraṇodāvarttaśūlārttigulmaplīhagudārttihṛt /",
    "GS40rascum_u:1658": " {kaṅkuṣṭha:: śodhana}",
    "GS40rascum_u:1659": " kaṅkuṣṭhaṃ śuddhimāyāti tridhā śreṣṭhāmbubhāvitam // Rcūm_11.74 //",
    "GS40rascum_u:1660": " {kaṅkuṣṭha:: sattva:: pātana}",
    "GS40rascum_u:1661": " sattvākarṣo'sya na prokto yasmātsattvamayaṃ hi tat /",
    "GS40rascum_u:1662": " {kaṅkuṣṭha:: medic. use}",
    "GS40rascum_u:1663": " bhajedenaṃ virekārthaṃ grāhibhiryavamātrayā // Rcūm_11.75 //",
    "GS40rascum_u:1664": " nāśayedāmapūrtiṃ ca viricya kṣaṇamātrataḥ /",
    "GS40rascum_u:1665": " bhakṣitaḥ saha tāmbūlairvirecyāśu vināśayet // Rcūm_11.76 //",
    "GS40rascum_u:1666": " barbūrīmūlikākvāthajīrasaubhāgyakaṃ samam /",
    "GS40rascum_u:1667": " kaṅkuṣṭhaviṣanāśāya bhūyo bhūyaḥ pibennaraḥ // Rcūm_11.77 //",
    "GS40rascum_u:1668": " {kāsīsa:: subtypes}",
    "GS40rascum_u:1669": " kāsīsaṃ vālukādyekaṃ puṣpapūrvamathāparam /",
    "GS40rascum_u:1670": " {vālukākāsīsa: :",
    "GS40rascum_u:1671": " medic. properties}",
    "GS40rascum_u:1672": " kṣārāmlaṃ guru dhūmābhaṃ soṣṇavīryaṃ viṣāpaham /",
    "GS40rascum_u:1673": " vālukāpūrvakāsīsaṃ śvitraghnaṃ keśarañjanam // Rcūm_11.78 //",
    "GS40rascum_u:1674": " {puṣpakāsīsa: :",
    "GS40rascum_u:1675": " medic. properties}",
    "GS40rascum_u:1676": " puṣpādikāsīsam atiprasiddhaṃ soṣṇaṃ kaṣāyāmlamatīva netryam /",
    "GS40rascum_u:1677": " viṣānilaśleṣmagadavraṇaghnaṃ śvitrakṣayaghnaṃ kacarañjanaṃ ca // Rcūm_11.79 //",
    "GS40rascum_u:1678": " {kāsīsa:: śodhana}",
    "GS40rascum_u:1679": " sakṛd bhṛṅgāmbunā klinnaṃ kāsīsaṃ nirmalaṃ bhavet /",
    "GS40rascum_u:1680": " {kāsīsa:: sattva:: pātanam}",
    "GS40rascum_u:1681": " tuvarīsattvavat sattvametasyāpi samāharet // Rcūm_11.80 //",
    "GS40rascum_u:1682": " {kāsīsasevanam}",
    "GS40rascum_u:1683": " balinā hatakāsīsaṃ kāntaṃ kāsīsamāritam /",
    "GS40rascum_u:1684": " ubhayaṃ samabhāgaṃ hi triphalāvellasaṃyutam // Rcūm_11.81 //",
    "GS40rascum_u:1685": " viṣamāṃśaghṛtakṣaudraplutaṃ śāṇamitaṃ prage /",
    "GS40rascum_u:1686": " sevitaṃ hanti vegena śvitrapāṇḍukṣayāmayān // Rcūm_11.82 //",
    "GS40rascum_u:1687": " gulmaplīhagadaṃ śūlaṃ mūtrarogamaśeṣataḥ /",
    "GS40rascum_u:1688": " rasāyanavidhānena sevitaṃ vatsarāvadhi // Rcūm_11.83 //",
    "GS40rascum_u:1689": " āmasaṃśoṣaṇaṃ śreṣṭhaṃ mandāgniparidīpanam /",
    "GS40rascum_u:1690": " palitaṃ valibhiḥ sārdhaṃ vināśayati niścitam // Rcūm_11.84 //",
    "GS40rascum_u:1691": " {gairika:: subtypes}",
    "GS40rascum_u:1692": " pāṣāṇagairikaṃ caikaṃ dvitīyaṃ svarṇagairikam /",
    "GS40rascum_u:1693": " {pāṣāṇagairika: :",
    "GS40rascum_u:1694": " phys. properties}",
    "GS40rascum_u:1695": " pāṣāṇagairikaṃ proktaṃ kaṭhinaṃ tāmravarṇakam // Rcūm_11.85 //",
    "GS40rascum_u:1696": " {pāṣāṇagairika: :",
    "GS40rascum_u:1697": " medic. properties}",
    "GS40rascum_u:1698": " svādu snigdhaṃ himaṃ netryaṃ kaṣāyaṃ raktapittanut // Rcūm_11.86 //",
    "GS40rascum_u:1699": " {svarṇagairika: :",
    "GS40rascum_u:1700": " medic. properties}",
    "GS40rascum_u:1701": " hidhmāvamiviṣaghnaṃ ca raktaghnaṃ svarṇagairikam /",
    "GS40rascum_u:1702": " pāṣāṇagairikaṃ cānyat pūrvasmādalpakaṃ guṇaiḥ // Rcūm_11.87 //",
    "GS40rascum_u:1703": " {gairika:: śodhana}",
    "GS40rascum_u:1704": " gairikaṃ hi gavāṃ dugdhairbhāvitaṃ śuddhim ṛcchati /",
    "GS40rascum_u:1705": " {gairika:: sattva:: pātana}",
    "GS40rascum_u:1706": " gairikaṃ sattvarūpaṃ hi nandinā parikīrtitam // Rcūm_11.88 //",
    "GS40rascum_u:1707": " kairapyuktaṃ patetsattvaṃ kṣārāmlasvinnagairikāt /",
    "GS40rascum_u:1708": " upatiṣṭhati sūtendram ekatvaṃ guṇavattaram // Rcūm_11.89 //",
    "GS40rascum_u:1709": " {sādhāraṇarasāḥ}",
    "GS40rascum_u:1710": " kampillaścāparo gaurīpāṣāṇo navasārakaḥ /",
    "GS40rascum_u:1711": " kapardo vahnijāraśca girisindūrahiṅgulau // Rcūm_11.90 //",
    "GS40rascum_u:1712": " boddāraśṛṅgamityaṣṭau sādhāraṇarasā matāḥ /",
    "GS40rascum_u:1713": " rasasiddhikarāḥ proktā nāgārjunapuraḥsaraiḥ // Rcūm_11.91 //",
    "GS40rascum_u:1714": " {kampilla:: phys. properties,",
    "GS40rascum_u:1715": " place of discovery}",
    "GS40rascum_u:1716": " iṣṭikācūrṇasaṃkāśaścandrikāḍhyo'tirecanaḥ /",
    "GS40rascum_u:1717": " saurāṣṭradeśasambhūtaḥ sa hi kampillako mataḥ // Rcūm_11.92 //",
    "GS40rascum_u:1718": " {kampilla:: medic. properties}",
    "GS40rascum_u:1719": " pittavraṇādhmānavibandhanighnaḥ śleṣmodarārttikṛmigulmavairī /",
    "GS40rascum_u:1720": " mūlāmaśūlajvaraśophahārī kampillako recyagadāpahārī // Rcūm_11.93 //",
    "GS40rascum_u:1721": " {gaurīpāṣāṇa: :",
    "GS40rascum_u:1722": " phys. properties}",
    "GS40rascum_u:1723": " gaurīpāṣāṇakaḥ pīto vikaṭo hatacūrṇakaḥ /",
    "GS40rascum_u:1724": " {gaurīpāṣāṇa: :",
    "GS40rascum_u:1725": " medic. properties}",
    "GS40rascum_u:1726": " rasabandhakaraḥ snigdho doṣaghno rasavīryakṛt // Rcūm_11.94 //",
    "GS40rascum_u:1727": " {navasāra:: production}",
    "GS40rascum_u:1728": " karīrapīlukāṣṭheṣu pacyamāneṣu codbhavaḥ /",
    "GS40rascum_u:1729": " kṣāro'sau navasāraḥ syāccūlikālavaṇābhidhaḥ // Rcūm_11.95 //",
    "GS40rascum_u:1730": " iṣṭikādahane jātaṃ pāṇḍuraṃ lavaṇaṃ laghu /",
    "GS40rascum_u:1731": " taduktaṃ navasārākhyaṃ cūlikālavaṇaṃ ca tat // Rcūm_11.96 //",
    "GS40rascum_u:1732": " {navasāra:: medic. properties}",
    "GS40rascum_u:1733": " rasendrajāraṇaṃ lohadrāvaṇaṃ jaṭharāgnikṛt /",
    "GS40rascum_u:1734": " gulmaplīhāsyaśoṣaghnaṃ bhuktamāṃsādijāraṇam /",
    "GS40rascum_u:1735": " viḍākhyaṃ ca tridoṣaghnaṃ cūlikālavaṇaṃ matam // Rcūm_11.97 //",
    "GS40rascum_u:1736": " {money cowrie: :",
    "GS40rascum_u:1737": " phys. properties}",
    "GS40rascum_u:1738": " pītābhā granthilā pṛṣṭhe dīrghavṛntā varāṭikā /",
    "GS40rascum_u:1739": " rasavaidyairvinirdiṣṭā sā carācarasaṃjñikā // Rcūm_11.98 //",
    "GS40rascum_u:1740": " {money cowrie:: parīkṣā}",
    "GS40rascum_u:1741": " sārdhaniṣkamitā śreṣṭhā niṣkabhārā ca madhyamā /",
    "GS40rascum_u:1742": " pādonaniṣkabhārā ca kaniṣṭhā parikīrtitā // Rcūm_11.99 //",
    "GS40rascum_u:1743": " {money cowrie: :",
    "GS40rascum_u:1744": " medic. properties}",
    "GS40rascum_u:1745": " pariṇāmādiśūlaghnī grahaṇīkṣayanāśinī /",
    "GS40rascum_u:1746": " kaṭūṣṇā dīpanī vṛṣyā netryā vātakaphāpahā // Rcūm_11.100 //",
    "GS40rascum_u:1747": " rasendrajāraṇe proktā biḍadravyeṣu śasyate /",
    "GS40rascum_u:1748": " {cowries (gen.)",
    "GS40rascum_u:1749": " :: medic. properties}",
    "GS40rascum_u:1750": " tadanye tu varāṭāḥ syur guravaḥ śleṣmapittalāḥ // Rcūm_11.101 //",
    "GS40rascum_u:1751": " hatvā hatvā guṇān bhūyo vikārān kurvate na hi /",
    "GS40rascum_u:1752": " {money cowrie:: śodhana}",
    "GS40rascum_u:1753": " varāṭāḥ kāñjike svinnā yāmācchuddhimavāpnuyuḥ // Rcūm_11.102 //",
    "GS40rascum_u:1754": " {agnijāra:: origin}",
    "GS40rascum_u:1755": " samudreṇāgninakrasya jarāyur bahirujjhitaḥ /",
    "GS40rascum_u:1756": " saṃśuṣko bhānutāpena so'gnijāra iti smṛtaḥ // Rcūm_11.103 //",
    "GS40rascum_u:1757": " {agnijāra:: śodhana}",
    "GS40rascum_u:1758": " tadabdhikṣārasaṃśuddhaṃ tasmācchuddhirna hīṣyate /",
    "GS40rascum_u:1759": " {agnijāra:: medic. properties}",
    "GS40rascum_u:1760": " agnijāras tridoṣaghno dhanurvātādivātanut /",
    "GS40rascum_u:1761": " vardhano rasavīryasya dīpano jāraṇastathā // Rcūm_11.104 //",
    "GS40rascum_u:1762": " {girisindūra:: origin}",
    "GS40rascum_u:1763": " mahagiriṣu cālpīyaḥ pāṣāṇāntaḥ sthito rasaḥ /",
    "GS40rascum_u:1764": " śuṣkaḥ śoṇaḥ sa nirdiṣṭo rasasindūrasaṃjñayā // Rcūm_11.105 //",
    "GS40rascum_u:1765": " {girisindūra: :",
    "GS40rascum_u:1766": " medic. properties}",
    "GS40rascum_u:1767": " tridoṣaśamanaṃ bhedi rasabandhanamagrimam /",
    "GS40rascum_u:1768": " dehalohakaraṃ netryaṃ girisindūramīritam // Rcūm_11.106 //",
    "GS40rascum_u:1769": " {hiṅgula:: subtypes}",
    "GS40rascum_u:1770": " hiṅgulaḥ śukatuṇḍākhyo haṃsapākastathāparaḥ /",
    "GS40rascum_u:1771": " {śukatuṇḍa:: properties}",
    "GS40rascum_u:1772": " prathamo'lpaguṇastatra carmāraḥ sa nigadyate // Rcūm_11.107 //",
    "GS40rascum_u:1773": " {haṃsapāka:: phys. properties}",
    "GS40rascum_u:1774": " śvetarekhaḥ pravālābho haṃsapākaḥ sa īritaḥ /",
    "GS40rascum_u:1775": " {darada:: medic. properties}",
    "GS40rascum_u:1776": " hiṅgulaḥ sarvadoṣaghno dīpano'tirasāyanaḥ // Rcūm_11.108 //",
    "GS40rascum_u:1777": " sarvarogaharo vṛṣyo jāraṇāyātiśasyate /",
    "GS40rascum_u:1778": " {hiṅgulākṛṣṭa}",
    "GS40rascum_u:1779": " etasmādāhṛtaḥ sūto jīrṇagandhasamo guṇaiḥ // Rcūm_11.109 //",
    "GS40rascum_u:1780": " {darada:: śodhana}",
    "GS40rascum_u:1781": " saptakṛtvārdrakadrāvairlakucasyāmbunāpi vā /",
    "GS40rascum_u:1782": " śoṣito bhāvayitvā ca nirdoṣo jāyate khalu // Rcūm_11.110 //",
    "GS40rascum_u:1783": " {boddāraśṛṅga: :",
    "GS40rascum_u:1784": " place of discovery}",
    "GS40rascum_u:1785": " sadalaṃ pītavarṇaṃ ca bhavedgurjaramaṇḍale /",
    "GS40rascum_u:1786": " arbudasya gireḥ pārśve jātaṃ boddāraśṛṅgakam // Rcūm_11.111 //",
    "GS40rascum_u:1787": " {udāraśṛṅga: :",
    "GS40rascum_u:1788": " medic. properties}",
    "GS40rascum_u:1789": " sīsasattvaṃ marucchleṣmaśamanaṃ puṃgadāpaham /",
    "GS40rascum_u:1790": " rasabandhanamutkṛṣṭaṃ keśarañjanamuttamam // Rcūm_11.112 //",
    "GS40rascum_u:1791": " {sādhāraṇarasa:: śodhana}",
    "GS40rascum_u:1792": " sādhāraṇarasāḥ sarve mātuluṅgadravāmbunā /",
    "GS40rascum_u:1793": " trivāraṃ bhāvitāḥ śuṣkā bhaveyurdoṣavarjitāḥ // Rcūm_11.113 //",
    "GS40rascum_u:1794": " {sādhāraṇarasa: :",
    "GS40rascum_u:1795": " sattva:: śodhana}",
    "GS40rascum_u:1796": " yāni kāni ca sattvāni tāni śudhyantyaśeṣataḥ /",
    "GS40rascum_u:1797": " dhmātāni śuddhivargeṇa milanti ca parasparam // Rcūm_11.114 //",
    "GS40rascum_u:1798": " Rcūm, 12",
    "GS40rascum_u:1799": " {jewels}",
    "GS40rascum_u:1800": " māṇikyamuktāphalavidrumāṇi tārkṣyaṃ ca puṣpaṃ bhiduraṃ ca nīlam /",
    "GS40rascum_u:1801": " gomedakaṃ cātha vidūrakaṃ ca krameṇa ratnāni navagrahāṇām // Rcūm_12.1 //",
    "GS40rascum_u:1802": " grahānumaitryā kuruvindapuṣpapravālamuktāphalatārkṣyavajram /",
    "GS40rascum_u:1803": " nīlākhyagomedavidūrakaṃ ca krameṇa mudrādhṛtamiṣṭasiddhyai // Rcūm_12.2 //",
    "GS40rascum_u:1804": " rase rasāyane dāne dhāraṇe ca devatārcane /",
    "GS40rascum_u:1805": " sulakṣmāṇi sujātīni ratnānyuktāni siddhaye // Rcūm_12.3 //",
    "GS40rascum_u:1806": " {ruby:: subtypes}",
    "GS40rascum_u:1807": " māṇikyaṃ padmarāgākhyaṃ dvitīyaṃ nīlagandhi ca /",
    "GS40rascum_u:1808": " {ruby:: parīkṣā: :",
    "GS40rascum_u:1809": " good quality}",
    "GS40rascum_u:1810": " śītaṃ kuśeśayacchāyaṃ svacchaṃ snigdhaṃ guru sphuṭam // Rcūm_12.4 //",
    "GS40rascum_u:1811": " vṛttāyattaṃ samagātraṃ māṇikyaṃ śreṣṭhamucyate /",
    "GS40rascum_u:1812": " {nīlagandhi:: parīkṣā}",
    "GS40rascum_u:1813": " nīlaṃ gaṅgāmbusambhūtaṃ nīlagarbhāruṇacchavi /",
    "GS40rascum_u:1814": " pūrvamāṇikyavacchreṣṭhaṃ māṇikyaṃ nīlagandhi tat // Rcūm_12.5 //",
    "GS40rascum_u:1815": " {ruby:: parīkṣā: :",
    "GS40rascum_u:1816": " bad quality}",
    "GS40rascum_u:1817": " randhrakārkaśyamālinyaraukṣyavaiśadyasaṃyutam /",
    "GS40rascum_u:1818": " cipiṭaṃ laghu vakraṃ ca māṇikyaṃ duṣṭam aṣṭadhā // Rcūm_12.6 //",
    "GS40rascum_u:1819": " {ruby:: medic. properties}",
    "GS40rascum_u:1820": " māṇikyaṃ dīpanaṃ vṛṣyaṃ kaphavātakṣayārtihṛt /",
    "GS40rascum_u:1821": " bhūtavaitālapāpaghnaṃ karmajavyādhināśanam // Rcūm_12.7 //",
    "GS40rascum_u:1822": " {mauktika:: parīkṣā: :",
    "GS40rascum_u:1823": " good quality}",
    "GS40rascum_u:1824": " hlādi śvetaṃ laghu snigdhaṃ raśmivannirmalaṃ mahat /",
    "GS40rascum_u:1825": " khyātaṃ toyaprabhaṃ vṛttaṃ mauktikaṃ navadhā śubham // Rcūm_12.8 //",
    "GS40rascum_u:1826": " {mauktika:: parīkṣā: :",
    "GS40rascum_u:1827": " bad quality}",
    "GS40rascum_u:1828": " rūkṣāṅgaṃ nirjalaṃ śyāmaṃ tāmrābhaṃ lavaṇopamam /",
    "GS40rascum_u:1829": " ardhaśubhraṃ ca vikaṭaṃ granthilaṃ mauktikaṃ tyajet // Rcūm_12.9 //",
    "GS40rascum_u:1830": " {pearl:: medic. properties}",
    "GS40rascum_u:1831": " kaphapittakṣayadhvaṃsi kāsaśvāsāgnimāndyanut /",
    "GS40rascum_u:1832": " puṣṭidaṃ vṛṣyamāyuṣyaṃ dāhaghnaṃ mauktikaṃ matam // Rcūm_12.10 //",
    "GS40rascum_u:1833": " {coral:: parīkṣā: :",
    "GS40rascum_u:1834": " good quality}",
    "GS40rascum_u:1835": " pakvabimbaphalacchāyaṃ vṛttāyattam avakrakam /",
    "GS40rascum_u:1836": " snigdham avraṇakaṃ sthūlaṃ pravālaṃ saptadhā matam // Rcūm_12.11 //",
    "GS40rascum_u:1837": " {coral:: parīkṣā: :",
    "GS40rascum_u:1838": " bad quality}",
    "GS40rascum_u:1839": " pāṇḍuraṃ dhūsaraṃ rūkṣaṃ savraṇaṃ koṭarānvitam /",
    "GS40rascum_u:1840": " nirbhāraṃ śubhravarṇaṃ ca pravālaṃ neṣyate'ṣṭadhā // Rcūm_12.12 //",
    "GS40rascum_u:1841": " {coral:: medic. properties}",
    "GS40rascum_u:1842": " kṣayapittāsrakāsaghnaṃ dīpanaṃ pācanaṃ laghu /",
    "GS40rascum_u:1843": " viṣabhūtādiśamanaṃ vidrumaṃ netraroganut // Rcūm_12.13 //",
    "GS40rascum_u:1844": " {emerald:: parīkṣā: :",
    "GS40rascum_u:1845": " good quality}",
    "GS40rascum_u:1846": " haridvarṇaṃ guru snigdhaṃ sphuradraśmicayaṃ śubham /",
    "GS40rascum_u:1847": " masṛṇaṃ bhāsuraṃ tārkṣyaṃ gātraṃ saptaguṇaṃ matam // Rcūm_12.14 //",
    "GS40rascum_u:1848": " {emerald:: parīkṣā: :",
    "GS40rascum_u:1849": " bad quality}",
    "GS40rascum_u:1850": " kapiśaṃ karkaśaṃ nīlaṃ pāṇḍu kṛṣṇaṃ salāghavam /",
    "GS40rascum_u:1851": " cipiṭaṃ vikaṭaṃ kṛṣṇaṃ rūkṣaṃ tārkṣyaṃ na śasyate // Rcūm_12.15 //",
    "GS40rascum_u:1852": " {emerald:: medic. properties}",
    "GS40rascum_u:1853": " jvarachardiviṣaśvāsasannipātāgnimāndyanut /",
    "GS40rascum_u:1854": " durnāmapāṇḍuśophaghnaṃ tārkṣyamojovivardhanam // Rcūm_12.16 //",
    "GS40rascum_u:1855": " {puṣparāga:: parīkṣā: :",
    "GS40rascum_u:1856": " good quality}",
    "GS40rascum_u:1857": " puṣparāgaṃ guru snigdhaṃ svacchaṃ sthūlaṃ samaṃ mṛdu /",
    "GS40rascum_u:1858": " karṇikāraprasūnābhaṃ masṛṇaṃ śubhamaṣṭadhā // Rcūm_12.17 //",
    "GS40rascum_u:1859": " {puṣparāga:: parīkṣā: :",
    "GS40rascum_u:1860": " bad quality}",
    "GS40rascum_u:1861": " niṣprabhaṃ karkaśaṃ rūkṣaṃ pītaṃ śyāmaṃ natonnatam /",
    "GS40rascum_u:1862": " kapilaṃ kapiśaṃ pāṇḍu puṣparāgaṃ parityajet // Rcūm_12.18 //",
    "GS40rascum_u:1863": " {puṣparāga:: medic. properties}",
    "GS40rascum_u:1864": " puṣparāgaṃ viṣachardikaphavātāgnimāndyanut /",
    "GS40rascum_u:1865": " dāhakuṣṭhapraśamanaṃ dīpanaṃ laghu pācanam // Rcūm_12.19 //",
    "GS40rascum_u:1866": " {vajra:: subtypes:: gender}",
    "GS40rascum_u:1867": " vajraṃ ca trividhaṃ proktaṃ naro nārī napuṃsakam /",
    "GS40rascum_u:1868": " pūrvaṃ pūrvaṃ mahāśreṣṭhaṃ rasavīryavipākataḥ // Rcūm_12.20 //",
    "GS40rascum_u:1869": " {vajra:: puṃvajra}",
    "GS40rascum_u:1870": " aṣṭāsraṃ cāṣṭaphalakaṃ ṣaṭkoṇam atibhāsuram /",
    "GS40rascum_u:1871": " ambudendradhanurvāri naraṃ puṃvajramucyate // Rcūm_12.21 //",
    "GS40rascum_u:1872": " {strīvajra}",
    "GS40rascum_u:1873": " tadeva cipiṭākāraṃ strīvajraṃ varttulāyatam /",
    "GS40rascum_u:1874": " {napuṃsaka}",
    "GS40rascum_u:1875": " varttulaṃ kuṇṭhakoṇāgraṃ kiṃcidguru napuṃsakam // Rcūm_12.22 //",
    "GS40rascum_u:1876": " strīpuṃnapuṃsakaṃ vajraṃ yojyaṃ strīpuṃnapuṃsake /",
    "GS40rascum_u:1877": " vyatyāsānnaiva phaladaṃ puṃvajreṇa vinā kvacit // Rcūm_12.23 //",
    "GS40rascum_u:1878": " {vajra:: subtypes:: colour}",
    "GS40rascum_u:1879": " śvetādivarṇabhedena tadekaikaṃ caturvidham /",
    "GS40rascum_u:1880": " brahmakṣatriyaviṭśūdraṃ svasvavarṇaphalapradam // Rcūm_12.24 //",
    "GS40rascum_u:1881": " uttamottamavarṇaṃ hi nīcavarṇe phalapradam /",
    "GS40rascum_u:1882": " nyāyo'yaṃ bhairaveṇoktaṃ padārtheṣvakhileṣvapi // Rcūm_12.25 //",
    "GS40rascum_u:1883": " {vajra:: medic. properties}",
    "GS40rascum_u:1884": " āyuṣpradaṃ jhaṭiti sadguṇadaṃ ca vṛṣyaṃ doṣatrayapraśamanaṃ sakalāmayaghnam /",
    "GS40rascum_u:1885": " sūtendrabandhavadhasadguṇakṛt pradīpi mṛtyuṃ jayed amṛtopamayeva vajram // Rcūm_12.26 //",
    "GS40rascum_u:1886": " {jewels:: pañcadoṣa}",
    "GS40rascum_u:1887": " grāsastrāsaśca binduśca rekhā ca jalagarbhatā /",
    "GS40rascum_u:1888": " sarvaratneṣvamī pañca doṣāḥ sādhāraṇā matāḥ // Rcūm_12.27 //",
    "GS40rascum_u:1889": " kṣetratoyabhavā doṣā ratneṣu na laganti ca /",
    "GS40rascum_u:1890": " bhairavastu punaḥ prāha doṣo doṣe'sti sarvathā // Rcūm_12.28 //",
    "GS40rascum_u:1891": " {vajra:: śodhana}",
    "GS40rascum_u:1892": " kulatthakvāthake svinnaṃ kodravakvathitena vā /",
    "GS40rascum_u:1893": " ekayāmāvadhi svinnaṃ vajraṃ śudhyati niścitam // Rcūm_12.29 //",
    "GS40rascum_u:1894": " {vajra:: māraṇa}",
    "GS40rascum_u:1895": " vajraṃ matkuṇarakteṇa caturvāraṃ vibhāvitam /",
    "GS40rascum_u:1896": " sugandhamūṣikāmāṃsair vartitaiḥ pariveṣṭya ca // Rcūm_12.30 //",
    "GS40rascum_u:1897": " puṭet puṭairvarāhākhyaistriṃśadvāraṃ tataḥ param /",
    "GS40rascum_u:1898": " dhmātvā dhmātvā śataṃ vārān kulatthakvāthake kṣipet // Rcūm_12.31 //",
    "GS40rascum_u:1899": " anyairuktaṃ śataṃ vārān kartavyo'yaṃ vidhikramaḥ /",
    "GS40rascum_u:1900": " {vajra:: māraṇa:: vāritara}",
    "GS40rascum_u:1901": " kulatthakvāthasaṃyuktalakucadravapiṣṭayā // Rcūm_12.32 //",
    "GS40rascum_u:1902": " śilayā liptamūṣāyāṃ vajraṃ kṣiptvā nirudhya ca /",
    "GS40rascum_u:1903": " aṣṭavāraṃ puṭet samyagviśuṣkair vanakotpalaiḥ // Rcūm_12.33 //",
    "GS40rascum_u:1904": " śatavāraṃ tato dhmātvā nikṣiptaṃ śuddhapārade /",
    "GS40rascum_u:1905": " niścitaṃ mriyate vajraṃ bhasma vāritaraṃ bhavet // Rcūm_12.34 //",
    "GS40rascum_u:1906": " satyavāk somasenānīr etadvajrasya māraṇam /",
    "GS40rascum_u:1907": " dṛṣṭapratyayasaṃyuktamuktavān rasakautukī // Rcūm_12.35 //",
    "GS40rascum_u:1908": " {vajra:: māraṇa}",
    "GS40rascum_u:1909": " viliptaṃ matkuṇasyāsraiḥ saptavāraṃ viśoṣitam /",
    "GS40rascum_u:1910": " kāsamardarasāpūrṇalohapātre niveśitam // Rcūm_12.36 //",
    "GS40rascum_u:1911": " saptavāraṃ paridhmātaṃ vajrabhasma bhavet khalu /",
    "GS40rascum_u:1912": " brahmajyotirmunīndreṇa kramo'yaṃ parikīrtitaḥ // Rcūm_12.37 //",
    "GS40rascum_u:1913": " {vajra:: māraṇa}",
    "GS40rascum_u:1914": " nīlajyotirlatākande ghṛṣṭaṃ gharme viśoṣitam /",
    "GS40rascum_u:1915": " vajraṃ bhasmatvamāyāti karmavajjñānavahninā // Rcūm_12.38 //",
    "GS40rascum_u:1916": " {vajra:: māraṇa}",
    "GS40rascum_u:1917": " madanasya phalodbhūtarasena kṣoṇināgakaiḥ /",
    "GS40rascum_u:1918": " kṛtakalkena saṃlipya puṭed viṃśativārakam // Rcūm_12.39 //",
    "GS40rascum_u:1919": " tadvajraṃ cūrṇayitvātha kiṃciṭ ṭaṅkaṇasaṃyutam // Rcūm_12.40 //",
    "GS40rascum_u:1920": " kharabhūnāgasattvena viṃśenāvartayed dhruvam /",
    "GS40rascum_u:1921": " tulyasvarṇena taddhmātaṃ yojanīyaṃ rasādiṣu // Rcūm_12.41 //",
    "GS40rascum_u:1922": " triguṇena rasenaiva vimardya guṭikīkṛtam /",
    "GS40rascum_u:1923": " mukhe dhṛtaṃ karotyāśu caladantavibandhanam // Rcūm_12.42 //",
    "GS40rascum_u:1924": " {vajra:: mṛta:: medic. use}",
    "GS40rascum_u:1925": " triṃśadbhāgamitaṃ hi vajrabhasitaṃ svarṇaṃ kalābhāgikaṃ tāraṃ cāṣṭaguṇaṃ śivāmṛtavaraṃ rudrāṃśakaṃ cābhrakam /",
    "GS40rascum_u:1926": " pādāṃśaṃ khalu tāpyakaṃ vasuguṇaṃ vaikrāntakaṃ ṣaḍguṇaṃ bhāgo'pyuktarasādraso'yamuditaḥ ṣāḍguṇyasaṃsiddhaye // Rcūm_12.43 //",
    "GS40rascum_u:1927": " {sapphire:: subtpyes}",
    "GS40rascum_u:1928": " jalanīlendranīlaṃ ca śakranīlaṃ tayorvaram /",
    "GS40rascum_u:1929": " {jalanīla:: parīkṣā}",
    "GS40rascum_u:1930": " śvaityagarbhitanīlābhaṃ laghu tajjalanīlakam /",
    "GS40rascum_u:1931": " {indranīla:: parīkṣā}",
    "GS40rascum_u:1932": " kārṣṇyagarbhitanīlābhaṃ sabhāraṃ śakranīlakam // Rcūm_12.44 //",
    "GS40rascum_u:1933": " {sapphire:: parīkṣā: :",
    "GS40rascum_u:1934": " good quality}",
    "GS40rascum_u:1935": " ekacchāyaṃ guru snigdhaṃ svacchaṃ piṇḍitavigraham /",
    "GS40rascum_u:1936": " mṛdu madhyollasajjyotiḥ saptadhā nīlamuttamam // Rcūm_12.45 //",
    "GS40rascum_u:1937": " {jalanīla:: parīkṣā}",
    "GS40rascum_u:1938": " komalaṃ vihitaṃ varṇaṃ nirbhāraṃ raktagandhi ca /",
    "GS40rascum_u:1939": " cipiṭābhaṃ sarūkṣaṃ ca jalanīlaṃ ca saptadhā // Rcūm_12.46 //",
    "GS40rascum_u:1940": " {sapphire:: medic. properties}",
    "GS40rascum_u:1941": " kāsaśvāsaharaṃ vṛṣyaṃ tridoṣaghnaṃ sudīpanam /",
    "GS40rascum_u:1942": " viṣamajvaradurnāmapāpaghnaṃ nīlamīritam // Rcūm_12.47 //",
    "GS40rascum_u:1943": " {gomeda:: nirukti}",
    "GS40rascum_u:1944": " gomedaḥsamarāgatvād gomedaṃ ratnamucyate /",
    "GS40rascum_u:1945": " {gomeda:: parīkṣā: :",
    "GS40rascum_u:1946": " good quality}",
    "GS40rascum_u:1947": " susvacchagojalacchāyaṃ svacchaṃ snigdhaṃ samaṃ guru /",
    "GS40rascum_u:1948": " nirdalaṃ masṛṇaṃ dīptaṃ śastaṃ gomedamaṣṭadhā // Rcūm_12.48 //",
    "GS40rascum_u:1949": " {gomeda:: parīkṣā: :",
    "GS40rascum_u:1950": " bad quality}",
    "GS40rascum_u:1951": " vicchāyaṃ laghu rūkṣāṅgaṃ cipiṭaṃ paṭalānvitam /",
    "GS40rascum_u:1952": " niṣprabhaṃ pītakācābhaṃ gomedaṃ na śubhāvaham // Rcūm_12.49 //",
    "GS40rascum_u:1953": " {gomeda:: medic. properties}",
    "GS40rascum_u:1954": " gomedaṃ kaphapittaghnaṃ kṣayapāṇḍukṣayaṃkaram /",
    "GS40rascum_u:1955": " dīpanaṃ pācanaṃ rucyaṃ tvacyaṃ buddhiprabodhanam // Rcūm_12.50 //",
    "GS40rascum_u:1956": " {vaiḍūrya:: parīkṣā: :",
    "GS40rascum_u:1957": " good quality}",
    "GS40rascum_u:1958": " vaiḍūryaṃ śyāmaśubhrābhaṃ samaṃ svacchaṃ guru sphuṭam /",
    "GS40rascum_u:1959": " bhramacchubhrottarīyeṇa garbhitaṃ śubhamīritam // Rcūm_12.51 //",
    "GS40rascum_u:1960": " {vaiḍūrya:: parīkṣā: :",
    "GS40rascum_u:1961": " bad quality}",
    "GS40rascum_u:1962": " śyāmaṃ toyasamacchāyaṃ cipiṭaṃ laghu karkaśam /",
    "GS40rascum_u:1963": " raktagarbhottarīyaṃ ca vaiḍūryaṃ naiva śasyate // Rcūm_12.52 //",
    "GS40rascum_u:1964": " {vaiḍūrya:: medic. properties}",
    "GS40rascum_u:1965": " vaiḍūryaṃ raktapittaghnaṃ prajñāyurbalavardhanam /",
    "GS40rascum_u:1966": " pittapradhānarogaghnaṃ dīpanaṃ malamocanam // Rcūm_12.53 //",
    "GS40rascum_u:1967": " {jewels:: śodhana}",
    "GS40rascum_u:1968": " śudhyatyamlena māṇikyaṃ jayantyā mauktikaṃ tathā /",
    "GS40rascum_u:1969": " vidrumaṃ kṣāravargeṇa tārkṣyaṃ godugdhatastathā // Rcūm_12.54 //",
    "GS40rascum_u:1970": " puṣparāgaṃ ca dhānyāmlaiḥ kulatthakvāthasaṃyutaiḥ /",
    "GS40rascum_u:1971": " taṇḍulīyajalairvajraṃ nīlaṃ nīlīrasena ca /",
    "GS40rascum_u:1972": " rocanābhiśca gomedaṃ vaiḍūryaṃ triphalājalaiḥ // Rcūm_12.55 //",
    "GS40rascum_u:1973": " {jewels:: māraṇa}",
    "GS40rascum_u:1974": " lakucadrāvasampiṣṭaiḥ śilāgandhakatālakaiḥ /",
    "GS40rascum_u:1975": " vajraṃ vinānyaratnāni mriyante'ṣṭapuṭaiḥ khalu // Rcūm_12.56 //",
    "GS40rascum_u:1976": " {jewels:: druti}",
    "GS40rascum_u:1977": " rāmaṭhaṃ pañcalavaṇaṃ kṣārāṇāṃ tritayaṃ tathā /",
    "GS40rascum_u:1978": " māṃsadrāvyamlavetaśca cūlikālavaṇaṃ tathā // Rcūm_12.57 //",
    "GS40rascum_u:1979": " sthalakumbhīphalaṃ pakvaṃ tathā jvālāmukhī śubhā /",
    "GS40rascum_u:1980": " dravantī ca rudantī ca payasyā citramūlakam // Rcūm_12.58 //",
    "GS40rascum_u:1981": " dugdhaṃ snuhyāstathārkasya sarvaṃ saṃmardyaṃ yatnataḥ /",
    "GS40rascum_u:1982": " golaṃ vidhāya tanmadhye prakṣipettadanantaram // Rcūm_12.59 //",
    "GS40rascum_u:1983": " guṇavantyeva ratnāni jātimanti śubhāni ca /",
    "GS40rascum_u:1984": " bhūrje taṃ golakaṃ kṛtvā sūtreṇāveṣṭya yatnataḥ // Rcūm_12.60 //",
    "GS40rascum_u:1985": " punarvastreṇa saṃveṣṭya dolāyantre nidhāya ca /",
    "GS40rascum_u:1986": " sarvāmlayuktasaṃdhānaparipūrṇaghaṭodare // Rcūm_12.61 //",
    "GS40rascum_u:1987": " ahorātratrayaṃ yāvatsvedayettīvravahninā /",
    "GS40rascum_u:1988": " tasmādāhṛtya saṃkṣālya ratnajāṃ drutimāharet // Rcūm_12.62 //",
    "GS40rascum_u:1989": " ratnatulyaprabhā laghvī dehalohakarī śubhā /",
    "GS40rascum_u:1990": " durmelā rasarājena naikatvaṃ yāti tena sā // Rcūm_12.63 //",
    "GS40rascum_u:1991": " rāmaṭhādikavargeṇa pramilati na saṃśayaḥ /",
    "GS40rascum_u:1992": " suprasanne mahādeve drutiḥ kasya na sidhyati // Rcūm_12.64 //",
    "GS40rascum_u:1993": " durlabhā vaiṣṇavī bhaktirdurlabhaṃ rasabandhanam /",
    "GS40rascum_u:1994": " durlabhātra drutirloke svalpabhāgyavatāṃ nṛṇām // Rcūm_12.65 //",
    "GS40rascum_u:1995": " sūryādigrahanigrahāpaharaṇaṃ dīrghāyurārogyadaṃ saubhāgyodayabhāgyavaśyavibhavotsāhapradaṃ dhairyakṛt /",
    "GS40rascum_u:1996": " duḥchāyāṃcaladhūlisaṅgatibhavālakṣmīharaṃ sarvadā ratnānāṃ paridhāraṇaṃ nigaditaṃ bhūtādinirṇāśanam // Rcūm_12.66 //",
    "GS40rascum_u:1997": " ratnānām guṇagrāmaṃ samagraṃ cāgraṇīḥ satām /",
    "GS40rascum_u:1998": " suratnamabravīt somo neti yadguṇitaṃ guṇī // Rcūm_12.67 //",
    "GS40rascum_u:1999": " varṇalakṣasaṃjātiyuktaṃ ratnaṃ phalapradam /",
    "GS40rascum_u:2000": " rase rasāyane dāne dhāraṇe cānyathānyathā // Rcūm_12.68 //",
    "GS40rascum_u:2001": " Rcūm, 13",
    "GS40rascum_u:2002": " {māṇikyarasāyana}",
    "GS40rascum_u:2003": " sujātiguṇamāṇikyabhasma karṣamitaṃ śubham /",
    "GS40rascum_u:2004": " kanakābhrakatāmrāṇāṃ kāntasya bhasitaṃ pṛthak // Rcūm_13.1 //",
    "GS40rascum_u:2005": " triguṇatvena saṃvṛddhaṃ mardayet samagandhakaiḥ /",
    "GS40rascum_u:2006": " puṭedvanagiriṇḍaiśca pañcavārāṇi yatnataḥ // Rcūm_13.2 //",
    "GS40rascum_u:2007": " evaṃ śilālakābhyāṃ ca puṭennīlāñjanena ca /",
    "GS40rascum_u:2008": " tulyagandhāśmasūtābhyāṃ vihitāṃ kajjalīṃ śubhām // Rcūm_13.3 //",
    "GS40rascum_u:2009": " tatastāṃ kajjalīṃ yatnād gṛhītvā tadanantaram /",
    "GS40rascum_u:2010": " lohapātre paridrāvya bādareṇālpavahninā // Rcūm_13.4 //",
    "GS40rascum_u:2011": " māṇikyādīni bhasmāni kṣiptvā tatra vimiśrayet /",
    "GS40rascum_u:2012": " athārdrakarasaistāṃ tu mardayitvātha kajjalīm // Rcūm_13.5 //",
    "GS40rascum_u:2013": " samyak śuṣkaṃ vicūrṇyātha kṣipedramyakaraṇḍake /",
    "GS40rascum_u:2014": " vyoṣājyasammitaṃ hyetanmāṇikyādyaṃ rasāyanam // Rcūm_13.6 //",
    "GS40rascum_u:2015": " vyoṣājyasahitaṃ līḍhaṃ ṣaṇmāsaṃ pathyabhojinā /",
    "GS40rascum_u:2016": " nihanti sakalān rogān jarāpalitasaṃyutān // Rcūm_13.7 //",
    "GS40rascum_u:2017": " jīvedvarṣaśataṃ caiva trivārakṛtabhojanaḥ /",
    "GS40rascum_u:2018": " kṣayādijān gadān sarvāṃstattadrogānupānataḥ // Rcūm_13.8 //",
    "GS40rascum_u:2019": " {mauktikarasāyanam}",
    "GS40rascum_u:2020": " jayantīrasaniṣpiṣṭaṃ śukapicchena māritam /",
    "GS40rascum_u:2021": " mauktikaṃ rasamātraṃ hi dviguṇaṃ svarṇabhasmakam // Rcūm_13.9 //",
    "GS40rascum_u:2022": " triguṇaṃ kāntajaṃ bhasma vyomasattvaṃ caturguṇam /",
    "GS40rascum_u:2023": " dattvā ca gandhasaubhāgyaṃ śṛṅgavereṇa bhāvitam // Rcūm_13.10 //",
    "GS40rascum_u:2024": " puṭed viṃśativārāṇi vidrāvya paṭagālitam /",
    "GS40rascum_u:2025": " sarvatulyena balinā rasena kṛtakajjalīm // Rcūm_13.11 //",
    "GS40rascum_u:2026": " vidrāvya pūrvavad bhasma muktādīnāṃ parikṣipet /",
    "GS40rascum_u:2027": " vimiśrya nikṣipettatra kṣīraṃ chāgīsamudbhavam // Rcūm_13.12 //",
    "GS40rascum_u:2028": " saṃśoṣitaṃ vicūrṇyātha kācakūpyāṃ vinikṣipet /",
    "GS40rascum_u:2029": " pippalīmadhunā sārdhaṃ sevitaṃ vallamātrayā // Rcūm_13.13 //",
    "GS40rascum_u:2030": " rasāyanavidhānena kurute vatsareṇa hi /",
    "GS40rascum_u:2031": " valīpalitanirmuktaṃ vārdhakyena vivarjitam // Rcūm_13.14 //",
    "GS40rascum_u:2032": " śrotradantādisampannaṃ śatāyuṣkaṃ sacakṣuṣam /",
    "GS40rascum_u:2033": " mattadantibalopetaṃ vivāde vijayānvitam // Rcūm_13.15 //",
    "GS40rascum_u:2034": " līḍhaṃ madhvājyatailaiśca kaṇopetāśvagandhayā /",
    "GS40rascum_u:2035": " kṣayarogaṃ nihantyeva maṇḍalārdhena niścitam // Rcūm_13.16 //",
    "GS40rascum_u:2036": " tattadrogānupānaiśca nihanti sakalāmayān /",
    "GS40rascum_u:2037": " vandhyāputrapradaṃ hyetat sūtikāmayanāśanam // Rcūm_13.17 //",
    "GS40rascum_u:2038": " bālānāṃ paramaṃ pathyaṃ vṛṣyamāyuṣyamuttamam /",
    "GS40rascum_u:2039": " nāgodaropaviṣṭaṃ ca hanti strīṇāṃ ca vegataḥ // Rcūm_13.18 //",
    "GS40rascum_u:2040": " haiyaṅgavīnasaṃyuktaṃ tavarājena saṃyutam /",
    "GS40rascum_u:2041": " garbhiṇīsarvarogeṣu praśastaṃ parikīrtitam // Rcūm_13.19 //",
    "GS40rascum_u:2042": " {pravālarasayana}",
    "GS40rascum_u:2043": " catuṣpalaṃ pravālasya bhasmano mṛtatārakam /",
    "GS40rascum_u:2044": " tatsamaṃ dviguṇaṃ tāmraṃ pravālādardhamākṣikam // Rcūm_13.20 //",
    "GS40rascum_u:2045": " triṃśadvibhāgikaṃ vajraṃ ṣoḍaśāṃśaṃ ca nīlakam /",
    "GS40rascum_u:2046": " vyomasattvaṃ samaṃ sarvaistālakaṃ sarvataḥ samam // Rcūm_13.21 //",
    "GS40rascum_u:2047": " vimardya luṅgatoyena yāvaddinacatuṣṭayam /",
    "GS40rascum_u:2048": " sarvārdhaśuddhasūtena tasmād dviguṇagandhakaiḥ // Rcūm_13.22 //",
    "GS40rascum_u:2049": " vihitāṃ kajjalīṃ samyak drāvayitvā yathā purā /",
    "GS40rascum_u:2050": " pravālādīni bhasmāni vinikṣipya vimiśrya ca // Rcūm_13.23 //",
    "GS40rascum_u:2051": " nirvāpya goghṛte samyag dvādaśābdapurātane /",
    "GS40rascum_u:2052": " śarāvasampuṭe ruddhvā ghṛtāktaṃ svedayecchanaiḥ // Rcūm_13.24 //",
    "GS40rascum_u:2053": " vicūrṇya bhāvayedbhṛṅgarasairvārāṇi sapta ca /",
    "GS40rascum_u:2054": " vyoṣājyasahitaṃ hanti jūrtirogaṃ dinaistribhiḥ // Rcūm_13.25 //",
    "GS40rascum_u:2055": " kṣayaṃ ca maṇḍalārdhena grahaṇīṃ pāṇḍukāmale /",
    "GS40rascum_u:2056": " kumbhakāmalikārogam udāvartaṃ mahodaram // Rcūm_13.26 //",
    "GS40rascum_u:2057": " pramehaṃ medaso vṛddhiṃ vātavyādhiṃ kaphāmayam /",
    "GS40rascum_u:2058": " gudarogaṃ ca mandāgniṃ mūtravātamaśeṣataḥ // Rcūm_13.27 //",
    "GS40rascum_u:2059": " smaramandirajavyādhiṃ vandhyārogāṃs tvagāmayān /",
    "GS40rascum_u:2060": " vyoṣājyacitratoyaiśca hyanupānamaśeṣataḥ // Rcūm_13.28 //",
    "GS40rascum_u:2061": " bhūyo bhūyo visūcyartir dehino yasya jāyate /",
    "GS40rascum_u:2062": " raso'yaṃ tasya dātavyo maṇḍalānāṃ trayaṃ khalu /",
    "GS40rascum_u:2063": " āmaroge ca dātavyo bhiṣagbhirvatsarāvadhi // Rcūm_13.29 //",
    "GS40rascum_u:2064": " {tārkṣyarasāyana}",
    "GS40rascum_u:2065": " tārkṣyabhasma tu śāṇaikaṃ vajrabhasma tadardhakam /",
    "GS40rascum_u:2066": " mṛtasvarṇārkakāntānāṃ niṣkadvayamitaṃ pṛthak // Rcūm_13.30 //",
    "GS40rascum_u:2067": " lohabhasma mṛtaṃ sūtaṃ sarvamekatra mardayet /",
    "GS40rascum_u:2068": " puṭedviṃśativārāṇi puṭaiḥ kukkuṭasaṃjñakaiḥ // Rcūm_13.31 //",
    "GS40rascum_u:2069": " amṛtāmbusamāyuktaiḥ śilāgandhakatālakaiḥ /",
    "GS40rascum_u:2070": " saptavāraṃ dravaiḥ sārdhaṃ daśabhiḥ piṣṭakaiḥ puṭet // Rcūm_13.32 //",
    "GS40rascum_u:2071": " evaṃ siddhaṃ prabhāvāḍhyaṃ tārkṣyaṃ nāma rasāyanam /",
    "GS40rascum_u:2072": " citrakārdrakarasopetaṃ pītaṃ rājikayā mitam // Rcūm_13.33 //",
    "GS40rascum_u:2073": " tridoṣajān gadānsarvān kaphavātodbhavānapi /",
    "GS40rascum_u:2074": " asādhyān sarvavaidyānāṃ bheṣajānāṃ ca koṭibhiḥ /",
    "GS40rascum_u:2075": " karoti kṣudhamatyarthaṃ bhuktaṃ jarayati kṣaṇāt // Rcūm_13.34 //",
    "GS40rascum_u:2076": " {puṣparāgarasāyana}",
    "GS40rascum_u:2077": " puṣparāgodbhavaṃ bhasma palārdhapramitaṃ śubham /",
    "GS40rascum_u:2078": " tadardhaṃ pītakācaṃ ca tadardhaṃ tāmrabhasmakam // Rcūm_13.35 //",
    "GS40rascum_u:2079": " tāmrasyārdhaṃ ca rajataṃ jātarūpaṃ tadardhakam /",
    "GS40rascum_u:2080": " vajrabhasma tadardhaṃ ca sarvatulyaṃ mṛtābhrakam // Rcūm_13.36 //",
    "GS40rascum_u:2081": " tatsamaṃ sūryakāntaṃ ca māritaṃ balinā saha /",
    "GS40rascum_u:2082": " tulyena balinā sārdhaṃ daśavāraṃ puṭet khalu // Rcūm_13.37 //",
    "GS40rascum_u:2083": " nīlāñjanālatāpyānāṃ pṛthak tāni puṭāni ca /",
    "GS40rascum_u:2084": " iti siddhamidaṃ proktaṃ puṣparāgarasāyanam // Rcūm_13.38 //",
    "GS40rascum_u:2085": " kṣayādisarvarogaghnaṃ kuṣṭhavyādhiharaṃ param /",
    "GS40rascum_u:2086": " gudagulmārttiśamanaṃ putrīyaṃ vṛṣyamuttamam // Rcūm_13.39 //",
    "GS40rascum_u:2087": " rasāyanaṃ tathā caitat kṣipraṃ gulmaharaṃ striyāḥ /",
    "GS40rascum_u:2088": " dīpanaṃ paramaṃ proktaṃ kāmalāpāṇḍunāśanam /",
    "GS40rascum_u:2089": " bahunātra kimuktena sarvarogavināśanam // Rcūm_13.40 //",
    "GS40rascum_u:2090": " {vajrarasāyana}",
    "GS40rascum_u:2091": " ekakarṣaṃ mṛtaṃ vajraṃ tāvadbhūnāgasattvakam /",
    "GS40rascum_u:2092": " tataśca dviguṇaṃ svarṇaṃ svarṇatulyaṃ khasattvakam // Rcūm_13.41 //",
    "GS40rascum_u:2093": " tāvanmātraṃ ca kāntāyaḥ sarvaṃ vāritaraṃ kṛtam /",
    "GS40rascum_u:2094": " aṣṭamāṃśaśca sūtasya sarvebhyaḥ parikīrtitaḥ // Rcūm_13.42 //",
    "GS40rascum_u:2095": " śukapicchaḥ samaḥ sarvair mardayeccaṇakāmlakaiḥ /",
    "GS40rascum_u:2096": " vidhāya golakaṃ ramyaṃ chāyāśuṣkaṃ samācaret // Rcūm_13.43 //",
    "GS40rascum_u:2097": " tato bhūnāgasattvaṃ hi gandhakena samaṃ kṣipet /",
    "GS40rascum_u:2098": " puṭitaṃ śatavārāṇi śataṃ vārāṇi tāpyakaiḥ // Rcūm_13.44 //",
    "GS40rascum_u:2099": " sūryaparṇaiśca dugdhairvā vārāṇāṃ viṃśatiṃ tataḥ /",
    "GS40rascum_u:2100": " guñjāṭaṅkaṇasikthaiśca bhūnāgasya rajovṛtam // Rcūm_13.45 //",
    "GS40rascum_u:2101": " vartayitvā tu taṃ golaṃ kalkenānena lepayet /",
    "GS40rascum_u:2102": " ardhāṅguladalenātha pariśoṣya kharātape // Rcūm_13.46 //",
    "GS40rascum_u:2103": " nikṣiped vālukāyantre prapaceddinapañcakam /",
    "GS40rascum_u:2104": " tatastrikoṇagaṇḍīradugdhairgandhakasaṃyutaiḥ // Rcūm_13.47 //",
    "GS40rascum_u:2105": " mardayitvā tu taṃ golaṃ puṭedvārāṇi viṃśatim /",
    "GS40rascum_u:2106": " paṭacūrṇaṃ tataḥ kṛtvā kṣipedantaḥkaraṇḍake // Rcūm_13.48 //",
    "GS40rascum_u:2107": " guñjāmitaṃ bhajedenaṃ ramyaṃ vajrarasāyanam /",
    "GS40rascum_u:2108": " jñātājñāteṣu sarveṣu gadeṣu vividheṣu ca // Rcūm_13.49 //",
    "GS40rascum_u:2109": " tattadrogānupānena dātavyaṃ bhiṣajā khalu /",
    "GS40rascum_u:2110": " na so'sti rogo loke'sminyo hyanena na śāmyati // Rcūm_13.50 //",
    "GS40rascum_u:2111": " rasāyanaprakāreṇa sevito maṇḍalatrayam /",
    "GS40rascum_u:2112": " dehasiddhiṃ karotyeva viśvavismayakāriṇīm /",
    "GS40rascum_u:2113": " bilvamekaṃ vinā sarvaṃ pathyamatra prakīrtitam // Rcūm_13.51 //",
    "GS40rascum_u:2114": " {nīlarasāyana}",
    "GS40rascum_u:2115": " nīlaratnakṛtaṃ bhasma palamātraṃ ca hīrakam /",
    "GS40rascum_u:2116": " svarṇaṃ raupyaṃ ca kāntaṃ ca tāpyakaṃ nṛpavartakam // Rcūm_13.52 //",
    "GS40rascum_u:2117": " samāṃśaṃ sarvametat syāt sarvatulyaṃ ca śulvakam /",
    "GS40rascum_u:2118": " sarvametanmṛtaṃ grāhyaṃ samagandhakasaṃyutam // Rcūm_13.53 //",
    "GS40rascum_u:2119": " mardayet kaṅguṇītailairyāvatsyāddivasāṣṭakam /",
    "GS40rascum_u:2120": " ūrdhvādho gandhakaṃ dattvā puṭedvārāṇi viṃśatim // Rcūm_13.54 //",
    "GS40rascum_u:2121": " śvetamuṇḍīrasaiḥ paścādbhāvayet saptavārakam /",
    "GS40rascum_u:2122": " iti siddhaṃ prabhāvāḍhyaṃ ramyaṃ nīlarasāyanam // Rcūm_13.55 //",
    "GS40rascum_u:2123": " nihanti sakalānrogānguñjāmātraṃ niṣevitam /",
    "GS40rascum_u:2124": " jvaraṃ pāṇḍuṃ kṣayaṃ kāsaṃ śūlamarśaśca gulmakam // Rcūm_13.56 //",
    "GS40rascum_u:2125": " udaraṃ kuṣṭharogaṃ ca śvāsaṃ pañcavidhaṃ tathā /",
    "GS40rascum_u:2126": " tattadbhaiṣajyayogena tattadroganibarhaṇam // Rcūm_13.57 //",
    "GS40rascum_u:2127": " {gomedarasāyana}",
    "GS40rascum_u:2128": " gomedaṃ gandhayogena lakucadravayoginā /",
    "GS40rascum_u:2129": " puṭitvā daśavāraiśca jātaṃ bhasma palonmitam // Rcūm_13.58 //",
    "GS40rascum_u:2130": " suvarṇaṃ rajataṃ kāntaṃ sarvamauṣadhamāritam /",
    "GS40rascum_u:2131": " krāmaṇaṃ pādapādena prasitaṃ cūlikāmbunā // Rcūm_13.59 //",
    "GS40rascum_u:2132": " tāpyaṃ gandharvatailena puṭitaṃ daśavārakam /",
    "GS40rascum_u:2133": " nirutthaṃ jāyate bhasma sarvathaiva guṇādhikam // Rcūm_13.60 //",
    "GS40rascum_u:2134": " tadardhasūtagandhābhyāṃ kṛtakajjalikādrutau /",
    "GS40rascum_u:2135": " pūrvabhasmatrayaṃ kṣiptvā vimiśrya ca samāharet // Rcūm_13.61 //",
    "GS40rascum_u:2136": " vicūrṇya muṇḍikādrāvairbhāvayet saptavārakam /",
    "GS40rascum_u:2137": " paṭacūrṇaṃ vidhāyātha kṣipedantaḥkaraṇḍake // Rcūm_13.62 //",
    "GS40rascum_u:2138": " idaṃ hi paramaṃ śreṣṭhaṃ gomedakarasāyanam /",
    "GS40rascum_u:2139": " yojyaṃ sarveṣu rogeṣu tattadrogānupānataḥ // Rcūm_13.63 //",
    "GS40rascum_u:2140": " karoti dīpanaṃ tīvraṃ sarvārhaṃ ca priyaṃkaram /",
    "GS40rascum_u:2141": " dadāti paramāṃ puṣṭiṃ balaṃ bhīmabalopamam /",
    "GS40rascum_u:2142": " paramaṃ vṛṣyamāyuṣyaṃ netryaṃ mukhagadāpaham // Rcūm_13.64 //",
    "GS40rascum_u:2143": " {vaidūryarasāyana}",
    "GS40rascum_u:2144": " kāntakalkena vaidūryaṃ saha gandhena māritam /",
    "GS40rascum_u:2145": " tadbhasmanāṣṭaśāṇena tadardhaṃ mṛtahema ca // Rcūm_13.65 //",
    "GS40rascum_u:2146": " tayoḥ samaṃ tīkṣṇarajo mṛtaṃ rūpyaṃ ca tatsamam /",
    "GS40rascum_u:2147": " mṛtaṃ ca vimalaṃ sarvaiḥ samaṃ sarvaṃ vimarditam // Rcūm_13.66 //",
    "GS40rascum_u:2148": " militaṃ mocasāreṇa golīkṛtya viśoṣayet /",
    "GS40rascum_u:2149": " aṅgulārdhadalenaiva śilājena vimardayet // Rcūm_13.67 //",
    "GS40rascum_u:2150": " vālukāyantramadhyasthaṃ pakṣārdhaṃ śanakaiḥ pacet /",
    "GS40rascum_u:2151": " svataḥ śītaṃ samāhṛtya kumārīmūlasārataḥ // Rcūm_13.68 //",
    "GS40rascum_u:2152": " mardayitvā viśoṣyātha pīlumūlajalaistathā /",
    "GS40rascum_u:2153": " tathaiva citramūlādbhiḥ kanthārīmūlasārataḥ // Rcūm_13.69 //",
    "GS40rascum_u:2154": " cirabilvabhavaistoyair viśoṣya ca vicūrṇya ca /",
    "GS40rascum_u:2155": " mṛtasaṃjīvanaṃ hyetad vaidūryakarasāyanam // Rcūm_13.70 //",
    "GS40rascum_u:2156": " ārdrakadravasaṃyuktaṃ guñjāmātraṃ rasāyanam /",
    "GS40rascum_u:2157": " dātavyaṃ citratoyairvā sannipāte visaṃjñake // Rcūm_13.71 //",
    "GS40rascum_u:2158": " dantabandhe tu saṃjāte vallamātramamuṃ rasam /",
    "GS40rascum_u:2159": " pādayorgharṣayedyatnāt tataśceṣṭāmavāpnuyāt // Rcūm_13.72 //",
    "GS40rascum_u:2160": " jātaceṣṭasya salilaṃ mūrdhni śītaṃ vinikṣipet /",
    "GS40rascum_u:2161": " śatakumbhamitaṃ svādu tīvrā kṣujjāyate tataḥ // Rcūm_13.73 //",
    "GS40rascum_u:2162": " yat kiṃcid yācate tasmai tattaddeyamabhīpsitam /",
    "GS40rascum_u:2163": " āyuṣye vidyamāne sa sukhī jīvati mānavaḥ // Rcūm_13.74 //",
    "GS40rascum_u:2164": " tridoṣajātarogeṣu dātavyaṃ taṇḍulonmitam /",
    "GS40rascum_u:2165": " palārdhasitayā yuktamanyathā hanti rogiṇam // Rcūm_13.75 //",
    "GS40rascum_u:2166": " ekadoṣodbhave roge saṃsargajanite tathā /",
    "GS40rascum_u:2167": " na dātavyaṃ hi bhiṣajā vaidūryakarasāyanam // Rcūm_13.76 //",
    "GS40rascum_u:2168": " dhṛtāni vā tāni samarcitāni sujātiyuktāni ca saṃstutāni /",
    "GS40rascum_u:2169": " haranti ratnānyakhilaṃ duriṣṭaṃ kurvantyabhīṣṭaṃ satataṃ yatheṣṭam // Rcūm_13.77 //",
    "GS40rascum_u:2170": " harantyalakṣmīṃ satataṃ samastān duṣkarmajātān iha sarvarogān /",
    "GS40rascum_u:2171": " āyuṣyakārīṇi hitāni sarvaratnaprasūtāni rasāyanāni // Rcūm_13.78 //",
    "GS40rascum_u:2172": " Rcūm, 14",
    "GS40rascum_u:2173": " {vargas of metals}",
    "GS40rascum_u:2174": " śuddhaṃ lohaṃ kanakarajataṃ bhānulohāśmasāraṃ pūtīlohaṃ dvitayamuditaṃ nāgavaṅgābhidhānam /",
    "GS40rascum_u:2175": " miśraṃ lohaṃ tritayamuditaṃ pittalaṃ kāṃsyavartaṃ dhātur lohe luha iti mataḥ so'pi kaṣārthavācī // Rcūm_14.1 //",
    "GS40rascum_u:2176": " {gold:: subtypes}",
    "GS40rascum_u:2177": " prākṛtaṃ sahajaṃ vahnisambhūtaṃ khanisambhavam /",
    "GS40rascum_u:2178": " rasendravedhasaṃjātaṃ svarṇaṃ pañcavidhaṃ smṛtam // Rcūm_14.2 //",
    "GS40rascum_u:2179": " {prākṛta}",
    "GS40rascum_u:2180": " brahmāṇḍaṃ saṃvṛtaṃ yena rajoguṇabhuvā khalu /",
    "GS40rascum_u:2181": " tatprākṛtamiti proktaṃ devānāmapi durlabham // Rcūm_14.3 //",
    "GS40rascum_u:2182": " {sahaja}",
    "GS40rascum_u:2183": " brahmā yenāvṛto jātaḥ suvarṇena jarāyuṇā /",
    "GS40rascum_u:2184": " tanmerurūpatāṃ jātaṃ suvarṇaṃ sahajaṃ hi tat // Rcūm_14.4 //",
    "GS40rascum_u:2185": " {vahnisambhava}",
    "GS40rascum_u:2186": " visṛṣṭamagninā śaivaṃ tejaḥ pītaṃ suduḥsaham /",
    "GS40rascum_u:2187": " abhūtsvarṇaṃ taduddiṣṭaṃ suvarṇaṃ vahnisaṃbhavam // Rcūm_14.5 //",
    "GS40rascum_u:2188": " etat svarṇatrayaṃ divyaṃ varṇaiḥ ṣoḍaśabhiryutam /",
    "GS40rascum_u:2189": " dhāraṇādeva tat kuryāccharīram ajarāmaram // Rcūm_14.6 //",
    "GS40rascum_u:2190": " {khanija}",
    "GS40rascum_u:2191": " tatra tatra girīṇāṃ hi jātaṃ khaniṣu yadbhavet /",
    "GS40rascum_u:2192": " taccaturdaśavarṇāḍhyaṃ bhakṣitaṃ sarvarogahṛt // Rcūm_14.7 //",
    "GS40rascum_u:2193": " {vedhaja}",
    "GS40rascum_u:2194": " rasendravedhasambhūtaṃ tadvedhajamudāhṛtam /",
    "GS40rascum_u:2195": " rasāyanaṃ mahāśreṣṭhaṃ pāpaghnaṃ vedhajaṃ hi tat // Rcūm_14.8 //",
    "GS40rascum_u:2196": " tārārkarītītaralohakuñjaraṃ vaṅgābhrakaṃ mākṣikavaṅgapāradam /",
    "GS40rascum_u:2197": " yattārajaṃ hi pravadanti rāgataḥ svarṇaṃ kalāvarṇacaturguṇaṃ hi // Rcūm_14.9 //",
    "GS40rascum_u:2198": " {gold:: parīkṣā: :",
    "GS40rascum_u:2199": " good quality}",
    "GS40rascum_u:2200": " ghṛṣṭaṃ varṇe ghusṛṇasadṛśaṃ raktavarṇaṃ ca dāhe chede kiṃcit sitam akapilaṃ nirdalaṃ bhūribhāram /",
    "GS40rascum_u:2201": " snigdhaṃ svarṇaṃ ravivirahitaṃ styānaraktaprabhāḍhyaṃ śreṣṭhaṃ diṣṭam atulitalasaccāruvarṇaṃ ca svarṇam // Rcūm_14.10 //",
    "GS40rascum_u:2202": " {gold:: parīkṣā: :",
    "GS40rascum_u:2203": " bad quality}",
    "GS40rascum_u:2204": " rūkṣaṃ vivarṇaṃ malinaṃ kaṭhoraṃ kṛṣṇaṃ ca dāhe nikaṣe ca pāṇḍu /",
    "GS40rascum_u:2205": " sthūlāṅgakaṃ nirbharakaṃ kaḍāraṃ sphuṭatsuvarṇaṃ daśadhā na śastam // Rcūm_14.11 //",
    "GS40rascum_u:2206": " {miśraloha:: production}",
    "GS40rascum_u:2207": " svarṇarūpyādisaṃyogānmiśralohaṃ prajāyate /",
    "GS40rascum_u:2208": " {śodhana:: use of ~}",
    "GS40rascum_u:2209": " svarṇakāryaṃ na tena syāttasmāt śuddhir vidhīyate /",
    "GS40rascum_u:2210": " śodhyaṃ na kevalaṃ svarṇaṃ lohānyanyāni śodhayet // Rcūm_14.12 //",
    "GS40rascum_u:2211": " {gold:: refreshing its colour (?)}",
    "GS40rascum_u:2212": " karṣapramāṇaṃ tu suvarṇapatraṃ śarāvaruddhaṃ paṭudhātuyuktam /",
    "GS40rascum_u:2213": " aṅgārasaṃsthaṃ praharārdhamānaṃ dhmātena tatsyānnanu pūrṇavarṇam // Rcūm_14.13 //",
    "GS40rascum_u:2214": " {metals:: māraṇa:: types}",
    "GS40rascum_u:2215": " lohānāṃ māraṇaṃ śreṣṭhaṃ sarveṣāṃ rasabhasmanā /",
    "GS40rascum_u:2216": " mūlībhirmadhyamaṃ prāhurnikṛṣṭaṃ gandhakādibhiḥ // Rcūm_14.14 //",
    "GS40rascum_u:2217": " arilohena lohasya māraṇaṃ durguṇapradam /",
    "GS40rascum_u:2218": " {gold:: māraṇa}",
    "GS40rascum_u:2219": " kṛtvā kaṇṭakavedhyāni svarṇapatrāṇi lepayet // Rcūm_14.15 //",
    "GS40rascum_u:2220": " luṅgāmbubhasmasūtena mriyante daśabhiḥ puṭaiḥ /",
    "GS40rascum_u:2221": " {gold:: māraṇa}",
    "GS40rascum_u:2222": " drute vinikṣipet svarṇe lohamānaṃ mṛtaṃ rasam // Rcūm_14.16 //",
    "GS40rascum_u:2223": " vicūrṇya luṅgatoyena daradena samanvitam /",
    "GS40rascum_u:2224": " jāyate kuṅkumacchāyaṃ svarṇaṃ dvādaśabhiḥ puṭaiḥ // Rcūm_14.17 //",
    "GS40rascum_u:2225": " {gold:: māraṇa: :",
    "GS40rascum_u:2226": " apunarbhava}",
    "GS40rascum_u:2227": " śleṣmāntakāṇḍena sakāñcanārajaṭāpuṭaiḥ kukkuṭanāmadheyaiḥ /",
    "GS40rascum_u:2228": " triṃśatpramāṇair apunarbhavaṃ syānniḥśeṣayogeṣu ca yojanīyam // Rcūm_14.18 //",
    "GS40rascum_u:2229": " {gold:: māraṇa}",
    "GS40rascum_u:2230": " sūtena piṣṭikāṃ kṛtvā svarṇaṃ ruddhvā śarāvake /",
    "GS40rascum_u:2231": " svalpanīlāñjanopetaṃ dagdhaṃ svalpairvanotpalaiḥ // Rcūm_14.19 //",
    "GS40rascum_u:2232": " kuṅkumābhaṃ bhavedbhasma yojyaṃ rasarasāyane /",
    "GS40rascum_u:2233": " {gold:: māraṇa}",
    "GS40rascum_u:2234": " snugdugdhahiṅguhiṅgūlaśilāsindūrakāmlakaiḥ // Rcūm_14.20 //",
    "GS40rascum_u:2235": " puṭitaṃ daśavāreṇa nirjīvaṃ hema jāyate /",
    "GS40rascum_u:2236": " rase rasāyane loharañjane cātiśasyate // Rcūm_14.21 //",
    "GS40rascum_u:2237": " {gold:: mṛta: :",
    "GS40rascum_u:2238": " medic. properties}",
    "GS40rascum_u:2239": " snigdhaṃ medhyaṃ viṣagaraharaṃ bṛṃhaṇaṃ vṛṣyamagryaṃ yakṣmonmādapraśamanaparaṃ deharogapramāthi /",
    "GS40rascum_u:2240": " medhābuddhismṛtisukhakaraṃ sarvadoṣāmayaghnaṃ rucyaṃ dīpi praśamitajaraṃ svādupākaṃ suvarṇam // Rcūm_14.22 //",
    "GS40rascum_u:2241": " {gold:: mṛta:: medic. use}",
    "GS40rascum_u:2242": " etadbhasma suvarṇajaṃ kaṭughṛtopetaṃ dviguñjonmitaṃ līḍhaṃ hanti nṛṇāṃ kṣayāgnisadanaṃ śvāsaṃ sakāsārucim /",
    "GS40rascum_u:2243": " ojodhātuvivardhanaṃ balakaraṃ pāṇḍvāmayadhvaṃsanaṃ vṛṣyaṃ sarvaviṣāpahaṃ garaharaṃ duṣṭagrahaṇyādinut // Rcūm_14.23 //",
    "GS40rascum_u:2244": " niḥśeṣarogavidhvaṃsi bhūtapretabhayāpaham /",
    "GS40rascum_u:2245": " bandhanaṃ bhāvirogāṇāṃ viṣatrayabhayāpaham // Rcūm_14.24 //",
    "GS40rascum_u:2246": " vinā bilvaphalaṃ cātra sarvamanyat praśasyate /",
    "GS40rascum_u:2247": " daśābdasevitaṃ svarṇaṃ svecchāhāravihāriṇam /",
    "GS40rascum_u:2248": " na kaścidbādhate vyādhiryāvadāyurna saṃśayaḥ // Rcūm_14.25 //",
    "GS40rascum_u:2249": " {silver:: subtypes}",
    "GS40rascum_u:2250": " sahajaṃ khanisaṃjātaṃ kṛtrimaṃ ca tridhā matam /",
    "GS40rascum_u:2251": " rajataṃ pūrvapūrvaṃ hi svaguṇairuttamottamam // Rcūm_14.26 //",
    "GS40rascum_u:2252": " {silver:: sahaja}",
    "GS40rascum_u:2253": " kailāsādyadrisambhūtaṃ rajataṃ sahajaṃ bhavet /",
    "GS40rascum_u:2254": " tatspṛṣṭaṃ hi mahāvyādhināśanaṃ dehināṃ bhavet // Rcūm_14.27 //",
    "GS40rascum_u:2255": " {silver:: khanija}",
    "GS40rascum_u:2256": " himācalādrikūṭeṣu yad rūpyaṃ jāyate hi tat /",
    "GS40rascum_u:2257": " khanijaṃ kathyate tajjñaiḥ paramaṃ hi rasāyanam // Rcūm_14.28 //",
    "GS40rascum_u:2258": " {silver:: pādarūpya}",
    "GS40rascum_u:2259": " śrīrāmapādukānyastaṃ vaṅgaṃ yadrūpyatāṃ gatam /",
    "GS40rascum_u:2260": " tat pādarūpyam ityuktaṃ kṛtrimaṃ sarvaroganut // Rcūm_14.29 //",
    "GS40rascum_u:2261": " {silver:: parīkṣā: :",
    "GS40rascum_u:2262": " good quality}",
    "GS40rascum_u:2263": " ghanaṃ snigdhaṃ mṛdu svacchaṃ dāhe chede sitaṃ guru /",
    "GS40rascum_u:2264": " śaṅkhābhaṃ masṛṇaṃ sphoṭarahitaṃ rajataṃ śubham // Rcūm_14.30 //",
    "GS40rascum_u:2265": " {silver:: parīkṣā: :",
    "GS40rascum_u:2266": " bad quality}",
    "GS40rascum_u:2267": " dāhe raktaṃ ca pītaṃ ca kṛṣṇaṃ rūkṣaṃ sphuṭaṃ laghu /",
    "GS40rascum_u:2268": " sthūlāṅgaṃ karkaśāṅgaṃ ca rajataṃ tyājyam aṣṭadhā // Rcūm_14.31 //",
    "GS40rascum_u:2269": " {silver:: śodhana}",
    "GS40rascum_u:2270": " kharpare bhasmacūrṇābhyāṃ paritaḥ pālikāṃ caret /",
    "GS40rascum_u:2271": " tatra rūpyaṃ vinikṣipya samasīsasamanvitam // Rcūm_14.32 //",
    "GS40rascum_u:2272": " jātasīsakṣayaṃ yāvaddhamettāvat punaḥ punaḥ /",
    "GS40rascum_u:2273": " svacchaṃ saṃśodhitaṃ rūpyaṃ yojanīyaṃ rasādiṣu // Rcūm_14.33 //",
    "GS40rascum_u:2274": " {silver:: māraṇa}",
    "GS40rascum_u:2275": " lakucadravasūtābhyāṃ tārapiṣṭīṃ prakalpayet /",
    "GS40rascum_u:2276": " ūrdhvādho gandhakaṃ dattvā mūṣāgarbhe nirudhya ca // Rcūm_14.34 //",
    "GS40rascum_u:2277": " svedayed vālukāyantre dinamekaṃ dṛḍhāgninā /",
    "GS40rascum_u:2278": " svāṅgaśītāṃ ca tāṃ piṣṭīṃ sāmlatālena marditām // Rcūm_14.35 //",
    "GS40rascum_u:2279": " puṭed dvādaśavārāṇi bhasmībhavati rūpyakam /",
    "GS40rascum_u:2280": " {silver:: māraṇa}",
    "GS40rascum_u:2281": " mākṣīkacūrṇaluṅgāmlamarditaṃ puṭitaṃ śanaiḥ // Rcūm_14.36 //",
    "GS40rascum_u:2282": " triṃśadvāreṇa tattāraṃ bhasma saṃjāyatetarām /",
    "GS40rascum_u:2283": " {effect of māraṇa of a bhasman}",
    "GS40rascum_u:2284": " rāgaḥ syāt sarvalohānāṃ puṭādhikye na saṃśayaḥ /",
    "GS40rascum_u:2285": " rañjayanti ca raktāni dehalohobhayārthakṛt // Rcūm_14.37 //",
    "GS40rascum_u:2286": " {silver:: mṛta: :",
    "GS40rascum_u:2287": " medic. properties}",
    "GS40rascum_u:2288": " rūpyaṃ vipākamadhuraṃ tuvarāmlasāraṃ śītaṃ saraṃ paramalekhanakaṃ ca rucyam /",
    "GS40rascum_u:2289": " snigdhaṃ ca vātakaphajijjaṭharāgnidīpi balyapradaṃ sthiravayaskaraṇaṃ ca vṛṣyam // Rcūm_14.38 //",
    "GS40rascum_u:2290": " {silver:: mṛta:: medic. use}",
    "GS40rascum_u:2291": " bhasmībhūtaṃ rajatamamalaṃ tatsamau vyomabhānū sarvaistulyaṃ trikaṭukalitaṃ sāraghājyena yuktam /",
    "GS40rascum_u:2292": " līḍhaṃ prātaḥ kṣapayatitarāṃ yakṣmapāṇḍūdarārśaḥ kāsaṃ śvāsaṃ nayanajarujaḥ pittarogānaśeṣān // Rcūm_14.39 //",
    "GS40rascum_u:2293": " {copper:: subtypes}",
    "GS40rascum_u:2294": " mlecchaṃ nepālakaṃ ceti tayornepālamuttamam /",
    "GS40rascum_u:2295": " nepālādanyakhanyutthaṃ mlecchamityabhidhīyate // Rcūm_14.40 //",
    "GS40rascum_u:2296": " {mlecchatāmra: :",
    "GS40rascum_u:2297": " phys. properties}",
    "GS40rascum_u:2298": " sitakṛṣṇāruṇacchāyaṃ vāmi bhedi kaṭhorakam /",
    "GS40rascum_u:2299": " kṣālitaṃ ca punaḥ kṛṣṇametanmlecchakatāmrakam // Rcūm_14.41 //",
    "GS40rascum_u:2300": " {nepālatāmra: :",
    "GS40rascum_u:2301": " phys. properties}",
    "GS40rascum_u:2302": " susnigdhaṃ mṛdulaṃ śoṇaṃ ghanāghātakṣamaṃ guru /",
    "GS40rascum_u:2303": " nirvikāraṃ guṇaiḥ śreṣṭhaṃ tāmraṃ nepālamucyate // Rcūm_14.42 //",
    "GS40rascum_u:2304": " {copper:: parīkṣā: :",
    "GS40rascum_u:2305": " bad quality}",
    "GS40rascum_u:2306": " pāṇḍuraṃ kṛṣṇaśoṇaṃ ca laghusphuṭanasaṃyutam /",
    "GS40rascum_u:2307": " rūkṣāṅgaṃ sadalaṃ tāmraṃ neṣyate rasakarmaṇi // Rcūm_14.43 //",
    "GS40rascum_u:2308": " {copper:: aśuddha:: doṣa}",
    "GS40rascum_u:2309": " utkledamohabhramadāhabhedāstāmrasya doṣāḥ khalu durdharāste /",
    "GS40rascum_u:2310": " viśodhanāt tad vigatasvadoṣaṃ sudhāmayaṃ syādrasavīryapāke // Rcūm_14.44 //",
    "GS40rascum_u:2311": " {copper:: śodhana}",
    "GS40rascum_u:2312": " tāmraṃ kṣārāmlasaṃyuktaṃ drāvitaṃ dattagairikam /",
    "GS40rascum_u:2313": " nikṣiptaṃ mahiṣītakre chagaṇe saptavārakam // Rcūm_14.45 //",
    "GS40rascum_u:2314": " pañcadoṣavinirmuktaṃ bhasmayogyaṃ ca jāyate /",
    "GS40rascum_u:2315": " {tāmraśodhanam}",
    "GS40rascum_u:2316": " tāmranirdalapatrāṇi viliptāni tu sindhunā // Rcūm_14.46 //",
    "GS40rascum_u:2317": " dhmātvā sauvīrake kṣepād viśudhyantyaṣṭavārataḥ /",
    "GS40rascum_u:2318": " {copper:: śodhana}",
    "GS40rascum_u:2319": " nimbāmbupaṭuliptāni tāpitānyaṣṭavārakam // Rcūm_14.47 //",
    "GS40rascum_u:2320": " viśudhyantyarkapatrāṇi nirguṇḍyā rasamajjanāt /",
    "GS40rascum_u:2321": " {copper:: śodhana}",
    "GS40rascum_u:2322": " tālapatrasamābhāni tāmrapatrāṇi kārayet // Rcūm_14.48 //",
    "GS40rascum_u:2323": " niṣkvāthya kāñjike yāmaṃ bhasmanā pariśodhya ca /",
    "GS40rascum_u:2324": " yāmaṃ kṣīreṇa niṣkvāthya tatraiva sthāpayeddinam // Rcūm_14.49 //",
    "GS40rascum_u:2325": " dinaikaṃ lavaṇopetaṃ tintiḍīphalakardame /",
    "GS40rascum_u:2326": " jambīranīraniṣpiṣṭapaṭunā pariveṣṭya ca // Rcūm_14.50 //",
    "GS40rascum_u:2327": " dhmātvājāmūtramadhye tu sakṛdeva nimajjayet /",
    "GS40rascum_u:2328": " tāmrasyārdhaṃ sasindhūtthaiḥ pakvanimbukavāribhiḥ // Rcūm_14.51 //",
    "GS40rascum_u:2329": " liptvā dhmātvā kṣipettakre mahiṣīchagaṇānvite /",
    "GS40rascum_u:2330": " tattāmraṃ tulyabhāgena hemamākṣikasaṃyutam // Rcūm_14.52 //",
    "GS40rascum_u:2331": " dhamed atidṛḍhāṅgāraiś caikavāramataḥ param /",
    "GS40rascum_u:2332": " vinā tāpyaistrivāraṃ ca cakrikāṃ kalpayettataḥ // Rcūm_14.53 //",
    "GS40rascum_u:2333": " tatastrikaṭukakvāthe tridinaṃ sthāpayettataḥ /",
    "GS40rascum_u:2334": " utkvāthya bhasmanā mṛjya jalaiḥ prakṣālya sāraghaiḥ // Rcūm_14.54 //",
    "GS40rascum_u:2335": " vilipya sāraghopetasitayā ca trivārakam /",
    "GS40rascum_u:2336": " puṭed vanotpalaistāmraṃ bhavet svarṇasamaṃ guṇaiḥ // Rcūm_14.55 //",
    "GS40rascum_u:2337": " kumārīpatramadhye tu śulbapatraṃ niveśitam /",
    "GS40rascum_u:2338": " puṭitaṃ doṣanirmuktaṃ pāṇḍuraṃ ca prajāyate // Rcūm_14.56 //",
    "GS40rascum_u:2339": " itthaṃ viśodhitaṃ tāmraṃ sarvadoṣavivarjitam /",
    "GS40rascum_u:2340": " bhavedrasāyane yogyaṃ dehalohakaraṃ param // Rcūm_14.57 //",
    "GS40rascum_u:2341": " imāṃ śuddhiṃ vijānāti śivo vā nandikeśvaraḥ /",
    "GS40rascum_u:2342": " sarvalokāśrayaḥ śrīmān somadevo na cāparaḥ // Rcūm_14.58 //",
    "GS40rascum_u:2343": " {copper:: māraṇa}",
    "GS40rascum_u:2344": " balinā nihataṃ tāmraṃ saptavāraṃ samutthitam /",
    "GS40rascum_u:2345": " sarvadoṣavinirmuktaṃ bhavedamṛtasannibham // Rcūm_14.59 //",
    "GS40rascum_u:2346": " vilipya lakucadrāvapiṣṭagandhāśmapaṅkataḥ /",
    "GS40rascum_u:2347": " tāmrapatrāṇi saṃsthāpya sthālīmadhye nirudhya ca // Rcūm_14.60 //",
    "GS40rascum_u:2348": " yāmamātraṃ pacet samyak mṛtānyākṛṣya cūrṇayet /",
    "GS40rascum_u:2349": " {copper:: mṛta:: medic. use}",
    "GS40rascum_u:2350": " tadbhasma vallamātraṃ hi tāmbūlīdalaveṣṭitam // Rcūm_14.61 //",
    "GS40rascum_u:2351": " bhakṣitaṃ vāmayitvātha recayitvā dviyāmataḥ /",
    "GS40rascum_u:2352": " jvaraṃ vināśayennḥṇāṃ śūlādhmānasamanvitam // Rcūm_14.62 //",
    "GS40rascum_u:2353": " viṣaṃ garaṃ ca vegena vāmayatyeva niścitam /",
    "GS40rascum_u:2354": " pathyamatra pradātavyaṃ gotakraṃ bhaktasaṃyutam // Rcūm_14.63 //",
    "GS40rascum_u:2355": " atireke 'tivāntau ca santāpe cātimātrake /",
    "GS40rascum_u:2356": " tattadaucityayogena kuryācchītāṃ pratikriyām // Rcūm_14.64 //",
    "GS40rascum_u:2357": " ativāntau bhajedbhṛṣṭamikṣukhaṇḍaṃ tu śītalam /",
    "GS40rascum_u:2358": " yadvā bilvabhavaṃ kvāthaṃ sitayā saha pāyayet // Rcūm_14.65 //",
    "GS40rascum_u:2359": " barbūratvagrasaḥ peyo vireke takrasaṃyutam /",
    "GS40rascum_u:2360": " {copper:: māraṇa}",
    "GS40rascum_u:2361": " śulbatulyena sūtena balinā tatsamena ca // Rcūm_14.66 //",
    "GS40rascum_u:2362": " tadardhāṃśena tālena śilayā ca tadardhayā /",
    "GS40rascum_u:2363": " vidhāya kajjalīṃ ślakṣṇāṃ bhinnakajjalasannibhām // Rcūm_14.67 //",
    "GS40rascum_u:2364": " yantrādhyāyavinirdiṣṭagarbhayantrodarāntare /",
    "GS40rascum_u:2365": " kajjalīṃ tāmrapatrāṇi paryāyeṇa vinikṣipet /",
    "GS40rascum_u:2366": " prapacedyāmaparyantaṃ svāṅgaśītaṃ pracūrṇayet // Rcūm_14.68 //",
    "GS40rascum_u:2367": " {copper:: mṛta: :",
    "GS40rascum_u:2368": " medic. properties}",
    "GS40rascum_u:2369": " tāmraṃ tiktakaṣāyakaṃ ca madhuraṃ pāke ca vīryoṣṇakaṃ sāmlaṃ pittakaphāpahaṃ jaṭhararukkuṣṭhāmajūrttyantakṛt /",
    "GS40rascum_u:2370": " ūrdhvādhaḥ pariśodhanaṃ viṣayakṛtsthaulyāpahaṃ kṣutkaraṃ durnāmakṣayapāṇḍurogaśamanaṃ netryaṃ paraṃ lekhanam // Rcūm_14.69 //",
    "GS40rascum_u:2371": " tattadrogaharānupānasahitaṃ tāmraṃ dvivallonmitaṃ saṃlīḍhaṃ pariṇāmaśūlamudaraṃ śūlaṃ ca pāṇḍuṃ jvaram /",
    "GS40rascum_u:2372": " gulmaplīhayakṛtkṣayāgnisadanaṃ mehaṃ ca mūlāmayaṃ duṣṭāṃ ca grahaṇīṃ hared dhruvamidaṃ tatsomanāthābhidham // Rcūm_14.70 //",
    "GS40rascum_u:2373": " etattāmrasamaṃ nānyanmadhuraṃ doṣavarjitam /",
    "GS40rascum_u:2374": " nānyanniḥśeṣadoṣaghnaṃ vṛṣyaṃ svasthocitaṃ nḥṇām // Rcūm_14.71 //",
    "GS40rascum_u:2375": " {copper:: māraṇa}",
    "GS40rascum_u:2376": " balinā palamātreṇa taddravye rajasaṃmitaiḥ /",
    "GS40rascum_u:2377": " viṣatindvagniśamyākavatsanābhapaṭūttamaiḥ // Rcūm_14.72 //",
    "GS40rascum_u:2378": " kalihāriśilāvyoṣatālapūgakarañjakaiḥ /",
    "GS40rascum_u:2379": " kṛtvā cūrṇaṃ hi jambīradraveṇātidravīkṛtam // Rcūm_14.73 //",
    "GS40rascum_u:2380": " tatsarvaṃ khalvake bhāṇḍe vinikṣipya tataḥ param /",
    "GS40rascum_u:2381": " kṛtakaṇṭakavedhyāni palatāmradalānyatha /",
    "GS40rascum_u:2382": " liptapādāṃśasūtāni tasmin kalke nigūhayet // Rcūm_14.74 //",
    "GS40rascum_u:2383": " etat sarvaguṇāḍhyatāprabhavitaṃ śrīsomadevoditaṃ guñjāyugmamitaṃ kaṇājyasahitaṃ saṃsevitaṃ hanti vai /",
    "GS40rascum_u:2384": " gulmaplīhayakṛdvibandhajaṭharaṃ śūlāgnimāndyāmayaṃ vātaśleṣmasaśoṣapāṇḍunivahaṃ jūrttyāmayaṃ bhakṣitam // Rcūm_14.75 //",
    "GS40rascum_u:2385": " pathyaṃ rogocitaṃ deyaṃ rasamamlaṃ vivarjayet /",
    "GS40rascum_u:2386": " etatsātmyīkṛtaṃ yena tena mṛtyur vinirjitaḥ // Rcūm_14.76 //",
    "GS40rascum_u:2387": " {iron:: subtypes}",
    "GS40rascum_u:2388": " muṇḍaṃ tīkṣṇaṃ ca kāntaṃ ca triḥprakāramayaḥ smṛtam /",
    "GS40rascum_u:2389": " {muṇḍa:: subtypes}",
    "GS40rascum_u:2390": " mṛdu kuṇṭhaṃ kaḍāraṃ ca trividhaṃ muṇḍamucyate // Rcūm_14.77 //",
    "GS40rascum_u:2391": " {mṛdu:: phys. properties}",
    "GS40rascum_u:2392": " drutadrāvam avisphoṭaṃ cikkaṇaṃ mṛdulaṃ śubham /",
    "GS40rascum_u:2393": " {kuṇṭha:: phys. properties}",
    "GS40rascum_u:2394": " hataṃ yatprasaredduḥkhaṃ tanmuṇḍaṃ madhyamaṃ smṛtam /",
    "GS40rascum_u:2395": " {kaḍāra:: phys. properties}",
    "GS40rascum_u:2396": " yanmuṇḍaṃ bhajyate bhaṅge kṛṣṇaṃ syāttatkaḍārakam // Rcūm_14.78 //",
    "GS40rascum_u:2397": " {muṇḍa:: mṛdu: :",
    "GS40rascum_u:2398": " medic. properties}",
    "GS40rascum_u:2399": " muṇḍaṃ paraṃ mṛdulakaṃ kaphavātaśūlamūlāmamehagadakāmalapāṇḍuhāri /",
    "GS40rascum_u:2400": " gulmāmavātajaṭharārttiharaṃ pradīpi śophāpahaṃ rudhirakṛt khalu koṣṭhaśodhi // Rcūm_14.79 //",
    "GS40rascum_u:2401": " {tīkṣṇaloha:: subtypes}",
    "GS40rascum_u:2402": " kharaṃ sāraṃ ca honnālaṃ tārāpaṭṭaṃ ca bhājaram /",
    "GS40rascum_u:2403": " kālalohābhidhānaṃ ca ṣaḍvidhaṃ tīkṣṇamucyate // Rcūm_14.80 //",
    "GS40rascum_u:2404": " {kharaloha:: phys. properties}",
    "GS40rascum_u:2405": " paruṣaṃ pogaronmuktaṃ bhaṅge pāradasacchaviḥ /",
    "GS40rascum_u:2406": " namate bhaṅguraṃ yattat kharaloham udāhṛtam // Rcūm_14.81 //",
    "GS40rascum_u:2407": " {sāra:: phys. properties}",
    "GS40rascum_u:2408": " vegabhaṅguradhāraṃ yatsāralohaṃ tadīritam /",
    "GS40rascum_u:2409": " yogarābhāsakaṃ pāṇḍu bhūmikaṃ sāramīritam // Rcūm_14.82 //",
    "GS40rascum_u:2410": " {honnāla:: phys. properties}",
    "GS40rascum_u:2411": " kṛṣṇapāṇḍuvapuścañcubījatulyoruyogaram /",
    "GS40rascum_u:2412": " chedane cātiparuṣaṃ honnālam iti kathyate // Rcūm_14.83 //",
    "GS40rascum_u:2413": " {bhājara:: phys. properties}",
    "GS40rascum_u:2414": " yogarair vajrasaṅkāśaiḥ sūkṣmarekhaiśca sāndrakaiḥ /",
    "GS40rascum_u:2415": " nicitaṃ śyāmalāṅgaṃ ca bhājaraṃ tat prakīrtitam // Rcūm_14.84 //",
    "GS40rascum_u:2416": " {kālaloha:: phys. properties}",
    "GS40rascum_u:2417": " nīlakṛṣṇaprabhaṃ sāndraṃ masṛṇaṃ guru bhāsuram /",
    "GS40rascum_u:2418": " lohāghāte'pyabhagnātmadhāraṃ kālāyasaṃ matam // Rcūm_14.85 //",
    "GS40rascum_u:2419": " kharalohāt paraṃ sarvamekaikasmācchatottaram // Rcūm_14.86 //",
    "GS40rascum_u:2420": " {kharaloha:: medic. properties}",
    "GS40rascum_u:2421": " rūkṣaṃ syāt kharalohakaṃ sumadhuraṃ pāke ca vīrye himaṃ tiktoṣṇaṃ kaphapittakuṣṭhajaṭharaplīhāmapāṇḍvartinut /",
    "GS40rascum_u:2422": " sadyaḥ śūlayakṛdgadakṣayajarāmehāmavātāpahaṃ dīptaṃ cātirasāyanaṃ balakaraṃ durnāmamedo'paham // Rcūm_14.87 //",
    "GS40rascum_u:2423": " {kāntaloha:: subtypes}",
    "GS40rascum_u:2424": " kāntalohaṃ caturdhoktaṃ romakaṃ bhrāmakaṃ tathā /",
    "GS40rascum_u:2425": " cumbakaṃ drāvakaṃ ceti teṣu śreṣṭhaṃ paraṃ param // Rcūm_14.88 //",
    "GS40rascum_u:2426": " {romaka:: origin}",
    "GS40rascum_u:2427": " khanyamānād yataḥ kāntapāṣāṇānniḥsaranti hi /",
    "GS40rascum_u:2428": " satejāṃsi hi romāṇi kāntaṃ tadromakaṃ matam // Rcūm_14.89 //",
    "GS40rascum_u:2429": " {bhrāmaka:: origin}",
    "GS40rascum_u:2430": " kvāpi kvāpi giriśreṣṭhe sulabho bhrāmakopalaḥ /",
    "GS40rascum_u:2431": " tanmukhe kṣepaṇāllohaṃ cakravad bhramati dhruvam // Rcūm_14.90 //",
    "GS40rascum_u:2432": " {cumbaka:: origin}",
    "GS40rascum_u:2433": " vindhyādrau cumbakāśmānaścumbantyāyasakīlakam /",
    "GS40rascum_u:2434": " kṣipraṃ samāharatyeva yūnāṃ cittamivāṅganā // Rcūm_14.91 //",
    "GS40rascum_u:2435": " {drāvaka:: origin}",
    "GS40rascum_u:2436": " yatspṛṣṭvā drāvayellohaṃ suvarṇādyamaśeṣataḥ /",
    "GS40rascum_u:2437": " labhyate tanmahāduḥkhāttuṣāradharaparvate // Rcūm_14.92 //",
    "GS40rascum_u:2438": " {kāntaloha:: parīkṣā}",
    "GS40rascum_u:2439": " pātre yasya prasarati jale tailabindurna lipto hiṅgurgandhaṃ visṛjati nijaṃ tiktatāṃ nimbakalkaḥ /",
    "GS40rascum_u:2440": " pācyaṃ dugdhaṃ bhavati śikharākārakaṃ naiti bhūmau kāntaṃ lohaṃ tadidamuditaṃ lakṣaṇoktaṃ na cānyat // Rcūm_14.93 //",
    "GS40rascum_u:2441": " {kāntaloha:: medic. properties}",
    "GS40rascum_u:2442": " kāntāyo 'tirasāyanottarataraṃ svasthe cirāyuḥpradaṃ snigdhaṃ mehaharaṃ tridoṣaśamanaṃ śūlāmamūlāpaham /",
    "GS40rascum_u:2443": " gulmaplīhayakṛtkṣayāmayaharaṃ pāṇḍūdaravyādhinut tiktoṣṇaṃ himavīryakaṃ kimaparaṃ yogena sarvārtinut // Rcūm_14.94 //",
    "GS40rascum_u:2444": " lakṣottaraguṇaṃ sarvaṃ lohaṃ syād uttarottaram /",
    "GS40rascum_u:2445": " kāntaṃ koṭiguṇaṃ tatra tadapyevaṃ guṇottaram // Rcūm_14.95 //",
    "GS40rascum_u:2446": " {iron:: śodhana}",
    "GS40rascum_u:2447": " śaśakṣatajasaṃliptaṃ trivāraṃ paritāpitam /",
    "GS40rascum_u:2448": " muṇḍādisakalaṃ lohaṃ sarvadoṣān vimuñcati // Rcūm_14.96 //",
    "GS40rascum_u:2449": " {lohaśodhana (2)}",
    "GS40rascum_u:2450": " sāmudralavaṇopetaṃ taptaṃ nirvāpitaṃ khalu /",
    "GS40rascum_u:2451": " triphalākvathite nūnaṃ giridoṣam ayastyajet // Rcūm_14.97 //",
    "GS40rascum_u:2452": " {lohaśodhana (3)}",
    "GS40rascum_u:2453": " ciñcāphaladalakvāthādayo doṣamudasyati /",
    "GS40rascum_u:2454": " {lohaśodhana (4)}",
    "GS40rascum_u:2455": " yadvā phalatrayopetaṃ gomūtre kvathitaṃ kṣaṇam // Rcūm_14.98 //",
    "GS40rascum_u:2456": " {iron:: māraṇa:: vāritara}",
    "GS40rascum_u:2457": " retitaṃ ghṛtasaṃsiktaṃ kṣiptvāyaḥ kharpare pacet /",
    "GS40rascum_u:2458": " cālayan lohadaṇḍena yāvat kṣiptaṃ tṛṇaṃ dahet // Rcūm_14.99 //",
    "GS40rascum_u:2459": " piṣṭvā piṣṭvā pacedevaṃ pañcavāramataḥ param /",
    "GS40rascum_u:2460": " dhātrīpatrarasairyadvā triphalākvathitodakaiḥ // Rcūm_14.100 //",
    "GS40rascum_u:2461": " puṭellohaṃ caturvāraṃ bhavedvāritaraṃ khalu /",
    "GS40rascum_u:2462": " {tīkṣṇaloha:: māraṇa}",
    "GS40rascum_u:2463": " tīkṣṇalohasya patrāṇi nirdalāni dṛḍhānale // Rcūm_14.101 //",
    "GS40rascum_u:2464": " dhmātvā kṣiptvā jale sadyaḥ pāṣāṇolūkhalodare /",
    "GS40rascum_u:2465": " kaṇḍayedatinirghātaiḥ sthūlayā lohapārayā // Rcūm_14.102 //",
    "GS40rascum_u:2466": " tanmadhyāt sthūlakhaṇḍāni ruddhvā malladvayāntare /",
    "GS40rascum_u:2467": " dhmātvā siktvā jalaiḥ samyak pūrvavat kaṇḍayet khalu // Rcūm_14.103 //",
    "GS40rascum_u:2468": " taccūrṇaṃ guḍagandhābhyāṃ puṭed viṃśativārakam /",
    "GS40rascum_u:2469": " puṭe puṭe vidhātavyaṃ peṣaṇaṃ dṛḍhavattaram // Rcūm_14.104 //",
    "GS40rascum_u:2470": " evaṃ bhasmīkṛtaṃ lohaṃ tattadrogeṣu yojayet /",
    "GS40rascum_u:2471": " {tīkṣṇaloha:: māraṇa}",
    "GS40rascum_u:2472": " atha pūrvoditaṃ tīkṣṇaṃ vasubhallakavāsayoḥ // Rcūm_14.105 //",
    "GS40rascum_u:2473": " puṭitaṃ patratoyena triṃśadvārāṇi yatnataḥ /",
    "GS40rascum_u:2474": " śoṇitaṃ jāyate bhasma kṛtasindūravibhramam // Rcūm_14.106 //",
    "GS40rascum_u:2475": " {lohabhasma}",
    "GS40rascum_u:2476": " yadvā tīkṣṇadalodbhūtaṃ rajas tat triphalājalaiḥ /",
    "GS40rascum_u:2477": " piṣṭvā dattvaudanaṃ kiṃciccakrikāṃ pravidhāya ca // Rcūm_14.107 //",
    "GS40rascum_u:2478": " śoṣayitvātiyatnena prapacet pañcabhiḥ puṭaiḥ /",
    "GS40rascum_u:2479": " raktavarṇaṃ hi tadbhasma yojanīyaṃ yathāyatham // Rcūm_14.108 //",
    "GS40rascum_u:2480": " {iron:: māraṇa:: niruttha}",
    "GS40rascum_u:2481": " matsyākṣīgandhavāhlīkair lakucadravapeṣitaiḥ /",
    "GS40rascum_u:2482": " vilipya sakalaṃ lohaṃ matsyākṣīkalkagopitam // Rcūm_14.109 //",
    "GS40rascum_u:2483": " bhastrābhyāṃ sudṛḍhaṃ dhmātvā triśūlīnirgamāvadhi /",
    "GS40rascum_u:2484": " athoddhṛtya kṣipetkvāthe triphalāgojalātmake // Rcūm_14.110 //",
    "GS40rascum_u:2485": " tasmādāhṛtya saṃtāḍya mṛtamādāya lohakam /",
    "GS40rascum_u:2486": " punaśca pūrvavad dhmātvā mārayedakhilāyasam // Rcūm_14.111 //",
    "GS40rascum_u:2487": " kaṇḍayitvā tato gandhaguḍatriphalayā saha /",
    "GS40rascum_u:2488": " puṭed viṃśativāreṇa nirutthaṃ jāyate dhruvam // Rcūm_14.112 //",
    "GS40rascum_u:2489": " {lohabhasma}",
    "GS40rascum_u:2490": " samagandham ayaścūrṇaṃ kumārīvārimarditam /",
    "GS40rascum_u:2491": " puñjīkṛtaṃ kiyatkālaṃ chāyāsthaṃ mriyate hyayaḥ // Rcūm_14.113 //",
    "GS40rascum_u:2492": " {iron:: mṛta:: medic. use}",
    "GS40rascum_u:2493": " etatsyādapunarbhavaṃ hi bhasitaṃ lohasya divyāmṛtaṃ samyak siddharasāyanaṃ trikaṭukīvellājyamadhvanvitam /",
    "GS40rascum_u:2494": " hanyānniṣkamitaṃ jarāṃ ca maraṇaṃ vyādhīṃśca satputradaṃ diṣṭaṃ śrīgiriśena kālayavanodbhūtyai purā tatpituḥ // Rcūm_14.114 //",
    "GS40rascum_u:2495": " etatsaṃsevamānānāṃ na bhavantyāmayoccayāḥ /",
    "GS40rascum_u:2496": " jāyate ca sutaḥ śrīmān dhīdhairyyabalasaṃyutaḥ // Rcūm_14.115 //",
    "GS40rascum_u:2497": " {kālaloha, kāntaloha: :",
    "GS40rascum_u:2498": " high quality of bhasman}",
    "GS40rascum_u:2499": " kālalohena kāntena bhasmaitatparikalpayet /",
    "GS40rascum_u:2500": " anyalohakṛtaṃ bhasma naitādṛśaguṇātmakam // Rcūm_14.116 //",
    "GS40rascum_u:2501": " {iron:: māraṇa}",
    "GS40rascum_u:2502": " matsyākṣīkṣīragandhāśmapiṣṭaṃ veti tadāyasam /",
    "GS40rascum_u:2503": " viṃśatiḥ puṭitaṃ vārānnirutthaṃ bhasma jāyate // Rcūm_14.117 //",
    "GS40rascum_u:2504": " {iron:: mṛta:: medic. use}",
    "GS40rascum_u:2505": " tadaṣṭapalikaṃ bhasma mūtrair aṣṭaguṇair gavām /",
    "GS40rascum_u:2506": " pacellohamaye pātre lohadarvyā vighaṭṭayet // Rcūm_14.118 //",
    "GS40rascum_u:2507": " itthaṃ siddhamidaṃ lohaṃ valladvitayasaṃmitam /",
    "GS40rascum_u:2508": " nihanti sakalānrogāṃstattaddoṣasamudbhavān // Rcūm_14.119 //",
    "GS40rascum_u:2509": " kṣayaṃ pāṇḍugadaṃ gulmaṃ śūlaṃ mūlāmayaṃ tathā /",
    "GS40rascum_u:2510": " mehaṃ medo'gnimāndyaṃ ca yakṛtplīhaṃ ca kāmalām // Rcūm_14.120 //",
    "GS40rascum_u:2511": " śvāsaṃ kāsaṃ ca kuṣṭhaṃ ca jvaraṃ śūlānvitaṃ tathā // Rcūm_14.121 //",
    "GS40rascum_u:2512": " {kāntaloha:: medic. use}",
    "GS40rascum_u:2513": " kāntaṃ tulyābhrasattvaṃ caraṇaparimitaṃ hema tattulyamarkaṃ vaikrāntaṃ tāpyarūpyaṃ krimiripukaṭukais tulyabhāgaiḥ sametam /",
    "GS40rascum_u:2514": " līḍhaṃ devadrutailaiḥ pravitarati nṛṇāṃ dehasiddhiṃ samṛddhāṃ pathyaṃ pūrvoktavat taddharati ca sakalaṃ rogapūgaṃ javena // Rcūm_14.122 //",
    "GS40rascum_u:2515": " tadetatsarvarogaghnaṃ ramyaṃ kāntarasāyanam /",
    "GS40rascum_u:2516": " balyaṃ vṛṣyaṃ suputrīyaṃ maṅgalyaṃ dīpanaṃ param // Rcūm_14.123 //",
    "GS40rascum_u:2517": " {iron:: māraṇa}",
    "GS40rascum_u:2518": " palārdhaṃ retitaṃ lohaṃ bālabilvaphalāmbunā /",
    "GS40rascum_u:2519": " piṣṭvā piṣṭvā pacetkṣipraṃ bhasmasājjāyate khalu // Rcūm_14.124 //",
    "GS40rascum_u:2520": " tathā liṅgīphalāmbhobhir dhātrīphalarasena ca /",
    "GS40rascum_u:2521": " pūrvavanmārayellohaṃ jāyate guṇavattaram // Rcūm_14.125 //",
    "GS40rascum_u:2522": " {iron:: mṛta:: medic. use}",
    "GS40rascum_u:2523": " punarbhūsindhvapāmārgavajriṇītintiḍītvacām /",
    "GS40rascum_u:2524": " kṣāraiḥ sarvāyasāṃ bhasma sevitaṃ śāṇamātrataḥ // Rcūm_14.126 //",
    "GS40rascum_u:2525": " kvāthaṃ triphalāsaṃyuktaṃ pratimāsaṃ pibennaraḥ /",
    "GS40rascum_u:2526": " {maṇḍūra}",
    "GS40rascum_u:2527": " lohakiṭṭaviśuddhyarthaṃ jāyate cānyathāśmarī // Rcūm_14.127 //",
    "GS40rascum_u:2528": " aviśodhitalohānāṃ viṣavadvamanaṃ matam /",
    "GS40rascum_u:2529": " nandinā tu viśuddhyarthaṃ lohaṃ proktaṃ sudhāsamam // Rcūm_14.128 //",
    "GS40rascum_u:2530": " {iron (?):: medic. use}",
    "GS40rascum_u:2531": " rātrau kāntaśarāvake sthitavarāmitrājalaiḥ svādubhiḥ prātarmuṣṭimitaṃ khalu pratidinaṃ ṣaṇmāsam āsevitam /",
    "GS40rascum_u:2532": " hanyātpittakaphāmayān bahuvidhānkuṣṭhapramehāṃstathā pāṇḍuṃ yakṣmagadaṃ ca kāmalagadaṃ mūlāmayaṃ vātajān // Rcūm_14.129 //",
    "GS40rascum_u:2533": " {iron:: aśuddha: :",
    "GS40rascum_u:2534": " medic. properties}",
    "GS40rascum_u:2535": " aśodhitāyaḥ sapunarbhavaṃ tadguṇaṃ pradarśyālpamatha prakuryāt /",
    "GS40rascum_u:2536": " āmāgnimāndyārucigulmaśophaviḍbhedam ālasyam urovibandham // Rcūm_14.130 //",
    "GS40rascum_u:2537": " {tin:: subtypes}",
    "GS40rascum_u:2538": " khurakaṃ miśrakaṃ ceti dvividhaṃ vaṅgamucyate /",
    "GS40rascum_u:2539": " khuraṃ tatra guṇaiḥ śreṣṭhaṃ miśrakaṃ na hitaṃ matam // Rcūm_14.131 //",
    "GS40rascum_u:2540": " {khuraka:: phys. properties}",
    "GS40rascum_u:2541": " dhavalaṃ ca mṛdu snigdhaṃ drutadrāvaṃ sagauravam /",
    "GS40rascum_u:2542": " {miśraka:: phys. properties}",
    "GS40rascum_u:2543": " niḥśabdaṃ khuravaṅgaṃ syān miśrakaṃ śyāmaśubhrakam // Rcūm_14.132 //",
    "GS40rascum_u:2544": " {tin:: medic. properties}",
    "GS40rascum_u:2545": " vaṅgaṃ tiktoṣṇakaṃ rūkṣamīṣadvātaprakopaṇam /",
    "GS40rascum_u:2546": " medaḥśleṣmāmayaghnaṃ ca krimighnaṃ mehanāśanam // Rcūm_14.133 //",
    "GS40rascum_u:2547": " {khura:: śodhana}",
    "GS40rascum_u:2548": " drāvayitvā niśāyukte kṣiptaṃ nirguṇḍikārase /",
    "GS40rascum_u:2549": " viśudhyati trivāreṇa khuravaṅgaṃ na saṃśayaḥ // Rcūm_14.134 //",
    "GS40rascum_u:2550": " {miśraka:: śodhana}",
    "GS40rascum_u:2551": " amlatakraviniṣpiṣṭavarṣābhūviṣasindhubhiḥ /",
    "GS40rascum_u:2552": " kaṭvalābugataṃ vaṅgaṃ dvitīyaṃ pariśudhyati // Rcūm_14.135 //",
    "GS40rascum_u:2553": " {vaṅgamāraṇam}",
    "GS40rascum_u:2554": " satālenārkadugdhena liptvā vaṅgadalānyatha /",
    "GS40rascum_u:2555": " bodhiciñcātvacāṃ kṣārairdadyāllaghupuṭāni ca // Rcūm_14.136 //",
    "GS40rascum_u:2556": " mardayitvā caredbhasma tadrasādiṣu śasyate /",
    "GS40rascum_u:2557": " {vaṅgamāraṇam (2)}",
    "GS40rascum_u:2558": " pradrāvya kharpare vaṅgaṃ ṣoḍaśāṃśaṃ rasaṃ kṣipet // Rcūm_14.137 //",
    "GS40rascum_u:2559": " svalpasvalpālakaṃ dattvā bhāradvājasya kāṣṭhataḥ /",
    "GS40rascum_u:2560": " mardayitvā caredbhasma tadrasādiṣu kīrtitam // Rcūm_14.138 //",
    "GS40rascum_u:2561": " {tin:: mṛta:: medic. use}",
    "GS40rascum_u:2562": " vaṅgabhasmasamaṃ kāntaṃ vyomabhasma ca tatsamam /",
    "GS40rascum_u:2563": " mardayetkanyakāmbhobhir nimbapatrarasair api // Rcūm_14.139 //",
    "GS40rascum_u:2564": " bhūpālāvartabhasmātha vinikṣipya samāṃśakam /",
    "GS40rascum_u:2565": " gomūtrakaśilādhātujalaiḥ samyagvimardayet // Rcūm_14.140 //",
    "GS40rascum_u:2566": " tato guggulutoyena mardayitvā dināṣṭakam /",
    "GS40rascum_u:2567": " viśoṣya paricūrṇyātha samabhāgena yojayet // Rcūm_14.141 //",
    "GS40rascum_u:2568": " bhṛṣṭabarbūraniryāsair vākucībījacūrṇakaiḥ /",
    "GS40rascum_u:2569": " tataḥ kṣipetkaraṇḍāntarvidhāya paṭagālitam // Rcūm_14.142 //",
    "GS40rascum_u:2570": " gotakrapiṣṭarajanīsāreṇa saha pāyayet /",
    "GS40rascum_u:2571": " caturbhirvallakaistulyaṃ ramyaṃ vaṅgarasāyanam // Rcūm_14.143 //",
    "GS40rascum_u:2572": " niścitaṃ tena naśyanti mehā viṃśatibhedakāḥ /",
    "GS40rascum_u:2573": " śālayo mudgasūpaṃ ca navanītaṃ tilodbhavam /",
    "GS40rascum_u:2574": " paṭolaṃ tiktatuṇḍīraṃ takraṃ pathyaṃ praśasyate // Rcūm_14.144 //",
    "GS40rascum_u:2575": " {lead:: śuddha:: parīkṣā}",
    "GS40rascum_u:2576": " drutadrāvaṃ mahābhāraṃ chede kṛṣṇaṃ samujjvalam /",
    "GS40rascum_u:2577": " pūtigandhaṃ bahiḥkṛṣṇaṃ śuddhaṃ sīsamato'nyathā // Rcūm_14.145 //",
    "GS40rascum_u:2578": " {lead:: medic. properties}",
    "GS40rascum_u:2579": " atyuṣṇaṃ sīsakaṃ snigdhaṃ tiktaṃ vātāpaham /",
    "GS40rascum_u:2580": " pramehatoyadoṣaghnaṃ dīpanaṃ cāmavātanut // Rcūm_14.146 //",
    "GS40rascum_u:2581": " {sīṣaśodhana}",
    "GS40rascum_u:2582": " sinduvārajaṭākvāthe haridrācūrṇakaṃ kṣipet /",
    "GS40rascum_u:2583": " drutaṃ nāgaṃ ca nirguṇḍyāstrivāraṃ nikṣipedrase // Rcūm_14.147 //",
    "GS40rascum_u:2584": " nāgaḥ śuddho bhavedevaṃ mūrcchāsphoṭādi nācaret /",
    "GS40rascum_u:2585": " {bhrāṣṭrayantra}",
    "GS40rascum_u:2586": " tiryagākāracullyāṃ tu tiryagvaktraṃ ghaṭaṃ kṣipet /",
    "GS40rascum_u:2587": " taṃ ca vaktraṃ vinā sarvaṃ gopayedyatnato mṛdā /",
    "GS40rascum_u:2588": " bhrāṣṭrayantrābhidhaṃ caitannāgamāraṇam uttamam // Rcūm_14.148 //",
    "GS40rascum_u:2589": " {sīsamāraṇam}",
    "GS40rascum_u:2590": " bhrāṣṭrayantrābhidhe tasminyantre sīsaṃ vinikṣipet /",
    "GS40rascum_u:2591": " palaviṃśatikaṃ nāgamadhastīvrānalaṃ kṣipet // Rcūm_14.149 //",
    "GS40rascum_u:2592": " drute nāge kṣipetsūtaṃ śuddhaṃ karṣamitaṃ śubham /",
    "GS40rascum_u:2593": " vighaṭṭya nikṣipet kṣāramekaikaṃ hi palaṃ palam // Rcūm_14.150 //",
    "GS40rascum_u:2594": " arjunākhyasya vṛkṣasya mahārājagirerapi /",
    "GS40rascum_u:2595": " dāḍimasya mayūrasya kṣiptvā kṣāraṃ pṛthak pṛthak // Rcūm_14.151 //",
    "GS40rascum_u:2596": " evaṃ viṃśatirātrāṇi pacettīvreṇa vahninā /",
    "GS40rascum_u:2597": " vighaṭṭayan dṛḍhaṃ dorbhyāṃ darvyā cātha prayatnataḥ // Rcūm_14.152 //",
    "GS40rascum_u:2598": " raktaṃ tajjāyate bhasma kapotacchāyameva ca /",
    "GS40rascum_u:2599": " nāgaṃ doṣavinirmuktaṃ jāyate tu rasāyanam // Rcūm_14.153 //",
    "GS40rascum_u:2600": " {lead:: māraṇa:: niruttha (?)}",
    "GS40rascum_u:2601": " hatamutthāpitaṃ sīsaṃ daśavāreṇa sidhyati /",
    "GS40rascum_u:2602": " tanmṛtaṃ sīsakaṃ sarvadoṣamuktaṃ rasāyanam // Rcūm_14.154 //",
    "GS40rascum_u:2603": " {lead:: mṛta:: medic. use}",
    "GS40rascum_u:2604": " evaṃ nāgodbhavaṃ bhasma tāpyabhasmārdhabhāgikam /",
    "GS40rascum_u:2605": " pādaṃ pādaṃ kṣipedbhasma śulbasya rajatasya ca // Rcūm_14.155 //",
    "GS40rascum_u:2606": " kāntābhrasattvayoś cāpi sphaṭikasya pṛthak pṛthak /",
    "GS40rascum_u:2607": " sarvamekatra saṃcūrṇya puṭet triphalavāriṇā // Rcūm_14.156 //",
    "GS40rascum_u:2608": " triṃśadvanagiriṇḍaiśca triṃśadvāraṃ vicūrṇya tat /",
    "GS40rascum_u:2609": " vyoṣavellakacūrṇaiśca samāṃśaiḥ saha yojayet // Rcūm_14.157 //",
    "GS40rascum_u:2610": " madhvājyasahitaṃ hanti pralīḍhaṃ vallamātrayā /",
    "GS40rascum_u:2611": " aśītiṃ vātajān rogān dhanurvātān viśeṣataḥ // Rcūm_14.158 //",
    "GS40rascum_u:2612": " kapharogānaśeṣāṃśca mūtrarogāṃśca sarvaśaḥ /",
    "GS40rascum_u:2613": " śvāsaṃ kāsaṃ kṣayaṃ pāṇḍuṃ śvayathuṃ śītakaṃ jvaram // Rcūm_14.159 //",
    "GS40rascum_u:2614": " grahaṇīmāmadoṣaṃ ca vahnimāndyaṃ ca durjayam /",
    "GS40rascum_u:2615": " sarvān gudajadoṣāṃśca tattadrogānupānataḥ // Rcūm_14.160 //",
    "GS40rascum_u:2616": " {pittala}",
    "GS40rascum_u:2617": " rītikā kākatuṇḍīti dvividhaṃ pittalaṃ bhavet /",
    "GS40rascum_u:2618": " {rītikā:: parīkṣā}",
    "GS40rascum_u:2619": " saṃtaptā kāñjike kṣiptā tāmrābhā rītikā matā /",
    "GS40rascum_u:2620": " {rājarīti:: parīkṣā}",
    "GS40rascum_u:2621": " evaṃ prajāyate kṛṣṇā kākatuṇḍīti sā matā // Rcūm_14.161 //",
    "GS40rascum_u:2622": " {rītikā:: parīkṣā: :",
    "GS40rascum_u:2623": " good quality}",
    "GS40rascum_u:2624": " gurvī mṛdvī ca pītābhā sārāṅgī tāḍanakṣamā /",
    "GS40rascum_u:2625": " susnigdhā masṛṇāṅgī ca rītikā tādṛśī śubhā // Rcūm_14.162 //",
    "GS40rascum_u:2626": " {rītikā:: parīkṣā: :",
    "GS40rascum_u:2627": " bad quality}",
    "GS40rascum_u:2628": " pāṇḍurābhā kharā rūkṣā barbarā ghaṭṭanākṣamā /",
    "GS40rascum_u:2629": " pūtigandhā tathā laghvī rītirneṣṭā rasādiṣu // Rcūm_14.163 //",
    "GS40rascum_u:2630": " {rītikā:: medic. properties}",
    "GS40rascum_u:2631": " rītistiktarasā rūkṣā jantughnī sāsrapittanut /",
    "GS40rascum_u:2632": " krimikuṣṭhaharā yogāt soṣṇavīryā ca śītalā // Rcūm_14.164 //",
    "GS40rascum_u:2633": " {rājarīti:: medic. properties}",
    "GS40rascum_u:2634": " kākatuṇḍī gatasnehā tiktoṣṇā kaphapittanut /",
    "GS40rascum_u:2635": " yakṛtplīhaharā śītavīryā ca parikīrtitā // Rcūm_14.165 //",
    "GS40rascum_u:2636": " {rītikā:: śodhana}",
    "GS40rascum_u:2637": " taptā kṣiptā ca nirguṇḍīrase śyāmārajo'nvite /",
    "GS40rascum_u:2638": " pañcavāreṇa saṃśuddhiṃ rītirāyāti niścitam // Rcūm_14.166 //",
    "GS40rascum_u:2639": " {rītimāraṇam}",
    "GS40rascum_u:2640": " nimbūrasaśilāgandhaveṣṭitā puṭitāṣṭadhā /",
    "GS40rascum_u:2641": " rītirāyāti bhasmatvaṃ tato yojyā yathāyatham // Rcūm_14.167 //",
    "GS40rascum_u:2642": " {rītikā:: production of druti}",
    "GS40rascum_u:2643": " suvarṇarītikācūrṇaṃ bhakṣitaṃ viṣṭhitaṃ punaḥ /",
    "GS40rascum_u:2644": " chāgena kṛṣṇavarṇena mattena taruṇena ca // Rcūm_14.168 //",
    "GS40rascum_u:2645": " talliptaṃ kharpare dagdhaṃ drutiṃ muñcati śobhanām /",
    "GS40rascum_u:2646": " caturdaśalasadvarṇasuvarṇasadṛśacchaviḥ // Rcūm_14.169 //",
    "GS40rascum_u:2647": " dehalohakarī proktā yuktā rasarasāyane /",
    "GS40rascum_u:2648": " {brass:: mṛta:: medic. use}",
    "GS40rascum_u:2649": " mṛtārakūṭakaṃ kāntaṃ vyomasattvaṃ ca māritam // Rcūm_14.170 //",
    "GS40rascum_u:2650": " trayaṃ samāṃśakaṃ tulyavyoṣajantughnasaṃyutam /",
    "GS40rascum_u:2651": " brahmabījājamodāgnibhallātatilasaṃyutam // Rcūm_14.171 //",
    "GS40rascum_u:2652": " sevitaṃ niṣkamātraṃ hi jantughnaṃ kuṣṭhanāśanam /",
    "GS40rascum_u:2653": " viśeṣācchvetakuṣṭhaghnaṃ dīpanaṃ pācanaṃ hitam // Rcūm_14.172 //",
    "GS40rascum_u:2654": " {bronze:: production}",
    "GS40rascum_u:2655": " aṣṭabhāgena tāmreṇa dvibhāgakuṭilena ca /",
    "GS40rascum_u:2656": " vidrutena bhavet kāṃsyaṃ tat saurāṣṭrabhavaṃ śubham // Rcūm_14.173 //",
    "GS40rascum_u:2657": " {bronze:: parīkṣā: :",
    "GS40rascum_u:2658": " good quality}",
    "GS40rascum_u:2659": " tīkṣṇaśabdaṃ mṛdu snigdhamīṣacchyāmalaśubhrakam /",
    "GS40rascum_u:2660": " nirmalaṃ dāharaktaṃ ca ṣoḍhā kāṃsyaṃ praśasyate // Rcūm_14.174 //",
    "GS40rascum_u:2661": " {bronze:: parīkṣā: :",
    "GS40rascum_u:2662": " bad quality}",
    "GS40rascum_u:2663": " yatpītaṃ dahane tāmraṃ kharaṃ rūkṣaṃ ghanāsaham /",
    "GS40rascum_u:2664": " mandanādaṃ gatajyotiḥ saptadhā kāṃsyamutsṛjet // Rcūm_14.175 //",
    "GS40rascum_u:2665": " {bronze:: medic. properties}",
    "GS40rascum_u:2666": " kāṃsyaṃ laghu ca tiktoṣṇaṃ lekhanaṃ dṛkprasādanam /",
    "GS40rascum_u:2667": " krimikoṭiharaṃ vātapittaghnaṃ bhājane hitam // Rcūm_14.176 //",
    "GS40rascum_u:2668": " {bronze:: suitable for vessels}",
    "GS40rascum_u:2669": " ghṛtamekaṃ vinā cānyatsarvaṃ kāṃsyagataṃ nṛṇām /",
    "GS40rascum_u:2670": " bhuktam ārogyasukhadaṃ hitaṃ sātmyakaraṃ tathā // Rcūm_14.177 //",
    "GS40rascum_u:2671": " {kāṃsyaśodhanam}",
    "GS40rascum_u:2672": " taptaṃ kāṃsyaṃ gavāṃ mūtre vāpitaṃ pariśudhyati /",
    "GS40rascum_u:2673": " {bronze:: māraṇa:: niruttha}",
    "GS40rascum_u:2674": " mriyate gandhatālābhyāṃ nirutthaṃ pañcabhiḥ puṭaiḥ // Rcūm_14.178 //",
    "GS40rascum_u:2675": " {vartaloha:: production}",
    "GS40rascum_u:2676": " kāṃsyārkarītilohāhijātaṃ tadvarttalohakam /",
    "GS40rascum_u:2677": " tadeva pañcalohākhyaṃ lohavidbhirudāhṛtam // Rcūm_14.179 //",
    "GS40rascum_u:2678": " {vartaloha:: medic. properties}",
    "GS40rascum_u:2679": " himāmlakaṭukaṃ rūkṣaṃ kaphapittavināśanam /",
    "GS40rascum_u:2680": " rucyaṃ tvacyaṃ krimighnaṃ ca netryaṃ malaviśodhanam // Rcūm_14.180 //",
    "GS40rascum_u:2681": " {vartaloha:: vessels made of ~}",
    "GS40rascum_u:2682": " tadbhāṇḍasādhitaṃ sarvam annavyañjanasūpakam /",
    "GS40rascum_u:2683": " amlena varjitaṃ cāpi dīpanaṃ pācanaṃ śubham // Rcūm_14.181 //",
    "GS40rascum_u:2684": " {vartalohaśodhanam}",
    "GS40rascum_u:2685": " drutamaśvajale kṣiptaṃ varttalohaṃ viśudhyati /",
    "GS40rascum_u:2686": " {vartalohamāraṇam}",
    "GS40rascum_u:2687": " mriyate gandhatālābhyāṃ puṭitaṃ varttalohakam // Rcūm_14.182 //",
    "GS40rascum_u:2688": " teṣu teṣviha yogeṣu yojanīyaṃ yathāvidhi /",
    "GS40rascum_u:2689": " jātimadbhirviśuddhaiśca vidhinā parisādhitaiḥ /",
    "GS40rascum_u:2690": " rasoparasalohādyaiḥ sūtaḥ sidhyati nānyathā // Rcūm_14.183 // {??}",
    "GS40rascum_u:2691": " ratnāni lohāni varāṭaśuktipāṣāṇajātaṃ khuraśṛṅgaśalyam /",
    "GS40rascum_u:2692": " mahārasādyeṣu kaṭhoradehaṃ bhasmīkṛtaṃ tatkhalu sūtayogyam // Rcūm_14.184 //",
    "GS40rascum_u:2693": " {bhūnāga:: sattva: :",
    "GS40rascum_u:2694": " used for drāvaṇa}",
    "GS40rascum_u:2695": " vajrāṇāṃ drāvaṇārthāya sattvaṃ bhūnāgajaṃ bruve /",
    "GS40rascum_u:2696": " sadeva paramaṃ tejaḥ sūtarājendravajrayoḥ // Rcūm_14.185 //",
    "GS40rascum_u:2697": " {bhūnāga:: sattva:: pātana}",
    "GS40rascum_u:2698": " dhautaṃ bhūnāgasambhūtaṃ mardayed bhṛṅgajai rasaiḥ /",
    "GS40rascum_u:2699": " nimbudravaiśca nirguṇḍyāḥ svarasaistridinaṃ pṛthak // Rcūm_14.186 //",
    "GS40rascum_u:2700": " tad drāvaṇagaṇopetaṃ saṃmardya vaṭakīkṛtam /",
    "GS40rascum_u:2701": " nirudhya dṛḍhamūṣāyāṃ dvidaṇḍaṃ pradhamed dṛḍham // Rcūm_14.187 //",
    "GS40rascum_u:2702": " svataḥ śītaṃ samāhṛtya paṭṭake viniveśya yat /",
    "GS40rascum_u:2703": " ravakān rājikātulyān reṇūnapi bharānvitān // Rcūm_14.188 //",
    "GS40rascum_u:2704": " dvādaśāṃśārkasaṃyuktān dhamitvā ravakāṃścaret /",
    "GS40rascum_u:2705": " vajrādidrāvaṇaṃ tena prakurvīta yathepsitam // Rcūm_14.189 //",
    "GS40rascum_u:2706": " kharasattvamidaṃ proktaṃ rasāyanamanuttamam /",
    "GS40rascum_u:2707": " dvitrimūṣāsu caikasyāṃ sattvaṃ bhavati niścitam // Rcūm_14.190 //",
    "GS40rascum_u:2708": " {bhūnāga:: sattva:: pātana}",
    "GS40rascum_u:2709": " suvarṇarūpyatāmrāyaḥkāntasambhūtabhūmijān /",
    "GS40rascum_u:2710": " bhujaṅgamān upādāya catuḥprasthasamanvitān // Rcūm_14.191 //",
    "GS40rascum_u:2711": " prakṣālya rajanītoyaiḥ śītalaiśca jalairapi /",
    "GS40rascum_u:2712": " upoṣitaṃ mayūraṃ vā śūraṃ vā caraṇāyudham // Rcūm_14.192 //",
    "GS40rascum_u:2713": " krameṇa cārayitvātha tadviṣṭhāṃ samupāharet /",
    "GS40rascum_u:2714": " kṣārāmlaiḥ saha saṃpeṣya viśoṣya ca kharātape // Rcūm_14.193 //",
    "GS40rascum_u:2715": " tataḥ kharparake kṣiptvā bharjayitvā maṣīṃ caret /",
    "GS40rascum_u:2716": " maṣīṃ drāvaṇavargeṇa saṃyuktāṃ saṃpramarditām // Rcūm_14.194 //",
    "GS40rascum_u:2717": " nirudhya koṣṭhikāmadhye pradhamed ghaṭikādvayam /",
    "GS40rascum_u:2718": " śītalībhūtamūṣāyāḥ khoṭamuddhṛtya peṣayet // Rcūm_14.195 //",
    "GS40rascum_u:2719": " prakṣālya ravakānāśu samādāya prayatnataḥ /",
    "GS40rascum_u:2720": " suvarṇamānavad dhmātvā ravaṃ kṛtvā niyojayet // Rcūm_14.196 //",
    "GS40rascum_u:2721": " {bhūnāga:: sattva:: ring of ~}",
    "GS40rascum_u:2722": " bhūnāgodbhavasattvam uttamatamaṃ śrīsomadevoditaṃ dattaṃ pādamitaṃ dviśāṇakanake kurvīta tenormikām /",
    "GS40rascum_u:2723": " taddhautāmbuvilepanaṃ sthiracarodbhūtaṃ viṣaṃ netraruk śūlaṃ mūlagadaṃ ca karṇajarujo hanyāt prasūtigraham // Rcūm_14.197 //",
    "GS40rascum_u:2724": " {aṅkolatailapātanam (1)}",
    "GS40rascum_u:2725": " kathyate'ṅkolatailaṃ ca rasabhasmādinirmitau /",
    "GS40rascum_u:2726": " puṇyaślokamahāmātyaiḥ śrīmadbhirdevasūnubhiḥ // Rcūm_14.198 //",
    "GS40rascum_u:2727": " purāṇāṅkolabījānāṃ peṣaṃ kṛtvā tu durghanam /",
    "GS40rascum_u:2728": " āḍhakapramitaṃ kumbhe vinidhāya nirudhya ca // Rcūm_14.199 //",
    "GS40rascum_u:2729": " kumbhasya ca talacchidre śalākāmāyasīṃ kṣipet /",
    "GS40rascum_u:2730": " sārdhahastapravistāre nimne garte sugarttake // Rcūm_14.200 //",
    "GS40rascum_u:2731": " tatra prādeśike gartte sīsapātraṃ nidhāya ca /",
    "GS40rascum_u:2732": " paṭaṃ ca paribaddhvā tu sandhibandhaṃ samācaret // Rcūm_14.201 //",
    "GS40rascum_u:2733": " laddibhiḥ pūrayed gartaṃ kaṇṭhāvadhi tataḥ param /",
    "GS40rascum_u:2734": " ṣaṇmāsāt sīsapātrasthaṃ tattailaṃ samupāharet // Rcūm_14.202 //",
    "GS40rascum_u:2735": " {aṅkola:: oil:: (medic.) use}",
    "GS40rascum_u:2736": " tena tailena saṃklinnāḥ pāṣāṇā ye bhuvartikāḥ /",
    "GS40rascum_u:2737": " kūpe prakṣālitāḥ kṣiptā jvalanti niśi te ciram // Rcūm_14.203 //",
    "GS40rascum_u:2738": " tena liptaṃ tathaivoktaṃ bījamudbhavati dhruvam /",
    "GS40rascum_u:2739": " vadhyate mriyate sūtastailenānena niścitam // Rcūm_14.204 //",
    "GS40rascum_u:2740": " tattaile māsamātraṃ hi sthitā dāliścaṇodbhavā /",
    "GS40rascum_u:2741": " bhakṣitāsyāccaturthāṃśā ṣaṣṭivāraṃ virecayet // Rcūm_14.205 //",
    "GS40rascum_u:2742": " takraṃ bhaktaṃ tataḥ pathyaṃ dātavyaṃ rekaśāntaye /",
    "GS40rascum_u:2743": " pakṣānte dālikārdhena pūrvavadrecayet khalu // Rcūm_14.206 //",
    "GS40rascum_u:2744": " tato dālī tripādena cūrṇārdhena tataḥ param /",
    "GS40rascum_u:2745": " pakṣe pakṣe virekeṇa sarvaṃ kuṣṭhaṃ vinaśyati // Rcūm_14.207 //",
    "GS40rascum_u:2746": " rekasādhyagadāḥ sarve vinaśyanti na saṃśayaḥ /",
    "GS40rascum_u:2747": " rekasādhyagadāḥ sarve śvetakuṣṭhaṃ viśeṣataḥ // Rcūm_14.208 //",
    "GS40rascum_u:2748": " {aṅkola:: oil:: medic. use}",
    "GS40rascum_u:2749": " bindumātreṇa tailena śuddho guñjāmito rasaḥ /",
    "GS40rascum_u:2750": " mardito'hilatāpatre patreṇa saha bhakṣitaḥ // Rcūm_14.209 //",
    "GS40rascum_u:2751": " tatkṣaṇād eva kurute hyanalaṃ dīptamuddhatam /",
    "GS40rascum_u:2752": " saṃsevinaṃ naraṃ cāpi vṛkasyevāti bhojinam // Rcūm_14.210 //",
    "GS40rascum_u:2753": " aṅkolatailametaddhi dehalohavidhāyakam /",
    "GS40rascum_u:2754": " etattailavilepena śvetakuṣṭhaṃ vinaśyati // Rcūm_14.211 //",
    "GS40rascum_u:2755": " etadaṅkolakaṃ tailaṃ mahatsattvamudāhṛtam /",
    "GS40rascum_u:2756": " ghṛtavajjāyate styānaṃ tatsarvamiti kathyate // Rcūm_14.212 //",
    "GS40rascum_u:2757": " {aṅkolatailapātanavidhiḥ (2)}",
    "GS40rascum_u:2758": " nistvacāṅkolabījāni kiṃcijjarjaritāni ca /",
    "GS40rascum_u:2759": " ruddhvā vidyādhare yantre daṇḍārdhaṃ prapacecchanaiḥ // Rcūm_14.213 //",
    "GS40rascum_u:2760": " ūrdhvasthālīgataṃ tailaṃ nāgavallīdale kṣipet /",
    "GS40rascum_u:2761": " {aṅkola:: oil:: medic. use}",
    "GS40rascum_u:2762": " tasminguñjāmitaṃ sūtaṃ vimardya sadalaṃ graset // Rcūm_14.214 //",
    "GS40rascum_u:2763": " kuryād dīpanam uddhataṃ gurutaradravyādisaṃcūrṇanaṃ hanyādaṣṭavidhaṃ ca gulmam aruciṃ plīhāmayaṃ svāmayam /",
    "GS40rascum_u:2764": " śvitrādyaṃ sakalaṃ ca kuṣṭhamacirātpāṇḍvāmayaṃ ca jvaraṃ śūlaṃ mūlagadaṃ tathā śvayathukaṃ śvāsaṃ ca kāsaṃ nṛṇām // Rcūm_14.215 //",
    "GS40rascum_u:2765": " {aṅkolatailapātanavidhiḥ (3)}",
    "GS40rascum_u:2766": " nirasthyaṅkolabījāni sūkṣmāṇyuṣṇena vāriṇā /",
    "GS40rascum_u:2767": " goṇyāṃ nikṣipya nistvañci vidhāya tadanantaram // Rcūm_14.216 //",
    "GS40rascum_u:2768": " bhāṇḍasthite tataḥ kṣāre prakṣipetsalile khalu /",
    "GS40rascum_u:2769": " tilaparṇījaṭāṃ kṣuṇṇāṃ nikṣipettatra mātrayā // Rcūm_14.217 //",
    "GS40rascum_u:2770": " dvirātramuṣitaṃ tatra bhājane'nye vinikṣipet /",
    "GS40rascum_u:2771": " śuṣke tu nirgataṃ tailaṃ kṣipennāgakaraṇḍake // Rcūm_14.218 //",
    "GS40rascum_u:2772": " caṇānāṃ dālayastatra sthitā māsatrayaṃ tataḥ /",
    "GS40rascum_u:2773": " tatrādye pādamātraṃ hi pradadyātkuṣṭharogiṇe // Rcūm_14.219 //",
    "GS40rascum_u:2774": " tenāśu recitastriṃśadvārāṇi tadanantaram /",
    "GS40rascum_u:2775": " sasaṃbhaktaṃ tathā pathyaṃ dātavyaṃ śākavarjitam // Rcūm_14.220 //",
    "GS40rascum_u:2776": " evaṃ virecito nūnaṃ satataṃ daśabhirdinaiḥ /",
    "GS40rascum_u:2777": " sarvakuṣṭhair vimucyeta vāraiḥ ṣaṭsaptabhiḥ khalu // Rcūm_14.221 //",
    "GS40rascum_u:2778": " pūrvaproktena tailena guṇaistulyaṃ prakīrtitam /",
    "GS40rascum_u:2779": " {aṅkolatailapātanavidhiḥ (4)}",
    "GS40rascum_u:2780": " mūlānyuttaravāruṇyā jarjarīkṛtya kāñjikaiḥ // Rcūm_14.222 //",
    "GS40rascum_u:2781": " kṣipedaṅkolabījānāṃ peṣikāṃ jarjarīkṛtām /",
    "GS40rascum_u:2782": " tattailaṃ ghṛtavatstyānaṃ paraṃ grāhyaṃ yathāvidhi // Rcūm_14.223 //",
    "GS40rascum_u:2783": " {aṅkolatailapātanavidhiḥ (5)}",
    "GS40rascum_u:2784": " sampiṣyottaravāruṇyā peṭakāryā dalānyatha /",
    "GS40rascum_u:2785": " kāñjikena tatastena kalkena parimardayet // Rcūm_14.224 //",
    "GS40rascum_u:2786": " rajaścāṅkolabījānāṃ tadbaddhvā viralāmbare /",
    "GS40rascum_u:2787": " tadvilambyātape tīvre tasyādhaścaṣakaṃ nyaset // Rcūm_14.225 //",
    "GS40rascum_u:2788": " tatra nipatitaṃ tailamādeyaṃ śvitranāśanam /",
    "GS40rascum_u:2789": " {aṅkolatailapātanavidhiḥ (6)}",
    "GS40rascum_u:2790": " aṅkolabījasambhūtaṃ cūrṇaṃ saṃmardya kāñjikaiḥ // Rcūm_14.226 //",
    "GS40rascum_u:2791": " ekarātroṣitaṃ tattu piṇḍīkṛtya tataḥ param /",
    "GS40rascum_u:2792": " svedayet kanduke yantre ghaṭikādvitayaṃ tataḥ // Rcūm_14.227 //",
    "GS40rascum_u:2793": " tāṃ ca piṇḍīṃ dṛḍhe vastre baddhvā niṣpīḍya kāṣṭhataḥ /",
    "GS40rascum_u:2794": " adhaḥ pātrasthitaṃ tailaṃ samāhṛtya niyojayet /",
    "GS40rascum_u:2795": " evaṃ kandukayantreṇa sarvatailānyupāharet // Rcūm_14.228 //",
    "GS40rascum_u:2796": " Rcūm, 15",
    "GS40rascum_u:2797": " rasapāthodhibhiḥ kiṃcinniḥśeṣaṃ na prakāśitam /",
    "GS40rascum_u:2798": " daśāṣṭabhiḥ kriyāṃ vakṣye rasarājasya sāmpratam // Rcūm_15.1 //",
    "GS40rascum_u:2799": " sudhādisarvabhaiṣajyasāraḥ sūte pratiṣṭhitaḥ /",
    "GS40rascum_u:2800": " amartyā bhavituṃ martyā niṣevadhvaṃ mitho yutam // Rcūm_15.2 //",
    "GS40rascum_u:2801": " {mercury:: properties}",
    "GS40rascum_u:2802": " āyurvajraṃ vitarati nṛṇām aṅgavarṇaṃ suvarṇaṃ sattvaṃ vyomno madakaribalaṃ tāmram ugrāṃ kṣudhāṃ ca /",
    "GS40rascum_u:2803": " māyoḥ śāntiṃ rajatamamalaṃ kāntametatsamastaṃ śrīmān sūtaḥ sakalagadahṛd dehalohe tu siddhaḥ // Rcūm_15.3 //",
    "GS40rascum_u:2804": " {mercury:: myth. origin}",
    "GS40rascum_u:2805": " kalpādau śivayoḥ prītyā parasparajigīṣayā /",
    "GS40rascum_u:2806": " sampravṛtte tu sambhoge trilokīkṣobhakāriṇi // Rcūm_15.4 //",
    "GS40rascum_u:2807": " devaiḥ saṃpreṣito vahniḥ surataṃ vinivāritum /",
    "GS40rascum_u:2808": " kāṅkṣayā tatsutodbhūter nihantuṃ tārakāsuram // Rcūm_15.5 //",
    "GS40rascum_u:2809": " kapotarūpiṇaṃ prāptaṃ himavatkandare'nalam /",
    "GS40rascum_u:2810": " apakṣibhāvasaṃkṣubdhaṃ smarasmerāvalokitam // Rcūm_15.6 //",
    "GS40rascum_u:2811": " taṃ vīkṣya lajjitaḥ śambhurviramya suratāttadā /",
    "GS40rascum_u:2812": " srutamātmagataṃ tejaḥ so'grahīdekapāṇinā // Rcūm_15.7 //",
    "GS40rascum_u:2813": " nikṣiptaṃ vadane vahner gaṅgāyām apatacca tat /",
    "GS40rascum_u:2814": " gaṅgayā ca bahiḥkṣiptaṃ nitarāṃ dahyamānayā // Rcūm_15.8 //",
    "GS40rascum_u:2815": " ato'dhikaguṇā jātā dhātavo hi sudhāsamāḥ /",
    "GS40rascum_u:2816": " śivahastacyutaṃ yattat samabhūt khalu pāradaḥ // Rcūm_15.9 //",
    "GS40rascum_u:2817": " amartyā nirjarāstena saṃjātās tridaśottamāḥ /",
    "GS40rascum_u:2818": " tattanmalena saṃjātā dhātavaścāṣṭasaṃkhyayā // Rcūm_15.10 //",
    "GS40rascum_u:2819": " pāvakāsyāccyutaṃ yattu rasastatsamabhūt khalu /",
    "GS40rascum_u:2820": " sevitaḥ sa hi nāgendrair jarāmṛtyujigīṣayā // Rcūm_15.11 //",
    "GS40rascum_u:2821": " pīyamānaṃ tu nāgāsyātpatitaṃ gauraveṇa yat /",
    "GS40rascum_u:2822": " śatayojananimne'sau nyapatatkūpake khalu // Rcūm_15.12 //",
    "GS40rascum_u:2823": " īṣat pītāntaro rūkṣaḥ sa sūto dehalohakṛt /",
    "GS40rascum_u:2824": " {Gewinnung von Hg mit nackten Frauen}",
    "GS40rascum_u:2825": " snātāmādyarajasvalāṃ hayagatāṃ prāptāṃ jighṛkṣuśca tāṃ so'pyāgacchati yojanaṃ hi paritaḥ pratyeti kūpaṃ punaḥ /",
    "GS40rascum_u:2826": " tanmārge kṛtagarttake ca bahuśaḥ saṃtiṣṭhate sūtarāṭ so'yaṃ tatra nivāsibhiḥ khalu janairevaṃ samānīyate // Rcūm_15.13 //",
    "GS40rascum_u:2827": " {mercury:: extraction from earth}",
    "GS40rascum_u:2828": " nīyamānastu gaṅgāyā vāyunā gauravena yat /",
    "GS40rascum_u:2829": " apatad dūradeśe vai sa deśaḥ pāradaḥ smṛtaḥ // Rcūm_15.14 //",
    "GS40rascum_u:2830": " tattato mṛdgataḥ sūtaḥ pātanāvidhinā khalu /",
    "GS40rascum_u:2831": " ānīyate sa vijñeyaḥ pārado gadapāradaḥ // Rcūm_15.15 //",
    "GS40rascum_u:2832": " evaṃ caturvidhaṃ jātaṃ śaṃkaraṃ śāṅkaraṃ mahaḥ /",
    "GS40rascum_u:2833": " itthaṃ sūtodbhavaṃ jñātvā na rogair bādhyate naraḥ // Rcūm_15.16 //",
    "GS40rascum_u:2834": " rasendraśca rasaścaiva syātāṃ siddharasāvubhau /",
    "GS40rascum_u:2835": " sādhyāvanyau cirājjātau bhūmyāder deśayogataḥ // Rcūm_15.17 //",
    "GS40rascum_u:2836": " {mercury:: nirukti}",
    "GS40rascum_u:2837": " jarāpamṛtyudaurgatyavyādhīnāṃ rasanādrasaḥ /",
    "GS40rascum_u:2838": " rasāsvādana ityasya dhātorarthatayā khalu // Rcūm_15.18 //",
    "GS40rascum_u:2839": " dehalohamayīṃ siddhiṃ sūte sūtastato mataḥ /",
    "GS40rascum_u:2840": " rogābdhiṃ pārayedyasmāttasmāt pārada ucyate // Rcūm_15.19 //",
    "GS40rascum_u:2841": " pātanaiḥ śodhyamānasya yasya pādo'vaśiṣyate /",
    "GS40rascum_u:2842": " tripādī ca kṣayaṃ yāti tena pādarasaḥ smṛtaḥ // Rcūm_15.20 //",
    "GS40rascum_u:2843": " {mercury:: doṣa: :",
    "GS40rascum_u:2844": " myth. origin}",
    "GS40rascum_u:2845": " itthaṃ bhūtasya sūtasya martyamṛtyugadacchidaḥ /",
    "GS40rascum_u:2846": " prabhāvānmānuṣān dṛṣṭvā devatulyabalāyuṣaḥ // Rcūm_15.21 //",
    "GS40rascum_u:2847": " indreṇābhyarthito rudro rasaṃ dvādaśadūṣaṇaiḥ /",
    "GS40rascum_u:2848": " yojayāmāsa taṃ pūrvaṃ vinā śuddhyāpi siddhidam // Rcūm_15.22 //",
    "GS40rascum_u:2849": " {pāradadoṣāḥ}",
    "GS40rascum_u:2850": " doṣo malo viṣaṃ vahnir mado darpaśca tatphalam /",
    "GS40rascum_u:2851": " mūrcchā mṛtyuḥ sadādāho visphoṭaśca śirobhramaḥ // Rcūm_15.23 //",
    "GS40rascum_u:2852": " {mercury:: kañcukāḥ}",
    "GS40rascum_u:2853": " bhūśailajalatāmrāyonāgavaṅgasamudbhavāḥ /",
    "GS40rascum_u:2854": " kañcukāḥ sapta sūtasya tābhiḥ sūto viṣopamaḥ // Rcūm_15.24 //",
    "GS40rascum_u:2855": " kuṣṭhaṃ jāḍyaṃ ca vātārtiṃ dāhaṃ cāvṛtakaṇṭhatām /",
    "GS40rascum_u:2856": " unmādaṃ ca mahāśūlaṃ kramātkurvanti kañcukāḥ // Rcūm_15.25 //",
    "GS40rascum_u:2857": " etān sūtagatān doṣān pañca sapta ca kañcukāḥ /",
    "GS40rascum_u:2858": " anapākṛtya yo dadyāt sa vaidyo brahmahā bhavet // Rcūm_15.26 //",
    "GS40rascum_u:2859": " dvādaśaitān mahādoṣān apanīya rasaṃ dadet /",
    "GS40rascum_u:2860": " sa labheta mahatpuṇyam agaṇyaṃ ca mahadyaśaḥ // Rcūm_15.27 //",
    "GS40rascum_u:2861": " {18 saṃskāras}",
    "GS40rascum_u:2862": " sūte 'ṣṭādaśasaṃskriyā nigaditāḥ syuḥ svedanaṃ mardanaṃ mūrcchotthāpanapātarodhaniyamāḥ proddīpanaṃ grāsajam /",
    "GS40rascum_u:2863": " mānaṃ cāraṇagarbhabāhyajanitadrutiśca tajjāraṇā rāgaḥ sāraṇakaṃ parikramavidhir vedhastataḥ sevanam // Rcūm_15.28 //",
    "GS40rascum_u:2864": " atha nandipradiṣṭena vidhānena prakāśyate /",
    "GS40rascum_u:2865": " doṣāṇāṃ kañcukānāṃ ca yathāvatpariśodhanam // Rcūm_15.29 //",
    "GS40rascum_u:2866": " sūtaḥ pañcapalānnyūnaḥ śodhito 'lpaphalo bhavet /",
    "GS40rascum_u:2867": " ūrdhvaṃ daśapalāṃśena śuddhimāpnotyaśeṣataḥ // Rcūm_15.30 //",
    "GS40rascum_u:2868": " {mercury:: śodhana}",
    "GS40rascum_u:2869": " svedamardanamūrcchābhiḥ saptavārordhvapātanaiḥ /",
    "GS40rascum_u:2870": " sarvadoṣavinirmukto rasarājaḥ prajāyate // Rcūm_15.31 //",
    "GS40rascum_u:2871": " svedanaṃ mardanaṃ tadvatsaptavārān vimūrcchanam /",
    "GS40rascum_u:2872": " sa hi siddhikaraṃ prāha guṇakāri ca bhāskaraḥ // Rcūm_15.32 //",
    "GS40rascum_u:2873": " mardanasvedasaṃnyāsaiḥ śudhyatīti dineśvaraḥ /",
    "GS40rascum_u:2874": " ūrdhvādhaḥpātanābhyāṃ hi viśuddhirbhālukermatā // Rcūm_15.33 //",
    "GS40rascum_u:2875": " svedanaṃ mardanaṃ mūrcchā pratyutthānaṃ ca pātanam /",
    "GS40rascum_u:2876": " nirodho niyamaśceti śuciḥ saptavidhā matā /",
    "GS40rascum_u:2877": " govindabhagavān pūjyaiḥ sūtarājasya niścitā // Rcūm_15.34 //",
    "GS40rascum_u:2878": " atha śrīnandinā proktaprakāreṇa viśodhanam /",
    "GS40rascum_u:2879": " rasarājasya niḥśeṣadoṣaghnaṃ parikīrtyate // Rcūm_15.35 //",
    "GS40rascum_u:2880": " {1. svedanasaṃskāra}",
    "GS40rascum_u:2881": " mūlakāgnipaṭurājikārdrakaiḥ vyoṣakaiśca rasaṣoḍaśāṃśakaiḥ /",
    "GS40rascum_u:2882": " sveditastridivasaṃ hi dolayā kāñjikena malamuktaye rasaḥ // Rcūm_15.36 //",
    "GS40rascum_u:2883": " {2. mardanasaṃskāra}",
    "GS40rascum_u:2884": " dagdhorṇāgṛhadhūmābjasarṣapaiḥ saguḍeṣṭakaiḥ /",
    "GS40rascum_u:2885": " mardyo rasaḥ ṣoḍaśāṃśais tryahaṃ tadvahniśāntaye // Rcūm_15.37 //",
    "GS40rascum_u:2886": " jīrṇe jīrṇe sadāgrāse mardanīyo rasaḥ khalu /",
    "GS40rascum_u:2887": " etairevauṣadhairyasmādrāgān gṛhṇāti nirmalaḥ // Rcūm_15.38 //",
    "GS40rascum_u:2888": " {3. mūrchana}",
    "GS40rascum_u:2889": " vyoṣasaubhāgyasaṃyuktalakucadrāvamardanāt /",
    "GS40rascum_u:2890": " mūrchitastridinaṃ sūto madaṃ muñcati durdharam // Rcūm_15.39 //",
    "GS40rascum_u:2891": " {removal of viṣadoṣa}",
    "GS40rascum_u:2892": " saubhāgyatriphalāśyāmāṭaṅkaṇaiḥ saha kāñjikaiḥ /",
    "GS40rascum_u:2893": " tridinaṃ saṃsthitaḥ sūto viṣaṃ saṃtyajati svakam // Rcūm_15.40 //",
    "GS40rascum_u:2894": " {removal of darpadoṣa}",
    "GS40rascum_u:2895": " sarpākṣikākamāvyoṣarasair utkvathitotthitaḥ /",
    "GS40rascum_u:2896": " darpaṃ muñcati ca kṣipramiti doṣaviśodhanam // Rcūm_15.41 //",
    "GS40rascum_u:2897": " kṣārāmlaiḥ soṣṇatoyena nivātasthānasaṃsthitaḥ /",
    "GS40rascum_u:2898": " rasasya kurute vīryaśaityaṃ tadvīryanāśanam // Rcūm_15.42 //",
    "GS40rascum_u:2899": " {removal of bhūkañcuka}",
    "GS40rascum_u:2900": " kāṃkṣīkāsīsaluṅgāmbumarditaḥ pārado dinam /",
    "GS40rascum_u:2901": " kṣālitaḥ kāñjikaiḥ piṣṭastyajati kṣoṇikañcukam // Rcūm_15.43 //",
    "GS40rascum_u:2902": " {adrikañcuka}",
    "GS40rascum_u:2903": " girikarṇyā jayantyāśca svarasairbhāvito rasaḥ /",
    "GS40rascum_u:2904": " tribhirvāraistyajatyeva girijām ātmakañcukām // Rcūm_15.44 //",
    "GS40rascum_u:2905": " {jalakañcuka}",
    "GS40rascum_u:2906": " guḍaguggulunimbānāṃ kvāthena kvathitastryaham /",
    "GS40rascum_u:2907": " tyajatyambubhavāṃ sūtaḥ kañcukāṃ bahudoṣadām // Rcūm_15.45 //",
    "GS40rascum_u:2908": " {tāmrakañcuka}",
    "GS40rascum_u:2909": " sitāsārdrakatakraiśca mardayitvā tathotthitaḥ /",
    "GS40rascum_u:2910": " dhautaścoṣṇair gavāṃ mūtraistyajettāmrajakañcukam // Rcūm_15.46 //",
    "GS40rascum_u:2911": " {ayaḥkañcuka}",
    "GS40rascum_u:2912": " kāravellyāśca karkoṭyā rasaiḥ saṃmardito rasaḥ /",
    "GS40rascum_u:2913": " kañcukāmāyasīṃ muñceccapalaḥ sauhṛdaṃ yathā // Rcūm_15.47 //",
    "GS40rascum_u:2914": " {nāga-, vaṅgakañcuka}",
    "GS40rascum_u:2915": " tāmrapiṣṭīkṛtaḥ sūtaḥ pātanāyantrapātitaḥ /",
    "GS40rascum_u:2916": " muñcet kañculikāṃ śīghraṃ nāgavaṅgasamudbhavām // Rcūm_15.48 //",
    "GS40rascum_u:2917": " {vaṅgakañcuka}",
    "GS40rascum_u:2918": " sūtaṃ varāgnipaṭuśigrukarājikāñjanaiḥ piṣṭairvilipya paripātanakordhvabhāge /",
    "GS40rascum_u:2919": " bhāṇḍodare bhṛtajale parito vimuñcenmṛdvagninā tyajati kañculikāṃ hi vāṅgīm // Rcūm_15.49 //",
    "GS40rascum_u:2920": " itthaṃ nipātitaḥ sūtaś caladvidyullatāprabhaḥ /",
    "GS40rascum_u:2921": " nāgavaṅgavinirmuktaḥ tataścaitat prajāyate // Rcūm_15.50 //",
    "GS40rascum_u:2922": " yadā yadā bhavetsūto grāsājīrṇena bādhitaḥ /",
    "GS40rascum_u:2923": " anenaiva prakāreṇa pātanīyastadā tadā // Rcūm_15.51 //",
    "GS40rascum_u:2924": " {mercury:: āpyāyana}",
    "GS40rascum_u:2925": " svedanādyaiḥ pātanānte śodhanaiḥ sa kadarthitaḥ /",
    "GS40rascum_u:2926": " mandavīryo bhavetsūtastasmādāpyāyanaṃ caret // Rcūm_15.52 //",
    "GS40rascum_u:2927": " sodake saindhave sūtaḥ sthitas tridivasāvadhiḥ /",
    "GS40rascum_u:2928": " punar āpyāyanaṃ prāpya na syāt ṣaṇḍho bhavedbalī // Rcūm_15.53 //",
    "GS40rascum_u:2929": " {svedanavidhi}",
    "GS40rascum_u:2930": " bhālukiḥ svedasaṃnyāsau diṣṭavānniyamāt param /",
    "GS40rascum_u:2931": " bhakṣituṃ sarvalohāni mukhaṃ kartuṃ viniścitam // Rcūm_15.54 //",
    "GS40rascum_u:2932": " aṅgārasthāpite pātre rasaṃ kṣiptvā prajārayet /",
    "GS40rascum_u:2933": " ṣoḍaśāṃśena citrāṃ tu tadatra svedanaṃ matam // Rcūm_15.55 //",
    "GS40rascum_u:2934": " sarvarogān haredeva śaktiyukto guṇādhikaḥ /",
    "GS40rascum_u:2935": " vegena phaladāyitvaṃ jāyate nātra saṃśayaḥ // Rcūm_15.56 //",
    "GS40rascum_u:2936": " {saṃnyāsavidhi}",
    "GS40rascum_u:2937": " kṣārāmlalavaṇaiḥ sārddhaṃ saṃnyāsājjāyate tathā /",
    "GS40rascum_u:2938": " caturthādhyāyanirdiṣṭaprakāreṇa rase khalu // Rcūm_15.57 //",
    "GS40rascum_u:2939": " bubhukṣā vyāpakatvaṃ ca tīvratā vegakāritā /",
    "GS40rascum_u:2940": " sarvavyādhiharatvaṃ ca tyaktadoṣatvameva ca // Rcūm_15.58 //",
    "GS40rascum_u:2941": " {dīpanasaṃskāra}",
    "GS40rascum_u:2942": " maricābjāsurī caiva śigrubhūkhagaṭaṅkaṇaiḥ /",
    "GS40rascum_u:2943": " sasaṃdhānais tryahaṃ svedād bhavetsūtasya dīpanam // Rcūm_15.59 //",
    "GS40rascum_u:2944": " navamādhyāyanirdiṣṭadīpanīyagaṇena ca /",
    "GS40rascum_u:2945": " rasasya dīpanaṃ kuryāt tad atyantaguṇāvaham // Rcūm_15.60 //",
    "GS40rascum_u:2946": " {mukhakaraṇa}",
    "GS40rascum_u:2947": " svedito'ṣṭādaśāṃśena hemayukto hi pāradaḥ /",
    "GS40rascum_u:2948": " kṣārairamlairadoṣaiśca bhoktumāsyaṃ prajāyate // Rcūm_15.61 //",
    "GS40rascum_u:2949": " {rākṣasavaktra}",
    "GS40rascum_u:2950": " kalāṃśatāpyasattvena svarṇena dviguṇena ca /",
    "GS40rascum_u:2951": " yuktaṃ yuktaṃ hi cukreṇa cūlikālavaṇena ca // Rcūm_15.62 //",
    "GS40rascum_u:2952": " caṇakakṣāratoyena rājanimbukavāriṇā /",
    "GS40rascum_u:2953": " mardayet taptakhalvāntarbalena mahatā khalu // Rcūm_15.63 //",
    "GS40rascum_u:2954": " ekaviṃśatyaho yāvadyāmaṃ yāmaṃ dine dine /",
    "GS40rascum_u:2955": " evaṃ rākṣasavaktraḥ syātsarvāśī ca na saṃśayaḥ // Rcūm_15.64 //",
    "GS40rascum_u:2956": " aṣṭādaśakriyā nṛṇāṃ na sidhyanti rasasya hi /",
    "GS40rascum_u:2957": " vinā bhāgyena tapasā prasādeneśvarasya ca // Rcūm_15.65 //",
    "GS40rascum_u:2958": " sarvairyuktā vividhavidhibhiḥ saṃskṛtībhiḥ suramyaiḥ sūto muñcatyakhilavikṛtīn śvitrarogapramāthī /",
    "GS40rascum_u:2959": " tāvacchuddhiṃ kṛtabahuguṇāṃ nandinoktāṃ susādhyāṃ pathyāyuktāṃ puravarapatiḥ somadevo'bhidhatte // Rcūm_15.66 //",
    "GS40rascum_u:2960": " {removing doṣas}",
    "GS40rascum_u:2961": " trikṣāraiḥ paṭupañcakāmlasahitaiḥ saṃkhalvasūtastryahaṃ bāhlīkāsuriviśvapiṇḍajaṭhare ruddhvātha saṃveśayet /",
    "GS40rascum_u:2962": " sandhāne tridinaṃ hi mandaśikhinā dolākhyayantre paceddoṣonmuktarasaḥ sudhārasasamaḥ pathyair vinā siddhidaḥ // Rcūm_15.67 //",
    "GS40rascum_u:2963": " kiṃtvatra rājikā viśvahiṅgūnāṃ mānasaṃsthitiḥ /",
    "GS40rascum_u:2964": " gurūpadeśato neyā nānyathā phalavāhinī // Rcūm_15.68 //",
    "GS40rascum_u:2965": " {nāga, vaṅga:: removal}",
    "GS40rascum_u:2966": " nāgavaṅgau mahādoṣau durjayau śuddhakoṭibhiḥ /",
    "GS40rascum_u:2967": " pātanā śodhayedyasmānmahāśuddharaso mataḥ // Rcūm_15.69 //",
    "GS40rascum_u:2968": " daśabhiḥ pātanābhiśca nāgavaṅgasamudbhavaḥ /",
    "GS40rascum_u:2969": " gandho vināśamāyāti rasaḥ syānnaiva durguṇaḥ // Rcūm_15.70 //",
    "GS40rascum_u:2970": " daśavārāt paraṃ nārvāk śatavāraṃ ca pātanāḥ /",
    "GS40rascum_u:2971": " mahāguṇakarāḥ proktāḥ yathāvidhi kṛtā rase // Rcūm_15.71 //",
    "GS40rascum_u:2972": " mahāguṇatvaṃ śikhinaḥ sakhitvaṃ svalpeṣu rogeṣu ca tulyavīryam /",
    "GS40rascum_u:2973": " rasāyanatvaṃ ca mahāprabhāvo bhavedrasendrasya ca pātanābhiḥ // Rcūm_15.72 //",
    "GS40rascum_u:2974": " Rcūm, 16",
    "GS40rascum_u:2975": " athāto jāraṇā puṇyā rasasiddhividhāyinī /",
    "GS40rascum_u:2976": " sukarā sulabhadravyā kṛtapūrvā nigadyate // Rcūm_16.1 //",
    "GS40rascum_u:2977": " {abhra:: jāraṇā}",
    "GS40rascum_u:2978": " iha niṣpattrakagrāsaṃ yo rasāya prayacchati /",
    "GS40rascum_u:2979": " toṣitastena gaurīśo jagattritayadānataḥ // Rcūm_16.2 //",
    "GS40rascum_u:2980": " {pakṣaccheda =) bandhana}",
    "GS40rascum_u:2981": " pakṣacchedamakṛtvā yo rasabandhaṃ samīhate /",
    "GS40rascum_u:2982": " bījaiḥ sa viṣayāsaktyā muktimicchati duṣṭadhīḥ // Rcūm_16.3 //",
    "GS40rascum_u:2983": " {abhra:: sattva: :",
    "GS40rascum_u:2984": " for pakṣaccheda}",
    "GS40rascum_u:2985": " ghanasattvaṃ vinā nānyatsūtapakṣanikṛntanam /",
    "GS40rascum_u:2986": " kṛttapakṣo niruddhādhvā rajyate badhyate rasaḥ // Rcūm_16.4 //",
    "GS40rascum_u:2987": " niścandramapi patrābhraṃ jāritaṃ khalu pārade /",
    "GS40rascum_u:2988": " taccaretsaptadhā bhinnaṃ cīrṇaṃ cāpi samudgiret // Rcūm_16.5 //",
    "GS40rascum_u:2989": " jīrṇapādāṃśasattvo'pi tattadyogeṣu yojitaḥ /",
    "GS40rascum_u:2990": " tattadroge phalaṃ śīghraṃ raso dhatte'dhikaṃ yataḥ // Rcūm_16.6 //",
    "GS40rascum_u:2991": " yatra sattvaṃ drutaṃ bījaṃ rasajāraṇakarmaṇi /",
    "GS40rascum_u:2992": " utkṛṣṭaṃ cāpi taddiṣṭaṃ guṇairaṣṭaguṇaṃ tathā // Rcūm_16.7 //",
    "GS40rascum_u:2993": " śivayoścaramo dhāturabhrakaṃ pāradastathā /",
    "GS40rascum_u:2994": " etayor melanān nḥṇāṃ kva mṛtyuḥ kva daridratā // Rcūm_16.8 //",
    "GS40rascum_u:2995": " {mercury:: verzehrt kein reines abhrasattva}",
    "GS40rascum_u:2996": " kevalābhrakasattvaṃ hi grasatyeva na pāradaḥ /",
    "GS40rascum_u:2997": " grastamapyatiduḥkhena sarvāṅgavyāpi no bhavet // Rcūm_16.9 //",
    "GS40rascum_u:2998": " tasmāllohāntaropetaṃ yuktaṃ ca dhātusattvakaiḥ /",
    "GS40rascum_u:2999": " abhrakakṣārayoḥ siddhaḥ kevalaṃ vapuḥsiddhidaḥ // Rcūm_16.10 //",
    "GS40rascum_u:3000": " abhreṇaikatvakaraṇaṃ lohānāṃ parikathyate // Rcūm_16.11 //",
    "GS40rascum_u:3001": " {dvandvamelāpaka for metals}",
    "GS40rascum_u:3002": " kāntasya lākṣāguḍasarjarasaiḥ sadhātakīgugguluṭaṅkaṇaiśca /",
    "GS40rascum_u:3003": " strīstanyapiṣṭaiḥ samabhāgikaiśca durmelalohānyapi melayanti // Rcūm_16.12 //",
    "GS40rascum_u:3004": " {dvandvamelāpaka for metals}",
    "GS40rascum_u:3005": " tāpyacūrṇasamāyuktaṃ lohadvandvaṃ mileddhruvam /",
    "GS40rascum_u:3006": " dvitrivāraṃ paridhmānātkṣīre'kṣīramiva dhruvam // Rcūm_16.13 //",
    "GS40rascum_u:3007": " {preparation of abhrasattva for jāraṇa}",
    "GS40rascum_u:3008": " abhrasattvaṃ hi tulyāṃśatāpyasattvasamanvitam /",
    "GS40rascum_u:3009": " abhraśeṣaṃ kṛtaṃ dhmānādbhavetsukarajāraṇam // Rcūm_16.14 //",
    "GS40rascum_u:3010": " {preparation of abhrasattva for jāraṇa}",
    "GS40rascum_u:3011": " yadvā dviguṇitaṃ tāpyaṃ nirvyūḍhaṃ ghanasattvake /",
    "GS40rascum_u:3012": " tadantarjāritaṃ śīghraṃ rasasiddhividhāyakam // Rcūm_16.15 //",
    "GS40rascum_u:3013": " {preparation of abhrasattva for cāraṇa with lead and tin}",
    "GS40rascum_u:3014": " evaṃ vaṅgena nāgena ghanasattvaṃ caredrasaḥ /",
    "GS40rascum_u:3015": " tatsattvaṃ dhātuvādāryaṃ dehasiddhau vininditam // Rcūm_16.16 //",
    "GS40rascum_u:3016": " etau pūtī mahādoṣau nāgavaṅgau niruttamau /",
    "GS40rascum_u:3017": " rogāṃśca tanutaḥ śīghraṃ sevyamānau paraṃ khalu // Rcūm_16.17 //",
    "GS40rascum_u:3018": " {garbhadruti}",
    "GS40rascum_u:3019": " tatsattvaṃ gālayitvā ca vāsasā ravakānvitam /",
    "GS40rascum_u:3020": " daśāṃśatāmrapātrastharaseśvaravimarditam // Rcūm_16.18 //",
    "GS40rascum_u:3021": " taccatuḥṣaṣṭibhāgena sametaṃ śuddhapāradam /",
    "GS40rascum_u:3022": " kṣārāmlalavaṇopetaṃ taptaṃ khalve dinatrayam // Rcūm_16.19 //",
    "GS40rascum_u:3023": " kṣālayitvoṣṇasandhānaiḥ kṣiptvā kācakaraṇḍake /",
    "GS40rascum_u:3024": " tadūrdhvādho viḍaṃ dattvā rasasyāṣṭamabhāgataḥ // Rcūm_16.20 //",
    "GS40rascum_u:3025": " tanmukhe bhūrjamādhāya veṣṭayedekasūtrataḥ /",
    "GS40rascum_u:3026": " karaṇḍaṃ vāsasāveṣṭya dolāyantravidhānataḥ // Rcūm_16.21 //",
    "GS40rascum_u:3027": " sarvāmlagojalopetakāñjikaiḥ svedayettryaham /",
    "GS40rascum_u:3028": " tato nikṣipya lohāśmakambūnāmeva bhājane // Rcūm_16.22 //",
    "GS40rascum_u:3029": " kṣālayitvoṣṇasandhānairvastreṇoddhṛtya taṃ dravam /",
    "GS40rascum_u:3030": " viśoṣya lagnaṃ hastena mardayitvā kṣaṇaṃ rasam // Rcūm_16.23 //",
    "GS40rascum_u:3031": " vastre caturguṇe kṣiptvā gāḍhaniṣpīḍanādrasaḥ /",
    "GS40rascum_u:3032": " sarvo'pi yadi nirgacched garbhe grāsastathā drutaḥ // Rcūm_16.24 //",
    "GS40rascum_u:3033": " {garbhadruti: :",
    "GS40rascum_u:3034": " failure: :",
    "GS40rascum_u:3035": " repetition}",
    "GS40rascum_u:3036": " sāvaśeṣe punargrāse saviḍaṃ svedayetpunaḥ /",
    "GS40rascum_u:3037": " evaṃ grāsatrayaṃ bhūyaḥ sampradāya prayatnataḥ // Rcūm_16.25 //",
    "GS40rascum_u:3038": " ṣaṣṭigrāseṣu śeṣeṣu garbhadrāvaṇataḥ param /",
    "GS40rascum_u:3039": " pañcamādhyāyanirdiṣṭe yantre kacchapasaṃjñake // Rcūm_16.26 //",
    "GS40rascum_u:3040": " viḍena saṃyutaṃ sūtaṃ puṭenmṛdvagninopalaiḥ /",
    "GS40rascum_u:3041": " yantrāduddhṛtya bhūyo'pi kṣālayitvoṣṇakāñjikaiḥ // Rcūm_16.27 //",
    "GS40rascum_u:3042": " mardanoktavidhānena yāmamātraṃ vimardayet /",
    "GS40rascum_u:3043": " nirmalatvavidhānāya rāgān gṛhṇāti nirmalaḥ // Rcūm_16.28 //",
    "GS40rascum_u:3044": " tasmānmardyo raso yatnād grāsaṃ grāse puṭe puṭe /",
    "GS40rascum_u:3045": " saṃmardito bhavedvāpi roganāśanaśaktimān // Rcūm_16.29 //",
    "GS40rascum_u:3046": " {mercury:: cāraṇa}",
    "GS40rascum_u:3047": " bhūsarjikālavaṇavargasametakāñcīsaṃyuktakāñjikayutaṃ paricāryavastu /",
    "GS40rascum_u:3048": " {mercury:: cāraṇa}",
    "GS40rascum_u:3049": " sattvopalādisakalaṃ varatāmrapatrairjuṣṭaṃ ca hyamlamuditaṃ rasacāraṇāya // Rcūm_16.30 //",
    "GS40rascum_u:3050": " {jāraṇa}",
    "GS40rascum_u:3051": " rambhāpaṭutriphalalāṅgalikāniśārdhaśobhāñjanāṅghrikharamañjarikāṅghrisaṃkhyaiḥ /",
    "GS40rascum_u:3052": " saptāhakaṃ parivibhāvitakāñjiko'sau klinnaṃ hi lohanivahaṃ grasatīha sūtaḥ // Rcūm_16.31 //",
    "GS40rascum_u:3053": " {biḍa for garbhadruti}",
    "GS40rascum_u:3054": " kṣāraiścaturbhir lavaṇaiśca ṣaḍbhir dravāmlamiśrair daśadhā vibhāvitaiḥ /",
    "GS40rascum_u:3055": " svarṇādilohābhrakasattvagarbhadrutiprahītyai biḍa eṣa diṣṭaḥ // Rcūm_16.32 //",
    "GS40rascum_u:3056": " {daṇḍadhārī}",
    "GS40rascum_u:3057": " vīthītulye gatamalarasaḥ pañcaśāṇapramāṇaṃ bhuktvā sattvaṃ gaganajanitaṃ ṣaṣṭikākṣāravahnau /",
    "GS40rascum_u:3058": " tattvaṃ hyetad vrajati sa javātsāradhūmāyanāni tattulyo'sau munibhirudito daṇḍadhārī ca nāmnā // Rcūm_16.33 //",
    "GS40rascum_u:3059": " {daṇḍadhārin:: test for ~}",
    "GS40rascum_u:3060": " garbhadrutiyute sūte tṛṇaṃ kṣiptaṃ pratiṣṭhate /",
    "GS40rascum_u:3061": " ūrdhvadaṇḍadharaḥ so'yaṃ daṇḍadhārī raso mataḥ // Rcūm_16.34 //",
    "GS40rascum_u:3062": " {mercury:: abhrajīrṇa:: medic. use}",
    "GS40rascum_u:3063": " yadi bhajati hi martyastulyajīrṇābhrasūtaṃ pratidinamiha guñjāmātrayā māsamātram /",
    "GS40rascum_u:3064": " śaśadharaparipāṭyā grāsayogena sa syāt sasukhahitaśatāyurmuktavārdhakyadoṣaḥ // Rcūm_16.35 //",
    "GS40rascum_u:3065": " valipalitavihīnaḥ so'pi rogādvihīnaḥ // Rcūm_16.36 //",
    "GS40rascum_u:3066": " tena tena hi yogena yojanīyo mahārasaḥ /",
    "GS40rascum_u:3067": " {abhra:: sattva: :",
    "GS40rascum_u:3068": " medic. properties}",
    "GS40rascum_u:3069": " khasattvaḥ kurute tīvrāṃ kṣudhaṃ rogagaṇaṃ haret // Rcūm_16.37 //",
    "GS40rascum_u:3070": " {dvitīyo grāsaḥ = mercury: :",
    "GS40rascum_u:3071": " dviguṇābhrajīrṇa~}",
    "GS40rascum_u:3072": " aṣṭamāṃśaprakāreṇa deyaṃ grāsaṃ dvitīyakam /",
    "GS40rascum_u:3073": " cāraṇaṃ drāvaṇaṃ caivaṃ yathāpūrvaṃ prakalpyate // Rcūm_16.38 //",
    "GS40rascum_u:3074": " jāraṇaṃ cāpi kartavyaṃ kūrmanāmani yantrake /",
    "GS40rascum_u:3075": " pañcamādhyāyamadhye ca nirdiṣṭaṃ kūrmayantrakam // Rcūm_16.39 // {??}",
    "GS40rascum_u:3076": " ghanodbhūtaṃ sattvaṃ palaparimitaṃ viṃśatipuṭe rase catvāriṃśat parikalitacāraṃ ca jaritam /",
    "GS40rascum_u:3077": " payaḥpaṅkaprāyaṃ dviguṇajaritābhre vararase yadā tadvikṣiptaṃ rasitarasarūpaṃ saninadam // Rcūm_16.40 //",
    "GS40rascum_u:3078": " {mercury:: dviguṇābhrajīrṇa: :",
    "GS40rascum_u:3079": " medic. properties}",
    "GS40rascum_u:3080": " dviguṇagaganajīrṇaḥ sevitaḥ sūtarājaḥ pratidinamiha guñjāmātrayā varṣamātram /",
    "GS40rascum_u:3081": " vidadhati varakalpaṃ sindhukandarpatulyaṃ daśaśatamitavarṣaprāptadīrghāyuṣaṃ ca // Rcūm_16.41 //",
    "GS40rascum_u:3082": " guñjāmātro rasendro'yam arkavāriniṣevitam /",
    "GS40rascum_u:3083": " kṣayādyān akhilān rogān duḥsādhyānapi sādhayet // Rcūm_16.42 //",
    "GS40rascum_u:3084": " {mercury:: triguṇābhrajīrṇa~}",
    "GS40rascum_u:3085": " amunā kramayogena grāso deyastṛtīyakaḥ /",
    "GS40rascum_u:3086": " pañcamādhyāyanirdiṣṭe yantre caivāntarālike /",
    "GS40rascum_u:3087": " nirudhya jāraṇāṃ kuryāt dravyasya vārttikaḥ // Rcūm_16.43 //",
    "GS40rascum_u:3088": " {3. grāsa =) jalaukā(bandha?)",
    "GS40rascum_u:3089": " =) ūrdhvapātana =)",
    "GS40rascum_u:3090": " pakṣaccheda}",
    "GS40rascum_u:3091": " pariphalaghanayuktas triṃśatā tulyavārair grasati yadi rasendro yo jalaukākṛtiḥ saḥ /",
    "GS40rascum_u:3092": " nikhilanihitamūrtiḥ niṣpatedudgato'sau punarapi nijapātre chinnapakṣaḥ sa sūtaḥ // Rcūm_16.44 //",
    "GS40rascum_u:3093": " {mercury:: triguṇābhrajīrṇa~:: medic. use}",
    "GS40rascum_u:3094": " jātaḥ sūtas triguṇagaganagrāsasaṃpuṣṭamūrtir bhasmībhūtaṃ yavaparimitaṃ vajrabhasmādiyuktam /",
    "GS40rascum_u:3095": " taṃ cenmartyo bhajati hi sadā jāyate divyadeho jīvet kalpatridaśaśatikān vatsarāṇāṃ prakāmam // Rcūm_16.45 //",
    "GS40rascum_u:3096": " siddhārthadvayamānena mūrchitas tāpyabhasmanā /",
    "GS40rascum_u:3097": " hinasti sakalān rogān saptavāreṇa rogiṇam // Rcūm_16.46 //",
    "GS40rascum_u:3098": " {caturtho grāsaḥ}",
    "GS40rascum_u:3099": " baddho vā bhasmatāṃ nītaḥ siddhārthapramito naraiḥ /",
    "GS40rascum_u:3100": " vyoṣavellamadhūpetaḥ caturmāsaniṣevitaḥ // Rcūm_16.47 //",
    "GS40rascum_u:3101": " valīpalitanirmuktaṃ manuṣyaṃ kurute dhruvam /",
    "GS40rascum_u:3102": " pramattadvipadarpāḍhyaṃ kandarpa iva rūpiṇam // Rcūm_16.48 //",
    "GS40rascum_u:3103": " kandarpadarpajidrūpe pāpasantāpavarjitaḥ /",
    "GS40rascum_u:3104": " jīvet triṃśacchatānyaṣṭānīha varṣāṇi mānavaḥ /",
    "GS40rascum_u:3105": " sevanādramate cāsāvaṅganānāṃ śataṃ tathā // Rcūm_16.49 //",
    "GS40rascum_u:3106": " varāṃ lohasamāṃ sthūlāṃ sparśamātreṇa līlayā /",
    "GS40rascum_u:3107": " raso'sau bandhamāyāto modayatyeva niścitam // Rcūm_16.50 //",
    "GS40rascum_u:3108": " mṛtamutthāpayenmartyaścakṣuṣoḥ kṣepamātrataḥ /",
    "GS40rascum_u:3109": " nihanti sakalānrogānghrātaḥ śīghraṃ na saṃśayaḥ // Rcūm_16.51 //",
    "GS40rascum_u:3110": " {pañcamo grāsaḥ}",
    "GS40rascum_u:3111": " evaṃ ca pañcamo grāsaḥ pradātavyo'ṣṭamāṃśataḥ /",
    "GS40rascum_u:3112": " sa pātrastho'gnisaṃtapto na gacchati kathañcana // Rcūm_16.52 //",
    "GS40rascum_u:3113": " sa pakṣacchinna ityuktaḥ sa mukto'khiladurguṇaiḥ /",
    "GS40rascum_u:3114": " so'yaṃ niṣevitaḥ sūtastrimāsaṃ rājikāmitaḥ // Rcūm_16.53 //",
    "GS40rascum_u:3115": " viḍaṅgatriphalākṣaudraiḥ khe devaiḥ saha saṅgamam /",
    "GS40rascum_u:3116": " ghrāṇamātreṇa sūtendraḥ sarvaroganikṛntanaḥ // Rcūm_16.54 //",
    "GS40rascum_u:3117": " guṇā ete vinirdiṣṭā rasasya rasavādibhiḥ /",
    "GS40rascum_u:3118": " sakalāste guṇāḥ satyā bhairaveṇa prakīrtitāḥ // Rcūm_16.55 //",
    "GS40rascum_u:3119": " {ṣaṣṭho grāsaḥ}",
    "GS40rascum_u:3120": " palaiścaturbhirdātavyo grāsaḥ ṣaṣṭho'pi pūrvavat /",
    "GS40rascum_u:3121": " ṣaḍguṇābhrakajīrṇo'sau sudhātulyo guṇodayaḥ // Rcūm_16.56 //",
    "GS40rascum_u:3122": " sarṣapapramito māsaṃ khaṇḍopalakasaṃyuktaḥ /",
    "GS40rascum_u:3123": " māsena kurute dehaṃ tacchatāyuṣajīvinam // Rcūm_16.57 //",
    "GS40rascum_u:3124": " baddho'yaṃ kurute caiva mukhasthaḥ khecarīṃ gatim /",
    "GS40rascum_u:3125": " vārayatyapi śastrāṇi divyānyapi sahasraśaḥ // Rcūm_16.58 //",
    "GS40rascum_u:3126": " daśadantibalaḥ śrīmān sarvalokeṣu pūjitaḥ /",
    "GS40rascum_u:3127": " rañjitaḥ sāritaḥ samyak krāmaṇena samanvitaḥ /",
    "GS40rascum_u:3128": " koṭivedhī bhavatyeva abaddhaḥ kuntavedhakaḥ // Rcūm_16.59 //",
    "GS40rascum_u:3129": " samartho na rasasyāsya guṇān vaktuṃ mahītale /",
    "GS40rascum_u:3130": " ko'pi śrīsomadevo vā prabhāvaṃ vetti śaṅkaraḥ // Rcūm_16.60 //",
    "GS40rascum_u:3131": " {saptamo grāsaḥ}",
    "GS40rascum_u:3132": " grāsastu saptamo deyo vāradvitayayogataḥ /",
    "GS40rascum_u:3133": " drāvaṇaṃ jāraṇaṃ tasya yathāpūrvaṃ prakalpayet // Rcūm_16.61 //",
    "GS40rascum_u:3134": " ayaṃ bhasmīkṛtaḥ sūto likṣāmātreṇa sevitaḥ /",
    "GS40rascum_u:3135": " triphalāmallakhaṇḍābhyāṃ māsasyārdhena mānavam // Rcūm_16.62 //",
    "GS40rascum_u:3136": " koṭikandarparūpāḍhyaṃ śakratulyaparākramam /",
    "GS40rascum_u:3137": " pūjitaṃ sarvadevaiśca vedakalpayugāyuṣam // Rcūm_16.63 //",
    "GS40rascum_u:3138": " vijñānavantaṃ kālaṃ ca trikālajñānasaṃyutam /",
    "GS40rascum_u:3139": " śāpānugrahaṇe śaktaṃ divyastrīśatarañjanam /",
    "GS40rascum_u:3140": " kurute nātra sandeho nandino vacanaṃ yataḥ // Rcūm_16.64 //",
    "GS40rascum_u:3141": " rañjitaḥ sāritaḥ so'yaṃ krāmaṇena samanvitaḥ /",
    "GS40rascum_u:3142": " dhūmavedhī bhavennūnaṃ nātra kāryā vicāraṇā // Rcūm_16.65 //",
    "GS40rascum_u:3143": " {aṣṭamo grāsaḥ}",
    "GS40rascum_u:3144": " tataścaivāṣṭamo grāso dātavyaḥ samabhāgataḥ /",
    "GS40rascum_u:3145": " jīrṇāṣṭaguṇasattvābhro rasendro bhastrikāśataiḥ // Rcūm_16.66 //",
    "GS40rascum_u:3146": " pradhmāto'pi na yātyeva naiva kiṃcitprahīyate /",
    "GS40rascum_u:3147": " so'yamagnisaho nāmnā saṃkhyātītaguṇodayaḥ // Rcūm_16.67 //",
    "GS40rascum_u:3148": " saṃkhyātītaprabhāḍhyaśca citravīryo mahābalaḥ /",
    "GS40rascum_u:3149": " likṣāmātro rasendro'yaṃ sevitaḥ sitayā saha // Rcūm_16.68 //",
    "GS40rascum_u:3150": " prakarotyekavāreṇa naraṃ sarvāṅgasundaram /",
    "GS40rascum_u:3151": " rudratulyaṃ mahaiśvaryaṃ viṣṇutulyaṃ parākramam // Rcūm_16.69 //",
    "GS40rascum_u:3152": " śaśāṅkatulyaṃ satkāntiṃ sūryatulyapratāpinam /",
    "GS40rascum_u:3153": " caturmukhasamāyuṣyaṃ netre tārkṣyadṛśāviva // Rcūm_16.70 //",
    "GS40rascum_u:3154": " rañjitaḥ sāritaḥ samyak krāmaṇena samanvitaḥ /",
    "GS40rascum_u:3155": " śabdavedhī bhavetso'yaṃ śivavat sarvatomukhaḥ // Rcūm_16.71 //",
    "GS40rascum_u:3156": " manthānabhairavādyaiśca śatakoṭipravistaraiḥ /",
    "GS40rascum_u:3157": " koṭibhiścāpi kārtsnyena rasasyāsya mahāguṇaiḥ /",
    "GS40rascum_u:3158": " śakyaṃ tenaiva saṃstotuṃ taraṅgā iva sāgare // Rcūm_16.72 //",
    "GS40rascum_u:3159": " sādhakasyālpabhāvena śaṅkarasyāprasādataḥ /",
    "GS40rascum_u:3160": " yathāvadauṣadhājñānād ayathāhṛtabhaiṣajaiḥ // Rcūm_16.73 //",
    "GS40rascum_u:3161": " gandhavatyaparijñānādayathāvacca sādhanāt /",
    "GS40rascum_u:3162": " na sidhyati kalau sūtaḥ saṃśayena prakurvatām // Rcūm_16.74 //",
    "GS40rascum_u:3163": " {chinnapakṣalakṣaṇa}",
    "GS40rascum_u:3164": " ūrdhvādhaḥpatane'śakto niruddhādhvā na kuchaviḥ /",
    "GS40rascum_u:3165": " jīrṇābhrako bhavetsūtaḥ chinnapakṣaḥ sa ucyate // Rcūm_16.75 //",
    "GS40rascum_u:3166": " {mercury:: “age” according to abhra}",
    "GS40rascum_u:3167": " samābhrajīrṇe bālaḥ syāt kiśoro dviguṇābhrakaḥ /",
    "GS40rascum_u:3168": " yuvā caturguṇābhrāśī ṣaḍguṇābhrakajīrṇavān // Rcūm_16.76 //",
    "GS40rascum_u:3169": " vṛddhaścaivātivṛddhaśca bhavedaṣṭaguṇābhrakaḥ /",
    "GS40rascum_u:3170": " bālastu kalpanīyena dehalohavidhāyakaḥ // Rcūm_16.77 //",
    "GS40rascum_u:3171": " kumāraḥ piṣṭatāṃ prāpto dehalohakaro bhavet /",
    "GS40rascum_u:3172": " svarṇena sāritasūto yuvā siddhividhāyakaḥ // Rcūm_16.78 //",
    "GS40rascum_u:3173": " dehalohakaro vṛddho bhavedbhasmatvamāgataḥ /",
    "GS40rascum_u:3174": " ativṛddho raso vṛddho vaktrasthaḥ sarvasiddhidaḥ // Rcūm_16.79 //",
    "GS40rascum_u:3175": " tatra bālaḥ kumāraśca neṣyate tu rasāyane /",
    "GS40rascum_u:3176": " taruṇo roganāśārthaṃ deharakṣākarastathā // Rcūm_16.80 //",
    "GS40rascum_u:3177": " vṛddhaścaivātivṛddhaśca dehalohakarāvubhau /",
    "GS40rascum_u:3178": " {mercury:: influence of jīrṇābhra on phys. properties}",
    "GS40rascum_u:3179": " kiṃcid agnisahasābho bhavettulyābhrajāritaḥ // Rcūm_16.81 //",
    "GS40rascum_u:3180": " dviguṇābhrakajīrṇastu dhūmatvaṃ naiva gacchati /",
    "GS40rascum_u:3181": " dadhivadbandhamāyāti sūtendraḥ triguṇābhrakaḥ // Rcūm_16.82 //",
    "GS40rascum_u:3182": " dehasiddhikaraḥ sūto vyomni jīrṇe caturguṇe /",
    "GS40rascum_u:3183": " jīrṇaṣaṣṭhaguṇābhrastu brahmāyuṣyaprado rasaḥ // Rcūm_16.83 //",
    "GS40rascum_u:3184": " jīrṇasaptaguṇābhrastu dadyādāyuḥ savikramaḥ /",
    "GS40rascum_u:3185": " pradatte śaṅkarāyuṣyaṃ jārite'ṣṭaguṇe'bhrake /",
    "GS40rascum_u:3186": " {measures against grāsājīrṇa}",
    "GS40rascum_u:3187": " grāsājīrṇarasaṃ pātya punaḥ saṃdīpya jārayet // Rcūm_16.84 //",
    "GS40rascum_u:3188": " tataḥ śulbasya tīkṣṇasya kāntasya rajatasya ca /",
    "GS40rascum_u:3189": " suvarṇasya ca bījāni vidhāya parijārayet // Rcūm_16.85 //",
    "GS40rascum_u:3190": " {mercury:: jāraṇa: :",
    "GS40rascum_u:3191": " with copper}",
    "GS40rascum_u:3192": " abhrakoktaprakāreṇa drāvaṇaṃ jāraṇaṃ tathā /",
    "GS40rascum_u:3193": " rasasya rañjanī proktā tīkṣṇakāntārkajāraṇā // Rcūm_16.86 //",
    "GS40rascum_u:3194": " tattatkṣārāmlakasvedair yatnato vihitaścaret /",
    "GS40rascum_u:3195": " śatadhā daradavyūḍhaṃ tāmraṃ hi triguṇaṃ rase // Rcūm_16.87 //",
    "GS40rascum_u:3196": " jāraṇājjāyate tena drutamāṇikyasannibhaḥ /",
    "GS40rascum_u:3197": " tāmreṇa balavānsūtaḥ sūryatulyaparākramaḥ // Rcūm_16.88 //",
    "GS40rascum_u:3198": " tridoṣaiḥ kṛtaniḥśeṣaṃ raso'yaṃ jīvayatyalam /",
    "GS40rascum_u:3199": " sevito'yaṃ raso māsaṃ guñjayā tulito'nvaham /",
    "GS40rascum_u:3200": " kuryādbhīmasamaṃ martyaṃ mukte ca bhuji vikramam // Rcūm_16.89 //",
    "GS40rascum_u:3201": " {mercury:: jāraṇa: :",
    "GS40rascum_u:3202": " with tīkṣṇaloha}",
    "GS40rascum_u:3203": " krāmaṇaṃ jāraṇaṃ vedho rañjanaṃ vegakāritā /",
    "GS40rascum_u:3204": " hiṅgulaśatanirvyūḍhāt tīkṣṇagrāsād rase bhavet // Rcūm_16.90 //",
    "GS40rascum_u:3205": " samāṃśato jāritatīkṣṇasūto niṣevitaḥ pādamito dvimāsam /",
    "GS40rascum_u:3206": " karoti martyaṃ gatamṛtyubhītiṃ mahābalaṃ dhvastarujaṃ suputram // Rcūm_16.91 //",
    "GS40rascum_u:3207": " sūto dvitricatuḥpañcaguṇastīkṣṇena jāritaḥ /",
    "GS40rascum_u:3208": " uttarottaratastasya guṇaḥ keneha varṇyate /",
    "GS40rascum_u:3209": " {mercury:: jāraṇa: :",
    "GS40rascum_u:3210": " with kāntaloha}",
    "GS40rascum_u:3211": " kāntajīrṇarasaś caivaṃ guṇaiḥ koṭiguṇaṃ bhavet // Rcūm_16.92 //",
    "GS40rascum_u:3212": " dviguṇajaritakānto vyādhibādhāṃ hinasti harati ca rasa uccairvyādhivakraṃ kṣaṇena /",
    "GS40rascum_u:3213": " valipalitavikāraṃ duḥkhadāridryamṛtyuṃ janayati varaputraṃ saccaritraṃ rasendraḥ // Rcūm_16.93 //",
    "GS40rascum_u:3214": " {mercury:: jāraṇa:: with gold}",
    "GS40rascum_u:3215": " pādāṃśenārdhabhāgena tripādena samāṃśataḥ /",
    "GS40rascum_u:3216": " dviguṇatriguṇāṃśābhyāṃ tathā pañcaguṇāṃśataḥ // Rcūm_16.94 //",
    "GS40rascum_u:3217": " śatanirvyūḍhamākṣīkasvarṇajīrṇo mahārasaḥ /",
    "GS40rascum_u:3218": " jāyate trijagatpūjyaś cintāmaṇisamodayaḥ // Rcūm_16.95 //",
    "GS40rascum_u:3219": " {viḍa:: for jāraṇa of mercury with gold}",
    "GS40rascum_u:3220": " pañcāṅgamūlakakṣārakṣiptakṣālitagojalaiḥ /",
    "GS40rascum_u:3221": " śatabhāvitagandhāśma biḍaṃ hemādijāraṇam // Rcūm_16.96 //",
    "GS40rascum_u:3222": " {mercury:: samasvarṇajīrṇa: :",
    "GS40rascum_u:3223": " medic. properties}",
    "GS40rascum_u:3224": " samajaritasuvarṇaṃ sarvaśaktyātipūjyā dinakaradinamātraṃ sevito māṣamātram /",
    "GS40rascum_u:3225": " bahuvidhagadamuktaṃ hanti vārdhakyamuccaiḥ vṛkajaṭharadṛḍhāśauddāmam agniṃ ca kuryāt // Rcūm_16.97 //",
    "GS40rascum_u:3226": " vandhyarogam asādhyatvaṃ puruṣasya samantataḥ /",
    "GS40rascum_u:3227": " vinihanti na sandehaḥ kuryācchatadhanaṃ naram // Rcūm_16.98 //"
}