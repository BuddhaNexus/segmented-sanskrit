{
    "T14nagcitpu:0": " atha bhāratīyabhāṣāyāṃ citralakṣaṇam /",
    "T14nagcitpu:1": " prathamaḥ parivarttaḥ",
    "T14nagcitpu:2": " brahmāṇaṃ ca mahādevaṃ nārāyaṇaṃ sarasvatīm /",
    "T14nagcitpu:3": " varadāṃ ca mayā natvā kriyate jayamaṃgalam // NCit_1.1 //",
    "T14nagcitpu:4": " prajāpatestathā śambhoḥ padmāsyāyāstathā giram /",
    "T14nagcitpu:5": " pārvatyā anusṛtyaiva jāyatāṃ kila paṇḍitāḥ // NCit_1.2 //",
    "T14nagcitpu:6": " tadanantaraṃ citralakṣaṇamucyate /",
    "T14nagcitpu:7": " maṃgalamastu /",
    "T14nagcitpu:8": " mahādevāya devāya sarvavidyavijānate /",
    "T14nagcitpu:9": " namo namo mayā samyag ucyate citralakṣaṇam // NCit_1.3 //",
    "T14nagcitpu:10": " ādau candramasaṃ vande haraṃ ca candraśekharaṃ /",
    "T14nagcitpu:11": " viṣṇvindrau sūryamagniṃ ca varuṇaṃ marutaṃ tathā // NCit_1.4 //",
    "T14nagcitpu:12": " namaskaromyahaṃ caiva viśvakarmaprajāpatī /",
    "T14nagcitpu:13": " nagnajitaṃ namaskṛtya tvācāryāṃśca punaḥ punaḥ // NCit_1.5 //",
    "T14nagcitpu:14": " varṇaṃ ca citrakarmātha śāstrānusāratastathā /",
    "T14nagcitpu:15": " yathājñānaṃ yathāśakti saṃkṣepeṇa mayocyate // NCit_1.6 //",
    "T14nagcitpu:16": " viśvakṛnnagnajiddeva-prahlādasāramujjvalam /",
    "T14nagcitpu:17": " lakṣaṇamanusṛtyaica viduṣāṃ sudhiyāṃ punaḥ // NCit_1.7 //",
    "T14nagcitpu:18": " saṃgṛhya mativṛddhaye nānāśāstrasamuddhṛtam /",
    "T14nagcitpu:19": " ucyate citralakṣaṇaṃ śṛṇvantu tadvidā janāḥ // NCit_1.8 //",
    "T14nagcitpu:20": " puredaṃ lakṣaṇaṃ śrutvā nararājo mahodharaḥ /",
    "T14nagcitpu:21": " dharmajñaḥ satyaniṣṭhaśca buddhimāṃśca yaśo'nvitaḥ /",
    "T14nagcitpu:22": " viśruto bhayajinnāmnā tathābhūt dharaṇītale // NCit_1.9 //",
    "T14nagcitpu:23": " guṇottamasya bhūpasya dhārmikasya praśāsane /",
    "T14nagcitpu:24": " śatasahasravarṣāṇi cāyuḥ prajāḥ prapedire // NCit_1.10 //",
    "T14nagcitpu:25": " nīrogā na ca hantāro manorogavivarjitāḥ /",
    "T14nagcitpu:26": " akālamṛtyuhīnāstāḥ kutaḥ krodhāḥ kuto malāḥ // NCit_1.11 //",
    "T14nagcitpu:27": " vāyuḥ supravahaścaiva śakraḥ suvarṣakastathā /",
    "T14nagcitpu:28": " varṇarasasametāni vījamūlaphalāni ca // NCit_1.12 //",
    "T14nagcitpu:29": " varṇāśramā hi catvāro na cyutā dharmatatparāḥ /",
    "T14nagcitpu:30": " ṛddhiguṇasamāyuktaṃ śrīmad vikasitaṃ jagat // NCit_1.13 //",
    "T14nagcitpu:31": " evambhūte sthite rāṣṭre sukhaśāntisamanvite /",
    "T14nagcitpu:32": " bhayajito manaḥ śuddhaṃ pravṛttaṃ tapasi drutam // NCit_1.14 //",
    "T14nagcitpu:33": " suduṣkaraṃ tapaḥ kṛtvā rājñātiśuddhacetasā /",
    "T14nagcitpu:34": " varā bahuvidhā prāptā devāllokapitāmahāt // NCit_1.15 //",
    "T14nagcitpu:35": " viṣayastasya śatrubhir devāstrairapi durjayaḥ /",
    "T14nagcitpu:36": " uttamāpratirodhyā ca sarvaśāstre matistvatha // NCit_1.16 //",
    "T14nagcitpu:37": " sarvaguṇairupetasya parākrāntasya dhīmataḥ /",
    "T14nagcitpu:38": " mahābhāgasya devānāṃ prabhāvaiḥ prāptaviśruteḥ // NCit_1.17 //",
    "T14nagcitpu:39": " sarvavidyāśrayasyāsya mūrttadharmasya bodhinaḥ /",
    "T14nagcitpu:40": " maṇiputrasamākhyaspa etādṛśasya bhūpateḥ // NCit_1.18 //",
    "T14nagcitpu:41": " savidhe tvāgataḥ kaścid rudan vipro 'tiduḥkhitaḥ /",
    "T14nagcitpu:42": " kathaṃ rodiṣi bho vipra cetyapṛcchad dvijaṃ nṛpaḥ // NCit_1.19 //",
    "T14nagcitpu:43": " kruddhena tena vipreṇa kathito nṛpatistadā /",
    "T14nagcitpu:44": " tava śāsanakāle 'smin deśe 'kālamṛtiyataḥ // NCit_1.20 //",
    "T14nagcitpu:45": " tato 'dharmeṇa rājyaṃ taṃ śāssīdaṃ nṛpa niścitam /",
    "T14nagcitpu:46": " viṣmayo ya itaḥ pūrvaṃ na jāto 'sau pravartate // NCit_1.21 //",
    "T14nagcitpu:47": " madīyavaṃśarakṣākṛt lakṣaṇākṛtisundaraḥ /",
    "T14nagcitpu:48": " akālamṛtyunā kasmāt kroṛato 'pahṛtaḥ sutaḥ // NCit_1.22 //",
    "T14nagcitpu:49": " bramha priyau hi rājan tvaṃ sarva jānāsi bhūtale /",
    "T14nagcitpu:50": " prāṇatulyaṃ sutaṃ mahyaṃ dehi svāmin kṛpānvitaḥ // NCit_1.23 //",
    "T14nagcitpu:51": " dayāṃ yadi na kuryāstvaṃ śaktiman guṇavan nṛpa /",
    "T14nagcitpu:52": " tṛṇakhaṇḍāṇiva prāṇān tvatsavidhe tyajāmyaham // NCit_1.24 //",
    "T14nagcitpu:53": " bhāṣite tu dvijenaivaṃ buddhimān puraṣottamaḥ /",
    "T14nagcitpu:54": " ākarṣaṇe sutaṃ tasya matiṃ cakre nṛpālakaḥ // NCit_1.25 //",
    "T14nagcitpu:55": " sāntvitastu nṛvākyena “āgaccha mama dāsa hi” /",
    "T14nagcitpu:56": " sūryavarcodharaṃ yamam uditaṃ tatra dṛṣṭavān // NCit_1.26 //",
    "T14nagcitpu:57": " dharmarājaṃ jagadbandyaṃ praṇamya bhayajinnṛpaḥ /",
    "T14nagcitpu:58": " brāhmaṇasya hitārthāya sādaraṃ vākyamabravīt // NCit_1.27 //",
    "T14nagcitpu:59": " pratyupakṛddvijātestu prāṇebhyo 'pi sutaḥ priyaḥ /",
    "T14nagcitpu:60": " cākāle 'pahṛto yo 'sau tava dūtena durdhiyā // NCit_1.28 //",
    "T14nagcitpu:61": " prabho tribhuvanasyāpi dīyatāṃ tanayaḥ priyaḥ /",
    "T14nagcitpu:62": " viśvakarman dvijanmane asmai prītyā ca dhīmate // NCit_1.29 //",
    "T14nagcitpu:63": " śrutvā pretādhipo vākyaṃ pūjanīyaṃ hasan nṛpam /",
    "T14nagcitpu:64": " dadau pratyuttaraṃ mṛdu tejasā pūritaṃ vacaḥ // NCit_1.30 //",
    "T14nagcitpu:65": " svakīyakarmavaśād jīvāḥ sarve madvaśagā dhruvam /",
    "T14nagcitpu:66": " kasyāpyākarṣaṇe tyāge svecchāśaktiḥ kuto mama // NCit_1.31 //",
    "T14nagcitpu:67": " sukhaṃ vā yadi vā duḥkhaṃ sarvaṃ karmavaśaṃ sadā /",
    "T14nagcitpu:68": " tasmāt rājan vijānīyān mayā naiva pragṛhyate // NCit_1.32 //",
    "T14nagcitpu:69": " madgṛhaṃ pratipadyātha śarīrī na nivartate /",
    "T14nagcitpu:70": " kālena mahatākṛṣṭo dvijaputro balīyasā // NCit_1.33 //",
    "T14nagcitpu:71": " kuśalaṃ cākuśalaṃ vā sarvamihānubhūyate /",
    "T14nagcitpu:72": " karmānusāriṇī bhūmir vijñeyā ca sadā nṛṇām // NCit_1.34 //",
    "T14nagcitpu:73": " evamuktaḥ punarbhūpaḥ prāha vaivasvataṃ yamam /",
    "T14nagcitpu:74": " matprārthanāvaśād deva dehyasmai putramuttamam // NCit_1.35 //",
    "T14nagcitpu:75": " na śakyate na śakyate yama āha punaḥ punaḥ /",
    "T14nagcitpu:76": " dehi dehi sutaṃ deva rājñāpi prārthitaḥ punaḥ // NCit_1.36 //",
    "T14nagcitpu:77": " āgrahasyātiśayyaṃ ca tayoritthaṃ babhūva ha /",
    "T14nagcitpu:78": " vyākulau tī mahāyuddhe tadā liptau babhūvatuḥ // NCit_1.37 //",
    "T14nagcitpu:79": " tiṣṭha tiṣṭheti ta rājā bahuśaḥ prāha vīrahā /",
    "T14nagcitpu:80": " sthito 'smīti raṇe rājan tamavocad nṛpaṃ yamaḥ // NCit_1.38 //",
    "T14nagcitpu:81": " asaṃkhyānāṃ ca vāṇānāṃ tīkṣṇānāṃ parivarṣaṇam /",
    "T14nagcitpu:82": " akarod bhayajid rājā yamasyopari sarvataḥ // NCit_1.39 //",
    "T14nagcitpu:83": " śrutaghnaṃ sarvato divyaṃ meghato vārivarṣavat /",
    "T14nagcitpu:84": " apratirodharupaṃ tad astraṃ vavarṣa dharmarāṭ // NCit_1.40 //",
    "T14nagcitpu:85": " tena rājā mahākruddho mahāprabhāvaśālibhiḥ /",
    "T14nagcitpu:86": " yamadūtāṃścadevāstraiḥ prapīḍya mumude bhṛśam // NCit_1.41 //",
    "T14nagcitpu:87": " śūlāsiprāsamudgarā yamadūtavinirgatāḥ /",
    "T14nagcitpu:88": " bhūpena sarvathā naṣṭā bhayapravartakā ime // NCit_1.42 //",
    "T14nagcitpu:89": " preto dāruṇarupī ca pratidiśamadhāvata /",
    "T14nagcitpu:90": " naṣṭaḥ senāpatiścaiva āgamadāhavād drutam // NCit_1.43 //",
    "T14nagcitpu:91": " tataḥ pretādhipo devo dṛṣṭvā taṃ tu parājitam /",
    "T14nagcitpu:92": " yathājñākāriṇaṃ daṇḍaṃ jagrāha pratihiṃsayā // NCit_1.44 //",
    "T14nagcitpu:93": " kālāgnisadṛśaṃ dṛṣṭvā utkṣiptaṃ pṛthivīpatiḥ /",
    "T14nagcitpu:94": " brahmaśiro 'ṅkita cāstram ātmahaste gṛhītavān // NCit_1.45 //",
    "T14nagcitpu:95": " sarve bhūtā bhayatrastā mahābhūto 'pi sarvataḥ /",
    "T14nagcitpu:96": " babhūvurāturā sarve tena durlakṣaṇena vai // NCit_1.46 //",
    "T14nagcitpu:97": " duḥkhitāṃ sakalāṃ pṛthvīṃ dṛsṭvā brahmā tathā suraiḥ /",
    "T14nagcitpu:98": " ājagāma svayaṃ tatra tasmin deśe raṇākule // NCit_1.47 //",
    "T14nagcitpu:99": " brahmāṇaṃ svāgata dṛṣṭvā bhayajinnṛpasattamaḥ /",
    "T14nagcitpu:100": " sāñjaliḥ pūjayitvā taṃ prāha yathāyathaṃ vacaḥ // NCit_1.48 //",
    "T14nagcitpu:101": " yamo 'pi praṇipatyātha sarvāmakathayat kathām /",
    "T14nagcitpu:102": " vaiklavyakāraṇani ca śrutvā śeṣāṇi sṛṣṭikṛt /",
    "T14nagcitpu:103": " pratyāvṛtya raṇād devaḥ kathayāmāsa tau tadā // NCit_1.49 //",
    "T14nagcitpu:104": " na doṣo bhavatāṃ nātha mṛtyupatermahātmanaḥ /",
    "T14nagcitpu:105": " satyanarādhipasyaiva kālasya na tu karmaṇaḥ // NCit_1.50 //",
    "T14nagcitpu:106": " purā śubhāśubhaṃ karma tathā ca śiśunā kṛtam /",
    "T14nagcitpu:107": " labdhañca maraṇaṃ śīghra janma prāpya ca mānuṣam // NCit_1.51 //",
    "T14nagcitpu:108": " sāphalyameti te śramo brāhmaṇasyāsya pūjanāt /",
    "T14nagcitpu:109": " tasminnupāyavidyeyaṃ matprasādāt prapūjyatām // NCit_1.52 //",
    "T14nagcitpu:110": " varṇādīnāṃ samāyogaiḥ etaddvijasutākṛtim /",
    "T14nagcitpu:111": " rupamālikha bho rājan sarvalokahitāya vaṃ // NCit_1.53 //",
    "T14nagcitpu:112": " āvirbhūtena brahmaṇā itthamukte suvuddhimān /",
    "T14nagcitpu:113": " jīvayituṃ lilekha taṃ dvijaputraṃ mahopatiḥ /",
    "T14nagcitpu:114": " brahmā taccitramādāya yojayāmāsa jīvitam // NCit_1.54 //",
    "T14nagcitpu:115": " vikacotpalacakṣuṣmān sukumāraśarīradhṛk /",
    "T14nagcitpu:116": " cakṣurunmīlya sānandaṃ punarjīvanamāpede // NCit_1.55 //",
    "T14nagcitpu:117": " jīvitaṃ putramāsādya hṛṣṭo brāhmaṇasattamaḥ /",
    "T14nagcitpu:118": " bramhāṇamabhivandyātha svīyaputraṃ gṛhitavān // NCit_1.56 //",
    "T14nagcitpu:119": " brahmābravīt tato bhūpaṃ brāhmaṇaprītaye ime /",
    "T14nagcitpu:120": " yamadutā jitāḥ śaktyā sādhu sādhu kṛtaṃ tvayā // NCit_1.57 //",
    "T14nagcitpu:121": " brahmāṇā kathite tvevaṃ sa rājā harṣamāptavām /",
    "T14nagcitpu:122": " sarvadamanakārī tu daurmanasyaṃ yamo gataḥ // NCit_1.58 //",
    "T14nagcitpu:123": " aprasannaṃ yamaṃ dṛṣṭvā vacobhirmadhurairbhṛśam /",
    "T14nagcitpu:124": " brahmā svayaṃ samāśvāsya bhūpatiṃ prāha sattamaḥ // NCit_1.59 //",
    "T14nagcitpu:125": " dharmanītiḥ suvijñāya na nindet kāmapi prajām /",
    "T14nagcitpu:126": " sadānandapradobhavyastv abhimānaṃ ca varjayet // NCit_1.60 //",
    "T14nagcitpu:127": " yatra sevā satāṃ nāsti tatra nindā bhaved dhruvam /",
    "T14nagcitpu:128": " nālpamapi sukhaṃ kiñcid āpnoti nindukaḥ sadā // NCit_1.61 //",
    "T14nagcitpu:129": " dveṣiṇo 'pi budhāḥ svargād bhavanti vicyutāstahā /",
    "T14nagcitpu:130": " ahaṅkānarayuta bhūtaṃ tyajanti sarvamānavāḥ // NCit_1.62 //",
    "T14nagcitpu:131": " nirahaṅkāriṇā tasmāt bhavitavyaṃ sadā khalu /",
    "T14nagcitpu:132": " jātyā balena dānena naipuṇyena ca vidyayā // NCit_1.63 //",
    "T14nagcitpu:133": " devatānāñca viprāṇāṃ viśeṣaṇa samādaraḥ /",
    "T14nagcitpu:134": " prakartavyo na kartavyo nindopāyaḥ kathañcana // NCit_1.64 //",
    "T14nagcitpu:135": " avirodhena satkāraḥ karaṇīyaḥ sadā nṛpaiḥ /",
    "T14nagcitpu:136": " kṣamāvalambanīyā syāt nindā tyājyā tathaiva ca /",
    "T14nagcitpu:137": " sarvajño nirahaṃkaro guṇine na dviṣennṛpaḥ // NCit_1.65 //",
    "T14nagcitpu:138": " puruṣaṃ vacanaṃ tyājyam āghātaṃ visṛjet sadā /",
    "T14nagcitpu:139": " pratyakṣaṃ prāpyate yattu sārthakyaṃ tasya cintayet // NCit_1.66 //",
    "T14nagcitpu:140": " devavipravirodhināṃ kutrāpi na sukhaṃ bhavet /",
    "T14nagcitpu:141": " vidhiyaṃ naiva kāryaṃ hi yamasyāpi tato nṛpa // NCit_1.67 //",
    "T14nagcitpu:142": " brahmaṇetthaṃ sa bhūpālo hy upadiṣṭo dvijapriyaḥ /",
    "T14nagcitpu:143": " namaskṛtya yamasvārthe kṛtavān supriyaṃ tathā // NCit_1.68 //",
    "T14nagcitpu:144": " yamo 'pi prītimāpanno brahmā prasannatāṃ gataḥ /",
    "T14nagcitpu:145": " aśokaṃ prītimāpede jagadetañcarācaram // NCit_1.69 //",
    "T14nagcitpu:146": " atha brahmā nṛpaṃ prāha nagnaṃ pretaṃ nivāraya /",
    "T14nagcitpu:147": " yamadāsaiḥ sadā viśvaṃ na pātayed bhavān khalu // NCit_1.70 //",
    "T14nagcitpu:148": " balena tejasā cāpi tapasemaṃ guṇaṃ nṛpāḥ /",
    "T14nagcitpu:149": " anukuryurna karttavyo 'kuśala iha bhāvini // NCit_1.71 //",
    "T14nagcitpu:150": " bhavān mahāyaśasvī ca karaṇīyo mayā kṣitau /",
    "T14nagcitpu:151": " nivartasva kumārgebhyas tvaṃ sadā pṛthivīpate // NCit_1.72 //",
    "T14nagcitpu:152": " pretaparyāyakaṃ nagnam ajaiṣīstvaṃ yato balāt /",
    "T14nagcitpu:153": " mama prasādād rājendra brāhmaṇānugrahāttathā /",
    "T14nagcitpu:154": " prajāpatitulaḥ pṛthvāṃ yaśasvī tvaṃ bhaviṣyasi // NCit_1.74 //",
    "T14nagcitpu:155": " vedajño vrataniṣṭhaśca tapasā śuddhamānasaḥ /",
    "T14nagcitpu:156": " prajāḥ pālaya niṣpāpaḥ anumatistathā mama // NCit_1.75 //",
    "T14nagcitpu:157": " asya brāhmaṇaputrasya citrasya lekhanena ca /",
    "T14nagcitpu:158": " tādṛśeṇa kṣitāvādi-citrāviṣkārako bhava // NCit_1.76 //",
    "T14nagcitpu:159": " lokānāṃ hitasādhanāt pūjanīyo bhaviṣyasi /",
    "T14nagcitpu:160": " adya prabhṛti taccitra jagadvandyaṃ bhavet sadā // NCit_1.77 //",
    "T14nagcitpu:161": " pāpaghnaṃ ca manohāri protisukhapradaṃ nṛṇām /",
    "T14nagcitpu:162": " maṅgalaśropradāyakaṃ rakṣoghnaṃ śatrunāśanam // NCit_1.78 //",
    "T14nagcitpu:163": " tavādau lekhakakhyātiḥ mameyaṃ vacanena ca /",
    "T14nagcitpu:164": " citramiti prasiddhaṃ tat sarvatraiva bhaviṣyati // NCit_1.79 //",
    "T14nagcitpu:165": " brahmaṇetthaṃ vacasyukte yamo vipraśca nagnajit /",
    "T14nagcitpu:166": " sarve nemuśca bhaktyā taṃ brahmāṇaṃ lokapālakam // NCit_1.80 //",
    "T14nagcitpu:167": " sarveṣāṃ maṅgalaṃ kṛtvā trilokeśaḥ prajāpatiḥ /",
    "T14nagcitpu:168": " sarvadevagaṇaiḥ sārdhaṃ jagāma svagṛhaṃ mudā // NCit_1.81 //",
    "T14nagcitpu:169": " rājātha dharmarājaṃ taṃ pūjayitvā prayantataḥ /",
    "T14nagcitpu:170": " svasthānamāgato dhīmān prīṇayitvā yamaṃ tathā // NCit_1.82 //",
    "T14nagcitpu:171": " athāsau brāhmaṇastuṣṭaḥ prapayau nagaraṃ drutam /",
    "T14nagcitpu:172": " yasmād deśāt samāpannas tatraiva praviveśa ca // NCit_1.83 //",
    "T14nagcitpu:173": " hṛṣṭo rājā samitraśca citrasaṃracanāya vai /",
    "T14nagcitpu:174": " udyato 'bhūt sadaivāsau saputre prasthite dvije // NCit_1.84 //",
    "T14nagcitpu:175": " sarvarūpānukūlaṃ tat mānaṃ vā kīdṛśaṃ bhavet /",
    "T14nagcitpu:176": " tat praṣṭuṃ sṛṣṭikattariṃ brahmalokaṃ jagāma saḥ // NCit_1.85 //",
    "T14nagcitpu:177": " kṛpayā brūhi me brahman citrasaṃlekhanakramam /",
    "T14nagcitpu:178": " citrasya lakṣaṇāni me nānāvidhāni santi ca // NCit_1.86 //",
    "T14nagcitpu:179": " parimāṇaṃ kimasya syāt vidhinā kīdṛśena vā /",
    "T14nagcitpu:180": " utpādanīyametaddhi sāñjaliḥ pṛṣṭhavān nṛpaḥ // NCit_1.87 //",
    "T14nagcitpu:181": " brahmātha prāha bhūpendraṃ śṛṇu rājan samāhitaḥ /",
    "T14nagcitpu:182": " atiguhyaṃ mahad vākyaṃ paramaṃ kathayāmi te // NCit_1.88 //",
    "T14nagcitpu:183": " sṛṣṭerādau samāyātā vedā yajñāśca bhūpate /",
    "T14nagcitpu:184": " tataḥ prajā mayā sṛṣṭā upadiṣṭāśca tā mayā // NCit_1.89 //",
    "T14nagcitpu:185": " caityānāṃ karaṇāyaiva citraṃ saṃlikhyate yataḥ /",
    "T14nagcitpu:186": " vedāccitraṃ prajātaṃ vai tasmād jñeyaṃ tathaiva tat // NCit_1.90 //",
    "T14nagcitpu:187": " ādau saṃlikhitatvācca citramityucyate tataḥ /",
    "T14nagcitpu:188": " carācarayutā vṛkṣā jaṅgamāśca yathāsthitāḥ /",
    "T14nagcitpu:189": " tathā pralikhanātteṣāṃ taccitramiti kathyate // NCit_1.91 //",
    "T14nagcitpu:190": " girīṇāṃ sumeruḥ śreṣṭhaḥ aṇḍajānāṃ khagādhipaḥ /",
    "T14nagcitpu:191": " yathā nareṣu bhūpendras tathā citraṃ kalāsu vai // NCit_1.92 //",
    "T14nagcitpu:192": " patanti sāgare nadyaḥ samudrā ratnamāśritāḥ /",
    "T14nagcitpu:193": " nakṣatraiścāśritaḥ sūryo bramhā ṝṣyāśrayo yathā /",
    "T14nagcitpu:194": " tathaiva citrakarmaṇi kalāḥ sarvāḥ samāśritāḥ // NCit_1.93 //",
    "T14nagcitpu:195": " himālayo yathā śreṣṭho nageṣu sakaleṣu ca /",
    "T14nagcitpu:196": " gaṅgā nadiṣu śreṣṭhaiva graheṣu somabhāskarau // NCit_1.94 //",
    "T14nagcitpu:197": " sameṣu vainateyaśca mahendro devavṛndake /",
    "T14nagcitpu:198": " tathā śreṣṭhaṃ bhaveccitraṃ sarvāsu hi kalāsu ca // NCit_1.95 //",
    "T14nagcitpu:199": " nagnajid gaccha tasmāt tvaṃ viśvakarma samīpataḥ /",
    "T14nagcitpu:200": " lakṣaṇavidhimānaṃ ca tubhyaṃ sa upadekṣyati // NCit_1.96 //",
    "T14nagcitpu:201": " upadeśamanusṛtya brahmaṇo bhūpatistataḥ /",
    "T14nagcitpu:202": " viśvakarmasamīpe tu prasanno hyagamad drutam // NCit_1.97 //",
    "T14nagcitpu:203": " dṛṣṭo 'sau viśvakarmā ca rājñā namaskṛtastathā /",
    "T14nagcitpu:204": " ātithyaṃ vidhivat kṛtvā rājñe so 'dadadāsanam // NCit_1.98 //",
    "T14nagcitpu:205": " rājāha viśvakarman bho brahmajñayā hyupasthitaḥ /",
    "T14nagcitpu:206": " citrasya lakṣaṇaṃ karma upadiśatu me prabho // NCit_1.99 //",
    "T14nagcitpu:207": " vidhirvā parimāṇaṃ vā kīdṛśaṃ vā bhavettathā /",
    "T14nagcitpu:208": " upadiśatu kārtsnyena rahasyaṃ saprakārakam // NCit_1.100 //",
    "T14nagcitpu:209": " evamukte narendreṇa viśvakarmā mudānvitaḥ /",
    "T14nagcitpu:210": " citraśilpasya śāstraṃ tu tasmai rājñe hyupādiśat // NCit_1.101 //",
    "T14nagcitpu:211": " ekāgramanasā tattu śrūyatāṃ yad madbhāṣitaṃ /",
    "T14nagcitpu:212": " parimāṇaṃ tathāsthānaṃ varṇopāyau yathāyatham // NCit_1.102 //",
    "T14nagcitpu:213": " pradāya sarvamīśena devena padmayoninā /",
    "T14nagcitpu:214": " nirdiṣṭaṃ citralakṣaṇaṃ buddhimantaḥ kṛte śṛṇu // NCit_1.103 //",
    "T14nagcitpu:215": " sarvavastusamākīrṇā ākṛtīrlakṣaṇānvitāḥ /",
    "T14nagcitpu:216": " lokaśraddhāspadaṃ mahyaṃ likhitvādau hyupāharat // NCit_1.104 //",
    "T14nagcitpu:217": " kena mānena śobhanāḥ sthānopāyaiśca kīdṛśaiḥ /",
    "T14nagcitpu:218": " brahmaṇaḥ kṛpayā labdhāḥ sarve śilpā mayā kṛtāḥ // NCit_1.105 //",
    "T14nagcitpu:219": " ākāreṇedṛśenaiva prajā mayā vinirmitāḥ /",
    "T14nagcitpu:220": " devaiścitraṃ vivarddhitaṃ vividhaṃ lakṣaṇānvitam // NCit_1.106 //",
    "T14nagcitpu:221": " jñeyaṃ mattastvathā rājan lakṣaṇamākṛti tathā /",
    "T14nagcitpu:222": " sādṛśyaṃ veśasaundaryaṃ parimāṇaṃ kalānvitaṃ // NCit_1.107 //",
    "T14nagcitpu:223": " citramīdṛśaṃ saṃlekhyaṃ yatnād buddhimatā tvayā /",
    "T14nagcitpu:224": " darśanīyaṃ manuṣyebhyo vidvabhyo guṇayuktebhyaḥ /",
    "T14nagcitpu:225": " citrasandarśane tāvad utsāhamatiyuktebhyaḥ // NCit_1.108 //",
    "T14nagcitpu:226": " munināgāsurāṇāṃ ca pretānāṃ yakṣarakṣasām /",
    "T14nagcitpu:227": " gandharvāṇāṃ ca rājendra vidhivat kakṣaṇādikam /",
    "T14nagcitpu:228": " likhitvā vividhaṃ samyak tubhyaṃ mayā pradaśryate // NCit_1.109 //",
    "T14nagcitpu:229": " // iti nagnajiccitralakṣaṇanirdeśe nagnajayo nāma prathamaḥ parivarttaḥ //",
    "T14nagcitpu:230": " dvitīyaḥ parivarttaḥ",
    "T14nagcitpu:231": " yathoktaṃ brahmaṇā pūrvam ācaṣṭe bhūpatiṃ tathā /",
    "T14nagcitpu:232": " likhanādividhiṃ samyak citrasya parinirmito // NCit_2.1 //",
    "T14nagcitpu:233": " sthāvare jaṃgame naṣṭe pralayānte ca vai purā /",
    "T14nagcitpu:234": " prādurabhūt suvarṇāṇḍaṃ tamo hatvā jalāt kila // NCit_2.2 //",
    "T14nagcitpu:235": " tasmādaṇḍāt prādurabhūt lokapitāmahaḥ svayam /",
    "T14nagcitpu:236": " omityekākṣaraṃ tasmād vedavidyāśca kalpanā // NCit_2.3 //",
    "T14nagcitpu:237": " catasraśca prajāstāsāṃ rupasaṃjñādayastadā /",
    "T14nagcitpu:238": " āyuṣā sahitasyaiva brahmaṇo jātireva ca // NCit_2.4 //",
    "T14nagcitpu:239": " sthānaṃ caryā ca dharmaśca nyāyaśca prābhavan tadā /",
    "T14nagcitpu:240": " evaṃ kṛte sati brahmā-cintayat jagato hitam // NCit_2.5 //",
    "T14nagcitpu:241": " evaṃ cintayatastasya matiritthaṃ babhūva ha /",
    "T14nagcitpu:242": " kathaṃ janāśca jānīyuḥ saṃjñāṃ devamahībhūjām /",
    "T14nagcitpu:243": " apramādena cādaraḥ sadā teṣu kathaṃ bhavet // NCit_2.6 //",
    "T14nagcitpu:244": " brahmetthaṃ cintayitvā tu viṣṇoḥ śivasya cātmanaḥ /",
    "T14nagcitpu:245": " śakrasya sarvadevānāṃ parimāṇaṃ guṇaṃ tathā // NCit_2.7 //",
    "T14nagcitpu:246": " savastraṃ vividhasthitam alaṃkārāstrasaṃyutaṃ /",
    "T14nagcitpu:247": " manoramaṃ surupaṃ ca atyantasradṛśaṃ tathā // NCit_2.8 //",
    "T14nagcitpu:248": " sasavibhaktasarvāṅgaṃ pratyaṅgaṃ ca yathāyatham /",
    "T14nagcitpu:249": " miśritena ca varṇena citrākāraṃ vinirmame // NCit_2.9 //",
    "T14nagcitpu:250": " vilokya tāni citrāṇi netramūlāt pramoditāḥ /",
    "T14nagcitpu:251": " sādhu sādhviti saṃpūjya praśaṃśasurvidhiṃ surāḥ // NCit_2.10 //",
    "T14nagcitpu:252": " ime devāḥ prasannāśca svaptākāraṃ ca lebhire /",
    "T14nagcitpu:253": " adhiṣṭhānaṃ prabhāvaṃ ca kṛtavantastathā ime // NCit_2.11 //",
    "T14nagcitpu:254": " prāha saptasurān brahmā astu puṇyaṃ samāśritam /",
    "T14nagcitpu:255": " adya prabhṛti sarvatra yuṣmākaṃ pratimāsu ca /",
    "T14nagcitpu:256": " nātra śaṅkā kṛthā naraḥ pūjayiṣyati vaḥ sadā // NCit_2.12 //",
    "T14nagcitpu:257": " śūddhayā dānena vidhivat tatparāyaṇamānasaḥ /",
    "T14nagcitpu:258": " manuṣyeṣu ca yo nāma bhavantaṃ pūjayiṣyati /",
    "T14nagcitpu:259": " tasmai kāmasya siddhaye nairujyaṃ saṃpradāsyati // NCit_2.13 //",
    "T14nagcitpu:260": " nānā prakāraduḥsvapnāt dveṣagrastebhya eva ca /",
    "T14nagcitpu:261": " sarveṣā rakṣaṇa kṛtvā pāpān nāśayati dhruvam // NCit_2.14 //",
    "T14nagcitpu:262": " dharmaśca sadṛśo bhāvyaḥ rakṣohānirbhaved dhruvam /",
    "T14nagcitpu:263": " yaśovṛddhirbhaved viśve yuṣmākaṃ paripūjanāt // NCit_2.15 //",
    "T14nagcitpu:264": " lokapūjāvyavasthāyai pratimānāṃ yathāyatham /",
    "T14nagcitpu:265": " nāmādikīrtanaṃ kārya stavapūjādikaṃ tathā // NCit_2.16 //",
    "T14nagcitpu:266": " pratimāṃ yāṃ pratidinaṃ puṇyātmā pūjayiṣyati /",
    "T14nagcitpu:267": " tayaiva dīyate śāntis tasmai bhaktāya sarvataḥ // NCit_2.17 //",
    "T14nagcitpu:268": " evaṃ vavatviti prāhur devāḥ prasannamānasāḥ /",
    "T14nagcitpu:269": " svīyaveṣaiḥ svacetasā svādhiṣṭhānaṃ samāgatāḥ /",
    "T14nagcitpu:270": " itthaṃ pūjābhavad viśva-vāsibhiste prapūjitāḥ // NCit_2.18 //",
    "T14nagcitpu:271": " parimāṇādikaṃ teṣāṃ mattaḥ śrutvā ca lakṣaṇam /",
    "T14nagcitpu:272": " adya manuṣyalokeṣu pracāraya prayatnataḥ // NCit_2.19 //",
    "T14nagcitpu:273": " brahmaṇaśca mayā prāptaṃ vidyottamā ca lakṣaṇam /",
    "T14nagcitpu:274": " aśeṣaṃ parimāṇaṃ ca tubhyamadya pradīyate // NCit_2.20 //",
    "T14nagcitpu:275": " trilokeṣu ca pūjyānāṃ sarveṣāṃ dehināṃ tathā /",
    "T14nagcitpu:276": " pāpahānikaraṃ bhīter nāśakam netramodakaṃ // NCit_2.22 //",
    "T14nagcitpu:277": " ādyutpannañca doṣeṇa hīnaṃ nānāśrayaṃ param /",
    "T14nagcitpu:278": " vijānīhi kṣitīndra tvaṃ yaśorāśivivardhakam // NCit_2.23 //",
    "T14nagcitpu:279": " // citralakṣaṇe pūjotpattirnām dvitīyaḥ parivarttaḥ //",
    "T14nagcitpu:280": " tṛtīyaḥ parivarttaḥ",
    "T14nagcitpu:281": " lokasya kāyamānaṃ māṃ svayambhūrupadiṣṭavān /",
    "T14nagcitpu:282": " tat tathaiva pravakṣyāmi mānaṃ brūhi prajāsu ca // NCit_3.1 //",
    "T14nagcitpu:283": " devarākṣasagandharva siddhanartakakinnarāḥ /",
    "T14nagcitpu:284": " vidyādharāśca nāgendrāḥ piśācapretakāyikāḥ // NCit_3.2 //",
    "T14nagcitpu:285": " ye bhavanti ca teṣāṃ vai bhūpatonāṃ tatastathā /",
    "T14nagcitpu:286": " sarveṣāṃ prāṇijātānāṃ mānamidaṃ pravartate // NCit_3.3 //",
    "T14nagcitpu:287": " paramāṇuśca vālāgraṃ likṣā yūko yavo 'ṅguliḥ /",
    "T14nagcitpu:288": " aṣṭāṣṭaguṇavṛddhyā vai jñātavyamiti niścitam // NCit_3.4 //",
    "T14nagcitpu:289": " paramāṇubhiraṣṭābhir ekaṃ vālāgramucyate /",
    "T14nagcitpu:290": " vālāgrāṣṭau ca likṣā sā parimāṇajñakīrtitā /",
    "T14nagcitpu:291": " aṣṭalikṣā bhaved yūkaḥ aṣṭayūkā yavaḥ smṛtaḥ // NCit_3.5 //",
    "T14nagcitpu:292": " dvyaṅgulordvyaṅgulaṃ mānam aṅguliḥ syād yavāṣṭakam /",
    "T14nagcitpu:293": " ardhāṅguliścaturyavā iti mānaṃ nigadyate // NCit_3.6 //",
    "T14nagcitpu:294": " vistārasya yathaivārtha āyāmena prakāśitaḥ /",
    "T14nagcitpu:295": " tathārohasamucchrāyau paryāyavācinau matau /",
    "T14nagcitpu:296": " parimāṇānusareṇa varṇanoyāḥ kṣitau narāḥ // NCit_3.7 //",
    "T14nagcitpu:297": " ucchrāyaśca tathāyāmo rājñāṃ nyagrodhavṛkṣavat /",
    "T14nagcitpu:298": " vistṛtaścakravartināṃ śruyatāṃ varṇyate mayā // NCit_3.8 //",
    "T14nagcitpu:299": " ucchrāyaścakravartināṃ svāṅguleḥ parimāṇataḥ /",
    "T14nagcitpu:300": " aṣṭottaraśataṃ jñeyaṃ kadācinna parāṅguleḥ // NCit_3.9 //",
    "T14nagcitpu:301": " cakravartimahīpānām ucchrāyaparimāṇakam /",
    "T14nagcitpu:302": " sākṣāt savarṇyate cātra purvoktaṃ vistareṇa ca // NCit_3.10 //",
    "T14nagcitpu:303": " mukhādīnāṃ parimāṇaṃ śruyatāmucyate mayā /",
    "T14nagcitpu:304": " tribhāgena vibhaktaṃ ca samānena tathā budhaiḥ /",
    "T14nagcitpu:305": " civunāsālalāṭaṃ vā caturaṅgulamānakam // NCit_3.11 //",
    "T14nagcitpu:306": " āyāmo mukhabhāgasya bhaveccaturdaśāṅguliḥ /",
    "T14nagcitpu:307": " urddhabhāge tvadhībhāge āyamo dvādaśāṅguliḥ /",
    "T14nagcitpu:308": " āroho vadanasyātra dvādaśāṅgulimānakaḥ // NCit_3.12 //",
    "T14nagcitpu:309": " ārohaścaturaṃgulam uṣṇīṣasya bhaved dhruvaṃ /",
    "T14nagcitpu:310": " āyāmaśca tathaivāsya ṣaḍaṅgulasamāyutaḥ // NCit_3.13 //",
    "T14nagcitpu:311": " śīrṣaṃ chatrasamākāram āyāmo dvādaśāṅgulaḥ /",
    "T14nagcitpu:312": " dvātriṃśat tasya maṇdalam aṅgulīnāṃ hi mānataḥ // NCit_3.14 //",
    "T14nagcitpu:313": " karṇadeśasya cāyamo dvyaṅguliparimāṇakaḥ /",
    "T14nagcitpu:314": " caturaṅgalisamucchrāyo randhramardhāṅgalaṃ matam /",
    "T14nagcitpu:315": " karṇārandhrasya cāroha ekāṅgulo bhaved dhruvam // NCit_3.15 //",
    "T14nagcitpu:316": " samānatalavijñeyaṃ bhrupṛṣṭhakarṇayostathā /",
    "T14nagcitpu:317": " akṣikoṣasya vistāraḥ karṇarandhrasamānakaḥ // NCit_3.16 //",
    "T14nagcitpu:318": " karṇasya luṭikāmānaṃ niścayena na kīrtyate /",
    "T14nagcitpu:319": " bhruvorucchrāya āroho dvau yavau caturaṃguliḥ // NCit_3.17 //",
    "T14nagcitpu:320": " sarveṣāmeva śāntānāṃ bhruḥsyānnavaśaśāṅkavat /",
    "T14nagcitpu:321": " narttane rodane krodhe cāpākārā bhavet sadā // NCit_3.18 //",
    "T14nagcitpu:322": " bhaye śoke ca bhrūprāntāv unnatau kramikau smṛtau /",
    "T14nagcitpu:323": " nāsākośāt samutthāya ardhalalāṭagāminau // NCit_3.19 //",
    "T14nagcitpu:324": " ekāṅgulistathā madhyaḥ romakoṣasamāvṛtaḥ /",
    "T14nagcitpu:325": " bhrūmadhyāt keśaparyantaṃ mānaṃ dvyardhāṅgulaṃ matam // NCit_3.20 //",
    "T14nagcitpu:326": " bhrūvaḥ prabhṛti bhālāntaṃ mānaṃ syāccaturaṅgulam /",
    "T14nagcitpu:327": " dvyaṅgulau hyakṣikoṣaḥ syān netramadhyaṃ tathaiva tu // NCit_3.21 //",
    "T14nagcitpu:328": " cakṣuṣodvaryaṅgulāroha āyāmaścaikakāṅguliḥ /",
    "T14nagcitpu:329": " tribhāgastārakā hyasya mukhamānasusammatā // NCit_3.22 //",
    "T14nagcitpu:330": " cakṣuvat tārakocchrāyo nayanaṃ cāpasannibham /",
    "T14nagcitpu:331": " yad bhavettasya mānaṃ syād yavatrayapramāṇakam // NCit_3.23 //",
    "T14nagcitpu:332": " utpalapatranetrasya pramāṇaṃṣaḍyavaṃ smṛtam /",
    "T14nagcitpu:333": " matsyodarasunetrasya mānamaṣṭayavaṃ bhavet // NCit_3.24 //",
    "T14nagcitpu:334": " padmapatranibhaṃ netraṃ navayavaiḥ susaṃnitam /",
    "T14nagcitpu:335": " varāṭakābhanetrasya mānaṃ daśayavaṃ bhavet // NCit_3.25 //",
    "T14nagcitpu:336": " ucchrāyaśca tathāyāmo netrāṇāṃ varṇito mayā /",
    "T14nagcitpu:337": " nirvikalpaṃ bhaveccakṣur yogināṃ cāpasannibhaṃ // NCit_3.26 //",
    "T14nagcitpu:338": " kāmināṃ ca tathā strīṇāṃ netraṃ matsyodaraṃ bhavet /",
    "T14nagcitpu:339": " sāmānyānaṃ tu karttavyam utpaladalasannibham // NCit_3.27 //",
    "T14nagcitpu:340": " trastasya rudataścaiva padmapatranibhaṃ varam /",
    "T14nagcitpu:341": " kruddhasya duḥkhitasyaiva varāṭakanibhaṃ sadā // NCit_3.28 //",
    "T14nagcitpu:342": " utpaladalavannetraṃ raktāntaṃ kṛṣṇatārakam /",
    "T14nagcitpu:343": " dīrghāgrasundaraṃ pakṣma śuvarṇaṃ saralaṃ mṛdu // NCit_3.29 //",
    "T14nagcitpu:344": " gokṣīravarṇavatsnigdhaṃ prajāhitakaraṃ bhavet /",
    "T14nagcitpu:345": " rājannetat vijānīyād yathā syāt netralakṣaṇam // NCit_3.30 //",
    "T14nagcitpu:346": " prasannapadmavannetrāṃ nīlavalkalasundaraṃ /",
    "T14nagcitpu:347": " antarākhacitaṃ kṛṣṇaṃ tārakaṃ śrīsukhapradam /",
    "T14nagcitpu:348": " vilikhayet tathā dhīmān citraśāstreṣu dīkṣitaḥ // NCit_3.31 //",
    "T14nagcitpu:349": " netramānamidaṃ jñeyaṃ yathāśāstramudīritam /",
    "T14nagcitpu:350": " ṣaṭtriṃśaddṛṣṭiniyama-lakṣaṇamagra ucyate // NCit_3.32 //",
    "T14nagcitpu:351": " nāsāyāḥ punarārohaś caturaṅgulimātrakaḥ /",
    "T14nagcitpu:352": " māsāgrasya samucchrāyau dvyaṅguliparimāṇakaḥ // NCit_3.33 //",
    "T14nagcitpu:353": " vakratāyāḥ puṭasyāpi āyāmaḥ svāṅgulidvayam /",
    "T14nagcitpu:354": " nāsārandhrāgradeśasya mānavaṃ syāccaturyavam /",
    "T14nagcitpu:355": " ucchrāyaśca tathaivāsya yavadvayasamāyutaḥ // NCit_3.34 //",
    "T14nagcitpu:356": " deśasturandhrayormadhye dviyavaparimāṇakaḥ /",
    "T14nagcitpu:357": " ārohaḥ ṣaḍyavastasya oṣṭha ekāṅguliḥ smṛtaḥ // NCit_3.35 //",
    "T14nagcitpu:358": " adharo 'rdhāṅgulistasya gojī cārdhāṅgulistathā /",
    "T14nagcitpu:359": " adharoṣṭhasya cārohaś caturaṅgulimānakaḥ // NCit_3.36 //",
    "T14nagcitpu:360": " oṣṭhāntau vimbavad raktau tathā cāpānukārakau /",
    "T14nagcitpu:361": " alpocco mukhakoṇaḥ syāt sadāsusmitasaṃyutaḥ // NCit_3.37 //",
    "T14nagcitpu:362": " ucchrāye dvyaṅgulirhanur āyāme tryaṅgulistathā /",
    "T14nagcitpu:363": " kaṇṭhasya tu samucchāyaś caturaṅgulakaṃ smṛtam /",
    "T14nagcitpu:364": " utkṣiptakaṇṭhamānaṃ hi jñeyametanna cānyathā // NCit_3.38 //",
    "T14nagcitpu:365": " adhādhaḥ kaṇṭhadeśaya cāyamaḥ syād daśāṅguliḥ /",
    "T14nagcitpu:366": " kaśo 'ṣṭāṅgulakaṃ mānaṃ tataḥ sthūlastrimānataḥ // NCit_3.39 //",
    "T14nagcitpu:367": " kaṇṭhastribalibhiryuktaḥ karttavyaḥ kambuvat sadā /",
    "T14nagcitpu:368": " unnataḥ pṛṣṭhabhāga syāt parimaṇḍalasaṃyutaḥ // NCit_3.40 //",
    "T14nagcitpu:369": " pañcāṅgulaṃ tu gaṇḍodhvaṃ adhaḥ syāt caturaṅgulam /",
    "T14nagcitpu:370": " civukasya tathā mānaṃ caturaṅgulakaṃ matam // NCit_3.41 //",
    "T14nagcitpu:371": " āyāmo mukhagāgasya tathauṣṭhasya vivarṇitaḥ /",
    "T14nagcitpu:372": " caturasraṃ mukhaṃ pūrṇaṃ prasannaṃ cārulakṣaṇam // NCit_3.42 //",
    "T14nagcitpu:373": " trikoṇā kuṭilā vṛttā naiva kāryā mukhākṛtiḥ /",
    "T14nagcitpu:374": " krodhayuk roṣayuk caiva na mukhaṃ syāt kadācana // NCit_3.43 //",
    "T14nagcitpu:375": " īdṛśairlakṣaṇairyuktaṃ mukhaṃ vilikhayed yadi /",
    "T14nagcitpu:376": " susampanno bhaviṣyati nara iha ca sarvadā // NCit_3.44 //",
    "T14nagcitpu:377": " śāntikāmi mukhaṃ yat syād dīrghaṃ khartaṃ ca vartulam /",
    "T14nagcitpu:378": " trikoṇaṃ vā prajānāñca sāmānyānāṃ bhaviṣyati // NCit_3.45 //",
    "T14nagcitpu:379": " taditarañca yad bhavet pūrvalakṣaṇasaṃyutaṃ /",
    "T14nagcitpu:380": " tad vijñeyaṃ ca devānāṃ mukhasya mānamīdṛśam // NCit_3.46 //",
    "T14nagcitpu:381": " ata ūdhrvaṃ pravakṣyāmi kāyamāna vicārataḥ /",
    "T14nagcitpu:382": " avikṣiptena gṛhyatāṃ manasā ca mahipate // NCit_3.47 //",
    "T14nagcitpu:383": " yat sthānaṃ kaṭideśasya udarasya tathāntarā /",
    "T14nagcitpu:384": " jñeyaṃ tad dvyaṅgulaṃ nūnaṃ skandhāyāmaḥ ṣaḍaṅgulaḥ /",
    "T14nagcitpu:385": " daighrye tvaṣṭāṅgulo jñeyo vakṣastu dviguṇaṃ smṛtam // NCit_3.48 //",
    "T14nagcitpu:386": " ārohaḥ syāttu meṭrasya ṣaḍaṅgulapramāṇakaḥ /",
    "T14nagcitpu:387": " aṣṭādaśāṅgulā śroṇī ārohe kathitā budhaiḥ // NCit_3.49 //",
    "T14nagcitpu:388": " jatruto hṛdayaṃ yāvan na kuṭilaḥ pradeśakaḥ /",
    "T14nagcitpu:389": " hṛdayān nābhirandhrakaḥ bandhuraḥ syānna saṃśayaḥ /",
    "T14nagcitpu:390": " nābhito meṭraparyantaṃ samānaṃ ca bhaved dhruvam // NCit_3.50 //",
    "T14nagcitpu:391": " caturdaśāṅgulaṃ kaṭyā nābherardhāṅgulaṃ matam /",
    "T14nagcitpu:392": " mānaṃ ca dahiṇāvarttaṃ yavaikaṃ cucukaṃ smṛtam // NCit_3.51 //",
    "T14nagcitpu:393": " maṇḍalo dvayaṅgulo vāsaḥ punardeyaṃ cucūkayoḥ /",
    "T14nagcitpu:394": " bandhanaṃ ca pradātavyaṃ kaṭideśasya śobhanam /",
    "T14nagcitpu:395": " kaṭideśastathā nābher adhastāccaturaṅguliḥ // NCit_3.52 //",
    "T14nagcitpu:396": " āyāme dvyaṅgulaṃ meḍhraṃ vāsteyastu ṣaḍaṅgulaḥ /",
    "T14nagcitpu:397": " bṛṣaṇau nātilambau hi sthūlatve saptakāṅgulau /",
    "T14nagcitpu:398": " parivṛtiḥ samānaiva ucchrāye caturaṅgulau // NCit_3.53 //",
    "T14nagcitpu:399": " medaṃ ṣaḍaṅgulaṃ proktam antaraṃ svodarānnanu /",
    "T14nagcitpu:400": " ṣaḍaṅgulaṃ bhavet mānaṃ lakṣaṇajñairudāhṛtam // NCit_3.54 //",
    "T14nagcitpu:401": " āyāmo jaṅghayoḥ kāryaḥ pañcaviṃśatiraṅgulaḥ /",
    "T14nagcitpu:402": " ūrvorgulphayoścaiva mānaṃ syāccaturaṅgulam // NCit_3.55 //",
    "T14nagcitpu:403": " prāntadvayaṃ ca jaṅghāyā vikhyātaṃ citrakarmaṇi /",
    "T14nagcitpu:404": " gulphalagnapradeśasya āyāmaścaturaṅgulaḥ /",
    "T14nagcitpu:405": " tathaiva madhyadeśī hi āroheṇa ṣaḍaṅguliḥ // NCit_3.56 //",
    "T14nagcitpu:406": " ñyaṅgulaṃ jānubhāgasya āyāme na tathārohe /",
    "T14nagcitpu:407": " jaṅghādvayasya tasyordhaṃ mānamaṣṭāṅgulaṃ matam /",
    "T14nagcitpu:408": " jaṅghayoḥ sthūlatāmānaṃ bhaved dvādaśakāṅgulam // NCit_3.57 //",
    "T14nagcitpu:409": " jaṅghāgramunnataṃ kuryāt puṣṭamasina saṃyutam /",
    "T14nagcitpu:410": " mṛdu karikarākāraṃ na kāryaṃ viṣamaṃ kvacit // NCit_3.58 //",
    "T14nagcitpu:411": " gulphādeśastathā nāṛī pragacchannaiva dṛṣṭitām /",
    "T14nagcitpu:412": " jaṅghāyāḥ paścimo bhāgaḥ suvṛtto 'lponnatau bhavet // NCit_3.59 //",
    "T14nagcitpu:413": " ucchrāyeṇa tu pārṣṇīnāṃ mānaṃ pañcāṅgulaṃ matam /",
    "T14nagcitpu:414": " āyāmastryaṅgula proktaḥ pādau caturdaśāṅgulau // NCit_3.60 //",
    "T14nagcitpu:415": " caturaṅguliko 'ṅguṣṭo raktaṃ pādatalaṃ smṛtam /",
    "T14nagcitpu:416": " raktapadmāgrasādṛśyaṃ lākṣārasasamāyutam // NCit_3.61 //",
    "T14nagcitpu:417": " cakrādilakṣaṇairyuktaṃ parasparasamīpagam /",
    "T14nagcitpu:418": " pādasya bandhanaṃ syāttu dvyuṅgulaṃ bhūpadeśagam // NCit_3.62 //",
    "T14nagcitpu:419": " cakravartimahīpasya haṃsavaccaraṇau matau /",
    "T14nagcitpu:420": " bhūsparśau jālavṛddhau ca aṣṭāṅgulipramāṇakau // NCit_3.63 //",
    "T14nagcitpu:421": " kūrmapṛṣṭasamākārau sundaracinhasaṃyutau /",
    "T14nagcitpu:422": " pañcāṅgulisamāyāmau darśane sumanoharau // NCit_3.64 //",
    "T14nagcitpu:423": " kaniṣṭikāttayārohaḥ ṣaḍaṅgulisusaṃyataḥ /",
    "T14nagcitpu:424": " aṅguṣṭasya tathāyāmo dvyaṅgulaḥ sādhuniścitaḥ /",
    "T14nagcitpu:425": " parivṛtiḥ ṣaḍaṅguliḥ ārohe caturaṅguliḥ // NCit_3.65 //",
    "T14nagcitpu:426": " agre samunnatā kāryā dīrghā aṅgulayastathā /",
    "T14nagcitpu:427": " aṅguṣṭhāpekṣayā sthūlā ārohe tryaṅgulā matāḥ // NCit_3.66 //",
    "T14nagcitpu:428": " ekaikāṅgulito nyūnāḥ sarvāḥ syuḥ kramikāgatāḥ /",
    "T14nagcitpu:429": " kaniṣṭhikāsamucchrāya-parivṛttirdviraṅguliḥ // NCit_3.67 //",
    "T14nagcitpu:430": " aṅgulīnāṃ tu jālāśca sannaddhāḥ sundarāstathā /",
    "T14nagcitpu:431": " nāḍyaviṣamasaṃpuṣṭā asthi cādarśanaṃ gatam // NCit_3.68 //",
    "T14nagcitpu:432": " nakhāścārdhaśaśāṅkavat raktimāḥ snigdhavarṇakāḥ /",
    "T14nagcitpu:433": " sinduraliptasarvāṅgāḥ pradiptāgniśikhā yathā // NCit_3.69 //",
    "T14nagcitpu:434": " candrakāntasamujjvalās tathā suspaṣṭasaṃyutāḥ /",
    "T14nagcitpu:435": " avraṇā mṛdavaḥ pūrṇāḥ yavamānena pūritāḥ // NCit_3.70 //",
    "T14nagcitpu:436": " aṅgulistu tribhāgaḥ syāt spaṣṭā vṛddhāṅgulistathā /",
    "T14nagcitpu:437": " tasyāḥ pārśvāṅgulermadhye sthānamardhāṅgulaṃ matam // NCit_3.71 //",
    "T14nagcitpu:438": " gulphādeśādadhobhāgaś caraṇamitisaṃjñitam /",
    "T14nagcitpu:439": " taccaraṇasamucchrāyaḥ caturaṅgulako mataḥ /",
    "T14nagcitpu:440": " itthaṃ caraṇamānaṃ syān mayā proktaṃ sucintitam // NCit_3.72 //",
    "T14nagcitpu:441": " hastasya lakṣaṇānyatra śruyantāṃ kathayāmyaham /",
    "T14nagcitpu:442": " talaṃ saptāṅgulaṃ dīrghaṃ vistāraḥ pañcakāṅguliḥ // NCit_3.73 //",
    "T14nagcitpu:443": " madhyāṅguleḥ samucchrāyaḥ pañcāṅgulaṃ prakīrtitam /",
    "T14nagcitpu:444": " tarjanyā nyūnatā bodhyā parvārdhena susaṃmatā // NCit_3.74 //",
    "T14nagcitpu:445": " anāmikāṅgulīmānaṃ tadvadeva bhaved dhruvam /",
    "T14nagcitpu:446": " kaniṣṭhikāpyadīrghā syāt pārśvāṅgulikramādanu // NCit_3.75 //",
    "T14nagcitpu:447": " aṅguṣṭhasya sadorahoś caturaṅgulako mataḥ /",
    "T14nagcitpu:448": " aṅguṣṭhe dve tu parvaṇī samenaika yavo bhavet // NCit_3.76 //",
    "T14nagcitpu:449": " tasyādho māṃsapiṇḍaśca tryaṅgulisammito bhavet /",
    "T14nagcitpu:450": " aṅguṣṭhasya pramāṇaṃ tu navayavakasammatam /",
    "T14nagcitpu:451": " āyāmo 'ṣṭayavaḥ kārya ārohastu yavā nava // NCit_3.77 //",
    "T14nagcitpu:452": " aṅguṣṭhāttu caturbhāgā naddhā jālakramādanu /",
    "T14nagcitpu:453": " nakhā raktāstathā svacchāḥ śuktivaccārutānvitā // NCit_3.78 //",
    "T14nagcitpu:454": " aṅguṣṭhapārśvamāṃsaṃ tvāyāme aṅgulakaṃ matam /",
    "T14nagcitpu:455": " aṅguṣṭhāntaṃ tu karabhāt saptāṅgulamānakam // NCit_3.79 //",
    "T14nagcitpu:456": " āyāmaśca tathārohaḥ kramādaṅguṣṭhayormithaḥ /",
    "T14nagcitpu:457": " yathāśāstramupanyastaḥ śubhaṃ kāryaṃ vicārayan // NCit_3.80 //",
    "T14nagcitpu:458": " parvārdhena mitāḥ kāryā nakhāḥ sūkṣmāṃ nakhāgrakāḥ /",
    "T14nagcitpu:459": " sṛṣyante ca yavādṛśaḥ parvatarekhā tvadoṣabhāk // NCit_3.81 //",
    "T14nagcitpu:460": " parvaṃ dīrghaṃ ca vṛtaṃ ca karatalasuśobhanam /",
    "T14nagcitpu:461": " talau padmasamau raktau karasyaivaṃ vidhānataḥ // NCit_3.82 //",
    "T14nagcitpu:462": " akuṭilamavakraṃ ca gambhīraṃ sūkṣmakaṃ tathā /",
    "T14nagcitpu:463": " rekhātrayaṃ kare proktaṃ raktavarṇaṃ suśobhanam // NCit_3.83 //",
    "T14nagcitpu:464": " śrīvatsacakracihnasvastilakṣaṇa samanvitam /",
    "T14nagcitpu:465": " kārpāsasparśakomalaṃ kṣaumasūtramanoharam /",
    "T14nagcitpu:466": " sukhadaṃ cāru susparśaṃ kuryāt karatalaṃ śubham // NCit_3.84 //",
    "T14nagcitpu:467": " samantān māṃsapūrṇaṃ vai nāṛī dṛśyā kadāpi na /",
    "T14nagcitpu:468": " hastapṛṣṭhaṃ sadā snigdham unnataṃ ca bhaved dhruvam /",
    "T14nagcitpu:469": " sūkṣmā aṅgulijālā hi sundaraṃ ca tanustathā // NCit_3.85 //",
    "T14nagcitpu:470": " utpalābhaḥ sadā rakto nāgendrābhogasannibhaḥ /",
    "T14nagcitpu:471": " nakhodarastanuḥ snigdha unnataḥ karaśobhakaḥ // NCit_3.86 //",
    "T14nagcitpu:472": " ārohāyāmamānaṃ tu hastasya gaditaṃ mayā /",
    "T14nagcitpu:473": " bāhūnāṃ mānamārohaṃ dhīman śṛṇu vadāni te // NCit_3.87 //",
    "T14nagcitpu:474": " ubhayostu tathā bāhvīr mānaṃ kuryād yathāvidhi /",
    "T14nagcitpu:475": " ṣaṭtriśakaṃ pramāṇaṃ vai aṅgulīnāṃ vidhānataḥ /",
    "T14nagcitpu:476": " aṣṭādaśa prabāhośca bāhoścāpi tathaiva ca // NCit_3.88 //",
    "T14nagcitpu:477": " skandhāgrasya bhaven mānaṃ ṣaḍaṅgulisusammatam /",
    "T14nagcitpu:478": " āyāmo bāhubhāgasya jñeyaṃ pañcāṅgulaṃ sadā // NCit_3.89 //",
    "T14nagcitpu:479": " aṅgulirmaṇibandhaḥ syāt pravāhū caturaṅgulī /",
    "T14nagcitpu:480": " viśālo varttulākāraḥ suspaṣṭoraṃśo bhavet punaḥ // NCit_3.90 //",
    "T14nagcitpu:481": " āroho bhujayoryastu bhavedaṣṭādaśāṅguliḥ /",
    "T14nagcitpu:482": " ākarādaṣṭacatvāriśat nāṛiparva tvadṛśyakam // NCit_3.91 //",
    "T14nagcitpu:483": " hastau na jānuparyantau dīrdhau sūkṣrmau ca sundarau /",
    "T14nagcitpu:484": " samantān māṃsapūrṇau ca bhavetāmānapūrṇyataḥ // NCit_3.92 //",
    "T14nagcitpu:485": " gopucchāgrasamau tāvat krameṇoccāvacau punaḥ /",
    "T14nagcitpu:486": " bāhū daṇḍāyamānasya jānuparyantagāminau // NCit_3.93 //",
    "T14nagcitpu:487": " tasmād rājendra hastena jānuprāpta udīryate /",
    "T14nagcitpu:488": " bāhuprabāhumānāni āyāmārohaḥ kīrttitaḥ // NCit_3.94 //",
    "T14nagcitpu:489": " punaragre pravakṣyāmi lakṣaṇāni śubhāni vai /",
    "T14nagcitpu:490": " yāni purvaṃ na coktāni tāni tubhyaṃ vadāmyaham // NCit_3.95 //",
    "T14nagcitpu:491": " keśānāṃ prāntabhāgāttu sthānaṃ kaṭyāsthivistṛtam /",
    "T14nagcitpu:492": " parimāṇaṃ ṣaḍaṅgulaṃ jñeyaṃ sadā mahīpate /",
    "T14nagcitpu:493": " skandhasthalasya mānaṃ hi ṣoṛaśāṅgulisammitam // NCit_3.96 //",
    "T14nagcitpu:494": " ārohastasya madhyasya daśāṅgulaṃ bhaved dhruvam /",
    "T14nagcitpu:495": " āyāme cāṅgulīnāṃ hī saṃkhyā yāyād navānvitā // NCit_3.97 //",
    "T14nagcitpu:496": " skandhadeśasya madhyāṃśa ārohāyāmaśobhitaḥ /",
    "T14nagcitpu:497": " pṛṣṭhamadhyaḥ ṣaḍaṅgulir urdhve tu viṃśatirmatā // NCit_3.98 //",
    "T14nagcitpu:498": " madhyasya dvayaṅgulāyāmaḥ pṛṣṭhaṃ bhāgena sundaram /",
    "T14nagcitpu:499": " puruṣāṇāmidaṃ mānaṃ strīṇāṃ bhāgaḥ sa eva hi /",
    "T14nagcitpu:500": " māṃsapeśyalpasaṃyutaḥ sarvaśarīraśobhanaḥ // NCit_3.99 //",
    "T14nagcitpu:501": " nitambapārśvamānaṃ syāt ṣaḍaṅgulisamanvitam /",
    "T14nagcitpu:502": " caturasraṃ ca vijñeyaṃ maṇḍalānvitanimnagam // NCit_3.100 //",
    "T14nagcitpu:503": " sthānāt tasmāt samārabhya śroṇīsīmāsamīpagam /",
    "T14nagcitpu:504": " caturaṅgulaṃ sthānaṃ syāt pāyustu dvyuṅgulaṃ matam // NCit_3.101 //",
    "T14nagcitpu:505": " nitambadeśa ārohe cāṣṭāṅgulisamanvitaḥ /",
    "T14nagcitpu:506": " nātisaṃkocamāpanna āyāmaḥ saptakāṅguliḥ /",
    "T14nagcitpu:507": " cārumaṇḍalayuktaśca nātiprasārito bhavet // NCit_3.102 //",
    "T14nagcitpu:508": " ārohāyāmayoḥ sarvaṃ lakṣaṇaṃ śāstrasammatam /",
    "T14nagcitpu:509": " nirdiṣṭaṃ cāvabodhārthaṃ punaratra pravakṣyate /",
    "T14nagcitpu:510": " avikṣiptena cittena gṛhyatāṃ lokahetave // NCit_3.103 //",
    "T14nagcitpu:511": " dantaśirasya lobhānāṃ vyavasthā kramaśo yathā /",
    "T14nagcitpu:512": " varṇasya lakṣaṇaṃ caiva devamukhe na dīyate // NCit_3.104 //",
    "T14nagcitpu:513": " sugrathitāḥ samādantāḥ snigdhavarṇāḥ sutīkṣṇakāḥ /",
    "T14nagcitpu:514": " dadhimuktābjavacchuklāḥ svacchāḥ śvetā himā iva // NCit_3.105 //",
    "T14nagcitpu:515": " catvāriśacchubhā dantāḥ śvadantaiśca suśobhitāḥ /",
    "T14nagcitpu:516": " ārohe triyavā jñeyā āyāme yavayugmakāḥ // NCit_3.106 //",
    "T14nagcitpu:517": " dantamūlaṃ tathā tālu jihvāsīmā ca lohitam /",
    "T14nagcitpu:518": " jātīkusumasaṃkāśaṃ śvadantābhaṃ suśobhanaṃ // NCit_3.107 //",
    "T14nagcitpu:519": " śvadantānāṃ yavārdhena vṛddhiḥ kāryā vicārayan /",
    "T14nagcitpu:520": " tīkṣṇāgraparimaṇḍalaṃ mṛdu mṛṇālatantuvat // NCit_3.108 //",
    "T14nagcitpu:521": " padmapatrapratīkāśaḥ komalaśca sulakṣaṇaḥ /",
    "T14nagcitpu:522": " sthirataḍīnnibho jihvād eśaḥ spaṣṭaśca raktimaḥ /",
    "T14nagcitpu:523": " navārdhaparṇavaccāruḥ mukhe vai vitato bhavet // NCit_3.109 //",
    "T14nagcitpu:524": " airāvatasya vṛṃhatī hayarājasya nādavat /",
    "T14nagcitpu:525": " megharavasya gambhīrā vāṇī proktā sulakṣaṇā // NCit_3.110 //",
    "T14nagcitpu:526": " jālarekhānibhā keśāḥ śiro 'laṃkaraṇaṃ gatāḥ /",
    "T14nagcitpu:527": " indranīlasabhāḥ kṛṣṇā bhramarāñjanasannibhāḥ // NCit_3.111 //",
    "T14nagcitpu:528": " mayūrakaṇṭharomābhāḥ kokilābhāḥ śiroruhāḥ /",
    "T14nagcitpu:529": " nīlā dedīpyamānāśca pṛṣṭamūlasamāgatāḥ // NCit_3.112 //",
    "T14nagcitpu:530": " sundarā dakṣiṇāvarttāḥ keśariṇaḥ saṭāprabhāḥ /",
    "T14nagcitpu:531": " jālarekhāṅkitāḥ koṇāḥ keśacūṛā manoharāḥ // NCit_3.113 //",
    "T14nagcitpu:532": " bāhumūlopajaṅghāsu nāsākarṇamukheṣu ca /",
    "T14nagcitpu:533": " jaṅghāsu kaṇṭhagaṇḍeṣu keśā na syurmahātmanām // NCit_3.114 //",
    "T14nagcitpu:534": " mṛdusūkṣmaistathā snigdhair jālarekhaiḥ suśobhanaiḥ /",
    "T14nagcitpu:535": " keśānāṃ parimaṇḍalair nīlāñjanasamaprabhaiḥ /",
    "T14nagcitpu:536": " vakṣasthalaṃ nṛpāṇāṃ ca śobhitaṃ syāt sulakṣaṇam // NCit_3.115 //",
    "T14nagcitpu:537": " devabhūtamanuṣyāṇāṃ mukhe śmaśru na roma ca // NCit_3.116 //",
    "T14nagcitpu:538": " eteṣāṃ devadehastu romabhiḥ parivarjitaḥ /",
    "T14nagcitpu:539": " ṣoṛaśavarṣapūrakaṃ śarīraṃ taddhi kathyate // NCit_3.117 //",
    "T14nagcitpu:540": " surāṇāṃ keśajālaṃ tu sūkṣmalateva saṃgatam /",
    "T14nagcitpu:541": " nīlaṃ cakṣurmanogrāhi sarvasattvasukhapradam // NCit_3.118 //",
    "T14nagcitpu:542": " jambunadasamāhṛta-taptakāñcanavarṇakaḥ /",
    "T14nagcitpu:543": " dediṣyate ca deho 'sya pātacampakapuṣpavat // NCit_3.119 //",
    "T14nagcitpu:544": " kamaladalakoṣasya prākāra iva tṛptidaḥ /",
    "T14nagcitpu:545": " uttamaḥ puruṣo jñeyaḥ lakṣmaṇaṃ cakravarttinaḥ // NCit_3.120 //",
    "T14nagcitpu:546": " gajarājagatiryasya vṛṣarājapadonnatiḥ /",
    "T14nagcitpu:547": " mṛgarājagatisthairyaṃ lakṣmaṇaṃ cakravarttinaḥ // NCit_3.121 //",
    "T14nagcitpu:548": " gajavat sabalau pādau vṛṣavadānanaṃ kharam /",
    "T14nagcitpu:549": " vadanaṃ siṃhavad rāja-haṃsatejaḥ samāyutaḥ // NCit_3.122 //",
    "T14nagcitpu:550": " veśadṛśāṃ gatiṃ cātha atikramya ca sarveṣām /",
    "T14nagcitpu:551": " dṛśyavannāṭakasyeva bhūtānāṃ śikṣako yathā /",
    "T14nagcitpu:552": " gatirasya bhavedrājan sarveṣāṃ ca manoramā // NCit_3.123 //",
    "T14nagcitpu:553": " sugandhastvak kṛśaḥ snigdhī darpaṇasparśakomalaḥ /",
    "T14nagcitpu:554": " dhūlimalena nirliptaḥ lakṣaṇaṃ cakravarttinaḥ // NCit_3.124 //",
    "T14nagcitpu:555": " pradīptamaṇisaṃkāśaḥ śvetavastrasuśobhitaḥ /",
    "T14nagcitpu:556": " samantāt kiraṇāvṛtaḥ rājā lekhyaḥ kṛśaḥ sadā // NCit_3.125 //",
    "T14nagcitpu:557": " nirmedhaśaśiccāru prabhāmaṇḍalamaṇḍitam /",
    "T14nagcitpu:558": " śarīraṃ yasya rājendra lakṣaṇaṃ cakravarttinaḥ // NCit_3.126 //",
    "T14nagcitpu:559": " mukhaṃ candradṛśaṃ śvetaṃ sugnigdhaścāparaḥ śaśī /",
    "T14nagcitpu:560": " dharāpṛṣṭe samāyāta itthaṃ mādhuryamaṇḍitaḥ /",
    "T14nagcitpu:561": " bhrūvoḥ kaṇṭhasya bhālasya saundaryaṃ hi mukhasya ca // NCit_3.127 //",
    "T14nagcitpu:562": " ākuñcitamṛdusnigdha cārukeśaḥ sunāsikaḥ /",
    "T14nagcitpu:563": " cārvoṣṭaṃ raktimāpūrṇaṃ svacchā dantā nabho yathā // NCit_3.128 //",
    "T14nagcitpu:564": " dīrdhottama ca pakṣma hi snigdhavarṇaṃ bhavettathā /",
    "T14nagcitpu:565": " nīlaṃ kṛṣṇaṃ ca dīrghaṃ ca cakṣuḥ syāt sumanoharam /",
    "T14nagcitpu:566": " bhrūvau dīptau sadā jñeyau netrānandavidhāyakau // NCit_3.129 //",
    "T14nagcitpu:567": " phullāravindakoṣasya karṇayorākṛtiḥ samā /",
    "T14nagcitpu:568": " īṣadromau manoharau śarīrāṅgavibhūṣaṇau // NCit_3.130 //",
    "T14nagcitpu:569": " karṇayorluṭike tasya kramike śaṅkhasannibhau /",
    "T14nagcitpu:570": " baddhaskandhau supūrṇāṃśau śobhanamaṅgamaṇḍalam // NCit_3.131 //",
    "T14nagcitpu:571": " māṃsapurṇaṃ bhaved vakṣaḥ tasyāroho yathākraman /",
    "T14nagcitpu:572": " āyāmaśca yathāyathaṃ cānupūrvyeṇa saṃgatā // NCit_3.132 //",
    "T14nagcitpu:573": " siṃhodaravad vijñeyā kaṭirāvartitā bhavet /",
    "T14nagcitpu:574": " dakṣiṇāvartino nābhiḥ gabhīrā syād yathāyatham // NCit_3.133 //",
    "T14nagcitpu:575": " airāvatasamānau hi liṅgakoṣaśca sundaraḥ /",
    "T14nagcitpu:576": " samantāt maṇḍalākāraḥ ābhādṛśyā bhaved dhruvam // NCit_3.134 //",
    "T14nagcitpu:577": " gajaśuṇḍasamā jaṅghā anukrameṇa vistṛtā /",
    "T14nagcitpu:578": " mukheṣu connatā jñeyā gulpho 'dṛśpo bhavet tathā // NCit_3.135 //",
    "T14nagcitpu:579": " subaddhāṅgulisundarau kūrmavat māṃsalau tathā /",
    "T14nagcitpu:580": " ardhacandraprabhāyuktāṅgulicakrapadāṅkitau /",
    "T14nagcitpu:581": " pādapṛṣṭomṛdū syātāṃ komalau haritau smṛtau // NCit_3.136 //",
    "T14nagcitpu:582": " vṛṣapucchānupūrviyau dīrghāṅguliyutau karau /",
    "T14nagcitpu:583": " nakhaprabhāsamujjvalau prasāre dīrghakau yathā /",
    "T14nagcitpu:584": " parimaṇḍalasampannau cakrarekhāsvalaṅkṛtau // NCit_3.137 //",
    "T14nagcitpu:585": " campakadāmaśobhitaḥ marālagātasaṃyutaḥ /",
    "T14nagcitpu:586": " susaṃsthānasamāpannaḥ sarvāṅgeṇa manoharaḥ // NCit_3.138 //",
    "T14nagcitpu:587": " tejasvī vīryavān rājan cakravarttī sadā bhavet /",
    "T14nagcitpu:588": " āyāmārohamānaṃ ca lakṣaṇaṃ tadudāhṛtam // NCit_3.139 //",
    "T14nagcitpu:589": " dehe jaṅghopajaṅghā ca bhṛśaṃ vikaśitā bhavet /",
    "T14nagcitpu:590": " suhastau caraṇau syātāṃ tathā parva ca dṛśyate // NCit_3.140 //",
    "T14nagcitpu:591": " kukṣipṛṣṭe suśobhite mukhaṃ cāru manoharam /",
    "T14nagcitpu:592": " śobhitau ca bhujau syātāṃ deho mānānvito bhavet // NCit_3.141 //",
    "T14nagcitpu:593": " aṅgāni māṃsapūrṇāni śarīraṃ snigdhavarṇakam /",
    "T14nagcitpu:594": " priyaudāryaguṇā yatra rājahaṃsagatistathā /",
    "T14nagcitpu:595": " cārudeho mahīpateḥ cakravartī sa ucyate // NCit_3.142 //",
    "T14nagcitpu:596": " prasiddhaiḥ śilpibhiḥ kāryaṃ mānavāṅgeṣu yatnataḥ /",
    "T14nagcitpu:597": " śīrṣakaṣṭabhujadvandaṃ jaṅkhopajaṅkhasundaram // NCit_3.143 //",
    "T14nagcitpu:598": " upayukteṣu sarveṣu parimāṇaṃ tu yatra ca /",
    "T14nagcitpu:599": " tatra svāṅgulinā kāryaṃ mānaṃ sarvatra karmaṇi // NCit_3.144 //",
    "T14nagcitpu:600": " ārohāyāmapīnatve pratyaṅgaṃ samatāṃ bhajet /",
    "T14nagcitpu:601": " vidhinā parimāṇena sammpannaṃ śobhitaṃ bhavet // NCit_3.145 //",
    "T14nagcitpu:602": " atī jñeyañca paṇḍitaiḥ parimāṇaṃ suyatnataḥ /",
    "T14nagcitpu:603": " parimāṇapratiṣṭānopāyādibhirvihīnā yā /",
    "T14nagcitpu:604": " pratimā sā parityaktā suradevaiḥ sadā khalu // NCit_3.146 //",
    "T14nagcitpu:605": " piśācā rākṣasā bhūtā vasanti tvarita tathā /",
    "T14nagcitpu:606": " śobhitān nāśayanti ca amaṅgalaṃ bhayaṃ bhavet // NCit_3.147 //",
    "T14nagcitpu:607": " ārohāyāmayoḥ rājan lakṣaṇaṃ kathitaṃ mayā /",
    "T14nagcitpu:608": " yathecchaṃ vai vibhaktavyaṃ caturbhāgena mukhyataḥ // NCit_3.148 //",
    "T14nagcitpu:609": " valiḥ sūryo dāśarathiḥ rāmo manusutastathā /",
    "T14nagcitpu:610": " parimāṇānusāreṇa kāryo bhinno vīcakṣaṇaiḥ // NCit_3.149 //",
    "T14nagcitpu:611": " bhadrau dvayaṅgulinā nyūno mālavyaścaturaṅguliḥ /",
    "T14nagcitpu:612": " rucako 'ṣṭāṅgulinyūnaḥ śaśakaśca daśāṅguliḥ // NCit_3.150 //",
    "T14nagcitpu:613": " apriyo na yathā yāyāt tathā mānaṃ vicārayet /",
    "T14nagcitpu:614": " kiṃ bhavet parimāṇena śarīraṃ cedasundaram // NCit_3.151 //",
    "T14nagcitpu:615": " caturṇāṃ ca tathā rājñāṃ parimāṇasya lakṣaṇam /",
    "T14nagcitpu:616": " brahmaṇā tu pradarśitaṃ vistaraṃ bravīmi te // NCit_3.152 //",
    "T14nagcitpu:617": " sarvasya lekhane granthe vistāro bhavati dhruvam /",
    "T14nagcitpu:618": " tena trasyanti cālpajñā aśrutikāraṇān nanu // NCit_3.153 //",
    "T14nagcitpu:619": " nārīpuruṣayoḥ satsu lakṣaṇeṣu prajāpatiḥ /",
    "T14nagcitpu:620": " dvādaśeṣu sahasreṣu pañcaśa upadiṣṭavān // NCit_3.154 //",
    "T14nagcitpu:621": " naralakṣaṇayukteṣu tathānirdiṣṭapañcadhā /",
    "T14nagcitpu:622": " tubhyaṃ pradarśayāmi ced gacched grantho viśālatām // NCit_3.155 //",
    "T14nagcitpu:623": " cakravarttinarendrasya lakṣaṇaṃ kathitaṃ mayā /",
    "T14nagcitpu:624": " vidhivat parimāṇañca anyapradarśanena kim /",
    "T14nagcitpu:625": " uttamapuruṣādīnāṃ tena mānaṃ dhruvaṃ bhavet // NCit_3.156 //",
    "T14nagcitpu:626": " ato buddhayā suniścitya bhadro lekhyo vicārayan /",
    "T14nagcitpu:627": " sa ca bhavet samucchrāye ṣaḍuttaraśatāṅgulam // NCit_3.157 //",
    "T14nagcitpu:628": " rucakasya samucchrāyaḥ śatasaṃkhyānvito bhavet /",
    "T14nagcitpu:629": " mālavasya tathocchrāyaś catuḥśatamitāṅgulam // NCit_3.158 //",
    "T14nagcitpu:630": " śaśakasya samucchrāye saṃkhyāṣṭanavatiḥ sadā /",
    "T14nagcitpu:631": " aṅgulīnāṃ vidhātavyā citraśāstraviśāradaiḥ // NCit_3.159 //",
    "T14nagcitpu:632": " ato 'nyomānaniyamo na bhūto na bhaviṣyati /",
    "T14nagcitpu:633": " uttamādhamamadhyama-pradhānānāñca bhūbhṛtām /",
    "T14nagcitpu:634": " ārohāthāmamānaṃ tu ālocyātra pradarśinam // NCit_3.160 //",
    "T14nagcitpu:635": " ucchrāyo navarat strīṇā jñeya ekāṅguliḥ kṛśaḥ /",
    "T14nagcitpu:636": " ekāṅgulistathā rājñā puṣṭirjñeyā mahāmate // NCit_3.161 //",
    "T14nagcitpu:637": " nābhijaṅkhopajaṅkhānāṃ laṭikaṇṭhopajānunām /",
    "T14nagcitpu:638": " śīrṣadeśasya vakṣasas tathā caraṇayornṛpa /",
    "T14nagcitpu:639": " āroho nāpriyo yāyāt tathā mānaṃ vidhīyatām // NCit_3.162 //",
    "T14nagcitpu:640": " uttamamadhyamādhama-mānaṃ tu kramikaṃ matam /",
    "T14nagcitpu:641": " ārohaśca tathāyāmaḥ teṣāmatra pradarśitaḥ /",
    "T14nagcitpu:642": " nārīṇāṃ parimāṇaṃ ca sarvaṃ śṛṇu krameṇa hi // NCit_3.163 //",
    "T14nagcitpu:643": " rājñāṃ yathā pradarśitaṃ mānena ca tathāyutam /",
    "T14nagcitpu:644": " samyag vicārya śemuṣyā bahusthānapratiṣṭhitam // NCit_3.164 //",
    "T14nagcitpu:645": " samadvibhāgasampannaṃ niṣkuṭilaṃ sukomalam /",
    "T14nagcitpu:646": " lekhyaṃ citramaninditaṃ netraprītivivarddhanaṃ // NCit_3.165 //",
    "T14nagcitpu:647": " iti citralakṣaṇe parimāṇo nāmstṛtīyaḥ parivartaḥ /",
    "T14nagcitpu:648": " yāvat brahmaṇaḥ parimāṇalekhayaḥ samāptaḥ /"
}