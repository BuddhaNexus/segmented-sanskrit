{
    "T02n1424u_001:0": " Śrīguhyasamājamaṇḍalavidhiḥ",
    "T02n1424u_001:1": " namo vajrasattvāya ||",
    "T02n1424u_001:2": " jñeyādyāvṛtinirmuktaṃ jñānādarśādisaṃyutam |",
    "T02n1424u_001:3": " mañjuśrīguhyasaccakraṃ natvā tadvacmi matsmṛtau ||1 ||",
    "T02n1424u_001:4": " śrīmatsamājasannītyā cakrāmnātakramādataḥ |",
    "T02n1424u_001:5": " udakādyamanujñāntaṃ yo'bhiṣikto gurostataḥ ||2 ||",
    "T02n1424u_001:6": " tattvāptau guhyacakre'smin guhyaprajñābhiṣekataḥ |",
    "T02n1424u_001:7": " guhyajño yogatattvajñastriyānasandhitattvavit ||3 ||",
    "T02n1424u_001:8": " vidyāhṛnmantramudrāṇāṃ samādhitritayasya ca |",
    "T02n1424u_001:9": " sāmānyetarasiddhīnāṃ tantranītyā vibhāgavit ||4 ||",
    "T02n1424u_001:10": " samayasaṃvarastho vā prajñāyogasutatparaḥ |",
    "T02n1424u_001:11": " mantratantraprayogajño bhavyaḥ sattvārthasādhane ||5 ||",
    "T02n1424u_001:12": " tyāgadhairyādiyukto'pi proktairguṇairananvitaḥ |",
    "T02n1424u_001:13": " sattvārthe naiva bhavyo yatsa dbhistaiḥ syurguṇā hyamī ||6 ||",
    "T02n1424u_001:14": " kṛpāvān suvrato jāpī śrāddho gambhīratattvavit |",
    "T02n1424u_001:15": " pūrvasevāṃ svacakrasthaḥ kṛtvā maṇḍalamālikhet ||7 ||",
    "T02n1424u_001:16": " kvacinmanonuge sthāne digdhe saccandanādibhiḥ |",
    "T02n1424u_001:17": " sugandhikusumākīrṇe prāk prātarupaviśya ca ||8 ||",
    "T02n1424u_001:18": " vimokṣamukhasaṃśuddhau hṛdīndau maṃ prabhojvalam |",
    "T02n1424u_001:19": " dhyātvā śubhābhivṛddhyarthaṃ prakuryāddeśanādikam ||9 ||",
    "T02n1424u_001:20": " sarvadiktryadhvasaṃbhūtabuddhānāṃ purataḥ sthitaḥ |",
    "T02n1424u_001:21": " hṛtprabhodbhavarūpādyaiḥ pūjāṃ kṛtvā vidhānataḥ ||10 ||",
    "T02n1424u_001:22": " svāsatsaṃkalpamātrotthaṃ tryadhvajaṃ duṣkṛtaṃ kṛtam |",
    "T02n1424u_001:23": " svapnasvapnādivat sarvaṃ triṣkṛtvā deśayāmyaham ||11 ||",
    "T02n1424u_001:24": " sambuddhasatsutāryāṇāmanyeṣāṃ yacchubhaṃ śubham |",
    "T02n1424u_001:25": " niḥśeṣamanumodyāhaṃ sambodhau nāmayāmyanu ||12 ||",
    "T02n1424u_001:26": " yāce'haṃ sarvabuddhānāṃ sarvāmāśvāsadāyikā[m] |",
    "T02n1424u_001:27": " deśanākāśasaṃsthānāṃ bhātu loke'khile'naghā ||13 ||",
    "T02n1424u_001:28": " śuddhaniḥśeṣasaṃkalpān pratyātmānandavedinaḥ |",
    "T02n1424u_001:29": " saṃbuddhān śaraṇaṃ yāmi svaparārthaphalapradān ||14 ||",
    "T02n1424u_001:30": " satsattvāśeṣasaddharmamāgamādhigamātmakam |",
    "T02n1424u_001:31": " satsampadāśrayācintyaśaraṇaṃ samupaimyaham ||15 ||",
    "T02n1424u_001:32": " prāptāśvāsamavaivartyaṃ niṣyandādiphalairyutam |",
    "T02n1424u_001:33": " guhyābhiṣekajaṃ caiva gato'smi śaraṇaṃ gaṇam ||16 ||",
    "T02n1424u_001:34": " munīndrasūnusanmārgaṃ caryānantāgrabodhakam |",
    "T02n1424u_001:35": " sarvabuddhātmasadbuddhyā samāśrito'smyato'dhunā ||17 ||",
    "T02n1424u_001:36": " sarvāvṛti(tiṃ)",
    "T02n1424u_001:37": " samudghātyānantajñānāmṛtāspadam |",
    "T02n1424u_001:38": " bhramidṛṣṭiprabodhāya bodhau sarvaṃ dadhe manaḥ ||18 ||",
    "T02n1424u_001:39": " bodhicittācca buddhatvaṃ phala(laṃ)",
    "T02n1424u_001:40": " hetorasaṅgataḥ |",
    "T02n1424u_001:41": " pratyātmavedyadharmatvācchūnyajñānātmako hyaham ||19 ||",
    "T02n1424u_001:42": " om śūnyatājñānavajrasvabhāvātmako'ham |",
    "T02n1424u_001:43": " hūkāraṃ vāpyathoṣṇīṣān(ṣaṃ)",
    "T02n1424u_001:44": " śāśvatādikameva vā |",
    "T02n1424u_001:45": " rakṣārthaṃ krodhacakrastho dhyāyādvighnān pramarddayan ||20 ||",
    "T02n1424u_001:46": " dharmadhātuṃ tato dhyāyāt tryastraṃ śuklordhvasaṃsthitam |",
    "T02n1424u_001:47": " dikcakravarticitrābhamantaḥkhādhobjavajragam ||21 ||",
    "T02n1424u_001:48": " tatra bhrūṃkāracakrotthaṃ savidyaśāśvatodbhavam |",
    "T02n1424u_001:49": " sphuradbuddhaughakhavyāpi caturastrādisaṃyutam ||22 ||",
    "T02n1424u_001:50": " śaśisūryasamākrāntaṃ viśvābjadevatāsanam |",
    "T02n1424u_001:51": " vibhaktāśeṣasadratnaṃ kūṭāgāraṃ prabhāvayet ||23 ||",
    "T02n1424u_001:52": " svaralakṣaṇasaṃyuktaṃ kādivyañjanaraśmikam |",
    "T02n1424u_001:53": " madhyacandrāsane cittaṃ jñānacandraṃ vibhāvya tat ||24 ||",
    "T02n1424u_001:54": " tatrādyahṛdbhavaṃ vajraṃ raktamādyahṛdāyutam |",
    "T02n1424u_001:55": " kṛtajinābhadehyartha stadahaṃkṛtimān svayam ||25 ||",
    "T02n1424u_001:56": " sphaṭikendvaṅgamūlāsyaṃ nīlasavyetarāruṇam |",
    "T02n1424u_001:57": " sarvākāravarodāraṃ sadguṇābharaṇāmbaram ||26 ||",
    "T02n1424u_001:58": " dvibhujāśliṣṭasatprajñaṃ vajraparyaṅkasusthiram |",
    "T02n1424u_001:59": " vajrakhaḍgabhujaṃ savye vāme sanmaṇipadminam ||27 ||",
    "T02n1424u_001:60": " prajñopāyātmakaṃ śrīmajjagatsampatsamāśrayam |",
    "T02n1424u_001:61": " samantabhadramātmānaṃ bhāvayetspharaṇatviṣam ||28 ||",
    "T02n1424u_001:62": " mahārāgavineyaṃ tallokamālokya bhājanam |",
    "T02n1424u_001:63": " suratadhvaninā svāntarjinavṛndaṃ niveśayet ||29 ||",
    "T02n1424u_001:64": " tallocanādisadvidyārūpādiviṣayātmabhiḥ |",
    "T02n1424u_001:65": " protsṛjya navadhā devīḥ svavidyāntarniveśayet ||30 ||",
    "T02n1424u_001:66": " svayoṣitpadmakarkaṭyāṃ suratodbhavamaṇḍalam |",
    "T02n1424u_001:67": " nirmāyātra jagatkṛtsnamāśvāsāya praveśayet ||31 ||",
    "T02n1424u_001:68": " khavyāpibuddhasanmitraiḥ svavajrāntardravodbhavaiḥ |",
    "T02n1424u_001:69": " secayedavivartyarthaṃ tattvajñānaphalāptaye ||32 ||",
    "T02n1424u_001:70": " āśvastaṃ tajjagaddṛṣṭvā bījaiścātaḥ svabhāvajaiḥ |",
    "T02n1424u_001:71": " utsṛjet sarvasattvāṃśca jagaccittātmabhāvajān ||33 ||",
    "T02n1424u_001:72": " kṣitigarbhādikāñchaṭkāṃścakṣurādisvabhāvajān |",
    "T02n1424u_001:73": " kṣi jra kha ga ṣkamityebhiḥ sa bījācca yathākramam ||34 ||",
    "T02n1424u_001:74": " rūpavajrādikāñchaṭkān bāhyādhyātmasvabhāvajān |",
    "T02n1424u_001:75": " jaḥ hū vaṃ hoḥ khamityete ra bījācca bahiḥsthitān ||35 ||",
    "T02n1424u_001:76": " locanādyāstu tā vidyāḥ pṛthivyādisvabhāvajāḥ |",
    "T02n1424u_001:77": " lā mā pā tāmiti tvebhirjagaddharmātmatattvajāḥ ||36 ||",
    "T02n1424u_001:78": " śāśvatādyāṃstu saṃbuddhān rūpādiskandhasvabhāvajān |",
    "T02n1424u_001:79": " bu ā jrī-bhiśca kha hū-bhyāṃ sarvadharmān samutsṛjet ||37 ||",
    "T02n1424u_001:80": " om āḥ hū iti taccittaṃ bhāsvaddhobhyāṃ vidarbhitam |",
    "T02n1424u_001:81": " guhyapadmodarāntasthaṃ mṛduniṣyandaśuddhaye ||38 ||",
    "T02n1424u_001:82": " te ca rāgāgnisaṃdīpte kāyadvayadravīkṛte |",
    "T02n1424u_001:83": " sanmitrābhātaddigdevīgītyā dhyāyāt sucodanāḥ ||",
    "T02n1424u_001:84": " (sanmitrābhāsadigdevīgītyā'dhyeṣetsucodanaḥ) ||39 ||",
    "T02n1424u_001:85": " tvaṃ vajracitta bhuvaneśvara sattvadhāto -",
    "T02n1424u_001:86": " strāyāhi māṃ ratimanojña mahārthakāmaiḥ |",
    "T02n1424u_001:87": " kāmāhi māṃ janaka sattvamahāgrabandho",
    "T02n1424u_001:88": " yadīcchase jīvitu mahya (mañju)nātha ||40 ||",
    "T02n1424u_001:89": " tvaṃ vajrakāya bahusattvapriyājñacakra",
    "T02n1424u_001:90": " buddhārthabodhiparamārthahitānudarśī |",
    "T02n1424u_001:91": " rāgeṇa rāgasamayāṃ mama kāmayasva",
    "T02n1424u_001:92": " yadīcchase jīvitu mahya (mañju)nātha ||41 ||",
    "T02n1424u_001:93": " tvaṃ vajravāca sakalasya hitānukampī",
    "T02n1424u_001:94": " lokārthakāryakaraṇe sada saṃpravṛttaḥ |",
    "T02n1424u_001:95": " kāmāhi māṃ surata carya samantabhadra",
    "T02n1424u_001:96": " yadīcchase jīvitu mahya (mañju)nātha ||42 ||",
    "T02n1424u_001:97": " tvaṃ vajrakāma samayāgra mahāhitārtha",
    "T02n1424u_001:98": " saṃbuddhavaṃśatilakaḥ samatānukampī |",
    "T02n1424u_001:99": " kāmāhi māṃ guṇanidhiṃ bahuratnabhūtāṃ",
    "T02n1424u_001:100": " yadīcchase jīvitu mahya (mañju)nātha ||43 ||",
    "T02n1424u_001:101": " utthāpanyanurodhāttaddravaṃ paśyan vipattivat |",
    "T02n1424u_001:102": " māyāvadvastusaṃvittyā svamantrārthaḥ punarbhavet ||44 ||",
    "T02n1424u_001:103": " kuṅkumākāramūlāsyo nīlasavyasitetaraḥ |",
    "T02n1424u_001:104": " kumārābharaṇākāraḥ prajñānandaikasundaraḥ ||45 ||",
    "T02n1424u_001:105": " dvibhujāśliṣṭasatprajñaḥ svābhaprajñādharāsya dhṛk |",
    "T02n1424u_001:106": " bhāsvatkṛpāṇasadbāṇanīlotpaladhanuḥkaraḥ ||46 ||",
    "T02n1424u_001:107": " sphuradbuddhaughanirmāṇaniṣpāditajagattrayaḥ |",
    "T02n1424u_001:108": " svabījodbhavacihnotthamañjuvajraḥ svayaṃ bhavet ||47 ||",
    "T02n1424u_001:109": " bhavasaṃgādbhavo'nantaḥ śamasaṅgo vipattibhāk |",
    "T02n1424u_001:110": " māyayā kṛtasaṃsevo dharmadhātvātmako bhavet ||48 ||",
    "T02n1424u_001:111": " om dharmadhātusvabhāvātmako'ham |",
    "T02n1424u_001:112": " sanmitraiḥ kṛtaniṣyandaḥ pākātsarvajñatāmiyāt |",
    "T02n1424u_001:113": " taccakṣurādyadhiṣṭhānamupasādhana miṣyate ||49 ||",
    "T02n1424u_001:114": " kṣitīśakuliśākāśalokeśaskambhibhadrakaiḥ |",
    "T02n1424u_001:115": " saṃpūrya cakṣurādīni tadbījaiḥ pauruṣaṃ vahet ||50 ||",
    "T02n1424u_001:116": " dharmasaṃbhoganirmāṇavāhinī jagadarthatā |",
    "T02n1424u_001:117": " cittaguhyādyadhiṣṭhānaṃ sādhanārthamato bhavet ||51 ||",
    "T02n1424u_001:118": " svahṛtkaṇṭhaśiraścandre hū-āḥ-om-jāṃśca satprabhūn |",
    "T02n1424u_001:119": " vajrābjacakramadhyasthān dhyātvā cittādiguhyakān ||52 ||",
    "T02n1424u_001:120": " taddhṛtprajñāṅgasaṅgārccī rūpavajrādiraśmibhiḥ |",
    "T02n1424u_001:121": " saṃpūjya sarvadiktryadhvavyāptāśeṣavināyakān ||53 ||",
    "T02n1424u_001:122": " kṛtārthasampadāṃ teṣāṃ ye hṛtkaṇṭhaśirogatāḥ |",
    "T02n1424u_001:123": " cittavajrādayastāṃstu tadadhiṣṭhāne prayāca(sādha)yet ||54 ||",
    "T02n1424u_001:124": " cittavajradharaḥ śrīmāṃstrivajrābhedyabhāvitaḥ |",
    "T02n1424u_001:125": " adhiṣṭhānapadaṃ me'dya karotu cittavajriṇaḥ ||55 ||",
    "T02n1424u_001:126": " daśadiksaṃsthitā buddhāstrivajrābhedyabhāvitāḥ |",
    "T02n1424u_001:127": " adhiṣṭhānapadaṃ me'dya kurvantu cittavajriṇaḥ ||56 ||",
    "T02n1424u_001:128": " om sarvatathāgatacittavajrasvabhāvātmako'ham |",
    "T02n1424u_001:129": " dharmo vai vākpathaḥ śrīmāṃstrivajrābhedyabhāvitaḥ |",
    "T02n1424u_001:130": " adhiṣṭhānapadaṃ me'dya karotu vāgvajriṇaḥ ||57 ||",
    "T02n1424u_001:131": " daśadiksaṃsthitā buddhāstrivajrābhedyabhāvitāḥ |",
    "T02n1424u_001:132": " adhiṣṭhānapadaṃ me'dya kurvantu vāgvajriṇaḥ ||58 ||",
    "T02n1424u_001:133": " om sarvatathāgatavāgvajrasvabhāvātmako'ham |",
    "T02n1424u_001:134": " kāyavajradharaḥ śrīmāṃstrivajrābhedyabhāvitaḥ |",
    "T02n1424u_001:135": " adhiṣṭhānapadaṃ me'dya karotu kāyavajriṇaḥ ||59 ||",
    "T02n1424u_001:136": " daśadiksaṃsthitā buddhāstrivajrābhedyabhāvitāḥ |",
    "T02n1424u_001:137": " adhiṣṭhānapadaṃ me'dya kurvantu kāyavajriṇaḥ ||60 ||",
    "T02n1424u_001:138": " om sarvatathāgatakāyavajrasvabhāvātmako'ham |",
    "T02n1424u_001:139": " ṣoḍaśānusmṛteḥ śuddhau kurvantīti taduktavān |",
    "T02n1424u_001:140": " tasya cittādyadhiṣṭhānaṃ noktamaprastutoktitaḥ ||61 ||",
    "T02n1424u_001:141": " triguhyalakṣaṇaṃ vīkṣya māyāprajñāṅgasaṅgataḥ |",
    "T02n1424u_001:142": " mṛduvaimalyasaṃśuddhau mahāsādhanamiṣyate ||62 ||",
    "T02n1424u_001:143": " saṃcodya diggatān nāthān jñānasattvahṛdayārciṣā |",
    "T02n1424u_001:144": " tatprabhodbhavavidyābhirbhṛtakumbhāmṛtāmbubhiḥ ||63 ||",
    "T02n1424u_001:145": " svābhiṣiktaḥ prabhuḥ śrīmānkuleśamakuṭottamaḥ |",
    "T02n1424u_001:146": " niṣyandādyaistathā madhyaiḥ svābhāṃ prajñāṃ viśodhayet ||64 ||",
    "T02n1424u_001:147": " śirohṛnnābhiguhye syāccaraṇānte ca pratyaṇūn |",
    "T02n1424u_001:148": " om-hū-svā-hṛdbhiḥ āḥ- hābhyāṃ śāśvatādikulātmakaiḥ ||65 ||",
    "T02n1424u_001:149": " āpūrya pañcasaṃbuddhaiḥ hū āḥ aṣṭadalābjikām |",
    "T02n1424u_001:150": " saṃviśodhya tayā buddhān hū-sadvajro'nurāgayet ||66 ||",
    "T02n1424u_001:151": " om sarvatathāgatānurāgaṇavajrasvabhāvātmako'ham |",
    "T02n1424u_001:152": " hṛccandrakhaḍgahṛdbhābhiḥ khavyāpi buddhamaṇḍalam |",
    "T02n1424u_001:153": " niveśyātmani saccittarūpaṃ vajrābjasaṃsthitam ||67 ||",
    "T02n1424u_001:154": " jina cakraṃ svabījena tatrotpādya sthirīkṛtam |",
    "T02n1424u_001:155": " utsṛjed vidhinānena jagatsvajñānaśuddhaye ||68 ||",
    "T02n1424u_001:156": " saṃcodyādhipamakṣobhyaṃ mahādveṣārthakṛjjinam |",
    "T02n1424u_001:157": " vajradhṛgiti cotsṛjya indranīlamaṇiprabham ||69 ||",
    "T02n1424u_001:158": " sitasavyetarāraktaṃ paramādya bhujānvitam |",
    "T02n1424u_001:159": " saṃhṛtyātmani sacchrīmānsarvabhāvairniveśayet ||70 ||",
    "T02n1424u_001:160": " jinajigiti cādyābhaṃ mahāmohārthakṛdvibhum |",
    "T02n1424u_001:161": " saccakrādyanvitaṃ tadvad dhyāyāt pūrvendumaṇḍale ||71 ||",
    "T02n1424u_001:162": " ratnadhṛgiti ratneśaṃ suvarṇābhā samodyamam |",
    "T02n1424u_001:163": " sadratnādyanvitaṃ nāthaṃ kumārāsyaṃ tu dakṣiṇe ||72 ||",
    "T02n1424u_001:164": " āroligiti vāgīśaṃ mahārāgārthakṛtprabhum |",
    "T02n1424u_001:165": " padmarāgābhapadmādyaṃ kumārāsyaṃ tu pṛṣṭhataḥ ||73 ||",
    "T02n1424u_001:166": " prajñādhṛgityamogheśaṃ mahogrerṣyārthakṛtkhajam |",
    "T02n1424u_001:167": " vaiḍūryābhaṃ kumārāsyaṃ dhyāyātkhaḍgādyamuttare ||74 ||",
    "T02n1424u_001:168": " sajaṭāmukuṭāḥ sarve svavidyādvayasaṅginaḥ |",
    "T02n1424u_001:169": " sarvābharaṇasadvastrā dhyeyāḥ padmārkamaṇḍale ||75 ||",
    "T02n1424u_001:170": " moharatīti āgneyāṃ kṛpopāyajanārthadā |",
    "T02n1424u_001:171": " kāyeśavatsvarūpā syāllocanā svendumaṇḍale ||76 ||",
    "T02n1424u_001:172": " dveṣaratīti nairṛtyāṃ maitrīpraṇidhikāmadā |",
    "T02n1424u_001:173": " citteśavadratautsukyā māmakī candramaṇḍale ||77 ||",
    "T02n1424u_001:174": " rāgaratīti vāyavyāṃ modabalasamādhidā |",
    "T02n1424u_001:175": " vāgīśābhārthaśuddhā sā pāṇḍarā candramaṇḍale ||78 ||",
    "T02n1424u_001:176": " vajraratīti caiśānyāmupekṣājñānasādhikā |",
    "T02n1424u_001:177": " ratneśavatsvarūpā syāccandre tārā manoramā ||79 ||",
    "T02n1424u_001:178": " cakraṃ raktotpalaṃ divyaṃ paṅkajaṃ pītamutpalam |",
    "T02n1424u_001:179": " śiṣṭaṃ svādhipavaddiṣṭaṃ cihnamāsāṃ kramādataḥ ||80 ||",
    "T02n1424u_001:180": " āgneyādicatuṣkoṇe pūrvadvāradviparśvayoḥ |",
    "T02n1424u_001:181": " rūpādyā darpaṇādyaiḥ syuḥ kāyādyā tā(dyāstā)",
    "T02n1424u_001:182": " stritattvataḥ ||81 ||",
    "T02n1424u_001:183": " prāgdvāre krodhaparyaṅkaścitteśākārabhāsuraḥ |",
    "T02n1424u_001:184": " yamāntakṛditītighnaḥ skandhajñeyavināśataḥ ||82 ||",
    "T02n1424u_001:185": " kāyeśābhogradambhī so'vāgdvāre'parājitaḥ |",
    "T02n1424u_001:186": " prajñāntakṛ ditīcchāghnaḥ svātmadṛkkleśahānitaḥ ||83 ||",
    "T02n1424u_001:187": " mṛtyujanmaughasāṃghātī pṛṣṭhadvāre'śvakandaraḥ |",
    "T02n1424u_001:188": " padmāntakṛditīcchāghno vāgīśābhograghūrṇṇitaḥ ||84 ||",
    "T02n1424u_001:189": " akṣobhyābhogravighnaghna uttare'mṛtakuṇḍaliḥ |",
    "T02n1424u_001:190": " vighnāntakṛditi dvārakriyāsurāriśuddhitaḥ ||85 ||",
    "T02n1424u_001:191": " bhrūbhaṅgordhvajvalatkeśababhrubhrūśmaśrulocanāḥ |",
    "T02n1424u_001:192": " vyāvṛtāsyā lalajjihvāḥ sadaṃṣṭrotkaṭahāsinaḥ ||86 ||",
    "T02n1424u_001:193": " caṇḍamudgaradaṇḍābjasvavajrādi karāstvamī |",
    "T02n1424u_001:194": " krūrabhujaṅgabhūṣāṅgāḥ svābhavidyāṅgasaṅginaḥ ||87 ||",
    "T02n1424u_001:195": " niṣpannaṃ cakramālokya nijabhāvena sarvataḥ |",
    "T02n1424u_001:196": " hṛdbījābhāṃkuśairbuddhāṃścakrākārasamāhṛtān ||88 ||",
    "T02n1424u_001:197": " dṛṣṭvā vighnān svavighnaghnaiḥ samutsāryābhirakṣya ca |",
    "T02n1424u_001:198": " dattvārghaṃ mantraṃ saṃjaptaṃ candrādikusumānvitam ||89 ||",
    "T02n1424u_001:199": " cakre niveśya taccakraṃ cakṣuḥkāyādyadhiṣṭhitam |",
    "T02n1424u_001:200": " prāgvasiktaṃ ca tad dhyāyānniṣyandādyadhimātrataḥ ||90 ||",
    "T02n1424u_001:201": " buddhānāṃ mukuṭo'kṣobhyaḥ śeṣāḥ svādhipasekinaḥ |",
    "T02n1424u_001:202": " kāyeśākṣobhyavāgīśacitteśairdvāriṇo matāḥ ||91 ||",
    "T02n1424u_001:203": " ityāsicya svahṛdbhābhiḥ prajñābjaṃ tanniveśitam |",
    "T02n1424u_001:204": " rūpādyaṃ romakūpau(po)",
    "T02n1424u_001:205": " tthaṃ rūpavajrādiraśmibhiḥ ||92 ||",
    "T02n1424u_001:206": " kūṭāgāraprabhonmuktairgaganāntaḥprasarpibhiḥ |",
    "T02n1424u_001:207": " saṃpūjya svaṃ munīndrāṃśca pūjyapūjātmako bhavet ||93 ||",
    "T02n1424u_001:208": " om sarvatathāgatapūjāvajrasvabhāvātmako'ham |",
    "T02n1424u_001:209": " sarvaḥ(rva)dharmaiḥ stuyāccakraṃ saṃbuddhasvātmamūrtibhiḥ |",
    "T02n1424u_001:210": " pañcajñānāni mudrābhiḥ śatapañcakulaṃ trikam ||94 ||",
    "T02n1424u_001:211": " akṣobhyavajra mahājñāna vajradhātu mahābudha |",
    "T02n1424u_001:212": " trimaṇḍala trivajrāgra ghoṣavajra namo'stu te ||95 ||",
    "T02n1424u_001:213": " vairocana mahāśuddha vajraśānta mahārate |",
    "T02n1424u_001:214": " prakṛtiprabhāsvarāgrāgrya deśavajra namo'stu te ||96 ||",
    "T02n1424u_001:215": " ratnarāja sugāmbhīrya khavajrākāśanirmala |",
    "T02n1424u_001:216": " svabhāvaśuddha nirlepa kāyavajra namo'stu te ||97 ||",
    "T02n1424u_001:217": " vajrāmṛtamahārāja nirvikalpa khavajradhṛk |",
    "T02n1424u_001:218": " rāgapāramitāprāpta bhāṣavajra namo'stu te ||98 ||",
    "T02n1424u_001:219": " amoghavajrasaṃbuddha sarvāśāparipūraka |",
    "T02n1424u_001:220": " śuddhasvabhāvasaṃbhūta vajrasattva namo'stu te ||99 ||",
    "T02n1424u_001:221": " candrārkavāribhaiṣajyagandhavāyvagnicakragam |",
    "T02n1424u_001:222": " praṇavādhiṣṭhitaṃ sārccistritattvairabhimantritam ||100 ||",
    "T02n1424u_001:223": " hūnyastavajrasajjihvo dhyātvā jñānāmṛtairbhṛtam |",
    "T02n1424u_001:224": " hṛccandrāntargatāśeṣacakraṃ tena pratarpayet ||101 ||",
    "T02n1424u_001:225": " hṛdraśminirmitairnāthaiḥ svāsatsaṅkalpavarjitaiḥ |",
    "T02n1424u_001:226": " buddhātmakaṃ jagat kṛtvā hṛdbījāntarniveśayet ||102 ||",
    "T02n1424u_001:227": " hṛccihnavaraṭāntasthaṃ candrahṛdbindurūpakam |",
    "T02n1424u_001:228": " prabhāsvatsvamano dhyātvā jñānasattvaṃ prabhāsayet ||103 ||",
    "T02n1424u_001:229": " cittavākkāyavajraṃ ca prabodhya raśmimālayā |",
    "T02n1424u_001:230": " niviṣṭāṃ hṛdi tāṃ dhyāyāt svajñānāmṛtavāhinīm ||104 ||",
    "T02n1424u_001:231": " antastanumataḥ sarvāṃ tayā bhāsya samantataḥ |",
    "T02n1424u_001:232": " prati romaprabhāvyūhairjagadarthaṃ prapūrayet ||105 ||",
    "T02n1424u_001:233": " dhyātvā sūkṣmaṃ svacihnaṃ vā vidyānāsāgrasaṃsthitam |",
    "T02n1424u_001:234": " municakraṃ svasaṃvedyaṃ satprajñāsaṅgabhāsvaram ||106 ||",
    "T02n1424u_001:235": " dṛṣṭvā sthairyanimittaṃ tu spharaṇaṃ tadraśminimittaiḥ(rmitaiḥ) |",
    "T02n1424u_001:236": " buddhairnānāvidhaiścihnairvidadhīta punaḥ punaḥ ||107 ||",
    "T02n1424u_001:237": " kāyavākcittasadvajrāt pañca sajñānaraśmikam |",
    "T02n1424u_001:238": " spharanmantraṃ japaṃ kuryād yugapat kramaśo'thavā ||108 ||",
    "T02n1424u_001:239": " vajrācchadharma taccakraṃ kāyavākcittavajragam |",
    "T02n1424u_001:240": " nilayanaṃ dṛḍhīkurvañjñānakāyaṃ spharañjapet ||109 ||",
    "T02n1424u_001:241": " uccārayetspharanprāṇairmantramāyāmasaṃhṛtam |",
    "T02n1424u_001:242": " kāyādisphārasaṃhāraiḥ kuryājjāpaṃ yathākramam ||110 ||",
    "T02n1424u_001:243": " uccāryaivaṃ viyad vyāpya kāyādyaistaiḥ svaraśmibhiḥ |",
    "T02n1424u_001:244": " prāgvatsaccitrapūjārhaṃ prāṇādvidyaughamutsṛjan ||111 ||",
    "T02n1424u_001:245": " parigūḍhollasadvidyāsukhāveśavaśīkṛtam |",
    "T02n1424u_001:246": " āyāmājñā(jjñā)",
    "T02n1424u_001:247": " nabuddhaughaṃ svātmanyante niveśayet ||112 ||",
    "T02n1424u_001:248": " viṣyandādyadhimokṣaiśca bindusūkṣmatriguhyajāḥ |",
    "T02n1424u_001:249": " dhyeyā mṛdvādibhirbhedairyogāḥ sevādivattathā ||113 ||",
    "T02n1424u_001:250": " svahṛttattvaparāmarṣā(rśā)",
    "T02n1424u_001:251": " tparīttacittasaṃsṛteḥ |",
    "T02n1424u_001:252": " locanādigaṇodgītaiścakramabhyarcya pūjayet ||114 ||",
    "T02n1424u_001:253": " mūrdhnīndupraṇavārdrāṃ tu saccittavārivāhinīm |",
    "T02n1424u_001:254": " vidhivatpātayankuryātkāyavākcittaprīṇanam ||115 ||",
    "T02n1424u_001:255": " viśramyaivaḥ japaṃ kṛtvā kṛtapūjādiko budhaḥ |",
    "T02n1424u_001:256": " tritattavasaṃhṛtā nbuddhāngatasaṅgo visarjayet ||116 ||",
    "T02n1424u_001:257": " evaṃ tattvadṛśāmuktaṃ jagatkṛtsnaṃ vilokya ca |",
    "T02n1424u_001:258": " praṇidhimā mukhīkuryātkṛpayā taddhitāya tu ||117 ||",
    "T02n1424u_001:259": " samādhitaḥ samutthāya garvaṃ patyuḥ samudvahan |",
    "T02n1424u_001:260": " cāragatastu sambuddhaviṣayaiḥ saṃprapūjayet ||118 ||",
    "T02n1424u_001:261": " śrīmañjuvajrasarvātmān svabhāva viṣayānugān |",
    "T02n1424u_001:262": " viṣayānbhāvayannevaṃ svasvaśuddhyā pratiṣṭhitān ||119 ||",
    "T02n1424u_001:263": " śāśvatādisvabhāvāṃstān pratyātmadharmasaṃsthitān |",
    "T02n1424u_001:264": " śrīmadvajradharākārān śuddhasattvasamanvitaḥ ||120 ||",
    "T02n1424u_001:265": " sarvaṃ sampādayetkṛtyaṃ svāsatsaṅkalpavarjitaḥ |",
    "T02n1424u_001:266": " saccakrānanta pūjeya sadāmeyāśca yoginaḥ ||121 ||",
    "T02n1424u_001:267": " svahṛccandre svacakreśaṃ nijabījaiḥ svabhojanam |",
    "T02n1424u_001:268": " samālambya svahṛttattvaiḥ sarvabuddhāmṛtāyitam ||122 ||",
    "T02n1424u_001:269": " sarvadharmatayā śuddhaṃ tritattvairabhimantritam |",
    "T02n1424u_001:270": " svādhidaivatasaccakraṃ prīṇayaṃstena pūjayet ||123 ||",
    "T02n1424u_001:271": " homo bāhyo'numeyo'yaṃ cittamātrānmanomayaḥ |",
    "T02n1424u_001:272": " anuttarastvayaṃ jñānāgniskandhendhanadāhataḥ ||124 ||",
    "T02n1424u_001:273": " kāmairevaṃ samastaiḥ svasvadevātmasvabhāvajam |",
    "T02n1424u_001:274": " parāṃśca pūjayedevaṃ samayaḥ sugatairmataḥ ||125 ||",
    "T02n1424u_001:275": " tattatkāyādi yatkarma sarvabuddhāṃstu pūjayan |",
    "T02n1424u_001:276": " anurūpaṃ jagatkāryaṃ kuryānnityaṃ samāhitaḥ ||126 ||",
    "T02n1424u_001:277": " yatkāyavāṅmayaṃ karma mudrāmantrātmakaṃ mahat |",
    "T02n1424u_001:278": " tattatkarma samāsādya sarvabuddhāṃstu pūjayet ||127 ||",
    "T02n1424u_001:279": " vastunyekatra saṃkalpā nānākārāvabhāsinaḥ |",
    "T02n1424u_001:280": " muktiduḥkhasukhotpādāḥ karmāśeṣā bhavanti yat ||128 ||",
    "T02n1424u_001:281": " tasmācchubhāśubhaṃ karma kāyādyaṃ kalpanodbhavam |",
    "T02n1424u_001:282": " sarvāsatkalpa nirmukterjñānaistatkalpanā katham ||129 ||",
    "T02n1424u_001:283": " amoghavajrasaccakrī samayotthāpanāya tu |",
    "T02n1424u_001:284": " hṛtkarma vajrakhaṃ dhyātvā sarvaśuddhyābhiṣecayet ||130 ||",
    "T02n1424u_001:285": " gurvavajñādike doṣe sadānaṃ bhojyamāvahet |",
    "T02n1424u_001:286": " bāhyasnānaṃ svacakrasthaḥ kuryātsekavidhānataḥ ||131 ||",
    "T02n1424u_001:287": " sandhyāntare'pi pūjādi japaṃ kṛtvā tu pūrvavat |",
    "T02n1424u_001:288": " hṛdyantargatasaccakraḥ supyātprajñākṛpānvitam ||132 ||",
    "T02n1424u_001:289": " utthānasamaye śrīmān devīsaṃgīticoditaḥ |",
    "T02n1424u_001:290": " prātarutthāya prāgvattu saṃjapedādikarmikaḥ ||133 ||",
    "T02n1424u_001:291": " mantraśīlavratairyuktaścakṣuḥkāyādyadhiṣṭhitaḥ |",
    "T02n1424u_001:292": " jñāne kiñcit samāveśī japetsandhyāsvatandritaḥ ||134 ||",
    "T02n1424u_001:293": " sarvākārasuniṣpannaṃ spharatsaṃhārakārakam |",
    "T02n1424u_001:294": " prāptajñānavaśī kiñcidaniśaṃ yogamāśrayet ||135 ||",
    "T02n1424u_001:295": " samyagjñānavaśī dhyāyan kuryātkāryaṃ jagaddhitam |",
    "T02n1424u_001:296": " dhātvaṇvantastrisaccakraiḥ pratibimbātmamūrtibhiḥ ||136 ||",
    "T02n1424u_001:297": " saṃsiddhāvasakṛllabdhvā yogī nimittameva tu |",
    "T02n1424u_001:298": " tritattvāṃ vidhivatpūjāṃ kṛtvā maṇḍalamālikhet ||137 ||",
    "T02n1424u_001:299": " cakrastho vidhivajjaptvā svayaṃ vādhyeṣito'pi vā |",
    "T02n1424u_001:300": " parārthaṃ ghaṭamāno'pi nimittaṃ prāpya saṃlikhet ||138 ||",
    "T02n1424u_001:301": " cakrimantraṃ japellakṣaṃ lakṣaṃ vā svādhidaivatam |",
    "T02n1424u_001:302": " anyeṣāmayutaṃ samyak cakriṇāṃ vā'jñayā likhet ||139 ||",
    "T02n1424u_001:303": " tritattvairgarbhitotsargānanyān hṛdbījagarbhitān |",
    "T02n1424u_001:304": " sānusvārādyavarṇāṃstu nāmno mantrān samuddharet ||140 ||",
    "T02n1424u_001:305": " kāyavākcittaguhyākhyā karmadharmamahātmikā |",
    "T02n1424u_001:306": " triguhyā samayā mudrā bījaṃ hṛdayamucyate ||141 ||",
    "T02n1424u_001:307": " karmakartrī tu vidyoktā śāntyādipraticodanāt |",
    "T02n1424u_001:308": " mālāmantrāśca vidyoktā[ḥ] sarvathā tā japedbudhaḥ ||142 ||",
    "T02n1424u_001:309": " yathāyogaṃ japaṃ kṛtvā labdhvājñāṃ svādhipāditaḥ |",
    "T02n1424u_001:310": " nirodhacakramābhujya svacittaśuddhito likhet ||143 ||",
    "T02n1424u_001:311": " vighnānutsārya saṃkīlyābhyukṣya kṣmāṃ prārthya yācayet |",
    "T02n1424u_001:312": " samādhitritayaṃ kṛtvā buddhādīnadhivāsya ca ||144 ||",
    "T02n1424u_001:313": " datvā balyarghamāpūjya homairāpyāyya khe nyaset |",
    "T02n1424u_001:314": " khānayet kṣmāṃ sunirvighnāṃ garttāpūre'pyayaṃ kramaḥ ||145 ||",
    "T02n1424u_001:315": " ācīrṇapūrvasaṃsevo mañjuvajrātmayogavān |",
    "T02n1424u_001:316": " saṃskṛtya maṇḍalasthānaṃ sahāyaiḥ pūjayānvitaḥ ||146 ||",
    "T02n1424u_001:317": " vighnāricakrayogasthaḥ svābhiṣekaṃ samādadet |",
    "T02n1424u_001:318": " duṣṭānnikṛntayedevaṃ yogādvā svādhidaivatāt ||147 ||",
    "T02n1424u_001:319": " om bhūḥ khamiti mantreṇa viyadbhūtāṃ vasundharām |",
    "T02n1424u_001:320": " hū la hū iti vajrātmakṣmāṃ kṛtvā tāmadhiṣṭhayet ||148 ||",
    "T02n1424u_001:321": " om medini vajrībhava vajrabandha hū |",
    "T02n1424u_001:322": " prāgvadvighnaghnayogātmā sevādyantānurāgaṇaḥ |",
    "T02n1424u_001:323": " ādiyogī svacakraṃ tu protsṛjyāttāmṛtaśca saḥ ||149 ||",
    "T02n1424u_001:324": " cakrarājāgriyogātmā cakrakarma sukarmakṛt |",
    "T02n1424u_001:325": " karmarājāgriyogīti samādhitrayamuttamam ||150 ||",
    "T02n1424u_001:326": " etadyogastha ācāryaḥ sarvabuddhātmamūrtikaḥ |",
    "T02n1424u_001:327": " svabhāvaśuddhavajrātmā cakrabhūmadhyasaṃsthitaḥ ||151 ||",
    "T02n1424u_001:328": " vajraghaṇṭādharo vīro'dhyeṣyastricakranirmitau |",
    "T02n1424u_001:329": " sahāyairvajraghaṇṭāgraiḥ śāśvatādyātmamūrtibhiḥ ||152 ||",
    "T02n1424u_001:330": " sarvatāthāgataṃ śāntaṃ sarvatāthāgatālayam |",
    "T02n1424u_001:331": " sarvadharmāgranairātmyaṃ deśa maṇḍalamuttamam ||153 ||",
    "T02n1424u_001:332": " sarvalakṣaṇasampūrṇaṃ sarvālakṣaṇavarjitam |",
    "T02n1424u_001:333": " samantabhadrakāyāgraṃ(gryaṃ)",
    "T02n1424u_001:334": " bhāṣa maṇḍalamuttamam ||154 ||",
    "T02n1424u_001:335": " śāntadharmāgrasaṃbhūtaṃ jñānacaryāviśodhakam |",
    "T02n1424u_001:336": " samantabhadravācāgraṃ(gryaṃ)",
    "T02n1424u_001:337": " bhāṣa maṇḍalamuttamam ||155 ||",
    "T02n1424u_001:338": " sarvasattvamahācittaṃ śuddhaṃ prakṛtinirmalam |",
    "T02n1424u_001:339": " samantabhadracittāgryaṃ ghoṣa maṇḍala sārathe ||156 ||",
    "T02n1424u_001:340": " vīkṣyāto mañjurāṭ kruddhaḥ sattvadhātuḥ tamistritam |",
    "T02n1424u_001:341": " hū vajrottiṣṭheti svākṣaścakramutkṣipya nirmitam ||157 ||",
    "T02n1424u_001:342": " maṭkāracandrasūryākṣaḥ sarvādhvadikṣu dīpayan |",
    "T02n1424u_001:343": " jagadālokayandhīmāṃścakrabhūmau parikramet ||158 ||",
    "T02n1424u_001:344": " pādatalajvaladvajro vajrollālanatatparaḥ |",
    "T02n1424u_001:345": " līlāvajrapadaṃ nṛtyan sadaṃṣṭrotkaṭahūkṛtaḥ ||159 ||",
    "T02n1424u_001:346": " protsārayetpraduṣṭaughān devādyānvighnamaṇḍalān |",
    "T02n1424u_001:347": " śrṛṇvantu sarvavighnaughāḥ kāyavākcittasaṃsthitāḥ ||160 ||",
    "T02n1424u_001:348": " ahaṃ mañjuravaḥ śrīmān rakṣācakraprayojakaḥ |",
    "T02n1424u_001:349": " vajreṇādīptavapuṣā sphālayāmi trikāyajān ||161 ||",
    "T02n1424u_001:350": " laṃghayedyadi kaścinme viśīryetātra nānyathā |",
    "T02n1424u_001:351": " bhūmeḥ parigrahaṃ kṛtvā nirvighnāya prakīlayet ||162 ||",
    "T02n1424u_001:352": " om gha gha ghātaya ghātaya sarvaduṣṭān phaṭ kīlaya kīlaya sarvapāpān phaṭ hū hū hū vajra kīla[ya] vajradhara ājñāpayati kāyavākcittavajra kīlaya hū phaṭ |",
    "T02n1424u_001:353": " adhaḥ śūlordhvavighnāriṃ dhiyā madhye prakīlayet |",
    "T02n1424u_001:354": " vighnaughān ghātayet sarvān daśadiksaṃvyavasthitān ||163 ||",
    "T02n1424u_001:355": " saṃvīkṣya kṣmāṃ sunirvighnāṃ tīkṣṇajvālākulaprabhām |",
    "T02n1424u_001:356": " sīmāprākāradigbandhān dhiyā kṛtvādhivāsayet ||164 ||",
    "T02n1424u_001:357": " tvaṃ devi sākṣibhūtāsi sarvabuddhān(nāṃ)tāyinām |",
    "T02n1424u_001:358": " caryānayaviśeṣeṣu bhūmipāramitāsu ca ||165 ||",
    "T02n1424u_001:359": " yathā mārabalaṃ bhagnaṃ śākyasiṃghe(he)na tāyinā |",
    "T02n1424u_001:360": " tathā mārabalaṃ jitvā maṇḍalaṃ lelikhāmyaham ||166 ||",
    "T02n1424u_001:361": " kṣmāṃ saṃlipya sugandhādyaiścitraiḥ puṣpaiḥ prakīrya ca |",
    "T02n1424u_001:362": " candrādyaiścakriṇāṃ sthāne prakuryānmaṇḍalaṃ budhaḥ ||167 ||",
    "T02n1424u_001:363": " tatrāvāhya tu sa ca(cca)",
    "T02n1424u_001:364": " kraṃ kṛtvā sīmādibandhanam |",
    "T02n1424u_001:365": " pūjāstutyāmṛtāsvādaṃ kalaśānadhivāsayet ||168 ||",
    "T02n1424u_001:366": " vastrācchāditasadgrīvāṃścūtādipallavānvitān |",
    "T02n1424u_001:367": " kalaśānmāṇḍaleyānāṃ tanmantrairadhivāsayet ||169 ||",
    "T02n1424u_001:368": " pañcavrīhyauṣadhīratnagandhāmbucakrasaṃcayam |",
    "T02n1424u_001:369": " stragbaddhavajramūrdhnānaṃ cakreśena jayaṃ japet ||170 ||",
    "T02n1424u_001:370": " arghaṃ datvā samāpūjya prakṣipya sitapuṣpakam |",
    "T02n1424u_001:371": " dhūpādhivāsitaṃ tatra sadgandhādyabjabhājanam ||171 ||",
    "T02n1424u_001:372": " pratidinaṃ trisandhyāsu baliṃ datvā tathā japet |",
    "T02n1424u_001:373": " te ca cakrabahiṣkoṇe jayaścakreśasavyataḥ ||172 ||",
    "T02n1424u_001:374": " tebhyo'rghabhājane toyaṃ kṣiptvā tenābhiṣecanāt |",
    "T02n1424u_001:375": " ātmanaḥ sarvaśiṣyāṇāṃ jalābhiṣecanaṃ bhavet ||173 ||",
    "T02n1424u_001:376": " cakrapūjāṃ punaḥ kṛtvā dhūpamutkṣipya pāṇinā |",
    "T02n1424u_001:377": " cakreśaṃ prārthayeddhīmānbuddhāṃśca jānusaṃsthitaḥ ||174 ||",
    "T02n1424u_001:378": " bhagavā(va)n mañjusadvajra vidyārāja namo'stu te |",
    "T02n1424u_001:379": " icchāmi likhituṃ nātha maṇḍalaṃ karuṇātmakam ||175 ||",
    "T02n1424u_001:380": " śiṣyāṇāmanukampāyai yuṣmākaṃ pūjanāya ca |",
    "T02n1424u_001:381": " tanme bhaktasya bhagavan prasādaṃ kartumarhasi ||176 ||",
    "T02n1424u_001:382": " samanvāharantu māṃ buddhā jagaccakrakriyārthadāḥ |",
    "T02n1424u_001:383": " phalasthā bodhisattvāśca yāścānyā mantradevatāḥ ||177 ||",
    "T02n1424u_001:384": " devatālokapālāśca bhūtāḥ saṃbodhiśāsitāḥ |",
    "T02n1424u_001:385": " śāsanābhiratāḥ sattvā ye kecidvajracakṣuṣaḥ ||178 ||",
    "T02n1424u_001:386": " amuko'haṃ mahāvajrī mañjuśryudayamaṇḍalam |",
    "T02n1424u_001:387": " likhiṣyāmi jagacchuddhyai yathāśaktyupacārataḥ ||179 ||",
    "T02n1424u_001:388": " anukampāmupādāya saśiṣyastuṣyatu mama |",
    "T02n1424u_001:389": " maṇḍale sahitāḥ sarve sānidhyaṃ kartumarhatha ||180 ||",
    "T02n1424u_001:390": " nimantryaivaṃ trivārāṃstān kṛtvā pūjādikaṃ vibhoḥ |",
    "T02n1424u_001:391": " samārakṣya bahirgatvā svaśiṣyān strakkaragrahān ||181 ||",
    "T02n1424u_001:392": " manīṣiṇo mahotsāhān kṛtajñānnirahaṅkṛtān |",
    "T02n1424u_001:393": " kulino guṇinaḥ śrāddhānrūpavarṇavayo'nvitān ||182 ||",
    "T02n1424u_001:394": " arthinaścābhiyuktāṃśca saugatānmantrasādhane |",
    "T02n1424u_001:395": " virūpānnirguṇāṃścāpi hīnānapyadhivāsayet ||183 ||",
    "T02n1424u_001:396": " caturṇāmapyanujñātaḥ parṣadāṃ maṇḍale vidhiḥ |",
    "T02n1424u_001:397": " śikṣāsu svāsu yuktānāṃ mahāyānaratātmanām ||184 ||",
    "T02n1424u_001:398": " mantrasiddhyarthinaḥ kecit praviśantīha maṇḍale |",
    "T02n1424u_001:399": " puṇyakāmāstato'nye ca paralokārthino'pare ||185 ||",
    "T02n1424u_001:400": " paralokaṃ samuddiśya śraddhāṃ kṛtvā ca bhūyasīm |",
    "T02n1424u_001:401": " praviśenmaṇḍalaṃ dhīmānnaihikaṃ phalamīhayet ||186 ||",
    "T02n1424u_001:402": " aihikaṃ kāṅkṣamāṇasya na tathā pāralaukikam |",
    "T02n1424u_001:403": " paralokārthinaḥ puṃsaḥ puṣkalaṃ tvaihikaṃ phalam ||187 ||",
    "T02n1424u_001:404": " evamuktvā tu tān śiṣyān dhiyā sā(svā)",
    "T02n1424u_001:405": " ntarniveśitān |",
    "T02n1424u_001:406": " prāgvadvajrābjasaṃśuddhān gṛhadvāre tu yācayet ||188 ||",
    "T02n1424u_001:407": " tvaṃ me śāstā mahārata [ācārya samanvāhara] |",
    "T02n1424u_001:408": " icchāmyahaṃ mahānātha mahābodhinayaṃ dṛḍham ||189 ||",
    "T02n1424u_001:409": " dehi me samayaṃ tattvaṃ bodhicittaṃ ca dehi me |",
    "T02n1424u_001:410": " buddhaṃ dharmaṃ ca saṃghaṃ ca dehi me śaraṇatrayam ||190 ||",
    "T02n1424u_001:411": " praveśayasva māṃ nātha mahāmokṣapuraṃ varam |",
    "T02n1424u_001:412": " triruccāryaitān śiṣyāñjñātvā yadbhaktivatsalān ||191 ||",
    "T02n1424u_001:413": " prathānaṃ śiṣyamekaṃ tu kṛtvā brūyādidaṃ vacaḥ |",
    "T02n1424u_001:414": " ehi vatsa mahāyānaṃ mantracaryānayaṃ vidhim |",
    "T02n1424u_001:415": " deśayiṣyāmi te samyag bhājanastvaṃ mahānaye ||192 ||",
    "T02n1424u_001:416": " buddhāstri-adhvasaṃbhūtāḥ kāyavākcittavajriṇaḥ |",
    "T02n1424u_001:417": " saṃprāptā jñānamatulaṃ vajramantraprabhāvanaiḥ ||193 ||",
    "T02n1424u_001:418": " mantraprayogamatulaṃ yena bhagnaṃ mahābalam |",
    "T02n1424u_001:419": " mārasainyaṃ mahāghoraṃ śākyasiṃhādibhirvaraiḥ ||194 ||",
    "T02n1424u_001:420": " lokānuvṛttimāgamya cakraṃ pravartya nirvṛtāḥ |",
    "T02n1424u_001:421": " tasmānmatimimāṃ vatsa kuru sarvajñatāptaye ||195 ||",
    "T02n1424u_001:422": " deśanādīṃstridhālāpya bodhicittaṃ tato guruḥ |",
    "T02n1424u_001:423": " utpādayedanutpannamutpannaṃ smārayetpunaḥ ||196 ||",
    "T02n1424u_001:424": " sarvakarmakṛtārakṣya dhyāyāddhṛtkaṇṭhamūrddhasu |",
    "T02n1424u_001:425": " vajramabjaṃ tathā cakraṃ hū āḥ om teṣu vinyaset ||197 ||",
    "T02n1424u_001:426": " gandhāmbuvajrasanmuṣṭyā hū om āḥ evamāpaṭhan |",
    "T02n1424u_001:427": " hṛcchiraḥ kaṇṭhamālabhya dadyātpuṣpādikaṃ kramāt ||198 ||",
    "T02n1424u_001:428": " puṣpaṃ mūrdhni puro dhūpaṃ dīpaṃ gandhaṃ punarhṛdi |",
    "T02n1424u_001:429": " dadyātsarvakṛtājaptaṃ śiṣyebhyo yati rādarāt ||199 ||",
    "T02n1424u_001:430": " dvādaśāṅgulapuṣpāgramakīṭāpāṭitāvraṇam |",
    "T02n1424u_001:431": " āśvatthodumbarāvakraṃ pradadyāddantadhāvanam ||200 ||",
    "T02n1424u_001:432": " prāgudaṅmukhasaṃsthaistaiḥ khādayitvaiva prakṣipet |",
    "T02n1424u_001:433": " gocarmamātrabhū lipte siddhiṃ śāntyādikāṃ diśet ||201 ||",
    "T02n1424u_001:434": " ācamya tricalupānaṃ dattvā bāhye niveśya ca |",
    "T02n1424u_001:435": " kuśān śayyopadhānāya bāhuḥ(huṃ)",
    "T02n1424u_001:436": " sūtraiḥ surakṣayet ||202 ||",
    "T02n1424u_001:437": " tricalupānamantraḥ-om hrīḥ viśuddhadharma sarvapāpāni cāsya śodhaya sarvavikalpānapanaya hū |",
    "T02n1424u_001:438": " sarvajñānāṃ kadā loke sambhavo jāyate na vā |",
    "T02n1424u_001:439": " udumbarasyai(sye)",
    "T02n1424u_001:440": " va kusumaṃ kadācitkarhicid bhavet ||203 ||",
    "T02n1424u_001:441": " tato'pi durlabhotpādo mantracaryānayasya hi |",
    "T02n1424u_001:442": " yena sattvārthamatulaṃ kartuṃ śaktā hyanirvṛtāḥ ||204 ||",
    "T02n1424u_001:443": " anekakalpakoṭibhiryatkṛtaṃ pāpakaṃ purā |",
    "T02n1424u_001:444": " tatsarvaṃ hi kṣayaṃ yāti dṛṣṭvā maṇḍalamīdṛśam ||205 ||",
    "T02n1424u_001:445": " kimutānantayaśasāṃ mantracaryānaye sthitaḥ |",
    "T02n1424u_001:446": " padaṃ hyanuttaraṃ yāti japanvai mantra(ntraṃ) tāyinām ||206 ||",
    "T02n1424u_001:447": " ucchinnā durgati steṣāṃ sarvaduḥkhasya sambhavā |",
    "T02n1424u_001:448": " yeṣāṃ caryāvare hyasminmatiratyantanirmalā ||207 ||",
    "T02n1424u_001:449": " adya yuṣmābhiratulā lābhā labdhā mahātmabhiḥ |",
    "T02n1424u_001:450": " yena yūyaṃ jinaiḥ sarvaiḥ saputrairiha śāsane ||208 ||",
    "T02n1424u_001:451": " sarve parigṛhītāḥ stha jāyamānā mahātmabhiḥ |",
    "T02n1424u_001:452": " tena yūyaṃ mahāyāne śvo yā(jā)",
    "T02n1424u_001:453": " tā hi bhaviṣyatha ||209 ||",
    "T02n1424u_001:454": " eṣa mārgavaraḥ śrīmān mahāyānamahodayaḥ |",
    "T02n1424u_001:455": " yena yūyaṃ gamiṣyanto bhaviṣyatha tathāgatāḥ || 210 ||",
    "T02n1424u_001:456": " kṛtvārthadeśanāṃ rakṣāṃ svāpayet kuśasaṃstare |",
    "T02n1424u_001:457": " yatkiñcitpaśyatha svapne prātarme kathayiṣyatha ||211 ||",
    "T02n1424u_001:458": " rakṣādhiṣṭhādikaṃ kṛtvā tajjapet sārvakarmikam |",
    "T02n1424u_001:459": " pañcakulatricakrāṇāṃ kuṇḍali(lī)",
    "T02n1424u_001:460": " sārvakarmikaḥ ||212 ||",
    "T02n1424u_001:461": " pṛṣṭvā śubhāśubhaṃ svapnaṃ hatvā kuṇḍalināśubham |",
    "T02n1424u_001:462": " śiṣyānsaṃrakṣya tān yogyānsaṃvaraṃ grāhayettataḥ ||213 ||",
    "T02n1424u_001:463": " cakre'vaivartyasaṃsekaṃ dattvā nātha vadasva me |",
    "T02n1424u_001:464": " cakradevatayostattvamācāryaparikarma ca ||214 ||",
    "T02n1424u_001:465": " samayaṃ sarvabuddhānāṃ saṃvaraṃ guhyamuttaram |",
    "T02n1424u_001:466": " ācāryaḥ syāmahaṃ nityaṃ sarvasattvārthakāraṇāt ||215 ||",
    "T02n1424u_001:467": " ācāryatārthinaḥ śiṣyān grāhayitvā tu saṃvaram |",
    "T02n1424u_001:468": " yogamādhāya saccakraṃ saṃpūjya khe dhiyā nyaset ||216 ||",
    "T02n1424u_001:469": " śāśvatādisvarūpābhaṃ tadvarṇabījasaṃbhavam |",
    "T02n1424u_001:470": " pañcajñānānvitaṃ sūtraṃ pañcaviṃśatibheditam ||217 ||",
    "T02n1424u_001:471": " yaḥ(jaḥ) kārasūryacandrākṣo mañjuvajrātmavigrahaḥ |",
    "T02n1424u_001:472": " dīptadṛṣṭyaṃkuśākṛṣṭaṃ svavarṇāntarniveśitam ||218 ||",
    "T02n1424u_001:473": " vairocanādihṛjjñānasūtraṃ sarvakṛtā saha |",
    "T02n1424u_001:474": " prayaccha śāśvatasūtraṃ svacakrasūtraṇāya ca ||219 ||",
    "T02n1424u_001:475": " tritattvagarbhitaṃ caiva yāvadakṣobhyamarthayan |",
    "T02n1424u_001:476": " anyonyānugatāḥ sarvadharmā ityādyanusmaran ||220 ||",
    "T02n1424u_001:477": " cakradviguṇato dīrghaṃ dvāraviṃśatibhāgikam |",
    "T02n1424u_001:478": " pañcāmṛtasugandhena temayitvātha rakṣitam ||221 ||",
    "T02n1424u_001:479": " tryakṣarāntargataṃ yogī valayet sūtradhāriṇā |",
    "T02n1424u_001:480": " trijjaḥ kāraistamāpreṣya jjaḥ jjaḥ jjaḥ ityapi svayaṃ punaḥ ||222 ||",
    "T02n1424u_001:481": " vāmamuṣṭigraho nābhau pratīcyavāgdiśi sthitaḥ |",
    "T02n1424u_001:482": " khasūtraṃ pātayecchrīmāṃ stathaivādhaḥ prasūtrayet ||223 ||",
    "T02n1424u_001:483": " om vajrasamayasūtraṃ mātikrama hū |",
    "T02n1424u_001:484": " sattvārthe bhavatāṃ kālo viyadvyāpitathāgatān |",
    "T02n1424u_001:485": " codayetsūtradhvaninā tadihāgamanāya tu ||224 ||",
    "T02n1424u_001:486": " yakṣapretendranāgeśadiṅmukho'gnyanilāśritaḥ |",
    "T02n1424u_001:487": " prākpratīcyuttarāvākcaturdigbahiḥ prasūtrya ca ||225 ||",
    "T02n1424u_001:488": " koṇasūtraṃ samāsūtrya cāgneyanairṛtisthitaḥ |",
    "T02n1424u_001:489": " prākpratīcyuttarāvāgdiktathaivāṣṭakamaṇḍalam ||226 ||",
    "T02n1424u_001:490": " dviguṇīkṛtya tatsūtraṃ cakramadhyeṣu dhārya ca |",
    "T02n1424u_001:491": " cakrākāraṃ tato bāhyaṃ vajrasutradvayaṃ punaḥ ||227 ||",
    "T02n1424u_001:492": " aiśānyāṃ cakravāḍaṃ ca svānupūrvyā pradakṣiṇāt |",
    "T02n1424u_001:493": " sūtreṇa sūtrayetprājñaḥ sarvadiksamatāṃ vahan ||228 ||",
    "T02n1424u_001:494": " animittairasiddhiḥ syāt sūtracchede guroḥ kṣayaḥ |",
    "T02n1424u_001:495": " hīnātiriktato rogā diṅmohe śiṣyavibhramaḥ ||229 ||",
    "T02n1424u_001:496": " caturastraṃ caturdvāraṃ catustoraṇabhūṣitam |",
    "T02n1424u_001:497": " catuḥsūtrasamāyuktaṃ paṭṭastragdāmabhūṣitam ||230 ||",
    "T02n1424u_001:498": " koṇabhāgeṣu sarveṣu dvāraniryūhasandhiṣu |",
    "T02n1424u_001:499": " khacitaṃ vajraratnaistu sūtrayed bāhyamaṇḍalam ||231 ||",
    "T02n1424u_001:500": " tasyābhyantarataścakramaṣṭamaṇḍalakopamam |",
    "T02n1424u_001:501": " arddhena bāhyacakrasya samantātparimaṇḍalam ||232 ||",
    "T02n1424u_001:502": " cakrastambhādyaracitaṃ vajrāvalyāvṛtaṃ śubham |",
    "T02n1424u_001:503": " vibhajecca tato dvāraṃ hīḥkārakrodhadṛṣṭitaḥ ||233 ||",
    "T02n1424u_001:504": " cakrāṣṭabhāgikaṃ dvāraṃ vedikārahitaṃ matam |",
    "T02n1424u_001:505": " dvārapramāṇā niryūhā devatāpaṭṭikāstathā ||234 ||",
    "T02n1424u_001:506": " dvārārddhā sarvato vedī kapolaḥ pakṣakastathā |",
    "T02n1424u_001:507": " hārārddhahāracandrārkapaṭṭastragdāmapaṭṭikāḥ ||235 ||",
    "T02n1424u_001:508": " rajobhūmistarddhena mūlasūtraṃ bhuvo bahiḥ |",
    "T02n1424u_001:509": " cakrādyastambhasūtrāṇāṃ bhūmistulyā rajo bhuvā ||236 ||",
    "T02n1424u_001:510": " toraṇaṃ triguṇaṃ dvārātpatākāghaṇṭayānvitam |",
    "T02n1424u_001:511": " saddhaṇṭāmārutoddhūtā patākā bāhyakoṇataḥ ||237 ||",
    "T02n1424u_001:512": " cakrānurūpato'nyeṣāṃ yathāśobhaṃ prakalpanā |",
    "T02n1424u_001:513": " saṃbuddhajñānakāyatvādvāgmī vajrakule smṛtaḥ ||238 ||",
    "T02n1424u_001:514": " dharmakāyātmasaṃśuddhau cittamaṇḍalamasya tu |",
    "T02n1424u_001:515": " sattvāśayaṃ samāsādya mānādiniyamaḥ kṛtaḥ ||239 ||",
    "T02n1424u_001:516": " prajñopāyodbhavā siddhirjātyādi niyamena kim |",
    "T02n1424u_001:517": " tadekahastamārabhya yāvaddhastasahastrakam ||240 ||",
    "T02n1424u_001:518": " evamāsūtrya taccakraṃ dīptadṛṣṭyā rajāṃsi tu |",
    "T02n1424u_001:519": " prākkramajñānasaddīptyā samuktejyābhimantrayet ||241 ||",
    "T02n1424u_001:520": " om vajracitta(tra) samaya hū |",
    "T02n1424u_001:521": " dharmadhāturayaṃ śuddhaḥ sattvadhātupramocakaḥ |",
    "T02n1424u_001:522": " svayaṃ mañjuravo rājā sarvatāthāgatālayaḥ ||242 ||",
    "T02n1424u_001:523": " sarvadoṣavinirmuktaścakrābhyantarasaṃsthitaḥ |",
    "T02n1424u_001:524": " aiśānīṃ diśamāśritya gururvāmena muṣṭinā ||243 ||",
    "T02n1424u_001:525": " śvetaṃ pītaṃ tathā raktaṃ haritaṃ kṛṣṇameva ca |",
    "T02n1424u_001:526": " samapradakṣiṇācchinnāvakrāṃ rekhā prapātayet ||244 ||",
    "T02n1424u_001:527": " samāṃ ca pātayedrekhāṃ dvāraviśatibhāgikām |",
    "T02n1424u_001:528": " sthūlapāte bhaved vyādhiḥ kṛśayā dhananāśanam ||245 ||",
    "T02n1424u_001:529": " vidveṣo vakrayā mṛtyuśchinnayā guruśiṣyayoḥ |",
    "T02n1424u_001:530": " apradakṣiṇapāte tu rajasāṃ kīlanaṃ bhavet ||246 ||",
    "T02n1424u_001:531": " śvetavajramayī sūcī sauvarṇālambanāparā |",
    "T02n1424u_001:532": " padmarāgamayī sūcī tathā marakatāparā ||247 ||",
    "T02n1424u_001:533": " kṛṣṇābhyantarato jñeyā eṣa raṅgakramo'sya tu |",
    "T02n1424u_001:534": " pūrveṇa tu mahāśvetaṃ dakṣiṇe pītasaṃyutam ||248 ||",
    "T02n1424u_001:535": " lohitaṃ paścimabhāgaṃ māñjiṣṭhottarasaṃyutam |",
    "T02n1424u_001:536": " madhyato bhūmibhāgaṃ tu indranīlaprabhāsvaram ||249 ||",
    "T02n1424u_001:537": " prajñopāyātmako nityaṃ saṃlikhet susamāhitaḥ |",
    "T02n1424u_001:538": " yavamātrāntarā rekhā pātanīyā parasparam ||450 ||",
    "T02n1424u_001:539": " kuṇḍalāmṛtavajreṇa sarvaduṣṭān pramarddayan |",
    "T02n1424u_001:540": " mahāmudrāsya daṃṣṭroktā duṣṭaśatruśca mantrarāṭ ||451 ||",
    "T02n1424u_001:541": " namaḥ samantakāyavākcittavajrāṇām |",
    "T02n1424u_001:542": " namo vajrakrodhāya mahādaṃṣṭrotkaṭabhairavāya asimuṣalaparśupāśahastāya |",
    "T02n1424u_001:543": " om amṛtakuṇḍali kha-kha-khāhi-khāhi tiṣṭha-tiṣṭha bandha-bandha hana-hana daha- daha garja- garja visphoṭaya-visphoṭaya sarvavighnavināyakān mahāgaṇapatijīvitāntakarāya hū phaṭ |",
    "T02n1424u_001:544": " evaṃ maṇḍalamālikhya candrasūryakṛtāsanam |",
    "T02n1424u_001:545": " madhye khaḍgaṃ likhecchyāmaṃ suviśuddhādibhāsvaram ||252 ||",
    "T02n1424u_001:546": " pūrveṇāṣṭāraṃ saccakramādarśādisamujjavalam |",
    "T02n1424u_001:547": " savye ratnaṃ haritābhaṃ navāṅgaṃ samatonnatam ||253 ||",
    "T02n1424u_001:548": " paścime'ṣṭadalaṃ padmaṃ pratyavekṣādiraktakam |",
    "T02n1424u_001:549": " uttare tu sat khaḍgaṃ kṛtyādipratimaṇḍitam ||254 ||",
    "T02n1424u_001:550": " upāyairnetramāgneyāṃ nairṛtyāṃ vajramarthanāt |",
    "T02n1424u_001:551": " vāyavyāṃ vikacāsyaṃ tu balātpadmaṃ sakandakam ||255 ||",
    "T02n1424u_001:552": " aiśānyāmutpalaṃ jñānāt pītaṃ nīlābhraśobhanam |",
    "T02n1424u_001:553": " a(ā)gneyyādicatuṣkoṇe pūrvadvāradvipārśvayoḥ ||256 ||",
    "T02n1424u_001:554": " darpaṇaṃ ca tathā vīṇāṃ gandhaśaṃkharasāyanam |",
    "T02n1424u_001:555": " vastraṃ dharmodayaṃ(ya)",
    "T02n1424u_001:556": " ścaiva dānaśīlādiśodhitam ||257 ||",
    "T02n1424u_001:557": " śraddhādimudgaraṃ daṇḍaṃ padmaṃ vajraṃ caturthakam |",
    "T02n1424u_001:558": " dvāreṣu sarvathā jñātvā sphuṭaṃ dhyātvā svacakrakam ||258 ||",
    "T02n1424u_001:559": " prāgvatprajñāṅgasaṃyogād buddhān svāntarniveśya ca |",
    "T02n1424u_001:560": " saccittena viyadvyāpya cakrapārśvakṛtāspadān ||259 ||",
    "T02n1424u_001:561": " taiḥ samāyātavighnāṃstānsamutsāryābhirakṣya ca |",
    "T02n1424u_001:562": " yamāryādibhirākṛṣyāveśya badhvā vaśaṃ nayet ||260 ||",
    "T02n1424u_001:563": " cakṣuḥkāyādyadhiṣṭhāyārghābhiṣekābhipūjanam |",
    "T02n1424u_001:564": " kṛtvā stutvātha saṃprīṇya japtvā vibhāvya toṣayet ||261 ||",
    "T02n1424u_001:565": " prāgvat satpadmabhāṇḍe tu kṛtvā jñānāmṛtāmṛtam |",
    "T02n1424u_001:566": " dikpālān svasvayogasthān prapūjya maṇḍalaṃ viśet ||262 ||",
    "T02n1424u_001:567": " trailokyavijayo bhūtvā yathāptyābharaṇāmbaraḥ |",
    "T02n1424u_001:568": " kṛtapradakṣiṇaścakraṃ natvā homena pūra(ja)yet ||263 ||",
    "T02n1424u_001:569": " caturaṅgphalamātyajya tanmānābjapraphullayā |",
    "T02n1424u_001:570": " vedyā hastārddhahastādhaścakravat sārvakarmikam ||264 ||",
    "T02n1424u_001:571": " dairghāducchrayataḥ khaḍgamaṣṭaikāṅgulamānakam |",
    "T02n1424u_001:572": " kuṇḍamadhye likheccakraratnābjakhaḍgamadhyagam ||265 ||",
    "T02n1424u_001:573": " bahirveṣṭitavajrālīṃ yogī pūrvamukhasthitaḥ |",
    "T02n1424u_001:574": " japtvā sarvakṛtā rakṣya vāme'rghādyanyadanyat(taḥ) ||266 ||",
    "T02n1424u_001:575": " nyasyopakaraṇaṃ prokṣya mañjuvajrātmayogavān |",
    "T02n1424u_001:576": " kṣīravṛkṣendhanādīptamagniṃ tryakṣararecitam ||267 ||",
    "T02n1424u_001:577": " prajvālya vyajanāghātaiḥ kuśān dadyāt pradakṣiṇam |",
    "T02n1424u_001:578": " ādyajahṛt sa ca (ādyahṛjjaṃ ca raṃ)",
    "T02n1424u_001:579": " tryastrābjasthaṃ ruṃ(raṃ)",
    "T02n1424u_001:580": " bījasambhavam ||268 ||",
    "T02n1424u_001:581": " dhyātvā pītaṃ trivaktraṃ tu pīnaṃ prajñāṅgasaṅginam |",
    "T02n1424u_001:582": " kuṇḍikābhayadaṇḍākṣamālākaramihānalam ||269 ||",
    "T02n1424u_001:583": " āvāhya jñānasadvahniṃ prāgvat tritattvaṭakkinā |",
    "T02n1424u_001:584": " abhyukṣaṇādikaṃ tasya kṛtvāsananiveśanam ||270 ||",
    "T02n1424u_001:585": " strukstruve hastadaṇḍādho vajraratnaistadūrdhvataḥ |",
    "T02n1424u_001:586": " caturastrāṅgulā pātrī dvyaṅgulakhātavajradhā(jrādhaḥ) ||271 ||",
    "T02n1424u_001:587": " caturaṅgulavajrāntarante padmadalākṛtiḥ |",
    "T02n1424u_001:588": " antarvajrāṅgulaṃ khātaṃ dvyaṅgulābjadalaṃ stuvam ||272 ||",
    "T02n1424u_001:589": " dhyātvā svadaivataṃ bījaṃ pradīptaṃ strukstruvānane |",
    "T02n1424u_001:590": " dadyātpūrṇāhutiṃ tasmai rephaṃ vinyasya tanmukhe ||273 ||",
    "T02n1424u_001:591": " juhvīta samidho dhanyaḥ samiddhe'gnau ghṛtaṃ tilān |",
    "T02n1424u_001:592": " dūrvā'khaṇḍaṃ tu dadhyannaṃ kuśān vidhikramādataḥ ||274 ||",
    "T02n1424u_001:593": " tathatājñānasadvahnerhṛccandre maṃ bhavādhipam |",
    "T02n1424u_001:594": " saccakraṃ juhuyād dhyātvā bāhyapūjādipūrvakam ||275 ||",
    "T02n1424u_001:595": " om agnaye svāhā |",
    "T02n1424u_001:596": " ghṛtasya ||",
    "T02n1424u_001:597": " om sarvapāpa dahanavajrāya sarvapāpaṃ daha svāhā |",
    "T02n1424u_001:598": " tilānām ||",
    "T02n1424u_001:599": " om vajrāyuṣe svāhā |",
    "T02n1424u_001:600": " dūrvāyāḥ ||",
    "T02n1424u_001:601": " om vajrapuṣṭaye svāhā |",
    "T02n1424u_001:602": " akhaṇḍataṇḍulānām ||",
    "T02n1424u_001:603": " om sarvasampade svāhā |",
    "T02n1424u_001:604": " dadhyannasya ||",
    "T02n1424u_001:605": " om apratihatavajrāya svāhā | kuśānām ||",
    "T02n1424u_001:606": " puṣṭiśāntivaśākarṣe dveṣoccāṭābhicārake |",
    "T02n1424u_001:607": " om svāhā hoḥ jaḥ hū hū phaṭ mantrānte cāpi codanā ||276 ||",
    "T02n1424u_001:608": " hṛtsattvāt svādhipāt sarvāḥ prīṇyante devatā iti |",
    "T02n1424u_001:609": " dhyāyaṃścandrādikairanyairdravyaiḥ saṃtarpya pūrvavat ||277 ||",
    "T02n1424u_001:610": " hṛccandracakrasajjihvamante pūrṇāhutiṃ tathā |",
    "T02n1424u_001:611": " abhyukṣyācamanārghaṃ dattvā pūjya stutvā visarjayet ||278 ||",
    "T02n1424u_001:612": " śeṣaṃ havyaṃ svayogātmā vahnau hutvātha taṃ tathā |",
    "T02n1424u_001:613": " visarjya prāgvidhānena cakramāpūjya saṃviśet ||279 ||",
    "T02n1424u_001:614": " śiṣyapraveśavidhinā praviśyādau svayaṃ kṛtī |",
    "T02n1424u_001:615": " niṣpādya sekaparyantaṃ prāpyānujñā(jñāṃ)",
    "T02n1424u_001:616": " kulādhipān ||280 ||",
    "T02n1424u_001:617": " mahārāgodbhavaṃ tattvaṃ cakraṃ ca pratibimbavat |",
    "T02n1424u_001:618": " pure śiṣyapraveśārthaṃ tattvaṃ satyaṃ ca śrāvayet ||281 ||",
    "T02n1424u_001:619": " ākāśotpādacihnatvādanādinidhanaḥ paraḥ |",
    "T02n1424u_001:620": " mahāvajramayaḥ sattvo mañjuvajrādya siddha me ||282 ||",
    "T02n1424u_001:621": " sarvottamamahāsiddhi māhaiśvaryādhidaivata |",
    "T02n1424u_001:622": " sarvavajradharo rājā siddha me paramākṣara ||283 ||",
    "T02n1424u_001:623": " nirdoṣaḥ śāśvataścāsi sarvarāgānurāgaṇa |",
    "T02n1424u_001:624": " tattvena siddha me bhagavan mahārāgo mahārata ||284 ||",
    "T02n1424u_001:625": " atyantaśuddhasarvāgra ādimuktastathāgataḥ |",
    "T02n1424u_001:626": " samantabhadra sarvātmā bodhisattva prasiddha me ||285 ||",
    "T02n1424u_001:627": " sarvottamamahāsiddhimāhaiśvaryāgramudrayā |",
    "T02n1424u_001:628": " siddhavajra mahotkarṣād vajragarvāpate mama ||286 ||",
    "T02n1424u_001:629": " sarvasattvamanovyāpī sarvasattvahṛdi sthitaḥ |",
    "T02n1424u_001:630": " sarvasattvapitā caiva kāmo'gryaḥ samayāgriṇām ||287 ||",
    "T02n1424u_001:631": " yena satyena sajjñānaṃ prajñopāyātmamaṇḍalam |",
    "T02n1424u_001:632": " tena satyena me nātha kāmāṃstvaṃ paripūraya ||288 ||",
    "T02n1424u_001:633": " pratibimbasamā dharmā acchāḥ suddhā hyanāvilāḥ |",
    "T02n1424u_001:634": " agrāhyā anabhilāpyāśca hetukarmasamudbhavāḥ ||289 ||",
    "T02n1424u_001:635": " tathātā tattvaniryātā iti satyena maṇḍale |",
    "T02n1424u_001:636": " pratibimbaṃ sphuṭaṃ śiṣyāḥ sarve paśyantvakalmaṣāḥ ||290 ||",
    "T02n1424u_001:637": " sāmānyasaṃvaraṃ śiṣyaṃ prāgvatkāyādibhāsvaram |",
    "T02n1424u_001:638": " jamanī(yavani)",
    "T02n1424u_001:639": " kāntaraṃ prokṣya sarvakṛt kalaśāṃstathā ||291 ||",
    "T02n1424u_001:640": " raktāmbaraṃ tadāsyaṃ ca pṛcchet kastvamiti priya |",
    "T02n1424u_001:641": " śiṣyeṇāpi tato vācyaṃ subhago'hamiti priya ||292 ||",
    "T02n1424u_001:642": " saṃpūjya strakkaraṃ dvāri tathaivādattadakṣiṇam |",
    "T02n1424u_001:643": " yogacittaṃ samutpādya hṛdi vajraṃ hṛdā nyaset ||293 ||",
    "T02n1424u_001:644": " mantraḥ- om sarvayogacittamutpādayāmi surate samayastvaṃ hoḥ sidhya vajra yathāsukham |",
    "T02n1424u_001:645": " adya tvaṃ sarvatathāgatādhiṣṭhito bhaviṣyasi |",
    "T02n1424u_001:646": " na ca tvayedaṃ sarvatathāgataparamarahasyamamaṇḍalapraviṣṭāya vaktavyaṃ na cāśraddhā[ya dā]tavyamiti vācyam |",
    "T02n1424u_001:647": " yamāryādi svasanmantraiḥ samākṛṣya praveśya ca |",
    "T02n1424u_001:648": " pañcākṣarairathāpyevaṃ vācyaṃ satsaṃvaragrahe ||294 ||",
    "T02n1424u_001:649": " adya tvaṃ sarvatathāgatakule praviṣṭaḥ |",
    "T02n1424u_001:650": " tadahaṃ te vajrajñānamutpādayāmi yena jñānena tvaṃ sarvatathāgatasiddhīrapi prāpyasi kimutānyāḥ siddhīḥ |",
    "T02n1424u_001:651": " na ca tvayādṛṣṭamaṇḍalasya purato vaktavyam |",
    "T02n1424u_001:652": " mā te samayo vyathe(vyarthaṃ gacche)",
    "T02n1424u_001:653": " diti taddhṛdi vajramāsthāpya |",
    "T02n1424u_001:654": " om vajrasattva svayaṃ te'dya hṛdaye samavasthitaḥ ||295 ||",
    "T02n1424u_001:655": " nirbhidya tatkṣaṇaṃ yāyād yadi brūyādimaṃ nayam |",
    "T02n1424u_001:656": " padmasthaṃ tryakṣarojvalaṃ pāyayedamṛtaṃ pañca ||296 ||",
    "T02n1424u_001:657": " idaṃ te nārakaṃ vāri samayātikramād dahet |",
    "T02n1424u_001:658": " samayarakṣaṇāt siddhiḥ piba vajrāmṛtodakam ||297 ||",
    "T02n1424u_001:659": " om vajrodaka ṭhaḥ ||",
    "T02n1424u_001:660": " dṛḍhapratijñamidaṃ vadet |",
    "T02n1424u_001:661": " adyaprabhṛti tavāhaṃ vajrapāṇiryadahaṃ brūyāmima kuru tat tvayā kartavyam |",
    "T02n1424u_001:662": " na cāhamavamantavyo mā te viṣamāparihāreṇa kālakriyāṃ kṛtvā narakapatanaṃ syāt |",
    "T02n1424u_001:663": " brūyādrbūdi tataḥ śiṣyān",
    "T02n1424u_001:664": " sarvatathāgatāścādhitiṣṭhantāṃ vajrasattvo me āviśatu |",
    "T02n1424u_001:665": " vācayitvā ca taddhṛdi ||",
    "T02n1424u_001:666": " vajrāṅkaṃ koṇamāhendre hū dhyāyāt pīta la bhave |",
    "T02n1424u_001:667": " vāruṇaṃ va bhavaṃ śuklaṃ ghaṭāṅka parimaṇḍalam ||298 ||",
    "T02n1424u_001:668": " nīladhvajāṅkaṃ dhanvābhaṃ vāyavyaṃ ya bhavaṃ calam |",
    "T02n1424u_001:669": " kāye vāci tayorhaḥ āḥ pādādho jhaiḥ samujjvalam ||299 ||",
    "T02n1424u_001:670": " vāyavye ra bhavaṃ tryastreṇoddīpya śiṣyamāviśet |",
    "T02n1424u_001:671": " āveśaya stobhaya rararara cālaya 2 hū haḥ āḥ jhaiḥ ||300 ||",
    "T02n1424u_001:672": " jihvāyāṃ raktāmāḥkāraṃ dhyātvāviṣṭaṃ punarvadet |",
    "T02n1424u_001:673": " rāgavajraṃ tamābhujya brūhi vajra śubhāśubham ||301 ||",
    "T02n1424u_001:674": " tamāveśaṃ dṛḍhīkurvan tiṣṭha vajreti taṃ lapet |",
    "T02n1424u_001:675": " prakṣepayet strajaṃ cakre pratīccha vajra hoḥ vadet ||302 ||",
    "T02n1424u_001:676": " tāṃ śirasi bandhayet pratigṛhṇa tvamimaṃ sattvaṃ mahābala |",
    "T02n1424u_001:677": " cihnaiḥ cihnasamīpe vā strak prapannāprapannayoḥ ||303 ||",
    "T02n1424u_001:678": " patecchraddhyāpi tadyogaṃ dadyādbhavyatayāthavā |",
    "T02n1424u_001:679": " sajvālaṃ praṇavaṃ netre dhyātvā ||",
    "T02n1424u_001:680": " om vajrasattvaḥ svayaṃ te'dya cakṣūdghāṭanatatparaḥ |",
    "T02n1424u_001:681": " udghāṭayati sarvaṃ yo vajracakṣuranuttaram ||305 ||",
    "T02n1424u_001:682": " cakraṃ pradarśayet ||304 ||",
    "T02n1424u_001:683": " cakrādhipaṃ samārabhya yāvadamṛtakuṇḍalim |",
    "T02n1424u_001:684": " secayedambunā mūrdhni vajrābhiṣiñcivāgbruvan ||306 ||",
    "T02n1424u_001:685": " secayenmaulinā prāgvaddattvā cādhipadaivatam |",
    "T02n1424u_001:686": " hṛdi saṃgrāhya tadvajraṃ vajreṇāpyabhiṣecayet ||307 ||",
    "T02n1424u_001:687": " adyābhiṣiktastvamasi buddhairvajrābhiṣekataḥ |",
    "T02n1424u_001:688": " idaṃ tatsarvabuddhatvaṃ gṛhṇa vajraṃ susiddhaye ||308 ||",
    "T02n1424u_001:689": " āliṅgya vajraghṇṭābhyāṃ svādhipāt-",
    "T02n1424u_001:690": " om vajrādhipati tvāmabhiṣiñcāmi tiṣṭha vajrasamayastvam |",
    "T02n1424u_001:691": " om vajrasattva tvāmabhiṣiñcāmi vajranāmābhiṣekataḥ |",
    "T02n1424u_001:692": " he amuka vajra !",
    "T02n1424u_001:693": " mūrdhnināmataḥ |",
    "T02n1424u_001:694": " yadyad bhāti svasarvasvaṃ mukhyaṃ tanmañjurāṭ svayam |",
    "T02n1424u_001:695": " dharmāḥ śuddhāḥ prakṛtyā yad buddhajñānacayaḥ sa hi ||309 ||",
    "T02n1424u_001:696": " svasyaiva cakravartitve śrīdhvanirnāma āditaḥ |",
    "T02n1424u_001:697": " sarve sarvādhipatyā tu vajrānto he niyojitāḥ ||310 ||",
    "T02n1424u_001:698": " abdhātuśuddhirakṣobhyā makuṭaḥ samatātmakaḥ |",
    "T02n1424u_001:699": " vajraṃ satpratyavekṣātmādhipaḥ kṛtyakaro'rthadaḥ ||311 ||",
    "T02n1424u_001:700": " jñānaṃ vidyātra vajraṃ syāddhāturgotraṃ vaśīhya(kṛ)taḥ |",
    "T02n1424u_001:701": " vratavyākaraṇāśvāsā vidyāseke'pi nāmnyamī ||312 ||",
    "T02n1424u_001:702": " idaṃ tatsarvabuddhatvaṃ vajrasattvakare sthitam |",
    "T02n1424u_001:703": " tvayāpi hi sadā dhāryaṃ vajrapāṇi dṛḍhavratam ||313 ||",
    "T02n1424u_001:704": " om sarvatathāgatasiddhivajrasamaye tiṣṭha eṣa tvāṃ dhārayāmi hīḥ hi hi hi hi hū |",
    "T02n1424u_001:705": " sarvānvajravrataṃ dattvā vajraṃ tattvena grāhayet |",
    "T02n1424u_001:706": " anādinidhanaḥ sattvo vajrasattvo mahārataḥ ||314 ||",
    "T02n1424u_001:707": " samantabhadraḥ sarvātmā vajragarvāpatiḥ patiḥ |",
    "T02n1424u_001:708": " ghaṇṭāṃ tattvena saṃgrāhya dharmaśabdena vādayet ||315 ||",
    "T02n1424u_001:709": " iyaṃ sā sarvabuddhānāṃ prajñāghoṣānugā smṛtā |",
    "T02n1424u_001:710": " tvayāpi hi sadā dhāryā bodhiragrā jinairmatā |",
    "T02n1424u_001:711": " tāṃ taddharmeṇa vādayet ||316 ||",
    "T02n1424u_001:712": " svabhāvaśuddho hi bhavaḥ svabhāvairvibhavīkṛtaḥ |",
    "T02n1424u_001:713": " svabhāvaśuddhaiḥ satsattvaiḥ kriyate paramo bhavaḥ ||317 ||",
    "T02n1424u_001:714": " adhiṣṭhāya mahāmudrāṃ hṛdbhiḥ sevādikīrtitaiḥ |",
    "T02n1424u_001:715": " samayaiḥ kāmarūpādyairjapenmantramavyaṅgataḥ ||318 ||",
    "T02n1424u_001:716": " svasaṃvedyasvabhāvaistaiḥ sarvadiktryadhvasaṃsthitaiḥ |",
    "T02n1424u_001:717": " svādhidaivatayogena svaṃ parāṃścaiva pūjayet ||319 ||",
    "T02n1424u_001:718": " duṣkarairniyamaistairyat sevyamānairna siddhayaḥ |",
    "T02n1424u_001:719": " sidhyante'ntarddhyabhijñākhacārīvākcittakāyajāḥ ||320 ||",
    "T02n1424u_001:720": " tasmād buddhāśca satsattvā mantracaryāgracāriṇaḥ |",
    "T02n1424u_001:721": " prāptā dharmākṣaraṃ śreṣṭhaṃ sarvakāmopasevanaiḥ ||321 ||",
    "T02n1424u_001:722": " sevayan kāmaguṇān pañca sukhaduḥkhobhayātmakān |",
    "T02n1424u_001:723": " jñānārthī rāgiṇāṃ yogāt sādhayet sarvameva hi ||322 ||",
    "T02n1424u_001:724": " kāyavākcittasaṃsiddheryāścānyā hīnajāḥ smṛtāḥ |",
    "T02n1424u_001:725": " sidhyante mantrajāpāttu kāyavākcittabhāvanaiḥ ||323 ||",
    "T02n1424u_001:726": " yaduktam -",
    "T02n1424u_001:727": " vajraṃ tattvena saṃgṛhya ghaṇṭāṃ dharmeṇa vādya ca |",
    "T02n1424u_001:728": " samayena mahāmudrāmadhiṣṭhāya hṛdā japet ||324 |iti ||",
    "T02n1424u_001:729": " tatpratyuktam-",
    "T02n1424u_001:730": " gṛhīta saṃvaraṃ śiṣyaṃ tathaiva dattadakṣiṇam |",
    "T02n1424u_001:731": " yācayedabhiṣekāya praṇāmyaivaṃ tu gāthayā ||325 ||",
    "T02n1424u_001:732": " bodhivajreṇa buddhānāṃ yathā datto mahāmahaḥ |",
    "T02n1424u_001:733": " mamāpi trāṇanārthāya khavajrādya dadāhi me ||326 ||",
    "T02n1424u_001:734": " praveśadvārapīṭhasthāṣṭadalābjeṣṭayoginam |",
    "T02n1424u_001:735": " sarvadik tryadhvakhavyāpibuddhacakraiḥ svahṛdbhavaiḥ ||327 ||",
    "T02n1424u_001:736": " vādyagandhādyupetaistaiḥ prāgvad vidyābhiṣekiṇam |",
    "T02n1424u_001:737": " mahāvajrābhiṣekeṇa secayediti gāthayā ||328 ||",
    "T02n1424u_001:738": " abhiṣekaṃ mahāvajraṃ traidhātukanamaskṛtam |",
    "T02n1424u_001:739": " dadāmi sarvabuddhānāṃ triguhyālayasaṃbhavam ||329 ||",
    "T02n1424u_001:740": " dattvāvivartyasaṃsekaṃ cakratattvaṃ tu darśayet |",
    "T02n1424u_001:741": " caturastramavaiṣamyādbuddhābuddhasamatvataḥ ||330 ||",
    "T02n1424u_001:742": " kāyaviccittadharmāṇāṃ nānaikatvādyayogataḥ |",
    "T02n1424u_001:743": " tatsmṛtistatra yā śraddhā prāgdvāraṃ bodhaye matam ||331 ||",
    "T02n1424u_001:744": " bhūtabhāviviparyāsahānyanutpattaye tataḥ |",
    "T02n1424u_001:745": " abhūtotpannatathyasya cotpattisthitaye punaḥ ||332 ||",
    "T02n1424u_001:746": " avāgdvāraṃ caturvīryacchandotsāhasthitirmatiḥ |",
    "T02n1424u_001:747": " paścimaṃ ṛddhipādāstu dvāraṃ tat smṛtiratra tu ||333 ||",
    "T02n1424u_001:748": " śraddhāvīryasmṛtidhyānaprajñendriyabalātulam |",
    "T02n1424u_001:749": " samādhiruttaraṃ caivaṃ caturdvāraṃ smṛtīndriyaiḥ ||334 ||",
    "T02n1424u_001:750": " prathamādicartudhyānaiścatustoraṇavadbhavet |",
    "T02n1424u_001:751": " śūraṅgamakhagañjādisamādhirvedikāḥ smṛtāḥ ||335 ||",
    "T02n1424u_001:752": " vedyāṃ pūjākaravyagragranthādidhāriṇīcayam |",
    "T02n1424u_001:753": " yaccitrābharaṇaṃ tasmāt sarvāśāparipūraṇam ||336 ||",
    "T02n1424u_001:754": " vinayoddhūtasaddharmanavāṅgaravasarvagam |",
    "T02n1424u_001:755": " mārutoddhūtaviśvāgrapatākāghaṇṭānāditam ||337 ||",
    "T02n1424u_001:756": " jñāneṣvādarśabodhyaṅgaiḥ sarvadikṣu prabhāsvaraiḥ |",
    "T02n1424u_001:757": " hārārddhahāracandrārkādarśastrakcāmarojjvalam ||338 ||",
    "T02n1424u_001:758": " cakraratnādisatstambhairvimokṣāṣṭakaśodhitaiḥ |",
    "T02n1424u_001:759": " tasyābhyantarataścakramaṣṭamaṇḍalakopamam |339 ||",
    "T02n1424u_001:760": " sarvadiktryadhvasambhūta vajrayānapravartanāt |",
    "T02n1424u_001:761": " vajrasūtraparikṣiptaṃ samantātparimaṇḍalam ||340 ||",
    "T02n1424u_001:762": " raṅgāṇi pañcasaṃbuddhāstu jñānaiḥ sattvarañjanāt |",
    "T02n1424u_001:763": " indriyārthādisaṃśuddhyā savalakṣaṇavivekataḥ ||341 ||",
    "T02n1424u_001:764": " prajñājñānāmṛtaṃ pītaṃ vajriṇāṃ kalaśaṃ tu tat |",
    "T02n1424u_001:765": " sambhārapūriniṣyandaḥ pūrṇakumbhaḥ kṛpārdrataḥ ||342 ||",
    "T02n1424u_001:766": " puṣpadhūpamahādīpagandhākhyaṃ yacca maṇḍale |",
    "T02n1424u_001:767": " bodhyaṅgasumanohlādidharmolkāyaśasāṃ cayaḥ ||343 ||",
    "T02n1424u_001:768": " dharmāhārastu naivedyaṃ hrīrapatrāpyamanbaram |",
    "T02n1424u_001:769": " sugītanṛtyavāditraṃ mahāsukhavivarddhanam ||344 ||",
    "T02n1424u_001:770": " puraṃ mokṣapuratvācca maṇḍalaṃ sārasaṃgrahāt |",
    "T02n1424u_001:771": " cakratattvaṃ samādarśya devatātattvamādiśet ||345 ||",
    "T02n1424u_001:772": " śraddhāvīryasmṛtidhyānaśuddhyā saddvārirūpakam |",
    "T02n1424u_001:773": " kāyādau yogadṛ(dhṝ)",
    "T02n1424u_001:774": " kcittaṃ prajñāśuddhyā sunirmalam ||346 ||",
    "T02n1424u_001:775": " dānādiṣaṭbahiḥśuddhyā rūpavajrādibhāvadhṛk |",
    "T02n1424u_001:776": " bhūpāyādyanimittatvāllocanādisvabhāvakam ||347 ||",
    "T02n1424u_001:777": " arthasattvātmasaṃkalpapravṛttijñānaśuddhitaḥ |",
    "T02n1424u_001:778": " ādarśādiakaṃ ca jñānaṃ sarvabuddhasvarūpakam ||348 ||",
    "T02n1424u_001:779": " jñānānutpādayogena cakreśākārabhāsvaram |",
    "T02n1424u_001:780": " rūpādibhramasaṃśuddhyā skandhāyatanadhātukam ||349 ||",
    "T02n1424u_001:781": " mātsaryādiparāvṛttaiḥ paramābhūsu susthiram |",
    "T02n1424u_001:782": " svavipakṣa parāvṛttyā balādyavikalāmalam ||350 ||",
    "T02n1424u_001:783": " avikalpāttu gāmbhīryamaudāryaṃ svaparodayāt |",
    "T02n1424u_001:784": " gāmbhīryaudāryataścetaḥ prajñopāyātmakaṃ matam ||351 ||",
    "T02n1424u_001:785": " pratyātmavedyadharmatvād bhedābhedādyasaṃsthitam |",
    "T02n1424u_001:786": " evaṃ prapañcite bhānti phalāḥ pāramitādayaḥ ||352 ||",
    "T02n1424u_001:787": " samayāgryā tato yogaṃ rūpābdaguṇayuktayā |",
    "T02n1424u_001:788": " kṛtvācāryo'tra saṃviśya jñānāveśaṃ prakalpayet ||353 ||",
    "T02n1424u_001:789": " vajreṇa padmamāsphoṭya buddhān svāntarniveśya ca |",
    "T02n1424u_001:790": " sthirīkṛtya ca padmasthān prāpyānujñāṃ kulādhipāt ||354 ||",
    "T02n1424u_001:791": " svanāmoccārya vajrātmā sphārayeccakrayogataḥ |",
    "T02n1424u_001:792": " vajrābjadhvanibhirbuddhānānīya cakrapārśvataḥ ||355 ||",
    "T02n1424u_001:793": " vighnānutsārya saṃrakṣya dattvārghaṃ pratipūjya ca |",
    "T02n1424u_001:794": " saṃstutya dvāribhirdvārakarma kṛtvātra sādhayet ||356 ||",
    "T02n1424u_001:795": " cakṣuḥkāyādyadhiṣṭhānasekapūjādikalpite |",
    "T02n1424u_001:796": " vijñapayetsarvasattvārthaṃ kurudhvaṃ sarvasiddhaye ||357 ||",
    "T02n1424u_001:797": " cakraṃ saṃlikhya samyak prākpratiṣṭhāyāstvayaṃ vidhiḥ |",
    "T02n1424u_001:798": " pratimāpustakādīnāṃ pauruṣāntastu sekataḥ ||358 ||",
    "T02n1424u_001:799": " kalaśārghavitānādi rakṣāhomādi yatsmṛtam |",
    "T02n1424u_001:800": " tripañcākṣara sanmantrairmantrairvā prāksamuddhṛtaiḥ ||359 ||",
    "T02n1424u_001:801": " kārayitvā bahiḥsnānaṃ cakravartīva tatsvayam |",
    "T02n1424u_001:802": " uttamaṃ tattvametaddhi prajñopāyātmakaṃ tu yat ||360 ||",
    "T02n1424u_001:803": " jalamaulī tu niṣyandaḥ pāko vajrādhipāhvakāḥ(kaḥ) |",
    "T02n1424u_001:804": " sambuddhaiḥ pauruṣaḥ seko vaimalyo guhyayogataḥ ||361 ||",
    "T02n1424u_001:805": " tato rūpādisampannāṃ svabhyastacakrayoginīm |",
    "T02n1424u_001:806": " samayasaṃvarasthāṃ tāṃ cakre madrāmadhiṣṭhya ca ||362 ||",
    "T02n1424u_001:807": " munīndravṛndaṃ vajrāntaḥ samāveśya ca satsukham |",
    "T02n1424u_001:808": " prapīḍyānāmajeṣṭhābhyāṃ śiṣyavaktre prapātayet ||363 ||",
    "T02n1424u_001:809": " śiṣyo dṛḍhamatiḥ sarvaṃ pibedvairocanātmanā |",
    "T02n1424u_001:810": " sa bhavedviśvavad viśvo'trā(tya)",
    "T02n1424u_001:811": " ho sukheti vāgbruvan ||364 ||",
    "T02n1424u_001:812": " prajñāsamparkataḥ śrīmān tattvaṃ samupalakṣayet |",
    "T02n1424u_001:813": " iyaṃ te dhāraṇī ramyā sevyā buddhaiḥ prakalpitā ||365 ||",
    "T02n1424u_001:814": " cakrakramaprayogeṇa samāsvādaya satsukham |",
    "T02n1424u_001:815": " vajraparyaṅkataścittaṃ maṇyantargatamīkṣayan ||366 ||",
    "T02n1424u_001:816": " maṇḍalaṃ devatātattvamācāryaparikarma ca |",
    "T02n1424u_001:817": " saṃkathya guhyaprajñābhyāṃ siktvā tattvaṃ samuddiśet ||367 ||",
    "T02n1424u_001:818": " yadāha-",
    "T02n1424u_001:819": " na tathā bodhicaryādyairanyai rvāpi nayaiḥ śubhaiḥ |",
    "T02n1424u_001:820": " prāpyante sarvabuddhādyā yathābhiṣekādito nayāt ||368 ||",
    "T02n1424u_001:821": " samayaṃ rakṣayedbhartuḥ saṃvaraṃ pālayetsadā |",
    "T02n1424u_001:822": " pañcamāṃsāmṛtāṃ(taṃ)",
    "T02n1424u_001:823": " bhakṣyaṃ rakṣo(kṣyo)",
    "T02n1424u_001:824": " 'nyaḥ samayo'pyataḥ ||369 ||",
    "T02n1424u_001:825": " ratnaghnaghātasarvastrīparasvādanaṃ vāṅmṛṣā |",
    "T02n1424u_001:826": " etaddhi vidhivadrakṣyaṃ yogatantre ca yatsmṛtam ||370 ||",
    "T02n1424u_001:827": " tatastathāgato bhūtvā vyākuryādudga(gī)tayānayā |",
    "T02n1424u_001:828": " hṛnmuṣṭicīvarā vāmā dakṣiṇā tu varapradā ||371 ||",
    "T02n1424u_001:829": " om eṣo'haṃ vyākaromi tvāṃ vajrasattvastathāgataḥ |",
    "T02n1424u_001:830": " bhavadurgatitoddhṛtyātyantabhavasiddhaye ||372 ||",
    "T02n1424u_001:831": " he vajra nāma tathāgata siddhaye bhūrbhuvaḥ svaḥ |",
    "T02n1424u_001:832": " vyākriyate'nayā yastu mantrī sarvajagatpatiḥ |",
    "T02n1424u_001:833": " bodhāvanuttarāyāṃ hi vyākuryātsugatairapi ||373 ||",
    "T02n1424u_001:834": " yathā yathā hi vinayaṃ sattvā yānti svabhāvataḥ |",
    "T02n1424u_001:835": " tathā tathā hi sattvārthaṃ kuryādrāgādibhiḥ śuciḥ ||374 ||",
    "T02n1424u_001:836": " pratidinaṃ catuḥsandhyaṃ samādhitrayayogavān |",
    "T02n1424u_001:837": " bhūtvā sādhaya saṃsiddhiṃ sāmānyetarabhāvanīm ||375 ||",
    "T02n1424u_001:838": " antarddhirdhātusāhastre dvisāhastreṣvabhijñakaḥ |",
    "T02n1424u_001:839": " vidyādharastrisāhastre vajrī sarvajagatpatiḥ ||376 ||",
    "T02n1424u_001:840": " śāntipuṣṭyādi yatkarma tadanyadvā yadīpsitam",
    "T02n1424u_001:841": " cakrānurāgayogena sādhayan sidhyate laghu ||377 ||",
    "T02n1424u_001:842": " taduktam- vajrādhipatayaḥ sarve rāgatattvārthacintakāḥ |",
    "T02n1424u_001:843": " kurvanti rāgajāṃ bodhiṃ sarvasattvahitaiṣiṇīm ||378 ||",
    "T02n1424u_001:844": " ato bodhyarthiko mantrī kāyavākcittaceṣṭitam |",
    "T02n1424u_001:845": " karma kuryādvidhānena sarvaṃ tadbodhaye matam ||379 ||",
    "T02n1424u_001:846": " yathā praviṣṭaśiṣyebhyo'nuśaṃsārthibhya ityapi |",
    "T02n1424u_001:847": " samāśvāsaṃ trisamayamato dadyādvidhānataḥ ||380 ||",
    "T02n1424u_001:848": " dṛṣṭvā praviṣṭvā paramaṃ rahasyottamamaṇḍalam |",
    "T02n1424u_001:849": " sarvapāpairvirnimuktā bhavanto'dyaiva susthitāḥ ||381 ||",
    "T02n1424u_001:850": " na bhūyo maraṇaṃ vo'sti yānādasmānmahāsukhāt |",
    "T02n1424u_001:851": " adhṛṣyāścāpyabaddhā(dhyā)",
    "T02n1424u_001:852": " śca ramadhvamakutobhayāḥ ||382 ||",
    "T02n1424u_001:853": " nivṛtaṃ bhavaduḥkhaṃ vo'tyantabhavaśuddhaye |",
    "T02n1424u_001:854": " saṃbhūtāḥ śāsināmagrā atyantabhavasiddhaye ||383 ||",
    "T02n1424u_001:855": " ayaṃ vaḥ satataṃ rakṣaḥ(kṣyaḥ)",
    "T02n1424u_001:856": " siddhaḥ samayasaṃvaraḥ |",
    "T02n1424u_001:857": " sarvabuddhaiḥ samaṃ proktājñā paramaśāśvatī ||384 ||",
    "T02n1424u_001:858": " bodhicittaṃ na vai tyājyaṃ yadvajramiti mudrayā |",
    "T02n1424u_001:859": " yasyotpādanamātreṇa buddha eva na saṃśayaḥ ||385 ||",
    "T02n1424u_001:860": " saddharmo na pratikṣepyo na ca tyājyaḥ kadācana |",
    "T02n1424u_001:861": " ajñānādvātha mohādvā na vai vivṛṇuyāt sa tu ||386 ||",
    "T02n1424u_001:862": " svamātmānaṃ parityājya tapobhirna ca pīḍayet |",
    "T02n1424u_001:863": " yathāsukhaṃ sukhaṃ dhāryaḥ saṃbuddho'yamanāgataḥ ||387 ||",
    "T02n1424u_001:864": " vajraṃ ghaṇṭā ca mudrā ca na vai tyājyā kadācana |",
    "T02n1424u_001:865": " ācāryo nāvamantavyaḥ sarvabuddhasamo hyasau ||388 ||",
    "T02n1424u_001:866": " jvarairgarairviṣai rogairḍākinyupadravairgrahaiḥ |",
    "T02n1424u_001:867": " vighnairvināyakairghorairmārito narakaṃ vrajet ||390 ||",
    "T02n1424u_001:868": " tasmāt sarvaprayatnena vajrācāryaṃ mahāgurum |",
    "T02n1424u_001:869": " pracchannavarakalyāṇaṃ nāvamanyet kadācana ||391 ||",
    "T02n1424u_001:870": " anurūpaṃ ca te deyaṃ gurubhaktaṃ sadakṣiṇam |",
    "T02n1424u_001:871": " tato jvarādayastāpā na bhūyaḥ prabhavanti hi ||392 ||",
    "T02n1424u_001:872": " nityaṃ svasamayaḥ sādhyo nityaṃ pūjyāstathāgatāḥ |",
    "T02n1424u_001:873": " nityaṃ ca gurave deyaṃ sarvabuddhasamo hyasau ||393 ||",
    "T02n1424u_001:874": " tad dānāt puṇyasaṃbhāraḥ sambhārādbodhiruttamā |",
    "T02n1424u_001:875": " datte'smai sarvabuddhebhyo dattaṃ bhavati śāśvatam ||394 ||",
    "T02n1424u_001:876": " adya vaḥ saphalaṃ janma yadasmin supratiṣṭhitāḥ |",
    "T02n1424u_001:877": " samāḥ samayadevānāṃ bhavitāstha na saṃśayaḥ ||395 ||",
    "T02n1424u_001:878": " adyābhiṣiktā āyuṣmantaḥ sarvabuddhaiḥ savajribhiḥ |",
    "T02n1424u_001:879": " traidhātukamahārājyaṃ(jāḥ)",
    "T02n1424u_001:880": " rājādhipatayaḥ sthirāḥ ||396 ||",
    "T02n1424u_001:881": " adya mārān vinirjitya praviṣṭāḥ paramaṃ puram |",
    "T02n1424u_001:882": " prāptamadyaiva buddhatvaṃ bhavadbhirnātra saṃśayaḥ ||397 ||",
    "T02n1424u_001:883": " iti kuruta manaḥ prasādavajraṃ",
    "T02n1424u_001:884": " svasamayamakṣayasaukhyadaṃ bhajadhvam |",
    "T02n1424u_001:885": " jagati laghusukhe'dya vajrasattva-",
    "T02n1424u_001:886": " pratisamaśāśvatatāṃ gatā bhavantaḥ ||398 ||",
    "T02n1424u_001:887": " praṇipatya guroḥ pādau śiṣyāḥ sadbhaktivatsalāḥ |",
    "T02n1424u_001:888": " brūyureva kariṣyāmo yathājñāpayase vibho ||399 ||",
    "T02n1424u_001:889": " satyeva saṃbhave teṣāṃ pratyekaṃ vāmapāṇinā |",
    "T02n1424u_001:890": " savyāṅguṣṭhakamāgṛhya śāntiṃ kuryād vidhānataḥ ||400 ||",
    "T02n1424u_001:891": " trisaptāhutimekāṃ vā rājño vā bhūpateratha |",
    "T02n1424u_001:892": " dikpālasvātmaśāntau ca hutvā yācet(ta) dakṣiṇām ||401 ||",
    "T02n1424u_001:893": " sarvasattvārthakartavye śrutādau vā prati prati |",
    "T02n1424u_001:894": " bhūgajādi suvarṇādau svasiddhau vā sahāyatām ||402 ||",
    "T02n1424u_001:895": " saṃgṛhya yattadutsṛṣṭaṃ saṃtoṣya dattadakṣiṇān |",
    "T02n1424u_001:896": " sarvāhāravihāraistaiḥ svaparaiścakramarcayet ||403 ||",
    "T02n1424u_001:897": " saṃgṛhya yogyasacchiṣyān vicitraparamāyubhiḥ |",
    "T02n1424u_001:898": " santarpya copasaṃhṛtya muḥkārāntaiśca tryakṣaraiḥ ||404 ||",
    "T02n1424u_001:899": " akāretyādi mantreṇa śūnyavaccakramukttamam |",
    "T02n1424u_001:900": " dattvārthine rajaḥ stokaṃ mahattoye rajaḥ sṛjet ||405 ||",
    "T02n1424u_001:901": " garttāpūre pratiṣṭhāyāṃ home cakre ca yaddhanam |",
    "T02n1424u_001:902": " ācāryasyaiva tatsarvamityāha varavajradhṛk ||406 ||",
    "T02n1424u_001:903": " ityādikarmikasyāyamuktaścakravidhiḥ sphuṭaḥ |",
    "T02n1424u_001:904": " jñānāveśasulabdhaḥ sattvāveśenaiva kathyate ||407 ||",
    "T02n1424u_001:905": " dvādaśābde samāveśya saṃpūjya bālabālike |",
    "T02n1424u_001:906": " tābhyāṃ yadracayeccakraṃ cittavākkāyikaṃ matam ||408 ||",
    "T02n1424u_001:907": " citte tvakṣobhyamāmakyorāde(ve)",
    "T02n1424u_001:908": " śaḥ samudāhṛtaḥ |",
    "T02n1424u_001:909": " pāṇḍarāmitayorvāci kāye śāśvatalocane ||409 ||",
    "T02n1424u_001:910": " cittavākkāyasaṃstobhādracanā tviyamadbhutā |",
    "T02n1424u_001:911": " cittastobhāt parijñānaṃ vākstobhānmantrabhāṣaṇam ||410 ||",
    "T02n1424u_001:912": " kāyastobhācca khe sthānaṃ stobhāveśe vidhistvayam |",
    "T02n1424u_001:913": " ācāryaśiṣyaseko'tra prāṅnyāyenaiva saṃsthitaḥ ||411 ||",
    "T02n1424u_001:914": " prāptajñānavaśī kuryāccetasaiva tricakrakam |",
    "T02n1424u_001:915": " tadadhiṣṭhānataścakraṃ dṛśyate svaparairyataḥ ||412 ||",
    "T02n1424u_001:916": " praveśo'trābhyanujñātaḥ spaṣṭasvapnavadiṣyate |",
    "T02n1424u_001:917": " yatastenottamo jñeyaścittama(vṛ)",
    "T02n1424u_001:918": " ttidṛḍhatvataḥ ||413 ||",
    "T02n1424u_001:919": " triyogināmapi prāgvad vidhirvākkāyacakrayoḥ |",
    "T02n1424u_001:920": " tatsthāne'kṣobhyacihnaṃ syādvākkāyaguhyaśuddhaye ||414 ||",
    "T02n1424u_001:921": " jñānādikarmisaṃleśisaṃprāptavaśināmapi |",
    "T02n1424u_001:922": " cetasaiva vidhiḥ sarvastaddhīno naiva sidhyati ||415 ||",
    "T02n1424u_001:923": " vajrācāryāgraśiṣyāṇāṃ niṣyandādiratātmanām |",
    "T02n1424u_001:924": " manasokto vidhiḥ śreṣṭho vāṅmātreṇātra kiṃ bhavet ||416 ||",
    "T02n1424u_001:925": " vṛttamātrānna buddhatvaṃ śrutamātrācca no bhavet |",
    "T02n1424u_001:926": " cintayāpi na yāvacca bhāvanāto nirudhyate ||417 ||",
    "T02n1424u_001:927": " yadāha-",
    "T02n1424u_001:928": " alaṃ bahuvisarpiṇyā kathayā mantravādiṃnām |",
    "T02n1424u_001:929": " cetaḥ sādhyaṃ viśeṣeṇa cittāt saṃbodhisambhavaḥ ||418 ||",
    "T02n1424u_001:930": " yaduktam-",
    "T02n1424u_001:931": " yatphalaṃ bodhicittaṃ tadbuddhajñānamanuttaram |",
    "T02n1424u_001:932": " vajrasattvamayaḥ tasya dharmasaṃbhoganirmitam ||419 ||iti",
    "T02n1424u_001:933": " prākṛtakalpanā'vṛtternānyad duḥkhaṃ bhavātmakam |",
    "T02n1424u_001:934": " sākṣādasya virodhyevaṃ prajñopāyātma [kaṃ manaḥ] ||420 ||",
    "T02n1424u_001:935": " [ācāryadīpaṅkarabhadraracito guhyasamājamaṇḍalavidhiḥ samāptaḥ]"
}