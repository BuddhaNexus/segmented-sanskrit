{
    "T01n877u_001:0": " śākyasiṃhastotram",
    "T01n877u_001:1": " surapatikṛtam",
    "T01n877u_001:2": " naubhi śrīśākyasiṃhaṃ sakalahitakaraṃ dharmarājaṃ maheśaṃ",
    "T01n877u_001:3": " sarvajñaṃ jñānakāyaṃ trimalavirahitaṃ saugataṃ bodhirājam |",
    "T01n877u_001:4": " dharmādhāraṃ munīndraṃ daśabalabalinaṃ śrīghanaṃ viśvarūpaṃ",
    "T01n877u_001:5": " saṃbuddhaṃ lokanāthaṃ sakalabhayaharaṃ saṃsthitaṃ martyaloke || 1 ||",
    "T01n877u_001:6": " yastvaṃ dharmādhimeśaṃ (peśaḥ)",
    "T01n877u_001:7": " sakalajinasutaiḥ saṃśritaḥ śvetaketu-",
    "T01n877u_001:8": " rityākhyāṃ bodhihetustadanu ca tuṣitā cāgatā bodhirāja |",
    "T01n877u_001:9": " maitreyaṃ sthāpayitvā pramuditamanasaṃ svāsane cābhiṣiñcya",
    "T01n877u_001:10": " māyāgarbhe pavitre'śucimalarahite ratnavyūhe niveśa || 2 ||",
    "T01n877u_001:11": " garbhe sthitvā'pi yastvaṃ sakalahitakarīṃ dharmavyākhyāṃ karoṣi",
    "T01n877u_001:12": " kāle mātuḥ sukakṣātsakalanijakaraiḥ kāśayat saṃprajātaḥ |",
    "T01n877u_001:13": " lokācāraṃ ca kṛtvā vihitadaśavidhiṃ vai vivāhādi tattat",
    "T01n877u_001:14": " tyaktvā sarvāṃśca rājyaṃ sakalajanahite nirgataṃ tvāṃ name'ham || 3 ||",
    "T01n877u_001:15": " ūrṇākośācca yasya pratidinamasakṛt dakṣiṇāvartarociḥ",
    "T01n877u_001:16": " prodyaddedīpyamānatribhuvanakuharadhvastamohāndhakāram |",
    "T01n877u_001:17": " catvāriṃśatsudantodgalitakaracayairbhāpayannārakīyān",
    "T01n877u_001:18": " proddhṛtvā svargaloke suratarukalite sthāpitā yena vande || 4 ||",
    "T01n877u_001:19": " yatpāṇī cakracihnāvabhimataphaladau dānapāraṃgatatvo-",
    "T01n877u_001:20": " dyatkāntā bhūmidevī svagaṇaparivṛtā bhedayitvā'vaniṃ tām |",
    "T01n877u_001:21": " sthitvāgre pūjayitvā namucimabhigataṃ bhartsayitvā dviṣantaṃ",
    "T01n877u_001:22": " sākṣībhūtā nilīnā praṇamitaśirasā tvāṃ name'haṃ jinendram || 5 ||",
    "T01n877u_001:23": " yasyodgrīvasya cāgre vidhiharamadhuhṛllokasaṃsthaiḥ pravīṇai-",
    "T01n877u_001:24": " rdraṣṭuṃ naivābhiśaktyā kimu manujapure vāsitairmādṛśaiśca |",
    "T01n877u_001:25": " brahmāṇḍaṃ laṅghayitvā taraṇiśaśadharau dyauśca nakṣatralokaṃ",
    "T01n877u_001:26": " ūrdhvaṃ lokottarākhye nijabhuvanavare bhāsitaṃ tvāṃ name'ham || 6 ||",
    "T01n877u_001:27": " yadvaktraṃ paṅkajābhaṃ suradanavasanākarṇikākesarāḍhyaṃ",
    "T01n877u_001:28": " brahmāṇḍaṃ jūmbhate'smin bhuvanagaṇavṛttaṃ saṃśritaṃ karṇikāvat |",
    "T01n877u_001:29": " dṛṣṭvā saṃmūrcchito'bhūnnamuciranucaraistrāsi sarvajñanātha",
    "T01n877u_001:30": " kṛtvā kecitprayātāḥ śaraṇamabhimataṃ śrīghanaṃ tvāṃ name'ham || 7 ||",
    "T01n877u_001:31": " saṃkhyājñānapravīṇāstribhuvanasadane paṇḍitā ye vasanti",
    "T01n877u_001:32": " taiḥ sarvairmīlayitvā yadi tava mahimā varṇyate kalpakālam |",
    "T01n877u_001:33": " pāraṃ gantuṃ samarthā nahi nikhilaguṇakṣīrasindhoḥ kathañci-",
    "T01n877u_001:34": " dekākī kiṃ samarthāstadapi mama mano bodhanārthaṃ name tvām || 8 ||",
    "T01n877u_001:35": " paṭhyante stotrametatsurapatiracitaṃ sragdharāvṛttasaṃjñaṃ",
    "T01n877u_001:36": " śakrādyā lokapālāḥ pratipadanucarāḥ saṃkariṣyanti rakṣām |",
    "T01n877u_001:37": " saukhyaṃ bhuktveha loke tadanu surapateḥ kalpavṛkṣābhikīrṇe",
    "T01n877u_001:38": " sthitvā gacchanti cānte sugatasutamahīṃ sarvalaukaikagamyām || 9 ||",
    "T01n877u_001:39": " surapatikṛtaṃ śrīśākyasiṃhastotraṃ samāptam |"
}