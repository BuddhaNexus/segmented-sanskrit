{
    "K10samghscu:0": " [SaSū(C) 0] svastiḥ/ namaḥ sarvabuddhabodhisatvebhyaḥ/",
    "K10samghscu:1": " [SaSū(C) 1] evaṃ mayā śrutam:",
    "K10samghscu:2": " ekasmin samaye bhagavān rājagṛhe viharati sma /",
    "K10samghscu:3": " gṛddhrakūṭe parvate mahatā bhikṣusaṃghena;",
    "K10samghscu:4": " [SaSū(C) 2] 1. sārdhaṃ dvāviṃśatibhir bhikṣusahasraiḥ. 2. tadyathā āyuṣmatā cājñātakauṇḍinyena,",
    "K10samghscu:5": " 3. āyuṣmatā ca mahāmaudgalyāyena,",
    "K10samghscu:6": " 4. āyuṣmatā ca śāradvatīputreṇa,",
    "K10samghscu:7": " 5. āyuṣmatā ca mahākāśyapena,",
    "K10samghscu:8": " 6. āyuṣmatā ca rāhulena,",
    "K10samghscu:9": " 7. āyuṣmatā ca bakkulena,",
    "K10samghscu:10": " 8. āyuṣmatā ca bhadravāsena,",
    "K10samghscu:11": " 9. āyuṣmatā ca bhadraśriyā,",
    "K10samghscu:12": " 10. āyuṣmatā ca nandaśriyā,",
    "K10samghscu:13": " 11. āyuṣmatā ca jāṅgulena,",
    "K10samghscu:14": " 12. āyuṣmatā ca subhūtinā,",
    "K10samghscu:15": " 13. āyuṣmatā ca revatena,",
    "K10samghscu:16": " 14. āyuṣmatā ca nandasenena,",
    "K10samghscu:17": " 15. āyuṣmatā cānandena;",
    "K10samghscu:18": " 16. evaṃpramukhair dvāviṃśatibhir bhikṣusahasraiḥ.",
    "K10samghscu:19": " [SaSū(C) 3] dvāṣaṣṭibhiś ca bodhisatvasahasraiḥ,",
    "K10samghscu:20": " 2. tadyathā maitreyeṇa ca bodhisatvena mahāsatvena,",
    "K10samghscu:21": " 3. sarvaśūreṇa ca bodhisatvena mahāsatvena,",
    "K10samghscu:22": " 4. kumāraśriyā ca bodhisatvena mahāsatvena,",
    "K10samghscu:23": " 5. kumāravāsinā ca bodhisatvena mahāsatvena,",
    "K10samghscu:24": " 6. kumārabhadreṇa ca bodhisatvena mahāsatvena,",
    "K10samghscu:25": " 7. anūnena ca bodhisatvena mahāsatvena,",
    "K10samghscu:26": " 8. maṃjuśriyā ca kumārabhūtena bodhisatvena mahāsatvena,",
    "K10samghscu:27": " 9. samantabhadreṇa ca bodhisatvena mahāsatvena,",
    "K10samghscu:28": " 10. sudarśanena ca bodhisatvena mahāsatvena,",
    "K10samghscu:29": " 11. bhaiṣajyarājena ca bodhisatvena mahāsatvena;",
    "K10samghscu:30": " 12. evaṃpramukhair dvāṣaṣṭibhir bodhisatvasahasraiḥ",
    "K10samghscu:31": " [SaSū(C) 4] 1. dvāṣaṣṭibhiś ca devaputrasahasraiḥ,",
    "K10samghscu:32": " 2. tadyathā arjunena ca devaputreṇa,",
    "K10samghscu:33": " 3. bhadreṇa ca devaputreṇa,",
    "K10samghscu:34": " 4. subhadreṇa ca devaputreṇa,",
    "K10samghscu:35": " 5. dharmarucinā ca devaputreṇa,",
    "K10samghscu:36": " 6. candanagarbheṇa ca devaputreṇa,",
    "K10samghscu:37": " 7. candanavāsinā ca devaputreṇa,",
    "K10samghscu:38": " 8. candanena ca devaputreṇa;",
    "K10samghscu:39": " 9. evaṃpramukhair dvāṣaṣṭibhir devaputrasahasraiḥ //",
    "K10samghscu:40": " [SaSū(C) 5] 1. aṣṭābhiś ca devakanyāsahasraiḥ,",
    "K10samghscu:41": " 2. tadyathā mṛdaṃginyā ca devakanyāyā,",
    "K10samghscu:42": " 3. prāsādavatyā ca devakanyāyā,",
    "K10samghscu:43": " 4. mahātmasaṃprayuktayā ca devakanyāyā,",
    "K10samghscu:44": " 5. varṣaśriyāyā ca devakanyāyā,",
    "K10samghscu:45": " 6. padmaśriyāya ca devakanyāyā,",
    "K10samghscu:46": " 7. prajāpativāsinyā ca devakanyāyā,",
    "K10samghscu:47": " 8. balinyā ca devakanyāyā,",
    "K10samghscu:48": " 9. subāhuyuktayā ca devakanyāyā,",
    "K10samghscu:49": " 10. evaṃpramukhair aṣṭābhir devakanyāsahasraiḥ;",
    "K10samghscu:50": " [SaSū(C) 6] 1. aṣṭābhiś ca nāgarājasahasraiḥ,",
    "K10samghscu:51": " 2. tadyathā apalālena ca nāgarājñā,",
    "K10samghscu:52": " 3. elapatreṇa ca nāgarājñā,",
    "K10samghscu:53": " 4. timiṅgilena ca nāgarājñā,",
    "K10samghscu:54": " 5. kuṃbhasāreṇa ca nāgarājñā,",
    "K10samghscu:55": " 6. kuṃbhaśīrṣeṇa ca nāgarājñā,",
    "K10samghscu:56": " 7. sunandena ca nāgarājñā,",
    "K10samghscu:57": " 8. suśākhena ca nāgarājñā,",
    "K10samghscu:58": " 9. gavaśīrṣeṇa ca nāgārājñā;",
    "K10samghscu:59": " 10. evaṃpramukhair aṣṭābhir nāgarājasahasrais.",
    "K10samghscu:60": " [SaSū(C) 7] te sarve yena rājagṛhaṃ mahānagaraṃ yena gṛddhrakūṭaḥ parvato yena ca",
    "K10samghscu:61": " bhagavāṃ cchākyamunis tathāgato 'rhan samyaksaṃbuddhas tenopasaṃkrāntā upasaṃkramya",
    "K10samghscu:62": " bhagavataḥ pādau śirasābhivandya bhagavantaṃ triṣpradakṣiṇīkṛtya bhagavataḥ puratas tasthire.",
    "K10samghscu:63": " [SaSū(C) 8] bhagavāṃś ca tūṣṇībhāvenādhivāsayati sma.",
    "K10samghscu:64": " [SaSū(C) 9] atha khalu sarvaśūro bodhisatvo mahāsatvaḥ utthāyāsanād ekāṃsam uttarāsaṅgaṃ",
    "K10samghscu:65": " kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃs tenāṃjaliṃ praṇamayya",
    "K10samghscu:66": " bhagavantam etad avocat:",
    "K10samghscu:67": " [SaSū(C) 10] 1. bahvyo bhagavan devakoṭyo 'psarakanyākoṭyo bodhisatvakoṭyaḥ bahvyo",
    "K10samghscu:68": " bhagavaṃ cchrāvakakoṭyaḥ sannipatitāḥ sanniṣaṇṇā dharmaśravaṇāya. 2. tasmāt tarhi",
    "K10samghscu:69": " bhagavaṃ pṛccheyam ahaṃ tathāgatam arhantaṃ samyaksaṃbuddhaṃ kaṃcid eva pradeśaṃ,",
    "K10samghscu:70": " sacen me bhagavān avakāśaṃ kuryāt pṛṣṭapraśnavyākaraṇāya. 3. evam ukte bhagavāṃ sarvaśūrasya bodhisatvasyaitad avocat:",
    "K10samghscu:71": " nityakṛtyas te sarvaśūrāvakāśaṃ praśnaṃ paripṛcchanāya. pṛccha tvaṃ sarvaśūra yad",
    "K10samghscu:72": " yad evākāṃkṣasy ahaṃ te tasya tasyaiva pṛṣṭapraśnasya vyākaraṇena cittam ārādhayiṣye.",
    "K10samghscu:73": " 4. evam ukte sarvaśūro bodhisatvo bhagavantam etad avocat:",
    "K10samghscu:74": " asti bhagavaṃ saddharmaparyāyo yaṃ śrutvā sarvasatvānāṃ paṃcānantaryāṇi karmāṇi niravaśeṣeṇa kṣayaṃ gacchante,",
    "K10samghscu:75": " tathānye ca karmāvaraṇāḥ kṣīṇā bhaviṣyanti,",
    "K10samghscu:76": " kṣipraṃ cānuttarāṃ samyaksaṃbodhim abhisaṃbuddhyante?",
    "K10samghscu:77": " [SaSū(C) 11] evam ukte bhagavān sarvaśūraṃ bodhisatvaṃ mahāsatvam etad avocat:",
    "K10samghscu:78": " sādhu sādhu sarvaśūra yas tvaṃ tathāgatam etam arthaṃ paripraṣṭavyaṃ manyase. 2. tena hi tvaṃ sarvaśūra śṛṇu sādhu ca suṣṭhu ca manasikuru bhāṣiṣye 'haṃ te.",
    "K10samghscu:79": " [SaSū(C) 12] evaṃ bhagavann iti sarvaśūro bodhisatvo mahāsatvo bhagavataḥ pratyaśrauṣīd.",
    "K10samghscu:80": " [SaSū(C) 13-14] bhagavān asyaitad avocat:",
    "K10samghscu:81": " asti sarvaśūra saṃghāṭo nāma dharmaparyāya;",
    "K10samghscu:82": " etarhi jambudvīpe pracariṣyati. 2. yaḥ kaścit sarvaśūremaṃ saṃghāṭaṃ dharmaparyāyaṃ śoṣyati,",
    "K10samghscu:83": " tasya paṃcānantaryāṇi karmāṇi parikṣayaṃ yāsyanti,",
    "K10samghscu:84": " 3. avaivartikāś ca bhaviṣyanty anuttarāyā samyaksaṃbodheḥ.",
    "K10samghscu:85": " [SaSū(C) 15] tat kiṃ manyase sarvaśūra,",
    "K10samghscu:86": " ya imaṃ saṃghāṭasūtraṃ dharmaparyāyaṃ śroṣyati,",
    "K10samghscu:87": " yathaikasya tathāgatasya puṇyaskandhas tathā tāvantaṃ puṇyaskandhaṃ sa satva prasaviṣyatīti?",
    "K10samghscu:88": " naivaṃ sarvaśūra draṣṭavyaṃ.",
    "K10samghscu:89": " [SaSū(C) 16] sarvaśūro bodhisatva āha:",
    "K10samghscu:90": " yathā kathaṃ punar bhagavan draṣṭavyaṃ?",
    "K10samghscu:91": " 2. bhagavān āha:",
    "K10samghscu:92": " yathā gaṃgānadīvālukāsamānāṃ tathāgatānāṃ arhatāṃ samyaksaṃbuddhānāṃ puṇyaskandhas,",
    "K10samghscu:93": " tāvantaṃ sarvaśūra te satvāḥ puṇyaskandhaṃ prasaviṣyanti;",
    "K10samghscu:94": " 3. ye sarvaśūra imaṃ saṃghāṭaṃ dharmaparyāyaṃ śroṣyanti,",
    "K10samghscu:95": " te sarve avaivartikā bhaviṣyanti anuttarāyāḥ samyaksaṃbodheḥ;",
    "K10samghscu:96": " 4. sarve ca tathāgataṃ drakṣyanti,",
    "K10samghscu:97": " sarve ca tathāgatadarśāvino bhaviṣyanti;",
    "K10samghscu:98": " 5. sarve cānuttarāṃ samyaksaṃbodhim abhisaṃbhotsyante;",
    "K10samghscu:99": " 6. adhṛṣyāś ca bhaviṣyanti māreṇa pāpīmatā:",
    "K10samghscu:100": " 7. te ca sarve kuśaladharmam anuprāpsyanti:",
    "K10samghscu:101": " 8. ye sarvaśūra imaṃ saṃghāṭasūtraṃ śroṣyanti,",
    "K10samghscu:102": " te sarve utpādanirodhaṃ jñāsyanti.",
    "K10samghscu:103": " [SaSū(C) 17] 1. atha te sarve devanāgamanuṣyāpsarakanyākoṭyas,",
    "K10samghscu:104": " tena kālena tena samayenotthāyāsanebhyaḥ ekāṃsāny uttarāsaṃgāni kṛtvā dakṣiṇāni jānumaṇḍalāni pṛthivyāṃ pratiṣṭhāpya te sarve bhagavantaṃ paripṛcchanti",
    "K10samghscu:105": " 2. kiyān bhagavann ekasya tathāgatasya puṇyaskandhaḥ?",
    "K10samghscu:106": " [SaSū(C) 18] 1. bhagavān āha:",
    "K10samghscu:107": " śṛṇu kulaputrā ekasya buddhasya puṇyaskandhasya pramāṇaṃ. 2. tadyathā mahāsamudre udakabindavaḥ,",
    "K10samghscu:108": " yathā jaṃbudvīpe paramāṇurajaḥ,",
    "K10samghscu:109": " yathā gaṃgānadīvālikāsamāḥ satvās,",
    "K10samghscu:110": " te sarve daśabhūmipratiṣṭhitā bodhisatvā bhaveyuḥ;",
    "K10samghscu:111": " yac ca teṣāṃ bodhisatvānāṃ puṇyaskandham,",
    "K10samghscu:112": " ato bahutaraṃ puṇyaskandham ekasya buddhasya puṇyaskandham. 3. ataś ca te sarvaśūra satvā bahutaraṃ puṇyaskandhaṃ prasaviṣyanti ya imaṃ saṃghāṭaṃ dharmaparyāyaṃ śroṣyanti,",
    "K10samghscu:113": " yāvan na śakyaṃ gaṇanāyogena tasya puṇyaskandhasya paryantam adhigantuṃ. 4. yasya sarvaśūra tasmin kāle tasmin samaye etad vacanaṃ śrutvā mahān utsāho bhaviṣyati ...",
    "K10samghscu:114": " [SaSū(C) 19] 1. atha khalu sarvaśūro bodhisatvo mahāsatvo bhagavantam etad avocat:",
    "K10samghscu:115": " katame te bhagavan satvā ye dharmaparitṛṣitā bhaviṣyanti?",
    "K10samghscu:116": " 2. evam ukte bhagavān sarvaśūraṃ bodhisatvaṃ mahāsatvam etad avocat:",
    "K10samghscu:117": " dvāv imau sarvaśūra satvau dharmaparitṛṣitau. 3. katamau dvau?",
    "K10samghscu:118": " yadutaikaḥ sarvaśūra sarvasatvasamacittaḥ,",
    "K10samghscu:119": " dvitīyaḥ sarvaśūra yo dharmaṃ śrutvā sarvasatvānāṃ samaṃ prakāśayati.",
    "K10samghscu:120": " [SaSū(C) 20] 1. sarvaśūro bodhisatva āha:",
    "K10samghscu:121": " katamaṃ bhagavan dharmaṃ śrutvā sarvasatvānāṃ samaprakāśanā?",
    "K10samghscu:122": " 2. bhagavān āha:",
    "K10samghscu:123": " ekaḥ sarvaśūra dharmaṃ śrutvā bodhāya pariṇāmayati:",
    "K10samghscu:124": " yadā ca bodhāya pariṇāmayati tadā sarvasatvā dharmaparitṛṣitā bhaviṣyanti. 3. dvitīyaḥ sarvaśūra yo mahāyānam avagāhayati;",
    "K10samghscu:125": " sa nityaṃ dharmaparitṛṣito bhavati.",
    "K10samghscu:126": " [SaSū(C) 21] atha te devanāgamanuṣyāpsarasakoṭya utthāyāsanād bhagavataḥ purataḥ prāṃjalayo bhūtvā bhagavantam etad avocan:",
    "K10samghscu:127": " vayaṃ bhagavan dharmaparitṛṣitāḥ;",
    "K10samghscu:128": " paripūrayatu bhagavān asmākaṃ sarvasatvānāṃ cāśām/",
    "K10samghscu:129": " [SaSū(C) 22] 1. atha khalu bhagavāṃs tasyāṃ velāyāṃ smitaṃ prāduścakāra. 2. atha",
    "K10samghscu:130": " khalu sarvaśūro bodhisatvo mahāsatva utthāyāsanād yena bhagavāṃs tenāṃjaliṃ praṇamayya",
    "K10samghscu:131": " bhagavantam etad avocat:",
    "K10samghscu:132": " ko bhagavan hetuḥ kaḥ pratyayaḥ smitasya prāduṣkaraṇāya?",
    "K10samghscu:133": " [SaSū(C) 23] atha khalu bhagavān sarvaśūraṃ bodhisatvaṃ mahāsatvaṃ āmantrayām āsa:",
    "K10samghscu:134": " ye sarvaśūra satvā ihāgatvā te sarve anuttarāṃ samyaksaṃbodhim abhisaṃbuddhyante;",
    "K10samghscu:135": " sarve te tathāgatagocarapariniṣpattaye pariniṣpadyante.",
    "K10samghscu:136": " [SaSū(C) 24] 1. sarvaśūro bodhisatva āha:",
    "K10samghscu:137": " ko bhagavan hetuḥ kaḥ pratyayaḥ yad ete satvā ihagatvānuttarāṃ samyaksaṃbodhim abhisaṃbuddhyante?",
    "K10samghscu:138": " 2. bhagavān āha:",
    "K10samghscu:139": " sādhu sādhu sarvaśūra yas tvaṃ tathāgatam etam arthaṃ paripraṣṭavyaṃ manyase. iha sarvaśūra pariṇāmanāviśeṣo draṣṭavyaḥ.",
    "K10samghscu:140": " [SaSū(C) 25] 1. bhūtapūrvaṃ sarvaśūrātīte 'dhvany asaṃkhyeyaiḥ kalpai ratnaśrīr nāma",
    "K10samghscu:141": " tathāgato 'rhan samyaksaṃbuddho loko udapādi vidyācaraṇasaṃpannaḥ sugato lokavid",
    "K10samghscu:142": " anuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān.",
    "K10samghscu:143": " [SaSū(C) 26] tena khalu punaḥ sarvaśūra kālenāhaṃ māṇavako 'bhūvam. 2. ye satvāḥ",
    "K10samghscu:144": " sāṃprataṃ mayā buddhajñāne pratiṣṭhapitās te sarve tena kālena tena samayena mṛgā",
    "K10samghscu:145": " abhūvan. 3. tena ca kālena tena samayenāham evaṃ praṇidhānam akārṣaṃ:",
    "K10samghscu:146": " ye kecin mṛgāḥ sāṃprataṃ duḥkhena paripīḍitāḥ ete sarve mama buddhakṣetra upapadyeran,",
    "K10samghscu:147": " sarvāṃś ca tān ahaṃ buddhajñāne pratiṣṭhāpayeyam. 4. te ca mṛgās tad vacanaṃ śrutvā evaṃ vācam abhāṣanta:",
    "K10samghscu:148": " evaṃ bhavatu. 5. tena sarvaśūra kuśalamūlenaite satvā ihagatvānuttarāṃ samyaksaṃbodhim abhisaṃbhotsyante.",
    "K10samghscu:149": " [SaSū(C) 27] atha khalu sarvaśuro bodhisatvo mahāsatvo bhagavato 'ntikād utsāhaṃ śrutvā bhagavantam etad avocat:",
    "K10samghscu:150": " kiyantaṃ bhagavaṃs teṣāṃ satvānāṃ āyuṣpramāṇaṃ bhaviṣyati?",
    "K10samghscu:151": " 2. bhagavān āha:",
    "K10samghscu:152": " aśīti kalpās teṣāṃ satvānām āyuṣpramāṇaṃ bhaviṣyati.",
    "K10samghscu:153": " [SaSū(C) 28] 1. sarvaśūro bodhisatva āha:",
    "K10samghscu:154": " kiṃ bhagavan kalpasya pramāṇaṃ?",
    "K10samghscu:155": " 2. bhagavān āha:",
    "K10samghscu:156": " śṛṇu kulaputra,",
    "K10samghscu:157": " tadyathāpināma sarvaśūra kaścid eva puruṣo nagaraṃ kārayed,",
    "K10samghscu:158": " dvādaśayojanāyāmavistāraṃ,",
    "K10samghscu:159": " ūrdhvena trīṇi yojanāni pramāṇaṃ;",
    "K10samghscu:160": " 3. tac ca nagaraṃ tilaphalakaiḥ paripūrṇaṃ kuryāt;",
    "K10samghscu:161": " 4. atha sa puruṣo varṣaśatasyātyayāt tatas tilaphalakaiḥ paripūrṇān nagarād ekaṃ tilaphalakaṃ bahir nikṣiped;",
    "K10samghscu:162": " anena paryāyeṇa sa puruṣaḥ sarvāṇi tāni tilaphalakāni kṣayaṃ kuryāt,",
    "K10samghscu:163": " tac ca nagaram amūlam apratiṣṭhānāṃ bhaven;",
    "K10samghscu:164": " na cādyāpi ca kalpaṃ kṣīyeta.",
    "K10samghscu:165": " [SaSū(C) 29] 1. punar aparaṃ sarvaśūra:",
    "K10samghscu:166": " 2. tadyathāpināma parvato bhavet,",
    "K10samghscu:167": " paṃcaviṃśad yojanāni pramāṇena,",
    "K10samghscu:168": " dvādaśa yojanāny ūrdhvena;",
    "K10samghscu:169": " 3. atha kaścid eva puruṣas tasya parvatasya pārśve gṛhaṃ kārayet;",
    "K10samghscu:170": " 4. sa dīrghasyādhvano varṣaśatasyātyayena kāśikena vastreṇaikavārāṃ parimārjayed;",
    "K10samghscu:171": " evaṃ kṛtvā tasya parvatasya kṣayo bhaven,",
    "K10samghscu:172": " na ca kalpaṃ kṣīyeta. etat sarvaśūra kalpasya pramāṇaṃ.",
    "K10samghscu:173": " [SaSū(C) 30] 1. atha khalu sarvaśūro bodhisatvo mahāsatva utthāyāsanād,",
    "K10samghscu:174": " ekāṃsam uttarāsaṃgaṃ kṛtvā,",
    "K10samghscu:175": " dakṣiṇaṃ jānumaṇḍalaṃ pṛthivyāṃ pratiṣṭhāpya,",
    "K10samghscu:176": " yena bhagavāṃs tenāṃjaliṃ praṇāmya,",
    "K10samghscu:177": " bhagavantam etad avocat:",
    "K10samghscu:178": " 2. ekapariṇāmanayā bhagavann evaṃ bahu puṇyaskandhaṃ prasavati yad utāśītiḥ kalpān sukham āyuṣpramāṇaṃ bhaviṣyati;",
    "K10samghscu:179": " 3. kaḥ punar vādo yas tathāgataśāsane bahutaram adhikāraṃ kariṣyati?",
    "K10samghscu:180": " [SaSū(C) 31] 1. bhagavān āha - śṛṇu kulaputra,",
    "K10samghscu:181": " ya imaṃ saṃghāṭaṃ sūtraṃ śroṣyati tasya caturaśītiḥ kalpasahasrāṇy āyuṣpramāṇaṃ bhaviṣyati. kaḥ punar vādo yaḥ saṃghāṭaṃ sūtraṃ likhiṣyati vācayiṣyati:",
    "K10samghscu:182": " sa sarvaśūra satvo bahutaraṃ puṇyaskandhaṃ prasaviṣyati. 3. yaḥ sarvaśūra prasannacittaḥ",
    "K10samghscu:183": " saṃghāṭaṃ sūtram adhyāśayena namaskariṣyati sa paṃcanavati kalpāṃ jātau jātismaro bhaviṣyati,",
    "K10samghscu:184": " 4. ṣaṣṭi kalpasahasrāṇi rājā cakravartī bhaviṣyati,",
    "K10samghscu:185": " dṛṣṭa eva dharme sarvaśūra sarveṣāṃ priyo bhaviṣyati,",
    "K10samghscu:186": " 6. na sa sarvaśūra śastreṇa kālaṃ kariṣyati,",
    "K10samghscu:187": " kākhordaṃ cāsya na kramiṣyati;",
    "K10samghscu:188": " maraṇakāle ca navati buddhākoṭyaḥ saṃmukhaṃ drakṣyati,",
    "K10samghscu:189": " 9. te ca sarvaśūra buddhā bhagavanta āśvāsayanti:",
    "K10samghscu:190": " mā bhaiḥ satpuruṣa,",
    "K10samghscu:191": " tvayā saṃghāṭaṃ sūtraṃ mahādharmaparyāyaṃ subhāṣitaṃ śrutaṃ śrutvā iyān puṇyaskandhaḥ",
    "K10samghscu:192": " prasūtaḥ. 10. te ca paṃcanavati buddhakoṭyaḥ pṛthak pṛthag lokadhātuṣu vyākariṣyanti.",
    "K10samghscu:193": " 11. kaḥ punar vādaḥ sarvaśūra ya imaṃ saṃghāṭasūtraṃ mahādharmaparyāyaṃ sakalasamāptaṃ vistareṇa śroṣyati.",
    "K10samghscu:194": " [SaSū(C) 32] 1. atha khalu sarvaśūro bodhisatvo mahāsatvo bhagavantam etad avocat:",
    "K10samghscu:195": " ahaṃ bhagavan saṃghāṭasūtraṃ mahādharmaparyāyaṃ śroṣyāmi;",
    "K10samghscu:196": " kiyantaṃ bhagavan puṇyaskandhaṃ prasaviṣyāmi?",
    "K10samghscu:197": " 2. bhagavān āha:",
    "K10samghscu:198": " yāvanto gaṃgānadībālikāsamānāṃ buddhānāṃ bhagavatāṃ puṇyaskandhas,",
    "K10samghscu:199": " tāvantaṃ sarvaśūra sa satvaḥ puṇyaskandhaṃ prasaviṣyati.",
    "K10samghscu:200": " [SaSū(C) 33] 1. sarvaśūro bodhisatva āha:",
    "K10samghscu:201": " yad ahaṃ bhagavan saṃghāṭasūtraṃ dharmaparyāyaṃ śṛṇomi,",
    "K10samghscu:202": " nāhaṃ bhagavaṃs tṛptiṃ saṃjānāmi. 2. bhagavān āha:",
    "K10samghscu:203": " sādhu sādhu sarvaśūra yas tvaṃ dharmāṇāṃ tṛptiṃ na saṃjānāsi. aham api sarvaśūra dharmāṇāṃ tṛptiṃ na saṃjānāmi;",
    "K10samghscu:204": " kaḥ punar vādaḥ sarvaśūra yad bālapṛthagjanās tṛptiṃ jñāsyanti.",
    "K10samghscu:205": " [SaSū(C) 34] 1. yaḥ kaścit sarvaśūra kulaputro vā kuladuhitā vā mahāyāne prasādaṃ janayiṣyanti,",
    "K10samghscu:206": " sa kalpasahasraṃ vinipātaṃ na gamiṣyati,",
    "K10samghscu:207": " 2. paṃca kalpasahasrāṇi tiryakṣurnopapatsyate,",
    "K10samghscu:208": " 3. dvādaśa kalpasahasrāṇi durbuddhir sa bhavisyati,",
    "K10samghscu:209": " 4. aṣṭādaśa kalpasahasrāṇi pratyantimeṣu janapadeṣu nopapatsyate,",
    "K10samghscu:210": " 5. viṃśati kalpasahasrāṇi pradānaśūro bhaviṣyati,",
    "K10samghscu:211": " 6. paṃcaviṃśat kalpasahasrāṇi devalokeṣupapatsyate,",
    "K10samghscu:212": " 7. paṃcatriṃśat kalpasahasrāṇi brahmacaryaṃ cariṣyati,",
    "K10samghscu:213": " 8. sa catvāriṃśat kalpasahasrāṇi niṣkrāntagṛhāvāso bhaviṣyati,",
    "K10samghscu:214": " 9. paṃcāśat kalpasahasrāṇi dharmadharo bhaviṣyati,",
    "K10samghscu:215": " 10. paṃcaṣaṣṭiḥ kalpasahasrāṇi maraṇānusmṛtiṃ bhāvayiṣyati,",
    "K10samghscu:216": " 11. tasya sarvaśūra kulaputrasya vā kuladuhitur vā na kiṃcit pāpakāni karmāṇi saṃvetsyante,",
    "K10samghscu:217": " 12. na ca tasya māraḥ pāpīmān avatāraṃ lapsyate,",
    "K10samghscu:218": " na jātu mātukukṣāv upapatsyate. 14. ye sarvaśūra imaṃ saṃghāṭaṃ dharmaparyāyaṃ śroṣyanti,",
    "K10samghscu:219": " te yatra yatropapatsyante tatra tatra paṃcanavatyāsaṃkhyeyaiḥ kalpair vinipātaṃ na gamiṣyanti. 15. aśītiḥ kalpasahasrāṇi śrutadharā bhaviṣyanti,",
    "K10samghscu:220": " 16. kalpaśatasahasraṃ prāṇātipātāt prativiratā bhaviṣyanti,",
    "K10samghscu:221": " 17. navānavati kalpasahasrāṇi mṛṣāvādāt prativiratā bhaviṣyanti,",
    "K10samghscu:222": " 18. trayodaśa kalpasahasrāṇi piśunavacanāt prativiratā bhaviṣyanti. 19. durlabhās te sarvaśūra satvā ya iman dharmaparyāyaṃ śroṣyanti.",
    "K10samghscu:223": " [SaSū(C) 35] 1. atha khalu sarvaśūro bodhisatvo mahāsatva utthāyāsanād,",
    "K10samghscu:224": " ekāṃsam uttarāsaṃgaṃ kṛtvā,",
    "K10samghscu:225": " dakṣiṇaṃ jānumaṇḍalaṃ pṛthivyāṃ pratiṣṭhāpya,",
    "K10samghscu:226": " yena bhagavāṃs tenāṃjaliṃ praṇamya,",
    "K10samghscu:227": " bhagavantam etad avocat:",
    "K10samghscu:228": " 2. kiyantaṃ bhagavaṃs te satvā apuṇyaskandhaṃ prasaviṣyanti ya iman dharmaparyāyaṃ pratikṣepsyanti?",
    "K10samghscu:229": " 3. bhagavān āha:",
    "K10samghscu:230": " bahu sarvaśūra saddharmapratikṣepād apuṇyaskandhaṃ prasaviṣyati.",
    "K10samghscu:231": " [SaSū(C) 36] 1. sarvaśūra āha:",
    "K10samghscu:232": " kiyantaṃ bhagavan satvānāṃ pāpakaṃ karmaskandhaṃ bhaviṣyati?",
    "K10samghscu:233": " 2. bhagavān āha:",
    "K10samghscu:234": " alam alaṃ sarvaśūra,",
    "K10samghscu:235": " mā me pāpakaṃ karmaskandhaṃ paripṛccha/",
    "K10samghscu:236": " 3. yaś ca sarvaśūra dvādaśagaṃgānadībālikāsamānān tathāgatānām arhatāṃ samyaksaṃbuddhānām antike duṣṭacittam utpādayed,",
    "K10samghscu:237": " yaś cemaṃ saṃghāṭasūtraṃ pratikṣiped,",
    "K10samghscu:238": " ayaṃ tato bahutaraṃ pāpakam akuśalaskandhaṃ prasaviṣyati. 4. ato 'pi sarvaśūra bahutaram akuśalaskandhaṃ prasaviṣyanti ye mahāyāne āghātacittam",
    "K10samghscu:239": " dagdhās te sarvaśūra satvā dagdhā eva/",
    "K10samghscu:240": " [SaSū(C) 37] 1. sarvaśūra āha:",
    "K10samghscu:241": " kathaṃ bhagavaṃs te satvā śakyaṃ mocayituṃ?",
    "K10samghscu:242": " 2. bhagavān āha:",
    "K10samghscu:243": " evam eva sarvaśūra;",
    "K10samghscu:244": " 3. tadyathāpināma sarvaśūra kaścid eva puruṣaḥ kasyacit satvasya śīrṣaṃ cchiṃdyād tasya punaḥ kenacid bhaiṣajyena praliṃpen,",
    "K10samghscu:245": " mākṣikena vā śarkarayā vā guḍena vā ghṛtena vā tailena vā taṃ śīrṣaṃ pralepayet. 4. śakyaṃ sarvaśūra sa satvaḥ punar api utthāpayituṃ?",
    "K10samghscu:246": " [SaSū(C) 38] 1. sarvaśūro bodhisatva āha:",
    "K10samghscu:247": " na śakyaṃ bhagavan/",
    "K10samghscu:248": " 2. bhagavān āha:",
    "K10samghscu:249": " [SaSū(C) 39] 1. punar aparaṃ sarvaśūra:",
    "K10samghscu:250": " tadyathāpināma dvitīyaḥ puruṣo bhavet;",
    "K10samghscu:251": " sa tīkṣṇena śastreṇāparasya satvasya prahāraṃ dadyāt:",
    "K10samghscu:252": " sa na śaknuyād ekaprahāreṇa jīvitād vyavaropayituṃ;",
    "K10samghscu:253": " kiṃ cāpi sarvaśūra tasya vraṇam utpadyeta;",
    "K10samghscu:254": " atha ca punar bhaiṣajyayogaṃ kartavyaṃ tadā vraṇāt parimucyate;",
    "K10samghscu:255": " 2. yadā parimukto bhavati tadā duḥkhaṃ smarati:",
    "K10samghscu:256": " aham idānīñ jānāmi,",
    "K10samghscu:257": " na kadācit punaḥ pāpakam akuśalaṃ karmābhisaṃskāraṃ kariṣyāmi.",
    "K10samghscu:258": " [SaSū(C) 40] 1. evam eva sarvaśūra sa puruṣo yadā narake duḥkhaṃ smarati tadā sarvapāpaṃ parivarjayati,",
    "K10samghscu:259": " 2. tadā sarvadharmān āmukhīkariṣyati;",
    "K10samghscu:260": " 3. sarvadharmān āmukhīkṛtvā sarvakuśaladharmapāripūriṃ kariṣyati. 4. tadyathāpināma sarvaśūra mṛtasya puruṣasya mātāpitarau:",
    "K10samghscu:261": " śocanti paridevanti na ca śaknuvanti trātum;",
    "K10samghscu:262": " 5. evam eva sarvaśūra bālapṛthagjanāḥ satvā na śaknuvanty ātmahitaṃ parahitaṃ vā kartuṃ,",
    "K10samghscu:263": " nirāśā iva mātāpitaraḥ;",
    "K10samghscu:264": " 6. evam eva sarvaśūra nirāśā bhavanti te satvā maraṇakālasamaye.",
    "K10samghscu:265": " [SaSū(C) 41] 1. dvāv imau sarvaśūra satvau nirāśau. katamau dvau?",
    "K10samghscu:266": " yad utaikaḥ satvaḥ pāpaṃ karma karoti kārāpayati vā. dvitīyaḥ saddharmaṃ pratikṣipati. imau dvau satvau nirāśau maraṇakālasamaye.",
    "K10samghscu:267": " [SaSū(C) 42] 1. sarvaśūro bodhisatva āha:",
    "K10samghscu:268": " kā bhadanta bhagavaṃs teṣāṃ satvānāṃ gatiḥ,",
    "K10samghscu:269": " ko 'bhisaṃparāyo bhavati?",
    "K10samghscu:270": " bhagavān āha:",
    "K10samghscu:271": " anantā gatiḥ sarvaśūra saddharmapratikṣepakānāṃ satvānāṃ,",
    "K10samghscu:272": " ananto 'bhisaṃparāyaḥ:",
    "K10samghscu:273": " 3. kalpam eva te sarvaśūra raurave mahānarake duḥkhāṃ vedanāṃ vedayiṣyanti,",
    "K10samghscu:274": " 4. kalpaṃ saṃghāte,",
    "K10samghscu:275": " 5. kalpaṃ tapane,",
    "K10samghscu:276": " 6. kalpaṃ pratāpane,",
    "K10samghscu:277": " 7. kalpaṃ kālasūtre mahānarake,",
    "K10samghscu:278": " 8. kalpaṃ mahāvīcau mahānarake,",
    "K10samghscu:279": " 9. kalpaṃ romaharṣe mahānarake,",
    "K10samghscu:280": " 10. kalpaṃ hahave mahānarake. 11. imeṣv aṣṭasu mahānarakeṣu sarvaśūra aṣṭau kalpāḥ saddharmapratikṣepakaiḥ satvair duḥkham anubhavitavyam.",
    "K10samghscu:281": " [SaSū(C) 43] 1. atha khalu sarvaśūro bodhisatvo mahāsatvo bhagavantam etad avocat:",
    "K10samghscu:282": " duḥkhaṃ bhagavan duḥkhaṃ sugata notsahāmi śrotuṃ/",
    "K10samghscu:283": " 2. atha khalu bhagavāṃs tasyāṃ velāyām imā gāthā abhāṣata:",
    "K10samghscu:284": " (1) kim tvaṃ notsahase śrotum idaṃ vākyaṃ mahābhayam /",
    "K10samghscu:285": " narakāṃ duḥkhasaṃyogā satvā vindanti vedanāṃ //",
    "K10samghscu:286": " (2) yat karoti śubhaṃ karma sukhaṃ tasya bhaviṣyati /",
    "K10samghscu:287": " yat karoty aśubhaṃ karma duḥkham eva bhaviṣyati //",
    "K10samghscu:288": " (3) jātasya maraṇaṃ duḥkhaṃ śokaṃ duḥkho 'tha bandhanaṃ /",
    "K10samghscu:289": " nityaṃ duḥkhaṃ hi bālasya sukhaheto na vetti yaḥ //",
    "K10samghscu:290": " (4) paṇḍitānāṃ sukhaṃ yo vai smarate buddhadakṣiṇāṃ /",
    "K10samghscu:291": " prasannāś ca mahāyāne na te yāsyanti durgatim //",
    "K10samghscu:292": " (5) evam eva sarvaśūra pūrvakarmapracoditaṃ /",
    "K10samghscu:293": " alpaṃ hi kṛyate karma mahāntaṃ bhujyate phalaṃ //",
    "K10samghscu:294": " (6) bījam alpaṃ yathā vāpya prabhūtaṃ labhate phalaṃ /",
    "K10samghscu:295": " buddhakṣetre tu sukṣetre vījaṃ vai yatra rūhyate //",
    "K10samghscu:296": " (7) paṇḍitānāṃ sukhaṃ bhavati ramante jinaśāsane /",
    "K10samghscu:297": " vivarjayanti pāpāni kurvanti kuśalaṃ bahu //",
    "K10samghscu:298": " (8) āṇumātraṃ pradāsyanti ye dānaṃ mama śāsane /",
    "K10samghscu:299": " aśītiḥ kalpasahasrāṇi mahābhogā mahādhanāḥ //",
    "K10samghscu:300": " (9) yatra yatropapadyante nityaṃ dānaṃ smaranti te /",
    "K10samghscu:301": " evaṃ mahāphalā hy eṣā gaṃbhīrā buddhadakṣiṇā //",
    "K10samghscu:302": " [SaSū(C) 44] 1. atha khalu sarvaśūro bodhisatvo mahāsatvo bhagavantam etad avocat:",
    "K10samghscu:303": " kathaṃ bhagavan bhagavataḥ śāsane dharmo jñātavyaḥ?",
    "K10samghscu:304": " kathaṃ bhagavan saṃghāṭaṃ sūtraṃ dharmaparyāyaṃ śrutvā kuśalamūlaṃ parigṛhītaṃ bhaviṣyati?",
    "K10samghscu:305": " 2. bhagavān āha:",
    "K10samghscu:306": " yaḥ sarvaśūra dvādaśagaṃgānadībālikāsamāṃs tathāgatān arhataḥ samyaksaṃbuddhān sarvasukhopadhānairupatiṣṭheta,",
    "K10samghscu:307": " yaś cemaṃ saṃghāṭasūtraṃ dharmaparyāyaṃ śṛṇuyād evam eva tasya puṇyaskandho jñātavyaḥ.",
    "K10samghscu:308": " [SaSū(C) 45] 1. sarvaśūro bodhisatva āha:",
    "K10samghscu:309": " kathaṃ bhagavan kuśalamūlaparipūriḥ kartavyā evam ukte bhagavān sarvaśūraṃ bodhisatvaṃ mahāsatvam etad avocat:",
    "K10samghscu:310": " yat sarvaśūra kuśalamūlaṃ tat tathāgatasamaṃ jñātavyaṃ. 3. sarvaśūra āha:",
    "K10samghscu:311": " katamac ca bhagavan kuśalamūlaṃ tathāgatasamaṃ jñātavyaṃ?",
    "K10samghscu:312": " bhagavān āha:",
    "K10samghscu:313": " dharmabhāṇakaḥ sarvaśūra tathāgatasamo jñātavyaḥ. 5. sarvaśūra āha:",
    "K10samghscu:314": " katamo bhagavan dharmabhāṇakaḥ?",
    "K10samghscu:315": " 6. bhagavān āha:",
    "K10samghscu:316": " yaḥ saṃghāṭaṃ sūtraṃ śrāvayati sa dharmabhāṇakaḥ.",
    "K10samghscu:317": " [SaSū(C) 46] 1. sarvaśūro bodhisatva āha:",
    "K10samghscu:318": " ye bhagavan saṃghāṭasūtraṃ dharmaparyāyaṃ śroṣyanti te īdṛśaṃ puṇyaskandhaṃ prasaviṣyanti;",
    "K10samghscu:319": " kaḥ punar vādo ye likhiṣyanti vācayiṣyanti;",
    "K10samghscu:320": " kiyantaṃ te bhagavan puṇyaskandhaṃ prasaviṣyanti?",
    "K10samghscu:321": " 2. bhagavān āha:",
    "K10samghscu:322": " śṛṇu sarvaśūra,",
    "K10samghscu:323": " tadyathā caturṣu dikṣv ekaikasyān diśi dvādaśagaṃgānadībālikāsamāṃs tathāgatān arhataḥ samyaksaṃbuddhāṃ dvādaśagaṃgānadībālikāsamān kalpān avatiṣṭhanto dharmaṃ deśayeyur;",
    "K10samghscu:324": " asya saṃghāṭasūtrasya dharmaparyāyasya puṇyaskandhaṃ varṇayeyur lekhayatas tasya puṇyaskandhasya na śakyaṃ paryantam adhigantuṃ,",
    "K10samghscu:325": " vācayā vā vyāhartuṃ. 3. aṣṭācatvāriṅśadbhir api gaṃgānādibālikāsamair buddhair bhagavadbhir",
    "K10samghscu:326": " na śakyaṃ likhyamānasya yat puṇyaskandhaṃ tad vyāhartuṃ. 4. kaḥ punar vādo ye vācayiṣyanti,",
    "K10samghscu:327": " cintayiṣyanti vā,",
    "K10samghscu:328": " ye vā dharmadhyānā bhaviṣyanti.",
    "K10samghscu:329": " [SaSū(C) 47] 1. sarvaśūro bodhisatva āha:",
    "K10samghscu:330": " kiyantaṃ bhagavan vācayamānāḥ puṇyaskandhaṃ prasaviṣyanti?",
    "K10samghscu:331": " 2. atha khalu bhagavāṃs tasyāṃ velāyām imā gāthā abhāṣatā:",
    "K10samghscu:332": " (1) catuṣpadāyāṃ gāthāyāṃ vācitāyāṃ tu yac chubhaṃ /",
    "K10samghscu:333": " caturaśīti gaṃgāyā bālikā syuḥ samā jināḥ //",
    "K10samghscu:334": " (2) te vācitasyeha yat puṇyaṃ kathayeyur aviṣṭhitāḥ /",
    "K10samghscu:335": " na ca kṣīyeta tat puṇyaṃ vāvad vyākaraṇaṃ bhavet //",
    "K10samghscu:336": " (3) buddhānāṃ koṭayo 'śītis tiṣṭheyuḥ kalpatāttakān /",
    "K10samghscu:337": " mahāyānaguṇāḥ sarve varṇayeyur daśo diśaḥ //",
    "K10samghscu:338": " (4) saṃghāṭasya ca yat puṇyaṃ tat kṣayaṃ naiva ca vrajet /",
    "K10samghscu:339": " buddhānān durlabhā evam anantā dharmadeśanā //",
    "K10samghscu:340": " [SaSū(C) 48] tena khalu punaḥ kālena tena samayena caturaśītir devaputrakoṭiśatasahasrāṇi,",
    "K10samghscu:341": " yena tathāgato,",
    "K10samghscu:342": " yena ca saṃghāṭasūtraṃ dharmaparyāyanirdeśaṃ,",
    "K10samghscu:343": " tenāṃjalayaḥ praṇamya,",
    "K10samghscu:344": " bhagavantam etad avocan:",
    "K10samghscu:345": " sādhu sādhu bhagavan yena bhagavatā īdṛśaṃ dharmanidhānaṃ jaṃbudvīpe sthāpitaṃ.",
    "K10samghscu:346": " (49) 1. aṣṭādaśa koṭīsahasrāṇi nigranthānāṃ,",
    "K10samghscu:347": " yena bhagavāms tenopasaṃkrāntā,",
    "K10samghscu:348": " upasaṃkramya,",
    "K10samghscu:349": " bhagavantam evam āhuḥ:",
    "K10samghscu:350": " jayatu bhoḥ śramaṇo gautamaḥ/",
    "K10samghscu:351": " 2. bhagavān āha:",
    "K10samghscu:352": " tathāgato nityam eva jayati. bho nigranthatīrthikāḥ kathaṃ yuṣmākaṃ tīrthikānāṃ jayam?",
    "K10samghscu:353": " 3. te 'vocan: jayatv jayatv eva śramaṇo gautamaḥ/",
    "K10samghscu:354": " 4. bhagavān āha:",
    "K10samghscu:355": " nāhaṃ yuṣmākaṃ jayaṃ paśyāmi. āha ca:",
    "K10samghscu:356": " (1) viparītā sthitā yūyaṃ bhaviṣyati jayaḥ kathaṃ /",
    "K10samghscu:357": " yūyaṃ śṛṇutha nigranthā vakṣyāmi bhavatāṃ hitaṃ //",
    "K10samghscu:358": " (2) bālabuddheḥ sukhaṃ nāsti kiṃ jayaṃ vo bhaviṣyati /",
    "K10samghscu:359": " mārgaṃ tu te na jānaṃti ko jayaṃ te bhaviṣyati /",
    "K10samghscu:360": " ahaṃ mārgaṃ tu darśemi gaṃbhīraṃ buddhacakṣuṣā //",
    "K10samghscu:361": " [SaSū(C) 50] 1. atha te nigranthā bhagavato 'ntike kruddhā aprasādacittam utpādayām āsuḥ. 2. tena khalu punaḥ kālena tena samayena śakro devānām indro vajraṃ parāhanat.",
    "K10samghscu:362": " [SaSū(C) 51] 1. atha te 'ṣṭādaśa koṭyo nigranthānāṃ,",
    "K10samghscu:363": " bhītās,",
    "K10samghscu:364": " trastā,",
    "K10samghscu:365": " mahātā duḥkhadaurmanasyenārtā aśrukaṇṭhā rudanti. 2. tathāgataś ca svakam ātmānam antardhitaṃ darśayati sma. 3. atha te nigranthā asrumukhā",
    "K10samghscu:366": " tathāgatam apaśyantaś ca gāthāṃ babhāṣire:",
    "K10samghscu:367": " (1) nāsti kaścid iha trāṇāṃ na mātā na pitā tathā /",
    "K10samghscu:368": " atavīm iha paśyāma śūnyāgārāṃ nirālayāṃ //",
    "K10samghscu:369": " (2) udakaṃ caiva naivāsti na vṛkṣā na ca pakṣīṇāḥ /",
    "K10samghscu:370": " janaṃ cātra na paśyāma anāthā duḥkhavedanāṃ //",
    "K10samghscu:371": " (3) vedayāmo mahāghorām apaśyantas tathāgatam /",
    "K10samghscu:372": " [SaSū(C) 52] 1. tena khalu punaḥ kālena tena samayena te 'ṣṭādaśa koṭyo nigranthānām utthāyāyanebhyo,",
    "K10samghscu:373": " jānudvayaṃ bhūmau nipātya,",
    "K10samghscu:374": " śabdam udīrayanti,",
    "K10samghscu:375": " ghoṣam anuśrāvayanti:",
    "K10samghscu:376": " (1) tathāgata trāṇaṃ bhavāhi saṃbuddho dbipadottamaḥ /",
    "K10samghscu:377": " kuruṣva hitam asmākaṃ trāyasva kṛpaṇaṃ jagat //",
    "K10samghscu:378": " [SaSū(C) 53] 1. atha bhagavān smitaṃ prāduṣkṛtvā sarvaśūraṃ bodhisatvaṃ mahāsatvam āmantrayati:",
    "K10samghscu:379": " gaccha sarvaśūra,",
    "K10samghscu:380": " nigranthānām anyatīrthikānān dharman deśaya. 2. evam ukte sarvaśūro bodhisatvo mahāsatvo bhagavantam etad avocat:",
    "K10samghscu:381": " nanu bhagavan kālaparvatāḥ sumeroḥ parvatarājasya śirasā praṇamanti?",
    "K10samghscu:382": " tiṣṭhati tathāgate,",
    "K10samghscu:383": " 'haṃ dharman deśayāmi?",
    "K10samghscu:384": " 3. bhagavān āha:",
    "K10samghscu:385": " alaṃ kulaputra,",
    "K10samghscu:386": " bahu tathāgatānām upāyakauśalyaṃ. 4. gaccha sarvaśūra,",
    "K10samghscu:387": " vyavalokaya daśa diśa,",
    "K10samghscu:388": " lokadhātūn paśya,",
    "K10samghscu:389": " kva tathāgataṃ paśyasi,",
    "K10samghscu:390": " kutra vā tathāgatasyāsanaṃ prajñaptaṃ paśyasi. 5. aham eva sarvaśūra nigranthānāṃ anyatīrthikānāṃ dharman deśayiṣyāmi.",
    "K10samghscu:391": " [SaSū(C) 54] 1. sarvaśūro bodhisatva āha:",
    "K10samghscu:392": " kasya bhadanta bhagavan ṛddhyānubhāvena gacchāmi?",
    "K10samghscu:393": " svaṛddher vā,",
    "K10samghscu:394": " atha vā tathāgatasya rddhyānubhāvena gacchāmi?",
    "K10samghscu:395": " 2. bhagavān āha:",
    "K10samghscu:396": " svakena sarvaśūra ṛddhibalādhiṣṭhānena gaccha,",
    "K10samghscu:397": " punar eva sarvaśūra tathāgatasya rddhyanubhāvenāgacchaḥ. 3. atha khalu sarvaśūro bodhisatvo mahāsatva utthāyāsanād,",
    "K10samghscu:398": " bhagavantaṃ pradakṣiṇīkṛtya,",
    "K10samghscu:399": " tatraivāntardhitaḥ.",
    "K10samghscu:400": " [SaSū(C) 55] 1. atha khalu bhagavāṃs teṣām anyatīrthikānāṃ dharman deśayati:",
    "K10samghscu:401": " 2. jātir mārṣā duḥkhaṃ,",
    "K10samghscu:402": " jātir eva duḥkhaṃ,",
    "K10samghscu:403": " jātasya sato bahūni bhayāny utpadyante:",
    "K10samghscu:404": " jātasya vyādhibhayāny utpadyante,",
    "K10samghscu:405": " vyādhitasya jarābhayāny utpadyante,",
    "K10samghscu:406": " jīrṇasya mṛtyubhayany utpadyante. 3. ta āhuḥ:",
    "K10samghscu:407": " katamad bhagavāñ jātasya bhayaṃ?",
    "K10samghscu:408": " [SaSū(C) 56] 1. bhagavān āha:",
    "K10samghscu:409": " jātaṃ jātam iti nāma/",
    "K10samghscu:410": " 2. jātasya puruṣasya bahūni bhayāni jāyante,",
    "K10samghscu:411": " 3. tadyathā: rājabhayaṃ jāyate,",
    "K10samghscu:412": " 4. corabhayaṃ jāyate,",
    "K10samghscu:413": " 5. agnibhayaṃ jāyate,",
    "K10samghscu:414": " 6. viṣabhayaṃ jāyate,",
    "K10samghscu:415": " 7. udakabhayaṃ jāyate,",
    "K10samghscu:416": " 8. vāyubhayaṃ jāyate,",
    "K10samghscu:417": " 9. āvartabhayaṃ jāyate,",
    "K10samghscu:418": " 10. svakṛtānāṃ karmaṇāṃ bhayaṃ jāyate.",
    "K10samghscu:419": " [SaSū(C) 57] evaṃ tena kālena tena samayena teṣām anyatīrthikānāṃ nigranthānāṃ mahāsantrāso 'bhavad,",
    "K10samghscu:420": " evaṃ cāhuḥ: na bhūyo vayaṃ bhagavann utsahāmahe jatiduḥkham anubhavitum/",
    "K10samghscu:421": " [SaSū(C) 58] 1. asmin khalu punaḥ saṃghāṭe dharmaparyāye bhagavatā bhāṣyamāṇe,",
    "K10samghscu:422": " te 'ṣṭādaśa koṭyo nigranthā anyatīrthikāḥ pariniṣpannā abhūvann anuttarasyāḥ samyaksaṃbodheḥ;",
    "K10samghscu:423": " 2. svakāye cāṣṭādaśa bodhisatvasahasrāḥ daśabhūmipratiṣṭhitāḥ,",
    "K10samghscu:424": " sarve nānārddhivikurvitāni sandarśayām āsuḥ;",
    "K10samghscu:425": " 3. tadyathā: aśvarūpaṃ,",
    "K10samghscu:426": " hastirūpaṃ,",
    "K10samghscu:427": " siṃharūpaṃ,",
    "K10samghscu:428": " vyāghrarūpaṃ,",
    "K10samghscu:429": " garuḍarūpaṃ,",
    "K10samghscu:430": " sumerurūpaṃ,",
    "K10samghscu:431": " nandikarūpaṃ,",
    "K10samghscu:432": " kecid vṛkṣarūpaṃ. 4. te sarve padmāsane paryaṃkena niṣīdanti. 5. nava koṭīsahasrāṇi",
    "K10samghscu:433": " bodhisatvānāṃ bhagavato dakṣiṇe pārśve niṣīdanti. nava koṭīsahasrāṇi bodhisatvānāṃ",
    "K10samghscu:434": " bhagavato vāme pārśve niṣīdanti. 6. tathāgatas tu nityaṃ samāhitaḥ upāyakauśalyena",
    "K10samghscu:435": " satvānāṃ dharman deśayan saṃdṛśyate.",
    "K10samghscu:436": " [SaSū(C) 59] 1. yāvat saptame rātṛdivase tathāgataḥ pāṇitalaṃ prasārayati,",
    "K10samghscu:437": " jānāti ca bhagavān:",
    "K10samghscu:438": " sarvaśūro bodhisatvo mahāsatvas tasyāḥ padmottarāyā lokadhātor ihāgacchatīti;",
    "K10samghscu:439": " 2. yadā ca sarvaśūro bodhisatvo mahāsatvo gatas,",
    "K10samghscu:440": " tadā sapta rātrindivasais tāṃ padmottarāṃ lokadhātum anuprāptaḥ,",
    "K10samghscu:441": " svaṛddhibalādhiṣṭhānena,",
    "K10samghscu:442": " 3. yadā ca bhagavān bahuṃ prasārayati,",
    "K10samghscu:443": " tadā sarvaśūro bodhisatvo mahāsatvo bhagavataḥ purataḥ sthitaḥ. 4. bhagavantaṃ saptakṛt pradakṣiṇīkṛtya bhagavato 'ntike cittaṃ prasādayamāno,",
    "K10samghscu:444": " yena tathāgatas tenāṃjaliṃ praṇāmya,",
    "K10samghscu:445": " bhagavantam etad avocat:",
    "K10samghscu:446": " [SaSū(C) 60] gato 'smi bhagavan daśasu dikṣu sarvalokadhātuṣu. 2. dṛṣṭāni me bhagavan navānavati koṭīsahasrāṇi buddhakṣetrāṇām ekayā ṛddhyā;",
    "K10samghscu:447": " dvitīyayā ṛddhyā buddhānāṃ bhagavatāṃ koṭīśatasahasraṃ.",
    "K10samghscu:448": " [SaSū(C) 61] yāvat saptame rātṛdivase tāṃ padmottarāṃ lokadhātum anuprāptaḥ,",
    "K10samghscu:449": " 2. atrāntaraṃ akṣobhyakoṭīsahasraṃ buddhakṣetrāṇāṃ dṛṣṭaṃ,",
    "K10samghscu:450": " tato 'haṃ teṣāṃ buddhānāṃ bhagavatām ṛddhiṃ paśyāmi. dvānavatiṣu buddhakṣetrakoṭīśatasahasreṣu",
    "K10samghscu:451": " tathāgatā dharman deśayanti. 4. aśītiṣu koṭīśatasahasreṣu buddhakṣetreṣu tatraiva",
    "K10samghscu:452": " divase aśīti koṭīśatasahasrāṇi tathāgatānām arhatāṃ samyaksaṃbuddhānāṃ loka utpannāni.",
    "K10samghscu:453": " 5. sarvāṃś ca tān ahaṃ tathāgatān vanditvā punar eva prakrāntaḥ.",
    "K10samghscu:454": " [SaSū(C) 62] 1. tatraiva divase bhagavann ekonacatvāriṃśad buddhakṣetrakoṭīsahasrāṇy atikramya,",
    "K10samghscu:455": " sarveṣu ca teṣv ekūnacatvāriṃśatsu buddhakṣetrakoṭīsahasreṣv ekūnacatvāriṃśat koṭīsahasrāṇi bodhisatvānāṃ niṣkramya,",
    "K10samghscu:456": " tatraiva divase 'nuttarāṃ samyaksaṃbodhim abhisaṃbuddhāḥ. 2. vanditāś ca me bhagavan te tathāgatā arhantaḥ samyaksaṃbuddhās;",
    "K10samghscu:457": " tṛguptaṃ pradakṣiṇīkṛtya,",
    "K10samghscu:458": " ṛddhyā cāntardhitaḥ.",
    "K10samghscu:459": " [SaSū(C) 63] 1. ṣaṣṭikoṭiṣu bhagavan buddhakṣetreṣu buddhān bhagavataḥ paśyāmi. 2. vanditāni ca me bhagavan tāni buddhakṣetrāṇi,",
    "K10samghscu:460": " te ca buddhā bhagavantas;",
    "K10samghscu:461": " tataś cāhaṃ prakrāntaṃ.",
    "K10samghscu:462": " [SaSū(C) 64] śatakoṭīṣu bhagavaṃ buddhakṣetreṣu tathāgatān parinirvāyamāṇān paśyāmi. 2. vanditāś ca me te tathāgatās;",
    "K10samghscu:463": " tataś cāhaṃ prakrāntaḥ.",
    "K10samghscu:464": " [SaSū(C) 65] 1. dṛṣṭaṃ ca me bhagavann apareṣu paṃcanavatikoṭiṣu buddhakṣetreṣu saddharmam antardhāyantaṃ. 2. cintāyāso me bhagavaṃs tatra jātaḥ,",
    "K10samghscu:465": " 3. asrūṇi ca pramuṃcāmi,",
    "K10samghscu:466": " anyāṃś ca rodamānān bahūn devanāgayakṣarākṣasān kāmarūpinaś ca mahatā śokaśalyena samarpitān paśyāmi;",
    "K10samghscu:467": " 4. evam aparaṃ buddhakṣetraṃ niravaśeṣaṃ dagdhaṃ sasamudraṃ sasumeruṃ sapṛthivīpradeśaṃ,",
    "K10samghscu:468": " tam api bhagavan vanditvā,",
    "K10samghscu:469": " nirāśībhūtaḥ.",
    "K10samghscu:470": " [SaSū(C) 66] 1. prakrānto 'smi yāvad ahaṃ bhagavan tāṃ padmottarāṃ lokadhātum anuprāptaḥ.",
    "K10samghscu:471": " 2. tasyāṃ ca bhagavan padmottarāyāṃ lokadhātau paṃca koṭīśatasahasrāṇy āsanānāṃ prajñaptān paśyāmi:",
    "K10samghscu:472": " 3. dakṣiṇasyān diśi koṭīśatasahasram āsanānāṃ prajñaptān paśyāmi;",
    "K10samghscu:473": " 4. vāmena pārśvena koṭīśatasahasram āsanānāṃ prajñaptān paśyāmi;",
    "K10samghscu:474": " 5. pūrvasyān diśi koṭīśatasahasram āsanānāṃ prajñaptān paśyāmi;",
    "K10samghscu:475": " paścimāyān diśi koṭīśatasahasram āsanānāṃ prajñaptān paśyāmi;",
    "K10samghscu:476": " 7. ūrdhvāyāṃ diśi koṭīśatasahasram āsanānāṃ prajñaptān paśyāmi.",
    "K10samghscu:477": " [SaSū(C) 67] 1. sarvāṇi ca bhagavan tāny āsanāni saptaratnamayāni;",
    "K10samghscu:478": " 2. sarveṣu ca teṣv āsaneṣu tathāgatā arhantaḥ samyaksaṃbuddhā niṣaṇṇā dharman deśayanti. 3. tatrāhaṃ bhagavann,",
    "K10samghscu:479": " āścaryaprāptas,",
    "K10samghscu:480": " tāṃs tathāgatān paripṛcchāmi:",
    "K10samghscu:481": " kin nāmeyaṃ bhagavanto lokadhātuḥ?",
    "K10samghscu:482": " 5. te tathāgatā āhuḥ:",
    "K10samghscu:483": " padmottarā nāmeyaṃ kulaputra lokadhātuḥ.",
    "K10samghscu:484": " [SaSū(C) 68] 1. tato 'haṃ bhagavaṃs,",
    "K10samghscu:485": " tān pradakṣiṇīkṛtya,",
    "K10samghscu:486": " punar api tāṃs tathāgatān paripṛcchāmi:",
    "K10samghscu:487": " 2. kin nāma iha buddhakṣetre tathāgataḥ?",
    "K10samghscu:488": " 3. te tathāgatā āhuḥ:",
    "K10samghscu:489": " padmagarbho nāma tathāgato 'rhan samyaksaṃbuddho ya iha buddhakṣetre buddhakṛtyaṃ karoti. 4. tatas tān aham etad avocat:",
    "K10samghscu:490": " bahūni buddhakoṭīśatasahasrāṇi dṛśyante. tan na jānāmi:",
    "K10samghscu:491": " katama sa padmagarbho nāma tathāgato 'rhan samyaksaṃbuddha iti. 5. bhagavān āha:",
    "K10samghscu:492": " ahaṃ te kulaputra darśayiṣyāmi:",
    "K10samghscu:493": " katamaḥ sa padmagarbho nāma tathāgato 'rhan samyaksaṃbuddhaḥ.",
    "K10samghscu:494": " [SaSū(C) 69] 1. atha tatkṣaṇād eva te sarve tathāgatakāyā antardhitāḥ,",
    "K10samghscu:495": " sarve ca bodhisatvarūpāṇi sandṛśyante. 2. ekam eva tathāgataṃ paśyāmi. 3. yathāhaṃ tasya tathāgatasya pādau śirasābhivandya purataḥ sthitaḥ,",
    "K10samghscu:496": " āsanaṃ ca prādurbhūtaṃ. sa ca māṃ tathāgata evam āha:",
    "K10samghscu:497": " niṣīda kulaputrātra āsane.",
    "K10samghscu:498": " [SaSū(C) 70] 1. athāhaṃ tasminn āsane niṣaṇṇaḥ. 2. tadā ca bhagavann anekāny āsanāni prādurbhūtāni,",
    "K10samghscu:499": " na ca kaścit teṣv āsaneṣu niṣaṇṇaṃ paśyāmi. 3. tad ahaṃ tathāgataṃ paripṛcchāmi:",
    "K10samghscu:500": " na bhagava eṣv āsaneṣu ekaṃ api satvaṃ niṣaṇṇaṃ paśyāmi. 4. sa bhagavān mām evam āha:",
    "K10samghscu:501": " nākṛtakuśalamūlāḥ kulaputra satvā eṣv āsaneṣu śaknuvanti niṣattum. 5. tad ahaṃ taṃ tathāgatam idam avocam:",
    "K10samghscu:502": " kīdṛśaṃ bhagavan satvāḥ kuśalamūlaṃ kṛtvā eṣv āsaneṣu niṣīdanti?",
    "K10samghscu:503": " 6. sa māṃ bhagavann evam āha:",
    "K10samghscu:504": " śṛṇu kulaputra,",
    "K10samghscu:505": " ye satvāḥ saṃghāṭaṃ sūtraṃ dharmaparyāyaṃ śroṣyanti,",
    "K10samghscu:506": " te tena kuśalamūlena eṣv āsaneṣu niṣatsyante. kaḥ punar vādo ye likhiṣyanti vācayiṣyanti.",
    "K10samghscu:507": " 7. tvayā sarvaśūra saṃghāṭaṃ dharmaparyāyaṃ śrutaṃ yas tvam atrāsane niṣīdita. anyatra",
    "K10samghscu:508": " kas taveha buddhakṣetre 'bhyantarapraveśaṃ dadyāt?",
    "K10samghscu:509": " [SaSū(C) 71] 1. evam ukte tena bhagavatā ahaṃ taṃ bhagavantam etad avocat:",
    "K10samghscu:510": " kiyantaṃ bhagavan sa satvaḥ puṇyaskandhaṃ prasaviṣyati ya imaṃ saṃghāṭaṃ dharmaparyāyaṃ śroṣyati?",
    "K10samghscu:511": " 2. atha sa bhagavāṃ padmagarbhas tathāgato 'rhan samyaksaṃbuddhas tasyāṃ velāyāṃ smitaṃ praduṣkārṣīt. 3. tad ahaṃ bhagavan smitakāraṇaṃ taṃ bhagavantaṃ paripṛṣṭavān:",
    "K10samghscu:512": " ko bhagavan hetuḥ kiṃ kāraṇaṃ yat tathāgataḥ smitaṃ prāduṣkaroti?",
    "K10samghscu:513": " [SaSū(C) 72] 1. sa bhagavān āha:",
    "K10samghscu:514": " śṛṇu kulaputra sarvaśūra,",
    "K10samghscu:515": " bodhisatva mahāsatva,",
    "K10samghscu:516": " mahāsthāmaprāpta. 2. tadyathāpināma kulaputra kaścid eva rājā bhavec,",
    "K10samghscu:517": " cakravarttī caturdvīpeśvaraḥ,",
    "K10samghscu:518": " sa caturṣu dvīpakṣetreṣu tilaṃ vāpayet;",
    "K10samghscu:519": " 3. sarvaśūra āha:",
    "K10samghscu:520": " bahūni bhagavan bahūni sugata/",
    "K10samghscu:521": " [SaSū(C) 73] 1. sa bhagavān āha:",
    "K10samghscu:522": " tataḥ sarvaśūra kaścit satvo bhaved yas tāni tilaphalakāny ekarāśiṃ kuryād,",
    "K10samghscu:523": " anyatarāḥ puruṣas tilaphalarāśer ekaikaṃ tilaphalakaṃ gṛhya dvitīye pārśve sthāpayet;",
    "K10samghscu:524": " tat kiṃ manyase sarvaśūra,",
    "K10samghscu:525": " śaknuyāt sa satvas tāni tilaphalakāni gaṇayituṃ vopamāṃ kartum?",
    "K10samghscu:526": " 2. sarvaśūro bodhisatva āha:",
    "K10samghscu:527": " no hīdaṃ bhagavan,",
    "K10samghscu:528": " no hīdaṃ sugata/",
    "K10samghscu:529": " na śakyaṃ tāni tilaphalakāni gaṇayituṃ.",
    "K10samghscu:530": " [SaSū(C) 74] 1. bhagavān āha:",
    "K10samghscu:531": " evam eva sarvaśūrāsya saṃghāṭasūtrasya dharmaparyāyasya yat puṇyaskandhaṃ tan na śakyam anupamyaṃ kartum,",
    "K10samghscu:532": " anyatra tathāgatena. 2. tadyathā:",
    "K10samghscu:533": " yāvantas te tilaphalakās tāvāntas tathāgatā bhaveyuḥ;",
    "K10samghscu:534": " te sarve 'sya saṃghāṭasya dharmaparyāyasyanāmaṃparikīrteyeyuḥ,",
    "K10samghscu:535": " śravaṇakuśalamūlapuṇyaṃ ca parikīrtayeyur;",
    "K10samghscu:536": " na śakyam upamāṃ kartum. 3. kaḥ punar vādo yo likhiṣyati vācayiṣyati.",
    "K10samghscu:537": " [SaSū(C) 75] 1. sarvaśūro bodhisatva āha:",
    "K10samghscu:538": " kiyantaṃ bhagavan likhataḥ puṇyaṃ bhavati ya iman dharmaparyāyaṃ likhayati?",
    "K10samghscu:539": " 2. bhagavān āha:",
    "K10samghscu:540": " śṛṇu kulaputra,",
    "K10samghscu:541": " tadyathāpināma kulaputra kaścid eva puruṣo bhaved yas trisāhasramahāsāhasryāṃ lokadhātau tṛṇaṃ vā,",
    "K10samghscu:542": " taṃ sarvaṃ aṃgulimātraṃ cchindyāt.",
    "K10samghscu:543": " [SaSū(C) 76] 1. dvitīyām upamāṃ śṛṇu sarvaśūra:",
    "K10samghscu:544": " 2. tadyathāpināma yāvantas trisāhasramahāsāhasryāṃ lokadhātau śilān vā,",
    "K10samghscu:545": " prapātān,",
    "K10samghscu:546": " mṛttikān vā,",
    "K10samghscu:547": " paramāṇurajo vā,",
    "K10samghscu:548": " te sarve rājānaś cakravartino bhaveyuś,",
    "K10samghscu:549": " caturdvīpeśvarāḥ,",
    "K10samghscu:550": " saptaratnasamanvāgatāḥ;",
    "K10samghscu:551": " tat kiṃ manyase sarvaśūra,",
    "K10samghscu:552": " yas teṣāṃ tāvatāṃ rājñāṃ cakravartināṃ puṇyaskandho na śakyaṃ tasyopamāṃ kartuṃ sarvasatvair api?",
    "K10samghscu:553": " 3. sarvaśūro bodhisatva āha:",
    "K10samghscu:554": " na śakyaṃ bhagavann,",
    "K10samghscu:555": " anyatra tathāgatāt.",
    "K10samghscu:556": " [SaSū(C) 77] 1. bhagavān āha:",
    "K10samghscu:557": " evam eva sarvaśūra na śakyaṃ saṃghāṭasūtrasya dharmaparyāyasya likhyamānasya puṇyaskandhopamāṃ kartum. 2. yāvantaṃ teṣāṃ rājñāṃ cakravartināṃ",
    "K10samghscu:558": " ato bahutaraṃ puṇyaṃ prasavati ya ito dharmaparyāyād ekākṣaram api likhitvā sthāpayed;",
    "K10samghscu:559": " bahutaraṃ tasya puṇyaṃ vadāmi,",
    "K10samghscu:560": " na tv eva teṣāṃ rājñāṃ cakravartināṃ.",
    "K10samghscu:561": " [SaSū(C) 78] 1. evam eva sarvaśūra,",
    "K10samghscu:562": " bodhisatvasya mahāsatvasya mahāyānasaddharmadhārakasya pratipattisthitasya,",
    "K10samghscu:563": " yat puṇyaṃ tan na śakyaṃ rājabhiś cakravartibhir abhibhavituṃ. 2. evam evāsya saṃghāṭasya dharmaparyāyasya lekhanād,",
    "K10samghscu:564": " yat puṇyaṃ,",
    "K10samghscu:565": " tan na śakyam upamāṃ kartuṃ. 3. imaṃ sarvaśūra saṃghāṭaṃ sūtraṃ puṇyanidhānāni darśayati;",
    "K10samghscu:566": " 4. sarvakleśān upaśamayati;",
    "K10samghscu:567": " 5. sarvadharmolkāṃ jvālayati;",
    "K10samghscu:568": " 6. sarvamārān pāpīmataḥ parājayati;",
    "K10samghscu:569": " 7. sarvabodhisatvabhavanāny ujvālayati;",
    "K10samghscu:570": " 8. sarvadharmanirhārān abhinirharati.",
    "K10samghscu:571": " [SaSū(C) 79] 1. evam ukte sarvaśūro bodhisatvo mahāsatvo bhagavantam etad avocat:",
    "K10samghscu:572": " iha bhagavan brahmacaryaṃ paramaduṣkaracaryā. 2. tat kasya hetoḥ?",
    "K10samghscu:573": " durlabhā bhagavaṃs tathāgatacaryā,",
    "K10samghscu:574": " evam eva durlabhā brahmacaryā. 3. yadā ca brahmacaryaṃ cariṣyati tadā tathāgataṃ saṃmukhaṃ drakṣyati,",
    "K10samghscu:575": " rātṛndivaṃ ca tathāgatadarśanaṃ bhaviṣyati;",
    "K10samghscu:576": " 4. yadā ca tathāgataṃ paśyati tadā buddhakṣetraṃ paśyati;",
    "K10samghscu:577": " 5. yadā buddhakṣetraṃ paśyati tadā sarvadharmanidhānāni paśyati;",
    "K10samghscu:578": " 6. yadā sarvadharmanidhānāni paśyati tadāsya maraṇakālasamaye trāsaṃ notpadyate;",
    "K10samghscu:579": " 7. na sa jātu mātuḥ kukṣāv upapatsyate;",
    "K10samghscu:580": " 8. na tasya jātu śoko bhaviṣyati;",
    "K10samghscu:581": " 9. na ca tṛṣṇāpāśena baddho bhaviṣyati.",
    "K10samghscu:582": " [SaSū(C) 80] 1. evam ukte bhagavān sarvaśūraṃ bodhisatvaṃ mahāsatvam etad avocat:",
    "K10samghscu:583": " durlabhaḥ sarvaśūra tathāgatānām utpādaḥ?",
    "K10samghscu:584": " 2. āha: durlabho bhagavan durlabhaḥ sugata/",
    "K10samghscu:585": " 3. bhagavān āha:",
    "K10samghscu:586": " evam eva sarvaśūra durlabho 'yaṃ saṃghāto dharmaparyāyaḥ. 4. yeṣāṃ khalu punaḥ sarvaśūrāyaṃ saṃghāṭo dharmaparyāyaḥ śrotrāvabhāsam āgamiṣyati,",
    "K10samghscu:587": " so 'śīti kalpāṃ jātyā jātismaro bhaviṣyati;",
    "K10samghscu:588": " 5. ṣaṣṭi kalpasahasrāṇi cakravartirājyaṃ pratilapsyate;",
    "K10samghscu:589": " 6. aṣṭau kalpasahasrāṇi śakratvaṃ pratilapsyate;",
    "K10samghscu:590": " 7. paṃcaviṃśatiḥ kalpasahasrāṇi śuddhāvāsakāyikānān devānāṃ sahabhāvyatāyām upapatsyate;",
    "K10samghscu:591": " 8. aṣṭātṛṃśat kalpasahasrāṇi mahābrahmā bhaviṣyati;",
    "K10samghscu:592": " [SaSū(C) 81] 1. navānavatiḥ kalpasahasrāṇi vinipātaṃ na gamiṣyati;",
    "K10samghscu:593": " 2. kalpaśatasahasraṃ preteṣu nopapatsyate;",
    "K10samghscu:594": " 3. aṣṭāviṃśati kalpasahasrāṇi tiryakṣur nopapatsyate;",
    "K10samghscu:595": " 4. trayodaśa kalpasahasrāṇy asurakāyikeṣu nopapatsyate;",
    "K10samghscu:596": " 5. na śastreṇa kālaṃ kariṣyati,",
    "K10samghscu:597": " na viṣeṇa,",
    "K10samghscu:598": " nāgninā; 6. na cāsya paropakramabhayaṃ bhaviṣyati;",
    "K10samghscu:599": " [SaSū(C) 82] 1. paṃcaviṃśatiḥ kalpasahasrāṇi na duṣprajño bhaviṣyati;",
    "K10samghscu:600": " 2. sapta kalpasahasrāṇi prajñācarito bhaviṣyati;",
    "K10samghscu:601": " 3. nava kalpasahasrāṇi prāsādiko bhaviṣyati,",
    "K10samghscu:602": " darśanīyaḥ;",
    "K10samghscu:603": " yathā tathāgatasyārhataḥ samyaksaṃbuddhasyarūpakāyapariniṣpattis tathā tasya bhaviṣyati;",
    "K10samghscu:604": " 4. paṃcadaśa kalpasahasrāṇi na strībhāveṣūpapatsyate;",
    "K10samghscu:605": " 5. ṣoḍaśa kalpasahasrāṇi vyādhiḥ kāye nākramiṣyati;",
    "K10samghscu:606": " 6. paṃcatṛṃśat kalpasahasrāṇi divyacakṣur bhaviṣyati;",
    "K10samghscu:607": " [SaSū(C) 83] 1. ekonaviṃśat kalpasahasrāṇi nāgayoniṣu nopapatsyate;",
    "K10samghscu:608": " 2. ṣaṭ kalpasahasrāṇi na krodhābhibhūto bhaviṣyati;",
    "K10samghscu:609": " 3. sapta kalpasahasrāṇi daridrakuleṣu nopapatsyate;",
    "K10samghscu:610": " 4. aśītiḥ kalpasahasrāṇi dvau dvīpau paribhuṃkte;",
    "K10samghscu:611": " 5. yadā daridro bhavati tadā īdṛśaṃ sukhaṃ pratilapsyate:",
    "K10samghscu:612": " 6. dvādaśa kalpasahasrāṇi andhayoniṣu nopapatsyate;",
    "K10samghscu:613": " 7. trayodaśa kalpasahasrāṇi apāyeṣu nopapatsyate;",
    "K10samghscu:614": " 8. ekādaśa kalpasahasrāṇi kṣāntivādī bhaviṣyati;",
    "K10samghscu:615": " 9. maraṇakālasamaye carimavijñānanirodhe vartamāne,",
    "K10samghscu:616": " na viparītasaṃjñī bhaviṣyati;",
    "K10samghscu:617": " 10. na ca krodhābhibhūto bhaviṣyati;",
    "K10samghscu:618": " [SaSū(C) 84] 1. sa pūrvasyān diśi dvādaśagaṃgānadībālikāsamān buddhān bhagavataḥ saṃmukhan drakṣyati;",
    "K10samghscu:619": " 2. dakṣiṇasyāṃ diśi viṃśati buddhakoṭī saṃmukhan drakṣyati;",
    "K10samghscu:620": " 3. paścimasyān diśi paṃcaviṃśatigaṃgānadībālikāsamān buddhān bhagavataḥ saṃmukhaṃ drakṣyati;",
    "K10samghscu:621": " 4. uttarasyān diśi viṃśatigaṃgānadībālikāsamān buddhāṃ bhagavataḥ saṃmukhaṃ drakṣyati;",
    "K10samghscu:622": " 5. ūrdhvāyāṃ diśi navati koṭīsahasrāṇi buddhānāṃ bhagavatāṃ saṃmukhaṃ drakṣyati;",
    "K10samghscu:623": " 6. adhastāddiśi koṭīśataṃ gaṃgānadībālikāsamān buddhān bhagavataḥ saṃmukhan drakṣyati;",
    "K10samghscu:624": " [SaSū(C) 85] 1. te ca sarve tathāgatās taṃ kulaputram āśvāsayanti:",
    "K10samghscu:625": " mā bhaiḥ kulaputra,",
    "K10samghscu:626": " tava,",
    "K10samghscu:627": " saṃghāṭaṃ sūtran dharmaparyāyaṃ śrutvā,",
    "K10samghscu:628": " iyantaḥ sāṃparāyikāni guṇāni sukhāni ca bhaviṣyanti/",
    "K10samghscu:629": " 2. paśyasi tvaṃ bhoḥ kulaputremāny anekāni gaṃgānadībālikāsamāni tathāgatakoṭīnayutaśatasahasrāṇi?",
    "K10samghscu:630": " 3. āha: paśyāmi bhagavan paśyāmi sugata. 4. bhagavān āha:",
    "K10samghscu:631": " ete bhoḥ kulaputra tathāgatās tava sakāśam upasaṃkrāntā darśanāya.",
    "K10samghscu:632": " [SaSū(C) 86] 1. āha: śṛṇu kulaputra,",
    "K10samghscu:633": " tvayā mānuṣyakam ātmabhāvaṃ pratilabhya saṃghāṭaṃ dharmaparyāyaṃ śrotrāvabhāsam āgataṃ;",
    "K10samghscu:634": " tena tvayā etāvat puṇyaskandhaṃ prasūtaṃ. 2. āha:",
    "K10samghscu:635": " yadi mama bhagavann etāvān puṇyaskandhaḥ,",
    "K10samghscu:636": " kaḥ punar vādo yaḥ sakalasamāptaṃ śroṣyati/",
    "K10samghscu:637": " [SaSū(C) 87] 1. āhā: alam bhoḥ kulaputra/",
    "K10samghscu:638": " catuṣpadikāyā gāthāyāḥ śrutāyāḥ puṇyaṃ varṇayāmi. 2. tadyathā kulaputra,",
    "K10samghscu:639": " trayodaśagaṃgānadībālikāsamānāṃ tathāgatānāṃ arhatāṃ samyaksaṃbuddhānāṃ yaḥ puṇyaskandhas,",
    "K10samghscu:640": " tato bahutaraṃ puṇyaskandhaṃ prasavati yaś catuṣpadikām api gāthām ito dharmaparyāyāc chroṣyati;",
    "K10samghscu:641": " 3. yaś ca trayodaśagaṃgānadībālikāsamāṃs tathāgatān arhataḥ samyaksaṃbuddhān pūjayati,",
    "K10samghscu:642": " yaś cetaḥ saṃghāṭād dharmaparyāyād antaśaś catuṣpādikām api gāthāṃ śroṣyati,",
    "K10samghscu:643": " ayaṃ tato bahutaraṃ puṇyaskandhaṃ prasaviṣyati. 4. kaḥ punar vādo yaḥ sakalasamāptaṃ śroṣyati/",
    "K10samghscu:644": " [SaSū(C) 88] 1. śṛṇu kulaputra,",
    "K10samghscu:645": " yaś cemaṃ saṃghāṭaṃ sūtraṃ dharmaparyāyaṃ sakalasamāptaṃ śroṣyati tasya kiyantaṃ",
    "K10samghscu:646": " puṇyaskandhaṃ prasaviṣyati. 2. tadyathāpināma kaścid eva puruṣaḥ eva puruṣaḥ sarvasyāṃ",
    "K10samghscu:647": " tṛsāhasramahāsāhasryāṃ lokadhātau tilaṃ vāpayed;",
    "K10samghscu:648": " yāvantas te tilaphalakās tāvanto rājānaś cakravartino bhaveyur;",
    "K10samghscu:649": " atha kaścid eva puruṣo bhaved āḍhayo mahābhogaḥ;",
    "K10samghscu:650": " 3. atha khalu sa puruṣas teṣāṃ sarveṣāṃ rājñāṃ cakravartināṃ dānan dadyāt;",
    "K10samghscu:651": " yaś caikasya srotaāpannasya dānam dadyād,",
    "K10samghscu:652": " ayaṃ tato bahutaraṃ puṇyaskandhaṃ prasavati.",
    "K10samghscu:653": " [SaSū(C) 89] 1. ye trisāhasramahāsāhasryāṃ lokadhātau satvās te sarve srotaāpanā bhaveyus,",
    "K10samghscu:654": " teṣāṃ sarveṣāṃ dānan dadato yat puṇyaskandhaṃ,",
    "K10samghscu:655": " ayaṃ tato bahutaraṃ puṇyaskandhaṃ prasavati ya ekasya sakṛdāgāmino dānan dadyād. 2. ye trisāhasramahāsāhasryāṃ lokadhātau satvās te sarve sakṛdāgāmino",
    "K10samghscu:656": " teṣāṃ sarveṣāṃ dānan dadato yaḥ puṇyaskandhaḥ,",
    "K10samghscu:657": " ayan tato bahutaraṃ puṇyaskandhaṃ prasavati ya ekasyānāgāmino dānān dadyād. 3. ye trisāhasramahāsāhasryāṃ lokadhātau satvās te sarve 'nāgāmino",
    "K10samghscu:658": " teṣāṃ sarveṣāṃ dānan dadato yaḥ puṇyaskandhaṃ,",
    "K10samghscu:659": " ayaṃ tato bahutaraṃ puṇyaskandhaṃ prasavati ya ekasyārhato dānan dadyād. 4. ye trisāhasramahāsāhasryāṃ lokadhātau satvās te sarve 'rhanto bhaveyuḥ,",
    "K10samghscu:660": " teṣāṃ sarveṣāṃ dānan dadato yaḥ puṇyaskandhaḥ,",
    "K10samghscu:661": " ayaṃ tato bahutaraṃ puṇyaskandhaṃ prasavati ya ekasya pratyekabuddhasya dānan dadyād. 5. ye trisāhasramahāsāhasryāṃ lokadhātau satvās te sarve pratyekabuddhā bhaveyus,",
    "K10samghscu:662": " teṣān sarveṣāṃ dānan dadato yaḥ puṇyaskandhaḥ ayaṃ tato bahutaraṃ puṇyaskandhaṃ prasavati",
    "K10samghscu:663": " ya ekasya bodhisatvasya dānan dadyād. 6. ye trisāhasramahāsāhasryāṃ lokadhātau satvās",
    "K10samghscu:664": " te sarve bodhisatvā bhaveyus,",
    "K10samghscu:665": " teṣāṃ sarveṣāṃ dānan dadato yaḥ puṇyaskandhaḥ,",
    "K10samghscu:666": " ayaṃ tato bahutaraṃ puṇyaskandhaṃ prasavati ya ekasya tathāgatasya cittaṃ prasādayed.",
    "K10samghscu:667": " [SaSū(C) 90] 1. yaś ca trisāhasramahāsāhasryāṃ lokadhātau tathāgataparipūrṇāyāṃ cittaṃ prasādayed,",
    "K10samghscu:668": " ayam eva tato bahutaraṃ puṇyaskandhaṃ prasaviṣyati ya imaṃ saṃghāṭasūtraṃ dharmaparyāyaṃ",
    "K10samghscu:669": " śroṣyati. 2. kaḥ punar vādaḥ sarvaśūra ya iman dharmaparyāyaṃ likhiṣyati dhārayiṣyati",
    "K10samghscu:670": " vācayiṣyati paryavāpsyati. 3. kaḥ punar vādaḥ sarvaśūra ya imaṃ saṃghāṭasūtraṃ dharmaparyāyaṃ",
    "K10samghscu:671": " cittaprasādena namaskariṣyati.",
    "K10samghscu:672": " [SaSū(C) 91] 1. tat kiṃ manyase sarvaśūra?",
    "K10samghscu:673": " śakyam idaṃ sūtraṃ bālapṛthagjanaiḥ śrotuṃ?",
    "K10samghscu:674": " 2. ye ca śroṣyanti na ca prasādam utpādayiṣyanti. 3. śṛṇu sarvaśūra,",
    "K10samghscu:675": " santi kecit sarvaśūra bālapṛthagjanāḥ satvāḥ ye śaknuyur mahāsamudre gādhaṃ labdhum?",
    "K10samghscu:676": " 4. āha: no hīdaṃ bhagavan/",
    "K10samghscu:677": " [SaSū(C) 92] 1. bhagavān āha:",
    "K10samghscu:678": " asti punaḥ sarvaśūra kaścit satvo ya ekapāṇitalena samudraṃ kṣapayed?",
    "K10samghscu:679": " 2. āha: no hīdaṃ bhagavan,",
    "K10samghscu:680": " no hīdaṃ sugata/",
    "K10samghscu:681": " 3. bhagavān āha:",
    "K10samghscu:682": " yathā sarvaśūra nāsti sa kaścit satvo yaḥ śaknuyād ekapāṇitalena mahāsamudraṃ śoṣayituṃ,",
    "K10samghscu:683": " evam eva sarvaśūra ye hīnādhimuktikāḥ satvāḥ na śakyaṃ tair ayan dharmaparyāyaḥ śrotuṃ. 4. yaiḥ sarvaśūrāśītir gaṃgānadībālikāsamāni tathāgatakoṭīnayutaśatasahasrāṇi na dṛṣṭāni,",
    "K10samghscu:684": " na taiḥ śakyam ayaṃ saṃghāṭaṃ dharmaparyāyaṃ likhituṃ. 5. yair navatigaṃgānadībālikāsamāni tathāgatāni na dṛṣṭāni,",
    "K10samghscu:685": " na taiḥ śakyam ayan dharmaparyāyaḥ śrotum.",
    "K10samghscu:686": " [SaSū(C) 93] yena tathāgatakoṭīśatasahasrāṇi na dṛṣṭāni,",
    "K10samghscu:687": " ta iman dharmaparyāyaṃ śrutvā pratikṣipanti. 2. yaiḥ sarvaśūragaṃgānadībālikāsamānitathāgatakoṭīśatāni dṛṣṭāni,",
    "K10samghscu:688": " ta iman dharmaparyāyaṃ śrutvā prasādacittam utpādayanti,",
    "K10samghscu:689": " harṣayanti,",
    "K10samghscu:690": " yathābhūtaṃ prajānanti. 3. ya imaṃ saṃghāṭaṃ dharmaparyāyaṃ yathābhūtaṃ śraddadhanti na pratikṣipanti.",
    "K10samghscu:691": " [SaSū(C) 94] 1. śṛṇu sarvaśūra,",
    "K10samghscu:692": " ye kecid asmāt saṃghāṭād dharmaparyāyād ekām api catuṣpadikāṃ gāthāṃ likhiṣyanti teṣāṃ sarvaśūra satvānāṃ,",
    "K10samghscu:693": " tataḥ paścāt paṃcanavati koṭīsahasrāni lokadhātūnām atikramya yathā sukhāvatīlokadhātus,",
    "K10samghscu:694": " tathā teṣāṃ buddhakṣetraṃ bhaviṣyati;",
    "K10samghscu:695": " 2. teṣāṃ ca sarvaśūra satvānāṃ caturaśītiḥ kalpasahasrāṇy āyuṣpramāṇaṃ bhaviṣyati.",
    "K10samghscu:696": " [SaSū(C) 95] 1. śṛṇu sarvaśūra,",
    "K10samghscu:697": " ye bodhisatvā mahāsatvā asmāt saṃghāṭād dharmaparyāyād antaśaś catuṣpadikām api gāthāṃ śroṣyanti. 2. tadyathā sarvaśūra kaścit satvo bhaved yaḥ paṃcānantaryāṇi karmāṇi kuryāt,",
    "K10samghscu:698": " kārayed vā,",
    "K10samghscu:699": " kriyamāṇāni vānumodet,",
    "K10samghscu:700": " sa itaḥ saṃghāṭād dharmaparyāyāc catuṣpadikām api gāthāṃ śṛṇuyāt,",
    "K10samghscu:701": " tasya tāni paṃcānantaryāṇi karmāṇi parikṣayaṃ gaccheyuḥ.",
    "K10samghscu:702": " [SaSū(C) 96] 1. śṛṇu sarvaśūra,",
    "K10samghscu:703": " punar aparaṃ guṇam āmantrayāmi:",
    "K10samghscu:704": " 2. tadyathāpināma kaścit satvo bhaved yaḥ stūpabhedaṃ kārayet,",
    "K10samghscu:705": " saṃghabhedaṃ ca,",
    "K10samghscu:706": " 3. bodhisatvaṃ samādher uccālayet,",
    "K10samghscu:707": " 4. buddhajñānasyāntarāyaṃ kuryāt,",
    "K10samghscu:708": " 5. mātāpitaraṃ jīvitād vyavaropayed",
    "K10samghscu:709": " 6. atha sa satvaḥ paścāt paridevati,",
    "K10samghscu:710": " śocati: naṣṭo 'ham anena kāyena,",
    "K10samghscu:711": " naṣṭaṃ me paralokam iti,",
    "K10samghscu:712": " kalpam evāhaṃ naṣṭaḥ. 7. tato 'sya mahācintāyāsaṃ bhaveta,",
    "K10samghscu:713": " duḥkhāṃ vedanāṃ vedayeta,",
    "K10samghscu:714": " kaṭukāṃ vedanāṃ vedayeta;",
    "K10samghscu:715": " 8. tasya sarvaśūra satvasya sarvasatvāḥ parivarjayanti,",
    "K10samghscu:716": " jugupsanti ca:",
    "K10samghscu:717": " 9. dagdho naṣṭa eṣa satva,",
    "K10samghscu:718": " laukikalokottarād dharmā naṣṭo 'nekāni kalpāni,",
    "K10samghscu:719": " yathā dagdhasthūṇā.",
    "K10samghscu:720": " [SaSū(C) 97] 1. evam evāyaṃ puruṣaḥ:",
    "K10samghscu:721": " yathā sucitraṃ gṛhaṃ dagdhasthūṇaṃ na śobhate,",
    "K10samghscu:722": " evam evāyaṃ sa puruṣa iha loke na śobhate;",
    "K10samghscu:723": " 2. yatra yatra ca gacchati tatra tatra satvaiḥ paribhāṣyate,",
    "K10samghscu:724": " praharanti ca;",
    "K10samghscu:725": " 3. kṣutpipāsārdito 'pi na kiṃcil labhate;",
    "K10samghscu:726": " 4. tato duḥkhāṃ vedanāṃ vedayati.",
    "K10samghscu:727": " [SaSū(C) 98] 1. sa kṣutpipāsāhetunāparibhāṣāhetunāprahārahetunā,",
    "K10samghscu:728": " stūpabhedaṃ ca,",
    "K10samghscu:729": " paṃcānantaryāṇi ca karmāṇi samanusmarati;",
    "K10samghscu:730": " 2. sa tato duḥkhān nirvedacittam utpādayati:",
    "K10samghscu:731": " kutrāhaṃ yāsyāmi,",
    "K10samghscu:732": " ko me trāta bhavisyati?",
    "K10samghscu:733": " [SaSū(C) 99] 1. sa evaṃ cintayati:",
    "K10samghscu:734": " gamiṣyāmy ahaṃ parvatagirikandareṣu,",
    "K10samghscu:735": " praviśāmi,",
    "K10samghscu:736": " tatra me kālakriyā bhaviṣyati,",
    "K10samghscu:737": " na ca me iha kaścit trātāsti. āha ca:",
    "K10samghscu:738": " (1) kṛtaṃ me pāpakaṃ karma dagdhasthūṇaṃ nirantaram /",
    "K10samghscu:739": " nemaṃ loke śobhayiṣye na śobhayiṣyāmi paratra ca /",
    "K10samghscu:740": " antargṛhe na śobhāmi na śobhāmi ca bāhire //",
    "K10samghscu:741": " (2) doṣahetoḥ kṛtaṃ pāpaṃ tena yāsyāmi durgatim /",
    "K10samghscu:742": " paratra duḥkhitaḥ kutra vasiṣyāmi ha durgatau //",
    "K10samghscu:743": " (3) śṛṇvanti devatā vācam aśrukaṇṭhaṃ prarodati /",
    "K10samghscu:744": " nirāśaḥ paraloke prayāsyāmīha durgatiṃ //",
    "K10samghscu:745": " 2. taṃ devatā āhuḥ:",
    "K10samghscu:746": " (4) mūḍho 'si gaccha puruṣa maivaṃ cintaya duḥkhitaḥ /",
    "K10samghscu:747": " śaraṇo na ca me trāṇaṃ duḥkhāṃ vindāmi vedanām //",
    "K10samghscu:748": " (5) mātṛghāṭaṃ pitṛghāṭaṃ paṃcānantaryāñ ca me kṛtam /",
    "K10samghscu:749": " parvate mūrdhni gacchāmi tata ātmāṃ tyajāmy aham //",
    "K10samghscu:750": " (6) mā gaccha mūḍhapuruṣa karma mā kuru pāpakaṃ /",
    "K10samghscu:751": " bahu tvayā kṛtaṃ pāpaṃ vyāpannena hi cetasā //",
    "K10samghscu:752": " (7) kurvanti ye ātmaghātaṃ narakaṃ yānti duḥkhitāḥ /",
    "K10samghscu:753": " tataḥ patanti bhūmīṣu krandanti śokavedanāḥ //",
    "K10samghscu:754": " (8) na tena vīryeṇa bhavanti buddhā bhavanti naivāpi ca bodhisatvā //",
    "K10samghscu:755": " na śrāvakaṃ labhyati mokṣayānam anyasya vīryasya kuruṣva yatnam //",
    "K10samghscu:756": " (9) gacchasva taṃ parvatu yena so ṛṣi gatvā ca taṃ dṛṣṭva ṛṣiṃ mahātmā /",
    "K10samghscu:757": " vanditva pādau śirasā ca tasya trāṇaṃ bhavāhī mama agrasatva //",
    "K10samghscu:758": " (10) deśehi dharmaṃ kuśalaṃ muhūrttam bhīto 'smi trasto atiduḥkhapīḍitaḥ /",
    "K10samghscu:759": " ṛṣir vadantaṃ śṛṇu satvasāra niṣadya cittasya kṣaṇaṃ kuruṣva //",
    "K10samghscu:760": " (11) bhītaḥ sa trasto atiduḥkhapīḍitas tato niṣaṇṇaḥ kṣaṇiko muhūrtam /",
    "K10samghscu:761": " deśemi pāpaṃ kṛta yan mayā bahū ṛṣir hi vācam idam abravīti //",
    "K10samghscu:762": " 4. ṛṣir āha:",
    "K10samghscu:763": " (12) bhuṃjāhi taṃ bhojanu yad dadāmi duḥkhena ca krandasi śokapīḍitaḥ /",
    "K10samghscu:764": " kṣudhā pipāsāya ca pīḍitas tvaṃ nirāśakaś ca tribhavād bhaviṣyasi //",
    "K10samghscu:765": " (13) bhojanāny upanāmitvā ṛṣiḥ satvaṃ prasādayan /",
    "K10samghscu:766": " mṛṣṭaṃ bhuṃja manāpaṃ ca śarīre tarpaṇārthikaṃ //",
    "K10samghscu:767": " (14) paścāt te dharma bhāṣāmi sarvapāpakṣayaṃkaram /",
    "K10samghscu:768": " tasya tad bhojanaṃ mṛṣṭaṃ muhūrtaṃ bhuktavān asau //",
    "K10samghscu:769": " (15) bhuktvā hastau ca prakṣālya kṛtvā pradakṣiṇaṃ ṛṣiṃ /",
    "K10samghscu:770": " paryaṃkena niṣīditvā vada yat pāpakaṃ kṛtam //",
    "K10samghscu:771": " (16) mātṛghātaṃ pitṛghātaṃ stūpabhedaṃ mayā kṛtaṃ /",
    "K10samghscu:772": " bodhisatvasya buddhatve antarāyaṃ kṛtaṃ mayā //",
    "K10samghscu:773": " (17) tasya tad vacanaṃ śrutvā ṛṣir vākyam athābravīt /",
    "K10samghscu:774": " asādhus tava bho puruṣa yat kṛtaṃ pāpakaṃ tvayā /",
    "K10samghscu:775": " deśehi pāpakaṃ karma kṛtaṃ kārāpitaṃ ca yat //",
    "K10samghscu:776": " 5. atha khalu tasmin kāle sa puruṣaḥ śokaśalyasamarpito,",
    "K10samghscu:777": " bhītas,",
    "K10samghscu:778": " trasta,",
    "K10samghscu:779": " udvignaḥ: ko me trātā bhaviṣyati?",
    "K10samghscu:780": " (18) kṛtaṃ me pāpakaṃ karma duḥkhāṃ vetsyāmi vedanāṃ /",
    "K10samghscu:781": " ko me syāt trāyako nātho yo me duḥkhāt pramocayet //",
    "K10samghscu:782": " 6. atha khalu sa puruṣas tasya ṛṣer jānudvayaṃ bhūmau nipātyāha ca:",
    "K10samghscu:783": " (19) deśeyaṃ pāpakaṃ karma yat kṛtaṃ kāritaṃ mayā /",
    "K10samghscu:784": " mā phalaṃ pāpakaṃ bhotu mā me syād duḥkhavedanā //",
    "K10samghscu:785": " (20) ṛṣis trāṇaṃ bhaven mahyam āsanno 'haṃ bhaven tava /",
    "K10samghscu:786": " niṣkaukṛtyasya śāntasya śamyantāṃ pāpakān mama //",
    "K10samghscu:787": " [SaSū(C) 100] 1. atha khalu sa riṣis tena kālena tena samayena taṃ puruṣam etad avocat,",
    "K10samghscu:788": " evaṃ cāśvāsayati:",
    "K10samghscu:789": " 2. mā bhaiḥ puruṣa,",
    "K10samghscu:790": " ahaṃ te trāṇaṃ bhaviṣyāmy,",
    "K10samghscu:791": " ahan te gatir,",
    "K10samghscu:792": " ahaṃ parāyaṇaṃ bhaviṣyāmi;",
    "K10samghscu:793": " 3. saṃmukhaṃ dharmaṃ śṛṇu. śrutaṃ tvayā kiṃcit saṃghāṭaṃ nāma dharmaparyāyaṃ?",
    "K10samghscu:794": " 4. sa āha: na me kadācic chrutaṃ. 5. ṛṣir āha:",
    "K10samghscu:795": " ko 'gnidagdhasya satvasya dharman deśayaty anyatra yaḥ karuṇāvihāritayā satvānāṃ dharman deśayati?",
    "K10samghscu:796": " 6. āha: śṛṇu kulaputra,",
    "K10samghscu:797": " [SaSū(C) 101] 1. bhūtapūrvaṃ,",
    "K10samghscu:798": " asaṃkhyeyaiḥ kalpair asaṃkhyeyatarair yadāsīt tena kālena tena samayena,",
    "K10samghscu:799": " vimalacandro nāma rājābhūd,",
    "K10samghscu:800": " dhārmiko,",
    "K10samghscu:801": " dharmarājā. 2. tasya khalu punaḥ kulaputra rājño vimalacandrasya gṛhe putro jātaḥ.",
    "K10samghscu:802": " [SaSū(C) 102] 1. atha sa rājā vimalacandro lakṣaṇanaimittikāṃ chāstrapāṭhakān brāhmaṇān sannipātyaivam āha:",
    "K10samghscu:803": " 2. kiṃ brāhmaṇāḥ kumārasya nimittaṃ paśyatha,",
    "K10samghscu:804": " śobhanam aśobhanaṃ veti?",
    "K10samghscu:805": " 3. atha naimittikā brāhmaṇāḥ kathayaty:",
    "K10samghscu:806": " asādhur ayaṃ mahārāja kumāro jātaḥ,",
    "K10samghscu:807": " asādhur iti. 4. rājā śrutvā sasaṃbhramaṃ papraccha:",
    "K10samghscu:808": " kimidaṃ brāhmaṇā?",
    "K10samghscu:809": " 5. naimittikāḥ kathayanty:",
    "K10samghscu:810": " ayaṃ deva rājakumāro yadi sapta varṣāṇi jīvati sa eṣa mātāpitaraṃ jīvitād vyāvaropayiṣyati. 6. tato sa rājā evam āha:",
    "K10samghscu:811": " varaṃ me jīvitāntarāyo bhavatu mā cāhaṃ putraṃ vadheyaṃ. 7. tat kasmāt?",
    "K10samghscu:812": " kadācit karhacil loke manuṣyotpādaṃ labhyate. 8. nāhaṃ tathā kariṣyāmi yad imaṃ mānuṣyakaṃ kāyaṃ virāgayiṣyāmi.",
    "K10samghscu:813": " [SaSū(C) 103] 1. atha sa kumāro vardhate:",
    "K10samghscu:814": " yad anye varṣadvayena vardhante tadāsāv ekena māsena vardhate;",
    "K10samghscu:815": " 2. jānāti ca sa rājā vimalacandro:",
    "K10samghscu:816": " 'yaṃ kumāro mama karmopacayena vardhate. 3. tato rājā tasya kumārasya paṭṭam ābandhyaivam āha:",
    "K10samghscu:817": " tava rājyaṃ bhavatu,",
    "K10samghscu:818": " vipulā ca kīrti,",
    "K10samghscu:819": " rājyabhogaiśvaryaṃ ca kāraya dharmeṇa,",
    "K10samghscu:820": " mā adharmeṇa. 4. tataḥ paṭṭaṃ badhvā,",
    "K10samghscu:821": " rājeti nāmadheyam akarot. 5. sa ca rājā vimalacandro na bhūyaḥ svaviṣaye rājyaṃ kārayaty.",
    "K10samghscu:822": " [SaSū(C) 104] 1. atha te triṃśad amātyakoṭyo,",
    "K10samghscu:823": " yena sa rājā vimalacandras tenopasaṃkrāntā,",
    "K10samghscu:824": " upetya,",
    "K10samghscu:825": " taṃ rājānaṃ vimalacandram evam āhuḥ:",
    "K10samghscu:826": " kasmāt tvaṃ bhoḥ mahārāja svaviṣaye na bhūyo rājyaṃ kārayasi?",
    "K10samghscu:827": " 2. rājāha: bahūny asaṃkhyeyāni kalpāni,",
    "K10samghscu:828": " yan mayā rājyabhogaiśvaryādhipatyaṃ kāritaṃ,",
    "K10samghscu:829": " na ca me kadācid viṣayeṣu tṛptir āsīt. 3. tena ca kālena tena samayena na cireṇa kālāntareṇa sa putras taṃ mātāpitaraṃ jīvitād vyavaropayati,",
    "K10samghscu:830": " 4. tena ca tatra paṃcānantaryāṇi karmāny upacitāni. 5. ahaṃ ca bhoḥ puruṣa tāvac ciraṃ kālasamayam anusmarāmi yathādya śvo vā.",
    "K10samghscu:831": " [SaSū(C) 105] 1. yadā tasya rājño duḥkhā vedanā utpannā tadā sa rājā vipratisārībhūto 'śrukaṇṭhaḥ paridevati:",
    "K10samghscu:832": " pāpaṃ me karma kṛtam iti/",
    "K10samghscu:833": " avīcau mahānarake duḥkhāṃ vedanāṃ pratyanubhaviṣyāmīti/",
    "K10samghscu:834": " 2. tato 'haṃ kāruṇyacittam utpādya tatra gatvā tasya rājño dharman deśayitavān;",
    "K10samghscu:835": " 3. atha sa rājā taṃ dharmaṃ śrutvā tasya tāni paṃcānantaryāṇi karmāṇi kṣipraṃ niravaśeṣaṃ parikṣayaṃ gatāni. āha:",
    "K10samghscu:836": " (1) saṃghāṭaṃ dharmaparyāyaṃ sūtrarājaṃ mahātapāḥ /",
    "K10samghscu:837": " ye śroṣyanti iman dharman padaṃ prāpsyanty anuttaram //",
    "K10samghscu:838": " (2) sarvapāpakṣayaṃ bhavati sarvakleśāṃc chamiṣyati /",
    "K10samghscu:839": " śṛṇu dharmaṃ pravakṣyāmi yena kṣipraṃ vimokṣase //",
    "K10samghscu:840": " (3) catuṣpadāyāṃ gāthāyāṃ bhāṣyamāṇaṃ nirantaraṃ /",
    "K10samghscu:841": " sarvapāpakṣayaṃ kṛtvā srotāpanno bhaviṣyasi //",
    "K10samghscu:842": " (4) tatodānaṃ udānemi sarvapāpapramocanaṃ /",
    "K10samghscu:843": " mocitā duḥkhitā satvā nārakād bhayabhairavāt //",
    "K10samghscu:844": " (5) tataḥ sa puruṣotthāya āsanād añjalīkṛtaḥ /",
    "K10samghscu:845": " praṇamya śirasā tasya sādhukāraṃ prayacchati //",
    "K10samghscu:846": " (6) sādhu kalyāṇamitrāṇi sādhu pāpavināśaka /",
    "K10samghscu:847": " sādhu saṃghāṭanirdeśaṃ ye śroṣyanti mahānayaṃ //",
    "K10samghscu:848": " [SaSū(C) 106] 1. atha khalu tena kālena tena samayenopary antarikṣe sthitāni dvādaśa devaputrasahasrāṇi kṛtāṃjalipuṭāni,",
    "K10samghscu:849": " tam ṛṣim upagamya,",
    "K10samghscu:850": " pādau śirasā praṇamya,",
    "K10samghscu:851": " evam āhuḥ: bhagavan,",
    "K10samghscu:852": " kevac ciraṃ smarasi mahātapa?",
    "K10samghscu:853": " 2. evaṃ catvāraḥ koṭīr nāgarājñām āgatya,",
    "K10samghscu:854": " aṣṭādaśa koṭīsahasrāṇi yakṣarājñām āgatya,",
    "K10samghscu:855": " yena sa ṛṣis tenāṃjaliṃ praṇāmya,",
    "K10samghscu:856": " evam āhuḥ: kevac ciraṃ smarasi?",
    "K10samghscu:857": " [SaSū(C) 107] 1. mahātmā ṛṣir āha:",
    "K10samghscu:858": " śatam asaṃkhyeyakalpakoṭīnayutasahasrāṇi samanusmarāmi. 2. āhu:",
    "K10samghscu:859": " kena kuśalakarmaṇā muhūrtamātreṇaivaṃ pāpaṃ karma praśāntam?",
    "K10samghscu:860": " 3. āha: saṃghāṭaṃ dharmaparyāyaṃ śrutvā,",
    "K10samghscu:861": " anena kuśalakarmaṇā sarvapāpakarma praśāntam;",
    "K10samghscu:862": " [SaSū(C) 108] 1. ye ca tatra satvāḥ sannipatitāḥ,",
    "K10samghscu:863": " yair imaṃ dharmaparyāyaṃ śrutvā śraddadhānatā vā kṛtā,",
    "K10samghscu:864": " te sarve vyākriyante 'nuttarāyāṃ samyaksaṃbodhau;",
    "K10samghscu:865": " 2. yena ca puruṣeṇa tāni paṃcānantaryāṇi karmāṇi kṛtāni,",
    "K10samghscu:866": " tenemaṃ saṃghāṭaṃ dharmaparyāyaṃ śrutvā muhūrtamātreṇa tāni paṃcānantaryāṇi karmāṇi niravaśeṣaṃ parikṣayaṃ paryādānaṃ kṛtāṇi;",
    "K10samghscu:867": " 3. tasyānekāni kalpakoṭīnayutaśatasahasrāṇi sarvadurgatidvārāṇi pithitāni bhavanti;",
    "K10samghscu:868": " 4. dvātriṃśad devalokadvārāṇy apāvṛtāni bhavanti;",
    "K10samghscu:869": " 5. ya itaḥ saṃghāṭād dharmaparyāyād antaśaś catuṣpadikām api gāthāṃ śroṣyati,",
    "K10samghscu:870": " tasyetādṛśāni kuśalamūlāni bhaviṣyanti;",
    "K10samghscu:871": " 6. kaḥ punar vādo yaḥ saṃghāṭasūtraṃ satkariṣyati gurukariṣyati mānayiṣyati pūjayiṣyati",
    "K10samghscu:872": " puṣpadhūpagandhamālyavilepanacūrṇacīvaracchatradhvajapatākābhirvādyāṃjalikarmapraṇāmaṃ vā kariṣyati,",
    "K10samghscu:873": " ekāṃ vārāṃ anumodiṣyaty,",
    "K10samghscu:874": " evaṃ ca vakṣyati:",
    "K10samghscu:875": " sādhu subhāṣitam iti/",
    "K10samghscu:876": " [SaSū(C) 109] 1. atha khalu sarvaśūro bodhisatvo mahāsatvo bhagavantam etad avocat:",
    "K10samghscu:877": " kiyantaṃ bhagavann añjalipraṇāmāt puṇyaskandhaṃ prasavati ye te saṃghāṭaṃ dharmaparyāyaṃ bhāṣyamāṇaṃ śrutvāñjaliṃ kṛtvā praṇamanti?",
    "K10samghscu:878": " 2. bhagavān āha:",
    "K10samghscu:879": " śṛṇu kulaputra,",
    "K10samghscu:880": " yena paṃcānantaryāṇi karmāṇi kṛtāṇi,",
    "K10samghscu:881": " kāritāni,",
    "K10samghscu:882": " kriyamāṇāni vānumoditāni,",
    "K10samghscu:883": " yadi sa itaḥ saṃghāṭād dharmaparyāyād antaśaś catuṣpadikām api gāthāṃ śrutvāñjaliṃ praṇāmayiṣyati,",
    "K10samghscu:884": " tasya tāni sarvāṇi paṃcānantaryāṇi karmāṇi kṣayaṃ gatāni bhaviṣyanti;",
    "K10samghscu:885": " 3. kaḥ punar vādaḥ sarvaśūra yaḥ sakalasamāptam evāyaṃ dharmaparyāyaṃ śroṣyaty:",
    "K10samghscu:886": " ayaṃ tato bahutaraṃ puṇyaskandhaṃ prasaviṣyati.",
    "K10samghscu:887": " [SaSū(C) 110] 1. upamāṃ te kulaputra kariṣyāmi asya saṃghāṭasūtrārthasya vijñaptaye:",
    "K10samghscu:888": " 2. tadyathāpināma sarvaśūrānavataptasya nāgarājasya bhavane na kadācit sūryo 'vabhāsayati,",
    "K10samghscu:889": " tataś ca paṃca mahānadyaḥ pravahanti. atha kaścid eva puruṣo bhaved yas tāsāṃ paṃcānāṃ mahānadīnām udakasya bindūni gaṇayet. 4. tat kiṃ manyase",
    "K10samghscu:890": " śakyaṃ teṣām udakavindunāṃ gaṇanāyogena paryantam adhigantum?",
    "K10samghscu:891": " 5. āha: no hīdaṃ bhagavan,",
    "K10samghscu:892": " no hīdaṃ sugata/",
    "K10samghscu:893": " 6. bhagavān āha:",
    "K10samghscu:894": " evam eva sarvaśūra na śakyaṃ saṃghāṭasūtrasya dharmaparyāyasya kuśalamūlaṃ,",
    "K10samghscu:895": " kalpena vā,",
    "K10samghscu:896": " kalpaśatena vā,",
    "K10samghscu:897": " kalpasahasreṇa vā,",
    "K10samghscu:898": " kalpakoṭīnayutaśatasahasreṇa vā,",
    "K10samghscu:899": " gaṇanayā paryantam adhigantuṃ.",
    "K10samghscu:900": " [SaSū(C) 111] 1. tat kiṃ manyase sarvaśūra,",
    "K10samghscu:901": " duṣkaraṃ tasya ya imaṃ saṃghāṭaṃ dharmaparyāyaṃ muhūrtaṃ prakāśayeta?",
    "K10samghscu:902": " 2. āha: duṣkaraṃ bhagavaṃ/",
    "K10samghscu:903": " 3. bhagavān āha:",
    "K10samghscu:904": " ataḥ suduṣkarataraṃ sarvaśūra tasya ya imaṃ saṃghāṭaṃ dharmaparyāyaṃ śakṣyati śrotum.",
    "K10samghscu:905": " [SaSū(C) 112] 1. tadyathā anavataptāt paṃca mahānadyaḥ pravahanti,",
    "K10samghscu:906": " tāsāṃ paṃcānāṃ mahānadīnāṃ pravahantīnām udakavindūn na śakyaṃ gaṇanayā paryantam adhigantum,",
    "K10samghscu:907": " evam evāsya dharmaparyāyasya puṇyaskandhasya na śakyaṃ paryantam adhigantum. sarvaśūra āha:",
    "K10samghscu:908": " katamās tā bhagavan paṃca mahānadyaḥ?",
    "K10samghscu:909": " 3. bhagavān āha:",
    "K10samghscu:910": " tadyathā: gaṃgā,",
    "K10samghscu:911": " sītā,",
    "K10samghscu:912": " vakṣur,",
    "K10samghscu:913": " yamunā,",
    "K10samghscu:914": " candrabhāgā ca. 4. imā sarvaśūra paṃca mahānadyo mahāsamudre praviśanti;",
    "K10samghscu:915": " 5. ekaikā ca mahānadī paṃcanadīśataparivārā.",
    "K10samghscu:916": " [SaSū(C) 113] 1. punar aparaṃ sarvaśūra,",
    "K10samghscu:917": " paṃcemā mahānadyaḥ ākāśe pravahanti yā prajāṃ prahlādayanti;",
    "K10samghscu:918": " 2. tāś ca paṃca mahānadyaḥ ekaikā sahasraparivārāḥ. 3. āha:",
    "K10samghscu:919": " katamās tā bhagavan paṃca mahānadyaḥ sahasrāparivārāḥ?",
    "K10samghscu:920": " 4. bhagavān āha:",
    "K10samghscu:921": " sundarī nāma nadī sahasraparivārā,",
    "K10samghscu:922": " śaṃkhā nāma nadī sahasraparivārā,",
    "K10samghscu:923": " vahantī nāma nadī sahasraparivārā,",
    "K10samghscu:924": " citrasenā nāma nadī sahasraparivārā,",
    "K10samghscu:925": " dharmavṛttā nāma nadī sahasraparivārā. 5. imās tā sarvaśūra paṃca mahānadyaḥ sahasraparivārā yā jaṃbudvīpe autsukyam āpadyante,",
    "K10samghscu:926": " yāḥ kālena kālaṃ jaṃbudvīpe bindubhir varṣadhārāḥ pramuṃcanti;",
    "K10samghscu:927": " 6. tena puṣpaphalasasyāny abhiruhyanti. 7. yadā jaṃbudvīpe varṣadhārāḥ prapatanti,",
    "K10samghscu:928": " tadā udakaṃ jāyate,",
    "K10samghscu:929": " jātaṃ codakaṃ,",
    "K10samghscu:930": " sarvakṣetrārāmeṣu tṛpteṣu,",
    "K10samghscu:931": " satvāḥ sukhino bhavanti.",
    "K10samghscu:932": " [SaSū(C) 114] 1. tadyathāpināma sarvaśūra prajāpati sarvajaṃbudvīpe sukhaṃ kārayati,",
    "K10samghscu:933": " evam eva sarvaśūrāyaṃ saṃghāṭo dharmaparyāya bahujanahitāya jaṃbudvīpe prakāśitaḥ.",
    "K10samghscu:934": " 2. yathā devānāṃ trāyastriṃśatāṃ āyuṣpramāṇaṃ na tathā manuṣyāṇāṃ. 3. katame sarvaśūra",
    "K10samghscu:935": " trāyastriṃśā devā yatra śakro devānām indraḥ prativasati. 4. te trāyastriṃśā nāma",
    "K10samghscu:936": " devāḥ santi tadyathā sarvaśūra satvā ye vāksucaritaṃ bhāṣante. 5. teṣāṃ na śakyaṃ",
    "K10samghscu:937": " puṇyaskandhasyopamāṃ kartuṃ.",
    "K10samghscu:938": " [SaSū(C) 115] 1. santi sarvaśūra satvā ye vāgduścaritaṃ bhāṣante;",
    "K10samghscu:939": " 2. na śakyaṃ teṣām apuṇyaskandhasyopamāṃ kartum yat te satvāḥ narakatiryakpretaduḥkhāṃ vedanāṃ vedayanti;",
    "K10samghscu:940": " 3. na ca kaścit teṣāṃ trātā bhavati;",
    "K10samghscu:941": " tatra te nirāśāḥ paridevante narakeṣu prapatamānāḥ;",
    "K10samghscu:942": " 4. tad akalyāṇamitravaśena draṣṭavyaṃ. 5. ye satvā vāksucaritaṃ bhāṣante teṣāṃ na śakyaṃ puṇyaskandhasyopamāṃ kartuṃ;",
    "K10samghscu:943": " 6. tat kalyāṇamitravaśena draṣṭavyaṃ.",
    "K10samghscu:944": " [SaSū(C) 116] 1. yadā kalyāṇamitraṃ paśyati,",
    "K10samghscu:945": " tadā tathāgato dṛṣṭo bhavati;",
    "K10samghscu:946": " 2. yadā tathāgataṃ paśyati,",
    "K10samghscu:947": " tadā tasya sarvapāpakṣayo bhavati;",
    "K10samghscu:948": " 3. yadā sarvapāpakṣayo bhavati,",
    "K10samghscu:949": " tadā prajāpatir jaṃbudvīpe autsukyaṃ karoti;",
    "K10samghscu:950": " 4. yadā prajāpatir jaṃbudvīpe autsukyaṃ karoti,",
    "K10samghscu:951": " tadā jaṃbudvīpakānāṃ satvānāṃ sukhasya na śakyam upamāṃ kartum. 5. evam evāyaṃ sarvaśūra saṃghāṭo dharmaparyāyo jaṃbudvīpe buddhakṛtyaṃ karoti;",
    "K10samghscu:952": " 6. tadā na śakyaṃ teṣāṃ satvānāṃ puṇyaskandhasyopamāṃ kartum.",
    "K10samghscu:953": " [SaSū(C) 117] tadyathāpināma sarvaśūra,",
    "K10samghscu:954": " yatremāḥ paṃca mahānadyaḥ saṃbhedaṃ samavasaraṇaṃ gacchanti,",
    "K10samghscu:955": " tatra na śakyam udakasya pramāṇam udgrahītuṃ,",
    "K10samghscu:956": " etāvad udakakuṃbhā vā,",
    "K10samghscu:957": " udakakuṃbhaśatāni vā,",
    "K10samghscu:958": " udakakuṃbhasahasrāṇi vā,",
    "K10samghscu:959": " udakakuṃbhaśatasahasrāṇi vā. api tu bahutvād udakasya mahān udakaskandha:",
    "K10samghscu:960": " iti saṃkhyāṃ gacchati.",
    "K10samghscu:961": " [SaSū(C) 118] evam eva sarvaśūra yadā jaṃbudvīpakā satvā imaṃ saṃghāṭaṃ dharmaparyāyaṃ śroṣyanti,",
    "K10samghscu:962": " śrutvā codgrahīṣyanti dhārayiṣyanti,",
    "K10samghscu:963": " vācayiṣyanti,",
    "K10samghscu:964": " paryavāpsyanti,",
    "K10samghscu:965": " pareṣāṃ ca vistareṇa saṃprakāśayiṣyanti,",
    "K10samghscu:966": " pratipattyā ca saṃpādayiṣyanti,",
    "K10samghscu:967": " tadā na śakyaṃ teṣāṃ satvānāṃ puṇyaskandhasya pramāṇaṃ udgrahītum. api tu bahutvāt puṇyasya mahān puṇyaskandha:",
    "K10samghscu:968": " iti saṃkhyāṃ gacchati.",
    "K10samghscu:969": " [SaSū(C) 119] 1. ye sarvaśūra satvāḥ saṃghāṭaṃ dharmaparyāyaṃ na śroṣyanti,",
    "K10samghscu:970": " na taiḥ śakyam anuttarāṃ samyaksaṃbodhim abhisaṃboddhum;",
    "K10samghscu:971": " 2. na śakyaṃ dharmacakraṃ pravartayitum;",
    "K10samghscu:972": " 3. na śakyaṃ dharmagaṇḍī parāhanitum;",
    "K10samghscu:973": " 4. na śakyaṃ tair dharmasiṃhāsanam abhiroḍhuṃ;",
    "K10samghscu:974": " 5. na śakyaṃ nirvāṇadhātum anupraveṣṭuṃ;",
    "K10samghscu:975": " 6. na śakyam aprameyai raśmibhir avabhāsayitum;",
    "K10samghscu:976": " 7. ya imaṃ sarvaśūra saṃghāṭaṃ dharmaparyāyaṃ na śroṣyanti,",
    "K10samghscu:977": " na śakyaṃ tair bodhimaṇḍe niṣattuṃ.",
    "K10samghscu:978": " [SaSū(C) 120] 1. sarvaśūra āha:",
    "K10samghscu:979": " pṛcchāmi bhagavaṃ,",
    "K10samghscu:980": " pṛcchāmi sugata kaṃcid eva kautuhalam. 2. bhagavān āha:",
    "K10samghscu:981": " pṛccha tvaṃ sarvaśūra,",
    "K10samghscu:982": " yad yad evākāṃkṣasy ahaṃ te niṣkāṃkṣaṃ kariṣyāmi. 3. sarvaśūra āha:",
    "K10samghscu:983": " katamaḥ sa bhagavan ṛṣir abhūd yena te satvāḥ paṃcabhir ānantaryaiḥ karmabhiḥ parimokṣitāḥ,",
    "K10samghscu:984": " avaivartikabhūmau ca pratiṣṭhāpitāḥ?",
    "K10samghscu:985": " 4. bhagavān āha:",
    "K10samghscu:986": " (1) sūkṣmaṃ vacana buddhānāṃ sarvaśūra śṛṇohi me /",
    "K10samghscu:987": " saṃghāṭadarśanaṃ sūtraṃ ṛṣirūpeṇa darśitam //",
    "K10samghscu:988": " (2) saṃghāṭo buddharūpaṃ ca darśayaty anukampayā /",
    "K10samghscu:989": " yathā bālika gaṃgāyā rūpaṃ darśayate tathā //",
    "K10samghscu:990": " (3) buddho darśayate rūpaṃ dharman deśayate svayam /",
    "K10samghscu:991": " buddhaṃ ya icchate draṣṭuṃ lokanāthaṃ jinottamaṃ //",
    "K10samghscu:992": " (4) saṃghāṭas tena śrotavyaḥ saṃghāṭaṃ buddhasādṛśaṃ /",
    "K10samghscu:993": " buddhas tatra bhaven nityaṃ saṃghāṭaṃ yatra tiṣṭhati //",
    "K10samghscu:994": " [SaSū(C) 121] 1. tatra khalu bhagavān punar api sarvaśūraṃ bodhisatvam āmantrayate sma:",
    "K10samghscu:995": " 2. bhūtapūrvaṃ sarvaśūrātīte 'dhvani navānavaty asaṃkhyeyān kalpān anusmarāmi;",
    "K10samghscu:996": " 3. tatra dvādaśa buddhakoṭyo babhūvan,",
    "K10samghscu:997": " ratnottamanāmānas,",
    "K10samghscu:998": " tathāgatā,",
    "K10samghscu:999": " arhantaḥ,",
    "K10samghscu:1000": " samyaksaṃbuddhāḥ. 4. ahaṃ tena kālena tena samayena pradānaśūro 'bhūvaṃ candro nāma. 5. te ca me dvādaśa buddhakoṭya paryupāsitāḥ;",
    "K10samghscu:1001": " khādanīyabhojanīyamālyagandhavilepanena,",
    "K10samghscu:1002": " yathāsukhaṃ,",
    "K10samghscu:1003": " praṇītenāhāreṇa,",
    "K10samghscu:1004": " sarvasukhopadhānenopasthitāḥ;",
    "K10samghscu:1005": " upasthāpya ca,",
    "K10samghscu:1006": " 6. tatraiva mayā sarvaśūra vyākaraṇam anuttarāyāṃ samyaksaṃbodhau pratilabdham.",
    "K10samghscu:1007": " [SaSū(C) 122] 1. anusmarāmy ahaṃ sarvaśūra:",
    "K10samghscu:1008": " aṣṭādaśa buddhakoṭya,",
    "K10samghscu:1009": " sarve ratnāvabhāsanāmānas tathāgatā loka utpannā abhūvan. 2. tatrāham api pradānaśūro 'bhūvaṃ garbhaseno nāma. 3. te cāṣṭādaśa buddhakoṭyo mayā",
    "K10samghscu:1010": " pūjitāś ca,",
    "K10samghscu:1011": " yathā tathāgatānāṃ pratyarhaṃ gandhamālyavilepanālaṃkāravibhūṣaṇaiḥ. 4. tatra ca me vyākaraṇam anuttarāyāṃ samyaksaṃbodhau pratilabdhaṃ.",
    "K10samghscu:1012": " [SaSū(C) 123] 1. anusmarāmy ahaṃ sarvaśūra:",
    "K10samghscu:1013": " viṃśati buddhakoṭyaḥ śikhisaṃbhavanāmānas,",
    "K10samghscu:1014": " tathāgatā,",
    "K10samghscu:1015": " arhantaḥ,",
    "K10samghscu:1016": " samyaksaṃbuddhā loka udapadyanta. 2. pūjitā me te buddhā bhagavanto yathā pratyarheṇa pūjasatkāreṇa. 3. tatraiva ca me vyākaraṇam anuttarāyāṃ samyaksaṃbodhau pratilabdham;",
    "K10samghscu:1017": " 4. na cādyāpi kālasamayam abhūd vyākaraṇāya.",
    "K10samghscu:1018": " [SaSū(C) 124] 1. anusmarāmy ahaṃ sarvaśūra:",
    "K10samghscu:1019": " viṃśaty eva buddhakoṭyaḥ kāśyapanāmānas,",
    "K10samghscu:1020": " tathāgatā,",
    "K10samghscu:1021": " arhantaḥ,",
    "K10samghscu:1022": " samyaksaṃbuddhā loka udapadyanta. 2. tatrāham api pradānaśūro 'bhūvaṃ. 3. kṛtaṃ me teṣāṃ tathāgatānām upasthānaṃ; gandhena,",
    "K10samghscu:1023": " mālyena,",
    "K10samghscu:1024": " vilepanena,",
    "K10samghscu:1025": " tathāgatagurūpasthānenopasthitāḥ;",
    "K10samghscu:1026": " yathā tathāgatānāṃ gurugauravaṃ kartavyaṃ tathā kṛtaṃ. 4. tatraiva ca me vyākaraṇam anuttarāyāṃ samyaksaṃbodhau pratilabdhaṃ.",
    "K10samghscu:1027": " [SaSū(C) 125] 1. anusmarāmy ahaṃ sarvaśūra:",
    "K10samghscu:1028": " ṣoḍaśa buddhakoṭyo 'bhūvan,",
    "K10samghscu:1029": " vimalaprabhāsanāmānas,",
    "K10samghscu:1030": " tathāgatā,",
    "K10samghscu:1031": " arhantaḥ,",
    "K10samghscu:1032": " samyaksaṃbuddhāḥ. 2. tena ca kālena tena samayenāhaṃ gṛhapatir abhūvam,",
    "K10samghscu:1033": " āḍhyo mahādhano,",
    "K10samghscu:1034": " mahābhogaḥ,",
    "K10samghscu:1035": " sarvasvaparityāgī. 3. te ca mayā ṣoḍaśa buddhakoṭyaḥ pūjitā,",
    "K10samghscu:1036": " āstaraṇaprāvaraṇena,",
    "K10samghscu:1037": " gandhena,",
    "K10samghscu:1038": " mālyena,",
    "K10samghscu:1039": " vilepanena,",
    "K10samghscu:1040": " vibhūṣaṇācchādanena ca;",
    "K10samghscu:1041": " yathā tathāgatānāṃ gurūpasthānaṃ kartavyaṃ tathā ca mayā kṛtaṃ. 4. tatraiva ca me vyākaraṇam anuttarāyāṃ samyaksaṃbodhau pratilabdhaṃ;",
    "K10samghscu:1042": " 5. na ca me kālaṃ na samayam abhūd vyākaraṇāya.",
    "K10samghscu:1043": " [SaSū(C) 126] 1. śṛṇu sarvaśūra,",
    "K10samghscu:1044": " anusmarāmy ahaṃ:",
    "K10samghscu:1045": " paṃcanavatir buddhakoṭyo loka utpannāny abhūvan,",
    "K10samghscu:1046": " sarve śākyamunināmānas,",
    "K10samghscu:1047": " tathāgatā,",
    "K10samghscu:1048": " arhantaḥ,",
    "K10samghscu:1049": " samyaksaṃbuddhāḥ. 2. ahaṃ ca tena kālena tena samayena ca rājābhūvaṃ,",
    "K10samghscu:1050": " dhārmiko,",
    "K10samghscu:1051": " dharmarājā. 3. paryupāsitā me te paṃcanavatir buddhakoṭyaḥ śākyamunināmadheyās tathāgatāḥ,",
    "K10samghscu:1052": " gandhena,",
    "K10samghscu:1053": " mālyena,",
    "K10samghscu:1054": " vilepanena,",
    "K10samghscu:1055": " āstaraṇapravaraṇena,",
    "K10samghscu:1056": " cchatradhvajapatākābhiś ca. 4. tatraiva ca me vyākaraṇam anuttarāyāṃ samyaksaṃbodhau pratilabdham.",
    "K10samghscu:1057": " [SaSū(C) 127] 1. anusmarāmy ahaṃ sarvaśūra:",
    "K10samghscu:1058": " navati buddhakoṭyaḥ krakatsudanāmānas,",
    "K10samghscu:1059": " tathāgatā,",
    "K10samghscu:1060": " arhantaḥ,",
    "K10samghscu:1061": " samyaksaṃbuddhā,",
    "K10samghscu:1062": " loka udapadyanta. 2. ahaṃ ca tena kālena tena samayena brāhmaṇakumāro 'bhūvam,",
    "K10samghscu:1063": " āḍhyo,",
    "K10samghscu:1064": " mahādhano,",
    "K10samghscu:1065": " mahābhogaḥ,",
    "K10samghscu:1066": " pradānadātā,",
    "K10samghscu:1067": " sarvasvaparityāgī. 3. te ca mayā tathāgatā sarve upasthitāḥ,",
    "K10samghscu:1068": " gandhena,",
    "K10samghscu:1069": " mālyena,",
    "K10samghscu:1070": " vilepanena,",
    "K10samghscu:1071": " āstarāṇaprāvaraṇena,",
    "K10samghscu:1072": " vibhūṣaṇācchādanena;",
    "K10samghscu:1073": " yādṛśaṃ ca tathāgatānām upasthānaṃ tathā teṣāṃ mayā pratyarham upasthānaṃ kṛtaṃ. 4. tatraiva ca me vyākaraṇam anuttarāyāṃ samyaksaṃbodhau pratilabdhaṃ;",
    "K10samghscu:1074": " 5. na ca me kālaṃ na samayaṃ vyākaraṇāya.",
    "K10samghscu:1075": " [SaSū(C) 128] 1. anusmarāmy ahaṃ sarvaśūra:",
    "K10samghscu:1076": " aṣṭādaśa buddhakoṭyo loka udapadyanta,",
    "K10samghscu:1077": " sarve kanakamunināmānas,",
    "K10samghscu:1078": " tathāgatā,",
    "K10samghscu:1079": " arhantaḥ,",
    "K10samghscu:1080": " samyaksaṃbuddhāḥ. 2. ahaṃ ca tena kālena tena samayena pradānaśūro 'bhūvam. 3. paryupāsitā me te tathāgatā arhantaḥ samyaksaṃbuddhāḥ,",
    "K10samghscu:1081": " pūjitāś ca gandhena,",
    "K10samghscu:1082": " mālyena,",
    "K10samghscu:1083": " vilepanena,",
    "K10samghscu:1084": " āstaraṇaprāvaraṇena,",
    "K10samghscu:1085": " vibhūṣaṇena;",
    "K10samghscu:1086": " yathā tathāgatānāṃ gurūpasthānāṃ tathā me upasthitāḥ. 4. tatraiva ca me vyākaraṇam anuttarāyāṃ samyaksaṃbodhau pratilabdhaṃ;",
    "K10samghscu:1087": " 5. na ca me kālaṃ na samayaṃ vyākaraṇāya.",
    "K10samghscu:1088": " [SaSū(C) 129] 1. anusmarāmy ahaṃ sarvaśūra:",
    "K10samghscu:1089": " trayodaśa buddhakoṭyo loka udapadyanta,",
    "K10samghscu:1090": " sarve 'vabhāsaśrīnāmānas,",
    "K10samghscu:1091": " tathāgatā,",
    "K10samghscu:1092": " arhantaḥ,",
    "K10samghscu:1093": " samyaksaṃbuddhāḥ. 2. te ca me tathāgatāḥ pūjitā,",
    "K10samghscu:1094": " āstaraṇaprāvaraṇena,",
    "K10samghscu:1095": " gandhena,",
    "K10samghscu:1096": " mālyena,",
    "K10samghscu:1097": " vilepanācchādanavibhūṣaṇena;",
    "K10samghscu:1098": " yathā tathāgatānāṃ gurūpasthānaṃ kṛtaṃ tādṛśam upasthānam upasthitāḥ. 3. taiś ca",
    "K10samghscu:1099": " tathāgatair nānādharmamukhāni bhāṣitāni arthavinayaviniścayāt. 4. tatraiva ca me",
    "K10samghscu:1100": " vyākaraṇam anuttarāyāṃ samyaksaṃbodhau pratilabdhaṃ;",
    "K10samghscu:1101": " 5. na cādyāpi samayaṃ vyākaraṇāya.",
    "K10samghscu:1102": " [SaSū(C) 130] 1. anusmarāmy ahaṃ sarvaśūra:",
    "K10samghscu:1103": " paṃcaviṃśati buddhakoṭyaḥ puṣyanāmānas,",
    "K10samghscu:1104": " tathāgatā,",
    "K10samghscu:1105": " arhantaḥ,",
    "K10samghscu:1106": " samyaksaṃbuddhā loka udapādyanta. 2. ahaṃ ca tena kālena tena samayena pravrajito 'bhūvam. 3. paryupāsitā me te tathāgatā;",
    "K10samghscu:1107": " yathānanda etarhi mamopasthānam upatiṣṭhati,",
    "K10samghscu:1108": " tādṛśaṃ ca me te tathāgatā upasthitāḥ. 4. tatraiva ca me vyākaraṇam anuttarāyāṃ samyaksaṃbodhau pratilabdhaṃ;",
    "K10samghscu:1109": " 5. na cādyāpi samayam abhūd vyākaraṇāya.",
    "K10samghscu:1110": " [SaSū(C) 131] 1. anusmarāmy ahaṃ sarvaśūra:",
    "K10samghscu:1111": " aṣṭādaśa buddhakoṭyo vipaśyināmānas,",
    "K10samghscu:1112": " tathāgatā,",
    "K10samghscu:1113": " arhantaḥ,",
    "K10samghscu:1114": " samyaksaṃbuddhā loka udapadyanta. 2. paryupāsitā me te tathāgatā arhantaḥ samyaksaṃbuddhāḥ,",
    "K10samghscu:1115": " ābharaṇaprāvaraṇena,",
    "K10samghscu:1116": " ācchādanagandhamālyavilepanena;",
    "K10samghscu:1117": " yathā tathāgatopasthānaṃ tathā me upasthitā. 3. ahaṃ ca tena kālena tena samayena pravrajito 'bhūvam. 4. tatraiva cāhaṃ vyākaraṇam anuttarāyāṃ samyaksaṃbodhau pratilabdhavān;",
    "K10samghscu:1118": " 5. na cādyāpi samayaṃ vyākaraṇāya,",
    "K10samghscu:1119": " na cireṇa kālena.",
    "K10samghscu:1120": " [SaSū(C) 132] 1. yaḥ paścimako vipaśyī loka utpannaḥ sa imaṃ saṃghāṭaṃ dharmaparyāyaṃ bhāṣitavān. 2. tam ahaṃ jñātvā,",
    "K10samghscu:1121": " tasmin samaye,",
    "K10samghscu:1122": " jaṃbudvīpe saptaratnavarṣaṃ pravṛṣṭavān. tadā te jāṃbudvīpakāḥ satvā adaridrā saṃvṛttāḥ. 3. tatraiva cāhaṃ vyākaraṇam anuttarāyāṃ samyaksaṃbodhau",
    "K10samghscu:1123": " 4. tataś cireṇa kālasamayenādyāpi ca māṃ na vyākaroty anutpattikadharmakṣāntivyākaraṇena.",
    "K10samghscu:1124": " [SaSū(C) 133] 1. āha: katamaḥ sa bhagavan kālaḥ,",
    "K10samghscu:1125": " katamaḥ sa samayaḥ?",
    "K10samghscu:1126": " 2. bhagavān āha:",
    "K10samghscu:1127": " śṛṇu sarvaśūra,",
    "K10samghscu:1128": " tato 'py asaṃkhyeyaiḥ kalpair dīpaṃkaro nāma tathāgato,",
    "K10samghscu:1129": " 'rhan,",
    "K10samghscu:1130": " samyaksaṃbuddho loka udapādi. 3. tato 'haṃ sarvaśura tena kālena tena samayena megho nāma māṇavako 'bhūvam. 4. yadā sa dīpaṃkaras tathāgato loka utpannaḥ,",
    "K10samghscu:1131": " tadāham api tasmin kāle tasmin samaye brahmacaryam acārṣaṃ māṇavakarūpeṇa. 5. tato 'haṃ,",
    "K10samghscu:1132": " bhagavantan dīpaṃkaran tathāgataṃ dṛṣṭvā,",
    "K10samghscu:1133": " prasādapratilabdhaḥ saptabhir utpalair avakīrṇavām,",
    "K10samghscu:1134": " tac ca tathāgatāvaropitaṃ kuśalamūlam anuttarāyāṃ samyaksaṃbodhau pariṇāmitam. 6. sa ca mān dīpaṃkaras tathāgato vyākārṣīd:",
    "K10samghscu:1135": " bhaviṣyasi tvaṃ māṇavakānāgate 'dhvany asaṃkhyeyaiḥ kalpaiḥ śākyamunir nāma tathāgato,",
    "K10samghscu:1136": " 'rhan,",
    "K10samghscu:1137": " samyaksaṃbuddha iti.",
    "K10samghscu:1138": " [SaSū(C) 134] 1. tato 'haṃ sarvaśūra,",
    "K10samghscu:1139": " dvādaśatālamātraṃ vihāyasam antarīkṣe sthitvā,",
    "K10samghscu:1140": " anutpattikadharmakṣāntiṃ pratilabdhavān. 2. yac ca me sarvaśūrāsaṃkhyeyeṣu kalpeṣu brahmacaryaṃ cīrṇaṃ,",
    "K10samghscu:1141": " yac ca pāramitāpratisaṃyuktaṃ kuśalamūlaṃ,",
    "K10samghscu:1142": " tat sarvam āmukhībhūtam ivānusmarāmi yathādya śvo vā. 3. tatra mayā sarvaśūrānekāni satvakoṭīnayutaśatasahasrāṇi kuśaleṣu dharmeṣu pratiṣṭhāpitāni. 4. kaḥ punar vādaḥ sarvaśūra,",
    "K10samghscu:1143": " ya etarhy aham,",
    "K10samghscu:1144": " anuttarāṃ samyaksaṃbodhim abhisaṃbuddhaḥ,",
    "K10samghscu:1145": " sarvasatvahitaiṣī,",
    "K10samghscu:1146": " kāruṇikaḥ,",
    "K10samghscu:1147": " satvānāṃ nirodhadharman deśayiṣyāmi.",
    "K10samghscu:1148": " [SaSū(C) 135] 1. naitat sthānaṃ vidyate. tat kasya hetoḥ?",
    "K10samghscu:1149": " 2. bahuprakāraṃ cāhaṃ sarvaśūra satvānān dharman deśayāmi:",
    "K10samghscu:1150": " yathārūpavaineyānāṃ satvānāṃ,",
    "K10samghscu:1151": " tathārūpeṇa dharman deśayāmi. 3. devarūpeṇa devaloke dharman deśayāmi;",
    "K10samghscu:1152": " 4. nāgabhavane nāgarūpeṇa dharman deśayāmi;",
    "K10samghscu:1153": " 5. yakṣabhavane yakṣarūpeṇa dharman deśayāmi;",
    "K10samghscu:1154": " 6. pretabhavane pretarūpeṇa dharman deśayāmi;",
    "K10samghscu:1155": " 7. manuṣyaloke manuṣyarūpeṇa dharman deśayāmi;",
    "K10samghscu:1156": " 8. buddhavaineyānāṃ satvānāṃ buddharūpeṇa dharman deśayāmi;",
    "K10samghscu:1157": " 9. bodhisatvāvaineyānāṃ satvānāṃ bodhisatvarūpeṇa dharman deśayāmi;",
    "K10samghscu:1158": " 10. yena yena rūpeṇa satvā vinayaṃ gacchanti,",
    "K10samghscu:1159": " tena tena rūpeṇāhaṃ satvānān dharman deśayāmi;",
    "K10samghscu:1160": " evaṃ bahuprakāram ahaṃ sarvaśūra satvānān dharman deśayāmi.",
    "K10samghscu:1161": " [SaSū(C) 136] 1. tat kasya hetor?",
    "K10samghscu:1162": " yathaiva sarvaśūra satvā bahuprakāraṃ dharmaṃ śṛṇvanti,",
    "K10samghscu:1163": " tathaiva te satvasārā bahuprakāraṃ kuśalamūlāni kariṣyanti,",
    "K10samghscu:1164": " 2. dānāni ca dadanti,",
    "K10samghscu:1165": " puṇyāni ca kurvanti,",
    "K10samghscu:1166": " svārthe ca pratijāgaranti,",
    "K10samghscu:1167": " maraṇānusmṛtiṃ ca bhāvayiṣyanti;",
    "K10samghscu:1168": " 3. te caivaṃrūpaṃ kuśalaṃ karmābhisaṃskāraṃ kariṣyanti;",
    "K10samghscu:1169": " 4. tena ca dharmaśravaṇahetunā tat pūrvakaṃ kuśalamūlaṃ saṃsmariṣyanti. 5. teṣāṃ",
    "K10samghscu:1170": " tad bhaviṣyati dīrgharātram arthāya hitāya sukhāya devānāṃ ca manuṣyāṇāṃ ca. 6. evaṃ",
    "K10samghscu:1171": " hi sarvaśūra saṃghāṭasūtrasya dharmaparyāyasya sahaśravaṇamātreṇaivam aprameyā guṇānuśaṃsā bhaviṣyanti.",
    "K10samghscu:1172": " [SaSū(C) 137] 1. atha te satvāḥ parasparam evam āhuḥ:",
    "K10samghscu:1173": " 2. asty anyaḥ kaścit kuśalamūlo yasya kṛtatvād upacitatvād anuttarāṃ samyaksaṃbodhim abhisaṃbudhyante,",
    "K10samghscu:1174": " sarvasatvahitaiṣiṇaś ca bhavanti?",
    "K10samghscu:1175": " [SaSū(C) 138] 1. atha bhagavāṃs,",
    "K10samghscu:1176": " teṣāṃ satvānāṃ cetasaiva cetaḥparivitarkam ājñāya,",
    "K10samghscu:1177": " tān etad avocat:",
    "K10samghscu:1178": " asti kulaputrā/",
    "K10samghscu:1179": " 2. ye dharmaṃ pattīyanti te evaṃ vakṣyanti:",
    "K10samghscu:1180": " asti dharmo yathābhūtaḥ. 3. teṣāṃ mahāphalaṃ,",
    "K10samghscu:1181": " sukhavipākam,",
    "K10samghscu:1182": " anuttaraṃ dharmasukhaṃ bhaviṣyati.",
    "K10samghscu:1183": " [SaSū(C) 139] 1. ye punaḥ satvā mohamūḍhās ta evaṃ vakṣyanti:",
    "K10samghscu:1184": " na santi dharmāḥ,",
    "K10samghscu:1185": " nāsti kaścid dharmāṇāṃ pāragaḥ. 2. sa,",
    "K10samghscu:1186": " teṣāṃ mahāphalaṃ kaṭukavipākam,",
    "K10samghscu:1187": " apāyeṣūpapatsyate,",
    "K10samghscu:1188": " punaḥ punaś ca te mohapuruṣā apāyabhūmiparāyaṇā bhaviṣyanti.",
    "K10samghscu:1189": " [SaSū(C) 140] aṣṭau kalpān nairāyikān duḥkhāṃ vedanām anubhaviṣyanti;",
    "K10samghscu:1190": " dvādaśa kalpāni pretayoniṣu duḥkhāṃ vedanām vedayiṣyanti;",
    "K10samghscu:1191": " 3. ṣoḍaśa kalpāny asureṣūpapatsyante;",
    "K10samghscu:1192": " 4. nava kalpasahasrāni bhūtapiśācayoniṣūpapatsyante;",
    "K10samghscu:1193": " 5. caturdaśa kalpasahasrāṇi ajihvakā bhaviṣyanti;",
    "K10samghscu:1194": " 6. ṣoḍaśa kalpasahasrāṇi mātugarbhe kālaṃ kariṣyanti;",
    "K10samghscu:1195": " 7. dvādaśa kalpasahasrāṇi māṃsapiṇḍā bhaviṣyanti;",
    "K10samghscu:1196": " 8. ekādaśa kalpasahasrāṇi jātyandhabhūtāḥ prajāsyanti,",
    "K10samghscu:1197": " duḥkhāṃ vedanāṃ vedayamānā.",
    "K10samghscu:1198": " [SaSū(C) 141] 1. jātyandhaṃ ca dṛṣṭvā tadā mātāpitṛbhyām evaṃ bhaviṣyati:",
    "K10samghscu:1199": " nirāsvādam asmābhir duḥkham anubhūtaṃ;",
    "K10samghscu:1200": " nirāsvādam asmākāṃ putro jātaḥ;",
    "K10samghscu:1201": " nirāsvādaṃ navāmāsāḥ kukṣau dhāritaḥ. 2. śītoṣṇāṃ vedanāṃ vedayamānaiḥ kṣutpipāsāsuḥkhāni ca pratyanubhūtāni,",
    "K10samghscu:1202": " bahūni ca dṛṣṭadharmavedanīyāny,",
    "K10samghscu:1203": " anyāni ca duḥkhāni pratyanubhūtāni. 3. tatyathāpināmasarvaśūrajātyandhaṃ putraṃ dṛṣṭvā mātāpitror nautsukyaṃ bhavati,",
    "K10samghscu:1204": " mahatī ca nirāśatā bhaviṣyati,",
    "K10samghscu:1205": " evam eva sarvaśūra nirāśāḥ saddharmapratikṣepakāḥ satvāḥ;",
    "K10samghscu:1206": " 4. narakatiryakpretaparāyaṇāḥ,",
    "K10samghscu:1207": " te ca tasmin maraṇakālasamaye mahāśokāśalyasamarpitā bhaviṣyanti.",
    "K10samghscu:1208": " [SaSū(C) 142] 1. ye tu sarvaśūra satvā evaṃ vācaṃ bhāṣante:",
    "K10samghscu:1209": " asti dharmaḥ,",
    "K10samghscu:1210": " asti dharmāṇāṃ pāragaḥ,",
    "K10samghscu:1211": " te tena kuśalamūlena viṃśati kalpāny uttarakuruṣūpapatsyante;",
    "K10samghscu:1212": " 2. paṃcaviṃśati kalpasahasrāṇi trāyastriṃśatāṃ devānāṃ sahabhāvyatāyām upapatsyante;",
    "K10samghscu:1213": " 3. trāyastriṃśadbhyo devebhyaś cyavitvā uttarakuruṣūpapatsyante;",
    "K10samghscu:1214": " 4. na ca mātuḥ kukṣāv upapatsyante;",
    "K10samghscu:1215": " 5. lokadhātuśatasahasraṃ ca drakṣyanti;",
    "K10samghscu:1216": " sarve ca tāṃ lokadhātavaḥ sukhāvatīnāmānaḥ sarvabuddhakṣetrasandarśanan dṛṣṭvā,",
    "K10samghscu:1217": " tatraiva pratiṣṭhānāṃ kṛtvā,",
    "K10samghscu:1218": " tatraiva bodhim abhisambhotsyante.",
    "K10samghscu:1219": " [SaSū(C) 143] 1. evaṃ hi sarvaśūra mahāprabhāvo 'yaṃ saṃghāṭo dharmaparyāyaḥ:",
    "K10samghscu:1220": " 2. ye 'smiṃś cittaprasādaṃ kariṣyanti na te jātu viṣamaparihāreṇa kālaṃ kariṣyanti;",
    "K10samghscu:1221": " pariśuddhaśīlasamavāgatās te satvā bhaviṣyanti.",
    "K10samghscu:1222": " [SaSū(C) 144] 1. santi sarvaśūra satvā ya evaṃ kathayanti:",
    "K10samghscu:1223": " rātrindivam tathāgato bahūni satvāni saṃsārāt parimocayanti,",
    "K10samghscu:1224": " adyāpi satvadhātuḥ kṣayaṃ na gacchanti. 2. bahavo bodhāya praṇidhānaṃ kurvanti,",
    "K10samghscu:1225": " bahavaḥ svargaloka upapadyante,",
    "K10samghscu:1226": " bahavo nirvṛtim anuprāpnuvanti;",
    "K10samghscu:1227": " atha kena hetunā satvānāṃ kṣayo na bhavati?",
    "K10samghscu:1228": " [SaSū(C) 145] 1. athānyatīrthikacarakaparibrājakanigranthānām etad abhavat:",
    "K10samghscu:1229": " 2. gamiṣyāmo vayaṃ,",
    "K10samghscu:1230": " śramaṇena gautamena sārdhaṃ vivādaṃ kariṣyāmaḥ. 3. atha khalu caturnavati brāhmaṇānyatīrthikacarakaparibrājakāḥ,",
    "K10samghscu:1231": " anekāni ca nigranthaśatāni,",
    "K10samghscu:1232": " yena rājagṛhaṃ tenopasaṃkrāmanti. 4. tena ca kālena tena samayena bhagavān smitāṃ prāduścakāra.",
    "K10samghscu:1233": " [SaSū(C) 146] 1. atha khalu maitreyo bodhisatvo mahāsatva utthāyāsanād,",
    "K10samghscu:1234": " ekāṃsam uttarāsaṃgaṃ kṛtvā,",
    "K10samghscu:1235": " dakṣiṇaṃ jānumaṇḍalaṃ pṛthivyāṃ pratiṣṭhāpya,",
    "K10samghscu:1236": " yena bhagavāṃs tenāṃjaliṃ praṇamya,",
    "K10samghscu:1237": " bhagavantam etad avocat:",
    "K10samghscu:1238": " 2. ko bhagavan hetuḥ kaḥ pratyayaḥ smitasya prāduṣkaraṇāya?",
    "K10samghscu:1239": " nāhetuṃ nāpratyayaṃ tathāgatā arhantaḥ samyaksaṃbuddhā smitaṃ prāduṣkurvanti.",
    "K10samghscu:1240": " [SaSū(C) 147] 1. bhagavān āha:",
    "K10samghscu:1241": " śṛṇu kulaputra,",
    "K10samghscu:1242": " adyeha rājagṛhe mahānagare rājagṛhe mahāsannipāto bhaviṣyati. 2. āha:",
    "K10samghscu:1243": " ke bhagavann ihāyāsyanti,",
    "K10samghscu:1244": " devā vā,",
    "K10samghscu:1245": " nāgā vā,",
    "K10samghscu:1246": " yakṣā vā,",
    "K10samghscu:1247": " manuṣyā vā,",
    "K10samghscu:1248": " amanuṣyā vā?",
    "K10samghscu:1249": " 3. bhagavān āha:",
    "K10samghscu:1250": " sarva ete maitreyādyehāgamiṣyanti:",
    "K10samghscu:1251": " devanāgayakṣamanuṣyāmanuṣyāḥ,",
    "K10samghscu:1252": " caturaśītiś ca sahasrāṇi brāhmaṇānām ihāyāsyanti;",
    "K10samghscu:1253": " [SaSū(C) 148] 1. navati koṭīsahasrāṇi tīrthikacarakaparibrājakanigranthānām ihāyāsyanti.",
    "K10samghscu:1254": " te mayā sārdhaṃ vivādaṃ kariṣyanti. 2. teṣāṃ sarveṣāṃ vivādaśamanāya dharman deśayiṣyāmi.",
    "K10samghscu:1255": " 3. sarve ca te brāhmaṇā anuttarāyāṃ samyaksambodhau cittam utpādayiṣyanti. 4. navati",
    "K10samghscu:1256": " koṭīśatasahasrāṇy anyatīrthikacarakaparibrājakanigranthāḥ sarve srotaāpattiphalaṃ prāpsyanti.",
    "K10samghscu:1257": " [SaSū(C) 149] aṣṭādaśa koṭīsahasrāṇi nāgarājñām āgamiṣyanti ye mamāntikād dharmaṃ śroṣyanti;",
    "K10samghscu:1258": " śrutvā ca sarve 'nuttarāyāṃ samyaksaṃbodhau cittāny utpādayiṣyanti.",
    "K10samghscu:1259": " [SaSū(C) 150] 1. ṣaṣṭi koṭīsahasrāṇi śuddhāvāsakāyikānāṃ devaputrāṇām āgamiṣyanti;",
    "K10samghscu:1260": " 2. tṛṃśat koṭīsahasrāṇi mārāṇāṃ pāpīmatāṃ saparivārāṇām āyāsyanti;",
    "K10samghscu:1261": " 3. dvādaśa koṭīsahasrāṇi asurarājñām āgamiṣyanti;",
    "K10samghscu:1262": " 4. paṃcamātrāṇi ca rājaśatāni saparivārāṇy āyāsyanti dharmaśravaṇāya. 5. te sarve mamāntikād dharmaṃ śrutvānuttarāyāṃ samyaksaṃbodhau cittāny",
    "K10samghscu:1263": " [SaSū(C) 151] atha khalu maitreyo bodhisatvo mahāsatvo bhagavataḥ pādau śirasā vanditvā,",
    "K10samghscu:1264": " bhagavantaṃ tṛṣ pradakṣiṇīkṛtvā,",
    "K10samghscu:1265": " tatraivāntardhitataḥ.",
    "K10samghscu:1266": " [SaSū(C) 152] 1. atha khalu sarvaśūro bodhisatvo mahāsatva utthāyāsanād,",
    "K10samghscu:1267": " ekāṃsam uttarāsaṃgaṃ kṛtvā,",
    "K10samghscu:1268": " dakṣiṇaṃ jānumaṇḍalaṃ pṛthivyāṃ pratiṣṭhāpya,",
    "K10samghscu:1269": " yena bhagavāṃs tenāṃjaliṃ praṇamya,",
    "K10samghscu:1270": " bhagavantam etad avocat:",
    "K10samghscu:1271": " 2. kin nāmāni bhagavan paṃcamātrāṇi rājaśatāni?",
    "K10samghscu:1272": " [SaSū(C) 153] 1. bhagavān āha:",
    "K10samghscu:1273": " śṛṇu sarvaśūra,",
    "K10samghscu:1274": " nando nāma rājā,",
    "K10samghscu:1275": " 2. sunando nāma rājā,",
    "K10samghscu:1276": " 3. upanando nāma rājā,",
    "K10samghscu:1277": " 4. jinarṣabho nāma rājā,",
    "K10samghscu:1278": " 5. brahmaseno nāma rājā,",
    "K10samghscu:1279": " 6. brahmaghoṣo nāma rājā,",
    "K10samghscu:1280": " 7. sudarśano nāma rājā,",
    "K10samghscu:1281": " 8. jayaseno nāma rājā,",
    "K10samghscu:1282": " 9. nandaseno nāma rājā,",
    "K10samghscu:1283": " 10. biṃbisāro nāma rājā,",
    "K10samghscu:1284": " 11. prasenajin nāma rājā,",
    "K10samghscu:1285": " 12. virūḍhako nāma rājā;",
    "K10samghscu:1286": " 13. evaṃpramukhāni paṃcamātrāṇi rājaśatāni,",
    "K10samghscu:1287": " ekaiko rājā viṃśatikoṭīsahasraparivāraḥ. 14. te sarve 'nuttarāyāṃ samyaksaṃbodhau saṃprasthitāḥ,",
    "K10samghscu:1288": " sthāpayitvā rājā virūḍhakaḥ.",
    "K10samghscu:1289": " [SaSū(C) 154] 1. pūrvasyān diśi tṛṃśat koṭīsahasrāṇi bodhisatvānām āgacchanti;",
    "K10samghscu:1290": " 2. dakṣiṇāyāṃ diśi paṃcāśat koṭīsahasrāṇi bodhisatvānām āgacchanti;",
    "K10samghscu:1291": " 3. paścimāyān diśi ṣaṣṭi koṭīsahasrāṇi bodhisatvānām āgacchanti;",
    "K10samghscu:1292": " 4. uttarasyān diśi aśīti koṭīsahasrāṇi bodhisatvānām āgacchanti;",
    "K10samghscu:1293": " 5. adhastāddiśi navati koṭīsahasrāṇi bodhisatvānām āgacchanti;",
    "K10samghscu:1294": " 6. ūrdhvāyān diśi śatakoṭīsahasrāṇi bodhisatvānām āgacchanti;",
    "K10samghscu:1295": " 7. sarve ca daśabhūmipratiṣṭhitāḥ.",
    "K10samghscu:1296": " [SaSū(C) 155] atha te sarve bodhisatvā,",
    "K10samghscu:1297": " yena rājagṛhaṃ mahānagaraṃ,",
    "K10samghscu:1298": " yena ca gṛddhrakūṭaparvato,",
    "K10samghscu:1299": " yena bhagavāṃs tenopasaṃkrāntā bhagavato darśanāya vandanāya,",
    "K10samghscu:1300": " sarve ca te bodhisatvā anuttarāyāṃ samyaksaṃbodhau saṃprasthitāḥ.",
    "K10samghscu:1301": " [SaSū(C) 156] 1. atha khalu bhagavān sarvaśūraṃ bodhisatvaṃ mahāsatvam āmantrayati sma:",
    "K10samghscu:1302": " 2. gaccha tvaṃ sarvaśūra daśasu dikṣu sarvalokadhātuṣu,",
    "K10samghscu:1303": " bodhisatvānām evaṃ vada:",
    "K10samghscu:1304": " 3. adya tathāgato rājagṛhe mahānagare dharman deśayati. tad yūyaṃ sarve daśasu dikṣu",
    "K10samghscu:1305": " lokadhātuṣu sthitā añjalīn praṇāmayatha. 4. anuśrāvya ca muhūrtamātreṇa ca punar",
    "K10samghscu:1306": " eva nivartayasva dharmaśravaṇāya.",
    "K10samghscu:1307": " [SaSū(C) 157] atha khalu sarvaśūro bodhisatvo mahāsatva utthāyāsanād,",
    "K10samghscu:1308": " bhagavataḥ pādau śirasābhivandya,",
    "K10samghscu:1309": " bhagavantaṃ tṛṣ pradakṣiṇīkṛtya,",
    "K10samghscu:1310": " ṛddhibalenāntardhitaḥ.",
    "K10samghscu:1311": " [SaSū(C) 158] 1. atha khalu sarvaśūro bodhisatvo mahāsatvo,",
    "K10samghscu:1312": " daśasu dikṣu lokadhātuṣu gatvā,",
    "K10samghscu:1313": " bodhisatvānām ārocayati:",
    "K10samghscu:1314": " 2. adya mārṣā śākyamunis tathāgato 'rhan samyaksaṃbuddhaḥ sahāyāṃ lokadhātau rājagṛhe mahānagare satvānān dharman deśayati. 3. tad yūyaṃ sādhukāram",
    "K10samghscu:1315": " tad yuṣmākam adyaiva hitāya sukhāya mahālābho bhaviṣyati.",
    "K10samghscu:1316": " [SaSū(C) 159] 1. atha khalu sarvaśūro bodhisatvo mahāsatvo,",
    "K10samghscu:1317": " daśasu dikṣu lokadhātuṣu gatvā,",
    "K10samghscu:1318": " sarvabuddhān paryupāsya,",
    "K10samghscu:1319": " bodhisatvānām ārocayitvā,",
    "K10samghscu:1320": " tadyathāpināma balavān puruṣo 'cchaṭāsaṃghāṭaṃ kuryād,",
    "K10samghscu:1321": " atrāntare sarvaśūro bodhisatvo mahāsatvo,",
    "K10samghscu:1322": " yena rājagṛhaṃ mahānagaraṃ,",
    "K10samghscu:1323": " yena ca bhagavāṃs,",
    "K10samghscu:1324": " tenāgatya,",
    "K10samghscu:1325": " bhagavataḥ purataḥ sthitaḥ. 2. tatra ca sarve brāhmaṇānyatīrthikacarakaparibrājakanigranthāḥ sannipatitāḥ;",
    "K10samghscu:1326": " 3. bahavaś ca devanāgamanuṣyāmanuṣyāḥ,",
    "K10samghscu:1327": " paṃcamātrāṇi ca rājaśatāni saparivārāṇi sannipatitāni;",
    "K10samghscu:1328": " 4. triṃśat koṭīsahasrāṇi mārāṇāṃ pāpīyasāṃ saparivārāḥ sannipatitā.",
    "K10samghscu:1329": " [SaSū(C) 160] 1. tena khalu punaḥ samayena rājagṛhaṃ mahānagaraṃ prakaṃpitam. 2. atha khalu daśasu dikṣu lokadhātuṣu divyaṃ candanacūrṇaṃ pravarṣitaṃ;",
    "K10samghscu:1330": " 3. divyaṃ ca puṣpavarṣaṃ pravarṣitaṃ. 4. tad bhagavato mūrdhasandhau kūṭāgāraḥ saṃsthitaḥ.",
    "K10samghscu:1331": " 5. tena khalu punaḥ samayena tathāgatasya purataḥ śakro devānām indraḥ sthito 'bhūt.",
    "K10samghscu:1332": " sa vajreṇa bhūmiṃ parāhanat.",
    "K10samghscu:1333": " [SaSū(C) 161] 1. atha khalu tasmin samaye caturdiśaṃ catvāro vātarājāna utthāya pravānti,",
    "K10samghscu:1334": " 2. ye ca rājagṛhe mahānagare saṃkarā vā,",
    "K10samghscu:1335": " pāṃsavo vā,",
    "K10samghscu:1336": " bālikā vā,",
    "K10samghscu:1337": " tat sarvaṃ nagarād bahiḥ prakṣipanti;",
    "K10samghscu:1338": " 3. daśasu dikṣu lokadhātuṣu gandhodakavarṣaṃ pravarṣanti;",
    "K10samghscu:1339": " 4. daśasu dikṣu lokadhātuṣūtpalapadmakumudapuṇḍarīkāṇi pravarṣanti;",
    "K10samghscu:1340": " 5. te ca puṣpās teṣāṃ satvānām upari murdhni puṣpacchatrāṇi tasthire,",
    "K10samghscu:1341": " tathāgatasya copari murdhni. 6. upary antarīkṣe caturaśītiḥ kūṭāgārasahasrāṇi saṃsthitāni,",
    "K10samghscu:1342": " 7. teṣu ca caturaśītiṣu puṣpakūṭāgārasahasreṣu caturaśīti sahasrāṇy āsanānāṃ prajñaptāni saptaratnamayāni prādurbhūtāni,",
    "K10samghscu:1343": " 8. sarvatra cāsane tathāgato niṣaṇṇo dharman deśayati. 9. atha khalv ayaṃ trisāhasramahāsāhasro lokadhātuḥ ṣaḍvikāraṃ prakampitaḥ.",
    "K10samghscu:1344": " [SaSū(C) 162] 1. atha khalu sarvaśūro bodhisatvo mahāsatvo,",
    "K10samghscu:1345": " yena bhagavāṃs tenāṃjaliṃ praṇamya,",
    "K10samghscu:1346": " bhagavantam etad avocat:",
    "K10samghscu:1347": " ko bhagavan hetuḥ kaḥ pratyayo yad imāny evaṃrūpāṇi rājagṛhe mahānagare prātihāryāṇi sandṛśyante?",
    "K10samghscu:1348": " 2. bhagavān āha:",
    "K10samghscu:1349": " tadyathā kaścid eva puruṣaḥ syāc,",
    "K10samghscu:1350": " cañcalaś,",
    "K10samghscu:1351": " capalo,",
    "K10samghscu:1352": " 'haṃkāramamakārasthitaḥ;",
    "K10samghscu:1353": " sa ca daridro bhavet. 3. tasya rājā śīrṣaṃ parimārjayed;",
    "K10samghscu:1354": " atha sa puruṣo 'dhimānād,",
    "K10samghscu:1355": " yāvād rājadvāraṃ gatvā,",
    "K10samghscu:1356": " balasā taṃ rājakulaṃ praveṣṭum icched. atha te rājāmātyapārṣadyās taṃ puruṣaṃ gṛhṇīyur,",
    "K10samghscu:1357": " bahubhiś ca prakārais tāḍayeyur.",
    "K10samghscu:1358": " [SaSū(C) 163] 1. atha tena kālena tena samayena sa rājā śṛṇuyād etāṃ prakṛtiṃ:",
    "K10samghscu:1359": " sa daridrapuruṣo balasābhyantaraṃ praveṣṭukāma. iti śrutvā cāsyaivaṃ bhaved:",
    "K10samghscu:1360": " avaśyam ayaṃ mama ghātayitukāmaḥ. 2. tataḥ sa rājā ruṣṭas tān pārṣadyān evaṃ vaded:",
    "K10samghscu:1361": " gacchantu bhavanta,",
    "K10samghscu:1362": " etaṃ puruṣaṃ parvatavivaraṃ nītvā jīvitād vyaparopayatha sarvaparivāraṃ;",
    "K10samghscu:1363": " 3. mātāpitṛputraduhitṛdāsīdāsakarmakarāṇāṃ ca vyasanam āpādayatha. 4. atha te sarve jīvitād vyavaropitāḥ,",
    "K10samghscu:1364": " 5. tasya ca sarve svajanabandhuvargāḥ paramaśokaśalyasamarpitā bhaveyuḥ.",
    "K10samghscu:1365": " [SaSū(C) 164] 1. evam eva sarvaśūra tathāgato 'rhan samyaksaṃbuddhaḥ satvānān dharman deśayati. 2. tatra,",
    "K10samghscu:1366": " yathā sa puruṣo 'dhimānika,",
    "K10samghscu:1367": " evaṃ bālapṛthagjanās:",
    "K10samghscu:1368": " tathāgataṃ rūpavarṇaliṃgasaṃsthānato nimittam udgṛhya,",
    "K10samghscu:1369": " tathāgatakāyam iti saṃjānanti.",
    "K10samghscu:1370": " [SaSū(C) 165] 1. tatra te bahūn dharmāṃ cchrutvādhimāne patanti,",
    "K10samghscu:1371": " nānāpralāpān pralapanti. 2. ahaṃkāramamakāreṇābhibhūtāḥ svayam eva dharmaṃ na śṛṇvanti na prakāśayanti. 3. yaḥ kaścit sūtraṃ vā gāthāṃ vāntaśo dṛṣṭāntaṃ vā teṣāṃ ārocayati,",
    "K10samghscu:1372": " tat te na gṛhṇanti,",
    "K10samghscu:1373": " na śrotram avadadhanti:",
    "K10samghscu:1374": " vayaṃ svayaṃ jānīmaha iti:",
    "K10samghscu:1375": " 4. tat kasya hetor?",
    "K10samghscu:1376": " yathāpinamādhimānatvāt tena bāhuśrutyena pramādam āpadyante.",
    "K10samghscu:1377": " [SaSū(C) 166] 1. ye bālapṛthagjanaiḥ sārdhaṃ samavadhānaṃ kurvanti na te tathārūpaṃ dharmopasaṃhitaṃ vacanaṃ śroṣyanti;",
    "K10samghscu:1378": " 2. te tena bāhuśrutyena pramattā bhaviṣyanti;",
    "K10samghscu:1379": " 3. te tathārūpāḥ puruṣāḥ svakāvyāni sthāpayanti,",
    "K10samghscu:1380": " svakāni granthānidānāni sthāpayanti;",
    "K10samghscu:1381": " 4. te sarvalokaṃ cātmānaṃ ca visaṃpādayanti;",
    "K10samghscu:1382": " 5. vyarthaṃ ca rāṣṭrapiṇḍaṃ prabhūtaṃ paribhokṣyanti,",
    "K10samghscu:1383": " bhuktvā ca na samyak pariṇamayiṣyanti. 6. maraṇakālasamaye teṣāṃ mahāsantrāso bhaviṣyati.",
    "K10samghscu:1384": " [SaSū(C) 167] 1. te ca satvās taṃ vakṣyanti:",
    "K10samghscu:1385": " bahavas tvayā vayaṃ śilpajñānaṃ śikṣāpitāḥ kathaṃ tvaṃ svam ātmānaṃ na śaknuṣe saṃsthāpayituṃ?",
    "K10samghscu:1386": " 2. sa teṣāṃ evaṃ vaden:",
    "K10samghscu:1387": " na śakyaṃ mārṣā idānīm ātmānaṃ parisaṃsthāpayituṃ.",
    "K10samghscu:1388": " [SaSū(C) 168] 1. tatra te satvās,",
    "K10samghscu:1389": " tasya tad bhāṣitaṃ śrutvā,",
    "K10samghscu:1390": " nānāprakāraṃ paridevayiṣyanti. 2. yathā tasyaikapudgalasyārthena bahavo jñātisaṃghā jīvitād vyavaropitā anaparādhinaḥ,",
    "K10samghscu:1391": " svakarmapratyayena,",
    "K10samghscu:1392": " evam eva te satvā maraṇakālasamaye,",
    "K10samghscu:1393": " teṣāṃ paridevatāṃ narakatiryagyoniparāyaṇaṃ ātmānaṃ samanupaśyante 'kalyāṇamitrasaṃsargahetoḥ.",
    "K10samghscu:1394": " 3. tad ahaṃ yuṣmākaṃ brāhmaṇānām anyatīrthikacarakaparibrājakanigranthānām evaṃ vadāmi:",
    "K10samghscu:1395": " mā yūyaṃ pramattā bhavatha/",
    "K10samghscu:1396": " 4. tadyathāpināmājātapakṣaḥ śakunir na śaknoty ākāśe prakramituṃ devalokagamanāya,",
    "K10samghscu:1397": " evam eva yuṣmābhir ahaṃkāramamakārasthitair na śakyaṃ nirvāṇaṃ anuprāptuṃ;",
    "K10samghscu:1398": " na yuṣmākaṃ tathā ṛddhiḥ saṃvidyate. 5. tat kasya hetoḥ?",
    "K10samghscu:1399": " karmaprakaraṇena yūyaṃ kukkuṭayonyā ivotpannāḥ. 6. na cireṇāyaṃ kāyo bhedanadharmā maraṇaparyavasāno bhaviṣyati. 7. maraṇakālasamaye nirāsvādanatā,",
    "K10samghscu:1400": " paritasyanatā ca bhaviṣyati.",
    "K10samghscu:1401": " [SaSū(C) 169] 1. kim ayam asmābhir ātmabhāvaḥ sandhārito ye vayaṃ na devasukhaṃ na pratyanubhaviṣyāma,",
    "K10samghscu:1402": " nāpi nirvāṇapadasthā bhaviṣyāmaḥ?",
    "K10samghscu:1403": " 2. nirarthakam asmābhiḥ śarīram udvūḍhaṃ/",
    "K10samghscu:1404": " 3. kā gatir asmābhiḥ kiṃ parāyaṇaṃ bhaviṣyati?",
    "K10samghscu:1405": " 4. kutropapattiḥ,",
    "K10samghscu:1406": " kutra vā nirodho bhaviṣyatīti?",
    "K10samghscu:1407": " [SaSū(C) 170] 1. atha khalu bhagavāṃ punar api tān anyatīrthikacarakaparibrājakanigranthabrāhmaṇān āmantrayati:",
    "K10samghscu:1408": " 2. mā yūyaṃ mārṣā ratnamayāj jaṃbudvīpān nirāśā bhaviṣyadhve/",
    "K10samghscu:1409": " 3. mā yūyaṃ dharmaratnāt paribāhyā bhaviṣyatheti/",
    "K10samghscu:1410": " 4. pṛcchatha yūyaṃ mārṣās tathāgataṃ yad yad evākāṃkṣathāha;",
    "K10samghscu:1411": " ahaṃ yuṣmākaṃ sarvābhiprāyān paripūrayiṣyāmi.",
    "K10samghscu:1412": " [SaSū(C) 171] 1. atha khalu te sarve brāhmaṇānyatīrthikacarakaparibrājakanigranthā utthāyāsanebhya,",
    "K10samghscu:1413": " ekāṃsāni cīvarāṇi pravṛtya,",
    "K10samghscu:1414": " aṃjalayaḥ pragṛhya,",
    "K10samghscu:1415": " bhagavantaṃ paripṛcchanti sma:",
    "K10samghscu:1416": " 2. bahūni bhagavaṃ satvāni rātrindivas tathāgataḥ saṃsārāt parimocayati,",
    "K10samghscu:1417": " na ca satvadhātor ūnatvaṃ vā pūrṇatvaṃ vā prajñāyate. 3. ko bhagavan hetuḥ kaḥ pratyayaḥ yat te satvā samānā utpādanirodhaṃ darśayanti?",
    "K10samghscu:1418": " [SaSū(C) 172] 1. atha khalu bhagavān bhaiṣajyasenaṃ bodhisatvaṃ mahāsatvam āmantrayati sma:",
    "K10samghscu:1419": " 2. mahāsannāhaṃ sannahyanti tīrthyā mahākaukṛtyavinodanārthāya. mahādharmolkājvālanāyamahāpraśnanidānaṃ",
    "K10samghscu:1420": " paripṛcchanti. 3. paścime tu kāle na bhaviṣyanti daharā satvā vṛddhā vā ye utpādanirodhaṃ",
    "K10samghscu:1421": " kariṣyanti. santi bhaiṣajyasena vṛddhā satvā daharā iva na kiṃcij jānanti.",
    "K10samghscu:1422": " [SaSū(C) 173] 1. tadyathāpināma bhaiṣajyasena kaścid eva puruṣaḥ śiraḥ śocayeta,",
    "K10samghscu:1423": " navakāni ca vastrāṇi pravṛṇuyāt sa ca gṛhād bahir niṣkrameta;",
    "K10samghscu:1424": " 2. tam enaṃ satvā āmantrayanti:",
    "K10samghscu:1425": " suprāvṛtāni te navakāni vastrāṇīti. 3. atha kaścid evāparaḥ satvo bhavet;",
    "K10samghscu:1426": " sa śiraḥ śocayeta,",
    "K10samghscu:1427": " purāṇakāni ca vastrāṇi prāvṛṇuyāt;",
    "K10samghscu:1428": " tāni ca śithilakāni bhavanti,",
    "K10samghscu:1429": " na ca śobhante. 4. sa ca puruṣaḥ susnātaśirā bhavati,",
    "K10samghscu:1430": " vastraṃ cāsya na śobhate. 5. evam eva bhaiṣajyasena saṃti vṛddhā satvā ye jaṃbudvīpaṃ na śobhayanti. 6. daharās tu satvā utpādanirodhaṃ darśayanti.",
    "K10samghscu:1431": " [SaSū(C) 174] 1. atha khalu te sarve 'nyatīrthikacarakaparibrājakanigranthabrāhmaṇā utthāyāsanād,",
    "K10samghscu:1432": " bhagavantam etad avocan:",
    "K10samghscu:1433": " ko bhagavann asmākaṃ vṛddho vā daharo vā?",
    "K10samghscu:1434": " 2. bhagavān āha:",
    "K10samghscu:1435": " vṛddhā yūyaṃ/",
    "K10samghscu:1436": " punaḥ punar narakatiryakpreteṣu duḥkhāṃ vedanāṃ dṛṣṭvā tad adyāpi yūyaṃ tṛptiṃ nādhigacchatha/",
    "K10samghscu:1437": " [SaSū(C) 175] 1. atha khalu te sarve brāhmaṇānyatīrthikacarakaparibrājakanigranthāḥ,",
    "K10samghscu:1438": " sarve ca nāgarājāno bhagavantam etad avocan:",
    "K10samghscu:1439": " na bhūyo bhagavann utsahāma saṃsāre duḥkhāṃ vedanām anubhavituṃ/",
    "K10samghscu:1440": " 2. te cānyatīrthikacarakaparibrājakanigranthabrāhmaṇā evam āhuḥ:",
    "K10samghscu:1441": " na santi daharā satvā ye śaknuyur dharmatāṃ sākṣātkartum.",
    "K10samghscu:1442": " [SaSū(C) 176] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "K10samghscu:1443": " paśya bhadanta bhagavan kiyad duradhimocyā ime satvāḥ/",
    "K10samghscu:1444": " 2. bhagavān āha:",
    "K10samghscu:1445": " śṛṇu bhaiṣajyasena,",
    "K10samghscu:1446": " sāṃprataṃ tathāgataḥ sarvalokapratyakṣaṃ karoti.",
    "K10samghscu:1447": " [SaSū(C) 177] 1. atha khalu caturnavati koṭīsahasrāṇi navakānāṃ satvānāṃ te tathāgatasya purataḥ sthitāḥ. na ca tathāgataṃ vandanti,",
    "K10samghscu:1448": " nālapanti,",
    "K10samghscu:1449": " na saṃlapanti. 2. atha khalu bhaiṣajyaseno bodhisatvo mahāsatvo bhagavantam etad avocat:",
    "K10samghscu:1450": " ko bhagavan hetuḥ kaḥ pratyayo yad ete satvā bhagavantaṃ nālapanti,",
    "K10samghscu:1451": " na saṃlapanti,",
    "K10samghscu:1452": " na vandanti,",
    "K10samghscu:1453": " na ca bhagavantaṃ paripṛcchanti?",
    "K10samghscu:1454": " 3. bhagavān āha:",
    "K10samghscu:1455": " śṛṇu bhaiṣajyasena,",
    "K10samghscu:1456": " satvā evaṃ vadanti:",
    "K10samghscu:1457": " na śakyaṃ navakaiḥ satvair dharmatā sākṣātkartum. 4. ta ete bhaiṣajyasena navakāḥ satvā yuṣmābhir draṣṭavyāḥ. 5. te ca satvā evaṃ āhur:",
    "K10samghscu:1458": " vayaṃ bhagavan navakāḥ satvā,",
    "K10samghscu:1459": " vayaṃ sugata navakāḥ satvā/",
    "K10samghscu:1460": " 6. bhagavān āha:",
    "K10samghscu:1461": " eṣāṃ bho satvānāṃ lokapratyakṣaṃ,",
    "K10samghscu:1462": " sāṃprataṃ svaśarīrāl lokasya pramāṇaṃ darśayatha.",
    "K10samghscu:1463": " [SaSū(C) 178] 1. tena khalu punaḥ kālena tena samayena caturnavati koṭīsahasrāṇi navakānāṃ satvānāṃ,",
    "K10samghscu:1464": " kāyasya bhedād antarīkṣe sthitvā,",
    "K10samghscu:1465": " daśabhūmipratilabdhā abhūvan. 2. atha khalu bhaiṣajyaseno bodhisatvo mahāsatvo bhagavantam etad avocat:",
    "K10samghscu:1466": " sulabdhālābhā bhagavann īdṛśāḥ satvāḥ ye saṃsāre parikṣayāya paryādānāya vīryam ārabhante. 3. adyaiva bhagavann ime satvā utpannāḥ,",
    "K10samghscu:1467": " adyaiva bhagavann ime satvāḥ parimuktāḥ,",
    "K10samghscu:1468": " adyaiva sarve daśabhūmipratiṣṭhitā dṛṣṭāḥ.",
    "K10samghscu:1469": " [SaSū(C) 179] 1. atha khalu sarvabrāhmaṇānyatīrthikacarakaparibrājakanigranthā,",
    "K10samghscu:1470": " nāgarājāno 'pi,",
    "K10samghscu:1471": " mārāś ca pāpīmān saparivāra upasaṃkrānto vicakṣuṣkaraṇāya,",
    "K10samghscu:1472": " sarve bhagavantam etad avocann:",
    "K10samghscu:1473": " iha vayaṃ bhagavans tathāgatasyāntikam upasaṃkrāntā vicakṣuṣkaraṇāya. 2. te vayaṃ bhagavann,",
    "K10samghscu:1474": " iman dharmaparyāyaṃ śrutvā,",
    "K10samghscu:1475": " prasādapratilabdhā abhūma buddhe ca dharme ca. 3. tatrāsmākaṃ bhagavan sarveṣām evaṃ bhagavaty:",
    "K10samghscu:1476": " evaṃrūpaṃ buddhasukhaṃ pratilabhemahe/",
    "K10samghscu:1477": " 4. evaṃrūpāś ca tathāgatā arhantaḥ samyaksaṃbuddhā loke bhavemaḥ.",
    "K10samghscu:1478": " [SaSū(C) 180] 1. bhagavān āha:",
    "K10samghscu:1479": " evam etad bhadramukhā/",
    "K10samghscu:1480": " yathā yūyaṃ tathāgatasyāntikam upasaṃkrāntāḥ,",
    "K10samghscu:1481": " tairyuṣmābhir imaṃ saṃghāṭaṃ dharmaparyāyaṃ śrutvā,",
    "K10samghscu:1482": " ānuttarāyāṃ samyaksaṃbodhau cittaṃ utpāditaṃ. 2. tena yūyaṃ bhadramukhāḥ kuśalamūlena na cireṇa kālenānuttarāṃ samyaksaṃbotsyadhve. abhisaṃbhotsyadhve.",
    "K10samghscu:1483": " [SaSū(C) 181] 1. samanantarabhāṣitā ca tathāgateneyaṃ vāg,",
    "K10samghscu:1484": " atha teṣāṃ sarveṣām anyatīrthikacarakaparibrājakanigranthabrāhmaṇānām anutpattikadharmakṣāntipratilābho 'bhūt,",
    "K10samghscu:1485": " 2. sarve ca daśabhūmipratiṣṭhitā bodhisatvāḥ saṃvṛttāḥ,",
    "K10samghscu:1486": " 3. sarve ca te bodhisatvā,",
    "K10samghscu:1487": " upary antarīkṣe sapta tālān vaihāyasam abhyudgamya,",
    "K10samghscu:1488": " saptaratnamayāni kūṭāgārāṇi tathāgatasyopanāmayanti,",
    "K10samghscu:1489": " 4. sarve ca nānāvikurvādhiṣṭhānardhyabhisaṃkārān abhisaṃskurvanti. 5. atha te,",
    "K10samghscu:1490": " bhagavata upari mūrdhni sthitvā bhagavantaṃ nānāpuṣpair abhyavakiranti. 6. tathāgatāṃś ca manasikurvanti,",
    "K10samghscu:1491": " svakāye ca buddhasaṃjñām utpādayanty. 7. anekāni ca devaputrakoṭīnayutaśatasahasrāṇi divyapuṣpais tathāgatam abhyavakiranti sma.",
    "K10samghscu:1492": " [SaSū(C) 182] evaṃ ca vācam abhāśanta:",
    "K10samghscu:1493": " mahālābhaḥ śramaṇo gautamaḥ/",
    "K10samghscu:1494": " mahākṣetro,",
    "K10samghscu:1495": " lokanāthaḥ;",
    "K10samghscu:1496": " samādhibalādhānaprāptaḥ; vijño,",
    "K10samghscu:1497": " vijñārthikaḥ,",
    "K10samghscu:1498": " yaḥ īdṛśān satvān saṃsārād anupūrveṇopāyakauśalyena parimocayaty:",
    "K10samghscu:1499": " ekena subhāṣitamātreṇa etāvanti satvāni saṃsārāt parimucyante/",
    "K10samghscu:1500": " [SaSū(C) 183] 1. atha khalu bhaiṣajyaseno bodhisatvo mahāsatva utthāyāsanād,",
    "K10samghscu:1501": " ekāṃsam uttarāsaṃgaṃ kṛtvā,",
    "K10samghscu:1502": " dakṣiṇaṃ jānumaṇḍalaṃ pṛthivyāṃ pratiṣṭhāpya,",
    "K10samghscu:1503": " yena bhagavāṃs tenāṃjaliṃ praṇamya,",
    "K10samghscu:1504": " bhagavantam etad avocat:",
    "K10samghscu:1505": " 2. ko bhagavan hetuḥ kaḥ pratyayo yad ete devaputrā evaṃ vācaṃ niścārayanti,",
    "K10samghscu:1506": " bahūni ca rdhyabhisaṃskārān kurvanti,",
    "K10samghscu:1507": " bahūni ca tathāgatasya varṇān abhisaṃstuvanti sma?",
    "K10samghscu:1508": " 3. bhagavān āha:",
    "K10samghscu:1509": " śṛṇu kulaputra,",
    "K10samghscu:1510": " na hi te māṃ stuvanti,",
    "K10samghscu:1511": " svakāyam eva stunvanti;",
    "K10samghscu:1512": " 4. svakāyam eva dharmarājāsane sthāpayiṣyanti;",
    "K10samghscu:1513": " 5. svakāyam evāgradharmāsane pratiṣṭhāpayiṣyanti;",
    "K10samghscu:1514": " 6. svakāyād eva dharmaraśmin niścārayiṣyanti;",
    "K10samghscu:1515": " 7. sarvabuddhaparigṛhītāś ca bhaviṣyanty anuttarāsyāḥ samyaksaṃbodher abhisaṃbodhāya,",
    "K10samghscu:1516": " abhisaṃbudhya ca dharman deśayiṣyanti.",
    "K10samghscu:1517": " [SaSū(C) 184] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "K10samghscu:1518": " bahavo bhadanta bhagavan satvāḥ,",
    "K10samghscu:1519": " bahavo bhadanta sugata satvā rātrindivaṃ parimucyante;",
    "K10samghscu:1520": " tad adyāpi satvānāṃ kṣayo na bhavati. 2. bhagavān āha:",
    "K10samghscu:1521": " sādhu sādhu bhaiṣajyasena yas tvaṃ tathāgatam etam arthaṃ paripraṣṭavyaṃ manyase. śṛṇu bhaiṣajyasena/",
    "K10samghscu:1522": " 3. tadyathāpināma bhaiṣajyasena kaścid eva puruṣo bhaved,",
    "K10samghscu:1523": " āḍhyo,",
    "K10samghscu:1524": " mahādhano,",
    "K10samghscu:1525": " mahābhogaḥ,",
    "K10samghscu:1526": " bahudhanadhānyakośakoṣṭhāgārasamanvāgataḥ,",
    "K10samghscu:1527": " bahudāsadāsīkarmakarapauruṣeyāni cāsya syur,",
    "K10samghscu:1528": " bahūni ca dhanaskandhāni,",
    "K10samghscu:1529": " bahūni ca kṣetrārāmāṇi saṃvidyeran,",
    "K10samghscu:1530": " bahūni ca dhanadhānyāni;",
    "K10samghscu:1531": " 4. sa ca puruṣo vasantakāle sarvāṇi tāni dhanadhānyāni vāpayet. 5. atha yāvad apareṇa kālasamayena sarvāṇi tāni bījāni paripacyeran,",
    "K10samghscu:1532": " sa paripakvānīti viditvā,",
    "K10samghscu:1533": " tataḥ sa puruṣas tāni dhanadhānyāni gṛhasyābhyantare pṛthak pṛthak sthāpayati;",
    "K10samghscu:1534": " sthāpayitvā paribhuṃkte. 6. yāvad vasantakāle punar eva bījāni vāpayati.",
    "K10samghscu:1535": " [SaSū(C) 185] 1. evam eva bhaiṣajyasena ime satvāḥ,",
    "K10samghscu:1536": " pūrvaṃ śubhaṃ karma kṛtvā,",
    "K10samghscu:1537": " paścāt teṣāṃ karmaṇāṃ parikṣayāt,",
    "K10samghscu:1538": " punaḥ punar api puṇyakṣetram anveṣante,",
    "K10samghscu:1539": " kuśalamūlāny avaropayanti. 2. kuśalamūlāny avaropayitvā tatra ca kuśaladharme pratipattyā",
    "K10samghscu:1540": " saṃpādayanti. 3. pratipattisaṃpannā sarvadharmān vardhayanti. 4. sarvadharmān vardhayitvā",
    "K10samghscu:1541": " prītiprāmodyam utpādayanti,",
    "K10samghscu:1542": " 5. tena ca prītiprāmodyacittena bhaiṣajyasenānekāni kalpakoṭīsahasrāṇi na nāśyante. 6. evam eva bhaiṣajyasena prathamacittotpādiko bodhisatvo na kadācid vināśadharmā bhavati,",
    "K10samghscu:1543": " saṃkṣiptena sarvadharmān prajānāti.",
    "K10samghscu:1544": " [SaSū(C) 186] āha: 1. kathaṃ bhagavan prathamacittotpādiko bodhisatvaḥ svapnaṃ paśyati?",
    "K10samghscu:1545": " 2. bhagavān āha:",
    "K10samghscu:1546": " bahūni bhaiṣajyasena prathamacittotpādiko bodhisatvaḥ svapnāntare bhayāni paśyati. 3. tat kasya hetor?",
    "K10samghscu:1547": " yadā svapnāntare bhayāni paśyati,",
    "K10samghscu:1548": " tadā sarvapāpakāni karmāṇi pariśodhayati. 4. na śakyaṃ bhaiṣajyasena pāpakarmaṇā satvena tīvraṃ duḥkham apanayitum,",
    "K10samghscu:1549": " na ca pāpena svapnena dṛṣṭenāsya bhayaṃ bhavati.",
    "K10samghscu:1550": " [SaSū(C) 187] 1.bhaiṣajyasena āha:",
    "K10samghscu:1551": " katamāni bhagavan prathamacittotpādiko bodhisatvaḥ svapnāntare bhayāni paśyati?",
    "K10samghscu:1552": " 2. bhagavān āha:",
    "K10samghscu:1553": " agniṃ bhaiṣajyasena prajvalitaṃ paśyati. tatas tena bodhisatvenaivaṃ veditavyaṃ:",
    "K10samghscu:1554": " sarvakleśā me dagdhāḥ. 3. dvitīyaṃ bhaiṣajyasena udakaṃ paśyati,",
    "K10samghscu:1555": " luḍitaṃ,",
    "K10samghscu:1556": " saṃpraluḍitaṃ. tatra tena prathamacittotpādikena bodhisatvena na bhetavyaṃ. 4. tat kasya hetoḥ?",
    "K10samghscu:1557": " evaṃ hi bhaiṣajyasena,",
    "K10samghscu:1558": " sarvapāpakṣayaṃ kṛtaṃ bhavati. 5. tṛtīyaṃ bhaiṣajyasena prathamacittotpādiko bodhisatvaḥ svapnaṃ paśyati mahābhayaṃ. 6. āha:",
    "K10samghscu:1559": " katamaṃ bhagavan?",
    "K10samghscu:1560": " [SaSū(C) 188] 1. bhagavān āha:",
    "K10samghscu:1561": " svaśarīre śīrṣaṃ muṇḍitaṃ paśyati. tatra tena bodhisatvena na bhetavyaṃ. 2. tenaivaṃ cittam utpādayitavyaṃ:",
    "K10samghscu:1562": " rāgadveṣamohāni me muṇḍitāni bhavanti,",
    "K10samghscu:1563": " 3. ṣaḍgatikaṃ ca me saṃsāraṃ parājitaṃ bhaviṣyati. 4. na hi tasya narakāvāso bhaviṣyati,",
    "K10samghscu:1564": " na tiryakṣu,",
    "K10samghscu:1565": " na preteṣu vā,",
    "K10samghscu:1566": " nāsureṣu vā,",
    "K10samghscu:1567": " na nāgeṣu,",
    "K10samghscu:1568": " na deveṣu. 5. pariśuddheṣu bhaiṣajyasena buddhakṣetreṣu prathamacittotpādiko bodhisatva upapattiṃ pratigṛhṇāti.",
    "K10samghscu:1569": " [SaSū(C) 189] 1. bhaiṣajyasena,",
    "K10samghscu:1570": " paścime kāle paścime samaye,",
    "K10samghscu:1571": " yadi kaścit satvo bodhau cittaṃ pariṇamayiṣyati,",
    "K10samghscu:1572": " tena mahatī paribhāṣaṇā draṣṭavyā,",
    "K10samghscu:1573": " paribhūtavāsaś ca bhaviṣyati. 2. tatra tena bhaiṣajyasena na parikhedacittam utpādayitavyaṃ,",
    "K10samghscu:1574": " na viṣīditavyaṃ.",
    "K10samghscu:1575": " [SaSū(C) 190] 1. bahavo bhaiṣajyasena mayā dharmā deśitāḥ. 2. mayā ca bhaiṣajyasenānekāni",
    "K10samghscu:1576": " kalpakoṭīnayutaśatasahasrāṇi duṣkaracaryā cīrṇā. 3. na mayā bhaiṣajyasena rājyabhogārthāya vā,",
    "K10samghscu:1577": " vṛttibhogārthāya vā,",
    "K10samghscu:1578": " aiśvaryabhogārthāya vā duṣkaracaryā cīrṇā;",
    "K10samghscu:1579": " svabhāvadharmāvabodhāya bhaiṣajyasena mayā duṣkaracaryā cīrṇā. 4. na ca me tāvad anuttarā samyaksaṃbodhiḥ prāptā yāvan na mayāyaṃ dharmaparyāyaḥ",
    "K10samghscu:1580": " 5. yasmiṃs tu bhaiṣajyasena kālasamaye mayāyaṃ saṃghāṭo dharmaparyāyaḥ śrutaḥ,",
    "K10samghscu:1581": " tatraiva divase anuttarā samyaksaṃbodhir abhisaṃbuddhā. 6. gaṃbhīro 'yaṃ bhaiṣajyasena",
    "K10samghscu:1582": " dharmaparyāyaḥ. 7. durlabho 'sya dharmaparyāyasya śravaḥ. 8. paramadurlabho bhaiṣajyasena",
    "K10samghscu:1583": " tathāgatānām utpādaḥ. paramadurlabho bhaiṣajyasenāsya dharmaparyāyasya dhārakaḥ.",
    "K10samghscu:1584": " [SaSū(C) 191] 1. ye te iman dharmaparyāyaṃ śroṣyanti,",
    "K10samghscu:1585": " sarve te 'nuttarāṃ samyaksaṃbodhim abhisaṃbhotsyante. 2. kalpasahasraṃ bhaiṣajyasena saṃsārāt paścānmukhaṃ kariṣyanti. 3. pariṣuddhaṃ buddhakṣetraṃ",
    "K10samghscu:1586": " nirodhamārgaṃ ca prajñāsyanti. 4. bhavyāś ca te niśrayaṃ prajñātuṃ,",
    "K10samghscu:1587": " bhavyāḥ kuśalasthānaṃ prajñatuṃ,",
    "K10samghscu:1588": " bhavyā abhijñākuśalasthānaṃ prajñatum,",
    "K10samghscu:1589": " bhavyāḥ kuśalasthānanirodhaṃ prajñātum.",
    "K10samghscu:1590": " [SaSū(C) 192] 1. nirodham eva bhaiṣajyasena kimartham ucyate?",
    "K10samghscu:1591": " 2. āha: artha ucyate bhagavan dharmasthānam. 3. bhagavān āha:",
    "K10samghscu:1592": " katamaṃ bhaiṣajyasena dharmasthānaṃ?",
    "K10samghscu:1593": " 4. āha: dharma ucyate bhagavann ārabdhavīryatā,",
    "K10samghscu:1594": " ārabdhaśīlatā;",
    "K10samghscu:1595": " śīlasamanvāgamatā dharmanidhānam ity ucyate. idaṃ bhagavan dharmanidhānaṃ saṃbhavati. 5. bhagavān āha:",
    "K10samghscu:1596": " sādhu sādhu bhaiṣajyasena yas tvaṃ tathāgatam etam arthaṃ paripraṣṭavyaṃ manyase.",
    "K10samghscu:1597": " [SaSū(C) 193] 1. āha: kena kāreṇa na bhagavaṃs tathāgatā loka utpadyante?",
    "K10samghscu:1598": " 2. bhagavān āha:",
    "K10samghscu:1599": " ye bhaiṣajyasena bāhuśrutyasamanvāgamaṃ prajānanti,",
    "K10samghscu:1600": " te tathāgatānām utpādaṃ prajānanti. 3. te tathāgatānām utpādaṃ jñātvā,",
    "K10samghscu:1601": " idaṃ tathāgatānām utpāde sukhasthānaṃ prajānanti. 4. yadā ca tathāgatā loka utpadyante,",
    "K10samghscu:1602": " tadā satvā sarvadharmān prajānanti. laukikalokottarān dharmān prajānanti. laukikalokottarāṇi jñānāni prajānanti.",
    "K10samghscu:1603": " [SaSū(C) 194] 1. āha: jñānam evaṃ jñātvā,",
    "K10samghscu:1604": " katamaṃ nirvāṇaṃ prajānanti?",
    "K10samghscu:1605": " 2. bhagavān āha:",
    "K10samghscu:1606": " dharmam eva bhaiṣajyasena prajānanti. 3. dharmam eva jñātvā,",
    "K10samghscu:1607": " evam eva bhaiṣajyasena dharmasaṃgrahaṃ prajānatāṃ prathamo lābha utpadyate. 4. yathāśrutaṃ gṛhya,",
    "K10samghscu:1608": " dhārmika eva lābho bhaviṣyati.",
    "K10samghscu:1609": " [SaSū(C) 195] tadyathāpināma bhaiṣajyasena kaścid eva puruṣo vāṇijako bhavet. sa,",
    "K10samghscu:1610": " lābhahetor gacchan,",
    "K10samghscu:1611": " parakyasvakasya suvarṇasya puruṣabhārasahasraṃ gṛhītvā,",
    "K10samghscu:1612": " gacchet. 2. tasya tau mātāpitarāv evam āhutuḥ: 3. śṛṇu putra,",
    "K10samghscu:1613": " idaṃ suvarṇasya puruṣabhārasahasraṃ gṛhītvā parakyasvakasya ca,",
    "K10samghscu:1614": " tat tvayedaṃ suvarṇaṃ sugṛhītaṃ kartavyaṃ,",
    "K10samghscu:1615": " na ca kiṃcid ato vināśayitavyaṃ. mahālābhaṃ kṛtvā,",
    "K10samghscu:1616": " suvarṇaṃ eva sugṛhītaṃ kuru,",
    "K10samghscu:1617": " tad asmākaṃ mahālābho bhaviṣyati,",
    "K10samghscu:1618": " sukhaṃ ca jīviṣyāmaḥ. 4. sa ca putras tau mātāpitarāv evaṃ vaded:",
    "K10samghscu:1619": " evaṃ kariṣyāmi,",
    "K10samghscu:1620": " ity uktvā,",
    "K10samghscu:1621": " sa vāṇijakaḥ suvarṇaṃ gṛhītvā gacched. atha sa vāṇijakaḥ pramādād yāvan māsamātreṇa sarvaṃ suvarṇaṃ vināśayed vilayaṃ kuryāt.",
    "K10samghscu:1622": " [SaSū(C) 196] 1. atha sa puruṣaś cintāyāsam āpannaḥ,",
    "K10samghscu:1623": " śokaśalyenāviddhahṛdayaḥ;",
    "K10samghscu:1624": " sahrīr apatrāpyena ca svagṛhaṃ na paraviśeta. 2. tasya tau mātāpitarau śṛṇuyātāṃ:",
    "K10samghscu:1625": " evaṃ yuvābhyāṃ putreṇa tat suvarṇaṃ sarvaṃ vināśitam. iti śrutvā nirāśībhūtau;",
    "K10samghscu:1626": " śokaśalyenābhyāhatahṛdayau,",
    "K10samghscu:1627": " vastrāṇi pāṭayataḥ,",
    "K10samghscu:1628": " śocataḥ krandataḥ. 3. evaṃ ca paridevataḥ:",
    "K10samghscu:1629": " duṣputro 'smākaṃ gṛhe putrarūpeṇotpannaḥ. sakalaṃ eva gṛhaṃ vināśītavān. asmākam anāthaṃ kṛtvā,",
    "K10samghscu:1630": " dāsau karmakarau kṛtau. 4. tasya tau mātāpitarau,",
    "K10samghscu:1631": " cintāparigatahṛdayau,",
    "K10samghscu:1632": " nirāśau,",
    "K10samghscu:1633": " kālagatau. 5. tatas tena putreṇa śrutaṃ:",
    "K10samghscu:1634": " matāpitarau me,",
    "K10samghscu:1635": " nirāśau kālagatau. so 'pi putro,",
    "K10samghscu:1636": " nirāśa eva, kālagataḥ.",
    "K10samghscu:1637": " [SaSū(C) 197] 1. evam eva bhaiṣajyasena tathāgato 'py etam arthaṃ bhāṣate:",
    "K10samghscu:1638": " 2. ye satvā mama śāsane na prasīdanti te nirāśībhūtā maraṇakālasamaye,",
    "K10samghscu:1639": " śokaśalyābhyāhatahṛdayā,",
    "K10samghscu:1640": " mahādharmaratnabahiṣkṛtāḥ kālaṃ kurvanti,",
    "K10samghscu:1641": " 3. yathā tau mātāpitarau nirāśau śocataḥ,",
    "K10samghscu:1642": " paridevataḥ,",
    "K10samghscu:1643": " suvarṇahetoḥ śokaśalyābhyāhatahṛdayau,",
    "K10samghscu:1644": " parakyasvakena suvarṇena śokaśalyaparigatau,",
    "K10samghscu:1645": " cintām āpadya kālagatau.",
    "K10samghscu:1646": " [SaSū(C) 198] 1. evam eva bhaiṣajyasena,",
    "K10samghscu:1647": " ye mama śasane na prasīdanti,",
    "K10samghscu:1648": " paścān maraṇakālasamaye,",
    "K10samghscu:1649": " paritapyamānāḥ paridevanto duḥkhāṃ vedanāṃ vedayanti,",
    "K10samghscu:1650": " 2. pūrvakṛtāni ca puṇyāni paribhuktvā,",
    "K10samghscu:1651": " na bhūyo 'nyāni puṇyāni kurvanti sukṣetragatāni. 3. teṣāṃ śokaśalyaparigatahṛdayānāṃ,",
    "K10samghscu:1652": " tena kālena tena samayena,",
    "K10samghscu:1653": " narakatiryagyoniyamalokopapattiṃ ghorāṃ dāruṇān dṛṣṭvā maraṇakālasamaye evaṃ bhavati:",
    "K10samghscu:1654": " 4. ko me trātā bhaved?",
    "K10samghscu:1655": " yad ahaṃ narakatiryakpretayamalokaṃ na paśyeyan,",
    "K10samghscu:1656": " na ca tāṃ duḥkhāṃ vedanāṃ vedayeyaṃ/",
    "K10samghscu:1657": " [SaSū(C) 199] 1. tasya mātāpitarāv evam āhatuḥ:",
    "K10samghscu:1658": " kiṃ kariṣyāma putraka?",
    "K10samghscu:1659": " gāthābhiś cāddhyābhāṣataḥ:",
    "K10samghscu:1660": " (1) grahītuṃ śakyate naiva vyādhir duḥkhaṃ mahābhayaṃ /",
    "K10samghscu:1661": " nāsti te maraṇaṃ putra glānasya maraṇād bhayaṃ //",
    "K10samghscu:1662": " mokṣo bhaviṣyate tubhyaṃ vyādhibhyo bhayabhairavāt /",
    "K10samghscu:1663": " 2. putra āha:",
    "K10samghscu:1664": " (2) niruddhyate me vijñānaṃ kāyo me pīḍyate bhṛśam /",
    "K10samghscu:1665": " sarve aṅgāni duḥkhanti mṛtyuṃ paśyāmi ātmanaḥ //",
    "K10samghscu:1666": " (3) na paśyataś cakṣuṣī me karṇau me na śṛṇonti ca /",
    "K10samghscu:1667": " śrotraṃ punar na lapsyāmi na kāyaḥ saṃsahiṣyati //",
    "K10samghscu:1668": " (4) aṅgamaṃgāni mucyaṃti kāṣṭhā iva acetanāḥ /",
    "K10samghscu:1669": " visvādayasi me amba nāgataṃ maraṇaṃ tava //",
    "K10samghscu:1670": " 3. mātā āha:",
    "K10samghscu:1671": " (5) vaktuṃ nārhasi putraivaṃ mā me trāsaparāṃ kuru /",
    "K10samghscu:1672": " kāyaṃ tava jvarākrāntaṃ viprakārāṇi paśyasi //",
    "K10samghscu:1673": " 4. putra āha:",
    "K10samghscu:1674": " (6) na paśyāmi jvaraṃ kāye na ca vyādhir na duḥkhati /",
    "K10samghscu:1675": " paśyāmi maranaṃ ghoraṃ hataṃ kāyaṃ ca me bhṛśam //",
    "K10samghscu:1676": " (7) paśyāmi ātmanā sarvaṃ kāyaṃ duḥkhaprapīḍitaṃ /",
    "K10samghscu:1677": " (8) gacchāmi kasya śaraṇaṃ ko me trātā bhaviṣyati //",
    "K10samghscu:1678": " mātāpitā vadet putra devakrodhaṃ hi te bhavet /",
    "K10samghscu:1679": " (9) devebhyo yajanaṃ kṛtvā tataḥ svastir bhaviṣyati //",
    "K10samghscu:1680": " putra āha:",
    "K10samghscu:1681": " kariṣyathā yūyam eva yena svastir bhaven mama /",
    "K10samghscu:1682": " (10) śīghraśīghraṃ ca gatvā vai pṛcchathā devapālakam //",
    "K10samghscu:1683": " [SaSū(C) 200] 1. atha tasya tau mātāpitarau,",
    "K10samghscu:1684": " devakulaṃ gatvā,",
    "K10samghscu:1685": " devasya dhūpaṃ dāpayanti. 2. atha sa devapālako,",
    "K10samghscu:1686": " devasya dhūpaṃ datvā,",
    "K10samghscu:1687": " evaṃ vācaṃ bhāṣate;",
    "K10samghscu:1688": " 3. devas te kruddhaḥ;",
    "K10samghscu:1689": " devasyopakāraḥ kartavyaḥ,",
    "K10samghscu:1690": " yajanaṃ kartavyaṃ,",
    "K10samghscu:1691": " tatra paśur ghātayitavyaḥ,",
    "K10samghscu:1692": " puruṣaś ca ghātayitavyaḥ;",
    "K10samghscu:1693": " tatas te putro vyādheḥ parimokṣyate. 4. atha tau mātāpitarau cintayataḥ:",
    "K10samghscu:1694": " kathaṃ kariṣyāmo?",
    "K10samghscu:1695": " daridrāś cāsma. 5. yadi devo na prasīdati,",
    "K10samghscu:1696": " tad asmākaṃ putraḥ kālaṃ kariṣyati;",
    "K10samghscu:1697": " 6. atha vā prasādaṃ kuryāt,",
    "K10samghscu:1698": " tad vayaṃ paramadaridrāḥ. paśuṃ puruṣaṃ cānayāma.",
    "K10samghscu:1699": " [SaSū(C) 201] 1. atha tau śīghraśīghraṃ svagṛhaṃ gatvā,",
    "K10samghscu:1700": " yat kiṃcid gṛhe pariṣkāraṃ saṃvidyate,",
    "K10samghscu:1701": " tat sarvaṃ vikrīya,",
    "K10samghscu:1702": " paśukrayārthe gacchataḥ. 2. atha tāvad anyataraṃ puruṣam evaṃ vadeyuḥ:",
    "K10samghscu:1703": " dehi bhoḥ puruṣa suvarṇam asmākaṃ yācitaṃ;",
    "K10samghscu:1704": " 3. yadi śaknumo daśame divase punar api dātuṃ,",
    "K10samghscu:1705": " tac chobhanam;",
    "K10samghscu:1706": " 4. atha na śaknumo dātuṃ,",
    "K10samghscu:1707": " tad vayaṃ tava dāsā bhaviṣyāmaḥ,",
    "K10samghscu:1708": " karmakarāḥ. 5. tau ca taṃ suvarṇaṃ gṛhītvā gaccheyuḥ puruṣaṃ kretuṃ.",
    "K10samghscu:1709": " [SaSū(C) 202] 1. tābhyāṃ puruṣaḥ krītaḥ;",
    "K10samghscu:1710": " 2. sa ca puruṣo na jānīyād yan:",
    "K10samghscu:1711": " mām ete jīvitād vyavaropayiṣyanti. 3. atha tau mātāpitarau,",
    "K10samghscu:1712": " saṃmoham āpannau,",
    "K10samghscu:1713": " na bhūyaḥ svagṛhaṃ praviṣṭau;",
    "K10samghscu:1714": " 4. tau devakulaṃ gatvā devapalakam āmantrayanti:",
    "K10samghscu:1715": " śīghram idānīṃ yajanaṃ kuruṣva/",
    "K10samghscu:1716": " 5. atha tau mātāpitarau svayam eva taṃ paśuṃ ghātayataḥ,",
    "K10samghscu:1717": " taṃ ca puruṣaṃ jīvitād vyavaropayataḥ. 6. tataḥ sa devapālaka ārabdho yajñaṃ yajanāya medaṃ prajvālayati. 7. tataḥ sa devo 'vatīrya evaṃ kathayati:",
    "K10samghscu:1718": " tava putro mayā parigṛhītā iti. 8. tatas tau mātāpitarau,",
    "K10samghscu:1719": " prītiprāmodyena sphuṭāv,",
    "K10samghscu:1720": " āhatuḥ: varaṃ putro jīvatu,",
    "K10samghscu:1721": " vayaṃ dāsā bhaviṣyāmaḥ. 9. tatas tau mātāpitarau nivartya suyaṣṭaṃ devaṃ kṛtvā,",
    "K10samghscu:1722": " yāvat svagṛhaṃ gatvā,",
    "K10samghscu:1723": " tadā taṃ putraṃ kālagataṃ paśyanti. 10. tatas tau mātāpitarau,",
    "K10samghscu:1724": " mahatā duḥkhadaurmanasyena śokaśalyenāviddhahṛdayau,",
    "K10samghscu:1725": " nirāśībhūtau tatraiva kālagatau. 11. evam eva bhaiṣajyasenākalyāṇamitrasaṃsargatā draṣṭavyā.",
    "K10samghscu:1726": " [SaSū(C) 203] 1. āha: pṛcchāmi tāvad bhagavan:",
    "K10samghscu:1727": " kutas bhagavan teṣāṃ satvānām upapattiḥ?",
    "K10samghscu:1728": " 2. bhagavān āha: alaṃ,",
    "K10samghscu:1729": " ma me bhaiṣajyasena paripṛccha/",
    "K10samghscu:1730": " 3. āha: pṛcchāmi bhagavan,",
    "K10samghscu:1731": " pṛcchāmi sugata/",
    "K10samghscu:1732": " 4. bhagavān āha:",
    "K10samghscu:1733": " tatra bhaiṣajyasena mātā raurave mahānarake upapannā,",
    "K10samghscu:1734": " pitā saṃghāte mahānarake upapannaḥ,",
    "K10samghscu:1735": " putras tapane mahānarake upapannaḥ,",
    "K10samghscu:1736": " devapālako mahāvīcau mahānarake upapannaḥ.",
    "K10samghscu:1737": " [SaSū(C) 204] 1. āha: anaparādhikasya bhagavan puruṣasya,",
    "K10samghscu:1738": " kutropapattiḥ,",
    "K10samghscu:1739": " ko 'syābhisaṃparāyaḥ?",
    "K10samghscu:1740": " 2. bhagavān āha:",
    "K10samghscu:1741": " iha bhaiṣajyasenānaparādhikasya puruṣasya trāyastriṃśānān devānām sahabhāvyatāyām upapattiḥ. 3. āha:",
    "K10samghscu:1742": " ko bhagavan hetuḥ kaḥ pratyayo yat sa puruṣas trāyastriṃśanāṃ devānāṃ sahabhāvyatāyām upapannaḥ?",
    "K10samghscu:1743": " 4. bhagavān āha:",
    "K10samghscu:1744": " śṛṇu bhaiṣajyasena sa puruṣo maraṇakālasamaye tathāgatasyopari cittaṃ prasādya,",
    "K10samghscu:1745": " evaṃ vācam abhāṣata:",
    "K10samghscu:1746": " namas tasya bhagavatas tathāgatasyārhataḥ samyaksaṃbuddhasya,",
    "K10samghscu:1747": " ity ekavārākṛtaṃ. 5. sa tena bhaiṣajyasena kuśalamūlena ṣaṣṭiḥ kalpān trāyastriṃśatāṃ devānāṃ sukham anubhaviṣyati;",
    "K10samghscu:1748": " 6. aśīti kalpāṃ jātyā jātismaro bhaviṣyati;",
    "K10samghscu:1749": " 7. jātau jātau ca sarvaśokavigato bhaviṣyati;",
    "K10samghscu:1750": " 8. jātamātraś ca sarvaduḥkhāni nirvāpayiṣyati;",
    "K10samghscu:1751": " na hi te sarvasatvā śakyaṃ parinirvāpayitum.",
    "K10samghscu:1752": " [SaSū(C) 205] 1. evam ukte bhaiṣajyaseno bodhisatvo mahāsatvo bhagavantam etad avocat:",
    "K10samghscu:1753": " kathaṃ bhagavan na śakyaṃ sarvasatvāḥ parinirvāpayitum?",
    "K10samghscu:1754": " 2. bhagavān āha:",
    "K10samghscu:1755": " vīryaṃ bhaiṣajyasenārabdhavyam. 3. āha:",
    "K10samghscu:1756": " katamo bhagavan vīryāraṃbhaḥ?",
    "K10samghscu:1757": " 4. bhagavān āha:",
    "K10samghscu:1758": " śṛṇu bhaiṣajyasena,",
    "K10samghscu:1759": " vīryam ucyate phalānāṃ darśanaṃ. yad uta srotaāpattiphalaṃ nāma,",
    "K10samghscu:1760": " vīryasthānaṃ;",
    "K10samghscu:1761": " 6. sakṛdāgāmiphalaṃ nāma,",
    "K10samghscu:1762": " vīryasthānaṃ;",
    "K10samghscu:1763": " 7. anāgāmiphalaṃ nāma,",
    "K10samghscu:1764": " vīryasthānaṃ;",
    "K10samghscu:1765": " 8. arhatvaphalam,",
    "K10samghscu:1766": " arhannirodhaś ca nāma,",
    "K10samghscu:1767": " vīryasthānaṃ;",
    "K10samghscu:1768": " 9. pratyekabuddhaphalaṃ,",
    "K10samghscu:1769": " pratyekabuddhaphalajñānaṃ nāma,",
    "K10samghscu:1770": " vīryasthānaṃ;",
    "K10samghscu:1771": " 10. bodhisatvabhūmiphalaṃ ca,",
    "K10samghscu:1772": " bodhisthānaṃ,",
    "K10samghscu:1773": " vīryasthānaṃ nāma. 11. ime bhaiṣajyasena vīryasthānānāṃ nāmāni.",
    "K10samghscu:1774": " [SaSū(C) 206] 1. āha: kathaṃ bhagavan srotaāpanno darśayitavyaḥ,",
    "K10samghscu:1775": " srotaāpattiphalañ ca?",
    "K10samghscu:1776": " 2. bhagavān āha:",
    "K10samghscu:1777": " tadyathāpināma kaścid eva bhaiṣajyasena puruṣa vṛkṣaṃ vāpayeta;",
    "K10samghscu:1778": " 3. vāpitasya vṛkṣasya tatraiva divase aṅkuraṃ viruhyeta;",
    "K10samghscu:1779": " 4. yatraiva divase aṅkurāṇi viruhyeraṃs,",
    "K10samghscu:1780": " tatraiva divase tad aṃkuraṃ yojanam adhastād gacchete. 5. dvitīyaś ca puruṣa evam eva vṛkṣaṃ vāpayeta;",
    "K10samghscu:1781": " 6. tatraiva divase vātakṣobhena tasya vṛkṣasya nāṅkurāṇi viruhyeran;",
    "K10samghscu:1782": " atha sa puruṣas tasmāt sthānāt taṃ vṛkṣaṃ uddharet. 7. athānyataraś ca puruṣaḥ kalahabhaṇḍanavigrahavivādaṃ kuryāt:",
    "K10samghscu:1783": " kimarthaṃ me bhūmiṃ khanasīti?",
    "K10samghscu:1784": " [SaSū(C) 207] 1. tena ca rājā aśrauṣīd evaṃ:",
    "K10samghscu:1785": " dvau puruṣauparasparakalahabhaṇḍanavigrahajātau,",
    "K10samghscu:1786": " vivadataḥ. 2. tena ca rājñā tayor dūtaḥ preṣitaḥ:",
    "K10samghscu:1787": " gaccha bhoḥ puruṣa,",
    "K10samghscu:1788": " tau dvau puruṣāv ānaya/",
    "K10samghscu:1789": " 3. evaṃ deveti,",
    "K10samghscu:1790": " sa puruṣas tvaramāṇarūpaḥ pradhāvitvā,",
    "K10samghscu:1791": " tau puruṣāv etad avocat:",
    "K10samghscu:1792": " rājā yuvayor āmantrayati. 4. atha tāvad eva tatraikapuruṣo bhītas,",
    "K10samghscu:1793": " trasto; dvitīyaś ca puruṣo bhīto,",
    "K10samghscu:1794": " 'nutrastaḥ. 5. yena rājā tenopanītāv upanīya,",
    "K10samghscu:1795": " rājñaḥ purataḥ sthāpitāv,",
    "K10samghscu:1796": " atha rājā tayor evam āha:",
    "K10samghscu:1797": " 6. kimiti bho yuvayoḥ kalahabhaṇḍanavigrahavivādo jātaḥ?",
    "K10samghscu:1798": " [SaSū(C) 208] 1. atha khalu tau dvau puruṣāv utthāya rājānam etad avocatāṃ:",
    "K10samghscu:1799": " 2. śṛṇu mahārāja,",
    "K10samghscu:1800": " asmākaṃ na kiṃcit pṛthivīpradeśaḥ saṃvidyate. 3. yācitake pṛthivīpradeśe vṛkṣo vāpitaḥ. 4. yatraiva divase vāpitas,",
    "K10samghscu:1801": " tatraiva divase 'ṅkuraṃ,",
    "K10samghscu:1802": " patrāṇi,",
    "K10samghscu:1803": " puṣpāṇi,",
    "K10samghscu:1804": " phalāni ca prādurbhūtāni,",
    "K10samghscu:1805": " āmārdhaṃ pakvārdhaṃ ca. 5. etena ca dvitīyena puruṣeṇa tatraiva divase tasmin pṛthivīpradeśe vṛkṣo vāpitaḥ,",
    "K10samghscu:1806": " 6. tasya ca vṛkṣasya nāṃkurāṇi rohanti;",
    "K10samghscu:1807": " 7. vātena kṣubhitena na patrāṇi,",
    "K10samghscu:1808": " na puṣpāṇi,",
    "K10samghscu:1809": " na phalāni prādurbhūtāni,",
    "K10samghscu:1810": " 8. na ca mahārāja yojanam adhastād asya mūlaṃ gacchati. 9. sa eṣa puruṣo mayā sārdhaṃ vivadati:",
    "K10samghscu:1811": " tavāparādha iti. 10. api tu ca deva svayam eva parīkṣya jānīyān:",
    "K10samghscu:1812": " nātra mama kiṃcid aparādhaḥ saṃvidyate.",
    "K10samghscu:1813": " [SaSū(C) 209] 1. atha khalu sa rājā triṃśat koṭyo 'mātyānām āhūyaikadhye sannipātyaivam āha:",
    "K10samghscu:1814": " kathayatha yūyaṃ. 2. amātyā āhuḥ:",
    "K10samghscu:1815": " kiṃ kathayāma mahārāja?",
    "K10samghscu:1816": " 3. rājāha: kvacid yuṣmābhir dṛṣṭaṃ vā śrutaṃ vā,",
    "K10samghscu:1817": " yatraiva divase vṛkṣo vāpitas,",
    "K10samghscu:1818": " tatraiva divase 'ṅkuraṃ viruhyate,",
    "K10samghscu:1819": " 4. patrāṇi,",
    "K10samghscu:1820": " puṣpāṇi,",
    "K10samghscu:1821": " phalāni ca jāyante,",
    "K10samghscu:1822": " pakvārdhamāmārdhāni?",
    "K10samghscu:1823": " 5. niścayam idaṃ bhavadbhiḥ kartavyaṃ. 6. atha khalu te amātya utthāyāsanāt,",
    "K10samghscu:1824": " taṃ rājānam evam āhuḥ:",
    "K10samghscu:1825": " asmākaṃ mahārāja niścayam idaṃ na śobhate kartuṃ,",
    "K10samghscu:1826": " na ca śakṣyāmo 'sya niścayaṃ vaktuṃ. 7. vismayam idaṃ mahārāja/",
    "K10samghscu:1827": " 8. eṣa eva puruṣas tāvat praṣṭavyaḥ. 9. vada bhoḥ puruṣa,",
    "K10samghscu:1828": " kiṃ satyam etam arthaṃ yad vadasi?",
    "K10samghscu:1829": " 10. āha: satyaṃ mahārājaitam arthaṃ/ 11. rājāha:",
    "K10samghscu:1830": " (1) na śrutaṃ naiva paṣyāma duḥśrāddheyaṃ vacas tava /",
    "K10samghscu:1831": " vṛkṣo yatra dine vuptas tatraivāṅkurito dine //",
    "K10samghscu:1832": " (2) patrāḥ puṣpaṃ phalaṃ dattaṃ dine tatraiva bhāṣase /",
    "K10samghscu:1833": " kṛtāṃjāliḥ sa puruṣas taṃ rājānam athābravīt //",
    "K10samghscu:1834": " (3) gaccha svayaṃ vāpaya taruṃ paśya ruhyati aṅkuram //",
    "K10samghscu:1835": " [SaSū(C) 210] 1. atha khalu sa rājā tṛṃśatkoṭibhir amātyaiḥ sārdhaṃ bahir niṣkrāmati,",
    "K10samghscu:1836": " 2. tau ca dvau puruṣau cārakāvarodhaṃ kārayati. 3. tataḥ sa rājā svayam eva vṛkṣaṃ vāpayati,",
    "K10samghscu:1837": " na ca sa vṛkṣo 'ṅkurāṇi dadāti,",
    "K10samghscu:1838": " na patrāṇi,",
    "K10samghscu:1839": " na puṣpāṇi,",
    "K10samghscu:1840": " na phalāni. 4. atha sa rājā ruṣṭa evam āha:",
    "K10samghscu:1841": " gacchantu bhavantaḥ,",
    "K10samghscu:1842": " śīghram ānayantu dārupāṭakāni kuṭhārāṇi. 5. yāvad ānayitvā,",
    "K10samghscu:1843": " yas tena puruṣeṇa vāpito vṛkṣaḥ sapatrapuṣpaphalaḥ prādurbhūtaḥ,",
    "K10samghscu:1844": " taṃ vṛkṣaṃ roṣāc chedayati.",
    "K10samghscu:1845": " [SaSū(C) 211] 1. taṃ caikaṃ vṛkṣaṃ chinnaṃ,",
    "K10samghscu:1846": " dvādaśa vṛkṣāḥ prādurbhūtāḥ;",
    "K10samghscu:1847": " 2. dvādaśa vṛkṣāś chinnāś,",
    "K10samghscu:1848": " caturviṃśati vṛkṣāḥ prādurbhūtāḥ,",
    "K10samghscu:1849": " saptaratnamayāḥ,",
    "K10samghscu:1850": " samūlāḥ,",
    "K10samghscu:1851": " sapatrāḥ,",
    "K10samghscu:1852": " sapahalāḥ,",
    "K10samghscu:1853": " sāṃkurāḥ. 3. atha tebhyaś caturviṃśati vṛkṣebhyaś caturviṃśati pakṣiṇaḥ kukkuṭāḥ prādurbhūtāni,",
    "K10samghscu:1854": " suvarṇacūḍāni,",
    "K10samghscu:1855": " suvarṇatuṇḍāni,",
    "K10samghscu:1856": " saptaratnamayāni pakṣmāṇi. 4. atha khalu sa rājā roṣābhibhūtaḥ svahastena kaṭhāraṃ gṛhya taṃ vṛkṣaṃ parāhanati;",
    "K10samghscu:1857": " tataś ca vṛkṣāt parāhatād amṛtodakaṃ pravahati.",
    "K10samghscu:1858": " [SaSū(C) 212] 1. atha khalu sa rājā saṃvignamanā ājñāpayati: gacchata,",
    "K10samghscu:1859": " tau puruṣau tataś cārakābandhanān mocayadhvam. 2. evaṃ deveti tatkṣanam eva pradhāvitvā,",
    "K10samghscu:1860": " tau puruṣau tataś cārakabandhanān mokṣayitvā,",
    "K10samghscu:1861": " yena taṃ vṛkṣaṃ tenopanīyataḥ. 3. atha sa rājā papraccha:",
    "K10samghscu:1862": " kim ayaṃ vṛkṣas tvadvāpitaḥ,",
    "K10samghscu:1863": " eko bhūtvā,",
    "K10samghscu:1864": " cchidyamāno dviguṇavṛddhyābhivardhamānaḥ,",
    "K10samghscu:1865": " yāvac caturviṃśatidhā gataḥ?",
    "K10samghscu:1866": " madvāpitas tu vṛkṣo nāṃkurāṇi,",
    "K10samghscu:1867": " na patrāṇi,",
    "K10samghscu:1868": " na puṣpāṇi,",
    "K10samghscu:1869": " na phalāni dattavān?",
    "K10samghscu:1870": " 4. tataḥ sa puruṣa evam āha:",
    "K10samghscu:1871": " yādṛśāni mahārāja mama puṇyāṇi,",
    "K10samghscu:1872": " na tava tādṛśāni puṇyāni saṃvidyante.",
    "K10samghscu:1873": " [SaSū(C) 213] 1. atha khalu te triṃśad amātyakoṭyas,",
    "K10samghscu:1874": " tasya puruṣasyobhau jānumaṇḍalau pṛthivyāṃ pratiṣṭhāpya,",
    "K10samghscu:1875": " evam āhuḥ: tvayā rājyaṃ kārayitavyaṃ,",
    "K10samghscu:1876": " nāyaṃ pūrvimako rājā śobhate. 2. atha khalu sa puruṣas tān amātyān gāthābhiḥ pratyabhāṣata:",
    "K10samghscu:1877": " (1) rājyabhogaiś ca me nārtho na dhānyena dhanena vā //",
    "K10samghscu:1878": " (2) prasādo mama buddhebhyo bhaveyaṃ dvipadottamaḥ /",
    "K10samghscu:1879": " vrajen nirvāṇadhātau hi śānte yatra tathāgataḥ //",
    "K10samghscu:1880": " (3) deśeyaṃ dharmaṃ yuṣmākaṃ nirvāṇapuragāminaṃ /",
    "K10samghscu:1881": " paryaṃkaṃ sa bandhitvā pratijñām akarot tataḥ //",
    "K10samghscu:1882": " (4) pūrvaṃ mayā kṛtaṃ pāpaṃ rājño bandhanam āgataḥ /",
    "K10samghscu:1883": " idan tu kṛtvā praṇidhiṃ mama pāpakṣayo bhavet //",
    "K10samghscu:1884": " [SaSū(C) 214] 1. atha khalu te caturviṃśati pakṣiṇakukkuṭakoṭyo vajratuṇḍena tūryāṇi",
    "K10samghscu:1885": " parāhanati sma. 2. atha khalu tena kālena tena samayena dvātriṃśati kūṭāgārasahasrāṇi prādurbhūtāni,",
    "K10samghscu:1886": " 3. ekaikaṃ ca kūṭāgāraṃ paṃcaviṃśatiyojanapramāṇaṃ prādurabhavat 4. ekaikasmiṃś ca kūṭāgāre paṃcaviṃśati koṭyo pakṣiṇānāṃ prādurbhūtāni,",
    "K10samghscu:1887": " suvarṇacūḍāni,",
    "K10samghscu:1888": " suvarṇatuṇḍāni,",
    "K10samghscu:1889": " suvarṇamukhāni;",
    "K10samghscu:1890": " 5. te mānuṣyakaṃ vācaṃ niścārayanti:",
    "K10samghscu:1891": " (1) asādhus te mahārāja yad vṛkṣaś cheditas tvayā /",
    "K10samghscu:1892": " koṭīśatāni vṛkṣāṇāṃ caturviṃśat sthitāḥ punaḥ //",
    "K10samghscu:1893": " (2) pāpena karmaṇānena aniṣṭhaṃ bhokṣyase phalam /",
    "K10samghscu:1894": " na jānīṣe kīdṛśaḥ satvo yenāyaṃ vāpito drumaḥ //",
    "K10samghscu:1895": " 6. rājāha:",
    "K10samghscu:1896": " (3) na jānāmi imam arthaṃ vyākurudhavaṃ mahātapā /",
    "K10samghscu:1897": " 7. pakṣiṇa āhuḥ:",
    "K10samghscu:1898": " (4) eṣo hi lokapradyoto utpatsyati vināyakaḥ /",
    "K10samghscu:1899": " 8. rājāha:",
    "K10samghscu:1900": " (5) katamo dvitīyaḥ puroṣo yasya vṛkṣaṃ na rūhati /",
    "K10samghscu:1901": " 9. pakṣiṇa āhuḥ:",
    "K10samghscu:1902": " (6) devadatto hi mūḍho 'sau yasya vṛkṣaṃ na rūhati /",
    "K10samghscu:1903": " na kṛtaṃ kuśalaṃ kiṃcid ruhyate 'sya kathaṃ druma //",
    "K10samghscu:1904": " [SaSū(C) 214] 10. atha khalu tena kālena tena samayena tṛṃśat koṭya 'mātyānām,",
    "K10samghscu:1905": " iman dharmaparyāyaṃ śrutvā,",
    "K10samghscu:1906": " sarve daśabhūmipratiṣṭhitā,",
    "K10samghscu:1907": " abhijñāpratilabdhāḥ saṃvṛttāḥ,",
    "K10samghscu:1908": " sa ca rājā daśabhūmipratiṣṭhitaḥ,",
    "K10samghscu:1909": " kuśaladharmābhisamayam anuprāptaḥ //",
    "K10samghscu:1910": " [SaSū(C) 215] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "K10samghscu:1911": " ko bhagavan hetuḥ kaḥ pratyayo yat triṃśat koṭyo janānāṃ daśabhūmipratiṣṭhitā,",
    "K10samghscu:1912": " abhijñāpratilabdhā saṃvṛttāḥ?",
    "K10samghscu:1913": " 2. bhagavān āha:",
    "K10samghscu:1914": " śṛṇu bhaiṣajyasena,",
    "K10samghscu:1915": " vyākariṣyāmi. 3. atha khalu bhagavāṃs tasyāṃ velāyāṃ smitaṃ prāduṣcakāra. 4. atha tasmin samaye bhagavato mukhadvārāc caturaśīti raśmisahasrāṇi naścaranti smā,",
    "K10samghscu:1916": " anekavarṇāni,",
    "K10samghscu:1917": " nānāvarṇāny,",
    "K10samghscu:1918": " anekaśatasahasravarṇāni,",
    "K10samghscu:1919": " tadyathā nīlapītalohitāvadātamaṃjiṣṭhāsphaṭikarajatavarṇāni. 5. tā anantāparyantā lokadhātūn avabhāsya,",
    "K10samghscu:1920": " punar eva pratyudāvṛtyā,",
    "K10samghscu:1921": " bhagavantaṃ pradakṣiṇīkṛtya,",
    "K10samghscu:1922": " bhagavato mūrdhany antardhīyanta.",
    "K10samghscu:1923": " [SaSū(C) 216] 1. atha khalu bhaiṣajyaseno bodhisatvo mahāsatvaḥ utthāyāsanād,",
    "K10samghscu:1924": " ekāṃsaṃ cīvaraṃ prāvṛtya,",
    "K10samghscu:1925": " dakṣiṇaṃ jānumaṇḍalaṃ pṛthivyāṃ pratiṣṭhāpya,",
    "K10samghscu:1926": " yena bhagavāṃs tenāṃjaliṃ praṇamaya,",
    "K10samghscu:1927": " bhagavantam etad avocat:",
    "K10samghscu:1928": " 2. ko bhagavan hetuḥ kaḥ pratyayaḥ smitasya prāduṣkaraṇāya?",
    "K10samghscu:1929": " nāhetukaṃ nāpratyayaṃ tathāgatā arhantaḥ samyaksaṃbuddhāḥ smitaṃ prāduṣkurvanti. 3. bhagavān āha:",
    "K10samghscu:1930": " paśyasi tvaṃ bhaiṣajyasena caturdiśaṃ lokadhātau samantāj janakāyam āgacchantaṃ mamāntike?",
    "K10samghscu:1931": " 4. āha: nohīdaṃ bhagavan na paśyāmi. 5. bhagavān āha:",
    "K10samghscu:1932": " tena hi bhaiṣajyasena vyavalokaya,",
    "K10samghscu:1933": " paśya janakāyaṃ/",
    "K10samghscu:1934": " [SaSū(C) 217] 1. atha khalu bhaiṣajyaseno bodhisatvo mahāsatvo vyavalokyādrākṣīt. 2. pūrvasyān diśy eko vṛkṣaḥ prādurbhūtaḥ,",
    "K10samghscu:1935": " saptayojanasahasrapramāṇaḥ;",
    "K10samghscu:1936": " tatraikānte paṃcaviṃśati koṭīsahasrāṇi janakāyasya sannipatitāni;",
    "K10samghscu:1937": " te ca na bhāṣante,",
    "K10samghscu:1938": " na jalpanti,",
    "K10samghscu:1939": " nālapanti,",
    "K10samghscu:1940": " na bhuṃjanti,",
    "K10samghscu:1941": " nottiṣṭhanti;",
    "K10samghscu:1942": " nottiṣṭhanti;",
    "K10samghscu:1943": " tūṣṇīṃbhāvenādhivāsayanti. 3. dakṣiṇasyān diśy eko vṛkṣaḥ prādurbhūtaḥ,",
    "K10samghscu:1944": " saptayojanasahasrapramāṇaḥ;",
    "K10samghscu:1945": " tatra paṃcaviṃśati koṭīsahasrāṇi janakāyasya sannipatitāni;",
    "K10samghscu:1946": " te na jalpanti,",
    "K10samghscu:1947": " nālapanti,",
    "K10samghscu:1948": " na bhāṣante,",
    "K10samghscu:1949": " nottiṣṭhanti,",
    "K10samghscu:1950": " na caṃkramanti;",
    "K10samghscu:1951": " tūṣṇībhāvenādhivāsyanti. 4. paścimāyāṃ diśy eko vṛkṣaḥ prādurbhūtaḥ,",
    "K10samghscu:1952": " saptayojanasahasrapramāṇaḥ;",
    "K10samghscu:1953": " tatra paṃcaviṃśati koṭīsahasrāṇi janakāyasya sannipatitāni;",
    "K10samghscu:1954": " te na jalpanti,",
    "K10samghscu:1955": " nālapanti,",
    "K10samghscu:1956": " na bhāṣanti,",
    "K10samghscu:1957": " nottiṣṭhanti,",
    "K10samghscu:1958": " na caṃkramanti;",
    "K10samghscu:1959": " tūṣṇībhāvenādhivāsayanti. 5. uttarasyān diśy eko vṛkṣaḥ prādurbhūtaḥ,",
    "K10samghscu:1960": " saptayojanasahasrapramāṇaḥ;",
    "K10samghscu:1961": " tatra paṃcaviṃśati koṭīsahasrāṇi janakāyasya sannipatitāni;",
    "K10samghscu:1962": " te na jalpanti,",
    "K10samghscu:1963": " nālapanti,",
    "K10samghscu:1964": " na bhāṣaṃte,",
    "K10samghscu:1965": " na bhāṣaṃte,",
    "K10samghscu:1966": " nottiṣṭhanti,",
    "K10samghscu:1967": " na caṃkramanti;",
    "K10samghscu:1968": " tūṣṇībhāvenādhivāsayanti. 6. ūrdhvāyān diśy eko vṛkṣaḥ prādurbhūtaḥ,",
    "K10samghscu:1969": " saptayojanasahasrapramāṇaḥ;",
    "K10samghscu:1970": " tatra paṃcaviṃśati koṭīsahasrāṇi janakāyasya sannipatitāni;",
    "K10samghscu:1971": " te na jalpanti,",
    "K10samghscu:1972": " na bhāṣanti,",
    "K10samghscu:1973": " nottiṣṭhanti,",
    "K10samghscu:1974": " na caṃkramanti;",
    "K10samghscu:1975": " tūṣṇībhāvenādhivāsyanti. 7. adhastāddiśy eko vṛkṣaḥ prādurbhūtaḥ,",
    "K10samghscu:1976": " saptayojanasahasrapramāṇaḥ;",
    "K10samghscu:1977": " tatra ca paṃcaviṃśati",
    "K10samghscu:1978": " koṭīsahasrāṇi janakāyasya sannipatitāni;",
    "K10samghscu:1979": " te na jalpanti,",
    "K10samghscu:1980": " nālapanti,",
    "K10samghscu:1981": " na bhāṣanti,",
    "K10samghscu:1982": " nottiṣṭhanti,",
    "K10samghscu:1983": " na caṃkramanti;",
    "K10samghscu:1984": " tūṣṇībhāvenādhivāsayanti.",
    "K10samghscu:1985": " [SaSū(C) 218] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "K10samghscu:1986": " pṛccheyam ahaṃ bhagavantaṃ tathāgatam arhantaṃ samyaksaṃbuddhaṃ kaṃcid eva pradeśaṃ,",
    "K10samghscu:1987": " sacen me bhagavān avakāśaṃ kuryāt pṛṣṭapraśnavyākaraṇāya. 2. evam ukte bhagavān bhaiṣajyasenaṃ bodhisatvaṃ mahāsatvam etad avocat:",
    "K10samghscu:1988": " pṛccha tvaṃ bhaiṣajyasena yad yad evākāṃkṣasy;",
    "K10samghscu:1989": " ahan te tasya tasyaiva praśnasya paripṛṣṭasya vyākaraṇena cittam ārādhayiṣye.",
    "K10samghscu:1990": " [SaSū(C) 219] 1. evam ukte bhaiṣajyaseno bodhisatvo mahāsatvo bhagavantam etad avocat:",
    "K10samghscu:1991": " kiṃ bhagavaṃś caturdiśe lokadhātuṣu janakāya āgatyāvasthito?",
    "K10samghscu:1992": " yāvad adhastādūrdhvāyāṃ diśi paṃcāśat koṭyo janakāyam āgatyāvasthitaḥ. 2. te ca bhagavantaṃ nālapanti,",
    "K10samghscu:1993": " na saṃlapanti,",
    "K10samghscu:1994": " na jalpanti,",
    "K10samghscu:1995": " na vadanti,",
    "K10samghscu:1996": " na bhāṣanti,",
    "K10samghscu:1997": " nottiṣṭhanti,",
    "K10samghscu:1998": " na caṃkramanti;",
    "K10samghscu:1999": " tūṣṇībhāvenādhivāsayanti. ko bhagavan hetuḥ kaḥ pratyayaḥ?",
    "K10samghscu:2000": " 3. bhagavān āha:",
    "K10samghscu:2001": " gaccha tvaṃ bhaiṣajyasena,",
    "K10samghscu:2002": " svayam eva tāṃs tathāgatān paripṛccha yato lokadhātāv ete janakāyā āgatāḥ. 4. āha:",
    "K10samghscu:2003": " kasya ṛddhibalādhānena gacchāmi?",
    "K10samghscu:2004": " 5. bhagavān āha:",
    "K10samghscu:2005": " svakena bhaiṣajyasena ṛddhibalādhānena gaccha.",
    "K10samghscu:2006": " [SaSū(C) 220] 1. atha khalu bhaiṣajyaseno bodhisatvo mahāsatvo,",
    "K10samghscu:2007": " bhagavantaṃ tṛguptaṃ pradakṣiṇīkṛtya,",
    "K10samghscu:2008": " tatraivāntardhitaḥ. 2. ṣaṇnavati lokadhātukoṭīr atikramya,",
    "K10samghscu:2009": " candrapradīpā nāma lokadhātuḥ. 3. tatra candrāvatikṣetro nāma tathāgato,",
    "K10samghscu:2010": " 'rhan samyaksaṃbuddhaḥ,",
    "K10samghscu:2011": " aśītikoṭībodhisatvamahāsatvaparivṛtaḥ,",
    "K10samghscu:2012": " puraskṛto dharman deśayati sma. 4. tāṃ lokadhātuṃ bhaiṣajyaseno bodhisatvo 'nuprāptaḥ.",
    "K10samghscu:2013": " [SaSū(C) 221] 1. atha khalu bhaiṣajyaseno bodhisatvo mahāsatvas tasya bhagavataś candrāvatikṣetrasya tathāgatasya purata sthito,",
    "K10samghscu:2014": " yena bhagavāṃs tenāṃjaliṃ praṇamya,",
    "K10samghscu:2015": " bhagavantam etad avocat:",
    "K10samghscu:2016": " 2. āgato 'smi bhagavan ṣaṇnavati lokadhātukoṭīsahasrāṇy atikramya,",
    "K10samghscu:2017": " nāhaṃ bhagavaṃs tāvanti satvāni kvacit paśyāmi yāvanti tatra dṛṣṭāni.",
    "K10samghscu:2018": " [SaSū(C) 222] 1. sa bhagavān āha:",
    "K10samghscu:2019": " tatraiva bhaiṣajyasena saṃcaranti,",
    "K10samghscu:2020": " saṃtiṣṭhanti. 2. āha:",
    "K10samghscu:2021": " yathā kathaṃ punar bhagavan?",
    "K10samghscu:2022": " 3. bhagavān āha:",
    "K10samghscu:2023": " acetanavṛkṣasaṃbhūtāni satvāni. 4. āha:",
    "K10samghscu:2024": " kena bhagavan dṛṣṭaṃ kena śrutaṃ yad acetane vṛkṣe manuṣyā jāyante?",
    "K10samghscu:2025": " 5. sa bhagavān āha:",
    "K10samghscu:2026": " na bhaiṣajyasena tvayā dṛṣṭaṃ vā na śrutaṃ vā yad acetane vṛkṣe manuṣyā jāyaṃte?",
    "K10samghscu:2027": " 6. āha: na me bhagavan dṛṣṭaṃ na śrutaṃ yad acetane vṛkṣe manuṣyā jāyante. 7. sa bhagavān āha:",
    "K10samghscu:2028": " icchasi tvaṃ bhaiṣajyasena draṣṭuṃ?",
    "K10samghscu:2029": " tad ahaṃ sāṃprataṃ darśayiṣyāmi. 8. āha:",
    "K10samghscu:2030": " icchāmi bhagavann,",
    "K10samghscu:2031": " icchāmi sugata/",
    "K10samghscu:2032": " [SaSū(C) 223] 1. atha khalu bhagavāṃś candrāvatikṣetras tathāgatas tasyāṃ velāyāṃ śatapuṇyavicitritaṃ svaṃ bāhuṃ prasārayati sma,",
    "K10samghscu:2033": " 2. tataś ca bāhutaḥ koṭīśatasahasraṃ janakāyānāṃ prādurabhavat,",
    "K10samghscu:2034": " 3. ekaikaś ca janakāyo bāhuśataṃ prasārya,",
    "K10samghscu:2035": " nānāgandhavilepanais tathāgatam abhyavakiranti. 4. atha sa bhagavāṃś candrāvatikṣetras tathāgato bhaiṣajyasenaṃ bodhisatvaṃ mahāsatvam āmantrayati:",
    "K10samghscu:2036": " paśyasi tvaṃ bhaiṣajyasena?",
    "K10samghscu:2037": " eṣa janakāyas tathāgataṃ nānāgandhamālyavilepanair abhyavakiranti. 5. āha:",
    "K10samghscu:2038": " paśyāmi bhagavan,",
    "K10samghscu:2039": " paśyāmi sugata. 6. sa bhagavān āha:",
    "K10samghscu:2040": " ete acetanā janakāyāḥ prādurbhūtāḥ/",
    "K10samghscu:2041": " ete acetanā manuṣyāḥ/",
    "K10samghscu:2042": " ayonijā ete satvāḥ. 7. atha khalu teṣāṃ koṭīśatasahasrāṇām ekaikasya yad bāhuśataṃ te sarve vikīryante.",
    "K10samghscu:2043": " [SaSū(C) 224] 1. atha khalu bhaiṣajyaseno bodhisatvo mahāsatvas taṃ dṛṣṭvā bhagavantam etad avocat:",
    "K10samghscu:2044": " kimidaṃ bhagavan,",
    "K10samghscu:2045": " kimidaṃ sugata yan manuṣyāṇāṃ muhūrtamātreṇa bāhuśataṃ vikīrṇam?",
    "K10samghscu:2046": " 2. yadi bhagavaṃ cchatabāhavo na mucyante,",
    "K10samghscu:2047": " kaḥ punar vādo dvibāhukā manuṣyā mokṣyante/",
    "K10samghscu:2048": " 3. bhagavān āha:",
    "K10samghscu:2049": " evam eva bhaiṣajyasenācetanāḥ satvā jāyante,",
    "K10samghscu:2050": " acetanā niruddhyante. 4. asmākam api bhaiṣajyasena śarīram acetanabhūtaṃ manyitavyaṃ. 5. āha:",
    "K10samghscu:2051": " katame bhagavan satvā ye daharāḥ,",
    "K10samghscu:2052": " katame vṛddhāḥ?",
    "K10samghscu:2053": " 6. bhagavān āha:",
    "K10samghscu:2054": " santi bhaiṣajyasena daharāḥ satvā,",
    "K10samghscu:2055": " santi vṛddhāḥ. 7. āha:",
    "K10samghscu:2056": " katame bhagavan daharāḥ,",
    "K10samghscu:2057": " katame vṛddhāḥ?",
    "K10samghscu:2058": " 8. āha: ye te vṛkṣebhyo nirjātās,",
    "K10samghscu:2059": " te daharāḥ. 9. āha:",
    "K10samghscu:2060": " icchāmi bhagavan daharāṇi satvāni draṣṭum.",
    "K10samghscu:2061": " [SaSū(C) 225] 1. atha khalu sa bhagavāṃś candrāvatikṣetras tathāgato dakṣiṇaṃ pāṇitalaṃ prasārayati. 2. atha daśabhyo digbhyaḥ koṭīśatasahasraṃ janakāyānām āgacchanti;",
    "K10samghscu:2062": " 3. adhastādūrdhvāyān diśi paṃcāśat koṭī janakāyasyāgacchanti;",
    "K10samghscu:2063": " 4. āgatvā ca te janakāyā bhagavataḥ pādau śirasābhivandya,",
    "K10samghscu:2064": " na ca tathāgatam ālapanti,",
    "K10samghscu:2065": " na saṃlapanti;",
    "K10samghscu:2066": " tūṣṇībhāvenādhivāsayanti sma.",
    "K10samghscu:2067": " [SaSū(C) 226] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "K10samghscu:2068": " kim ete bhagavan satvās tathāgataṃ nālapanti,",
    "K10samghscu:2069": " na saṃlapanti,",
    "K10samghscu:2070": " tūṣṇībhāvenādhivāsayanti?",
    "K10samghscu:2071": " 2. bhagavān āha:",
    "K10samghscu:2072": " na jānāsi bhaiṣajyasena?",
    "K10samghscu:2073": " acetanaḥ pṛthivīpradeśe nālapanti,",
    "K10samghscu:2074": " na saṃlapanti,",
    "K10samghscu:2075": " na dharmaskandhaṃ prajānāti. 3. tat kasya hetoḥ?",
    "K10samghscu:2076": " ihaikatyā bhaiṣajyasena daharā satvāḥ notpādaṃ jānanti,",
    "K10samghscu:2077": " na nirodhaṃ jānanti,",
    "K10samghscu:2078": " dṛṣṭvā ca na jarāṃ,",
    "K10samghscu:2079": " na vyādhiṃ,",
    "K10samghscu:2080": " na śokaṃ,",
    "K10samghscu:2081": " na paridevaṃ,",
    "K10samghscu:2082": " na priyaviprayogaṃ,",
    "K10samghscu:2083": " nāpriyasaṃprayogaṃ,",
    "K10samghscu:2084": " na priyād vinābhāvaṃ,",
    "K10samghscu:2085": " na maraṇaṃ,",
    "K10samghscu:2086": " nākālamṛtyum. 4. nāpi tāni sarvakaṭukāni duḥkhāṇi dṛṣṭvā udvegam āpadyante. kutas te jñāsyanti?",
    "K10samghscu:2087": " 5. punaḥ punas te bhaiṣajyasena śikṣayitavyāḥ.",
    "K10samghscu:2088": " [SaSū(C) 227] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "K10samghscu:2089": " kuto bhagavan daharā satvā āgacchanti?",
    "K10samghscu:2090": " kutaś cyavanti?",
    "K10samghscu:2091": " kutropapadyante ye dharmaṃ na jānanti?",
    "K10samghscu:2092": " 2. bhagavān āha:",
    "K10samghscu:2093": " śṛṇu bhaiṣajyasena,",
    "K10samghscu:2094": " yan mānuṣyakam ātmabhāvaṃ pratigṛhṇanti,",
    "K10samghscu:2095": " tan na rupyakāreṇa kṛtaṃ,",
    "K10samghscu:2096": " 3. na cīmarakāreṇa kṛtaṃ,",
    "K10samghscu:2097": " 4. na kāṣṭhakāreṇa kṛtaṃ,",
    "K10samghscu:2098": " 5. na kuṃbhakāreṇa kṛtaṃ. 6. na rājabhayenotpadyante. 7. strīpuruṣasaṃyogāt pāpena",
    "K10samghscu:2099": " karmaṇā saṃyuktāḥ saṃbhavanti. 8. punaḥ punaś ca teṣāṃ satvānāṃ śilpāni śikṣāpayanti.",
    "K10samghscu:2100": " 9. anantaṃ ca kaṭukaṃ duḥkhaṃ saṃbhavati. 10. kaṭukā vedanāḥ tatra,",
    "K10samghscu:2101": " teṣāṃ pūrvakṛtānāṃ pāpakānāṃ karmaṇāṃ vipākam,",
    "K10samghscu:2102": " anubhavanti. 11. ihaiva te bhaiṣajyasena daharāḥ satvā āgatā ya ete nālapanti,",
    "K10samghscu:2103": " na saṃlapanti,",
    "K10samghscu:2104": " nottiṣṭhanti. te īdṛśān duḥkhāṃ vedanām anubhavanti/",
    "K10samghscu:2105": " 12. anena kāraṇena bhaiṣajyasena nālapanti,",
    "K10samghscu:2106": " na saṃlapanti. 13. evaṃ te bhaiṣajyasena daharāḥ satvāḥ,",
    "K10samghscu:2107": " kuśalam ajānānāḥ,",
    "K10samghscu:2108": " notpādaṃ jānanti,",
    "K10samghscu:2109": " na nirodhaṃ jānanti,",
    "K10samghscu:2110": " na ca te mānuṣyakam ātmabhāvaṃ pratilapsyante. 14. ime ucyante bhaiṣajyasena daharāḥ satvāḥ.",
    "K10samghscu:2111": " [SaSū(C) 228] 1. āha: kathaṃ bhagavan daharāḥ satvā utpadyante,",
    "K10samghscu:2112": " kathaṃ nirudhyante?",
    "K10samghscu:2113": " 2. bhagavān āha:",
    "K10samghscu:2114": " tadyathāpināma bhaiṣajyasena kaścid eva puruṣo 'gniṃ kāṣṭhena parimārjayeta,",
    "K10samghscu:2115": " tasyānupūrveṇa taṃ kāṣṭham agninā pradīpyeta;",
    "K10samghscu:2116": " 3. evam eva bhaiṣajyasena mānuṣyātmabhāvaṃ prathamaṃ saṃjāyate,",
    "K10samghscu:2117": " jātaṃ ca sad vedanāṃ vedayati. 4. āha:",
    "K10samghscu:2118": " ko 'trābhijāto jātaḥ,",
    "K10samghscu:2119": " kaḥ parinirvṛtaḥ?",
    "K10samghscu:2120": " 5. bhagavān āha:",
    "K10samghscu:2121": " buddha eva bhaiṣajyasenābhijāto jātaḥ,",
    "K10samghscu:2122": " tathāgata eva parinirvṛtaḥ/",
    "K10samghscu:2123": " [SaSū(C) 229] 1. tadyathāpināma bhaiṣajyasena kasmiṃścid andhakāragṛhe timirāgāre rājñā puruṣo bandhanāvarodhaḥ kṛtaḥ syāt. 2. tatra sa puruṣo,",
    "K10samghscu:2124": " 'ndhakāragṛhe praviṣṭaḥ,",
    "K10samghscu:2125": " antargṛhe timiraṃ timirāgāraṃ paśyet. 3. athānyaḥ kaścit puruṣaḥ,",
    "K10samghscu:2126": " pūrvaduḥkhavedanābhir dṛṣṭaś,",
    "K10samghscu:2127": " cintayen: naṣṭa eṣa puruṣo,",
    "K10samghscu:2128": " 'nabhyasitaduḥkho jīvitanāśaṃ yāsyati. 4. sa tatrāgnim ānayitvā tatrābhyantargṛhe sūkṣmam agniṃ chorayet. 5. sa ca puruṣaś cārakāvaruddhas tam agniraśmiṃ paśyed,",
    "K10samghscu:2129": " dṛṣṭvā cāśvasto bhaved,",
    "K10samghscu:2130": " utsāhaṃ ca vardhayet. 6. sa cāgniḥ kenacid eva hetunā prajvaleta,",
    "K10samghscu:2131": " tena cāgninā prajvālena tad gṛhaṃ samantataḥ prajvalet;",
    "K10samghscu:2132": " sa ca puruṣas tatraiva dahyeta.7. taṃ ca dagdhaṃ rājā śrutvā cintāyāsam āpadyeta;",
    "K10samghscu:2133": " tasyaivaṃ bhaven:",
    "K10samghscu:2134": " na bhūyo 'haṃ svaviṣaye kaṃcit satvaṃ cārakāvarodhaṃ kariṣyāmi. 8. atha sa rājā teṣāṃ svaviṣayanivāsināṃ satvānām evaṃ samāśvāsayet:",
    "K10samghscu:2135": " mā yūyaṃ bhavantaḥ satvā bhāyatha/",
    "K10samghscu:2136": " mā uttrasatha/",
    "K10samghscu:2137": " abhayaṃ yuṣmākaṃ bhavatu/",
    "K10samghscu:2138": " 9. na mama viṣaye bhūyo daṇḍopacāraṃ vā,",
    "K10samghscu:2139": " bandhanāvarodhaṃ vā bhaviṣyati,",
    "K10samghscu:2140": " na ca kasyacit satvasya jīvitavināśaṃ kariṣyāmi. 10. nirbhayā bhavantaḥ satvā yūyaṃ bhavatha/",
    "K10samghscu:2141": " [SaSū(C) 230] 1. evam eva bhaiṣajyasena tathāgataḥ sarvakleśadagdhaḥ,",
    "K10samghscu:2142": " sarvavyādhipraśāntaḥ. 2. yathā sa puruṣo gṛhadāhāt svakāyaṃ dahati,",
    "K10samghscu:2143": " satvānām arthāya hitāya sukhāya ca pratipanno bhavati satvān vadhabandhanāvarodheṣu parimocayituṃ,",
    "K10samghscu:2144": " 3. evam eva tathāgato,",
    "K10samghscu:2145": " rāgadveṣamohamalaprahīṇaḥ,",
    "K10samghscu:2146": " sarvasatvānān dīpa iva loka utpannaḥ,",
    "K10samghscu:2147": " satvān mocayati;",
    "K10samghscu:2148": " 4. narakatiryakpretāsurakāyebhyaḥ daharāṃś ca satvān,",
    "K10samghscu:2149": " vṛddhāṃś ca satvān mocayati.",
    "K10samghscu:2150": " [SaSū(C) 231] 1. atha tāvad evopary antarīkṣād imā gāthā niścacārā:",
    "K10samghscu:2151": " (1) aho kṣetraṃ jinakṣetraṃ sukṣetram abhisaṃskṛtaṃ /",
    "K10samghscu:2152": " vuptāni yatra bījāni na vināśaṃ vrajanti hi //",
    "K10samghscu:2153": " (2) buddhakṣetraṃ jinakṣetraṃ praśastaṃ jinaśāsanaṃ /",
    "K10samghscu:2154": " śāstā karoty upāyaṃ hi sarvasatvaparigrahe //",
    "K10samghscu:2155": " (3) sthito nirvāṇadhātau sandṛśyate dharaṇītale /",
    "K10samghscu:2156": " śāntaṃ kṛtvā sarvalokaṃ buddhaḥ śodheti dakṣiṇāṃ //",
    "K10samghscu:2157": " (4) moceti navakān satvān moceti ca purāṇakān /",
    "K10samghscu:2158": " mocayitvānupūrveṇa sarvasatvāṃs tridhātukāt //",
    "K10samghscu:2159": " (5) baddhā hi narakadvāras tiryakpretā vimocitāḥ /",
    "K10samghscu:2160": " śāntiḥ kṛtā hi lokesmin paraloke sukhaṃ kṛtaṃ //",
    "K10samghscu:2161": " [SaSū(C) 232] 1. atha khalu bhagavāṃs tasyāṃ velāyāṃ smitaṃ prāduṣcakāra, āha ca:",
    "K10samghscu:2162": " (1) sādhu darśanu sādhūnāṃ buddhānāṃ sādhu darśanaṃ /",
    "K10samghscu:2163": " sādhu dharmaguṇaḥ kṣetraṃ saṃghasāmagridarśanam //",
    "K10samghscu:2164": " (2) sādhu saṃghātanirdeśaṃ sarvapāpavināśanaṃ /",
    "K10samghscu:2165": " ye śroṣyanti idaṃ sūtraṃ padaṃ prāpsyanty anuttaram //",
    "K10samghscu:2166": " [SaSū(C) 233] 1. atha khalu bhaiṣajyaseno bodhisatvo mahāsatvo,",
    "K10samghscu:2167": " yena bhagavāṃs tenāṃjaliṃ praṇāmya,",
    "K10samghscu:2168": " bhagavantam etad avocat:",
    "K10samghscu:2169": " 2. ko bhagavan hetuḥ kaḥ pratyayaḥ,",
    "K10samghscu:2170": " smitasya prāduṣkaraṇāya?",
    "K10samghscu:2171": " 3. bhagavān āha:",
    "K10samghscu:2172": " paśyasi tvaṃ kulaputraitāni daharāṇi satvāni?",
    "K10samghscu:2173": " 4. āha: paśyāmi bhagavan,",
    "K10samghscu:2174": " paśyāmi sugata. 5. bhagavān āha:",
    "K10samghscu:2175": " sarva ete bhaiṣajyasenādyaiva daśabhūmipratiṣṭhitā bodhisatvā bhaviṣyanti.",
    "K10samghscu:2176": " [SaSū(C) 234] 1. atha khalu bhaiṣajyaseno bodhisatvo mahāsatvo 'śītir yojanasahasrāṇy",
    "K10samghscu:2177": " ūrdhavam upary antarīkṣe 'sthād. 2. athāśītir devaputrakoṭīsahasrāṇi bhagavata upari",
    "K10samghscu:2178": " puṣpavarṣaṃ pravarṣanti. 3. te ca daharāḥ satvā dṛṣṭvā sarve 'ñjalayaḥ kṛtvā namaskurvanti.",
    "K10samghscu:2179": " [SaSū(C) 235] 1. atha khalu bhaiṣajyaseno bodhisatvo mahāsatvo antarīkṣastha evaṃ",
    "K10samghscu:2180": " vācaṃ bhāṣate yena trisāhasramahāsāhasraṃ lokadhātuṃ śabdenāpūrayati. 2. dvātriṃśan",
    "K10samghscu:2181": " mahānarakopapannāḥ satvās taṃ śabdaṃ śṛṇvanti,",
    "K10samghscu:2182": " 3. dvātriṃśac ca devanikāyās taṃ śabdaṃ śṛṇvanti;",
    "K10samghscu:2183": " 4. trisāhasramahāsāhasraś ca lokadhātuḥ ṣaḍvikāraṃ prakampitaḥ;",
    "K10samghscu:2184": " 5. caturaśītiś ca nāgarājasahasrāṇi mahāsamudre saṃkṣubdhāni;",
    "K10samghscu:2185": " 6. triṃśat koṭīsahasrāṇi rākṣasānām imaṃ jaṃbudvīpam āgatāni,",
    "K10samghscu:2186": " 7. paṃcaviṃśat koṭīsahasrāṇi pretānāṃ yakṣānāṃ rākṣasānām aḍakavatyāṃ rājadhānyām āgatāni. 8. bhagavataḥ purato mahāsannipātaḥ saṃsthitaḥ.",
    "K10samghscu:2187": " [SaSū(C) 236] 1. atha khalu bhagavāṃs teṣān daharāṇāṃ satvānān dharman deśayati.",
    "K10samghscu:2188": " 2. daśasu dikṣu lokadhātuṣu koṭīsahasrāṇi bodhisatvānāṃ mahāsatvānāṃ svakasvakābhir",
    "K10samghscu:2189": " ṛddhibhir āgatāni. 3. atha khalu bhaiṣajyaseno bodhisatvo mahāsatvo,",
    "K10samghscu:2190": " yena bhagavāṃs tenāṃjaliṃ praṇamaya,",
    "K10samghscu:2191": " bhagavantam etad avocat:",
    "K10samghscu:2192": " bahavo bhagavan,",
    "K10samghscu:2193": " bahavo sugata bodhisatvāḥ sannipatitāḥ sanniṣaṇṇāḥ,",
    "K10samghscu:2194": " 4. bahūni ca bhagavan devanāgāni sannipatitāni sanniṣaṇṇāni,",
    "K10samghscu:2195": " 5. punaś cānekāni rākṣasapretāny,",
    "K10samghscu:2196": " aḍakavatyāṃ rājadhānyām āgatya,",
    "K10samghscu:2197": " sannipatitāni sanniṣaṇṇāny abhūvan dharmaśravaṇāya.",
    "K10samghscu:2198": " [SaSū(C) 237] 1. atha khalu bhagavān bhaiṣajyasenaṃ bodhisatvaṃ mahāsatvaṃ āmantrayati:",
    "K10samghscu:2199": " āgaccha kulaputra/",
    "K10samghscu:2200": " 2. atha khalu bhaiṣajyaseno bodhisatvo mahāsatva,",
    "K10samghscu:2201": " ṛddhibalenordhvād avatīrya,",
    "K10samghscu:2202": " yena bhagavāṃs tenāṃjaliṃ praṇamaya,",
    "K10samghscu:2203": " bhagavantam etad avocat:",
    "K10samghscu:2204": " 3. dharmaskandho bhagavan,",
    "K10samghscu:2205": " dharmaskandha ity ucyate?",
    "K10samghscu:2206": " kiyatā bhagavan dharmaskandha iti?",
    "K10samghscu:2207": " 4. bhagavān āha:",
    "K10samghscu:2208": " dharmaskandha iti kulaputrocyate yo brahmacaryaṃ paryeṣate,",
    "K10samghscu:2209": " brahmacaryaṃ paryeṣya sarvapāpād viramati. 5. paśyasi tvaṃ kulaputrāmī daharā satvā abrahmacaryād viramanti?",
    "K10samghscu:2210": " 6. āha: paśyāmi bhagavan,",
    "K10samghscu:2211": " paśyāmi sugata/",
    "K10samghscu:2212": " 7. āha: te nūnan dhāraṇīpratilabdhā bhaviṣyanti,",
    "K10samghscu:2213": " sarvadharmasamanvāgatāś ca bhaviṣyanti. 8. āha:",
    "K10samghscu:2214": " kenopāyena bhagavan bahūni satvāni sannipatitāni dharmaskandhaṃ śrotum?",
    "K10samghscu:2215": " [SaSū(C) 238] 1. atha khalu bhagavāṃ bhaiṣajyasenaṃ bodhisatvaṃ mahāsatvam āmantrayati:",
    "K10samghscu:2216": " 2. bahavo bhaiṣajyasena satvāḥ santi ye jātir eva duḥkhaṃ na śṛṇvanti,",
    "K10samghscu:2217": " jarā eva duḥkhaṃ na śṛṇvanti,",
    "K10samghscu:2218": " vyādhir eva duḥkhaṃ na śṛṇvanti,",
    "K10samghscu:2219": " śokaduḥkhaṃ,",
    "K10samghscu:2220": " paridevaduḥkhaṃ,",
    "K10samghscu:2221": " priyaviprayogaduḥkham,",
    "K10samghscu:2222": " apriyasaṃprayogaduḥkhaṃ. 3. maraṇaṃ tu sarvaduḥkhaṃ harati. 4. kāyajīvitam idam ucyate bhaiṣajyasena sarvaduḥkham.",
    "K10samghscu:2223": " [SaSū(C) 239] 1. atha khalu te daharāḥ satvā,",
    "K10samghscu:2224": " iman nirdeśaṃ śrutvā,",
    "K10samghscu:2225": " yena bhagavāṃs tenāṃjalayaḥ praṇamaya,",
    "K10samghscu:2226": " bhagavantam etad avocan:",
    "K10samghscu:2227": " asmākam api bhagavan martavyam?",
    "K10samghscu:2228": " 2. bhagavān āha:",
    "K10samghscu:2229": " yuṣmābhir api kulaputrāḥ,",
    "K10samghscu:2230": " sarvasatvaiś ca martavyam iti. 3. ta āhuḥ:",
    "K10samghscu:2231": " kathaṃ bhagavan maraṇakālam ākramati?",
    "K10samghscu:2232": " 4. bhagavān āha:",
    "K10samghscu:2233": " maraṇakāle kulaputrāś carimavijñāne vijñānanirodho nāma vātaḥ,",
    "K10samghscu:2234": " vijñānavibhramo nāma vātaḥ,",
    "K10samghscu:2235": " vijñānasaṃkṣobhasaṃyukto nāma vātaḥ;",
    "K10samghscu:2236": " 5. ime trayaḥ kulaputrā vātā maraṇakālasamaye carimavijñāne saṃluḍanti,",
    "K10samghscu:2237": " saṃkṣubhanti,",
    "K10samghscu:2238": " saṃkṣobham utpādayanti. 6. ta āhuḥ:",
    "K10samghscu:2239": " katamāni bhagavaṃs trīṇi maraṇakālasamaye vijñānanirodhe vartamāne śarīraṃ nirghātayanti?",
    "K10samghscu:2240": " 7. bhagavān āha:",
    "K10samghscu:2241": " śastrakaś ca nāma mārṣāḥ,",
    "K10samghscu:2242": " sūcakaś ca nāma mārṣāḥ,",
    "K10samghscu:2243": " ṣṭhīlakaś ca nāma ye śarīraṃ nirghātayaṃti. 8. āhuḥ:",
    "K10samghscu:2244": " kim etad bhagavaṃ ccharīraṇ nāma?",
    "K10samghscu:2245": " 9. bhagavān āha:",
    "K10samghscu:2246": " ādīptakaś ca nāma mārṣā,",
    "K10samghscu:2247": " 10. dahanavāsakaś ca nāma,",
    "K10samghscu:2248": " 11. meḍikaś ca nāma,",
    "K10samghscu:2249": " 12. śṛṃgārikaś ca nāma,",
    "K10samghscu:2250": " 13. śmaśānikaś ca nāma,",
    "K10samghscu:2251": " 14. durbuddhikaś ca nāma,",
    "K10samghscu:2252": " 15. bhāragurukaś ca nāma,",
    "K10samghscu:2253": " 16. jātiparipīḍitaś ca nāma,",
    "K10samghscu:2254": " 17. jātisaṃkṣubhitaś ca nāma,",
    "K10samghscu:2255": " 18. jīvitaparibhāvikaś ca nāma,",
    "K10samghscu:2256": " 19. maraṇapriyaviprayogakaś ca nāma;",
    "K10samghscu:2257": " 20. ime mārṣā ucyante śarīranāmānaḥ.",
    "K10samghscu:2258": " [SaSū(C) 240] 1. ta āhuḥ: kathaṃ bhagavan mṛyate,",
    "K10samghscu:2259": " kathaṃ jīvati?",
    "K10samghscu:2260": " 2. bhagavān āha:",
    "K10samghscu:2261": " vijñānaṃ nāmāyuṣmanto mriyate,",
    "K10samghscu:2262": " puṇyaṃ nāmāyuṣmanto jīvati/",
    "K10samghscu:2263": " 3. śarīraṃ nāma mārṣā mṛyate,",
    "K10samghscu:2264": " snāyukoṭībhir baddham,",
    "K10samghscu:2265": " 4. caturaśītibhiḥ sirākūrcasahasrai romakūpair baddham,",
    "K10samghscu:2266": " 5. dvādaśabhiḥ sahasrair aṃgānāṃ baddhaṃ,",
    "K10samghscu:2267": " 6. ṣaṣṭyuttarais tribhiḥ śatair asthīnāṃ baddham. 7. caturaśītiḥ kṛmikulaśatāny abhyantare vasanti;",
    "K10samghscu:2268": " 8. teṣāṃ sarveṣāṃ prāṇakānāṃ maraṇaṃ saṃvidyate,",
    "K10samghscu:2269": " maraṇanirodhaṃ ca saṃvidyate;",
    "K10samghscu:2270": " 9. tatra sarve te prāṇakā nirāśā bhavanti. 10. yadā sa puruṣo mṛyate,",
    "K10samghscu:2271": " tadā sarvaprāṇakānāṃ vātasaṃkṣobhaḥ saṃluḍati anyonyaparibhākṣanārthāya,",
    "K10samghscu:2272": " 11. tadā te duḥkhāṃ vedanāṃ vedayanti. 12. anye punaḥ putraśokaṃ kurvanti,",
    "K10samghscu:2273": " anye duhitṛśokaṃ,",
    "K10samghscu:2274": " jñātiśokaṃ;",
    "K10samghscu:2275": " sarve eva te śokaśalyaviddhāḥ anyonyabhakṣaṇam ārabhante;",
    "K10samghscu:2276": " 13. sarve te anupūrveṇa parasparaṃ bhakṣayanta. 14. dvau prāṇakāv avatiṣṭhante. tau saptāham abhiyudhyataḥ. yāvat saptāhe 'tikrānte tata ekaḥ prāṇako nirmathyate,",
    "K10samghscu:2277": " eko mucyate. 15. tat katama āyuṣmanta ucyate dharmaḥ?",
    "K10samghscu:2278": " 16. tat kiṃ manyadhve?",
    "K10samghscu:2279": " yathā sarvaprāṇakānām anyonyavirodhena maraṇaṃ.",
    "K10samghscu:2280": " [SaSū(C) 241] 1. evam eva bālapṛthagjanā satvā anyonyavirodham āpadyante:",
    "K10samghscu:2281": " 2. te jātyā na bibhyanti,",
    "K10samghscu:2282": " vyādhibhyo na bibhyanti,",
    "K10samghscu:2283": " maraṇān na bibhyanti. 3. yathā tau dvau prāṇakau yudhyataḥ,",
    "K10samghscu:2284": " evam eva bālapṛthagjanāḥ parasparaṃ yudhyante. 4. atha maraṇakālasamaye ucyate sādhupuruṣaiḥ;",
    "K10samghscu:2285": " 5. kiṃ tvaṃ bho puruṣa viśvāsam āpadyase?",
    "K10samghscu:2286": " kiṃ tvayā manuṣyaloke na kiṃcid ādīnavaṃ dṛṣṭaṃ?",
    "K10samghscu:2287": " na jātyā ādīnavo dṛṣṭaḥ,",
    "K10samghscu:2288": " na jarāyā,",
    "K10samghscu:2289": " na vyādher ādīnavo dṛṣṭaḥ,",
    "K10samghscu:2290": " na maraṇād ādīnavo dṛṣṭaḥ?",
    "K10samghscu:2291": " 6. āha: dṛṣṭo me āyuṣmanto jātyā ādīnavo,",
    "K10samghscu:2292": " jarāyā,",
    "K10samghscu:2293": " vyādher ādīnavo dṛṣṭaḥ,",
    "K10samghscu:2294": " sarvapaścān maraṇād ādīnavo dṛṣṭaḥ. 7. āha:",
    "K10samghscu:2295": " kathaṃ na kṛtāni yat karaṇīyāni kuśalamūlāni?",
    "K10samghscu:2296": " 8. tat kathaṃ tvayā bhoḥ puruṣa na kṛtam ubhayor lokayor hitasaṃvartakāni dharmaskandhakuśalamūlāni?",
    "K10samghscu:2297": " 9. dvitīyaṃ mārṣāḥ pṛcchāmi:",
    "K10samghscu:2298": " kathaṃ tvayā na kṛtaḥ kuśalamūlasaṃbhāraḥ yena tvaṃ parimuktaḥ syā jātyā maraṇāt?",
    "K10samghscu:2299": " 10. tat kathaṃ te na kṛtaṃ yoniśomanasikārapratyavekṣaṇam?",
    "K10samghscu:2300": " 11. kiṃ tvayā bhoḥ puruṣa śrutaṃ pṛthivyāṃ gaṇḍyākoṭanaśabdaṃ?",
    "K10samghscu:2301": " 12. na ca dṛṣṭā jāṃbudvīpakā manuṣyā dānāni dadantaḥ,",
    "K10samghscu:2302": " puṇyāni ca kurvantaḥ upavāsam upavasantaḥ,",
    "K10samghscu:2303": " tathāgatakṣetre kuśalamūlabījāny avaropayantaḥ?",
    "K10samghscu:2304": " 13. gandhaṃ vā, mālyaṃ vā,",
    "K10samghscu:2305": " dīpaṃ va,",
    "K10samghscu:2306": " na tvayā dṛṣṭaṃ khādanīyabhojanīyaṃ vā dīyamānam?",
    "K10samghscu:2307": " 14. na ca te dṛṣṭās tathāgatasya catasraḥ parṣadaḥ santarpyamānāḥ?",
    "K10samghscu:2308": " 15. bhikṣur vā, bhikṣuṇī vā,",
    "K10samghscu:2309": " upāsako vā,",
    "K10samghscu:2310": " upāsikā vā,",
    "K10samghscu:2311": " imāś catasraḥ parṣadaḥ śāsane 'bhinivustāḥ,",
    "K10samghscu:2312": " evaṃ tasya hitāni vadanty,",
    "K10samghscu:2313": " ālapanti ca. 16. na hi devakṛtaṃ kiṃcit,",
    "K10samghscu:2314": " asādhu tvayā bhoḥ puruṣa kṛtam imaṃ jaṃbudvīpam āgatya.",
    "K10samghscu:2315": " [SaSū(C) 242] 1. tasya mṛtasya dharmarājā,",
    "K10samghscu:2316": " tasmin kāle taṃ puruṣam anuśāsan,",
    "K10samghscu:2317": " tā gāthā bhāṣate:",
    "K10samghscu:2318": " (1) dṛṣṭvā tathāgatotpādaṃ śrutvā gaṇḍīparāhatām /",
    "K10samghscu:2319": " śrutvā dharman deśayamānaṃ śantaṃ nirvāṇagāminaṃ //",
    "K10samghscu:2320": " (2) kasmāt te na kṛtaṃ puṇyaṃ paralokasukhāvaham /",
    "K10samghscu:2321": " bhokṣyase narake duḥkham aniṣṭakarmaṇaḥ phalam //",
    "K10samghscu:2322": " [SaSū(C) 243] 1. atha sa puruṣas taṃ dharmarājānaṃ gāthābhir pratyabhāṣata:",
    "K10samghscu:2323": " (1) bālabuddhir aham āsaṃ pāpamitravaśānugaḥ /",
    "K10samghscu:2324": " kṛtaṃ me pāpakaṃ karma kāmabhrāntena cetasā //",
    "K10samghscu:2325": " (2) kāmaś ca me citas tasya āgataṃ dāruṇaṃ phalam /",
    "K10samghscu:2326": " kṛtā me prāṇināṃ hiṃsā sāṃghikaṃ ca vināśitaṃ //",
    "K10samghscu:2327": " (3) kṛtaṃ me stūpabhedaṃ ca praduṣṭena ca cetasā /",
    "K10samghscu:2328": " dauṣṭhulyaṃ bhāṣitaṃ vākyaṃ mātā me paritāpitā //",
    "K10samghscu:2329": " (4) aparādhaṃ vijānāmi svaśarīreṇa yat kṛtaṃ /",
    "K10samghscu:2330": " raurave narake paśyāmy upapattiṃ sudāruṇe //",
    "K10samghscu:2331": " (5) saṃghāte vedanāṃ vetsye tathaiva ca pratāpane /",
    "K10samghscu:2332": " mahāvīcau ca kaṭukām anubhaviṣyāmi vedanāṃ //",
    "K10samghscu:2333": " (6) mahāpadme ca narake krandayiṣyāmi suduḥkhitaḥ /",
    "K10samghscu:2334": " vārā śataṃ kālasūtre utpatsyāmi mahābhaye //",
    "K10samghscu:2335": " (7) hatāś ca nārakā satvāḥ punaḥ paśyanti te bhayam /",
    "K10samghscu:2336": " yojanānāṃ śataṃ bhūyaḥ prapadyanti mahābhayam //",
    "K10samghscu:2337": " (8) dvāran te na labhiṣyanti punaḥ kuṃbhe prapāpitāḥ /",
    "K10samghscu:2338": " kṣūraṃ tu nāma narakaṃ sahasraṃ kṣūrasaṃbhavam //",
    "K10samghscu:2339": " (9) śatam sahasraṃ koṭīnāṃ kṣūrāṇāṃ jāyate 'grataḥ /",
    "K10samghscu:2340": " tais tasya bhidyate gātraṃ karmabhi duṣkṛtaiḥ svakaiḥ //",
    "K10samghscu:2341": " (10) vātakṣobhā mahāghorā sarvaṃ chindanti tāṃ tanum /",
    "K10samghscu:2342": " anubhāvyā mayā duḥkhā īdṛśā narake dhruvam //",
    "K10samghscu:2343": " (11) drakṣyante sarvasatvā me kāyaṃ duḥkhaprapīḍitaṃ /",
    "K10samghscu:2344": " arthā parakyā ādattā mayā veśmasya kāraṇāt //",
    "K10samghscu:2345": " (12) putrā duhitaro mahyaṃ bhrātā ca bhaginī tathā /",
    "K10samghscu:2346": " mātā pitā caiva mama mitrajñātigaṇo 'pi ca //",
    "K10samghscu:2347": " (13) dāsakarmakarāś caiva gāvo bhṛtyaḥ paśuṃ tathā /",
    "K10samghscu:2348": " bhrānto 'smy ahaṃ kukāryeṣu rupyasauvarṇabhājanaiḥ //",
    "K10samghscu:2349": " (14) vastrais tathā susūkṣmaiś ca bhrāntaḥ kārāpane gṛhe /",
    "K10samghscu:2350": " suvicitraṃ gṛhaṃ kṛtvā naranārīsamākulaṃ //",
    "K10samghscu:2351": " (15) vīṇās tūryāḥ parāhatya rataṃ me durdamaṃ manaḥ /",
    "K10samghscu:2352": " gātraṃ gandhodakair liptaṃ kṛtajño 'dyāpi naiva saḥ //",
    "K10samghscu:2353": " (16) acetanaśarīras tvaṃ bhrānto 'smi tava kāraṇāt /",
    "K10samghscu:2354": " na vidyate mama trātā kaścit satvaḥ punar bhavet //",
    "K10samghscu:2355": " (17) vātakṣobhe mahāghore śarīraparitāpane /",
    "K10samghscu:2356": " bhuktā rasā svāduvanto jihvayā vividhās tathā //",
    "K10samghscu:2357": " (18) śīrṣe mālāś ca bahavo baddhā śvitrāḥ suśobhanāḥ /",
    "K10samghscu:2358": " rūpeṇa bhrāmitaś cakṣuś cakṣutrāṇaṃ na vidyate //",
    "K10samghscu:2359": " (19) pāpānāṃ cakṣuṣī hetur mayā dṛṣṭvā tu yat kṛtam /",
    "K10samghscu:2360": " śrotrau hetuś ca me bhūyaḥ bāhū vajraparāhatau //",
    "K10samghscu:2361": " (20) hastebhyaḥ kaṭakā baddhā aṅgulīyebhi yaṃtrikā /",
    "K10samghscu:2362": " grīvāyāṃ muktihārāṇi pādau cāpi svalaṃkṛtau //",
    "K10samghscu:2363": " (21) jālāni kṛtvā tatraiva sauvaraṇaṃ saṃsthitaṃ tataḥ /",
    "K10samghscu:2364": " gātrai ca vividhā ratnā sauvarṇakaṭakās tathā //",
    "K10samghscu:2365": " (22) udārai ramito bhogair manasaṃbṛhaṇair api /",
    "K10samghscu:2366": " sparśaṃ ca sukumāraṃ me tṛṣṇagrastena sevitaṃ //",
    "K10samghscu:2367": " (23) nānāstaraṇaśayyābhiḥ kāyaḥ krīḍāpito mayā /",
    "K10samghscu:2368": " snāto gandhodakair viśadair gandhaiś cāpi pralepitaḥ //",
    "K10samghscu:2369": " (24) karpūracandanair divyair dhūpanaiś cāpi dhūpitaḥ /",
    "K10samghscu:2370": " kastūrikāsamāyukto vāso varṇakaraḥ kṛtaḥ //",
    "K10samghscu:2371": " (25) gandhavārṣikatailena sumanācaṃpakādibhiḥ /",
    "K10samghscu:2372": " mrakṣitaḥ pāṇḍuraṃ vastraṃ prāvṛtaṃ sūkṣmakāśikam //",
    "K10samghscu:2373": " (26) avatīrya hastipṛṣṭhād aśvapṛṣṭhe 'bhiruhya ca /",
    "K10samghscu:2374": " rājāham iti manyāmi jano me dhāvate grataḥ //",
    "K10samghscu:2375": " (27) antaḥpuraṃ vijānāmi gīte nṛtye suśīkṣitaḥ /",
    "K10samghscu:2376": " nirāparādhā mṛgayā hatāḥ kāṇḍaiś ca me mṛgāḥ //",
    "K10samghscu:2377": " (28) īdṛśaṃ me kṛtaṃ pāpaṃ paralokam ajānatā /",
    "K10samghscu:2378": " paramāṃsā mayā bhuktās tato duḥkham idaṃ mama //",
    "K10samghscu:2379": " (29) maraṇaṃ me na vijñātam āgamiṣyati dāruṇaṃ /",
    "K10samghscu:2380": " bālabuddhir aham āsaṃ śarīraṃ poṣitaṃ mayā //",
    "K10samghscu:2381": " (30) āgataṃ maraṇaṃ me 'dya kaścit trātā na vidyate /",
    "K10samghscu:2382": " yūyaṃ hi jñātayaḥ sarve mukhaṃ me kiṃ nirīkṣatha //",
    "K10samghscu:2383": " (31) kasmād vastraṃ pāṭayadhvaṃ pralāpaiś cāpi kiṃkṛte /",
    "K10samghscu:2384": " keśān kasmād vikiratha raktaṃ kiṃ vā kariṣyati //",
    "K10samghscu:2385": " (32) pāṃsuṃ ca śīrṣe kṣipatha urastāḍaṃ karotha kim /",
    "K10samghscu:2386": " jīvaṃ nāhaṃ vāritavyaḥ pāpāt kiṃ ruditena vaḥ //",
    "K10samghscu:2387": " (33) śarīraṃ me vṛkabhojyaṃ kukkurāṇāṃ ca vāyasām /",
    "K10samghscu:2388": " bhaviṣyate pakṣiṇāṃ ca vṛthāpuṣṭo mayā tanuḥ //",
    "K10samghscu:2389": " (34) maraṇoragasaṃspṛṣṭo jāyate 'pi sudāruṇaḥ /",
    "K10samghscu:2390": " tathopayojyaṃ bhaiṣajyaṃ yathāsmān mucyate bhayāt //",
    "K10samghscu:2391": " (35) yan me vaidyāḥ pradāsyanti bhaiṣajyaṃ na tad iṣyate /",
    "K10samghscu:2392": " sāṃprataṃ dharmabhaiṣajyaṃ kleśoragavimocakam //",
    "K10samghscu:2393": " (36) mṛyato mama dātavyaṃ māmemaṃ saṃprayacchatha /",
    "K10samghscu:2394": " puṣyamāṇaśarīro 'yam avaśyaṃ nāśam eṣyati //",
    "K10samghscu:2395": " (37) pāpaskandhaṃ kim ākṣipya yat paścā duḥkhadāyakam /",
    "K10samghscu:2396": " poṣito me pṛyaṃ kāyaḥ kṛtaghnatvaṃ kariṣyati //",
    "K10samghscu:2397": " (38) putrā duhitaraṃ kiṃ me cakṣuṣā sannirīkṣatha /",
    "K10samghscu:2398": " trāyadhvam asmād rogān me rudadhvaṃ kin nirarthakam //",
    "K10samghscu:2399": " (39) yūyaṃ hi putra duhitaḥ kṛtaghnā mama sāmpratam /",
    "K10samghscu:2400": " yuṣmākaṃ poṣaṇārthāya parakīyaṃ mayā hṛtaṃ //",
    "K10samghscu:2401": " (40) sāṃprataṃ maraṇaṃ prāptaṃ nirāśaṃ māṃ karotha kim /",
    "K10samghscu:2402": " jātidurgatisaṃtrasto maraṇena ca pīḍitaḥ //",
    "K10samghscu:2403": " (41) vedanā saṃjñā saṃskārāḥ sparśaṃ paramavedanāḥ /",
    "K10samghscu:2404": " tṛṣṇāyā bhrāmyate bālaḥ prāpnoti kaṭukaṃ phalaṃ //",
    "K10samghscu:2405": " (42) śokabandhanaṃ mahyaṃ tu jātasya viṣame kule /",
    "K10samghscu:2406": " alpapuṇyaṃ tu māṃ jñātvā śociṣyanty apare janāḥ //",
    "K10samghscu:2407": " (43) dānaśīlaparibhraṣṭo dharmāc cāpi parāṅmukhaḥ /",
    "K10samghscu:2408": " punarbhavaṃ na jānīte kleśoragaviṣārditaḥ //",
    "K10samghscu:2409": " (44) bhrāmyate 'vidyayā bālo yatra mokṣaṃ na vidyate /",
    "K10samghscu:2410": " mokṣārthaṃ na vijānāti bhrāntaḥ pāpaṃ karoti ca //",
    "K10samghscu:2411": " (45) kleśaiś ca bhrāmyate bālo nityaṃ vyākṣiptamānasaḥ /",
    "K10samghscu:2412": " dahyate hy agninā dīptaḥ kāyo vividhabandhanaḥ //",
    "K10samghscu:2413": " (46) vibhrānto bhramate kāyo yatra saukhyaṃ na vidyate /",
    "K10samghscu:2414": " tac ca saukhyaṃ na jānāti yad abhyantasukhāvaham //",
    "K10samghscu:2415": " (47) buddhānāṃ sukhadaṃ kṣetraṃ dharmacakraṃ mahāgadam /",
    "K10samghscu:2416": " śīlaṃ ca satyaṃ śīlanāṃ brahmaghoṣās tathāgatā //",
    "K10samghscu:2417": " [SaSū(C) 244] 1. atha khalu bhagavān bhaiṣajyasenaṃ bodhisatvaṃ mahāsatvam āmantreyad avocat:",
    "K10samghscu:2418": " evaṃ ca bhaiṣajyasena satvā maraṇakāle paridevanti;",
    "K10samghscu:2419": " na na hi teṣāṃ kaścit trātā bhaviṣyaty anyatra sukṛtānāṃ karmāṇāṃ phalavipākaṃ. gāthāś cemā bhāṣate:",
    "K10samghscu:2420": " (1) kṛtvā tu pāpakaṃ karma narakeṣu patanti hi /",
    "K10samghscu:2421": " bhuṃjante cīmaraṃ taptaṃ pīvante lohapānakam //",
    "K10samghscu:2422": " (2) kāyebhyo varṣate 'ṅgāraṃ dagdhāḥ krandanti dāruṇam /",
    "K10samghscu:2423": " dahyaty eṣāṃ tac charīraṃ narakesmin mahābhaye //",
    "K10samghscu:2424": " (3) na vijānanti saukhyāni dharmaṃ ca na vijānate /",
    "K10samghscu:2425": " bālo bhramaty adharmeṇa saukhyaṃ nāpnoti kiṃcana //",
    "K10samghscu:2426": " (4) śraddhāśīlena saṃpannaḥ prajñāyukto mahātapāḥ /",
    "K10samghscu:2427": " mitraṃ bhajati kalyāṇaṃ śīghraṃ bhoti tathāgataḥ //",
    "K10samghscu:2428": " (5) vīryam ārabhate śreyaṃ buddhalokopapattaye /",
    "K10samghscu:2429": " deśetha kuśalaṃ dharmaṃ sarvasatvaparigrahaṃ //",
    "K10samghscu:2430": " (6) maitraṃ cittaṃ samāpanno brahmacaryaparāyaṇaḥ /",
    "K10samghscu:2431": " śrutvaivaṃ bhaiṣajyasena pratipattiparo bhavet //",
    "K10samghscu:2432": " (7) vimuktidarśanaṃ buddhaṃ ghuṣṭaśabdaṃ vināyakaṃ /",
    "K10samghscu:2433": " lokasya mātāpitaraṃ bodhicittaṃ tad ucyate //",
    "K10samghscu:2434": " (8) kalyāṇamitrāṃ paramaṃ suduṣkaraṃ yo deśayet /",
    "K10samghscu:2435": " dharmaṃ loke śṛṇvanti ye gauravād buddhaśāsanaṃ /",
    "K10samghscu:2436": " te bhonti buddhāḥ sugatā narottamāḥ //",
    "K10samghscu:2437": " (9) lokanāthā bhavanty ete sarvasatvapramocakāḥ /",
    "K10samghscu:2438": " śāntebhyo buddhakṣetrebhyo ye bhavanti sagauravāḥ //",
    "K10samghscu:2439": " [SaSū(C) 245] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "K10samghscu:2440": " kimidaṃ bhagavan?",
    "K10samghscu:2441": " pṛthivī kaṃpati saṃprakaṃpati/",
    "K10samghscu:2442": " 2. evam ukte bhagavān bhaiṣajyasenaṃ bodhisatvaṃ mahāsatvam etad avocat:",
    "K10samghscu:2443": " vyavalokaya bhaiṣajyasena/",
    "K10samghscu:2444": " kiṃ paśyasi?",
    "K10samghscu:2445": " 3. vyavalokitaṃ bhaiṣajyasenena bodhisatvena mahāsatvena. 4. atha tāvad eva caturbhyo digbhyaḥ paśyati:",
    "K10samghscu:2446": " pṛthivī vivaraṃ dadāti. pṛthivyāṃ vivṛtāyāṃ,",
    "K10samghscu:2447": " paśyati: 5. pṛthivīvivarebhyo viṃśati koṭyo manuṣyāṇāṃ jāyante;",
    "K10samghscu:2448": " 6. adhastāddiśi viṃśati koṭyo manuṣyāṇāṃ jāyante;",
    "K10samghscu:2449": " 7. ūrdhvāyāṃ diśāyāṃ paṃcaviṃśati koṭyo manuṣyānāṃ jāyante.",
    "K10samghscu:2450": " [SaSū(C) 246] atha te daharāḥ satvā vyavalokya bhagavantam etad avocan:",
    "K10samghscu:2451": " katame bhagavann iha jātāḥ?",
    "K10samghscu:2452": " 2. bhagavān āha:",
    "K10samghscu:2453": " paśyatha yūyam?",
    "K10samghscu:2454": " ime janakāyāḥ/",
    "K10samghscu:2455": " 3. ta āhuḥ: paśyāmo bhagavan. 3. bhagavān āha:",
    "K10samghscu:2456": " ime janakāyā yuṣmākaṃ sakhāyā jātāḥ. 5. ta āhuḥ:",
    "K10samghscu:2457": " eteṣām api bhagavan satvānāṃ maraṇaṃ bhaviṣyatīti?",
    "K10samghscu:2458": " 6. bhagavān āha:",
    "K10samghscu:2459": " evam etan mārṣāḥ,",
    "K10samghscu:2460": " sarvasatvānām api maraṇaṃ bhaviṣyati.",
    "K10samghscu:2461": " [SaSū(C) 247] 1. atha te pūrvimakā satvā daharāḥ,",
    "K10samghscu:2462": " ye prathamam utpannās, te,",
    "K10samghscu:2463": " yena bhagavāṃs tenāṃjaliṃ praṇamayya,",
    "K10samghscu:2464": " bhagavantam etad avocan:",
    "K10samghscu:2465": " 2. notsahāmo vayaṃ punar bhagavaṃ jātiṃ,",
    "K10samghscu:2466": " maraṇaṃ ca draṣṭum/",
    "K10samghscu:2467": " 3. bhagavān āha:",
    "K10samghscu:2468": " tat kiṃ yūyam utsahatha vīryabalālabdham?",
    "K10samghscu:2469": " 4. ta āhuḥ: tathāgataṃ saṃmukhaṃ paśyema/",
    "K10samghscu:2470": " 5. tasya ca sakāśād dharmaśravaṇaṃ mṛṣṭaṃ manāpaṃ śṛṇuyāma/",
    "K10samghscu:2471": " 6. tathāgataśrāvakasaṃghaṃ ca niṣaṇṇaṃ paśyema/",
    "K10samghscu:2472": " 7. bodhisatvān mahardhikān mahānubhāvān paśyema/",
    "K10samghscu:2473": " 8. īdṛśaṃ ca bhagavan notsahāmo:",
    "K10samghscu:2474": " jātiṃ maraṇaṃ ca draṣṭum.",
    "K10samghscu:2475": " [SaSū(C) 248] 1. atha khalu bhaiṣajyaseno bodhisatvo mahāsatva,",
    "K10samghscu:2476": " ṛddhibalenotthāyāsanāt,",
    "K10samghscu:2477": " sārdhaṃ taiḥ paṃcabhir bodhisatvaśataiḥ,",
    "K10samghscu:2478": " te sarve ṛddhyā utthāya,",
    "K10samghscu:2479": " upary antarīkṣe caṃkramanti. 2. paryaṃkañ ca baddhvā dhyāyanti. 3. teṣāṃ sarvakāyebhyaḥ siṃhā niṣkrāmanti,",
    "K10samghscu:2480": " 4. vyāghrā niṣkrāmanti,",
    "K10samghscu:2481": " 5. vyāḍā niṣkrāmanti,",
    "K10samghscu:2482": " 6. hastino niṣkrāmanti. 7. mahāṛddhivikurvitāni darśayanti. 8. parvateṣu ca paryaṃkaṃ",
    "K10samghscu:2483": " baddhvā niṣīdanti. 9. viṃśatir yojanasahasrāṇy ūrdhvam āruhanti. 10. daśa koṭīsahasrāṇi",
    "K10samghscu:2484": " candramasūryāṇimavataranti.",
    "K10samghscu:2485": " [SaSū(C) 249] atha khalu te daharāḥ satvā bhagavantam etad avocan:",
    "K10samghscu:2486": " ko bhagavan hetuḥ kaḥ pratyayo mahāraśmyavabhāsasya,",
    "K10samghscu:2487": " mahatāṃ ca ṛddhivikurvitānāṃ loke prādurbhūtānām?",
    "K10samghscu:2488": " 2.bhagavān āha:",
    "K10samghscu:2489": " paśyatha kulaputrā etau candrasūryau prādurbhūtau?",
    "K10samghscu:2490": " 3. ta āhuḥ: paśyāmo bhadanta bhagavan,",
    "K10samghscu:2491": " paśyāmo bhadanta sugata. 4. bhagavān āha:",
    "K10samghscu:2492": " eṣa bodhisatvaiḥ svakāyād raśmyavabhāsa ṛddhiprātihāryaṃ ca darśitaṃ;",
    "K10samghscu:2493": " 5. sandarśayitvā satvānān dharman deśayanti,",
    "K10samghscu:2494": " bahujanahitāya,",
    "K10samghscu:2495": " bahujanasukhāya,",
    "K10samghscu:2496": " lokānukampāyair mahato janakāyasyārthāya hitāya sukhāya devānāṃ ca,",
    "K10samghscu:2497": " manuṣyāṇāṃ ca. 6. ihaiva te mānuṣyake kāye vīryabalam upadarśayitvā īdṛśam ṛddhibalam upadarśayanti. 7. āha:",
    "K10samghscu:2498": " deśayatu bhagavān raśmyavabhāsaprādurbhāvāya dharmam.",
    "K10samghscu:2499": " [SaSū(C) 250] 1. evam ukte bhagavān bhaiṣajyasenaṃ bodhisatvaṃ mahāsatvam etad avocat:",
    "K10samghscu:2500": " paśyasi tvaṃ bhaiṣajyasena?",
    "K10samghscu:2501": " trisāhasramahāsāhasro lokadhātuḥ ṣaḍvikāraṃ prakaṃpitaḥ/",
    "K10samghscu:2502": " 2. āha: paśyāmi bhagavaṃ paśyāmi sugata. tasya mama bhagavann evaṃ bhavaty;",
    "K10samghscu:2503": " ahaṃ tathāgatam etam arthaṃ paripṛccheyaṃ. 3. bhagavān āha:",
    "K10samghscu:2504": " pṛccha tvaṃ bhaiṣajyasena yad yad evākāṃkṣasy;",
    "K10samghscu:2505": " ahaṃ te tasya tasyaiva praśnasya vyākaraṇena cittam ārādhayiṣyāmi,",
    "K10samghscu:2506": " nirdekṣyāmi,",
    "K10samghscu:2507": " vibhajiṣyāmi. 4. bhaiṣajyasena,",
    "K10samghscu:2508": " yad atītānāgatapratyutpanneṣv adhvasu,",
    "K10samghscu:2509": " tat sarvaṃ darśayiṣyāmi. 5. āha:",
    "K10samghscu:2510": " deśayatu me bhagavān kaukṛtyavinodanārthaṃ. 6. ihāhaṃ bhagavan paśyāmi tathāgataṃ caturaśītibhir devaputrasahasraiḥ parivṛtaṃ,",
    "K10samghscu:2511": " 7. caturaśītibhiḥ koṭīsahasrair bodhisatvaiḥ parivṛtaṃ,",
    "K10samghscu:2512": " 8. dvādaśabhiḥ koṭīsahasrair nāgarājñāṃ parivṛtaṃ,",
    "K10samghscu:2513": " 9. aṣṭādaśabhiḥ koṭīsahasrair bhūtānāṃ parivṛtaṃ,",
    "K10samghscu:2514": " 10. paṃcaviṃśatibhiḥ koṭīsahasraiḥ pretapiśācaiḥ parivṛtaṃ.",
    "K10samghscu:2515": " [SaSū(C) 251] 1. bhagavān āha:",
    "K10samghscu:2516": " nūnam ete bhaiṣajyasena satvāḥ,",
    "K10samghscu:2517": " ya iha parṣadi mamāntike sannipatitā sanniṣaṇṇā dharmaśravaṇāya,",
    "K10samghscu:2518": " ta ete bhaiṣajyasenādyaiva saṃsāraṃ paścānmukhaṃ kariṣyanti;",
    "K10samghscu:2519": " 2. adyaiva daśabhūmipratilābhino bhaviṣyanti;",
    "K10samghscu:2520": " 3. daśabhūmipratiṣṭhitā nirvāṇadhātum anuprāpsyanti;",
    "K10samghscu:2521": " 4. sarvasatvahitaiṣiṇaḥ,",
    "K10samghscu:2522": " jarāmaraṇaparimokṣaṇārthāya kṛtadharmāḥ,",
    "K10samghscu:2523": " sukhāvahāḥ,",
    "K10samghscu:2524": " kleśapāśaṃ nirjitvā,",
    "K10samghscu:2525": " prāpsyante buddhaśāsanqaṃ. 5. āha:",
    "K10samghscu:2526": " kim ete bhagavan satvā,",
    "K10samghscu:2527": " bahūni satvasthānāni nānāvicitraiḥ karmabhir utpannāni?",
    "K10samghscu:2528": " te bhagavantaṃ parivāryāvasthitāni. 6. bhagavān āha:",
    "K10samghscu:2529": " śṛṇu bhaiṣajyasena, āha ca:",
    "K10samghscu:2530": " (1) mūḍhāḥ satvā na jānanti kuto mokṣo bhaviṣyati /",
    "K10samghscu:2531": " bahavo navakāḥ satvāḥ adya prāpsyanti dhāraṇim //",
    "K10samghscu:2532": " (2) jñāsyante te sarvadharmān prāptaye daśabhūmināṃ /",
    "K10samghscu:2533": " bhūmayo daśa prāpsyanti buddhakṛtyaṃ kariṣyataḥ //",
    "K10samghscu:2534": " (3) vartiṣyanti dharmacakraṃ dharmavarṣaṃ pravarṣiṣūḥ /",
    "K10samghscu:2535": " ramaṇīyaṃ śāsanaṃ mahyaṃ yena satvāḥ samāgatāḥ //",
    "K10samghscu:2536": " (4) devanāgāś ca pretāś ca asurāś ca sudāruṇāḥ /",
    "K10samghscu:2537": " daśabhūmipratiṣṭhante dharmaśabdaparāhatāḥ //",
    "K10samghscu:2538": " (5) dharmabheryāudāharaṃ dharmaśaṃkhaprapūraṇaṃ /",
    "K10samghscu:2539": " adyaiṣāṃ navasatvānāṃ vīryasthāmo bhaviṣyati //",
    "K10samghscu:2540": " (6) dharmaṃ prāpsyanti adyeme yathā prāptaṃ tathāgataiḥ //",
    "K10samghscu:2541": " [SaSū(C) 252] 1. atha paṃcamātrāṇi sahasrāṇi daharāṇāṃ satvānām utthāyāsanebhyo,",
    "K10samghscu:2542": " yena bhagavāṃs tenāṃjaliṃ praṇamya,",
    "K10samghscu:2543": " bhagavantam etad avocan:",
    "K10samghscu:2544": " (1) gurubhāro bhagavan kāyo dāruṇaś ca mahābhayaḥ /",
    "K10samghscu:2545": " saṃsāre yena badhyāmaḥ paryantam avijānakāḥ //",
    "K10samghscu:2546": " (2) mārgan tu na vijānāmo mārgam eva na dṛśyate /",
    "K10samghscu:2547": " andhabhūtā vayaṃ nātha asmākaṃ kuru saṃgrahaṃ //",
    "K10samghscu:2548": " (3) adhyeṣāma vayaṃ vīra dharman deśaya nāyaka /",
    "K10samghscu:2549": " alpaprajñā vayaṃ jātā anabhijñāḥ sukhasya hi //",
    "K10samghscu:2550": " (4) dharman deśaya asmākaṃ duḥkhān mocaya dāruṇāt /",
    "K10samghscu:2551": " yatra yatropapadyema syād asmād buddhadarśanam //",
    "K10samghscu:2552": " [SaSū(C) 253] 1. atha khalu bhaiṣajyaseno bodhisatvo mahāsatvo,",
    "K10samghscu:2553": " yena te daharā satvās tenopasaṃkrānta,",
    "K10samghscu:2554": " upasaṃkramya,",
    "K10samghscu:2555": " etad avocat:",
    "K10samghscu:2556": " (1) bhūṃjadhvaṃ bhojanaṃ yūyaṃ pivadhvaṃ rasam adbhutam /",
    "K10samghscu:2557": " paścād viśāradā bhūtvā dharmaṃ śroṣyatha nirbhayaṃ //",
    "K10samghscu:2558": " 2. ta āhuḥ:",
    "K10samghscu:2559": " (2) bhadanta sthavira kas tvaṃ na jānīmo vayaṃ tava /",
    "K10samghscu:2560": " prāsādikaṃ tvāṃ paśyāmaḥ śāntarūpaṃ mahāyaśaḥ //",
    "K10samghscu:2561": " (3) muktaṃ narakatiryakṣu pretalokān mahābhayāt /",
    "K10samghscu:2562": " śāntā te sarvapāpāni yathā jagati śobhase //",
    "K10samghscu:2563": " (4) paśyāma haste karakaṃ saptaratnasamanvitam /",
    "K10samghscu:2564": " sūtraṃ ratnāmayaṃ kāye tejarāśau viveṣṭitaṃ //",
    "K10samghscu:2565": " (5) prativoḍhuṃ na śaktā smaḥ śāntavākyasya te vacaḥ /",
    "K10samghscu:2566": " bhaktena kāryaṃ nāsmākaṃ pānena svādunā na ca //",
    "K10samghscu:2567": " (6) bhaktād uccāra saṃbhavati pānān mūtraṃ tathaiva ca /",
    "K10samghscu:2568": " śoṇitaṃ ca rasād bhavati raktān māṃsaṃ ca saṃbhavet //",
    "K10samghscu:2569": " (7) nāsmākaṃ bhojanaṃ kāryaṃ pānenaiva ca saṃskṛtaṃ /",
    "K10samghscu:2570": " vastrāṇi naiva sūkṣmāṇi paṭṭāpaṭṭakasaṃhitā //",
    "K10samghscu:2571": " (8) kaṭakāś ca na sauvarṇāḥ kāryā muktilatā na ca /",
    "K10samghscu:2572": " aṅgulīyair naiva kāryaṃ sarve te 'nityadharmiṇaḥ //",
    "K10samghscu:2573": " (9) jīvitair arthikāś ca smaḥ na ca gacchema durgatim /",
    "K10samghscu:2574": " arthikā dharmadānena na devānāṃ sukhair api //",
    "K10samghscu:2575": " (10) kalyāṇamitratā kāryā na rājyaṃ cakravartināṃ /",
    "K10samghscu:2576": " cakravartī mariṣyanti tyaktvā dvīpān suśobhanān //",
    "K10samghscu:2577": " (11) na putrāḥ pṛṣṭhato yānti na bhāryā na ca dhītarāḥ /",
    "K10samghscu:2578": " saptaratnā nivartyante nāpi yāsyanti pṛṣṭhataḥ //",
    "K10samghscu:2579": " (12) sannipātya bahujano na ca yāsyanti pṛṣṭhataḥ /",
    "K10samghscu:2580": " purataś ca na dhāvante vaśaṃ bhūyo na vartate //",
    "K10samghscu:2581": " (13) ekajanmikarājāno bhrāmitā nityayā bahu /",
    "K10samghscu:2582": " kṛtvā pāpāni karmāṇi raurave prapatanti te //",
    "K10samghscu:2583": " (14) caturdiśaṃ paryaṭitvā saptaratnair mahardhikaiḥ /",
    "K10samghscu:2584": " yāsyate kva ca sā ṛddhir yadā vatsyati raurave //",
    "K10samghscu:2585": " (15) mṛtā ṛddhiṃ na śaknonti yatra bhūmir na vidyate /",
    "K10samghscu:2586": " sthavira śṛṇuṣva asmākaṃ gaccha yena tathāgataḥ //",
    "K10samghscu:2587": " (16) kāṃkṣāma darśanaṃ tasya mātāpitror yathaiva hi /",
    "K10samghscu:2588": " nāsmākaṃ vidyate mātā na pitā bhrātarau na ca //",
    "K10samghscu:2589": " (17) saiva lokagurur mātā pitā caiva tathāgataḥ /",
    "K10samghscu:2590": " saiva candraś ca sūryaś ca kṣemamārgapradarśakaḥ //",
    "K10samghscu:2591": " (18) mocakaḥ sa hi saṃsārād yena bhūyo na jāyate /",
    "K10samghscu:2592": " sa nāvātārako oghāt kleśaughāc ca mahābhayāt //",
    "K10samghscu:2593": " (19) tena pratāritāḥ satvāḥ na bhūyo vinivartitā /",
    "K10samghscu:2594": " saddharmo deśitas tena agrabodhipradarśakaḥ //",
    "K10samghscu:2595": " (20) nāsmākaṃ bhojanenārtho na rājyaphalakāṃkṣiṇaḥ /",
    "K10samghscu:2596": " na devalokagamanaṃ kāryaṃ narakabhīrubhiḥ //",
    "K10samghscu:2597": " (21) sukhaṃ mānuṣyakaṃ janma dṛśyate yatra sarvavit /",
    "K10samghscu:2598": " alpāyuṣāś ca dṛśyante duṣkṛtaiḥ karmabhiḥ svakaiḥ //",
    "K10samghscu:2599": " (22) rajyante kāmabhogais te vindanti maraṇaṃ na ca /",
    "K10samghscu:2600": " jānanti na ca bhāyante nirodhotpādavāṃcitāḥ //",
    "K10samghscu:2601": " (23) sūkṣmān dharmān na jānanti sūkṣmaṃ kāryaṃ na kurvante /",
    "K10samghscu:2602": " śāntaṃ dhātuṃ na jānanti avidyākrāntacetasaḥ //",
    "K10samghscu:2603": " (24) cyavanto na ca khidyante jāyantaś ca punaḥ punaḥ /",
    "K10samghscu:2604": " dīrgharātraṃ duḥkhahatā nityatā daṇḍatāḍitāḥ //",
    "K10samghscu:2605": " (25) parakīyaṃ hariṣyanti ghātyante bandhane tathā /",
    "K10samghscu:2606": " paṃcabandhanabaddhās te pūrvapāpena coditāḥ //",
    "K10samghscu:2607": " (26) nirāśāś ca mariṣyanti śokaśalyasamarpitā /",
    "K10samghscu:2608": " niruddhyamāne vijñāne karuṇaṃ paridevate //",
    "K10samghscu:2609": " (27) ko nu trātā bhaveyur me sarvān bhogān dadāmy ahaṃ /",
    "K10samghscu:2610": " suvarṇarupyasphaṭikaṃ dāso 'pi ca bhavāmy ahaṃ //",
    "K10samghscu:2611": " (28) sarvaṃ karma kariṣyāmi dāsayogyaṃ ca yad bhavet /",
    "K10samghscu:2612": " na rājyabhogair me kāryaṃ na dhānyena dhanena ca //",
    "K10samghscu:2613": " (29) svaśarīreṇa me kāryaṃ pāpakārī na mucyate /",
    "K10samghscu:2614": " evaṃ hi sthavirāsmākaṃ na kāryaṃ bhojanaṃ bhavet //",
    "K10samghscu:2615": " (30) rājāno 'pi mariṣyanti yair bhuktaṃ mṛṣṭabhojanam /",
    "K10samghscu:2616": " devaputrā mariṣyanti pītvā vai pānam uttamam //",
    "K10samghscu:2617": " (31) nānārasamāyuktaṃ saṃskṛtaṃ pānabhojanam /",
    "K10samghscu:2618": " ānīya purato rājā jihvayā spṛśati bhojana //",
    "K10samghscu:2619": " (32) rasagṛddhā hi rājānaḥ pāpaṃ kurvanty analpakaṃ /",
    "K10samghscu:2620": " rajyanty anityehi rasehi yatra sāraṃ na vidyate //",
    "K10samghscu:2621": " (33) pānaṃ na kāryam asmākaṃ na ca kāryaṃ hi bhojanaṃ /",
    "K10samghscu:2622": " dharmatā īdṛśī kāryā duḥkhān mucyema yad vayam //",
    "K10samghscu:2623": " (34) tṛṣṇābandhananirmuktaṃ tṛṣṇākleśavimokṣanam /",
    "K10samghscu:2624": " sarvabandhananirmuktaṃ taṃ buddhaṃ śaraṇaṃ gatāḥ //",
    "K10samghscu:2625": " (35) vayaṃ hi śaraṇaṃ yāmo lokanāthaṃ maharṣiṇam /",
    "K10samghscu:2626": " vandanāya vayaṃ yāmaḥ satvānāṃ priyadarśanam //",
    "K10samghscu:2627": " (36) nāmaṃ tava na jānīmo nāmam ācakṣva śobhanaṃ /",
    "K10samghscu:2628": " 3. bhaiṣajyaseno bodhisatva āha:",
    "K10samghscu:2629": " (36) yūyaṃ hi śrotum icchadhvaṃ nāmaṃ sarvajanasya ca //",
    "K10samghscu:2630": " (37) vṛtaḥ koṭīśatasahasrair navakaiḥ satvais tathāgataḥ /",
    "K10samghscu:2631": " 4. ta āhuḥ:",
    "K10samghscu:2632": " (37) tava tu śrotum icchāmo nāmaṃ sarvaguṇodbhavaṃ //",
    "K10samghscu:2633": " (38) gaṃbhīraṃ śrūyate nāma yas tvaṃ buddhānā śrāvakaḥ 5. āha:",
    "K10samghscu:2634": " (38) bhaiṣajyaseno nāmnāhaṃ satvānāṃ bhaiṣajyo hy ahaṃ //",
    "K10samghscu:2635": " (39) yuṣmākaṃ deśayaiṣyāmi sarveṣām auṣadhaṃ varaṃ /",
    "K10samghscu:2636": " sarvavyādhipraśamanaṃ sarvavyādhihate jane //",
    "K10samghscu:2637": " (40) rāgo vyādhir mahāvyādhir loke naśyati dāruṇaṃ /",
    "K10samghscu:2638": " moho vyādhir mahāghoro yena bhrāmyanty abuddhayaḥ //",
    "K10samghscu:2639": " (41) vrajanti narakaṃ satvās tiryakpreteṣu vai tathā /",
    "K10samghscu:2640": " dveṣagrastā ime bālās teṣāṃ śāntiḥ kathaṃ bhavet //",
    "K10samghscu:2641": " 6. ta āhuḥ:",
    "K10samghscu:2642": " (42) mucyema sarvaduḥkhātaḥ śrutvā dharmam imaṃ śubhaṃ /",
    "K10samghscu:2643": " muktāś ca sarvaduḥkhebhyo bālabuddhim ajānakāḥ //",
    "K10samghscu:2644": " (43) śroṣyāmahe dharmadānaṃ pāpakarmavivarjitāḥ /",
    "K10samghscu:2645": " sarvapāpaṃ vivarjitvā prahīṇabhayabhairavāḥ //",
    "K10samghscu:2646": " (44) drakṣyāma śīghraṃ saṃbuddhaṃ sarvavyādhipramocakaṃ /",
    "K10samghscu:2647": " vaidyarājaṃ mahāvaidyaṃ duḥkhitānāṃ cikitsakaṃ //",
    "K10samghscu:2648": " (45) gaccha sthavira śīghraṃ tvaṃ vandanāya tathāgataṃ /",
    "K10samghscu:2649": " vandasva cāsmadvacanā brūhi lokavināyakaṃ //",
    "K10samghscu:2650": " (46) praśāmaya imaṃ vyādhiṃ śamayāgniṃ sudāruṇam /",
    "K10samghscu:2651": " kāyo 'yaṃ jvalitaḥ sarvo dahyamāno na śāmyate //",
    "K10samghscu:2652": " (47) duḥkhārditānām asmākaṃ kāryuṇyaṃ kuru suvrata /",
    "K10samghscu:2653": " kāyabhāro mahābhāras tīkṣṇabhāraḥ sudāruṇaḥ //",
    "K10samghscu:2654": " (48) dveṣamohasamākrāntā udvahanti janāḥ sadā /",
    "K10samghscu:2655": " punaḥ punar vahanty ete mokṣadvāram ajānakāḥ //",
    "K10samghscu:2656": " (49) martavyaṃ na vijānante trāso notpadyate 'tha ca /",
    "K10samghscu:2657": " mokṣamārgaṃ ajānānā mokṣamārgam apaśyakāḥ //",
    "K10samghscu:2658": " (50) asmākaṃ maraṇaṃ nāsti kadācid iti susthitāḥ /",
    "K10samghscu:2659": " saṃbhrāntā na vijānanti paśyanto mātaraṃ mṛtām //",
    "K10samghscu:2660": " (51) pitaraṃ na smaranty anye nityaṃ ca vyādhipīḍitāḥ /",
    "K10samghscu:2661": " kleśakarmapraluḍitāḥ kathaṃ bhūṃjāma bhojanaṃ //",
    "K10samghscu:2662": " (52) duḥkhāntaṃ na vijānāmaḥ śramāmo 'tha nirarthakaṃ /",
    "K10samghscu:2663": " asmākam īdṛśā duḥkhā jātyavidyānidānataḥ //",
    "K10samghscu:2664": " (53) mahābhayaṃ gurubhāraṃ saṃjñāsaṃskāravedanā /",
    "K10samghscu:2665": " tṛṣṇāyā bhrāmyate bālo yo dharmaṃ na vijānate //",
    "K10samghscu:2666": " (54) jāto loke hy anarthāya kāyabhāraparivṛtaḥ /",
    "K10samghscu:2667": " snānānulepanaiḥ kāryaṃ śucir vastraṃ suśobhanaṃ //",
    "K10samghscu:2668": " (55) mṛṣṭaṃ ca bhojanaṃ kāryaṃ yac charīre manoramaṃ /",
    "K10samghscu:2669": " paṃcatūryā manojñaṃ ca śrotraṃ yācayate tathā //",
    "K10samghscu:2670": " (56) saptaratnasamutthāne rūpe rajyanti cakṣuṣī /",
    "K10samghscu:2671": " sarvaṃ rasaṃ ca mṛṣṭaṃ ca jihvā yācayate 'pi ca //",
    "K10samghscu:2672": " (57) sparśaṃ ca mṛdukaṃ sūkṣmaṃ kāyaḥ prārthayate sadā /",
    "K10samghscu:2673": " māṃsadvayaṃ śarīreṇa niṣpīḍya ratī jāyate //",
    "K10samghscu:2674": " (58) kāyo hy acetano 'py eṣa ratiṃ kas tatra vindati /",
    "K10samghscu:2675": " pādau me ramatas tatra prāvṛtaṃ carma sundaraṃ //",
    "K10samghscu:2676": " (59) bhavanti maraṇe trāṇaṃ na vastraṃ na vilepanam /",
    "K10samghscu:2677": " bhavec charīraṃ na trāṇaṃ kiṃ punar vastralepanaṃ //",
    "K10samghscu:2678": " (60) puruṣa ucyate kāyam eti śvāsaṃ mahābalaṃ /",
    "K10samghscu:2679": " tīkṣṇaṃ balaṃ pratisaṃkhyā taṃ taccharīre mahāguṇaṃ //",
    "K10samghscu:2680": " (61) krīḍayā bhrāmitaḥ pūrvam aśvahastiparivṛtaḥ /",
    "K10samghscu:2681": " mokṣadharmam ajānāno rato 'haṃ pāpakarmaṇi //",
    "K10samghscu:2682": " (62) krīḍyā kārāpitaṃ pāpaṃ paralokam ajānatā /",
    "K10samghscu:2683": " punaḥ punaś ca jāto 'haṃ punar maraṇam āgataḥ //",
    "K10samghscu:2684": " (63) śokaḥ punaḥ punar dṛṣṭaṃ paridevitabandhanaṃ /",
    "K10samghscu:2685": " mātṝṇāṃ maraṇaṃ dṛṣṭaṃ dṛṣṭāś ca pitaro mṛtā //",
    "K10samghscu:2686": " (64) jñātayo bhaginī caiva putrā bhāryā mṛtāpi ca /",
    "K10samghscu:2687": " śūnyāḥ sarve hi saṃskārāḥ ko hi rajyet sacetanaḥ //",
    "K10samghscu:2688": " (65) viśvāsaṃ hi mayājñātaṃ lobhagrastena cetasā /",
    "K10samghscu:2689": " śāntaṃ dharmaṃ nopalabdhaṃ maraṇaṃ nābhinanditaṃ //",
    "K10samghscu:2690": " (66) tena dānaṃ na dattaṃ me lobhenāvṛtacetasā /",
    "K10samghscu:2691": " kaḥ syā lobhasamo pāpo yo 'dyāpi na nivartate //",
    "K10samghscu:2692": " (67) saṃbhrāntā hi vayaṃ jātāḥ saṃbhrāntaṃ sakalaṃ jagat /",
    "K10samghscu:2693": " saṃbhrāntāḥ śabdaṃ śṛṇumo asaddharmaparigrahaṃ //",
    "K10samghscu:2694": " (68) mokṣaṃ dhyānāś ca margāmaḥ śarīraṃ nodvahāmahe /",
    "K10samghscu:2695": " buddhā bhavema lokārthe śāstāro guravo jage //",
    "K10samghscu:2696": " (69) buddho mātāpitā loke buddho mārgapradarśakaḥ /",
    "K10samghscu:2697": " pravarṣate dharmavarṣaṃ jaṃbudvīpe samantataḥ //",
    "K10samghscu:2698": " (70) mūḍhā satvā na jānanti dharmāṇāṃ saṃgrahaṃ kathaṃ /",
    "K10samghscu:2699": " bodhau cittaṃ nāmayitvā labhyate dharmasaṃgrahaḥ //",
    "K10samghscu:2700": " (71) śūnyatāḥ sarvasaṃkārāḥ śūnyā bhogā dhanaṃ tathā /",
    "K10samghscu:2701": " paśyāma śūnyam ātmānaṃ dṛṣṭvā jātā nirāśatā //",
    "K10samghscu:2702": " (72) sthavira bhaiṣajyasenamasmākaṃ vacanaṃ śṛṇu /",
    "K10samghscu:2703": " dūraṃ ca te visarjemo bodhisatvāna kāraṇāt //",
    "K10samghscu:2704": " (73) bodhisatvā na khidyante vīryavanto mahātapāḥ /",
    "K10samghscu:2705": " smṛtvā saṃsāradoṣāṇi kurvante guṇasaṃgrahaṃ //",
    "K10samghscu:2706": " (74) gacchasva yena śāstāsau pṛccha cāsmāka kāranāt /",
    "K10samghscu:2707": " pratibuddhā sukhaṃ śāstā mā kiṃcit khidyate jinaḥ //",
    "K10samghscu:2708": " (75) parājitas tvayā māraḥ sabalaś ca savāhanaḥ /",
    "K10samghscu:2709": " śīghram ujvālitaṃ dharmaṃ sarvasatvasukhāvahaṃ //",
    "K10samghscu:2710": " (76) na cāsmābhiḥ śruto dharmo yena buddhā bhavemahe /",
    "K10samghscu:2711": " gacchasva śīghraṃ sthavira asmākaṃ hitakāraṇāt //",
    "K10samghscu:2712": " (77) nottarāmo vayaṃ yāvan na paśyāmas tathāgataṃ /",
    "K10samghscu:2713": " dvātṛṃśalakṣaṇadharaṃ sthitā sarve sagauravāḥ //",
    "K10samghscu:2714": " 7. bhaiṣajyaseno bodhisatva āha:",
    "K10samghscu:2715": " (88) ūrdhvaṃ tāvan nirīkṣadhvaṃ kiṃ paśyadhvaṃ hi sāṃprataṃ /",
    "K10samghscu:2716": " (79) avalokayanti te ūrdhvaṃ sthitāḥ paṃca anūnakāḥ /",
    "K10samghscu:2717": " śatās trayaḥ sahasrāṇi kūṭāgārāḥ samantataḥ //",
    "K10samghscu:2718": " (80) saptaratnasamārūḍhā ratnajālasvalaṃkṛtāḥ /",
    "K10samghscu:2719": " padmaṃ praphullaṃ madhye ca divyagandhapramuñcanaṃ //",
    "K10samghscu:2720": " (81) pṛcchanti sthaviraṃ tatra kim etad iha dṛśyate /",
    "K10samghscu:2721": " kūṭāgārā ratnajālāḥ padmakesarasaṃsthitāḥ //",
    "K10samghscu:2722": " 8. bhaiṣajayasena āha:",
    "K10samghscu:2723": " (82) sthānāny etāni yuṣmākaṃ gacchadhvaṃ buddhadarśanaṃ /",
    "K10samghscu:2724": " vandadhvaṃ lokapradyotaṃ yo 'sau lokottaro guruḥ //",
    "K10samghscu:2725": " 9. ta āhuḥ:",
    "K10samghscu:2726": " (83) tatra mārgaṃ na jānīmo na paśyāmas tathāgataṃ /",
    "K10samghscu:2727": " yatra mārgaṃ na jānīmaḥ kutra gacchāma vanditum //",
    "K10samghscu:2728": " 10. bhaiṣajyasena āha:",
    "K10samghscu:2729": " (84) vandanāya ca gantavyaṃ śāstāram amṛtaprabhaṃ /",
    "K10samghscu:2730": " anantam ākāśam iva parāmārṣṭuṃ na śakyate //",
    "K10samghscu:2731": " (85) sthāne tiṣṭhaty asau śāstā yathā tiṣṭhanti meravaḥ /",
    "K10samghscu:2732": " sumeror upamā syāt tu gādhaṃ caiva mahodadheḥ //",
    "K10samghscu:2733": " (86) trsāhasrāc ca rajaso na jñānād buddhasaṃbhavāt /",
    "K10samghscu:2734": " vandito lokapradyoto bodhisatvair daśaddiśaḥ //",
    "K10samghscu:2735": " 11. ta āhuḥ:",
    "K10samghscu:2736": " (87) vilokaya lokanātha pūrayāsmakam āśayaṃ /",
    "K10samghscu:2737": " cittena vandito 'smābhiḥ śāstā labdhās tataḥ phalaṃ //",
    "K10samghscu:2738": " 12. bhaiṣajyaseno bodhisatva āha:",
    "K10samghscu:2739": " (88) na gandhai rajyate śāstā na mālyair na /",
    "K10samghscu:2740": " vilepanaiḥ hetuṃ gṛhṇāti satvānāṃ yena mucyanti saṃskṛtāt //",
    "K10samghscu:2741": " (89) saṃgrāmaṃ na kurute tasya māraḥ paramadāruṇaṃ /",
    "K10samghscu:2742": " damito hi mano yena buddhaṃ ca śaraṇaṃ gataḥ //",
    "K10samghscu:2743": " (90) mṛtyor na yāsyati vaśaṃ kṣipraṃ prāpsyati dhāraṇīḥ /",
    "K10samghscu:2744": " cittaprasādaṃ kṛtvāsau śāstāraṃ paśyate tataḥ //",
    "K10samghscu:2745": " [SaSū(C) 254] 1. atha khalu kalaviṅkarutasvaramanojñaghoṣas tathāgataḥ smitaṃ prāduścakāra. 2. atha khalu bhaiṣajyaseno bodhisatvo mahāsatva",
    "K10samghscu:2746": " yena bhagavāṃs tenāṃjaliṃ praṇamya,",
    "K10samghscu:2747": " bhagavantam etad avocat:",
    "K10samghscu:2748": " ko bhagavan hetuḥ kaḥ pratyayaḥ smitasya prāduṣkaraṇāya yad bhagavato mukhadvārāc caturaśītiraśmisahasrāṇi niścaranti?",
    "K10samghscu:2749": " 3. taiś ca raśmibhiḥ trisāhasramahāsāhasrī lokadhātur avabhāsena sphuṭābhūt,",
    "K10samghscu:2750": " 4. sarve ca dvātṛṃśan mahānirayā sphuṭā abhūvan,",
    "K10samghscu:2751": " 5. dvātṛṃśatiś ca devabhavanāny avabhāsitāni,",
    "K10samghscu:2752": " 6. tāś ca raśmayo nānāvarṇāḥ tadyathā nīlapītalohitāvadātamaṃjiṣṭhāsphaṭikarajatavarṇāḥ,",
    "K10samghscu:2753": " 7. etāśca raśmayo bhagavato mukhadvārān niścarya,",
    "K10samghscu:2754": " trisāhasramahāsāhasryāṃ lokadhātau sarvamukhopadhānaṃ kṛtvā,",
    "K10samghscu:2755": " punar eva pratyudāvṛtya,",
    "K10samghscu:2756": " bhagavantaṃ saptakṛt pradakṣiṇīkṛtya,",
    "K10samghscu:2757": " bhagavato mūrdhany antaradhīyanta.",
    "K10samghscu:2758": " [SaSū(C) 255] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "K10samghscu:2759": " pṛccheyam ahaṃ bhagavantaṃ tathāgatam arhantaṃ samyaksaṃbuddhaṃ kañcid eva pradeśaṃ,",
    "K10samghscu:2760": " sacen me bhagavān avakāśaṃ kuryāt pṛṣṭapraśnavyākaraṇāya. 2. evam ukte bhagavāṃ bhaiṣajyasenaṃ bodhisatvaṃ mahāsatvam etad avocat:",
    "K10samghscu:2761": " pṛccha tvaṃ bhaiṣajyasena yad yad evākāṃkṣasy;",
    "K10samghscu:2762": " ahaṃ te tasya tasyaiva praśnasya vyākaraṇena cittam āradhayiṣyāmi.",
    "K10samghscu:2763": " [SaSū(C) 256] 1. evam ukte bhaiṣajyaseno bodhisatvo mahāsatvo bhagavantam etad avocat:",
    "K10samghscu:2764": " tṛṃśat koṭīsahasrāṇi bhagavan navakānāṃ satvānāṃ prādurbhūtāni. 2. te tathāgatasya sūkṣmān dharmadeśanām avagāhanti. 3. sūkṣmaṃ (dharmaṃ)",
    "K10samghscu:2765": " bhagavan vṛddhāḥ satvā paribhāṣanti,",
    "K10samghscu:2766": " parivadanti,",
    "K10samghscu:2767": " paripīḍayanti. 4. na yūyaṃ vṛddhāḥ satvā dharmaṃ jānītha,",
    "K10samghscu:2768": " nityaṃ yūyam adharme cākuśale ca rajyatha. 5. tad bhagavan mṛṣṭāṃ manāpāṃ vācaṃ bhāṣante. tat kena kāraṇena bhagavan vāvaṃ bhāṣante?",
    "K10samghscu:2769": " 6. bhagavān āha:",
    "K10samghscu:2770": " na vijānāsi bhaiṣajyasena kena kāraṇenaite satvā evaṃ vācaṃ bhāṣante?",
    "K10samghscu:2771": " 7. tathāgatasyaibhir mṛdukaṃ sukumāraṃ bhāṣitaṃ dharmaṃ śrutvā tenaite bhaiṣajyasena sarvadharmāṇāṃ artham avabhotsyante,",
    "K10samghscu:2772": " 8. sarvaguṇasamanvāgatāś ca bhaviṣyanti,",
    "K10samghscu:2773": " 9. sarve ca dhāraṇīm avagāhiṣyanti. 10. adyadagreṇa daśabhūmipratiṣṭhitā bhaviṣyanti,",
    "K10samghscu:2774": " 11. adya mahādharmadundubhiśabdaṃ prakariṣyanti,",
    "K10samghscu:2775": " 12. adya mahādharmaprakārasamanvāgatā bhaviṣyanti. 13. paśyasi tvaṃ bhaiṣajyasena imāni kūṭāgārāṇi?",
    "K10samghscu:2776": " 14. bhaiṣajyasena āha:",
    "K10samghscu:2777": " paśyāmi bhagavan,",
    "K10samghscu:2778": " paśyāmi sugata. 15. bhagavān āha:",
    "K10samghscu:2779": " adyeme bhaiṣajyasena daharāḥ satvāḥ,",
    "K10samghscu:2780": " eṣu kūṭāgāreṣv abhiruhya,",
    "K10samghscu:2781": " dharmābhisamayam anuprāpsyanti,",
    "K10samghscu:2782": " 16. adyeme sarvakuśaladharmaparipūriṃ kariṣyanti,",
    "K10samghscu:2783": " 17. adya mahādharmadundubhiṃ parāhaniṣyanti,",
    "K10samghscu:2784": " 18. anekeṣāṃ ca devanikāyānām adya dharmābhisamayo bhaviṣyati,",
    "K10samghscu:2785": " 19. bahūnāñ ca nairayikānāṃ satvānāṃ vinipātasaṃprasthitānāṃ,",
    "K10samghscu:2786": " tathāgatajñānanirdeśaṃ śrutvā,",
    "K10samghscu:2787": " sarvasaṃsāraparāṅmukhaparājayo bhaviṣyati.",
    "K10samghscu:2788": " [SaSū(C) 257] 1. tasyām ca velāyāṃ vṛddhasatvair navānavatibhiḥ koṭīśasraiḥ srotaāpattiphalaṃ prāptaṃ. 2. te ca sarvadharmasamanvāgatā bhaviṣyanti,",
    "K10samghscu:2789": " 3. sarve te bhaiṣajyasena sarvaduḥkhaparivarjitā bhaviṣyanti,",
    "K10samghscu:2790": " 4. sarve te bhaiṣajyasena sarvatathāgatadarśanaṃ niṣpādayiṣyanti,",
    "K10samghscu:2791": " 5. sarve te bhaiṣajyasena mahādharmasamanvāgatā bhaviṣyanti. 6. avalokaya bhaiṣajyasena caturdiśaṃ/",
    "K10samghscu:2792": " [SaSū(C) 258] 1. avalokayati bhaiṣajyaseno bodhisatvo mahāsatvaḥ samantāc caturdiśaṃ:",
    "K10samghscu:2793": " 2. pūrvasyān diśi paṃcāśatkoṭīgaṃgānadībālikāsamā bodhisatvā āgacchanti;",
    "K10samghscu:2794": " 3. dakṣiṇasyān diśi ṣaṣṭikoṭīgaṃgānadībālikāsamā bodhisatvā āgacchanti;",
    "K10samghscu:2795": " 4. paścimasyāṃ diśi saptatikoṭīgaṃgānadībālikāsamā bodhisatvā āgacchanti;",
    "K10samghscu:2796": " 5. uttarasyān diśy aśītikoṭīgaṃgānadībālikāsamā bodhisatvā āgacchanti;",
    "K10samghscu:2797": " 6. adhastāddiśi navatikoṭīsahasragaṃgānadībālikāsamā bodhisatvā āgacchanti;",
    "K10samghscu:2798": " 7. ūrdhvāyāṃ diśi koṭīśatasahasragaṃgānadībālikāsamā bodhisatvā āgacchanti;",
    "K10samghscu:2799": " 8. te cāgatāgatā bodhisatvā mahāsatvā,",
    "K10samghscu:2800": " mahābhagavataḥ pādau śiraśābhivandya,",
    "K10samghscu:2801": " ekānte tasthuḥ.",
    "K10samghscu:2802": " [SaSū(C) 259] 1. ekāntasthitānāṃ daśadigbhya āgatānāṃ bodhisatvānāṃ mahāsatvānām,",
    "K10samghscu:2803": " atha bhaiṣajyaseno bodhisatvo mahāsatvo bhagavantam etad avocat:",
    "K10samghscu:2804": " 2. kim etad bhagavan khagāntarīkṣe kṛṣṇarūpaṃ lohitarūpaṃ ca paśyāmi?",
    "K10samghscu:2805": " 3. bhagavān āha:",
    "K10samghscu:2806": " kimidaṃ bhaiṣajyasena?",
    "K10samghscu:2807": " na saṃjānāsi yad etad antarīkṣe kṛṣṇarūpaṃ lohitarūpaṃ ca paśyasi?",
    "K10samghscu:2808": " 4. āha: na jānāmi bhagavan,",
    "K10samghscu:2809": " na jānāmi sugata. 5. bhagavān āha:",
    "K10samghscu:2810": " eṣa tathāgata eva jānāti:",
    "K10samghscu:2811": " māro 'yaṃ bhaiṣajyasena vicakṣuskaraṇāyehopasaṃkrāntaḥ. 6. icchasi bhaiṣajyasenaitān bodhisatvān mahāsatvān draṣṭuṃ ya ete khagāntarīkṣe vyavasthitāḥ?",
    "K10samghscu:2812": " 7. āha: icchāmi bhagavann,",
    "K10samghscu:2813": " icchāmi sugata.",
    "K10samghscu:2814": " [SaSū(C) 260] 1. atha bhagavāṃs,",
    "K10samghscu:2815": " tān bodhisatvān darśayitvā,",
    "K10samghscu:2816": " bhaiṣajyasenaṃ bodhisatvaṃ mahāsatvam āmantrayati sma:",
    "K10samghscu:2817": " 2. īdṛśā bhaiṣajyasena gaṃgānadībālikāsamā bodhisatvā āgatāḥ. 3. āha:",
    "K10samghscu:2818": " ko bhagavan hetuḥ kaḥ pratyayo yad ete bodhisatvā etāvanta ihāgatāḥ?",
    "K10samghscu:2819": " 4. bhagavān āha:",
    "K10samghscu:2820": " daharāṇāṃ satvānāṃ pratyayena bhaiṣajyasena saṃprātaṃ sarvasatvā dharmadhyānasamanvāgatā bhaviṣyanti. 5. paśyasi tvaṃ bhaiṣajyasena?",
    "K10samghscu:2821": " bodhisatvā nānāṛddhibalā āgatā. 6. avalokitā mayā koṭīśatagaṃgānadībālikāsamā lokadhātavas;",
    "K10samghscu:2822": " tatra mayā koṭīnayutaśatasahasragaṃgānadībālikāsamā bodhisatvā mahāsatvā dṛṣṭāḥ. 7. svakasvakena ṛddhibalena tiṣṭhanti,",
    "K10samghscu:2823": " nānārūpā,",
    "K10samghscu:2824": " nānāvarṇā,",
    "K10samghscu:2825": " nānābalasaṃsthānās tiṣṭhanti. 8. āryadharmavihāreṣu te bodhisatvās tiṣṭhanti. dharmavihāreṣu te bodhisatvaparivārās tiṣṭhanti.",
    "K10samghscu:2826": " [SaSū(C) 260] 1. idam avocad bhagavān āttamanāḥ. 2. sarvaśuro bodhisatvo mahāsatvaḥ,",
    "K10samghscu:2827": " bhaiṣajyaseno bodhisatvo mahāsatvaḥ,",
    "K10samghscu:2828": " sarve ca navapurāṇakā bodhisatvā mahāsatvāḥ,",
    "K10samghscu:2829": " sā ca sarvāvatī parṣat,",
    "K10samghscu:2830": " sadevamanuṣāsuragandharvaś ca loko bhagavato bhāṣitam abhyanandat. 3. 3. saṃghāṭaṃ nāma mahāyānasūtraṃ samāptam.",
    "K10samghscu:2831": " Colophon D: // 0 // āryasaṃghāṭaṃ nāma dharmmaparyāyaṃ samāptam //0//"
}