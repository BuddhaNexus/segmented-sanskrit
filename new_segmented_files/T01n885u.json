{
    "T01n885u_001:0": " kamalākarasarvatathāgatastotram",
    "T01n885u_001:1": " atha khalu kamalavane sarvatathāgatastavenātītānāgatapratyutpannānāṃ buddhānāṃ bhagavato'tyastāvīt—",
    "T01n885u_001:2": " ye jinapūrvakāye bhavanti ye ca dhriyanti daśadiśi loke |",
    "T01n885u_001:3": " tān hi jināṃśca karomi praṇāmaṃ taṃ jinasaṃghamahaṃ prabhijaṣye || 1 ||",
    "T01n885u_001:4": " śāntapraśāntaviśuddhamunīndraṃ svarṇasuvarṇaprabhāsitagātram |",
    "T01n885u_001:5": " sarvasurāsurasusvaraghoṣaṃ brahmarutasvaragarjitaghoṣam || 2 ||",
    "T01n885u_001:6": " ṣaṭpadabhauṃramahīruhakeśaṃ nīlasukuñcitakāśanikāśam |",
    "T01n885u_001:7": " śaṅkhatuṣārasupāṇḍaradantaṃ hemavirājitabhāṣitanābham || 3 ||",
    "T01n885u_001:8": " nīlaviśālaviśuddhasunetraṃ nīlamivotpalaphullitakṣetram |",
    "T01n885u_001:9": " padmasuvarṇavibhāntasujihvaṃ padmaprabhāṣitapadmasukhābham || 4 ||",
    "T01n885u_001:10": " śaṅkhamṛṇālanibhaṃ sukhatārṇaṃ dakṣiṇavartitaveḍulitarṇam |",
    "T01n885u_001:11": " sūkṣmaniśākarakṣīṇaśaśīva mātrasumantrasarojasunābham || 5 ||",
    "T01n885u_001:12": " kāñcanakoṭisuvarṇasunāsamunnatamṛdutarapādapapatram |",
    "T01n885u_001:13": " agradharāgraviśiṣṭanāsāgraṃ mṛdukarasarvajinaṃ satataṃ tam || 6 ||",
    "T01n885u_001:14": " ekasamekataromamukhāgraṃ bālasuromapradakṣiṇavartam |",
    "T01n885u_001:15": " nīlanibhojjvalakuṇḍalajātaṃ nīlavirājitamaulasugrīvam || 7 ||",
    "T01n885u_001:16": " jātasamānaprabhāṣitagātraṃ pūjitasarvadaśadiśi loke |",
    "T01n885u_001:17": " duḥkhamanantaṃ praśamitalokaṃ sarvasukhena ca tarpitalokam || 8 ||",
    "T01n885u_001:18": " narakasthāsu ca tiryaggatiṣu pretasurāsuramanujagatīṣu |",
    "T01n885u_001:19": " sarvapiśācasukhārpitasattvaṃ sarvapraśāntamapāyagatīṣu || 9 ||",
    "T01n885u_001:20": " varṇasuvarṇaṃ kanakanibhāsaṃ kāñcanataptaprabhāsitagātram |",
    "T01n885u_001:21": " saumyaśaśāṅkasuvimalavaktraṃ vikasitarājitasuvimalavadanam || 10 ||",
    "T01n885u_001:22": " taruṇaruhāgrakakomalagātraṃ siṃhavivādakavikramanādam |",
    "T01n885u_001:23": " lambitahastapralambitabāhuṃ mārutapreritasālalajihvam || 11 ||",
    "T01n885u_001:24": " vyomaprabhojjvalamuṃcitaraśmiṃ sūryamiva prabhayā pratapantam |",
    "T01n885u_001:25": " nirmalagātravarebhi munīndraṃ sarvaprabhāsitakṣetramanantam || 12 ||",
    "T01n885u_001:26": " candraniśākarabhāskarajālaṃ kṣetramanantasahasragateṣu |",
    "T01n885u_001:27": " te'pi ca niścitasarvi babhūva buddhaprabhāsavirocanatāyai || 13 ||",
    "T01n885u_001:28": " buddhadivākaralokapradīpaṃ buddhadivākararaśmisahasram |",
    "T01n885u_001:29": " kṣetramanantasahasragateṣu paśyatu lokatathāgatasūryam || 14 ||",
    "T01n885u_001:30": " puṇyaśatāni sahasra ca kṛtvā sarvaguṇebhiralaṃkṛtagātram |",
    "T01n885u_001:31": " sauragajendranibhaṃ jitabāhuṃ vimalarakṣitamaṇḍitabāhum || 15 ||",
    "T01n885u_001:32": " bhūmitalopama śālitatulyaṃ sūkṣmarajopamamāgatabuddhāḥ |",
    "T01n885u_001:33": " sūkṣmarajopama ye ca bhavanti sūkṣmarajopama ye tiṣṭhanti || 16 ||",
    "T01n885u_001:34": " tāṃśca jinān prakaromi praṇāmaṃ kāyena vācā manasā prasannā |",
    "T01n885u_001:35": " puṣpapradāna sugandhapradānairvarṇaśatena śuciśca smarāmi || 17 ||",
    "T01n885u_001:36": " jihvaśatairapi buddhaguṇānāṃ kalpasahasraśatena hi vaktum |",
    "T01n885u_001:37": " ye ca sunirvṛtasādhujinānāṃ sā ca lalāṭa vicitra anekaiḥ || 18 ||",
    "T01n885u_001:38": " ekajinasya guṇān nahi śakyo jihvasahasreṇa bhāṣitu kiṃcit |",
    "T01n885u_001:39": " kāmamaśakti hi sarvajinānāṃ ekaguṇasya hi vistaravaktum || 19 ||",
    "T01n885u_001:40": " sarva sadevakuloktasamūhaḥ sarvabhavāgra bhavajalapūrṇān |",
    "T01n885u_001:41": " ye jalagrahaṇatu śakyapramāṇaṃ naiva tu ekaguṇā sugatāntam || 20 ||",
    "T01n885u_001:42": " varṇitu sustutamajjinasarvaṃ kāyatu vāca prasannamanena |",
    "T01n885u_001:43": " prameya saṃcita puṇyaphalāgraṃ tena ca sattva prabhotu jinatvam || 21 ||",
    "T01n885u_001:44": " eva tu viśvaṃ narapatibuddhaṃ eva karomi nṛpaḥpraṇidhānam |",
    "T01n885u_001:45": " yatra ca kutra ci mabhyabhaveta jāti anāgata kalpamanantā || 22 ||",
    "T01n885u_001:46": " īdṛśabherī paśyami svapne īdṛśanādaṃ tatra śṛṇomi |",
    "T01n885u_001:47": " īdṛśa jinastuti kamalākareṇa jāti jarāsmara tatra labheyam || 23 ||",
    "T01n885u_001:48": " buddhaguṇāni anantamatulyaṃ ye'pi ca durlabha kalpasahasram |",
    "T01n885u_001:49": " anuśruta ye ca svapnagate'pi teṣu ca deśayi divasagato'pi || 24 ||",
    "T01n885u_001:50": " duḥkhasamudra vimocayi sattvā pūrayi ṣaḍabhiḥ pāramitābhiḥ |",
    "T01n885u_001:51": " bodhimanuttara puṇya labheyaṃ kṣatrabhavettamabhāsamapatthyā || 25 ||",
    "T01n885u_001:52": " bheripradānavipākaphalena sarvajināna ca saṃstutihetoḥ |",
    "T01n885u_001:53": " saṃmukhapaśyami śākyamunīndraṃ vyākaraṇaṃ hyahu tatra labheyam || 26 ||",
    "T01n885u_001:54": " yau ima dārakadvau mama putrau kanakendra kanakaprabhāśvarau |",
    "T01n885u_001:55": " tau ubhi dāraka tatra labheyaṃ bodhimanuttaravyākaraṇaṃ ca || 27 ||",
    "T01n885u_001:56": " ye pi ca sattva anekamanantā śaraṇavihīnā vyasanagatāśca |",
    "T01n885u_001:57": " teṣu bhaveya anāgata sarvatrāṇaparāyaṇa śaraṇapradaśca || 28 ||",
    "T01n885u_001:58": " duḥkhasamudbhava saṃkṣayakartā sarvasukhasya ca ākarabhaṃta |",
    "T01n885u_001:59": " kalpa anāgata bodhi careyaṃ yattahu pūrvaṃ koṭi gatāśca || 29 ||",
    "T01n885u_001:60": " svarṇaprabhāsottamadeśanatāya pāpasamudraṃ śoṣatu mahyam |",
    "T01n885u_001:61": " karmasamudra vikīryatu mahyaṃ kleśasamudra vichidyatu mahyam || 30 ||",
    "T01n885u_001:62": " puṇyasamudraṃ pūryatu mahyaṃ jñānasamudra viśodhyatu mahyam |",
    "T01n885u_001:63": " vimalajñāna prabhāsavareṇa kāma prabhā ca bhaviṣyatu mahyam || 31 ||",
    "T01n885u_001:64": " puṇyaprabhāsa vilocanatā ca sarvatriloki viśiṣṭa bhaveyam |",
    "T01n885u_001:65": " puṇyavareṇa samanvita nityaṃ duḥkhasamudra uttārayitā ca || 32 ||",
    "T01n885u_001:66": " sarvasukhasya ca sāgarakalpaṃ kalpamanāgata bodhi careyam |",
    "T01n885u_001:67": " yatnata pūrvaka koṭigatāyā īdṛśakṣatraviśiṣṭa triloke || 33 ||",
    "T01n885u_001:68": " śrīsuvarṇaprabhoktaṃ kamalākarasarvatathāgatastotraṃ samāptam |"
}