{
    "T01n2971u_001:0": " Bhadracaryādeśanā I yāvata keci daśad-diśi loke sarva-triyadhva-gatā nara-siṁhāḥ tān ahu vandami sarvi aśeṣān kāyatu vāca manena prasannaḥ |",
    "T01n2971u_001:1": " (1) II kṣetra-rajopana-kāya-pramāṇaiḥ sarva-jināna karomi praṇāmam sarva-jinābhimukhena manena bhadra-carī-praṇidhāna-balena |",
    "T01n2971u_001:2": " III eka-rajāgri rajopama-buddhā buddha-sutāna niṣaṇṇaku madhye evam aśeṣata dharmata-dhātuṁ sarvādhimucyami pūrṇa jinebhiḥ |",
    "T01n2971u_001:3": " (2) IV teṣu ca akṣaya-varṇa-samudrān sarva-svarāṅga-samudra-rutebhiḥ sarva-jināna guṇān bhaṇamānas tān sugatān stavamī ahu sarvān |",
    "T01n2971u_001:4": " V puṣpa-varebhi ca mālya-varebhir vādya-vilepana-chatra-varebhiḥ (3)",
    "T01n2971u_001:5": " dīpa-varebhi ca dhūpa-varebhiḥ pūjana teṣu jināna karomi |",
    "T01n2971u_001:6": " VI vastra-varebhi ca gandha-varebhiś cūrṇa-puṭebhi ca meru-samebhiḥ sarva-viśiṣṭa-viyūha-varebhiḥ pūjana teṣu jināna karomi |",
    "T01n2971u_001:7": " VII yā ca anuttara pūja udārā tān adhimucyami sarva-jinānām bhadra-carī-adhimukti-balena vandami pūjayamī jina sarvān |",
    "T01n2971u_001:8": " (4) VIII yac ca kṛtaṁ mayi pāpu bhaveyyā rāgatu dveṣatu moha-vaśena kāyatu vāca manena tathaiva taṁ pratideśayamī ahu sarvam |",
    "T01n2971u_001:9": " IX yac ca daśad-diśi puṇya jagasya śaikṣa-aśaikṣa-pratyekajinānām buddha-sutān' atha sarva-jinānāṁ taṁ anumodayamī ahu sarvam |",
    "T01n2971u_001:10": " (5) X ye ca daśad-diśi loka-pradīpā bodhi vibudhya asaṅgata prāptāḥ tān ahu sarvi adhyeṣami nāthāṁś cakru anuttaru varttanatāyai |",
    "T01n2971u_001:11": " XI ye'pi ca nirvṛti darśitu-kāmās tān abhiyācami prāñjali-bhūtaḥ kṣetra-rajopama-kalpa sthihantu sarva-jagasya hitāya sukhāya |",
    "T01n2971u_001:12": " (6) XII vandana-pūjana-deśanatāya modan'-adhyeṣana-yācanatāya yac ca śubhaṁ mayi saṁcitu kiṁcid bodhayi nāmayamī ahu sarvam |",
    "T01n2971u_001:13": " (7) XIII pūjita bhontu atītaku buddhā ye ca dhriyanti daśad-diśi loke ye ca anāgata te laghu bhontu pūrṇa-manoratha bodhi-vibuddhā |",
    "T01n2971u_001:14": " XIV yāvata keci daśad-diśi kṣetrās te pariśuddha bhavantu udārāḥ bodhi-drumendra-gatebhi jinebhir buddha-sutebhi ca bhontu prapūrṇāḥ |",
    "T01n2971u_001:15": " (8) XV yāvata keci daśad-diśi sattvās te sukhitāḥ sada bhontu arogāḥ sarva-jagasya ca dharmiku artho bhontu pradakṣiṇu ṛdhyatu āśā |",
    "T01n2971u_001:16": " XVI bodhi-cariṁ ca ahaṁ caramāṇo bhavi jāti-smaru sarva-gatīṣu sarvasu janmasu cyuty-upapattī pravrajito ahu nityu bhaveyyā |",
    "T01n2971u_001:17": " (9) XVII sarva-jinān' anuśikṣayamāṇo bhadra-cariṁ paripūrayamāṇaḥ śila-cariṁ vimalāṁ pariśuddhāṁ nityam akhaṇḍam acchidra careyam |",
    "T01n2971u_001:18": " XVIII deva-rutebhi ca nāga-rutebhir yakṣa-kumbhāṇḍa-manuṣya-rutebhiḥ yāni ca sarva-rutāni jagasya sarva-ruteṣv ahu deśayi dharmam |",
    "T01n2971u_001:19": " (10) XIX peśalu pāramitāsv abhiyukto bodhiyi cittu ma jātu vimuhyet ye'pi ca pāpaka āvaraṇīyās teṣu parikṣayu bhotu aśeṣam |",
    "T01n2971u_001:20": " XX karmatu kleśatu māra-pathāto loka-gatīṣu vimuktu careyam padma yathā salilena aliptaḥ sūrya śaśī gagane'va asaktaḥ |",
    "T01n2971u_001:21": " (11) XXI sarvi apāya-dukhāṁ praśamanto sarva-jagat sthāpayamānaḥ sarva-jagasya hitāya careyaṁ yāvata kṣetra-pathā diśa tāsu |",
    "T01n2971u_001:22": " XXII sattva-cariṁ anuvartayamāno bodhi-cariṁ paripūrayamāṇaḥ bhadra-cariṁ ca prabhāvayamānaḥ sarvi anāgata-kalpa careyam |",
    "T01n2971u_001:23": " (12) XXIII ye ca sabhāgata mama caryāye tebhi samāgamu nityu bhaveyyā kāyatu vācatu cetanato vā eka-cari-praṇidhāna careyam |",
    "T01n2971u_001:24": " XXIV ye'pi ca mitrā mama hita-kāmā bhadra-carīya nidarśayitāraḥ tebhi samāgamu nityu bhaveyyā tāṁś ca ahaṁ na virāgayi jātu |",
    "T01n2971u_001:25": " (13) XXV dhārayamāṇu jināna sad-dharmaṁ bodhi-cariṁ paridīpayamānaḥ bhadra-cariṁ ca viśodhayamānaḥ sarvi anāgata-kalpa careyam |",
    "T01n2971u_001:26": " XXVI saṁmukha nityam ahaṁ jina paśye buddha-sutebhi parīvṛtu nāthān teṣu ca pūja kareya udārāṁ sarvi anāgata-kalpa-m-akhinnāḥ |",
    "T01n2971u_001:27": " (14) XXVII sarva-bhaveṣu ca saṁsaramāṇaḥ puṇyatu jñānatu akṣaya-prāptaḥ prajña-upāya-samādhi-vimokṣaiḥ sarva-guṇair bhavi akṣaya-kośaḥ |",
    "T01n2971u_001:28": " XXVIII eka-rajāgri rajopama-kṣetrā tatra ca kṣetri acintiya buddhān buddha-sutāna niṣaṇṇaku madhye paśyiya bodhi-cariṁ caramāṇaḥ |",
    "T01n2971u_001:29": " (15) XXIX evam aśeṣata sarva-diśāsu vāla-patheṣu triyadhva-pramāṇān buddha-samudr' atha kṣetra-samudrān otari cārika-kalpa samudrān |",
    "T01n2971u_001:30": " XXX eka-svarāṅga-samudra-rutebhiḥ sarva-jināna svarāṅga-viśuddhim sarva-jagasya yath' āśaya-ghoṣān buddha-sarasvatim otari nityam |",
    "T01n2971u_001:31": " (16) XXXI teṣu ca akṣaya-ghoṣa-ruteṣu sarva-triyadhva-gatāna jinānām cakra-nayaṁ parivartayamāno buddhi-balena ahaṁ praviśeyam |",
    "T01n2971u_001:32": " XXXII eka-kṣaṇena anāgata sarvān kalpa-praveśa ahaṁ praviśeyam ye'pi ca kalpa triyadhva-pramāṇās tān kṣaṇa-koṭi-praviṣṭa careyam |",
    "T01n2971u_001:33": " (17) XXXIII ye ce triyadhva-gatā nara-siṁhāṁs tān ahu paśyiya eka-kṣaṇena teṣu ca gocarim otari nityaṁ māya-gatena vimokṣa-balena |",
    "T01n2971u_001:34": " XXXIV ye ca triyadhvasu kṣetra-viyūhāṁs tān abhinirhari eka-rajāgre evam aśeṣata sarva-diśāsu otari kṣetra-viyūha jinānām |",
    "T01n2971u_001:35": " (18) XXXV ye ca anāgata loka-pradīpās teṣu vibudhyana cakra-pravṛttim nirvṛti-darśana niṣṭha-praśāntiṁ sarvi ahaṁ upasaṁkrami nāthān |",
    "T01n2971u_001:36": " XXXVI ṛddhi-balena samanta-javena yāna-balena samanta-mukhena carya-balena samanta-guṇena maitra-balena samanta-gatena (19)",
    "T01n2971u_001:37": " XXXVII puṇya-balena samanta-śubhena jñāna-balena asaṅga-gatena prajña-upāya-samādhi-balena bodhi-balaṁ samudānayamānaḥ |",
    "T01n2971u_001:38": " XXXVIII karma-balaṁ pariśodhayamānaḥ kleśa-balaṁ parimardayamānaḥ māra-balaṁ abalaṁ karamāṇaḥ pūrayi bhadra-carī-bala sarvān |",
    "T01n2971u_001:39": " (20) XXXIX kṣetra-samudra viśodhayamānaḥ sattva-samudra vimocayamānaḥ dharma-samudra vipaśyayamāno jñāna-samudra vigāhayamānaḥ |",
    "T01n2971u_001:40": " XL carya-samudra viśodhayamānaḥ praṇidhi-samudra prapūrayamāṇaḥ buddha-samudra prapūjayamānaḥ kalpa-samudra careyam akhinnaḥ |",
    "T01n2971u_001:41": " (21) XLI ye ca triyadhva-gatāna jinānāṁ bodhi-cari-praṇidhāna-viśeṣāḥ tān ahu pūraya sarvi aśeṣān bhadra-carīya vibudhyiya bodhim |",
    "T01n2971u_001:42": " XLII jyeṣṭhaku yaḥ sutu sarva-jinānāṁ yasya ca nāma samantatabhadraḥ tasya vidusya sabhāga-carīye nāmayamī kuśalaṁ imu sarvam |",
    "T01n2971u_001:43": " (22) XLIII kāyatu vāca manasya viśuddhiś carya-viśuddhy atha kṣetra-viśuddhiḥ yādṛśa nāmana bhadra-vidusya tādṛśa bhotu samaṁ mama tena |",
    "T01n2971u_001:44": " XLIV bhadra-carīya samanta-śubhāye mañjuśirī-praṇidhāna careyam sarvi anāgata-kalpa-m -akhinnaḥ pūrayi tāṁ kriya sarvi aśeṣām |",
    "T01n2971u_001:45": " (23) XLV no ca pramāṇu bhaveyya carīye no ca pramāṇu bhaveyya guṇānām apramāṇa cariyāya sthihitvā jānayi sarvi vikurvitu teṣām |",
    "T01n2971u_001:46": " XLVI yāvata niṣṭha nabhasya bhaveyyā sattva aśeṣata niṣṭha tathaiva karmatu kleśatu yāvata niṣṭhā tāvata-niṣṭha mama praṇidhānam |",
    "T01n2971u_001:47": " (24) XLVII ye ca daśad-diśi kṣetra anantā ratna-alaṁkṛtu dadyu jinānām divya ca mānuṣa saukhya viśiṣṭāṁ kṣetra-rajopama-kalpa dadeyam |",
    "T01n2971u_001:48": " XLVIII yaś ca imaṁ pariṇāmana-rājaṁ śrutva sakṛj janayed adhimuktim bodhi-varām anuprārthayamāno agru viśiṣṭa bhaved imu puṇyam |",
    "T01n2971u_001:49": " (25) XLIX varjita tena bhavanti apāyā varjita tena bhavanti kumitrāḥ kṣipru sa paśyati taṁ amitābhaṁ yasy imu bhadra-cari-praṇidhānam |",
    "T01n2971u_001:50": " L lābha sulabdha sujīvitu teṣāṁ sv-āgata te imu mānuṣa janma yādṛśa so hi samantatabhadras te'pi tathā na-cireṇa bhavanti |",
    "T01n2971u_001:51": " (26) LI pāpaka pañca anantariyāṇi yena ajñāna-vaśena kṛtāni so imu bhadra-cariṁ bhaṇamānaḥ kṣipru parikṣayu bhoti aśeṣam |",
    "T01n2971u_001:52": " LII jñānatu rūpatu lakṣaṇataś ca varṇatu gotratu bhoti-r-upetaḥ tīrthika-māra-gaṇebhir adhṛṣyaḥ pūjitu bhoti sa sarva-triloke |",
    "T01n2971u_001:53": " LIII kṣipru sa gacchati bodhi-drumendra gatva niṣīdati sattva-hitāya budhyati bodhi pravartayi cakra dharṣayi māru sa-sainyaku sarvam |",
    "T01n2971u_001:54": " (27) LIV yo imu bhadra-cari-praṇidhānaṁ dhārayi vācayi deśayito vā buddha vijānati yo'tra vipāko bodhi viśiṣṭa ma kāṅkṣa janetha |",
    "T01n2971u_001:55": " LVI sarva-triyadhva-gatebhi jinebhir yā pariṇāmana varṇita agrā tāya ahaṁ kuśalaṁ imu sarvaṁ nāmayamī vara-bhadra-carīye |",
    "T01n2971u_001:56": " (28) LVII kāla-kṛyāṁ ca ahaṁ karamāṇo āvaraṇān vinivartiya sarvān saṁmukha paśyiya taṁ amitābhaṁ taṁ ca sukhāvati-kṣetra vrajeyam |",
    "T01n2971u_001:57": " (29) LVIII tatra gatasya imi praṇidhānā āmukhi sarvi bhaveyyu samagrāḥ tāṁś ca ahaṁ paripūrya aśeṣān sattva-hitaṁ kari yāvata loke |",
    "T01n2971u_001:58": " LIX tahi jina-maṇḍali śobhani ramye padma-vare rucire upapannaḥ vyākaraṇaṁ ahu tatra labheyyā saṁmukhato amitābha-jinasya |",
    "T01n2971u_001:59": " LX vyākaraṇaṁ pratilabhya ca tasmin nirmita-koṭi-śatebhir anekaiḥ sattva-hitāni bahūny ahu kuryāṁ dikṣu daśasv api buddhi-balena |",
    "T01n2971u_001:60": " (30) LXII bhadra-cariṁ pariṇāmya yad-āptaṁ puṇyam anantam atīva viśiṣṭam tena jagad vyasanaugha-nimagnaṁ yātv amitābha-puriṁ varam eva |",
    "T01n2971u_001:61": " LXI bhadra-cari-praṇidhāna paṭhitvā yat kuśalaṁ mayi saṁcitu kiṁcit eka-kṣaṇena samṛdhyatu sarvaṁ tena jagasya śubhaṁ praṇidhānam | (31)"
}