{
    "T11bsa075_u:0": " Ratnakīrti Nibandhāvalī //",
    "T11bsa075_u:1": " // sarvajñasiddhiḥ //",
    "T11bsa075_u:2": " namastārāyai yasminnavajñā narakaprasūtirbhaktiśca sarvābhimatapradāyinī /",
    "T11bsa075_u:3": " avyāhataṃ yo jagadekabandhuḥ sa jñāyate sarvavidatra nirmalam //",
    "T11bsa075_u:4": " iha hi dharmajñādaparama navaśeṣajñamanicchannapi kumārilo dharmajña eva kevale pratiṣiddhe vedamupādeyamabhimanyamānaḥ paṭhati",
    "T11bsa075_u:5": " dharmajñatvaniṣedhastu kevalo 'tropayujyate /",
    "T11bsa075_u:6": " sarvamanyadvijānaṃstu puruṣaḥ kena vāryate //",
    "T11bsa075_u:7": " iti /",
    "T11bsa075_u:8": " tadayamācāryo 'pi sarvasarvajñacaraṇareṇusanāthaṃ yāvadākāśaṃ jagadicchannapi",
    "T11bsa075_u:9": " tribhuvanacūḍāmaṇībhūtasaparikaraheyopādeyatattvajñapuruṣapuṇḍarīkaprasādhanādapyapramāṇakajaḍavaidikaśabdarāśipramukhasakaladurmatipravādapratihatirityantarnayannāha",
    "T11bsa075_u:10": " heyopādeyatattvasya sābhyupāyasya vedakaḥ /",
    "T11bsa075_u:11": " yaḥ pramāṇamasāviṣṭo na tu sarvasya vedakaḥ //",
    "T11bsa075_u:12": " ityādi //",
    "T11bsa075_u:13": " tadidānīmupayuktasarvajñameva tāvat prasādhayāmaḥ /",
    "T11bsa075_u:14": " paryante tu sarvasarvajñadohadamapyapaneṣyāmaḥ /",
    "T11bsa075_u:15": " svāsthyamāsthīyatām /",
    "T11bsa075_u:16": " yo yaḥ sādaranirantaradīrghakālābhyāsasahitacetoguṇaḥ sa sarvaḥ sphuṭībhāvayogyaḥ /",
    "T11bsa075_u:17": " yathā yuvatyākāraḥ kāminaḥ puruṣasya /",
    "T11bsa075_u:18": " yathoktābhyāsasahitacetoguṇāśvāmī caturāryasatyaviṣayā ākārā iti svabhāvo hetuḥ /",
    "T11bsa075_u:19": " tatra na tāvadāśrayadvāreṇa hetudvāreṇa vāsiddhisaṃbhāvanā /",
    "T11bsa075_u:20": " saṃkalparūḍhānāṃ caturāryasatyākārāṇāṃ cetoguṇatvamātrasya ca hetoḥ pratyātmavedyatvāt /",
    "T11bsa075_u:21": " nāpi sādaranirantaradīrghakālābhyāsalakṣaṇaṃ hetuviśeṣaṇamasaṃbhāvanīyam /",
    "T11bsa075_u:22": " tathā hi saṃsārasvabhāvaṃ (",
    "T11bsa075_u:23": " Nibandh 2\u000e) duḥkhātiśayamapanetumiyaṃ saṃkalpārūḍhā caturāryasatyākārabhāvanā prārabdhā /",
    "T11bsa075_u:24": " asyāścāsaṃbhāvanā nāma kiṃ (1)",
    "T11bsa075_u:25": " bhāvyasya saṃkalpārūḍhatvāsaṃbhavāt (2)",
    "T11bsa075_u:26": " anarthitvāt (3)",
    "T11bsa075_u:27": " heyarūpāniścayāt (4)",
    "T11bsa075_u:28": " heyasya nityatvāt (5)",
    "T11bsa075_u:29": " tasyāhetutvāt (6)",
    "T11bsa075_u:30": " taddhetornityatvāt (7)",
    "T11bsa075_u:31": " heyahetvaparijñānāt (8)",
    "T11bsa075_u:32": " tadbādhakābhāvāt (9)",
    "T11bsa075_u:33": " bādhakāparijñānāt (10)",
    "T11bsa075_u:34": " cittasya doṣātmakatvāt (11)",
    "T11bsa075_u:35": " tasya vyavasthitaguṇatvāt (12)",
    "T11bsa075_u:36": " bhavāntarābhāvāt (13)",
    "T11bsa075_u:37": " dhvastadoṣapunarudbhavād veti trayodaśa vikalpāḥ //",
    "T11bsa075_u:38": " tatra na tāvadādyaḥ pakṣaḥ /",
    "T11bsa075_u:39": " saparikaraheyopādeyātmakasya caturāryasatyākārasya bhāvyasya vikalpārūḍhasya pratyātmavedyatvāt //",
    "T11bsa075_u:40": " nāpi dvitīyaḥ /",
    "T11bsa075_u:41": " duḥkhamātrasyāpi parityāgārthitvena vyāpteḥ sarvajanānubhavasiddhatvāt //",
    "T11bsa075_u:42": " nāpi tṛtīyaḥ /",
    "T11bsa075_u:43": " saṃsārātmano duḥkhasvarūpasya pratīteḥ /",
    "T11bsa075_u:44": " kathamasya duḥkhātmakatvamiti cet /",
    "T11bsa075_u:45": " saṃkṣepataḥ",
    "T11bsa075_u:46": " kathitaṃ sākṣādduḥkhaprakṛti narakaṃ pretatiryakkharūpaṃ",
    "T11bsa075_u:47": " martye śarma kvacana tadapi grastamevāsukhena /",
    "T11bsa075_u:48": " devānāṃ ca kṣayamupagate puṇyapātheyapiṇḍe",
    "T11bsa075_u:49": " caṇḍajvālāvyatikaramuco hanta bhogāsta eva //iti //",
    "T11bsa075_u:50": " na ca caturthaḥ /",
    "T11bsa075_u:51": " vārtamānikapañcaskandhātmakasya duḥkhasyotpādadarśanāt //",
    "T11bsa075_u:52": " na ca pañcamaḥ /",
    "T11bsa075_u:53": " duḥkhasya kādācitkatvāt //",
    "T11bsa075_u:54": " nāpi ṣaṣṭhaḥ /",
    "T11bsa075_u:55": " kāryakādācitkatvasya anityahetukatvena vyāptatvāt //",
    "T11bsa075_u:56": " nāpiṃ saptamaḥ /",
    "T11bsa075_u:57": " duḥkhe viparyāsatṛṣṇāpravṛtiśaktikarmabhiḥ sahitasyātmadṛṣṭilakṣaṇasya hetoḥ sāṃsārikapañcaskandhalakṣaṇakāryānyathānupapattito niścayāt / yadāhuḥ",
    "T11bsa075_u:58": " ahaṃkārastāvattadanu mamakārastadubhayaprasūto rāgādistadahitamaterdveṣadahanaḥ /",
    "T11bsa075_u:59": " tataḥ śeṣaḥ kleśastata udayinaḥ karmavisarādvisārī saṃsāraḥ śaraṇarahito dāruṇataraḥ //",
    "T11bsa075_u:60": " tasmāttṛṣṇāviparyāsāvātmadṛṣṭipuraḥsarau /",
    "T11bsa075_u:61": " saṃsāriskandhajanakau nirṇītau kāryahetutaḥ //",
    "T11bsa075_u:62": " ātmadarśanasya cāvidyātvamātmapratikṣepato draṣṭavyam /",
    "T11bsa075_u:63": " tadabhāve 'pi kṣaṇabhaṅgaprastāve paralokādikamanākulamavasthāpitam //",
    "T11bsa075_u:64": " na cāṣṭamaḥ /",
    "T11bsa075_u:65": " ātmadṛṣṭirūpāyāḥ avidyāyāḥ pratipakṣabhūtasya nairātmyadarśanasya saṃbhavāt // (",
    "T11bsa075_u:66": " Nibandh 3\u000e)",
    "T11bsa075_u:67": " nāpinavamaḥ /",
    "T11bsa075_u:68": " nairātmyadarśanasya mārgaśabdavācyasya pramāṇato niścitatvāt //",
    "T11bsa075_u:69": " daśamo 'pyasaṃbhavī /",
    "T11bsa075_u:70": " doṣāvasthāyāṃ cittasya saṃskārāpekṣatvāt /",
    "T11bsa075_u:71": " yo hi yatsvabhāvastasmin svabhāve vyavasthito na saṃskāramapekṣate /",
    "T11bsa075_u:72": " yathā doṣamapanīya tapanīyamakṣayadaśāyāmavasthitam /",
    "T11bsa075_u:73": " apekṣate ca cittamavidyāvasthāyāṃ saṃskāramiti vyāpakaviruddhopalabdhiḥ /",
    "T11bsa075_u:74": " pratiṣedhyasya tatsvabhāvatvasya yadvyāpakaṃ saṃskāranirapekṣatvaṃ tadviruddhaṃ tadapekṣatvamiti cittasya doṣātmakatvakṣatiḥ //",
    "T11bsa075_u:75": " ekādaśo 'pyayuktaḥ /",
    "T11bsa075_u:76": " cetasastattatsaṃskārātiśaye prajñātiśayadarśanāt //",
    "T11bsa075_u:77": " na ca dvādaśaḥ /",
    "T11bsa075_u:78": " paralokaprasādhanāt / tathā hi,",
    "T11bsa075_u:79": " yaccittaṃ taccittāntaraṃ pratisandhatte /",
    "T11bsa075_u:80": " yathedānīntanaṃ cittam /",
    "T11bsa075_u:81": " cittaṃ ca maraṇakālabhāvīti svabhāvahetuḥ /",
    "T11bsa075_u:82": " na cārhaccaramacittena vyabhicāraḥ /",
    "T11bsa075_u:83": " tasyāgamamātrataḥ pratītatvāt /",
    "T11bsa075_u:84": " niḥkleśacittāntarajananād vā /",
    "T11bsa075_u:85": " hetorvā kleśe satīti viśeṣaṇādityanāgatabhavasiddhiḥ /",
    "T11bsa075_u:86": " evaṃ yaccittaṃ taccittāntarapūrvakaṃ yathedānīntanaṃ cittam /",
    "T11bsa075_u:87": " cittaṃ ca janmasamayabhāvītyarthataḥ kāryaheturityatītabhavasiddhiḥ //",
    "T11bsa075_u:88": " na ca trayodaśaḥ /",
    "T11bsa075_u:89": " doṣakāraṇasyātmadarśanasya yadviruddhaṃ nairātmyadarśanaṃ tasya nirupadravatvāt /",
    "T11bsa075_u:90": " bhūtārthatvāt /",
    "T11bsa075_u:91": " svabhāvatvācca /",
    "T11bsa075_u:92": " sarvadāvasthiteḥ /",
    "T11bsa075_u:93": " tannāyaṃ viśeṣaṇāsiddho 'pi hetuḥ /",
    "T11bsa075_u:94": " tathāpī dṛśo 'bhyāso na kasya cid dṝśyata iti cet /",
    "T11bsa075_u:95": " na dṛśyatām /",
    "T11bsa075_u:96": " saṃbhāvanā tāvadaśakyapratiṣedhā /",
    "T11bsa075_u:97": " idānīntanajanapravṛtiścāvyāhateti nāparaṃ gamyate /",
    "T11bsa075_u:98": " ata evedaṃ saṃbhāvanānumānamucyate //",
    "T11bsa075_u:99": " na caiṣa viruddho hetuḥ /",
    "T11bsa075_u:100": " sapakṣe kāminyākāre saṃbhavāt /",
    "T11bsa075_u:101": " na cānaikāntikaḥ /",
    "T11bsa075_u:102": " abhyāsasahitaceto guṇasphuṭapratibhāsayoḥ kāryakāraṇayorghaṭakumbhakārayoriva sarvopasaṃhāreṇa",
    "T11bsa075_u:103": " pratyakṣānupalambhataḥ kāryakāraṇabhāvasiddhāvabhyāsasahitacetoguṇatvasya sādhanasya",
    "T11bsa075_u:104": " sphuṭapratibhāsakaraṇayogyatayā vyāptisiddheḥ /",
    "T11bsa075_u:105": " tathā hi vyāptyadhikaraṇe kāmāturavartini yuvatyākāre sādaranirantaradīrghakālābhyāsasahitacetoguṇāt pūrvamanupalabdhiḥ sphuṭābhasya /",
    "T11bsa075_u:106": " paścādabhyāsasaṃvedanaṃ sphuṭābhasaṃvedanamiti /",
    "T11bsa075_u:107": " trividhapratyakṣānupalambhasādhyaḥ kāryakāraṇabhāvaḥ sphuṭapratibhāsābhyāsasacivacittākārayoriyamupapannā sarvopasaṃhāravatī vyāptiḥ /",
    "T11bsa075_u:108": " ato 'naikāntikatāpyasaṃbhavinītyanavadyo hetuḥ //",
    "T11bsa075_u:109": " nanu kathamanumānataḥ sarvajñasiddhipratyāśā /",
    "T11bsa075_u:110": " tasya parokṣatvena tatpratibaddhaliṅgāniścayāt (",
    "T11bsa075_u:111": " Nibandh 4\u000e) kiṃ ca sarvajñasattāsādhane sarvo heturna trayīṃ doṣajātimatipatati /",
    "T11bsa075_u:112": " sarvajñe hi dharmiṇyasiddhatvam /",
    "T11bsa075_u:113": " asarvajñe hi viruddhatvam /",
    "T11bsa075_u:114": " ubhayātmakepyanaikāntikatvamiti //",
    "T11bsa075_u:115": " api ca abhyāsāt kāraṇātkāryasya sphuṭābhasya pratītau nāvaśyaṃ kāraṇāni kāryavanti bhavantītyanaikāntikatā /",
    "T11bsa075_u:116": " atha sphuṭībhāvayogyatānumīyate /",
    "T11bsa075_u:117": " sāpi śaktirucyate /",
    "T11bsa075_u:118": " sā ca kārye 'nantarā sāntarā vā /",
    "T11bsa075_u:119": " tatrādyā kāryasamadhigamyā /",
    "T11bsa075_u:120": " na cādhigatakāryasya tayā kaścidupayogaḥ /",
    "T11bsa075_u:121": " dvitīyā tu kāryāvasāyamaikāntikaṃ na sādhayet //",
    "T11bsa075_u:122": " na ca kāryāpratītau yogyatāniścayaḥ saṃbhavī /",
    "T11bsa075_u:123": " nāpi yogyatāmātrasādhanekṛtārthaḥ sāghanavādī /",
    "T11bsa075_u:124": " sarvajñajñāne kārye vivādasya tādavasthyād /",
    "T11bsa075_u:125": " bhavatu sphuṭībhāvasya siddhiḥ /",
    "T11bsa075_u:126": " tathāpi kaḥ prastāvaḥ sarvajñavivāde sādhanamārabdhavataḥ sphuṭatvaṃ cetasaḥ sādhayitum //",
    "T11bsa075_u:127": " kiṃ ca prasiddhānumāne bhūtalasya dharmiṇaḥ kumbhakāraghaṭayorapi dharmayoḥ pratītatvāt kāryakāraṇabhāvo grahītuṃ śakyata eva /",
    "T11bsa075_u:128": " prastute tu kāmāturasantānavartino yuvatyākārasya dharmiṇastatpragatābhyāsasphuṭatvayorapi dharmayoḥ parokṣatvāt /",
    "T11bsa075_u:129": " kathaṃ kāryakāraṇagṛhītiḥ /",
    "T11bsa075_u:130": " yathā ca naiyāyikaṃ prati yuṣmābhirucyate pratyakṣato na kāryamātraṃ puruṣavyāptaṃ sidhyati /",
    "T11bsa075_u:131": " kiṃ tvavāntarameva ghaṭajātīyaṃ kāryamiti tathā nākāramātramabhyāsapūrvakaṃ sidhyati /",
    "T11bsa075_u:132": " kiṃ tvavāntarameva yuvatyākārasāmānyamiti vyaktameva /",
    "T11bsa075_u:133": " na cābhyāsakāryaḥ sphuṭībhāvaḥ /",
    "T11bsa075_u:134": " tadabhāve 'pi svapne darśanāt //",
    "T11bsa075_u:135": " kiṃ ca sarvavido 'pi yadi caturāryasatyaparijñānataḥ sarvajñatāsthitiḥ,",
    "T11bsa075_u:136": " tarhi ghaṭādikatipayavastujñāne 'pi sarvajñateti sādhvī śuddhiḥ / api ca",
    "T11bsa075_u:137": " jñānavān mṛgyate kaścit taduktapratipattaye /",
    "T11bsa075_u:138": " ajñopadeśakaraṇe vipralambhanaśaṅkibhiḥ //",
    "T11bsa075_u:139": " iti yuṣmābhirevocyate /",
    "T11bsa075_u:140": " na ca sarvajñānavān viśeṣaniṣṭhatayādhigantuṃ śakyate /",
    "T11bsa075_u:141": " na cāsya sattāmātrasiddhau kaścidupayogaḥ,",
    "T11bsa075_u:142": " pravṛtteranaṅgatvāditi sarvamasamañjasam //",
    "T11bsa075_u:143": " atrocyate / na vayaṃ sākṣātsarvajñasattāpratijñāyāṃ hetuvyāpāramanumanyāmahe /",
    "T11bsa075_u:144": " bhūdharādhīnavahnisattāvat /",
    "T11bsa075_u:145": " kintu caturāryasatyākārasvarūpe dharmiṇi sphuṭābhatvasya sādhyasyāyogavyavacchedārthaṃ parvate 'gnimātrāyogavyavacchedavat /",
    "T11bsa075_u:146": " sphuṭābhatvaṃ tu kāminyākārādidṛṣṭānte dṛṣṭameva /",
    "T11bsa075_u:147": " tacca parvatīyāgnivat /",
    "T11bsa075_u:148": " pakṣadharmatābalataḥ satyacatuṣṭayādhikaraṇaṃ sidhyat sarvajñatāmācakṣmahe /",
    "T11bsa075_u:149": " yathoktam",
    "T11bsa075_u:150": " ityabhyāsabalāt parisphuṭadaśākoṭiḥ sphurat saṃbhavī",
    "T11bsa075_u:151": " heyādeyatadaṅgalakṣaṇaguṇaḥ sarvajñatā saiva naḥ // iti /",
    "T11bsa075_u:152": " tadatrābhyāsasahitacaturāryasatyākāraḥ samagro dharmī sāmagryamabhyāsaviśiṣṭacetoguṇatvamātraṃ hetuḥ sphuṭībhāvayogyatāsādhyam /",
    "T11bsa075_u:153": " yathā sāgnitvānagnitvasandehe (",
    "T11bsa075_u:154": " Nibandh 5\u000e) parvatātmā pramāṇapratīto dharmī /",
    "T11bsa075_u:155": " tathātrāpi sarvajñatvāsarvajñatvavivāde 'hi pratyātmaviditaḥ satyacatuṣṭayākāro dharmī /",
    "T11bsa075_u:156": " tasmāt sphuṭābhatvena sādhyena dṛṣṭānte vyāptisiddherastyeva tatpratibaddhaliṅganiścayaḥ /",
    "T11bsa075_u:157": " sādhyasandehe 'pi dharmiṇaścaturāryasatyākārasya siddherna trividhadoṣajāteravasaraḥ /",
    "T11bsa075_u:158": " yogyatāyāḥ prasādhanena ca kāraṇāt kāryapratītāvanaikāntikatvamityapyanabhyupagamapratihatam /",
    "T11bsa075_u:159": " yogyatā ca sāntaraiva sādhyate /",
    "T11bsa075_u:160": " iyaṃ ca na gamayatu nāmaikāntataḥ kāryasattvam /",
    "T11bsa075_u:161": " anupapadyamānaṃ punarasya saṃbhavamākṣipatyeva /",
    "T11bsa075_u:162": " tadā bhāvini kārye sandehe 'pi kāraṇayogyatā niścīyata eva /",
    "T11bsa075_u:163": " brīhyādau bhāviphalāniścayepi yogyatāniścayena pravṛtteḥ /",
    "T11bsa075_u:164": " anyathā śilāśakalāderapyupādānaprasaṅgaḥ /",
    "T11bsa075_u:165": " tajjātīyasya śarāvasthapaṅkoptasya sāmarthyamupalabdhamiti cet /",
    "T11bsa075_u:166": " atrāpi kāminyākāre bhāvanājātīyasya sphuṭībhāvakaraṇayogyatā dṛṣṭeti samānam /",
    "T11bsa075_u:167": " evaṃ yogyatāmātrasādhanenaiva kṛtārthaḥ sādhanavādī /",
    "T11bsa075_u:168": " sarvajñakāraṇabhāvāttadabhāvavādināṃ nirdalanāt /",
    "T11bsa075_u:169": " kāryasya va traikālikasya sambhāvanāprasādhanāt /",
    "T11bsa075_u:170": " muttkyarthināṃ ca pravṛtteravirodhāt /",
    "T11bsa075_u:171": " vādino 'pi tanmātrasādhanasyābhipretatvāt /",
    "T11bsa075_u:172": " ataeva kaḥ prastāvaḥ sarvajñasattāvivāde sphuṭībhāvasādhanasyetyādyapyanavakāśam /",
    "T11bsa075_u:173": " sarvajñaśabdena sphuṭībhāvayogyatāyā vivakṣitatvāt /",
    "T11bsa075_u:174": " tathā kāryakāraṇapratītirapi saṃbhavatyeva /",
    "T11bsa075_u:175": " tathā hi kāminyabhyāsasantatisahacāri saṃbhramakāyavacodarśanameva kāminyākārasya tadbhāvanāyāśca darśanam /",
    "T11bsa075_u:176": " tathābhūtakāyavaco 'darśanameva bhāvanāyā adarśanam /",
    "T11bsa075_u:177": " evaṃ sphuṭapratibhāsasantatisahacāriviśiṣṭakāyavacodarśanaṃ sphuṭapratibhāsadarśanam /",
    "T11bsa075_u:178": " tathāvasthitakāyavaco 'darśanameva sphuṭapratibhāsādarśanamityastyeva prastute 'pi pratyakṣānupalambhataḥ kāryakāraṇabhāvapratītiḥ /",
    "T11bsa075_u:179": " iyaṃ ca tathāvasthakāmāturaśarīravacanagrahaṇe tadekadeśabhūtayuvatyākārābhyāsasphuṭapratibhāsagrahaṇavyavasthā vyāvahārikeṇāvaśyaṃ svīkartavyā",
    "T11bsa075_u:180": " anyathā cityacaityarūparasagandhasparśaparamāṇupuñjādyātmakasya kumbhakāraghaṭapradeśāderapi",
    "T11bsa075_u:181": " rūpaikadeśagrāhakaṃ cakṣuḥpratyakṣaṃ na samudāyavyavasthāpakamiti sarvavyāvahārikapramāṇocchedaprasaṅgaḥ /",
    "T11bsa075_u:182": " tathā bāhyaghaṭakāminyādīnāṃ śaktikṛtasya mahato jātibhedasya saṃbhavādanyajātīyavyāptigrahe 'nyajātīyād buddhimadanumānamayuktam /",
    "T11bsa075_u:183": " saṃkalpārūḍhānāṃ tu jalajvalanayuvatyākārādīnāṃ bāhyatvenādhyastānāmapi vijñānaikasvarūpatayaikajātīyatvamastīti bhāvanāsahitākāramātreṇaiva vaiśadyavyāptirastu //",
    "T11bsa075_u:184": " na ca svapne sphuṭatāvyabhicāraḥ /",
    "T11bsa075_u:185": " bhāvanāsiddhalakṣaṇayorhetvorjātibhede tatkāryayorekatvābhimāne 'pi jātibhedasyāvaśyaṃ svīkartavyatvāt /",
    "T11bsa075_u:186": " dṛśyate hi siddhasādhyā vaiśadyajātiranapekṣya viparītabhāvanāṃ nidrāvicchede vicchidyamānā /",
    "T11bsa075_u:187": " bhāvanābhāvinī tu na vinā vipakṣābhyāsaṃ jāgrato 'pi yadāhuḥ (",
    "T11bsa075_u:188": " Nibandh 6\u000e)",
    "T11bsa075_u:189": " svapne 'pi sphuṭatā tathaiva na tathāpyekatvamevānayor",
    "T11bsa075_u:190": " a prākārasamatvameva samatāṃ jāteḥ samāmaṃgati /",
    "T11bsa075_u:191": " anyannidhanirodhabādhyamitaradbādhyaṃ prayatnaiḥ punar",
    "T11bsa075_u:192": " vaiśadyaṃ viparītabhāvanabalān nairghṛṇyabhede yathā // iti //",
    "T11bsa075_u:193": " yadapi ghaṭādikatipayajñāne 'pi sarvajñaḥ syādityuktam / tatrāpi",
    "T11bsa075_u:194": " ghaṭādiprakṛtāśeṣavedane 'pi bhayaṃ bhavād",
    "T11bsa075_u:195": " dhīyet yadi ko doṣaḥ so 'pi sarvajñatāṃ vrajet /",
    "T11bsa075_u:196": " saṃsāraduḥkhamokṣāya spṛhayanto vayaṃ punar",
    "T11bsa075_u:197": " bhajema tadupāyajñaṃ sthātuṃ tadgītavartmani //",
    "T11bsa075_u:198": " ityuttaraṃ draṣṭavyam /",
    "T11bsa075_u:199": " tathā sattāmātre vipratipannān prati sattaiva kevalā prasādhitā /",
    "T11bsa075_u:200": " viśeṣajijñāsāyāṃ tu pramāṇopapannakṣaṇikanairātmyavādina eva sugatasya bhagavataḥ sarvajñatā /",
    "T11bsa075_u:201": " ata etadapi nirastaṃ yadāha bhaṭṭaḥ",
    "T11bsa075_u:202": " sugato yadi sarvajñaḥ kapilo neti kā pramā /",
    "T11bsa075_u:203": " athobhāvapi sarvajñau matabhedaḥ kathaṃ tayoḥ // iti //",
    "T11bsa075_u:204": " tasmāt",
    "T11bsa075_u:205": " uktakrameṇa munirājanaye pramāyāḥ śaktirvyanakti gatimapramitāṃ kṛpāṃ ca /",
    "T11bsa075_u:206": " anyatra tu dvayamudastamado 'stamāne tenaika eva śaraṇaṃ sa nirātmavādī //",
    "T11bsa075_u:207": " iti viśeṣasiddhirapyanavadyeti sarvamanākulamākulādhayaḥ pare na pratipadyante /",
    "T11bsa075_u:208": " sādhane 'sminnavadye 'pi durnītidahanadagdhabuddhayaḥ punarapyetadācakṣate /",
    "T11bsa075_u:209": " bādhakapramāṇasadbhāvāt sarvajñasyāsadvyavahāro yuktaḥ sadvyavahārapratiṣedho vā prasādhakapramāṇābhāvādveti //",
    "T11bsa075_u:210": " atra vicāryate kiṃ punarasya bhagavato bādhakaṃ pramāṇaṃ pratyakṣamanumānaṃ śabdādikaṃ veti vikalpāḥ //",
    "T11bsa075_u:211": " na tāvat pratyakṣam /",
    "T11bsa075_u:212": " pratyakṣaṃ hi kevalapradeśādau pravartamānaṃ svapravṛttiyogyameva tatra vastu pratiṣedhati /",
    "T11bsa075_u:213": " na vastumātram /",
    "T11bsa075_u:214": " na ca sarvajñasya pratyakṣapravṛttiyogyatāsti /",
    "T11bsa075_u:215": " svabhāvaviprakṛṣṭatvāttasya // (",
    "T11bsa075_u:216": " Nibandh 7\u000e)",
    "T11bsa075_u:217": " syādetat / na vayaṃ pratyakṣaṃ pravartamānamabhāvaṃ sādhayatīti brūmaḥ /",
    "T11bsa075_u:218": " kiṃ tarhi /",
    "T11bsa075_u:219": " nivartamānam /",
    "T11bsa075_u:220": " tathā hi yatra vastuni pratyakṣasya nivṛttistasyāsadbhāvaḥ /",
    "T11bsa075_u:221": " yathā śaśaviṣāṇādeḥ /",
    "T11bsa075_u:222": " yatra tu pratyakṣasya pravṝttistasya sadbhāvo yathā ghaṭādeḥ /",
    "T11bsa075_u:223": " asti ca sarvajñe pratyakṣanivṛttiḥ /",
    "T11bsa075_u:224": " tadasyāpyabhāvaḥ kena nivāryata iti //",
    "T11bsa075_u:225": " ucyate / nivartamānaṃ pratyakṣamabhāvaṃ sādhayatīti ko 'rthaḥ /",
    "T11bsa075_u:226": " kiṃ pratyakṣasya yā nivṛttistato 'bhāvasiddhiḥ,",
    "T11bsa075_u:227": " nivṛttisahitādvā pratyakṣāt,",
    "T11bsa075_u:228": " nivṛttādvā pratyakṣāditi /",
    "T11bsa075_u:229": " nādyaḥ pakṣaḥ /",
    "T11bsa075_u:230": " satyapi vastuni pratyakṣanivṛtterupalabhyamānāyā vastvabhāvaniya tatvāsiddheḥ //",
    "T11bsa075_u:231": " nāpi dvitīyaḥ /",
    "T11bsa075_u:232": " svābhāvena saha kasyacit sāhityānupapatteḥ /",
    "T11bsa075_u:233": " anyathā tannivṛttatvānupapatteḥ //",
    "T11bsa075_u:234": " na ca tṛtīyaḥ /",
    "T11bsa075_u:235": " tathā hi nivṛttāt pratyakṣādabhāvasiddhirityasataḥ pratyakṣādityuktaṃ bhavati /",
    "T11bsa075_u:236": " na cāsato hetubhāvaḥ saṃbhavati /",
    "T11bsa075_u:237": " sarvasāmarthyavirahalakṣaṇatvāttasya /",
    "T11bsa075_u:238": " na hi tacca nāsti tena ca pratipattiriti nyāyyam /",
    "T11bsa075_u:239": " ato na tāvat pratyakṣaṃ sarvajñabādhakam //",
    "T11bsa075_u:240": " nāpyanumānam /",
    "T11bsa075_u:241": " taddhi trividhaliṅgajatvena trividham /",
    "T11bsa075_u:242": " tatra kāryasvabhāvayorvidhisādhanatvāt,",
    "T11bsa075_u:243": " pratiṣedhe sādhye 'navasaraḥ /",
    "T11bsa075_u:244": " na ca dṛśyānupalambhaḥ tatprabhedo vā kāryānupalabdhyādiryogyānupalambho vā parābhimato 'tra pramāṇam /",
    "T11bsa075_u:245": " sarvajñatāyāḥ svabhāvaviprakṛṣṭatvenādṛśyatvāt //",
    "T11bsa075_u:246": " nanu kāraṇānupalambhādeva sarvajñatāpratiṣedhaḥ sidhyati /",
    "T11bsa075_u:247": " tathā hi tatkāraṇamindriyavijñānaṃ vā mānasaṃ vā bhāvanābalajaṃ vā /",
    "T11bsa075_u:248": " bhāvanābalajamapi cākṣuṣaṃ vā,",
    "T11bsa075_u:249": " mānasaṃ veti vikalpāḥ /",
    "T11bsa075_u:250": " tatra na tāvaccakṣurindriyavijñānamaśeṣārthagrāhi /",
    "T11bsa075_u:251": " tasya pratiniyatārthaviṣayatvāt /",
    "T11bsa075_u:252": " deśāntare kālāntare [ca] tathaiva pratiniyamaḥ /",
    "T11bsa075_u:253": " anyathā hetuphalabhāvābhāvaprasaṅgāt /",
    "T11bsa075_u:254": " anekendriyavaiyarthyaprasaṅgācca /",
    "T11bsa075_u:255": " tathā ca kārikā",
    "T11bsa075_u:256": " ekendriyapramāṇena sarvajño yena kalpyate /",
    "T11bsa075_u:257": " nūnaṃ sa cakṣuṣā sarvān rasādīn pratipadyate //",
    "T11bsa075_u:258": " yajjātīyaiḥ pramāṇaiśca yajjātīyārthadarśanam /",
    "T11bsa075_u:259": " bhavedidānīṃ lokasya tathā kālāntare 'pyabhūt // iti //",
    "T11bsa075_u:260": " tataścaivaṃ prayogaḥ kartavyaḥ /",
    "T11bsa075_u:261": " buddhacakṣurnātītādiviṣayam /",
    "T11bsa075_u:262": " cakṣustvāt /",
    "T11bsa075_u:263": " smadādicakṣurvat / (",
    "T11bsa075_u:264": " Nibandh 8\u000e)",
    "T11bsa075_u:265": " acakṣurvā /",
    "T11bsa075_u:266": " atītādiviṣayatvāt /",
    "T11bsa075_u:267": " śabdavat /",
    "T11bsa075_u:268": " iti sarvametat śrotrādāvapi draṣṭavyam /",
    "T11bsa075_u:269": " na cakṣurādiprakarṣaḥ svārthamatikramya dṛṣṭa /",
    "T11bsa075_u:270": " kārikā",
    "T11bsa075_u:271": " yatrāpyatiśayo dṛṣṭaḥ sa svārthānatilaṅghanāt /",
    "T11bsa075_u:272": " dūrasūkṣmādivṛttau syānna rūpe śrotravṛttitaḥ (?tā) //",
    "T11bsa075_u:273": " bṛhaṭṭīkā ca",
    "T11bsa075_u:274": " śrotragamyeṣu śabdeṣu dūrasūkṣmopalabdhitaḥ /",
    "T11bsa075_u:275": " puruṣātiśayo dṛṣṭo na rūpādyupalambhanāt //",
    "T11bsa075_u:276": " cakṣuṣāpi ca dūrasthasūkṣmarūpopalambhanam /",
    "T11bsa075_u:277": " kriyate 'tiśayaprāptyā na tu śabdādidarśanam //",
    "T11bsa075_u:278": " na caitad vaktavyam /",
    "T11bsa075_u:279": " yadi nāmaikaikenendriyeṇa tajjñānena vā sarvasyāgrahaṇaṃ tathāpi pañcabhirindriyaistajjñānairvā svasvaviṣayapravṛttairevātiśayaprāptairbhaviṣyatīti",
    "T11bsa075_u:280": " ekaikasyāpi niḥśeṣasvaviṣayagrahaṇādarśanāt /",
    "T11bsa075_u:281": " paracittādyatīndriyāṇāṃ grahaṇā(bhāvā) cca /",
    "T11bsa075_u:282": " tadevamindriyamindriyavijñānaṃ vā nāśeṣagrāhīti na prathamaḥ pakṣaḥ //",
    "T11bsa075_u:283": " nāpi dvitīyaḥ /",
    "T11bsa075_u:284": " tathā hi yadyapi tanmānasaṃ sarvārthaviṣayaṃ tathāpi na tasya svātantryeṇārthagrahaṇe vyāpāro 'sti /",
    "T11bsa075_u:285": " manaso bahirasvātantryāt /",
    "T11bsa075_u:286": " anyathāndhavadhirādyabhāvaprasaṅgaḥ /",
    "T11bsa075_u:287": " teṣāmapi manaso bhāvāt /",
    "T11bsa075_u:288": " pāratantrye cendriyajñānaparigṛhītārthaviṣayatvādatītānāgatadūrasūkṣmavyavahitaparacittāderarthasyendriyaparijñānāgocarasya manasā paricchedo na prāpnotīti kathaṃ sarvajñatā //",
    "T11bsa075_u:289": " na ca bhāvanābalajaṃ sarvārthagrāhīti tṛtīyaḥ pakṣaḥ /",
    "T11bsa075_u:290": " tathā hi tadbhāvanābalajamapi yadīndriyāśritamiti caturthaḥ pakṣaḥ,",
    "T11bsa075_u:291": " tadā so 'saṅgataḥ /",
    "T11bsa075_u:292": " indriyasya tajjñānasya ca niyataviṣayaviṣayatvapratipādanāt //",
    "T11bsa075_u:293": " atha bhāvanābalena tathāvidhamutpannaṃ manovijñānaṃ sarvārthagrāhīti pañcamaḥ pakṣaḥ /",
    "T11bsa075_u:294": " tadānvarthatvāt pratyakṣaśabdasya tasya ca bhāvanābalāvalambino 'pyanakṣajatvāt nārthasākṣātkāritvamastīti pratipādanīyam /",
    "T11bsa075_u:295": " kiṃ ca svaviṣayasīmānamanatipatyaiva prakarṣo 'pi dṛśyate /",
    "T11bsa075_u:296": " na tu sarvaviṣayatveneti /",
    "T11bsa075_u:297": " kathaṃ tenāpi sakalārthajātādivedanam /",
    "T11bsa075_u:298": " yato na kasyacidabhyāse 'pyatīndriyārthadarśitvamupalabdham //",
    "T11bsa075_u:299": " bṛhaṭṭīkā",
    "T11bsa075_u:300": " ye 'pi sātiśayā dṛṣṭāḥ prajñāmedhābalairnarāḥ /",
    "T11bsa075_u:301": " stokastokāntaratvena na te 'tīndriyadarśanāḥ // (",
    "T11bsa075_u:302": " Nibandh 9\u000e)",
    "T11bsa075_u:303": " prājño 'pi ca naraḥ sūkṣmānarthān draṣṭuṃ kṣamo 'pi san /",
    "T11bsa075_u:304": " sajātīranatikrāmannātiśete parānapi //",
    "T11bsa075_u:305": " ekāvavarakasthasya pratyakṣaṃ yatpravartate /",
    "T11bsa075_u:306": " śaktistatraiva tasya syānnaivāvavarakāntare //",
    "T11bsa075_u:307": " ye cārthā dūravicchinnā deśaparvatasāgaraiḥ /",
    "T11bsa075_u:308": " varṣadvīpāntarairye ca kastān paśyedihaiva san //",
    "T11bsa075_u:309": " atra varṣaḥ kālaviśeṣaḥ /",
    "T11bsa075_u:310": " evaṃ śāstravicāreṣu dṛśyate 'tiśayo mahān /",
    "T11bsa075_u:311": " na tu śāstrāntarajñānaṃ tanmātreṇaiva sidhyati //",
    "T11bsa075_u:312": " jñātvā vyākaraṇaṃ dūraṃ buddhiḥ śabdāpaśabdayoḥ /",
    "T11bsa075_u:313": " ākṛṣyate na nakṣatratithigrahaṇanirṇaye //",
    "T11bsa075_u:314": " jyotirvicca prakṛṣṭo 'pi candrārkagrahaṇādiṣu /",
    "T11bsa075_u:315": " na bhavatyādiśabdānāṃ sādhutvaṃ jñātumarhati //",
    "T11bsa075_u:316": " tathā vedetihāsādijñānātiśayavānapi /",
    "T11bsa075_u:317": " na svargadevatāpūrvapratyakṣīkaraṇe kṣamaḥ //",
    "T11bsa075_u:318": " daśahastāntaraṃ vyomno ye nāmotplupya gacchati /",
    "T11bsa075_u:319": " na yojanamasau gantuṃ śakto 'bhyāsaśatairapi /",
    "T11bsa075_u:320": " tasmādatiśayajñānairatidūragatairapi /",
    "T11bsa075_u:321": " kiñcidevādhikaṃ jñātuṃ śakyate natvatīndriyam //",
    "T11bsa075_u:322": " iti //",
    "T11bsa075_u:323": " pratyakṣasūtre tu kāśikākāraḥ paramatamāśaṅkyāha,",
    "T11bsa075_u:324": " tanna,",
    "T11bsa075_u:325": " avagataviṣayatvād bhāvanāyāḥ /",
    "T11bsa075_u:326": " na cākasmādavagaterūtpattiḥ saṃbhavati /",
    "T11bsa075_u:327": " sarvotpattimatāṃ kāraṇavattvāt /",
    "T11bsa075_u:328": " atha pramāṇāntarāvagataṃ bhāvyate /",
    "T11bsa075_u:329": " kiṃ bhāvanayā /",
    "T11bsa075_u:330": " tata eva tatsiddheḥ /",
    "T11bsa075_u:331": " kiṃ ca tatpramāṇam /",
    "T11bsa075_u:332": " na tāvadanumānaṃ dharmādharmayoḥ pūrvamagrahaṇena tadvayāptaliṅgasaṃvedanāsaṃbhavāt /",
    "T11bsa075_u:333": " jagadvaividhyārthāpatterapi hi kimapi kāraṇamastīti etāvadunnīyate /",
    "T11bsa075_u:334": " na tu kaścidviśeṣaḥ /",
    "T11bsa075_u:335": " na cānirdiṣṭaviśeṣaviṣayā bhāvanā bhavati /",
    "T11bsa075_u:336": " yogaśāstreṣvapi hi viśeṣā eva dhyeyatayopadiśyante /",
    "T11bsa075_u:337": " dhyeya ātmā prabhuryo 'sau hṛdi dīpa iva sthitaḥ /",
    "T11bsa075_u:338": " ityādibhiḥ /",
    "T11bsa075_u:339": " āga(ma)mānāttarhi avagataṃ bhāvayiṣyate /",
    "T11bsa075_u:340": " yadi pramāṇāttadā tata evāvagateḥ /",
    "T11bsa075_u:341": " kiṃ bhāvanayā /",
    "T11bsa075_u:342": " hānopādānārthaṃ hi vastu jijñāsyate /",
    "T11bsa075_u:343": " te ca tata eva siddhe (",
    "T11bsa075_u:344": " Nibandh 10\u000e) iti vyarthā bhāvanā /",
    "T11bsa075_u:345": " kāruṇiko 'pi hi dharmāgamāneva śiṣyebhyo vyācakṣīta /",
    "T11bsa075_u:346": " na bhāvanābhedamanubhavet /",
    "T11bsa075_u:347": " atha vipralambhabhūyiṣṭhatvādāgamānāṃ pramāṇamāgamo na veti vicikitsamāno bhāvanayā jijñāsate /",
    "T11bsa075_u:348": " tanna /",
    "T11bsa075_u:349": " tato 'pi tadasiddheḥ /",
    "T11bsa075_u:350": " bhāvanāvalapariniṣpannamapi jñānamanāśvasanīyārthameva /",
    "T11bsa075_u:351": " abhūtasyāpi bhāvyamānasyāparokṣārthavat prakāśanāt /",
    "T11bsa075_u:352": " yathā hi tairevoktam",
    "T11bsa075_u:353": " tasmād bhūtamabhūtaṃ vā yad yadevābhibhāvyate /",
    "T11bsa075_u:354": " bhāvanāpariniṣpattau tat sphuṭā kalpadhoḥ phalam //",
    "T11bsa075_u:355": " api ca bhāvanābalajamapramāṇam /",
    "T11bsa075_u:356": " gṛhītagrahaṇāt /",
    "T11bsa075_u:357": " yāvadeva hi gṛhītaṃ tāvadeva bhāvanayā viṣayīkriyate /",
    "T11bsa075_u:358": " mātrayāpyadhikaṃ na bhāvanā gocarayati /",
    "T11bsa075_u:359": " yogābhyāsāhitasaṃskārapāṭavanimittā hi smṛtireva bhāvaneti gīyate /",
    "T11bsa075_u:360": " sā ca na pramāṇamiti sthitameva /",
    "T11bsa075_u:361": " na ca taduttarakālaṃ sākṣātkārijñānamudetīti pramāṇamasti /",
    "T11bsa075_u:362": " indriyasannikarṣamantareṇārthasākṣātkārasya kvacidadarśanāt /",
    "T11bsa075_u:363": " yogināṃ dharmādharmayoraparokṣapratibhāsaṃ jñānaṃ nāsti,",
    "T11bsa075_u:364": " indriyasannikarṣābhāvādasmadādivat //",
    "T11bsa075_u:365": " vācaspatistu kaṇikāyāmāha /",
    "T11bsa075_u:366": " satyaṃ śrutānumānagocaracāriṇī bhāvanā viśadābhajñānaheturiti nāvajānīmahe /",
    "T11bsa075_u:367": " kintu yadviṣayajātaṃ tadeva viśadapratipattigocaraḥ /",
    "T11bsa075_u:368": " na jātu rūpabhāvanāprakarṣo rasaviṣayavijñānavaiśadyāya kalpate /",
    "T11bsa075_u:369": " nanu na viṣayāntaravaiśadyahetubhāvaṃ bhāvanāyāḥ saṃgirāmahe /",
    "T11bsa075_u:370": " kintu śrutānumānaviṣayavaiśadyahetutāmeva /",
    "T11bsa075_u:371": " tadviṣayaśca samastavastunairātmyamiti tadbhāvanāprakarṣaḥ samastavastunairātmyaṃ viśadayan samastavastuviśadatāmantareṇa tadanupapatteḥ samastavastuvaiśadyamāvahatītyuktam",
    "T11bsa075_u:372": " satyamuktam /",
    "T11bsa075_u:373": " ayuktaṃ tu tat /",
    "T11bsa075_u:374": " tathā hi nāgamānumānagocaratvaṃ nirātmanāṃ vastubhedānāṃ paramārthasatām /",
    "T11bsa075_u:375": " nahi te eteṣāmanyanivṛttimātrāvagāhinī paramārthasatsvalakṣaṇaṃ gocarayitumarhataḥ /",
    "T11bsa075_u:376": " nāpi tadviṣayā bhāvanā /",
    "T11bsa075_u:377": " tadagrāhyamapi svalakṣaṇaṃ tadadhyavaseyatayā tadviṣaya iti tadyonirapi bhāvanā tadviṣayeti tatprakarṣastadvaiśadyaheturiti cet / na /",
    "T11bsa075_u:378": " tadadhyavaseyasyāpi paramārthasatvābhāvāt /",
    "T11bsa075_u:379": " tathā hi yadanumānena gṛhyate yaccādhyavasīyate te dve apyanyanivṛttī, na vastunī /",
    "T11bsa075_u:380": " svalakṣaṇāvagāhitve 'bhilāpasaṃsargayogyapratibhāsānupapatteḥ //",
    "T11bsa075_u:381": " mā bhūttayoḥ svalakṣaṇaṃ viṣayaḥ /",
    "T11bsa075_u:382": " tatprabhavabhāvanāprakarṣaparyantajanmanastu (",
    "T11bsa075_u:383": " Nibandh 11\u000e) viśadābhasya cetaso bhaviṣyati /",
    "T11bsa075_u:384": " kāminīvikalpaprabhavabhāvanāprakarṣādiva kāmāturasya kāminīsvalakṣaṇasākṣātkāraḥ /",
    "T11bsa075_u:385": " karikumbhakaṭhorakucakalaśahāriṇi hariṇaśāvalolalocane campakadalāvadātagātralate lāvaṇyasarasi nirantaralagnalalitadoḥkandalīmūla māliṅganamaṅgane preyasitare prayaccha /",
    "T11bsa075_u:386": " sañjīvaya jīviteśvari,",
    "T11bsa075_u:387": " patito 'smi tava caraṇanalinayoritivacanakāyaceṣṭayorupalabdheḥ /",
    "T11bsa075_u:388": " asti ca vikalpāvikalpayoḥ kathañcit samānaviṣayateti nātiprasaṅga iti cet /",
    "T11bsa075_u:389": " satyam /",
    "T11bsa075_u:390": " saṃbhavatyayamanubhavo na punarasyārthe prāmāṇyasaṃbhavaḥ /",
    "T11bsa075_u:391": " atadutpatteratadātmanastadavyabhicāraniyamāyogāt /",
    "T11bsa075_u:392": " atādātmyaṃ cārthasya vijñānādatirekāt /",
    "T11bsa075_u:393": " anatireke 'pi ca vijñānānāmanyonyasya bhedādatādātmyāt /",
    "T11bsa075_u:394": " ekasya vijñānasyetaravijñānavedanānupapatteḥ /",
    "T11bsa075_u:395": " vijñānasvalakṣaṇaikatvābhyupagame ca tannityamekamadvitīyaṃ brahmābhyasanīyamiti kṣaṇikanairātmyābhyāsābhyupagamo dattajalāñjaliḥ prasajyeta",
    "T11bsa075_u:396": " tanna tādātmyāttasyāvyabhicāraḥ /",
    "T11bsa075_u:397": " nāpi tatkāryatvāt /",
    "T11bsa075_u:398": " bhāvanāprakarṣakāryaṃ khalvetanna viṣayakāryam /",
    "T11bsa075_u:399": " yadyucyeta pāramparyeṇa tatkāryamanumānavat /",
    "T11bsa075_u:400": " yathā hi vahnisvalakṣaṇāddhūmasvalakṣaṇam /",
    "T11bsa075_u:401": " tato dhūmānubhavastato dahana vikalpaḥ,",
    "T11bsa075_u:402": " tataścānumānamutpannamiti pāramparyeṇa vahnipratibandhāt prāpakaṃ ca vahnerdāhapākakāriṇaḥ",
    "T11bsa075_u:403": " tathedamapi anumānajanitabhāvanāprakarṣaparyantajaṃ pāramparyeṇārthaprasūta tayā",
    "T11bsa075_u:404": " tadavyabhicāraniyamāttatra pramāṇamiti /",
    "T11bsa075_u:405": " tat kimanumānena vahniṃ vyavasthāpya bhāvayato yadvahniviṣayamativiśadavijñānaṃ tatpramāṇamiti /",
    "T11bsa075_u:406": " omiti brubāṇasya parvatanitambārohaṇe satīndriyasannikarṣajanmano dahanavijñānasya bhāvanādhipatya viśadābhavijñānena saha saṃvādaniyamaprasaṅgaḥ",
    "T11bsa075_u:407": " visaṃvādaśca bahulamupalabhyate /",
    "T11bsa075_u:408": " lakṣaṇayogini ca vyabhicārasaṃbhave tallakṣaṇameva bādhitamiti viśadābhamapi prātibhamiva saṃśayākrāntamapramāṇam /",
    "T11bsa075_u:409": " tadbhāvanāyā bhūtārthatvaṃ na tajjaviśadābha vijñānaprāmāṇyahetuḥ,",
    "T11bsa075_u:410": " vyabhicārāt /",
    "T11bsa075_u:411": " evañca prāsarpakasyeva saktukarkarīprāptimūlalābhamanorathaparamparāhito dvaviṇasaṃbhārasākṣātkārastathāgatasya nirātmakasamastavastusākṣātkāra ityāpatitam /",
    "T11bsa075_u:412": " sarvārthavastubhāvanāparikarmitacittasantānavartivijñānaṃ pratyālambanapratyayatvamarthamātrasya /",
    "T11bsa075_u:413": " tathā ca tadutpatteḥ tadavyabhicāraniyama iti cet / na /",
    "T11bsa075_u:414": " arthasya hyālambanapratyayatvavijñānaṃ pratīndriyāpekṣatvena vyāptam /",
    "T11bsa075_u:415": " taccāsmātsvaviruddhopalabdhyā (",
    "T11bsa075_u:416": " Nibandh 12\u000e) vyāvartamānamālambanapratyayatāmapyarthasya nivartayati /",
    "T11bsa075_u:417": " na khalvindhanaviśeṣo dhūmaheturiti vināpi dahanaṃ sahasreṇāpi saṃskārairdhūbhamādhate /",
    "T11bsa075_u:418": " tadādhāne vā samastakārya hetvanumānocchedaprasaṅgaḥ /",
    "T11bsa075_u:419": " bhāvanāyāśca bhūtārthāyā arthānapekṣāyā eva viśadavijñānajananasāmarthyamupalabdha",
    "T11bsa075_u:420": " kāmāturādivartinyā iti bhūtārthāpi tannirapekṣaiva samartheti nārthasyālambanapratyayatvaṃ śakyāvagamam /",
    "T11bsa075_u:421": " api ca ālambanapratyayā api ta evāsya kṣaṇā yujyante,",
    "T11bsa075_u:422": " ye tasya purastāttanā avyavadhānāstathā ca ta evāsya grāhyā na punaḥ pūrvatarāḥ /",
    "T11bsa075_u:423": " tatkālā anāgatāśceti na sarvaviṣayatā /",
    "T11bsa075_u:424": " atha dṛśyamānā dhātutrayaparyāpannāḥ prāṇabhṛto janmāntaraparivartopāttātītānāgataskandhakadambakopādānopādeyātmāna",
    "T11bsa075_u:425": " iti taddarśanaṃ dṛśyamānatādātmyena tadviśeṣaṇatayātītānāgatamapi gocarayati /",
    "T11bsa075_u:426": " na cāsmadādidarśanasyāpi tathātvaprasaṅgaḥ,",
    "T11bsa075_u:427": " rāgādimalāvṛtatvāt /",
    "T11bsa075_u:428": " tasya ca bhagavato nirmṛṣṭanikhilakleśopakleśamalaṃ vijñānamanāvaraṇaṃ paritaḥ pradyotamāna mālambanapratyayaṃ sarvākāraṃ gocarayet /",
    "T11bsa075_u:429": " tasya ca sākṣāt paramparayā ca kathañcit sarveṇa saṃbandhād deśkālaviprakīrṇavastumātraviśiṣṭasvabhāvatayā tathaiva gocarayet /",
    "T11bsa075_u:430": " na caitat sarvagrahaṇamantareṇeti sarvaviṣayamasya vijñānamanāvaraṇaṃ siddham /",
    "T11bsa075_u:431": " tadanupapannam /",
    "T11bsa075_u:432": " vicārāsahatvāt /",
    "T11bsa075_u:433": " tathā hīyamālambanapratyayasya sarvaviśiṣṭātmatā bhāvikī na vā /",
    "T11bsa075_u:434": " bhāvikī cet /",
    "T11bsa075_u:435": " na tāvatsarvasminnālambanapratyaye caikā saṃbhavati /",
    "T11bsa075_u:436": " ekasyānekavṛttitvānupapatteḥ /",
    "T11bsa075_u:437": " nānā cet /",
    "T11bsa075_u:438": " ālambanapratyayāśca sarve ceti tattvam /",
    "T11bsa075_u:439": " tathā ca na saṃbandha iti na tadgrahaṇe sarvagrahaṇam /",
    "T11bsa075_u:440": " vikalpāropitatayā tvavikalpakaṃ samastavastuviṣayaṃ sarvatra pratīyata iti subhāṣitam /",
    "T11bsa075_u:441": " svālambanapratyayamātragocaramevāvikalpakaṃ samastavastuviśiṣṭālambanādhyavasāyajananam /",
    "T11bsa075_u:442": " tenādhyavasāyānugatavyāpāramavikalpakamapi samastavastuviṣayaṃ bhavati /",
    "T11bsa075_u:443": " yadāha",
    "T11bsa075_u:444": " vyavasyantīkṣaṇādeva sarvākārānmahādhiyaḥ /",
    "T11bsa075_u:445": " iti cet / atha katipayavastvālambanānubhavasya kutastya eṣa mahimā yataḥ samastavastvavasāya iti /",
    "T11bsa075_u:446": " rāgādyāvaraṇavigamāditi cet /",
    "T11bsa075_u:447": " tarhi yathāvad vastūni paśyet /",
    "T11bsa075_u:448": " na punarasmādapārthatvamasyeti /",
    "T11bsa075_u:449": " tadayuktaṃ vikalpanirmāṇakauśalamasya yujyeta /",
    "T11bsa075_u:450": " tattvāvarakatā hi sulabhamalānāṃ kleśādīnāṃ na punarvikalpanirmāṇapratibandhatā /",
    "T11bsa075_u:451": " tasmād bhāvanāprakarṣamātrajatvāt,",
    "T11bsa075_u:452": " arthāvyabhicāraniyamābhāvāt,",
    "T11bsa075_u:453": " viśadābhamapi saṃśayākrāntatvādapramāṇamapratyakṣaṃ ceti sāmpratam // (",
    "T11bsa075_u:454": " Nibandh 13\u000e)",
    "T11bsa075_u:455": " yadapi sadarthaprakāśanaṃ buddheḥ svabhāvo 'sadarthatvaṃ cāgantukamiti,",
    "T11bsa075_u:456": " asati bādhake sadarthatvameveti,",
    "T11bsa075_u:457": " tadayuktam /",
    "T11bsa075_u:458": " anumitabhāvitavahniviṣayaviśadābhajñāna prāmāṇyaprasaṅgāt tadvidhasya kvacid bādhadarśanādaprāmāṇyamihāpi samānam /",
    "T11bsa075_u:459": " anyatrābhiniveśāt /",
    "T11bsa075_u:460": " tadiha yadi viśadābhavijñānahetutvaṃ bhāvanāyā viśeṣaṇatrayayogena sādhyate,",
    "T11bsa075_u:461": " tataḥ siddhasādhanam /",
    "T11bsa075_u:462": " bhavatu tathāgatastathābhūtavijñānavān /",
    "T11bsa075_u:463": " na tvetadvijñānamasya pratyakṣamapramāṇatvāt /",
    "T11bsa075_u:464": " tathā cāpakṣadharmatayā hetorasiddhatā /",
    "T11bsa075_u:465": " prasiddhadharmaṇo dharmiṇo 'jijñāsitaviśeṣatayā anumeyatvābhāvāt /",
    "T11bsa075_u:466": " atha pratyakṣavijñānahetutā bhāvanāyāḥ paraṃ pratyasiddhā sādhyate,",
    "T11bsa075_u:467": " tathā ca sati sādhyaviparyayavyāpterviruddhatā hetoḥ,",
    "T11bsa075_u:468": " viśeṣaṇatrayavatyā api bhāvanāyā viśadābhabhrāntavijñānajanakatvāt /",
    "T11bsa075_u:469": " dṛṣṭāntasya ca sādhyahīnatvāt /",
    "T11bsa075_u:470": " yadā ca bhūtārthabhāvanājanitatve 'pi nāsya prāmāṇyamabhūtārthatvāt,",
    "T11bsa075_u:471": " tadā yaducyate,",
    "T11bsa075_u:472": " nirupadravabhūtārthasvabhāvasya viparyayaiḥ /",
    "T11bsa075_u:473": " na bādhā yatnavattve 'pi buddhestatpakṣapātataḥ //",
    "T11bsa075_u:474": " iti / tadanupapannam /",
    "T11bsa075_u:475": " bhūtārthatve 'pi hi buddheḥ tatpakṣapātitā bhūtārthaiḥ pratipakṣairbādho na bhavet /",
    "T11bsa075_u:476": " abhūtārthā tviyaṃ sātmībhāva māpannāpyātmātmīyadṛṣṭiriva saṃbhavadbādhā /",
    "T11bsa075_u:477": " tasmāt pratipakṣavibṛddhimātram /",
    "T11bsa075_u:478": " na tvātyantikī vivṛddhiḥ saṃbhavati /",
    "T11bsa075_u:479": " yayā samūlakāṣaṃ kaṣitā doṣā na punarudbhaviṣyanti /",
    "T11bsa075_u:480": " ataevāsthirāśrayatve 'pi apunaryatnāpekṣatve 'pi asya nātyantikī niṣṭhā saṃbhavati /",
    "T11bsa075_u:481": " ātmātmīyadṛśa iva virodhipratyayasaṃbhavāt /",
    "T11bsa075_u:482": " tatsaṃbhavaścābhūtārthatvāt /",
    "T11bsa075_u:483": " śrutānumitaviṣayaṃ tu pratyakṣaṃ na saṃbhavatyeva /",
    "T11bsa075_u:484": " tayoḥ parokṣarūpāvagāhitvāt /",
    "T11bsa075_u:485": " pratyakṣasya ca tadviparītatvāt /",
    "T11bsa075_u:486": " tadgatabhūtābhūtārthānuvidhāyitvena svaviṣaye śrutānumānajñānāpekṣayā prāmāṇyānupapatteśva //",
    "T11bsa075_u:487": " tat siddhametat bhūtārthabhāvanāprakarṣaparyantajavijñānamapratyakṣamarthe 'prāmāṇyāt /",
    "T11bsa075_u:488": " yadapramāṇaṃ tadapratyakṣamarthe /",
    "T11bsa075_u:489": " yathā kāmāturasya kāminīvijñānam /",
    "T11bsa075_u:490": " apramāṇaṃ ca tat /",
    "T11bsa075_u:491": " nitāntaviśadābhatve sati bhāvanā (prakarṣa) jatvāt /",
    "T11bsa075_u:492": " yannitāntaviśadābhatve sati bhāvanāprakarṣajaṃ vijñānaṃ tadapramāṇam / (",
    "T11bsa075_u:493": " Nibandh 14\u000e)",
    "T11bsa075_u:494": " yathānumitabhāvitavahniviśadavijñānamiti /",
    "T11bsa075_u:495": " samānahetujatvaṃ samānarūpatayā vyāptam /",
    "T11bsa075_u:496": " yadāha",
    "T11bsa075_u:497": " tadatadrūpiṇo bhāvāstadatadrūpahetujāḥ /",
    "T11bsa075_u:498": " iti / tadasya prāmāṇyaṃ nivartamānaṃ tulyahetujatvamapi nivartayati /",
    "T11bsa075_u:499": " na caiṣa bhūtārthabhāvanāprakarṣaparyantajo 'nindriyasannikṛṣṭānumitabhāvitavahnivaiśadye ca nirātmakasamastavastuvaiśadye ca viśiṣyate /",
    "T11bsa075_u:500": " na ca rāgādyāvaraṇaviraho viśeṣaḥ /",
    "T11bsa075_u:501": " na khalvete kambalādibadāvarakā vijñānasya /",
    "T11bsa075_u:502": " kiṃ tu tadākṣiptamanā vividhaviṣayabhedatṛṣṇādiparipluto na śaknoti bbāvayitumiti bhāvanādaramātra eva tadvirahopayogaḥ /",
    "T11bsa075_u:503": " asti cehāpi śiśirabharasaṃbhṛta jaḍimamantharatarakāyakāṇḍasyānumitavahnibhāvanābhiyoga iti na hetu bhedataḥ pratibandhasiddhiḥ /",
    "T11bsa075_u:504": " na caikapārthivāṇusamavāyikāraṇajanmabhirabhinnauṣṇyāpekṣaikavahnisaṃyogāsamavāyikāraṇairgandharasarūpasparśairnānāsvabhāvairvyabhicāraḥ /",
    "T11bsa075_u:505": " sāmarthyavaicitryādekatve 'pi pārthivasya paramāṇoḥ /",
    "T11bsa075_u:506": " tadvaicitryaṃ ca kāryavaicitryopalambhāt /",
    "T11bsa075_u:507": " tacca nityasamavetaṃ nityam,",
    "T11bsa075_u:508": " kāraṇasāmarthyaprakrameṇa ca pārthivāvayavini kārye jāyata iti avadātam /",
    "T11bsa075_u:509": " pariśiṣṭaṃ tu granthavyākhyānasamaye vyākhyāsyāmaḥ /",
    "T11bsa075_u:510": " tadāstāṃ tāvat //",
    "T11bsa075_u:511": " trilocanastu nyāyaprakīrṇake prāha /",
    "T11bsa075_u:512": " iha kila duḥkhasamudayanirodhamārgākhyānyāryāṇāṃ satyāni catvāri /",
    "T11bsa075_u:513": " teṣāṃ satyānāṃ svarūpasākṣātkārijñānaṃ yogipratyakṣam /",
    "T11bsa075_u:514": " tatra duḥkhaṃ phalabhūtāḥ pañcopādānaskandhāḥ /",
    "T11bsa075_u:515": " tacca svarūpato jñātavyam /",
    "T11bsa075_u:516": " ta eva hetubhūtāḥ samudayaḥ /",
    "T11bsa075_u:517": " sa ca prahātavyaḥ /",
    "T11bsa075_u:518": " niḥkleśāvasthā cittasya nirodhaḥ /",
    "T11bsa075_u:519": " sa ca sākṣātkartavyaḥ /",
    "T11bsa075_u:520": " tadavasthāprāptiheturnairātmyakṣaṇikatvādyākāraścittaviśeṣo mārgaḥ /",
    "T11bsa075_u:521": " sa ca bhāvayitavya iti saugatamatam /",
    "T11bsa075_u:522": " atrocyate / mārgastāvat pramāṇapariśuddho na bhavatītyuktaṃ prāk /",
    "T11bsa075_u:523": " ato 'bhūtaviṣayasya vikalpasyābhyāsādasatyārthavijñānaṃ syānna saṃvādi /",
    "T11bsa075_u:524": " api ca pramāṇapariśuddhamārgavādo śākyaḥ pramāṇaṃ pṛṣṭaḥ san satvākhyaliṅgajaṃ vikalpaṃ brūyāt /",
    "T11bsa075_u:525": " tato yāvadvikalpena darśitarūpaṃ tatsarvamasat /",
    "T11bsa075_u:526": " śabdasaṃsṛṣṭatvāt /",
    "T11bsa075_u:527": " tasmiṃśca bhāvyamāne sattve bhāvakasya vikalpakasya bhāvanopahite viśadābhatve śabdasaṃsṛṣṭagrāhyanimittaṃ vikalpakatvaṃ nivartate /",
    "T11bsa075_u:528": " tadvyāvṛttau grāhyamapi śabdasaṃsṛṣṭaṃ nivartate /",
    "T11bsa075_u:529": " ato nirvikalpakamapi yogijñānaṃ nirviṣayaṃ prasaktam /",
    "T11bsa075_u:530": " yattu pāramārthikaṃ vastvātmakaṃ na (",
    "T11bsa075_u:531": " Nibandh 15\u000e) tatpramāṇapariśuddham /",
    "T11bsa075_u:532": " śuddhau vā kiṃ bhāvanayā /",
    "T11bsa075_u:533": " bhāvyasya sākṣādvijñātatvāt /",
    "T11bsa075_u:534": " na cānyasmin śabdasaṃsṛṣṭe bhāvyamāne sphuṭamanyadrūpaṃ bhavati /",
    "T11bsa075_u:535": " śokāturasyāpi niruddhendriyavyāpārasya tanayabhāvanāyāṃ mitrādipratibhāsaprasaṅgāt /",
    "T11bsa075_u:536": " kṣaṇikatve bhāvye samāropite vāstavaṃ kṣaṇikatvameva yogivijñānapratibhāsīti cet / na /",
    "T11bsa075_u:537": " satyāsatyayorekatvābhāvātmake hi bhede 'satyabhāvane 'pi yadi satyapratibhāsaḥ,",
    "T11bsa075_u:538": " tarhi satyatanayābhyāse 'pi śabdasāmyādabhedinastanayasaṃjñakasya kasyacidaparasya svarūpapratibhāsaprasaṅgaḥ /",
    "T11bsa075_u:539": " tasmādabhūtaviṣayābhyāsaṃ nirvikalpakamapi saṃvādānna pramāṇamiti na sarvajñasiddhiḥ /",
    "T11bsa075_u:540": " api ca bhāvyasya vastunaḥ punaḥ punaścetasi niveśanamabhyāsaḥ /",
    "T11bsa075_u:541": " sa ca brahmacaryeṇa tapasā sādaraṃ dīrghakālaṃ nirantaramāsevito dṛḍhabhūmirasphuṭākārasya vikalpasya sphuṭābhatvajanana iṣṭaḥ /",
    "T11bsa075_u:542": " sa kṣaṇikatvanairātmyavādinā draḍhayitumaśakyaḥ /",
    "T11bsa075_u:543": " tathā hi bhāvyagrāhī yādṛśo vikalpa utpannastādṛśa eva niranvayaṃ nirudhyate /",
    "T11bsa075_u:544": " tasmiṃśca niruddhe punaḥ punarutpadyamānaḥ pratyayastādṛśa evāpūrva utpadyate /",
    "T11bsa075_u:545": " tadanena paryāyeṇa kalpasahasre 'pi apūrvotpatteraviśeṣānna tajjanyaḥ saṃskāro 'bhyāsa utpadyate /",
    "T11bsa075_u:546": " etena viśiṣṭavijñānotpādo 'bhyāso vyākhyātaḥ /",
    "T11bsa075_u:547": " niranvayaniruddhaṃ hi pūrvapūrvavijñānaṃ kathamuttarottarāvasthāntaraṃ viśiṣṭaṃ janayet /",
    "T11bsa075_u:548": " sarvathā kramabhāvibhiḥ pratyayairavasthitameva rūpaṃ śakyaṃ saṃskartum /",
    "T11bsa075_u:549": " anavasthitaṃ tu svotpādavyayayogimātramityaviśiṣṭaṃ syāt /",
    "T11bsa075_u:550": " tasmāt pratyāvṛttibhāvyavastupratyayajaḥ saṃskāro vyutthānapratyayasaṃskāravirodhī yasyāsti tasyaivātmanaḥ prakṛṣṭo 'pi bhāvyasākṣātkāripratyayaheturitiyuktaṃ paśyāmaḥ /",
    "T11bsa075_u:551": " kiṃ ca cittamekāgraṃ vyavasthāpayituṃ vikṣepatyāgārthamabhyāso 'nuṣṭhīyate /",
    "T11bsa075_u:552": " na ca kṣaṇikavādināṃ vikṣiptaṃ cittamasti /",
    "T11bsa075_u:553": " pratyarthaniyatatayā sarvasya cittaikāgratvāt /",
    "T11bsa075_u:554": " tathā hi yadi sākāraṃ vikalpavijñānaṃ svapratibhāsaniyatatvāt ekāgrameva tat kathaṃ vikṣipyate /",
    "T11bsa075_u:555": " atha nirākāraṃ tathāpi vikalpakaṃ prati vikalpyaṃ bhinnameva /",
    "T11bsa075_u:556": " na tu sarvavikalpānāmekaṃ vikalpyamasti /",
    "T11bsa075_u:557": " tato nirākāramapi vijñānaṃ niyatālambanatvādekāgrameva,",
    "T11bsa075_u:558": " na vikṣiptam /",
    "T11bsa075_u:559": " sarvathā nāsti kṣaṇikavādināmekamanekārthamavasthitaṃ cittaṃ yadekāgraṃ kartumiṣyate /",
    "T11bsa075_u:560": " tadevamabhyāsānupapatterasarvajñavatyāṃ cittasantatau na ca vijñānaviśeṣaḥ sarvajñaḥ sidhyatīti //",
    "T11bsa075_u:561": " nyāyabhūṣaṇakārastvāha /",
    "T11bsa075_u:562": " sarvajñānānāṃ nirālambanatve saṃvedanamātratve ca yogītarapratyayayoḥ ko viśeṣaḥ /",
    "T11bsa075_u:563": " śuddhāśuddhatvamiti cet /",
    "T11bsa075_u:564": " bhavatu nāmaivam /",
    "T11bsa075_u:565": " tathāpi caturāryasatyādiviṣayatvamayuktam /",
    "T11bsa075_u:566": " na hi svātmamātravedanena caturāryasatyādikaṃ sākṣātkṛtamiti yuktamatiprasaṅgāt / (",
    "T11bsa075_u:567": " Nibandh 16\u000e)",
    "T11bsa075_u:568": " tadākāratvena tadviṣayatvamiti cet /",
    "T11bsa075_u:569": " tat kimidānīṃ sautrāntikamatamabhyupagataṃ satyam /",
    "T11bsa075_u:570": " tathāpyatotānāgataviṣayatvaṃ katham /",
    "T11bsa075_u:571": " na hyasataḥ kaścidākāro 'sti /",
    "T11bsa075_u:572": " dṛṣṭaśrutānumitākāraśca yadi bhāvanābalataḥ spaṣṭa evāvabhāti,",
    "T11bsa075_u:573": " tathā ca satibhrāntameva yogipratyakṣaṃ syāt /",
    "T11bsa075_u:574": " avidyamānasya vidyamānākāratayā pratibhāsanāt, svapnavat /",
    "T11bsa075_u:575": " tathā(') visaṃvāditvānna bhrāntam / na /",
    "T11bsa075_u:576": " anumānajñānasya bhrāntatve 'pi avisaṃvāditvābhyupagamāt /",
    "T11bsa075_u:577": " atha bhrāntasyāpi saṃvāditvena prāmāṇyam /",
    "T11bsa075_u:578": " tathāpi pratyakṣalakṣaṇasyābhrāntatvaviśeṣaṇaṃ virudhyate /",
    "T11bsa075_u:579": " na cāvisaṃvāditvamapi tvanmate yuktam /",
    "T11bsa075_u:580": " yataḥ prāpyārthadarśakatvaṃ vā,",
    "T11bsa075_u:581": " pravṛttiviṣayopadarśakatvaṃ vā,",
    "T11bsa075_u:582": " avabhātādarthakriyāniṣpattirvā bhavatāmavisaṃvāditvamabhipretam /",
    "T11bsa075_u:583": " na caitadatītādyarthajñāne saṃbhavati /",
    "T11bsa075_u:584": " vartamānārthajñānasyāpi kṣaṇikatvapakṣe nopapadyata eva /",
    "T11bsa075_u:585": " tasmāt saugatānāṃ yogipratyakṣopavarṇanamayuktameveti //",
    "T11bsa075_u:586": " kiṃ cedamapi vaktumucitam /",
    "T11bsa075_u:587": " yadyanumānapūrvakamartheṣu bhāvanābalajajñānamāśvāsabhājanaṃ,",
    "T11bsa075_u:588": " tadāstāṃ tāvadanumānapauruṣapratyāśā /",
    "T11bsa075_u:589": " pratyakṣeṇāpi cakṣurdahanādikaṃ gṛhītvā bhāvanāprakarṣaparyante jātaṃ sthirataraṃ tadākāravijñānaṃ syāt,",
    "T11bsa075_u:590": " yāvanna viparīta bhāvanābhiyogaparyantaḥ /",
    "T11bsa075_u:591": " astaṃ gataśca tadviṣayo 'vasthāntaraprāpto veti kathaṃ pramāṇopanītavastugocaratve 'pi saṃvādāśvāsaḥ /",
    "T11bsa075_u:592": " api ca yadā hālika eva havyāśanamanumāya bhāvanayā sphuṭayet,",
    "T11bsa075_u:593": " tadā na tadyogijñānaṃ paramārthaviṣayābhāvāditi pratyakṣāntaraprasaṅgaḥ /",
    "T11bsa075_u:594": " kiṃ ca tadyogijñānamindriyajñānādbhinnamabhinnaṃ vā /",
    "T11bsa075_u:595": " abhedapakṣe na yogijñānaṃ nāma pratyakṣeṇa bhinnamindriyajñānenaiva saṃgrahāt /",
    "T11bsa075_u:596": " na ca bhāvanopaskṛtasantānasya tathodayād bhedavyavasthā /",
    "T11bsa075_u:597": " rasāyanādisaṃskārāpekṣayāpi pratyakṣāntaravyavasthāprasaṅgāt /",
    "T11bsa075_u:598": " bhedapakṣe ca bhāvanāsaṃbhavaṃ jñānaṃ kṣaṇikasākṣātkāri /",
    "T11bsa075_u:599": " indriyajñānaṃ ca syairyagrāhīti sādhvī siddhiḥ /",
    "T11bsa075_u:600": " indriyajñānasyāpi tadavasthāyāmasthairyagrahaṇe kṛtaṃ yogijñānena /",
    "T11bsa075_u:601": " na ca tasyākasmikaḥ kṣaṇikatvāvabodhaḥ /",
    "T11bsa075_u:602": " bhāvanodbhūtavaiśadyasya hi tadbodhaḥ /",
    "T11bsa075_u:603": " na cendriyajñānasya bhāvanā /",
    "T11bsa075_u:604": " api tu manovijñāne /",
    "T11bsa075_u:605": " tāmantareṇāpi sākṣāt kriyālābhe ca bhāvanāvaiyarthyamiti kāraṇābhāvādeva sarvajñapratihatiḥ //",
    "T11bsa075_u:606": " atrābhidhīyate /",
    "T11bsa075_u:607": " yattāvat sarvapadārthasaṃvedanasya kāraṇaṃ kimindriyajñānamityādi valgitaṃ tatra bhāvanābalajaṃ manovijñānameva sarvapadārthagrāhīti pañcama evāsmākaṃ pakṣaḥ /",
    "T11bsa075_u:608": " ataḥ pakṣāntarabhāvino doṣā anabhyupagamapratihatāḥ /",
    "T11bsa075_u:609": " yaccāsmadabhyupagate pañcame pakṣe dūṣaṇamuktam,",
    "T11bsa075_u:610": " anarthatvātpratyakṣaśabdasya,",
    "T11bsa075_u:611": " tasya ca bhāvanābalābalambinopya nakṣajatvānnārthasākṣātkāritvamastīti,",
    "T11bsa075_u:612": " tadasaṅgatam /",
    "T11bsa075_u:613": " tathā hi pratyakṣaśabdasya tāvadakṣāśritatvaṃ vyutpattinimittamarthasākṣātkāritvaṃ tu pravṛttinimittamiti pratipāditam / (",
    "T11bsa075_u:614": " Nibandh 17\u000e) na ca bhāvanābalāvalambino manovijñānasyānakṣāśritatve 'pyarthasākṣātkaraṇe kaścidasti śaktipratighātaḥ /",
    "T11bsa075_u:615": " yathā hi cakṣrurindriyaṃ svasāmarthyānatikrameṇa yogyadeśasthamarthamapekṣya svavijñānajanane pravartate,",
    "T11bsa075_u:616": " tathā sarvāvidyāparipanthibhūtārthabhāvanāsahitaṃ mana indriyamapi yogyadeśasthamarthaṃ prāpya svavijñānajanane pravartiṣyate /",
    "T11bsa075_u:617": " aprāpyakāritāyā ubhayoḥ sādhāraṇatvāt /",
    "T11bsa075_u:618": " arthavattāyāśca manaso 'pi tadānīmiṣṭatvāt /",
    "T11bsa075_u:619": " pṛthagjanasya tu na tādṛśī śaktiḥ,",
    "T11bsa075_u:620": " yato netraśrotravanmano 'pi tādṛṅmaryādayā yogyadeśasthamarthasahakāriṇamāsādya vedanamutpādayet,",
    "T11bsa075_u:621": " sarvāvidyonmūlakasya bhāvanāviśeṣasya sahakāriṇo 'bhāvāditi nātiprasaṅgaḥ /",
    "T11bsa075_u:622": " tadavasthāyāṃ tu śrutinayanayoriva manaso 'pi kiyaddūreṇa viṣayasannidhivyavasthitika eva pramātuṃ kṣamaḥ /",
    "T11bsa075_u:623": " kevalametāvaducyate /",
    "T11bsa075_u:624": " yāvattena śakyamadhigantuṃ svākārārpaṇasamartha sahakāri vastu tāvaditarajanāsādhāraṇaṃ truṭyadrūpatayā tasya gocarībhavatīti /",
    "T11bsa075_u:625": " ata evārthākāro vastuto na bhāvanāmātrajanita iti na visaṃvādaśaṅkāpi /",
    "T11bsa075_u:626": " bhāvanayā punastadīyasantāne netra ivāñjanaviśeṣeṇa śaktiratiśayavatī kācidarpitā yatparajanāsādhāraṇadarśanamasya /",
    "T11bsa075_u:627": " tasmādanakṣajatve 'pi manovijñānasyārthasākṣātkāritvaṃ sambhavati /",
    "T11bsa075_u:628": " nanu manaso bahirasvātantryam /",
    "T11bsa075_u:629": " anyathāndhabadhirādyabhāvaprasaṅgāt /",
    "T11bsa075_u:630": " uktaṃca yogināṃ dharmādharmayoraparokṣapratibhāsaṃ jñānaṃ nāsti /",
    "T11bsa075_u:631": " indriyasannikarṣābhāvādasmadādivaditi /",
    "T11bsa075_u:632": " api ca, arthasya hi ālambanapratyayatvamindriyāpekṣatvena vyāptam /",
    "T11bsa075_u:633": " taccāsmāt svaviruddhopalabdhyā vyāvartamānamālambanapratyayatāmapi tasya nivartayati /",
    "T11bsa075_u:634": " na khalvindhanaviśeṣo dhūmaheturiti vināpi dahanaṃ sahasreṇāpi saṃskārairdhūmamādhatte /",
    "T11bsa075_u:635": " tadādhāne samastakāryahetukānumānocchedaprasaṅgaḥ /",
    "T11bsa075_u:636": " na ca bhāvanābalena kasyacidatīndriyadarśitvaṃ sarvajñatvaṃ vā dṛṣṭamiti cet /",
    "T11bsa075_u:637": " atrocyate / manaḥśabdena tāvadasmākamanakṣajaṃ vijñānamevābhipretam /",
    "T11bsa075_u:638": " na cāsminnandhabadhirādyabhāvaprasaṅgaḥ /",
    "T11bsa075_u:639": " sarvāvidyāpratipakṣabhūtārthabhāvanālakṣaṇasya sahakāriviśeṣasyāndhādīnāmabhāvāt /",
    "T11bsa075_u:640": " indriyasannikarṣābhāvāditi tvarthasākṣātkāritvamātrāpekṣayā sandigdhavyatirekitve anaikāntikī kāraṇānupalabdhiḥ /",
    "T11bsa075_u:641": " asmadvidhārthasākṣātkāritvāpekṣayā punaḥ siddhasādhanam //",
    "T11bsa075_u:642": " asmadādiviśeṣaṇaśūnyasyārthasākṣātkāritvamātrasyaivendriyādhīnatvadarśanādanaikāntikatvamasaṃbhavīti cet /",
    "T11bsa075_u:643": " yadyevamarthasākṣātkāritvamātrasyendriyavadālokādhīnatvamupalabdhamiti na santamase paśyeyurulūkādayaḥ /",
    "T11bsa075_u:644": " atha vyabhicāradarśanādālokasyāvyāpakatvam,",
    "T11bsa075_u:645": " vyabhicāraśaṅkayā tarhīndriyasyāpyavyāpakatvam /",
    "T11bsa075_u:646": " vyāptyā śaṅkā khaṇḍyata iti cet /",
    "T11bsa075_u:647": " śaṅkāsaṃbhavād vyāptirevāsaṃbhavinī /",
    "T11bsa075_u:648": " yadi hi prathamata eva vyāptiḥ,",
    "T11bsa075_u:649": " vyabhicāro 'pi na dṛśyeta / (",
    "T11bsa075_u:650": " Nibandh 18\u000e)",
    "T11bsa075_u:651": " tasmād vyabhicāradarśanaṃ vyāptiśaithilyādeva /",
    "T11bsa075_u:652": " sati ca vyāptiśaithilye śaṅkāpi nyāyādāpatantī kena pratihanyate /",
    "T11bsa075_u:653": " ulūkādīnāṃ bhinnajātīyatvādālokābhāve 'pyarthasākṣātkāritvamastviti cet /",
    "T11bsa075_u:654": " tarhi bhagavato 'pi bhūtārthabhāvanāprakarṣaparyantamahāpralayavāyunā nirastānādyavidyāvipakṣasya",
    "T11bsa075_u:655": " saṃsārakūpapatitebhyaḥ prāṇibhyo 'styevādbhutavaijātyamiti yuktamasyāvidyāpratipakṣabhāvanātiśayasahitātmakānantarapratyayādālambanapratyayācca",
    "T11bsa075_u:656": " sākṣādutpannasyendriyamantareṇārthasākṣātkāritvam /",
    "T11bsa075_u:657": " ataḥ kāraṇānupalabdhiḥ kāśikākārasya vyāpakaviruddhopalabdhiśca vācaspateḥ sandigdhavyatirekitvādanaikāntikī /",
    "T11bsa075_u:658": " sandigdhavyatirekitvaṃ tu dūṣaṇamasmadīśvaradūṣaṇe prasādhitam //",
    "T11bsa075_u:659": " tasmātsādhāraṇakarmanirjātānāmasmadādīnāmarthasākṣātkāritvamindriyāpekṣatvena vyāptamiti siddhasādhanam /",
    "T11bsa075_u:660": " prasiddhānumānasya ca na kṣatirdṛśyatvopādherdhūmādeḥ pratyakṣānupalambhato vyāptigrahaṇāvirodhāt /",
    "T11bsa075_u:661": " sāṃsārikāgocarārthasākṣātkāritvamātrāpekṣayā tu sandigdhavyatirekitvam /",
    "T11bsa075_u:662": " adṛśyasya pratyakṣānupalambhābhyāṃ kenacid vyāptigrahaṇāyogāt /",
    "T11bsa075_u:663": " viparyaye bādhakapramāṇasya cāsaṃbhavāditi /",
    "T11bsa075_u:664": " na catīndriyadarśitvaṃ sarvajñatvaṃ vādarśane 'pi niṣeddhuṃ śakyate,",
    "T11bsa075_u:665": " adṛśyānupalambhato niṣedhāyogāt /",
    "T11bsa075_u:666": " kāraṇānupalambhatastanniṣedha iti cet /",
    "T11bsa075_u:667": " kāraṇābhāvo 'pi adarśanamātrato na sidhyatīti tadavasthaḥ paribhavaḥ //",
    "T11bsa075_u:668": " yadapi kāśikākāreṇābhihitam,",
    "T11bsa075_u:669": " atha pramāṇāntarāvagataṃ bhāvyate,",
    "T11bsa075_u:670": " ki bhāvanayā,",
    "T11bsa075_u:671": " tata eva tatsiddheriti /",
    "T11bsa075_u:672": " tadapyasaṃgatam /",
    "T11bsa075_u:673": " pramāṇāntaraṃ hyanumānam /",
    "T11bsa075_u:674": " na ca caturāryasatyasvarūpe vastutattve niścite sākṣātkāramantareṇa kleśajñeyāvaraṇakṣatiriti svārthamapi tāvad bhāvanā yuktimatī /",
    "T11bsa075_u:675": " tattvasākṣātkāriṇi ca cittasantāne sati śakyasākṣātkriyamidamityanye 'pi niścayānantaraṃ sākṣātkriyāyai pravartyante,",
    "T11bsa075_u:676": " tadupadiṣṭa svargasādhanaṃ cārthabhāvanayānusarantīti svargāpavargalakṣaṇaparārthasiddhaye ca bhāvanā saphaleti /",
    "T11bsa075_u:677": " anyathā tattvāsākṣātkāriṇo lokānatikrāntasya vacanamanādeyameva syāditi kva parārthavārtāpi /",
    "T11bsa075_u:678": " yacca kiṃ ca tatpramāṇamityādyārabhya tasmād bhūtamabhūtaṃ veti etatparyantena dharmādharmayoranumānāpravartanamuktam,",
    "T11bsa075_u:679": " tatra dharmādharmaśabdena kimabhipretam /",
    "T11bsa075_u:680": " yadi kṣaṇikanirātmakavastu tattvam,",
    "T11bsa075_u:681": " tadā tasya pratyakṣeṇāniścaye 'pi yathā viparyaye bādhakapramāṇabalena vyāptisaṃvedanaṃ tathā kṣaṇabhaṅgasādhanāvasare vyavasthāpitam /",
    "T11bsa075_u:682": " atha vastūnāṃ svargādisādhanatvamabhipretam,",
    "T11bsa075_u:683": " tadā tadviṣayaparijñānāprasādhane 'pi nāsmākaṃ kācit kṣatiḥ /",
    "T11bsa075_u:684": " saparikarasaṃsāranirvāṇaparijñānenaivopayuktasarvajñaprasādhanāt / yadāhuḥ",
    "T11bsa075_u:685": " heyopādeyatattvasyetyādi /",
    "T11bsa075_u:686": " yadapi, api ca bhāvanābalajaṃ gṛhītagrahaṇādapramāṇamityuktam,",
    "T11bsa075_u:687": " tatra gṛhītaṃ nāma pratyakṣeṇānumānena vā /",
    "T11bsa075_u:688": " pramāṇāntarasyābhāvāt /",
    "T11bsa075_u:689": " na tāvat pratyakṣaṃ kṣaṇikatvādāvarvācīnasya (",
    "T11bsa075_u:690": " Nibandh 19\u000e) kasyacidasti /",
    "T11bsa075_u:691": " anumānena caikavyāvṛttiviśiṣṭe vastutattve 'vasite 'pi sarvātmanā spaṣṭavastutattvasākṣātkāri pratyakṣaṃ na gṛhītagrāhi,",
    "T11bsa075_u:692": " anumānena vastutattvāsparśanāt /",
    "T11bsa075_u:693": " na ca taduttarakālamityādi tu kāraṇānupalabdhidūṣaṇaprastāve prativyūḍhamiti /",
    "T11bsa075_u:694": " yadapi vācaspatinā satyamityādinā punaḥ punaruttarottaramāśaṅkaya tat kimanumānena vahni vyavasthāpyetyādinā bhāvanābalajasyānumānapūrvakatve",
    "T11bsa075_u:695": " tanna bhāvanāyā bhūtārthatvaṃ tajjaviśadavijñānaprāmāṇyahetuḥ,",
    "T11bsa075_u:696": " vyabhicārāditi /",
    "T11bsa075_u:697": " tadasaṅgatam /",
    "T11bsa075_u:698": " tathā hyayaṃ vahniviṣayenumānapūrvakabhāvanābalataḥ spaṣṭavahnipratyayaḥ kiṃ vahnerapyutpannaḥ,",
    "T11bsa075_u:699": " tathābhūtabhāvanāmātrādeva vā /",
    "T11bsa075_u:700": " prathamapakṣe visaṃvādaśca bahulamupalabhyate iti yaduktaṃ taddurbhāṣitam /",
    "T11bsa075_u:701": " sākṣādarthādutpannasyāpi visaṃvādasaṃbhave 'nyasyāpi pratyakṣasya hastakatyāgaprasaṅgāt /",
    "T11bsa075_u:702": " dvitīyapakṣe tu bhāvanāprakarṣamātrajasyārthādanutpannasya bahulaṃ visaṃvādopalambhe",
    "T11bsa075_u:703": " 'pi bhāvanārthābhyāṃ sākṣādutpannasya yogipratyakṣasyāpi visaṃvādasaṃbhava iti sthavīyasī bhrāntiḥ /",
    "T11bsa075_u:704": " nanu yadīndriyaṃ vināpi bhāvanārthābhyāṃ yogijñānamutpadyate,",
    "T11bsa075_u:705": " tarhi parvate bhāvanāvahnibhyāṃ vahnijñānamutpadyatāmavisaṃvādi /",
    "T11bsa075_u:706": " visaṃvādaśca bahulamupalabhyata iti cet / na /",
    "T11bsa075_u:707": " sākṣādvahnerutpāde sati visaṃvādābhāvāt /",
    "T11bsa075_u:708": " kevalamutpāda eva durāpaḥ /",
    "T11bsa075_u:709": " na hi vayaṃ pramāṇadṛṣṭavastubhāvanāsahitaṃ manaindriyamarthasvarūpagrāhijñānaṃ janayatīti brūmaḥ,",
    "T11bsa075_u:710": " api tvasaddṛṣṭilakṣaṇāvidyāparipanthikṣaṇikanairātmyalakṣaṇasarvavastutattvabhāvanāsahitam /",
    "T11bsa075_u:711": " na ca vahnitvaṃ sarvavastutattvam,",
    "T11bsa075_u:712": " kiṃ tu kṣaṇikanairātmyameveti kṣaṇabhaṅgaprasādhanataḥ pratipāditamiti /",
    "T11bsa075_u:713": " kiṃ ca svamanīṣāparikalpitaḥ khalvayamanuimitabhāvitavahniviṣayaviśadaḥ pratyayaḥ /",
    "T11bsa075_u:714": " na punarasya loke saṃbhavaḥ /",
    "T11bsa075_u:715": " tathā hi niṣprayojanamanunmatto na kaścidbhāvayati /",
    "T11bsa075_u:716": " prayojanaṃ ca śiśirabharamantharakāyakāṇḍasyāpi dāhādimātrameva,",
    "T11bsa075_u:717": " taccānumitenaiva vahninā taddeśopasarpaṇāt sidhyati /",
    "T11bsa075_u:718": " anupasarpaṇe bhāvanāvaiyarthyam /",
    "T11bsa075_u:719": " purastāttu bhāvite parisphurati tadarthāpekṣayā bhrāntiḥ prāsarpakasyevetyādyupahāsyamapyasya kṣatātmano durnītipūtigavībhakṣaṇādhmātajaradgomāyorudgāra iva satāmasahyaḥ /",
    "T11bsa075_u:720": " yadapi tato 'nantaramāśaṅkayārthasyālambanapratyayatvamindriyāpekṣitvena vyāptamiti prasādhitam,",
    "T11bsa075_u:721": " tatpūrvameva pratyuktam /",
    "T11bsa075_u:722": " tathā bhāvanāyāścetyādyāśaṅkayārthasyālambanapratyayatvamaśakyāvagamamiti yaduktaṃ tadapyasambaddham /",
    "T11bsa075_u:723": " cakṣurindriyasyāpyarthamantareṇa dvicandrakeśoṇḍukādau viśadabhrāntajñānajananasāmarthyamupalabdhamityarthasahitamapi kevalameva samartham /",
    "T11bsa075_u:724": " ato ghaṭāderapyālambanapratyayatvamaśakyāvagamamiti indriyapratyakṣamapi pratihataṃ syāditi / tathā, api (",
    "T11bsa075_u:725": " Nibandh 20\u000e) cālambanapratyayā api ta eva yujyanta ityādirna punarvikalpanirmāṇapratibandhateti paryanto vyarthaḥ /",
    "T11bsa075_u:726": " asmābhirevaṃvidhasya prastute 'nabhyupagatatvāt /",
    "T11bsa075_u:727": " ata eva tasmādbhāvanāprakarṣamātrajatvāt,",
    "T11bsa075_u:728": " arthāvyabhicāraniyamābhāvāt,",
    "T11bsa075_u:729": " viśadābhamapi saṃśayākrāntatvāt,",
    "T11bsa075_u:730": " apramāṇamapratyakṣaṃ ceti sāmpratamityupasaṃhāro 'pi dhikkāraḥ /",
    "T11bsa075_u:731": " sarveṣāmeva hetūnāmasiddhatvāt /",
    "T11bsa075_u:732": " bhāvanābalajasyārthādapyutpatterindriyapratyakṣavat /",
    "T11bsa075_u:733": " sadarthaprakāśanaṃ buddheḥ svabhāva ityādyasmākamapi manoharam /",
    "T11bsa075_u:734": " bhāvanāyāśca sāmānyena sphuṭābhajñānahetutvaṃ sādhyate /",
    "T11bsa075_u:735": " pramāṇopapannacaturāryasatyaviṣayaniṣṭhāyāṃ tu sāmarthyāt pratyakṣapramāṇahetutāpi sādhyate /",
    "T11bsa075_u:736": " ata eva kāminīpratibhāsasyāpramāṇatve 'pyapratyakṣatve 'pi sphuṭābhatvasya sādhyadharmasāmānyasya saṃbhavāt na viruddho hetuḥ /",
    "T11bsa075_u:737": " nāpi dṛṣṭāntasya sādhyaśūnyateti /",
    "T11bsa075_u:738": " na ca nairātmyadṛṣṭiḥ saṃbhavadbādhā,",
    "T11bsa075_u:739": " arthādutpatterabhūtārthatvābhāvāt /",
    "T11bsa075_u:740": " śrutānumitaviṣayaṃ pratyakṣaṃ na saṃbhavatotyapyayuktam /",
    "T11bsa075_u:741": " āgamānumānayordvividho viṣayaḥ grāhyo 'dhyavaseyaśca /",
    "T11bsa075_u:742": " tatra grāhyaḥ svākāraḥ,",
    "T11bsa075_u:743": " adhyavaseyastu pāramārthikavastusvalakṣaṇātmā /",
    "T11bsa075_u:744": " asya ca parokṣatve 'numānasāmagrīsaṃbhave 'numānaviṣayatvam,",
    "T11bsa075_u:745": " pratyakṣasāmagrīsaṃbhave ca krameṇa pratyakṣaviṣayatvaṃ dṛṣṭameva /",
    "T11bsa075_u:746": " tatsiddhamityādyupasaṃhāro 'pi paryākula eva /",
    "T11bsa075_u:747": " apramāṇatvāditi hetuśca prathamo 'siddhaḥ /",
    "T11bsa075_u:748": " bhāvanābalajasyārthādapyutpatteḥ,",
    "T11bsa075_u:749": " pramāṇaśaktisaṃbhavāt,",
    "T11bsa075_u:750": " indriyapratyakṣavat /",
    "T11bsa075_u:751": " bhāvanābalajatvāditi dvitīyastu sandigdhavyatirekitvādanaikāntikaḥ /",
    "T11bsa075_u:752": " tathā yathānumitabhāvitavahniviṣayaviśadajñānamiti dṛṣṭānto 'pyasaṃbhavīti pratipāditam /",
    "T11bsa075_u:753": " bhavatu vā, tathāpi yogijñānasya tena saha tulyahetutvamasiddham /",
    "T11bsa075_u:754": " taddhi pramāṇadṛṣṭavastubhāvanāmātrajam /",
    "T11bsa075_u:755": " yogijñānaṃ tu avidyāpratipakṣasarvavastutattvabhāvanāviṣayābhyāmutpannamiti mahāntamapi viśeṣamasau durmatiprapātapatito nāvagāhata ityupekṣaṇīyaḥ",
    "T11bsa075_u:756": " nyāyaprakīrṇe tu mārgastāvat pramāṇapariśuddho na bhavatītyuktaṃ yat,",
    "T11bsa075_u:757": " tat tatprasādhakapramāṇenaiva pratyuktam /",
    "T11bsa075_u:758": " yaccāpi cetyādyārabhya yogijñānaṃ nirviṣayaṃ prasaktamityuktam tatra keyaṃ nirviṣayatā nāma /",
    "T11bsa075_u:759": " kiṃ vikalpākāranivṛttau nirākāratā,",
    "T11bsa075_u:760": " arthākārādvisadṛśākāratā,",
    "T11bsa075_u:761": " atha tadākāratve 'pi tadvastusaṃsparśitā /",
    "T11bsa075_u:762": " na tāvatprathamaḥ pakṣaḥ kṣamaḥ /",
    "T11bsa075_u:763": " jñānasya nirākāratānupapatteḥ /",
    "T11bsa075_u:764": " nāpi dvitīyaḥ /",
    "T11bsa075_u:765": " kāminyādibhāvanāyāstadākārasyaiva viśadasya darśanāt /",
    "T11bsa075_u:766": " na ca tṛtīyaḥ /",
    "T11bsa075_u:767": " arthasamarpitākārasaṃsparśamapāsyānyasyārthasaṃsparśasyāyogāt /",
    "T11bsa075_u:768": " tathā coktam",
    "T11bsa075_u:769": " arthena ghaṭayatyenāmityādi /",
    "T11bsa075_u:770": " tayoścaikatvenādhyavasāyād bāhya eva pravṛttinivṛttī,",
    "T11bsa075_u:771": " vyāvahārikasya sphuṭībhāvo 'pi bahirabhimatasya paryante vikalpopādeyakṣaṇasyaiva sphuṭasyodayaḥ /",
    "T11bsa075_u:772": " tāvataiva sa (",
    "T11bsa075_u:773": " Nibandh 21\u000e) viṣayastena sākṣātkṛta iti vyavahāraḥ kevalamarthādapyutpattau /",
    "T11bsa075_u:774": " anyathā vyabhicārādaprāmāṇyam /",
    "T11bsa075_u:775": " na ca vikalpopadarśitamapiḥ rūpamavastu jñānātmakatvāt /",
    "T11bsa075_u:776": " anātmakatve prakāśāyogāt /",
    "T11bsa075_u:777": " tadbhāvanaiva cārthabhāvanā,",
    "T11bsa075_u:778": " tatsphuṭībhāva eva bāhuasphuṭībhāvaḥ,",
    "T11bsa075_u:779": " prakārāntareṇa bāhyasparśāyogāt /",
    "T11bsa075_u:780": " etena yat pāramārthikamityādi na sarvajñasiddhiritiparyantaṃ pratyuktam /",
    "T11bsa075_u:781": " yaccāpi cetyādi na yuktaṃ paśyāma itiparyantena dūṣaṇamuktam,",
    "T11bsa075_u:782": " tadapyasaṃgatam /",
    "T11bsa075_u:783": " tathā hi yādṛśa eva bhāvyagrāhī pratyayaḥ prathamo niranvayo niruddhastādṛśa evāpara utpadyata iti niyamaniścayakāraṇaṃ na kiñcidasti caṇḍadevatāsparśādanyat,",
    "T11bsa075_u:784": " kṣaṇikatvāditi cet /",
    "T11bsa075_u:785": " nanu kṣaṇikatvaṃ sthāyitayā virudhyate na visadṛśotpādena,",
    "T11bsa075_u:786": " taddhi prācīnaṃ niranvayanirodhe yathā sadṛśakṣaṇāntaramārabhate tathā svahetugatasāmarthyayogāt kāryotpādānumeyād yadi viśeṣaleśaviśiṣṭaṃ kṣaṇāntaramutpādayati,",
    "T11bsa075_u:787": " tadā na kācit kṣatiḥ /",
    "T11bsa075_u:788": " na hi bhavata iva bhāvasyāpi kṣaṇikatāyāṃ pradveṣo nāma /",
    "T11bsa075_u:789": " tasmānna kṣaṇikatvottaraviśiṣṭakṣaṇajanakatvayorvirodha iti nāpārthako 'bhyāsaḥ /",
    "T11bsa075_u:790": " yaccedaṃ kiñcetyādinā kṣaṇikatve cittamavikṣiptamāveditam,",
    "T11bsa075_u:791": " tadapyasādhu /",
    "T11bsa075_u:792": " nairātmyāditattvaparā(ṅ)",
    "T11bsa075_u:793": " mukhasya sarvasyaiva vikṣiptatvāt /",
    "T11bsa075_u:794": " bhāvanābalena tattvasākṣātkāriṇaḥ samāhitatvāt /",
    "T11bsa075_u:795": " atha ca tattvasākṣātkriyālābhāt grāhakākārāvagraha saṃbhavāt(ca)",
    "T11bsa075_u:796": " vyāvahārikamapi vikṣiptamasti cittam /",
    "T11bsa075_u:797": " yato mamaiva doṣakṣayo bhāvīti mārgāmyāsapravṛttirabhyāhateti /",
    "T11bsa075_u:798": " paramārthataḥ prāpyādīnāmabhāve 'pi tatsaṃkalpasyaivānādyavidyāprabhāvitasya sarvatra pravartakatvāt /",
    "T11bsa075_u:799": " ata eva mārgasatyābhyāsāt siddhaḥ sarvajñaḥ /",
    "T11bsa075_u:800": " nyāyabhūṣaṇasyāpi yogācārāpekṣayā dūṣaṇamaprastutam /",
    "T11bsa075_u:801": " bahirarthāmyupagamenaiva sādhanaprakramāt /",
    "T11bsa075_u:802": " yaccoktam tathāpyatītānāgataviṣayatvaṃ katham,",
    "T11bsa075_u:803": " na hyasataḥ kaścidākāro 'stīti,",
    "T11bsa075_u:804": " tadetat prastāvānavagāhanaphalam /",
    "T11bsa075_u:805": " upayuktasarvajñādhikāreṇa hi sarvakṣaṇikanirātmakavastubhāvanopakṣeṇaḥ,",
    "T11bsa075_u:806": " na sarvasarvajñāpekṣayā /",
    "T11bsa075_u:807": " tato 'tītānāgatamapratīyamānamapi na bādhakam /",
    "T11bsa075_u:808": " tāvataiva duḥkhanirodhasiddheḥ /",
    "T11bsa075_u:809": " parasmai ca kṣaṇikatvādini(ṣṭha)",
    "T11bsa075_u:810": " kasya deśanāvatārāt /",
    "T11bsa075_u:811": " na ca sarvasarvajñahastakatyāgaḥ /",
    "T11bsa075_u:812": " tathā hi caturāryasatyasākṣātkāraprāptau nirāvaraṇāntaḥ karaṇasya kāruṇyātiśayāt",
    "T11bsa075_u:813": " sarvākāraparārthaparatayā sakalagocaracāriṇi cetasi ciravirūḍhotsāhasya tādṛgupāyaviśeṣādhigamo bhaviṣyati,",
    "T11bsa075_u:814": " yamanutiṣṭhatastadutpattimantareṇāpi devatādhipatyāt satyasvapnavat /",
    "T11bsa075_u:815": " pratiparamāṇusarvaviṣayaṃ yathā deśakālākārapratyavasthānukāri sphuṭataraṃ jñānamudiyāt,",
    "T11bsa075_u:816": " tadā na tāvadvastuvyabhicārakṛtaṃ visaṃvāditvam,",
    "T11bsa075_u:817": " vastūnāmeva pratibhāsanāt /",
    "T11bsa075_u:818": " utpattisārūpyābhyāṃ vedyasthitiriti tu pṛthagjanāpekṣayā /",
    "T11bsa075_u:819": " yoginastu sārūpyamātreṇaiva grahaṇamiti nyāyaḥ / (",
    "T11bsa075_u:820": " Nibandh 22\u000e)",
    "T11bsa075_u:821": " yad vārtikam",
    "T11bsa075_u:822": " aviśuddhadhiyaḥ prati /",
    "T11bsa075_u:823": " grāhyagrāhakacinteyamacintyā yogināṃ gatiḥ // iti /",
    "T11bsa075_u:824": " tadevaṃ bhāvibhūtayorajanakayorapi yogijñāne sphuraṇamabādhyam /",
    "T11bsa075_u:825": " bhāvibhūtayostarhi yadi svarūpasya sphuraṇam,",
    "T11bsa075_u:826": " vartamānataiva syāt /",
    "T11bsa075_u:827": " atha svarūpasannihitaṃ jñānameva tadākāramiti nirālambanaṃ niyamena /",
    "T11bsa075_u:828": " tadapi nāsti /",
    "T11bsa075_u:829": " yasmādasannihite 'pyarthe bhāvanābalāt taddeśakālākārānukāri vijñānaṃ kathamanālambanam /",
    "T11bsa075_u:830": " tathātvenādhyavasāyācca,",
    "T11bsa075_u:831": " adhyavasitakālaviśiṣṭasyaiva satyasvapnavattasya prāpteḥ /",
    "T11bsa075_u:832": " yad bhāṣyam",
    "T11bsa075_u:833": " yathā sa dṛṣṭaḥ śaradādikālayukta stathā tasya na bādhitatvam /",
    "T11bsa075_u:834": " tatkālayuktastu na tena dṛṣṭa stathāpratītāvapi nāsti doṣaḥ //",
    "T11bsa075_u:835": " jñānamātrasya tu tattvataḥ sphuraṇācca na vartamānatāprasaṅgaḥ saṅgataḥ /",
    "T11bsa075_u:836": " tathā kṣaṇikatvapakṣe 'pi ekatvādhyāropasāmarthyānna vyavahārikaṃ prati pramāṇasya kācit kṣatiriti śāstre prapañcitam /",
    "T11bsa075_u:837": " yadapi kiñcedamapi vaktumucitamityādyārabhya bhāvanābalajasyānumānapūrvakatve 'pi pratyakṣapūrvakatve 'pi vyabhicārābhidhānam,",
    "T11bsa075_u:838": " tadarthādapi bhāvanābalajasya sākṣādutpattisvīkārādapahastitam /",
    "T11bsa075_u:839": " yathendriyajasyāpi dvicandrādijñānasyārthādanutpatteraprāmāṇyam,",
    "T11bsa075_u:840": " arthendriyābhyāmutpattau tu prāmānyamevaṃ pramāṇapūrvakasyāpi bhāvanāmātrādutpannasyāprāmāṇyam,",
    "T11bsa075_u:841": " bhāvanārthābhyāmutpannasya tu prāmāṇyam /",
    "T11bsa075_u:842": " yadi yogijñānasyārthādutpattiḥ,",
    "T11bsa075_u:843": " pramāṇapūrvakatvāpekṣayā na kiñcatprayojanamiti ceta /",
    "T11bsa075_u:844": " na deśakālavastuviśeṣamapāsya sāmānyena sarvadikkālavartivastumātraṃ kṣaṇikanirātmakamityaniścaye mahāprayāsasādhyapuruṣāyuṣavyāpinyāṃ bhāvanāyāmeva pravṛtterabhāvāt /",
    "T11bsa075_u:845": " na ca hāliko havyāśanamanumāya sphuṭīkarotiyena pratyakṣāntaratvaprasaṅgaḥ /",
    "T11bsa075_u:846": " asāmarthyavaiyarthyābhyāṃ tadasaṃbhavapratipādanāt /",
    "T11bsa075_u:847": " yadapyuktaṃ yogino jñānamindriyajñānādabhinnaṃ bhinnaṃ vā /",
    "T11bsa075_u:848": " tatra prathamapakṣe tāvanna vastudoṣaḥ /",
    "T11bsa075_u:849": " tādṛkpuruṣaviśeṣasya siddhatvāt /",
    "T11bsa075_u:850": " vyavasthādūṣaṇamapi nāsti /",
    "T11bsa075_u:851": " sādhyatayaiva tādṝgdaśāviśeṣasya lokātikrāntātiśayasya paramapuruṣārtharūpasya sādhanaviśeṣapratipādanāya pṛthagjanasādhāraṇendriyajñānād bhedena nirdeśāt /",
    "T11bsa075_u:852": " paramapuruṣārthaviṣayatvābhāvādeva ca rasāyanādisaṃskārajasyāpi jñānasya na pratyakṣāntaratā /",
    "T11bsa075_u:853": " bhedapakṣe 'pi na tāvat stharyetarasphuraṇakṛtopālambhasaṃbhavaḥ /",
    "T11bsa075_u:854": " indriyajñānenāpi vastu (",
    "T11bsa075_u:855": " Nibandh 23\u000e) sarvātmanā gṛhṇatā truṭyadrūpasyaiva grahaṇāt /",
    "T11bsa075_u:856": " adhyavasāyo hi pūrvaṃ durllabhaḥ idānīṃ tu bhāvanābalanirdalitāvidye cittasantāne so 'pīndriyajñānena janyata iti viśeṣaḥ /",
    "T11bsa075_u:857": " nanu yogino manovijñānendriyajñānābhyāṃ paśyata ākāradvayasphuraṇaprasaṅga iti cet /",
    "T11bsa075_u:858": " satyam /",
    "T11bsa075_u:859": " satyajñānākārastāvad vastuno na bhinnadeśo 'nyatarabhrāntiprasaṅgāt /",
    "T11bsa075_u:860": " atastāvākārāvapratimau kayā gatyā spharata iti ko nirṇetuṃ kṣamaḥ /",
    "T11bsa075_u:861": " yadāha",
    "T11bsa075_u:862": " acintyā yogināṃ gatiriti /",
    "T11bsa075_u:863": " sarvathā tu na yogijñānasya kṣatiriti siddham /",
    "T11bsa075_u:864": " tadevaṃ kāraṇānupalambhādapi na sarvajñatābhāvaḥ /",
    "T11bsa075_u:865": " nanu yadi nāma yuṣmadabhimatasyānumānasya na bādhakam,",
    "T11bsa075_u:866": " tathāpyastyevānumānaṃ bādhakam /",
    "T11bsa075_u:867": " tathā hi śakyamidamabhidhātum",
    "T11bsa075_u:868": " sugato 'sarvajñaḥ /",
    "T11bsa075_u:869": " jñeyatvāt, prameyatvāt,",
    "T11bsa075_u:870": " sattvāt,",
    "T11bsa075_u:871": " puruṣatvāt,",
    "T11bsa075_u:872": " vaktṛtvāt,",
    "T11bsa075_u:873": " indriyādimattvādityādi /",
    "T11bsa075_u:874": " rathyāpuruṣavat /",
    "T11bsa075_u:875": " tathā ca bṛhaṭṭīkā",
    "T11bsa075_u:876": " yasya jñeyaprameyatvavastusattvādilakṣaṇāḥ /",
    "T11bsa075_u:877": " nihantuṃ hetavaḥ śaktāḥ ko nu taṃ kalpayiṣyati //",
    "T11bsa075_u:878": " kārikāpi",
    "T11bsa075_u:879": " pratyakṣādyavisaṃvādi prameyatvādi yasya ca /",
    "T11bsa075_u:880": " sadbhāvavāraṇe śaktaṃ ko nu taṃ kalpayiṣyati //",
    "T11bsa075_u:881": " atrocyate / kimete jñeyatvādayaḥ sarvajñatvena sākṣādviruddhāḥ paramparayā vā /",
    "T11bsa075_u:882": " aviruddhavidhāne pratiṣedhāyogāt /",
    "T11bsa075_u:883": " sa ca sākṣād virodha parasparaparihārasthitilakṣaṇo vā,",
    "T11bsa075_u:884": " bhāvābhāvavat;",
    "T11bsa075_u:885": " sahānavasthānalakṣaṇo vā,",
    "T11bsa075_u:886": " dahanatuhinavaditi /",
    "T11bsa075_u:887": " na tāvadādyaḥ pakṣaḥ /",
    "T11bsa075_u:888": " yadvyavacchedanāntarīyako yasya paricchedastayoreva parasparaparihārasthitilakṣaṇo virodhaḥ /",
    "T11bsa075_u:889": " na ca jñeyatvādi sarvajñatvavyavacchedena sthitam /",
    "T11bsa075_u:890": " kiṃ tarhi /",
    "T11bsa075_u:891": " ajñeyatvādivyavacchedena /",
    "T11bsa075_u:892": " tathā sarvajñatvamasarvajñatvavyavacchedena,",
    "T11bsa075_u:893": " na tu jñeyatvavyavacchedena /",
    "T11bsa075_u:894": " nāpi dvitīyo virodhaḥ /",
    "T11bsa075_u:895": " yasya hyavikalakāraṇasya bhavato yatsannidhānādabhāvastayoreva sahānavasthānalakṣaṇo virodhaḥ /",
    "T11bsa075_u:896": " na ca sarvajñatvaṃ prāk pravṛttamavikalakāraṇaṃ dṛṣṭaṃ yena paścājjñeyatvādisadbhāve nivartata iti syāt /",
    "T11bsa075_u:897": " tathātve sati deśādiniṣedya eva bhavenna tu sarvathoccheda iti /",
    "T11bsa075_u:898": " na ca paramparayā virodhaḥ /",
    "T11bsa075_u:899": " sa hi bhavan niṣedhyasya sarvajñatvasya vyāpakaviruddhatvāt,",
    "T11bsa075_u:900": " kāraṇaviruddhatvāt,",
    "T11bsa075_u:901": " kāryaviruddhatvāt,",
    "T11bsa075_u:902": " svabhāvaviruddhakāryatvāt, (",
    "T11bsa075_u:903": " Nibandh 24\u000e) vyāpakaviruddhakāryatvāt,",
    "T11bsa075_u:904": " kāraṇaviruddhakāryatvāt,",
    "T11bsa075_u:905": " kāryaviruddhakāryatvāt,",
    "T11bsa075_u:906": " svabhāvaviruddhavyāptatvāt,",
    "T11bsa075_u:907": " vyāpakaviruddhavyāptatvāt,",
    "T11bsa075_u:908": " kāraṇaviruddhavyāptatvāt,",
    "T11bsa075_u:909": " kāryaviruddhavyāptatvād vā bhaved /",
    "T11bsa075_u:910": " tatra sarvajñatvasyāsattvāt,",
    "T11bsa075_u:911": " vyāpakakāraṇakāryāṇāmasiddhestadviruddhakāryavyāpyābhāvāt na prameyatvādayaḥ sarvajñatvena paramparayāpi viruddhāḥ /",
    "T11bsa075_u:912": " nanu vaktṛtvaṃ virudhyata eva sarvaviṣayanirvikalpajñānaviruddhavikalpakāryatvād vaktṛtvasya /",
    "T11bsa075_u:913": " naitad yuktam /",
    "T11bsa075_u:914": " savikalpāvikalpayoryugapadavṛttervikalpakatvena sarvajñasyāvirodhāt /",
    "T11bsa075_u:915": " kastarhi pṛthagjanādasya bheda iti cet /",
    "T11bsa075_u:916": " ucyate /",
    "T11bsa075_u:917": " yathā māyākāro nirmitāśvādiviṣayaṃ vijñānaṃ nirviṣayatvena niścinvannabhrāntaḥ,",
    "T11bsa075_u:918": " tadanyasmācca śreṣṭhaḥ,",
    "T11bsa075_u:919": " tathā bhagavānapi śuddhalaukikavikalpasammukhībhāve 'pi na bhrānto nāpi pṛthagjanasamāna iti /",
    "T11bsa075_u:920": " tataśca nirvikalpakasarvajñajñānavikalpayorvirodhābhāvād vaktṛtvaṃ sarvajñatvena sahāviruddhameva //",
    "T11bsa075_u:921": " etenaidapi nirastam yadāha kāśikākāraḥ,",
    "T11bsa075_u:922": " samādhervyutthāyopadekṣyata iti cet / na /",
    "T11bsa075_u:923": " vyutthitasya hyabhilāpinī pratītibhrāntabhāṣitamapramāṇaṃ bhavediti //",
    "T11bsa075_u:924": " yadapyuktaṃ bṛhaṭṭīkāyām",
    "T11bsa075_u:925": " yadā copadiśedekaṃ kiñcitsāmānyavaktṛvat /",
    "T11bsa075_u:926": " ekadeśajñagītaṃ tanna syātsarvajñabhāṣitam //",
    "T11bsa075_u:927": " tadapi nirastam,",
    "T11bsa075_u:928": " vikalpenaikasya kasyacidāmukhīkṛtvopadeśe 'pi nirvikalpena sarvamavabudhyamānasya vacanānāṃ sarvajñabhāṣitatvādeva //",
    "T11bsa075_u:929": " yatpunaḥ kārikāyāmuktam",
    "T11bsa075_u:930": " sānnidhyamātratastasya puṃsaścintāmaṇeriva /",
    "T11bsa075_u:931": " niścaranti yathākāmaṃ kuḍyādibhyo 'pi deśanāḥ //",
    "T11bsa075_u:932": " evamādyucyamānaṃ hi śraddadhānasya śobhate /",
    "T11bsa075_u:933": " kuḍyādiniḥsṛtatvāttu nāśvāso deśanāsu naḥ //",
    "T11bsa075_u:934": " kinnu buddhapraṇotāḥ syuḥ kiṃvā kaiściddurātmabhiḥ /",
    "T11bsa075_u:935": " adṛśyairvipralambhārtha piśācādibhirīritāḥ //",
    "T11bsa075_u:936": " bṛhaṭṭīkāyāmapi",
    "T11bsa075_u:937": " tasmin dhyānasamādhisthe cintāratnavadāsthite /",
    "T11bsa075_u:938": " niścaranti yathākāmaṃ kuḍyādibhyo 'pi deśanāḥ //",
    "T11bsa075_u:939": " tābhirjijñāsitānarthān sarvān jānanti mānavāḥ /",
    "T11bsa075_u:940": " hitāni ca yathāyogaṃ kṣipramāsādayanti te // (",
    "T11bsa075_u:941": " Nibandh 25\u000e)",
    "T11bsa075_u:942": " ityādi kīrtamānaṃ tu śraddadhānasya śobhate /",
    "T11bsa075_u:943": " vayamaśraddadhānāstu ye yuktīrarthayāmahe //",
    "T11bsa075_u:944": " kuḍyādiniḥsṛtānāṃ ca na syādāptopadiṣṭatā /",
    "T11bsa075_u:945": " viśvāsaśca na tāsu syātkenaitāḥ kīrtitā iti //",
    "T11bsa075_u:946": " kinnu buddhapraṇītāḥ syuḥ kiṃ vā brāhyaṇavañcakaiḥ /",
    "T11bsa075_u:947": " krīḍadbhirupadiṣṭāḥ syurdūrasthapratiśabdakaiḥ //",
    "T11bsa075_u:948": " kiṃ vā kṣudrapiśācādyairadṛṣṭaiḥ parikalpitāḥ /",
    "T11bsa075_u:949": " tasmānna tāsu viśvāsaḥ kartavyaḥ prājñamānibhiḥ //",
    "T11bsa075_u:950": " etadapyanabhyupagamenaiva nirastam /",
    "T11bsa075_u:951": " śuddhalaukikavikalpasaṃmukhībhāvenaiva tasya deśakatvābhyupagamāditi //",
    "T11bsa075_u:952": " atha vā yathā cakrasyoparate 'pi daṇḍapreraṇāvyāpāre pūrvāvegavaśād bhramaṇam /",
    "T11bsa075_u:953": " evaṃ bhagavati pratyastamitasamastavikalpajāle 'pi sthite yadi pūrvapraṇidhānāhitasatatānābhogavāhinī deśanā syāttadā ko virodhaḥ /",
    "T11bsa075_u:954": " vivakṣābhāve kathaṃ vacanapravṛttiriti na vaktavyam /",
    "T11bsa075_u:955": " tadabhāve 'pi nidrāṇasya tattatpravyaktavacanasandarśanāt /",
    "T11bsa075_u:956": " vacanamātrasya vivakṣayā vyāpterabhāvāt /",
    "T11bsa075_u:957": " tasmād yathā pūrvābhyāsato jhaṭiti prabodhitasyāriṇā prahārādidānenānurūpa eva prakramaḥ śastroddharaṇādikaḥ,",
    "T11bsa075_u:958": " tathā sarvavedinopi sakalāḥ kalāḥ ityanākulam /",
    "T11bsa075_u:959": " yadāhālaṅkāraḥ",
    "T11bsa075_u:960": " śatrusānnidhyamātreṇa pravartante 'vikalpataḥ /",
    "T11bsa075_u:961": " prāgeva tannirākāriprakramāḥ kopanirmitāḥ //",
    "T11bsa075_u:962": " yatpunaruktam piśācādikṛtaśaṅkayā nātrāśvāsaḥ satāṃ yukta iti /",
    "T11bsa075_u:963": " tadasaṅgatam, yataḥ",
    "T11bsa075_u:964": " saṃbhinnālāpahiṃsādikutsitārthopadarśanam /",
    "T11bsa075_u:965": " krīḍāśīlapiśācādeḥ kāryaṃ tāsu na vidyate //",
    "T11bsa075_u:966": " pramāṇadvayasaṃvādi mataṃ tadviṣaye 'khile /",
    "T11bsa075_u:967": " yasya bādhā pramāṇābhyāmaṇīyasyapi nekṣate //",
    "T11bsa075_u:968": " yathātyantaparokṣe 'pi na pūrvāparabādhitam /",
    "T11bsa075_u:969": " karuṇādiguṇotpatteḥ sarvapuṃsāṃ pravartakam //",
    "T11bsa075_u:970": " sarvānuśayasaṃdohapratipakṣābhidhāyakam /",
    "T11bsa075_u:971": " nirvāṇanagaradṣvārakapāṭapuṭabhedanam // (",
    "T11bsa075_u:972": " Nibandh 26\u000e)",
    "T11bsa075_u:973": " taccet krīḍanaśīlānāṃ rakṣasāṃ vā vaco bhavet /",
    "T11bsa075_u:974": " ta eva santu saṃbuddhāḥ sarvatallakṣaṇasthiteḥ //",
    "T11bsa075_u:975": " na ca nāmni vivādaḥ /",
    "T11bsa075_u:976": " na ca nāmanivṛttau vastu nivartate /",
    "T11bsa075_u:977": " pratyuta vedasyaiva krīḍanaśīlapiśācādipraṇītatvaṃ yuktaṃ saṃbhāvayitum /",
    "T11bsa075_u:978": " yena gośavādiṣu yogeṣvagamyāgamanādayo 'satyasamudācārāḥ saṃprakāśitāḥ /",
    "T11bsa075_u:979": " lokaprasiddhiśca",
    "T11bsa075_u:980": " trayo vedasya kartāro munibhaṇḍaniśācarāḥ /",
    "T11bsa075_u:981": " iti alamatinirbandhena //",
    "T11bsa075_u:982": " nanu sarvajñatvaṃ vītarāgaditvena vyāptamiṣyate /",
    "T11bsa075_u:983": " tadviruddhaṃ ca rāgādiyogitvam,",
    "T11bsa075_u:984": " tatkāryaṃ ca vacanam /",
    "T11bsa075_u:985": " tadetad vyāpakaviruddhakāryabhūtaṃ vacanaṃ sarvajñābhāvaṃ sādhayati paramparayā viruddhatvāditi cet / na /",
    "T11bsa075_u:986": " rāgādīnāṃ vacasaśca kāryakāraṇabhāvāsiddheḥ /",
    "T11bsa075_u:987": " tathā hi vacanaviśeṣo rāgādikāryam,",
    "T11bsa075_u:988": " yo rāgeṇaiva janitaḥ,",
    "T11bsa075_u:989": " vacanamātraṃ vā /",
    "T11bsa075_u:990": " tatra na tāvat prathamaḥ pakṣaḥ /",
    "T11bsa075_u:991": " tādṛśasya vacanasya niścayopāyāsaṃbhavāt /",
    "T11bsa075_u:992": " asabhyamaithunācāraprakāśakaṃ vacanaṃ tatkāryamiti cet / na /",
    "T11bsa075_u:993": " abhiprāyasya durlakṣyatvāt /",
    "T11bsa075_u:994": " virakto 'pi raktavacceṣṭate,",
    "T11bsa075_u:995": " rakto 'pi viraktavadityabhiprāyo durbodhaḥ /",
    "T11bsa075_u:996": " tataśca viśiṣṭavyavahārasya sāṃkaryeṇa na tatraikāntena rāgānumānaṃ yujyate /",
    "T11bsa075_u:997": " nāpi vacanamātraṃ rāgādikāryam /",
    "T11bsa075_u:998": " asaṃmukhībhūtarāgādayo 'pi hi svābhimatadevatāstutividhāne mātrādigurujanasaṃbhāṣaṇādau ca vacanamātramuccārayantaḥ samupalabhyante /",
    "T11bsa075_u:999": " na ca yadyadabhāve bhavati tasya tatkāryatocyate,",
    "T11bsa075_u:1000": " atiprasaṅgāt /",
    "T11bsa075_u:1001": " rāgādiyogyatā tarhi vacasaḥ kāraṇam,",
    "T11bsa075_u:1002": " tayā vinopalakhaṇḍalādau vacanasyādarśanāditi cenna /",
    "T11bsa075_u:1003": " karaṇaguṇavaktukāmate hi vacanasya hetuḥ /",
    "T11bsa075_u:1004": " tadabhāvādevopalakhaṇḍalādau nivartate,",
    "T11bsa075_u:1005": " na rāgādiyogyatāyā abhāvāt /",
    "T11bsa075_u:1006": " yadi kāraṇaguṇādisakalatadanyakāraṇabhāve 'pi rāgādi yogyatābhāvānnotpadyate vacanamiti sidhyettasyāḥ kāraṇatvam /",
    "T11bsa075_u:1007": " upalakhaṇḍalādau tu vaktukāmatā nāsti /",
    "T11bsa075_u:1008": " tatkathaṃ tatkāraṇatvaṃ vacasāmiti /",
    "T11bsa075_u:1009": " evaṃ tarhi vaktukāmataiva rāgo 'stu /",
    "T11bsa075_u:1010": " iṣṭatvānna kiñcid bādhitaṃ syāt,",
    "T11bsa075_u:1011": " nāmni vivādābhāvāt /",
    "T11bsa075_u:1012": " paramārthataḥ punarnityasukhātmātmīyadarśanākṣiptaṃ sāśravaviṣayaṃ cetaso 'bhiṣvaṅgaṃ rāgamāhuḥ /",
    "T11bsa075_u:1013": " niṣpannasarvasampattervivakṣāpi na yujyata iti cet /",
    "T11bsa075_u:1014": " adoṣo 'yam, parārthatvādvivakṣāyāḥ /",
    "T11bsa075_u:1015": " vītarāge 'rthāsaṅgābhāvāt kathaṃ parārthāpi pravṛttiriti cet / na /",
    "T11bsa075_u:1016": " āsaṅgamantareṇa karuṇayāpi pravṛtteḥ /",
    "T11bsa075_u:1017": " saiva rāga iti cet /",
    "T11bsa075_u:1018": " iṣṭatvādadoṣaḥ /",
    "T11bsa075_u:1019": " rāgasya tu svarūpamuktam /",
    "T11bsa075_u:1020": " kāruṇikasyāpi niṣphalārambho na yukta iti cet / na /",
    "T11bsa075_u:1021": " parārthasyaiva phalatvāt /",
    "T11bsa075_u:1022": " iṣṭalakṣaṇatvāt phalasyeti yatkiñcidetat / (",
    "T11bsa075_u:1023": " Nibandh 27\u000e)",
    "T11bsa075_u:1024": " nanu nirvikalpasya bhagavataḥ kathaṃ tasyāmavasthāyāṃ karuṇāsaṃbhavaḥ /",
    "T11bsa075_u:1025": " duḥkhavikalpaprabhavā hi karuṇetyanvayavyatirekābhyāmanyatvena niścitam /",
    "T11bsa075_u:1026": " tataśca kāraṇābhāvāt kathaṃ kāryasaṃbhava iti cet / na /",
    "T11bsa075_u:1027": " yathā kumbhakāranivṛttāvapi svasantānamātrabhāvinī ghaṭādisthitistathotthāpakavikalpābhāve 'pi sama(na)",
    "T11bsa075_u:1028": " ntarapratyayabalādanālambanakaruṇāpravṝtteravāryatvāt /",
    "T11bsa075_u:1029": " yadāhurguravaḥ",
    "T11bsa075_u:1030": " sattāropakṛto 'pi bhāvanavaśāt kāṭhinyamāpattathā",
    "T11bsa075_u:1031": " śaithilye 'pi yathāsya duḥkhahataye sāndrastathaiva śramaḥ /",
    "T11bsa075_u:1032": " utpāde tu phalasya hetuniyamo no tu prabandhasthitau",
    "T11bsa075_u:1033": " tasmād duḥkhadṛśaḥ kṣaye 'pi vilasanmaitryādaye 'smai namaḥ //",
    "T11bsa075_u:1034": " etenaitadapi nirastaṃ yadāha kārikāyām",
    "T11bsa075_u:1035": " rāgādirahite cāsmin nirvyāpāre vyavasthite /",
    "T11bsa075_u:1036": " deśanānyapraṇītaiva syādṛte pratyavekṣaṇāt //",
    "T11bsa075_u:1037": " nanu yadi nāmaivaṃ vaktṛtvaṃ sarvajñatvena sahāviruddhaṃ dehendriyabuddhyādiyogitvaṃ tu viruddhameva /",
    "T11bsa075_u:1038": " sarvajñatāvyāpakavītarāgatvaviruddharāgādikāraṇatvāddehādīnām /",
    "T11bsa075_u:1039": " tataśca pratiṣedhyavyāpakaviruddhakāraṇopalambhāt sarvajñābhāva iti cet /",
    "T11bsa075_u:1040": " ucyate /",
    "T11bsa075_u:1041": " dehādīnāṃ hetutve 'pi naiṣāṃ kevalānāṃ sahakārimātrāṇāmātmābhiniveśalakṣaṇopādānakāraṇavikalānāṃ rāgādijanakatvamityagamakā eva dehādayaḥ sarvajñābhāvasya",
    "T11bsa075_u:1042": " tasmāj jñeyatvādīnāmapyasāmarthyānna paraparikalpitānumānato 'pi sarvajñābhāvaḥ /",
    "T11bsa075_u:1043": " nāpi svavikalpitaṃ śābdādikaṃ bhagavato bādhakam /",
    "T11bsa075_u:1044": " tathā hi yadyapi teṣāṃ sati prāmāṇye 'numāna evāntarbhāvaḥ,",
    "T11bsa075_u:1045": " anantarbhāve cāprāmāṇyameveti sthūlaṃ dūṣaṇamasti,",
    "T11bsa075_u:1046": " tathāpi tatprāmāṇyamabhyupagamyāpi brūmaḥ /",
    "T11bsa075_u:1047": " yattāvat pauruṣeyavacanaṃ tadapramāṇameva bhavatām /",
    "T11bsa075_u:1048": " na ca vaidikaṃ kiñcidvacanaṃ sarvanarāsarvajñatvapratipādaka mupalabhyate /",
    "T11bsa075_u:1049": " pratyuta nimittanāmni śākhāntare sphuṭatarameva sarvajñaḥ pratipāditaḥ / tathā hi",
    "T11bsa075_u:1050": " sa vetti viśvaṃ na ca tasya vettā",
    "T11bsa075_u:1051": " ityādinā ca sarvajño vede pratipāditaḥ //",
    "T11bsa075_u:1052": " nāpyupamānāttadabhāvaḥ sidhyati /",
    "T11bsa075_u:1053": " tathā hi smaryamāṇameva gavādivastu purovartigavayādisādṛśyopādhi gavādyupādhi vā sādṛśyamupamānena pratīyata iti sthitiḥ /",
    "T11bsa075_u:1054": " na ca sarvajñasantānavartīni cetāṃsi kenacit sarvajñenānubhūtāni yataḥ smaraṇena viṣayīkriyeran,",
    "T11bsa075_u:1055": " paracittavitterayogāt // (",
    "T11bsa075_u:1056": " Nibandh 28\u000e)",
    "T11bsa075_u:1057": " yat punaruktaṃ kumārilena",
    "T11bsa075_u:1058": " narān dṛṣṭvā tvasarvajñān sarvānevādhunātanān /",
    "T11bsa075_u:1059": " tatsādṛśyopamānena śeṣāsarvajñaniścayaḥ //",
    "T11bsa075_u:1060": " tadapyayuktam,",
    "T11bsa075_u:1061": " adhunātanasarvanarāsarvajñatvāniścayāt /",
    "T11bsa075_u:1062": " niścaye cātmanyeva sarvajñatvābhyupagamaprasaṅgāt /",
    "T11bsa075_u:1063": " nāpyarthāpattirbādhikā /",
    "T11bsa075_u:1064": " yato dṛṣṭaḥ śruto vārtho 'nyathā nopapadyata iti adṛṣṭārthaṃparikalpanamarthāpattirucyate /",
    "T11bsa075_u:1065": " na cāsarvajñatvamantareṇa sarvanareṣu kaścidartho dṛṣṭaḥ śruto vā nopapadyate yatastadarthāpattyā parikalpyeta /",
    "T11bsa075_u:1066": " nanu saṃsārasya tāvadanāditvaṃ pramāṇena pratītam /",
    "T11bsa075_u:1067": " tacca na sarvajñena jñāyate,",
    "T11bsa075_u:1068": " tajjñānāvadheḥ parastādasattve 'nāditākṣatiprasaṅgāt,",
    "T11bsa075_u:1069": " tadanyathānupapadyamānaṃ sarvabhāvānāmanāditvaṃ sarvajñābhāvaṃ sādhayatīti cet /",
    "T11bsa075_u:1070": " ucyate / upayuktasarvajñāpekṣayā tāvadidamadūṣaṇam /",
    "T11bsa075_u:1071": " tasyānāditvājñāne 'pi upayuktasarvajñatvāvyāhateḥ /",
    "T11bsa075_u:1072": " sarvasarvajñasyāpyabhāve sādhye 'samartheyamarthāpattiḥ /",
    "T11bsa075_u:1073": " tathā hi yathā saṃsārasyānāditve pūrvapūrvavastusattāyā anavadhitvaṃ tathā sarvajñajñānasyāpi pūrvapūrvavastusattāvyāpakatvenānavadhiprasaratā iti /",
    "T11bsa075_u:1074": " ajñātasyaikasyāpi vastuno 'navasthiteḥ /",
    "T11bsa075_u:1075": " satyapi sarvajñe 'nāditvamupapadyamānaṃ na sarvajñābhāvamākṣipati /",
    "T11bsa075_u:1076": " tataścārthāpattirapi na sarvajñasya bādhikā /",
    "T11bsa075_u:1077": " na cābhāvapramāṇabādhyaḥ sarvajñaḥ /",
    "T11bsa075_u:1078": " pramāṇapañcakanivṛttirabhāvapramāṇamiṣyate /",
    "T11bsa075_u:1079": " tatra nivṛttiriti prasajyavṛttyā pramāṇānutpattimātramabhipretam,",
    "T11bsa075_u:1080": " atha vā paryudāsavṛttyā vastvantaram,",
    "T11bsa075_u:1081": " vastvantaramapi jaḍarūpaṃ jñānarūpaṃ vā,",
    "T11bsa075_u:1082": " jñānamapi jñānamātram,",
    "T11bsa075_u:1083": " ekajñānasaṃsargivastujñānaṃ veti vikalpāḥ /",
    "T11bsa075_u:1084": " tatra na tāvannivṛttimātrabhāvapramāṇamupapadyate /",
    "T11bsa075_u:1085": " tatkhalu nikhilaśaktivikalatayā na kiñcit /",
    "T11bsa075_u:1086": " yacca na kiñcit tatkathaṃ prameyaṃ paricchindyāt,",
    "T11bsa075_u:1087": " tadviṣayaṃ vā vijñānaṃ janayet,",
    "T11bsa075_u:1088": " pratītaṃ vā tatkathamiti sarvamandhakāranartanam / yathoktam",
    "T11bsa075_u:1089": " na hyabhāvaḥ kasyacitpratipattiḥ pratipattiheturvā /",
    "T11bsa075_u:1090": " tasyāpi vā kathaṃ pratipattiriti /",
    "T11bsa075_u:1091": " nāpi vastvantaratāpakṣe jaḍarūpaḥ pramāṇābhāvaḥ saṃgacchate,",
    "T11bsa075_u:1092": " tasya prameyaparicchedāyogāt /",
    "T11bsa075_u:1093": " paricchedasya jñānadharmatvāt /",
    "T11bsa075_u:1094": " nāpi jñānamātrasvabhāvo 'bhāvaḥ /",
    "T11bsa075_u:1095": " deśakālasvabhāvaviprakṛṣṭasyāpi tato 'bhāvaprasaṅgāt /",
    "T11bsa075_u:1096": " tadapekṣayāpi vijñānamātratvāt tasya /",
    "T11bsa075_u:1097": " athaikajñānasaṃsargisvabhāvo 'numanyate,",
    "T11bsa075_u:1098": " tadā kṣatamabhāvapramāṇapratyāśayā,",
    "T11bsa075_u:1099": " adhyakṣaviśeṣasyaivābhāvapramāṇanāmakaraṇāt /",
    "T11bsa075_u:1100": " tasya cāsmābhirdṛśyānupalambhākhyasādhanatvena svīkṛtatvāt /",
    "T11bsa075_u:1101": " dṛśyānupalambhaśca bhagavadabhāvasādhane 'samartha iti pūrvamevāveditam / (",
    "T11bsa075_u:1102": " Nibandh 29\u000e)",
    "T11bsa075_u:1103": " kiṃ ca, kaḥ punarayaṃ pramāṇābhāvo 'bhimato bhavatām /",
    "T11bsa075_u:1104": " svapramāṇagaṇanivṛttiratha sarvaprāṇigaṇapramāṇanivṛttiḥ /",
    "T11bsa075_u:1105": " tatra svapramāṇagaṇanivṛttirvyabhicāriṇī,",
    "T11bsa075_u:1106": " tasyāṃ satyāmapi vyavahitasyārthasyāna pahnavatvāt /",
    "T11bsa075_u:1107": " parapramāṇanivṛttistvasarvavido 'siddhā /",
    "T11bsa075_u:1108": " yadāha",
    "T11bsa075_u:1109": " sarvādṛṣṭiśca sandigdhā svādṛṣṭirvyabhicāriṇī /",
    "T11bsa075_u:1110": " vindhyādrirandhradūrvāderadṛṣṭāvapi sattvataḥ // iti //",
    "T11bsa075_u:1111": " tadevaṃ nābhāvapramāṇato 'pi sarvajñaniṣedha iti sthitam //",
    "T11bsa075_u:1112": " nanu tathāpi sadvyavahārārthaṃ sādhakamapyasya na vidyate /",
    "T11bsa075_u:1113": " tathā hi sarvavido 'tīndriyatvāt na tāvadasmadādipratyakṣamasya sādhakam /",
    "T11bsa075_u:1114": " yathā cāsmābhirasau nopalabhyate tathāsmajjātīyairapyapratyakṣasvabhāvaniyamāt /",
    "T11bsa075_u:1115": " na cāyaṃ kālāntare 'bhūditi ca kalpanā yujyate /",
    "T11bsa075_u:1116": " yathā hi kālatvādidānīntanakālavaditi anenānumānena nirākartuṃ śakyate,",
    "T11bsa075_u:1117": " na tathā sādhayitum /",
    "T11bsa075_u:1118": " kārikā",
    "T11bsa075_u:1119": " sarvajñakalpanā tvanyairvede vāpauruṣeyatā /",
    "T11bsa075_u:1120": " tulyavat kalpyate yena tenedaṃsaṃpradhāryate //",
    "T11bsa075_u:1121": " sarvajño dṛśyate tavannedānīmasmadādibhiḥ /",
    "T11bsa075_u:1122": " nirākaraṇavacchakyā na cāsīditi kalpanā // iti //",
    "T11bsa075_u:1123": " nāpyanumānataḥ sarvajñasiddhiḥ /",
    "T11bsa075_u:1124": " tatpratibaddhaliṅgāniścayāt /",
    "T11bsa075_u:1125": " kiṃ ca sarvajñasattāsādhane sarvo hetuḥ trayīṃ doṣajātiṃ nātivartate asiddhatvaṃ viruddhatvamanaikāntikatvaṃ ceti /",
    "T11bsa075_u:1126": " tathā hi sarvajñe dharmiṇi kriyamāṇe na taddharmo hetuḥ siddhaḥ /",
    "T11bsa075_u:1127": " tasyaiva dharmiṇaḥ sādhyatvenāsiddhatvāt /",
    "T11bsa075_u:1128": " siddhau vā vaiyarthyaprasaṅgāt /",
    "T11bsa075_u:1129": " asarvajñe dharmiṇi na sarvajñasiddhiḥ /",
    "T11bsa075_u:1130": " hetoḥ sarvajñaviparītasādhanatvena viruddhatvāt /",
    "T11bsa075_u:1131": " nāpi sarvajñāsarvajñadharmo hetuḥ /",
    "T11bsa075_u:1132": " tasyānaikāntikatvāt /",
    "T11bsa075_u:1133": " tasmānnānumānato 'pi sarvajñasiddhiḥ /",
    "T11bsa075_u:1134": " kārikā",
    "T11bsa075_u:1135": " dṛṣṭo na caikadeśo 'sti liṅgaṃ yo vānumāpayet / iti //",
    "T11bsa075_u:1136": " nāpyāgamagamyaḥ /",
    "T11bsa075_u:1137": " āgamo hi dvividhaḥ pauruṣeyo nityaśca /",
    "T11bsa075_u:1138": " tatra pauruṣeyopyāgamaḥ tadīyo vā tatra pramāṇam,",
    "T11bsa075_u:1139": " narāntarapraṇīto vā /",
    "T11bsa075_u:1140": " na tāvattadīyaḥ /",
    "T11bsa075_u:1141": " anyo 'nyasaṃśrayāpatteḥ /",
    "T11bsa075_u:1142": " tathā hyāgamasya sarvajñoktatve prāmāṇyam /",
    "T11bsa075_u:1143": " asya ca prāmāṇye satyasmāt sarvajñasiddhiriti /",
    "T11bsa075_u:1144": " narāntarapraṇītastu pramāṇatvenānabhimata evetyato 'pi na sarvajñasiddhiḥ // (",
    "T11bsa075_u:1145": " Nibandh 30\u000e)",
    "T11bsa075_u:1146": " kiṃ ca sarvajñapraṇītādvacanāt sarvajñasiddhau kimaparāddhaṃ svavacanena yenāto 'pyasau na gamyeta /",
    "T11bsa075_u:1147": " nāpi nityāgamagamyaḥ sarvajñaḥ,",
    "T11bsa075_u:1148": " tathāvidhasya sarvajñapratipādakasya nityāgamasyābhāvāt /",
    "T11bsa075_u:1149": " yaccopaniṣadādau sarvajñapratipādakavākyaṃ tasyānyārthatvaṃ draṣṭavyam /",
    "T11bsa075_u:1150": " na ca nityavākyasyānityasarvajñatvapratipādakatvam,",
    "T11bsa075_u:1151": " nirviṣayatvaprasaṅgāt /",
    "T11bsa075_u:1152": " kiṃ ca yadyaṅgīkṛto nityāgamaḥ,",
    "T11bsa075_u:1153": " kiṃ sarvajñakalpanayā,",
    "T11bsa075_u:1154": " nitya evāgamo dharme pramāṇaṃ bhaviṣyati /",
    "T11bsa075_u:1155": " kārikā",
    "T11bsa075_u:1156": " na cāgamena sarvajñastadīye 'nyonyasaṃśrayāt /",
    "T11bsa075_u:1157": " narāntarapraṇītasya prāmāṇyaṃ gamyate katham //",
    "T11bsa075_u:1158": " na cāpyevaṃ paro nityaḥ śakyo labdhumihāgamaḥ /",
    "T11bsa075_u:1159": " dṛṣṭaścedarthavādatvaṃ tatpare syādanityatā //",
    "T11bsa075_u:1160": " āgamasya ca nityatve siddhe tatkalpanā vṛthā /",
    "T11bsa075_u:1161": " yatastaṃ pratipatsyante dharmameva tato narāḥ /",
    "T11bsa075_u:1162": " bṛhaṭṭīkāpi",
    "T11bsa075_u:1163": " na cāgamavidhiḥ kaścinnityaḥ sarvajñabodhakaḥ /",
    "T11bsa075_u:1164": " ityādi saptacatvāriṃśat ślokāḥ saprapañcametamarthaṃ pratipādayanti /",
    "T11bsa075_u:1165": " tadevamāgamato 'pi na sarvajñasiddhiḥ /",
    "T11bsa075_u:1166": " nāpyupamānapramāṇasamadhigamyaḥ /",
    "T11bsa075_u:1167": " upamānaṃ hi sadṛśagrahaṇanāntarīyakapravṛttika masannikṛṣṭārthagocaram /",
    "T11bsa075_u:1168": " yathā gavayagrahaṇadvāreṇa goḥ smaraṇam /",
    "T11bsa075_u:1169": " na ca sarvajñasadṛśaḥ kaścidasti /",
    "T11bsa075_u:1170": " kārikā",
    "T11bsa075_u:1171": " sarvajñasadṛśaṃ kañcid yadi paśyema samprati /",
    "T11bsa075_u:1172": " upamānena sarvajñaṃ jānīyāmastato vayam //",
    "T11bsa075_u:1173": " nāpyarthāpattitaḥ sarvajñasiddhiḥ /",
    "T11bsa075_u:1174": " dṛṣṭaḥ śruto vārtho 'nyathā nopapadyate iti adṝṣṭārthaparikalpanamarthāpattilakṣaṇam /",
    "T11bsa075_u:1175": " na cātra pramāṇapratītaṃ kiñcid vastvasti yatsarvajñamantareṇānupapadyamānaṃ tatsattāmupanayet /",
    "T11bsa075_u:1176": " tannārthāpattirapi sarvajñasādhanī /",
    "T11bsa075_u:1177": " na ca pramāṇapañcakābhāvasvabhāvādabhāvapramāṇādasya siddhiḥ,",
    "T11bsa075_u:1178": " vastvabhāvasādhanatvādasya /",
    "T11bsa075_u:1179": " pratyutāyamevāsyābhāvaṃ sādhayatīti pratipāditam /",
    "T11bsa075_u:1180": " yadapīdaṃ kārikābṛhaṭṭīkayorekaṣaṣṭyā ślokaiḥ sarvajñasiddhaye bauddhasya sādhanamāśaṅkaya dūṣitaṃ tadapi ghṛṇākaramiti granthavistarabhayānna likhitam / (",
    "T11bsa075_u:1181": " Nibandh 31\u000e)",
    "T11bsa075_u:1182": " tathā hyetāni kila saugataiḥ sarvajñasādhanāya sādhanānyabhidhīyante",
    "T11bsa075_u:1183": " sarvajño 'stīti satyam,",
    "T11bsa075_u:1184": " sarvajñoktatvāt,",
    "T11bsa075_u:1185": " dharmābhyupadeśakatvāt,",
    "T11bsa075_u:1186": " buddhaḥ sarvajña iti cirapravṛttadṛḍhasmṛteḥ,",
    "T11bsa075_u:1187": " prathamataramaśeṣaśiṣyajanavargasyānekavidhacittacaittādiparijñānāt,",
    "T11bsa075_u:1188": " sakalapadārtharāśitattvopadeśāditi //",
    "T11bsa075_u:1189": " tasmāt sthitametat nātīndriyadarśī sākṣādasti,",
    "T11bsa075_u:1190": " api tu nityavacanadvāreṇaiva tasya darśanamiti /",
    "T11bsa075_u:1191": " tadevaṃ sarvathā sarvajñasādhakapramāṇāsabhavādayukto bauddhānāṃ sarvajñe sadvyavahāra iti //",
    "T11bsa075_u:1192": " atrocyate / anumānādanyato 'siddhau siddhasādhanam /",
    "T11bsa075_u:1193": " anumānādapītyasiddham,",
    "T11bsa075_u:1194": " anumānasya pūrvamuktatvāt /",
    "T11bsa075_u:1195": " tatpratibaddhaliṅgāniścayādityādidūṣaṇaprabandho 'pi prativyūḍha ityupayuktasarvajñastāvat trailokyālokaḥ siddhaḥ /",
    "T11bsa075_u:1196": " sarvasarvajñapakṣe 'pīdaṃ sādhanam /",
    "T11bsa075_u:1197": " yatpramāṇasaṃvādiniścitārthavacanaṃ tatsākṣātparamparā(vā)",
    "T11bsa075_u:1198": " tadarthasākṣātkārijñānapūrvakam /",
    "T11bsa075_u:1199": " yathā dahano dāhaka iti vacanam /",
    "T11bsa075_u:1200": " pramāṇasaṃvādi niścitārthavacanaṃ cedam /",
    "T11bsa075_u:1201": " kṣaṇikāḥ sarvajñasaṃskārā ityarthataḥ kāryahetuḥ /",
    "T11bsa075_u:1202": " nāsyāsiddhiḥ,",
    "T11bsa075_u:1203": " sarvabhāvakṣaṇabhaṅgaprasādhanādasya vacanasya satyārthatvāt /",
    "T11bsa075_u:1204": " nāpi virodhaḥ,",
    "T11bsa075_u:1205": " sapakṣe bhāvāt /",
    "T11bsa075_u:1206": " na cānaikāntikaḥ,",
    "T11bsa075_u:1207": " vacanamātrasya saṃśayaviparyāsapūrvakatve 'pi pramāṇaniścitārthavacanasya sākṣātpāramparyeṇa tadarthasākṣātkārijñānapūrvakatvāt /",
    "T11bsa075_u:1208": " anyathā niyamena pramāṇasaṃvādāyogāt //",
    "T11bsa075_u:1209": " ayaṃ ca bhāṣyakārīyaḥ sarvasarvajñaprasādhakaprayogaḥ paṇḍitajitāribhiḥ prapañcita iti tata eva pracayato 'badhārya iti /",
    "T11bsa075_u:1210": " daurvāraprativādivikramamanādṛtya pramāprauḍhitaḥ",
    "T11bsa075_u:1211": " sarvajño jagadekacakṣurudagādeṣa prabhāvo 'tra ca /",
    "T11bsa075_u:1212": " saṃbuddhasthitimedinīkulagirerasmadguroḥ kintvayaṃ",
    "T11bsa075_u:1213": " saṃkṣepo mama ratnakīrtikṛtinastadvistaratrāsinaḥ //",
    "T11bsa075_u:1214": " viśvamastu śubhādasmād yathecchaṃ ratimanmathaḥ /",
    "T11bsa075_u:1215": " mañjuvajraśca paryante tatpādaṃ satphalapradam //",
    "T11bsa075_u:1216": " ahañca mañjuvajraḥ syāṃ mañjughoṣo 'tha mañjuvāk /",
    "T11bsa075_u:1217": " mañjuśrīrva(ā)",
    "T11bsa075_u:1218": " dirāṇmañjukumāro jinadhūrdharaḥ //",
    "T11bsa075_u:1219": " // sarvajñasiddhiḥsamāptā // (",
    "T11bsa075_u:1220": " Nibandh 32\u000e) // 2 //",
    "T11bsa075_u:1221": " // īśvarasādhanadūṣaṇam //",
    "T11bsa075_u:1222": " oṃ namastārāyai /",
    "T11bsa075_u:1223": " sūktaratnāśrayatvena jitaratnākarādidam /",
    "T11bsa075_u:1224": " gurorvāgambudheḥ smartuṃ kiñcidākṛṣya likhyate //",
    "T11bsa075_u:1225": " rītiḥ sudhānidhiriyaṃ sattame madhyavartini /",
    "T11bsa075_u:1226": " vidveṣiṇi viṣajvālā kiñcijjñe tu na kiñcana //",
    "T11bsa075_u:1227": " ihaite naiyāyikādayo vivādapadasya kṣitidharādeḥ svarūpopādānopakaraṇasaṃpradānaprayojanavibhāgapravīṇaṃ sarvajñatādiguṇaviśiṣṭaṃ puruṣaviśeṣamicchanti / yadāhuḥ",
    "T11bsa075_u:1228": " eko vibhuḥ sarvavidekabuddhisamāśrayaḥ śāśvata īśvarākhyaḥ /",
    "T11bsa075_u:1229": " pramāṇamiṣṭo jagato vidhātā svargāpavargārthibhirarthanīyaḥ // iti //",
    "T11bsa075_u:1230": " sa ca kathaṃ sidhyatīti paryanuyuktāḥ sādhanamidamācakṣate /",
    "T11bsa075_u:1231": " vivādādhyāsitaṃ buddhimaddhetukam /",
    "T11bsa075_u:1232": " kāryatvāt /",
    "T11bsa075_u:1233": " yat kāryaṃ tadbuddhimaddhetukam /",
    "T11bsa075_u:1234": " yathā ghaṭaḥ /",
    "T11bsa075_u:1235": " kāryaṃ cedam /",
    "T11bsa075_u:1236": " tasmād buddhimaddhetukamiti /",
    "T11bsa075_u:1237": " hetoḥ parokṣārthapratipādakatvamanubhūteṣu hetvābhāseṣu na śakyamāvedayitum /",
    "T11bsa075_u:1238": " hetvābhāsāśca pañca / yathoktam",
    "T11bsa075_u:1239": " savyabhicāraviruddhaprakaraṇasamasādhyasamātītakālā iti /",
    "T11bsa075_u:1240": " tatra na tāvadayaṃ sādhyasamo hetuḥ /",
    "T11bsa075_u:1241": " asiddho hi sādhyasamaḥ kathyate /",
    "T11bsa075_u:1242": " sa ca saṃkṣepato vibhajyamāno dvidhā vyavatiṣṭhate /",
    "T11bsa075_u:1243": " āśrayāsiddhatvād vāsiddho yathā surabhi gaganāravindamaravindatvāditi /",
    "T11bsa075_u:1244": " satyapi cāśraye pramāṇena saṃbandhāsiddherasiddho (",
    "T11bsa075_u:1245": " Nibandh 33\u000e) yathā anityaḥ śabdaḥ sāvayavatvāditi /",
    "T11bsa075_u:1246": " na cābhyāṃ prakārābhyāṃ prastutasya hetorasiddhirasti /",
    "T11bsa075_u:1247": " kṣmāruhādau dharmiṇi pramāṇasamadhigate kāryatvasya sādhanasya pramāṇapratītatvāt /",
    "T11bsa075_u:1248": " cirotpannaparvatādau ca dharmiṇi kāryatvaṃ sāvayavatvena hetunā boddhavyam / tad yathā",
    "T11bsa075_u:1249": " vivādapadaṃ kāryam /",
    "T11bsa075_u:1250": " sāvayavatvāt /",
    "T11bsa075_u:1251": " yatsāvayavaṃ tat kāryam /",
    "T11bsa075_u:1252": " yathā vastram /",
    "T11bsa075_u:1253": " tathā cedam /",
    "T11bsa075_u:1254": " tasmāt kāryamiti /",
    "T11bsa075_u:1255": " nanu sāvayavatvena hetunā dravyāṇāmeva kāryatvaṃ sidhyati /",
    "T11bsa075_u:1256": " na tu tatsamavetānāṃ guṇakarmādīnām /",
    "T11bsa075_u:1257": " teṣāmavayavasaṃbandhābhāvāditi cet /",
    "T11bsa075_u:1258": " satyam /",
    "T11bsa075_u:1259": " teṣāṃ kāryaguṇāditvena hetvantareṇa kāryatvamadhigantavyam / tathā hi",
    "T11bsa075_u:1260": " janmabhājo vivādādhyāsitanityetarasamavāyino guṇādayaḥ /",
    "T11bsa075_u:1261": " kāryaguṇāditvāt /",
    "T11bsa075_u:1262": " yo yaḥ kāryaguṇādiḥ sa sarvastathā,",
    "T11bsa075_u:1263": " yathā ghaṭādirūpādiḥ /",
    "T11bsa075_u:1264": " tathā caite /",
    "T11bsa075_u:1265": " tasmājjanmabhājaḥ / iti /",
    "T11bsa075_u:1266": " kāryatvaṃ ca na svakāraṇasamavāyaḥ,",
    "T11bsa075_u:1267": " sāmānyaviśeṣo vā boddhavyaḥ,",
    "T11bsa075_u:1268": " yenāsya pradhvaṃsāvyāpakatvād bhāgāsiddhatā syāt,",
    "T11bsa075_u:1269": " kiṃ tu kāraṇādhīnasvarūpamātram /",
    "T11bsa075_u:1270": " tacca śabdādiṣviva pradhvaṃsādāvapi pratyakṣeṇādhigatamiti na tāvadayamasiddho hetuḥ /",
    "T11bsa075_u:1271": " nāpi viruddhaḥ /",
    "T11bsa075_u:1272": " tathā hi yo vipakṣa eva vartate sa khalu sādhyaviparyayavyāpteḥ sādhyaviruddhaṃ sādhayan viruddho 'bhidhīyate /",
    "T11bsa075_u:1273": " yathā nityaḥ śabdaḥ kṛtakatvāditi /",
    "T11bsa075_u:1274": " na cāyaṃ tathā,",
    "T11bsa075_u:1275": " prasiddhakartṛkeṣu ghaṭādiṣu sapakṣeṣu sadbhāvadarśanāt /",
    "T11bsa075_u:1276": " nanu buddhimatpūrvakatve sādhye siddhasādhanam /",
    "T11bsa075_u:1277": " abhimataṃ hi pareṣāmapi karmajatvaṃ kāryajātasya,",
    "T11bsa075_u:1278": " karmaṇaśca cetanātmakatvāt,",
    "T11bsa075_u:1279": " cetanāhetukatvādvā /",
    "T11bsa075_u:1280": " taddhetukatvaṃ ca jagataḥ /",
    "T11bsa075_u:1281": " sarvajñapūrvakatve tu sādhye vyāptiḥ svapne 'pi nopalabddhā /",
    "T11bsa075_u:1282": " dṛṣṭāntaśca sādhyahīnaḥ,",
    "T11bsa075_u:1283": " kulālādīnāmasarvajñatvāt /",
    "T11bsa075_u:1284": " viruddhatā ca hetorasarvajñapūrvakatvenaiva kumbhādau kāryatvasya vyāpterupalabdheḥ /",
    "T11bsa075_u:1285": " na copalabdhimatpūrvakatvamātraṃ sādhanaviṣayaḥ,",
    "T11bsa075_u:1286": " tadviśeṣasya tu sarvajñapūrvakatvasyātadviṣayasyāpi tataḥ siddhiriti sāmpratam /",
    "T11bsa075_u:1287": " tathā hi yadyasau viśeṣo na sādhanaviṣayaḥ kathamatastatsiddhiḥ,",
    "T11bsa075_u:1288": " siddhaṃ vā kathamaviṣayaḥ,",
    "T11bsa075_u:1289": " viṣayaścet kathamananvayadoṣaṃ na spṛśediti cet /",
    "T11bsa075_u:1290": " ucyate / sāmānyamātravyāptāvapi antarbhāvitaviśeṣasya sāmānyasya pakṣadharmatāvaśena sādhyadharmiṇyanumānāt viśeṣaviṣayamanumānaṃ bhavatyeva",
    "T11bsa075_u:1291": " itarathā sarvānumānocchedaprasaṅgāt / (",
    "T11bsa075_u:1292": " Nibandh 34\u000e) tathā hi vahnayanumānamapi na sāmānyamātraviṣayam,",
    "T11bsa075_u:1293": " tasya prāgeva siddhatvāt /",
    "T11bsa075_u:1294": " nāpi tadviśiṣṭagirigocaram vahnitvasāmānyasya tatsambandhābhāvena tadviśeṣaṇatvānupapatteḥ /",
    "T11bsa075_u:1295": " itarathā gotvasamavāyādiva gāvaḥ śābaleyādayaḥ parvato 'pi vahnitvasamavāyād vahniḥ prasajyeta /",
    "T11bsa075_u:1296": " astyeva girervahnitvena saṃyuktasamavāyaḥ saṃbandha iti cet /",
    "T11bsa075_u:1297": " tarhi nāpratipadya parvatasaṃyuktaṃ vahniviśeṣamasau śakyapratipattiriti vahniviśeṣasyāpyananumānam /",
    "T11bsa075_u:1298": " tathā cānanvayadoṣaprasaṅgaḥ /",
    "T11bsa075_u:1299": " indriyānumāne 'pyayameva nyāyo draṣṭavyaḥ,",
    "T11bsa075_u:1300": " yathendriyalakṣaṇakaraṇaviśeṣasiddhiḥ /",
    "T11bsa075_u:1301": " tathā hi tatrāpi nendriyakaraṇikā kācit kriyopalabdhā /",
    "T11bsa075_u:1302": " na khalu cchidādyāḥ kriyā indriyasādhanā,",
    "T11bsa075_u:1303": " vraścanādīnāmanindriyatvāt /",
    "T11bsa075_u:1304": " na ca vraścanādisādhanā saṃbhavati rūpādiparicchittilakṣaṇā kriyā /",
    "T11bsa075_u:1305": " tasmād yathā kriyātvasāmānyasya karaṇamātrādhīnatvavyāptatve pakṣadharmatāvaśādindriyalakṣaṇakaraṇaviśeṣasiddhistathehāpi",
    "T11bsa075_u:1306": " satyapi kāryatvasyopādānopakaraṇasaṃpradānaprayojanajñakartṛmātravyāptatve 'pi vivādādhyāsiteṣu",
    "T11bsa075_u:1307": " pakṣadharmatāvaśādupādānādyabhijñasāmānyasyākṣiptaviśeṣasyaiva siddhiḥ /",
    "T11bsa075_u:1308": " anyathā sāmānyasyāpi vyāpakābhimatasya na siddhiḥ syāt,",
    "T11bsa075_u:1309": " nirviśeṣasyāsaṃbhavadviśeṣasya vā tasyānupapatteḥ /",
    "T11bsa075_u:1310": " asarvajñasya cātrādṛṣṭādibhedavijñānarahitasyādhiṣṭhātṛbhāvāsaṃbhavāt sarvajñātmaka eva viśeṣo balādāpatati /",
    "T11bsa075_u:1311": " nanūpādānādyabhijñakartṛ mātreṇevāsarvajñatvadehitvādibhirapi vyāptiraśakyaparihārā,",
    "T11bsa075_u:1312": " vyabhicārādarśanasya samānatvāditi cet /",
    "T11bsa075_u:1313": " na sarvajñatvāsarvajñatvayordehitvādehitvayorvā kāryotpattāvanupayogāt /",
    "T11bsa075_u:1314": " na hi sārvajñyaṃ kartṛṇāṃ yogyatāmupasthāpayati,",
    "T11bsa075_u:1315": " asarvajñebhyaḥ kumbhakārādibhyaḥ kumbhādīnāmaprasavaprasaṅgāt /",
    "T11bsa075_u:1316": " nāpyasārvajñyaṃ kumbhakārādeva keyūrādīnāmapyutpattiprasaṅgāt /",
    "T11bsa075_u:1317": " tathā na dehitvaṃ kāryotpattāvupayogi kumbhakārādeva keyūrādīnāmutpattiprasaṅgāt /",
    "T11bsa075_u:1318": " nādehitvaṃ kumbhakārād ghaṭādīnāmanutpādaprasaṅgāt /",
    "T11bsa075_u:1319": " tataśvopādānādyabhijñapuruṣapūrvakatvameva kāryatvasya vyāpakam /",
    "T11bsa075_u:1320": " tadeva ca buddhimatpuruṣapūrvakatvaśabdavācyam /",
    "T11bsa075_u:1321": " tena yadyapi buddhimatpūrvakatvamātraṃ vyāptiviṣayastathāpi tadviśeṣasya sarvajñatvasya pakṣadharmatābalāt pratilambha iti viśeṣaviṣayamanumānam",
    "T11bsa075_u:1322": " na coktadoṣaprasaṅgaḥ,",
    "T11bsa075_u:1323": " tasya sādhyadṛṣdāntayordharmavikalpādutkarṣāpakarṣalakṣaṇaparyanuyogasya sarvānumānasādhāraṇyenānumānamātraprāmāṇyapratikṣepahetutvāt /",
    "T11bsa075_u:1324": " etena yaduktaṃ kaṇikāyāṃ yadi kulālādīnāṃ katipayopakaraṇādijñānaṃ,",
    "T11bsa075_u:1325": " na samastopakaraṇādijñatā,",
    "T11bsa075_u:1326": " tarhi tenaiva nidarśanena īśvarasyāpi tadupakaraṇādimātrajñānam /",
    "T11bsa075_u:1327": " tanmātrajñāne na sarvajñatāsiddhiḥ /",
    "T11bsa075_u:1328": " katipayajño hi tathā sati syāt /",
    "T11bsa075_u:1329": " na vā tanmātrajñānamapīśvarasya bālādivadityāha /",
    "T11bsa075_u:1330": " vālonmattādīnāṃ svakāryaprayojanāparijñāne (",
    "T11bsa075_u:1331": " Nibandh 35\u000e) 'pi nirabhiprāyāṇāṃ tatra tatra pravṛttidarśanāt /",
    "T11bsa075_u:1332": " na ca kulālādayo nidarśanam na vālādaya ityatra niyamaheturastīti tannirastam //",
    "T11bsa075_u:1333": " īśvarasya hi katipayātīndriyopakaraṇādijñāne tatkāraṇasya sarvatra samānatvādaśeṣopakaraṇādijñatāyā durvāratvāt /",
    "T11bsa075_u:1334": " kāraṇaṃ ca tajjñāne sattāmantareṇa nānyat,",
    "T11bsa075_u:1335": " dharmādharmādīnāṃ laukikapratyāsattihetūnāṃ tatrāsaṃbhavāt /",
    "T11bsa075_u:1336": " kāraṇābhede ca kāryābhedaḥ /",
    "T11bsa075_u:1337": " anyathā katipayātīndriyajñānamapi na syāt /",
    "T11bsa075_u:1338": " yathā hi kulālādistulyadarśanasāmagrīkeṣu nākiñcijjñāḥ tathātīndriyopakaraṇādiṣvapīśvaraḥ,",
    "T11bsa075_u:1339": " sāmarthyasyāviśeṣāt /",
    "T11bsa075_u:1340": " na ca bālonmattādinidarśanena katipayopakaraṇajñatāniṣedho yuktaḥ,",
    "T11bsa075_u:1341": " bījadṛṣṭāntena buddhimanmātrasyāpi niṣedhābhidhānaprasaṅgāt /",
    "T11bsa075_u:1342": " tasmād yathopādānādyabhijñasyāpi saṃbhavād bījādibhirna vyabhicārābhidhānam,",
    "T11bsa075_u:1343": " tathā bālonmattādibhirapīti kulālādīnāmeva dṛṣṭāntatā yuktimatī,",
    "T11bsa075_u:1344": " upādānādyabhijñabuddhivanmātrakāryatvayoḥ sādhyasādhanayostatra prasiddhatvāt /",
    "T11bsa075_u:1345": " tathā jñānavadīśvarasya cikīrṣāprayatnaunityāvityatrāpi /",
    "T11bsa075_u:1346": " yadabhihitam - nityau cet kimīśvarasya jñānena cikīrṣāprayatnopayoginā,",
    "T11bsa075_u:1347": " tayornityatvāt,",
    "T11bsa075_u:1348": " svotpādopayogānapekṣaṇādityādi /",
    "T11bsa075_u:1349": " tadapyasāram /",
    "T11bsa075_u:1350": " ajñātakartṛtvānupapatteḥ /",
    "T11bsa075_u:1351": " jñānaṃ hi yatra cikīrṣāprayatnāvanityau tatra tāvupasthāpayadupakaraṇādikamupadarśayati /",
    "T11bsa075_u:1352": " yatra tu tau nityau tatropakaraṇādikamupadarśayadapi saphalam /",
    "T11bsa075_u:1353": " tasmāt satyapi cikīrṣāprayatnayornityatve saphalamīśvarajñānaṃ sākṣātkāryotpattāvanupayogyapi /",
    "T11bsa075_u:1354": " ata eva ca so 'yamīdṛśo viśeṣo vicārāsahaḥ kathaṃ pakṣadharmatābalādapi sādhyadharmiṇyupasaṃhriyata ityādirapi pralāpa eva /",
    "T11bsa075_u:1355": " īśvarajñānasyāvyāhatau sarvajñatāviśeṣasya durvāratvāt /",
    "T11bsa075_u:1356": " yadabhihitam - prekṣāvatāṃ pravṛttiḥ prayojanavattayā vyāptā /",
    "T11bsa075_u:1357": " na ceśvarasya prekṣāvato jagannirmāṇe prayojanamutpaśyāmaḥ,",
    "T11bsa075_u:1358": " prāptanikhilaprāpaṇīyasya prāptavyābhāvāt /",
    "T11bsa075_u:1359": " tadapi sāvadyam,",
    "T11bsa075_u:1360": " tadabhiprāyasya durvodhatvāt,",
    "T11bsa075_u:1361": " prayojanābhāvāsiddheḥ,",
    "T11bsa075_u:1362": " vyāpakānupalabdheḥ,",
    "T11bsa075_u:1363": " sandigdhatvāt /",
    "T11bsa075_u:1364": " vicitrā hi puruṣamātrasya cetovṛttiḥ prāgeva viśvasya kartuḥ /",
    "T11bsa075_u:1365": " prāptanikhilaprāpaṇīyasyāpi karūṇayāpi parārthapravṛttaḥ saṃbhāvyamānatvāt /",
    "T11bsa075_u:1366": " na cāsya narakādinirmāṇapravṛttiḥ kāruṇikatāmupahanti,",
    "T11bsa075_u:1367": " pratyuta pituḥ putragaṇḍapāṭanavṛttirivālpaduḥkhadānena prabhūtadāruṇaduḥkhāpanayanāt karuṇātiśayameva gamayati /",
    "T11bsa075_u:1368": " prekṣāvatāmivāsyāpi niyatasthirapravṛttisiddheḥ prayojanānumitireva nyāyaprāptā //",
    "T11bsa075_u:1369": " yaccedamudīritam - yadi hi sarvakāryāṇāmekaḥ kartā syāt tato 'jñasya (",
    "T11bsa075_u:1370": " Nibandh 36\u000e) tattvānupapatteḥ sarvajñatā syāt /",
    "T11bsa075_u:1371": " atha punarekaikaṃ kāryamekaikena kartrā janyata iti yo yajjanayati sa tatkāraṇamātrajña eva na tu sarvajña iti /",
    "T11bsa075_u:1372": " atrocyate / kāryaliṅgāviśeṣādekaḥ kartā saditi jñānāviśeṣāt sattaikatvavat /",
    "T11bsa075_u:1373": " kutaścilliṅgādanumitasya vastuno nānātvasya liṅgāntarānumeyatvāt,",
    "T11bsa075_u:1374": " nānātvamupapādayituṃ pramāṇāntaraṃ vaktavyam /",
    "T11bsa075_u:1375": " yathātmanānātvamavasthāpayadbhiḥ sukhādi (bhirnānātva)",
    "T11bsa075_u:1376": " vyavasthāpanamucyate /",
    "T11bsa075_u:1377": " na ceha karturanekatvādhigame pramāṇāntaramasti /",
    "T11bsa075_u:1378": " ekatve tu na pramāṇāntaramanveṣṭavyam,",
    "T11bsa075_u:1379": " ekasya karturabhāve bahūnāṃ vyāhatamanasāṃ svātantreṇa parasparavirodhena mithaḥ svānukūlābhiprāyānavabodhena yugapatkāryānutpatiḥ,",
    "T11bsa075_u:1380": " utpannasya vā vilopādiprasaṅgaḥ syāditi /",
    "T11bsa075_u:1381": " ekatve tu siddhe sarvajñatāsiddhiravirodhinī /",
    "T11bsa075_u:1382": " na ceścarasya sakalakṣetrajñasamavāyidharmādharmajñānakāraṇābhāvena tadajñānam,",
    "T11bsa075_u:1383": " tatsamavetānāṃ jñānacikīrṣāprayatnānāṃ nityatvāt /",
    "T11bsa075_u:1384": " na ca buddhitannityatvayoḥ kaścidvirodhaḥ /",
    "T11bsa075_u:1385": " na ca buddheranityatāyāstatra tatropalabdherīśvarabuddherapi tathātvaṃ yuktam,",
    "T11bsa075_u:1386": " rūpādīnāmapyanityānāṃ tatra tatropalabdhestoyādiparamāṇusamavetānāmapi rūpādīnāmanityatvaprasaṅgāt /",
    "T11bsa075_u:1387": " parapuruṣasamavetadharmādharmādhiṣṭhānamapyasya yuktameva,",
    "T11bsa075_u:1388": " saṃyuktasaṃyogisamavāyasya sambandhasya sadbhāvāt /",
    "T11bsa075_u:1389": " saṃyuktāḥ khalvīśvareṇa paramāṇavaḥ,",
    "T11bsa075_u:1390": " taiśca kṣetrajñāḥ,",
    "T11bsa075_u:1391": " tatsamavetau ca dharmādharmāviti //",
    "T11bsa075_u:1392": " tadevaṃ kaṇikāyāṃ vācaspaterīśvaradūṣaṇaṃ yathāsāramutthāpya vyudastamasmābhiḥ /",
    "T11bsa075_u:1393": " aparaṃ ca busaprāyamanabhyupagamaprasiddhasiddhāntagrastamiha granthavistarabhayānna likhitam /",
    "T11bsa075_u:1394": " tadevamabhimatasyaiva sarvajñatālakṣaṇasya viśeṣasya siddhernaiṣa viśeṣaviruddho hetuḥ /",
    "T11bsa075_u:1395": " nāpi karmabhiḥ siddhasādhanamiti sthitam //",
    "T11bsa075_u:1396": " na cānaikāntikaḥ /",
    "T11bsa075_u:1397": " sa hi bhavannasādhāraṇo vā syāt,",
    "T11bsa075_u:1398": " yathā nityā pṛthvī gandhavatvāditi;",
    "T11bsa075_u:1399": " anupasaṃhāryo vā,",
    "T11bsa075_u:1400": " yathā sarvaṃ nityaṃ prameyatvāditi;",
    "T11bsa075_u:1401": " sādhāraṇo vā yathā nityaḥ śabdaḥ,",
    "T11bsa075_u:1402": " asparśavattvāditi /",
    "T11bsa075_u:1403": " tatra na tāvadādimau pakṣau,",
    "T11bsa075_u:1404": " sapakṣasadbhāvadarśanena pratikṣiptatvāt /",
    "T11bsa075_u:1405": " nāpyantimaḥ,",
    "T11bsa075_u:1406": " adhigatakartṛnivṛttervyomādervipakṣād vyāvṛtterupalabdheḥ /",
    "T11bsa075_u:1407": " nanu puruṣavyāpāramantareṇa tṛṇādīnudayamānānavalokayan lokaḥ kāryamātraṃ puruṣapūrvakamiti vyāptimeva na pratipadyata iti cet /",
    "T11bsa075_u:1408": " evaṃ tarhi prasiddhānumānasthitirapi dattajalāñjaliḥ /",
    "T11bsa075_u:1409": " tatrāpi hi vyāptipratītikāla eva vyāghrādiparyākulātidurgapradeśe vahnivyāpāramantareṇa",
    "T11bsa075_u:1410": " dhūmaṃ puruṣavyāpāraṃ vinā pūrvaṃ siddhaṃ ghaṭaṃ vā vilokayan loko dhūmamātraṃ vahnipūrvakaṃ",
    "T11bsa075_u:1411": " ghaṭamātraṃ vā puruṣapūervakamiti vyāptimeva na pratipadyata iti vaktuṃ śakyatvāt / (",
    "T11bsa075_u:1412": " Nibandh 37\u000e)",
    "T11bsa075_u:1413": " tatra vahnipuruṣayordeśakālaviprakṛṣṭatvādapratikṣepa iti cet /",
    "T11bsa075_u:1414": " yadyevaṃ tṛṇādāvapi puruṣasya svabhāvaviprakṛṣṭatvādapratikṣepa iti sarvaṃ samānamanyatrābhiniveśāt /",
    "T11bsa075_u:1415": " puruṣavyāpārapūrvakatā tāvanna pratīyate tṛṇādīnām /",
    "T11bsa075_u:1416": " sā ca puruṣasyādṛśyatvādasattvād vā na pratīyatām,",
    "T11bsa075_u:1417": " kimanena vicāritena /",
    "T11bsa075_u:1418": " sarvathā kiñcitkāryamapūrvapuruṣapūrvakamapaśyanna vyāptiṃ kāryamātrasya puruṣeṇa kaścit cetanāvānavagacchatīti cet /",
    "T11bsa075_u:1419": " yadyevaṃ vahnimātrapūrvakatā tāvanna pratīyate dhūmasya,",
    "T11bsa075_u:1420": " puruṣamātrapūrvakatā ca ghaṭasya /",
    "T11bsa075_u:1421": " sā ca vahnerdeśaviprakṛṣṭatvādasattvād vā puruṣasya kālaviprakṛṣṭatvādasattvād vā na pratīyatām,",
    "T11bsa075_u:1422": " kimanena vicāritena /",
    "T11bsa075_u:1423": " sarvathā dhūmamātraṃ vahnivyāpārapūrvakamapaśyan ghaṭamātraṃ vā puruṣapūrvakamapaśyannavyāptimeva",
    "T11bsa075_u:1424": " dhūmasya vahnimātreṇa ghaṭasya puruṣamātreṇa vā kaściccetanāvānadhigacchatītyapyucyamānaṃ",
    "T11bsa075_u:1425": " na vaktraṃ vakrīkaroti /",
    "T11bsa075_u:1426": " tat kimanena prasiddhānumānāpalāpinā jātyuttareṇa //",
    "T11bsa075_u:1427": " syādetat / na sapakṣāsapakṣayordarśanādarśanamātreṇāvyabhicāraniścayaḥ,",
    "T11bsa075_u:1428": " atadātmano 'tadutpatteścāvyabhicāraniyamābhāvāt /",
    "T11bsa075_u:1429": " tadidaṃ kāryatvaṃ sandigdhavipakṣavyāvṛttikatvenāsādhanam /",
    "T11bsa075_u:1430": " atrocyate / nāsti vipakṣāddhetorvyāvṛttisandehaḥ,",
    "T11bsa075_u:1431": " dhūmānalayoriva kāryabuddhimatorupalambhānupalambhasādhanasya kāryakāraṇabhāvasya siddhatvāt /",
    "T11bsa075_u:1432": " kāryaviśeṣasyaiva tadutpādasiddhirna kāryasāmānyasya,",
    "T11bsa075_u:1433": " yathā dhūmādivartino vastutvādernānalādijanyatvaniścaya iti cet / na /",
    "T11bsa075_u:1434": " viśeṣahetvabhāvāt /",
    "T11bsa075_u:1435": " upalambhānupalambhayostadutpattisādhanatveneṣṭayoraviśeṣāt kāryaviśeṣasyeva kāryasāmānyasya prabodhāśrayāyattatāsiddheḥ /",
    "T11bsa075_u:1436": " yathā hi kāryaṃ vastrādyupādānavad dṛṣṭam,",
    "T11bsa075_u:1437": " kāryāntaramapyadṛṣṭopādānamupādānavat kāryatvādyupasthāpyate tathā tadeva kāryaṃ vastrādi dṛṣṭakartṛkamityadṛṣṭakartṛkamapi kāryatvāt kartṛmadvyavasthāpyate",
    "T11bsa075_u:1438": " upādānasyeva karturapikāryeṇānukṛtānvayavyatirekatvāt /",
    "T11bsa075_u:1439": " tanmātranibandhanatvācca sarvatra kāryakāraṇavyavahārayoḥ /",
    "T11bsa075_u:1440": " tasmād yathā kāryaṃ ca syānnirupādānaṃ ceti na śakyamāśaṅkitum,",
    "T11bsa075_u:1441": " kāryamātrasyopādānamātrādutpādasiddheḥ tathā kāryaṃ ca bhavedakartṛkaṃ ceti nāśaṅkanīyam,",
    "T11bsa075_u:1442": " kāryamātrasya kartṛmātrādutpādasiddheraviśeṣāt //",
    "T11bsa075_u:1443": " nanu brūyā nāma kiñcit /",
    "T11bsa075_u:1444": " tathāpi na kāryamātrād buddhimadanumānam,",
    "T11bsa075_u:1445": " api tu kāryaviśeṣādeva /",
    "T11bsa075_u:1446": " yaddarśanādakriyādarśino 'pi kṛtabuddhiḥ syāt /",
    "T11bsa075_u:1447": " na cānapekṣitatattvānugamācchabdamātrasāmyāt sādhyasiddhiryuktā /",
    "T11bsa075_u:1448": " gośabdavācyatāmātreṇa vāgādīnāṃ viṣāṇitvānumitiprasaṅgāditi cet /",
    "T11bsa075_u:1449": " tadetat khasthottaramanuttarārham,",
    "T11bsa075_u:1450": " kāryasāmānyasyaiva vyāptiprasādhanāt /",
    "T11bsa075_u:1451": " api ca kā punariyaṃ kṛtabuddhiḥ,",
    "T11bsa075_u:1452": " kimapekṣitaparavyāpārāvasāyo 'tha puruṣakṛtametaditi pauruṣeyatvaniścaya iti / (",
    "T11bsa075_u:1453": " Nibandh 38\u000e)",
    "T11bsa075_u:1454": " yadyādyaḥ pakṣaḥ sa kathaṃ kṣityādiṣu nāsti,",
    "T11bsa075_u:1455": " kāraṇavyāpārātmalābhalākṣaṇasya kāryatvasya kumbhādivat kṣityādiṣvaviśeṣāt /",
    "T11bsa075_u:1456": " atha puruṣeṇa kṛtamiti pauruṣeyatvaniścayaḥ kṛtabuddhirabhimatā,",
    "T11bsa075_u:1457": " tadāpi tādṛśī kṛtabuddhiḥ kasya nāstīti vaktavyam /",
    "T11bsa075_u:1458": " kiṃ kāryatvāditi hetoravinābhāvavedina āhosvit tadviparītasya /",
    "T11bsa075_u:1459": " nādyaḥ pakṣaḥ /",
    "T11bsa075_u:1460": " avinābhāvavedinaḥ sādhyāpratipatterayogāt /",
    "T11bsa075_u:1461": " atha tadviparītasya sādhyabuddhirna bhavatīti kṛtabuddhihetukatvamavanitanumahīruhādiṣu nāstīti buddhimato 'numānaṃ pratikṣipyate /",
    "T11bsa075_u:1462": " nanvevaṃ sati sarvānumānoccheda syāt /",
    "T11bsa075_u:1463": " sarvahetūnāmagṛhītāvinābhāvaṃ prati agamakatvāt /",
    "T11bsa075_u:1464": " tasmānna kṛtabuddhihetutvaṃ viśeṣaḥ /",
    "T11bsa075_u:1465": " bhavatu vā kaścidanirūpitarūpo viśeṣastathāpi kimanena /",
    "T11bsa075_u:1466": " kāryamātrasyaiva dhūmamātrasyeva vyāptipratīteḥ /",
    "T11bsa075_u:1467": " na ca kāryatvena hetunā saha mṛddhikārasya samakakṣatā /",
    "T11bsa075_u:1468": " tasya svasādhyena dṛśyakumbhakāreṇa saha vyabhicārasya śataśo darśanāt /",
    "T11bsa075_u:1469": " kāryatvasya tu dṛśyādṛśyasādhāraṇena buddhimanmātreṇa tadyogāditi nāyamanaikāntikaḥ /",
    "T11bsa075_u:1470": " nāpi prakaraṇasamaḥ,",
    "T11bsa075_u:1471": " apratipakṣatvāt /",
    "T11bsa075_u:1472": " na hyasya pratipakṣopasthāpakaṃ dharmāntaramasti /",
    "T11bsa075_u:1473": " yathā nityaḥ śabdo vastutve satyanupalabhyamānanityadharmatvādityasya,",
    "T11bsa075_u:1474": " anityaḥ śabdo vastutve satyanupalabhyamānanityadharmatvāditi pratipakṣakṛtaṃ dharmāntaramasti /",
    "T11bsa075_u:1475": " na cedaṃ bādhakaṃ vaktavyam /",
    "T11bsa075_u:1476": " neśvarakartṛkaṃ jagat /",
    "T11bsa075_u:1477": " vastutvasattvādityādi /",
    "T11bsa075_u:1478": " īśvarakartṛkatvasya vastutvāditi virodhābhāvāt /",
    "T11bsa075_u:1479": " iti gāyaṃ prakaraṇasamo 'pi /",
    "T11bsa075_u:1480": " na ca kālātyayāpadiṣṭaḥ pratyakṣānumānāgamairbādhitaviṣayasya tathābhāvāt /",
    "T11bsa075_u:1481": " asya ca tairavirodhāt /",
    "T11bsa075_u:1482": " tatra pratyakṣaviruddhaḥ,",
    "T11bsa075_u:1483": " anuṣṇastejo 'vayavī kṛtakatvāt /",
    "T11bsa075_u:1484": " anumānaviruddhaḥ,",
    "T11bsa075_u:1485": " sāvayavāḥ paramāṇavo mūrtatvāt /",
    "T11bsa075_u:1486": " āgamaviruddhaḥ, śuci na(ra)",
    "T11bsa075_u:1487": " śiraḥ kapālaṃ prāṇyaṅgatvāditi /",
    "T11bsa075_u:1488": " tatra na tāvadayaṃ pratyakṣaviruddhaḥ,",
    "T11bsa075_u:1489": " sādhyaviparyayasya pratyakṣāviṣayatvāt /",
    "T11bsa075_u:1490": " nāpyanumānaviruddhaḥ,",
    "T11bsa075_u:1491": " dharmigrāhiṇānumānenābādhitaviṣayatvāt /",
    "T11bsa075_u:1492": " na cāgamaviruddhaḥ,",
    "T11bsa075_u:1493": " āgamena sādhyaviparya(ya)",
    "T11bsa075_u:1494": " syāparicchedāt /",
    "T11bsa075_u:1495": " saugatādyāgamairviparītaparicchedāditi cet /",
    "T11bsa075_u:1496": " na, teṣāṃ kṣaṇikatvādyarthavisaṃvādopalambhena prāmāṇyābhāvāt /",
    "T11bsa075_u:1497": " vedāgamo 'pi bādhakatvena nāśaṅkanīyaḥ,",
    "T11bsa075_u:1498": " sahasraśīrṣā puruṣaḥ",
    "T11bsa075_u:1499": " ityādinā tatra kartureva pratipādanāt /",
    "T11bsa075_u:1500": " tathābhūtapuruṣātiśayapūrvakatvābhāve satyaprāmāṇyācceti nāyamatikrāntakālo hetuḥ /",
    "T11bsa075_u:1501": " tadevamapanītahetvābhāsavibhramādataḥ sādhanādupādānādyabhijño buddhimānabhimataḥ kartā sidhyati /",
    "T11bsa075_u:1502": " sa eva bhagavānasmākamīśvara iti sthitam // (",
    "T11bsa075_u:1503": " Nibandh 39\u000e)",
    "T11bsa075_u:1504": " tathāsya siddhaye śaṅkaraḥ sādhanamidamabhipraiti -",
    "T11bsa075_u:1505": " jagadetat prabodhāśrayāyattaprasavamabhilāṣaprītiparamāṇumūrtyādhāraparatvāparatrvānumeyasāmānyasamavāyāntyaviśeṣatadekārthasamavetaparimāṇaikatvapṛthaktvagurutvasnehāpārthivarūparasasparśāpyadravatvāmūrtasaṃyogataditaretarābhāvānutpattirūpārūpamasmadādivinirmitetarat",
    "T11bsa075_u:1506": " acetanopādānatvāt /",
    "T11bsa075_u:1507": " yaditthaṃ tat tathā,",
    "T11bsa075_u:1508": " yathā kalasaḥ /",
    "T11bsa075_u:1509": " tathā cedam /",
    "T11bsa075_u:1510": " tasmādidamapi tatheti /",
    "T11bsa075_u:1511": " asyāyamarthaḥ /",
    "T11bsa075_u:1512": " jagaditi dharmī /",
    "T11bsa075_u:1513": " prabodhāśrayāyattaprasavamiti sādhyam /",
    "T11bsa075_u:1514": " abhilāṣetyādi anutpattirūpārūpaparyantena dharmiviśeṣaṇenākāśādinityavargaparihāraḥ /",
    "T11bsa075_u:1515": " asmadādivinirmitetaradityanenāpi dharmiviśeṣaṇena prasiddhakartṛkaghaṭādiparihāraḥ /",
    "T11bsa075_u:1516": " abhilāṣaśca prītiśca paramāṇumūrtiśca /",
    "T11bsa075_u:1517": " āsāmadhāraḥ ākāśa ātmā paramāṇuḥ /",
    "T11bsa075_u:1518": " paratvāparatvānumeyau dikkālau /",
    "T11bsa075_u:1519": " sāmānyādayastu yathāprasiddhā grahītavyāḥ /",
    "T11bsa075_u:1520": " tathā narasiṃhaḥ prāha -",
    "T11bsa075_u:1521": " vijñānādhārādhīnajanma(a)",
    "T11bsa075_u:1522": " janmāvacchinnātmobhayavādyavivādāspadapuruṣapūrvakavyatireki bhāvānubhāvi prameyajātam /",
    "T11bsa075_u:1523": " utpattimattvāt /",
    "T11bsa075_u:1524": " yad yadākhyātasādhanasambandhi tattaduktasādhyadharmādhikaraṇam /",
    "T11bsa075_u:1525": " yathā vāsaḥ /",
    "T11bsa075_u:1526": " tathā cedam /",
    "T11bsa075_u:1527": " tasmādidamapi tatheti /",
    "T11bsa075_u:1528": " asyāyamarthaḥ /",
    "T11bsa075_u:1529": " prameyajātaṃ dharmi /",
    "T11bsa075_u:1530": " vijñānādhārādhīnajanmeti sādhyam /",
    "T11bsa075_u:1531": " ajanmāvacchinnātmeti dharmiviśeṣaṇam /",
    "T11bsa075_u:1532": " etenākāśādinityavargaparihāraḥ /",
    "T11bsa075_u:1533": " ubhayavādyavivādāspadapuruṣapūrvakavyatirekītyanenāpi prasiddhakartṛkaghaṭādiparihāraḥ /",
    "T11bsa075_u:1534": " bhāvānubhāvīti vasturūpam /",
    "T11bsa075_u:1535": " etena pradhvaṃsādiparihāraḥ /",
    "T11bsa075_u:1536": " yad yadākhyātasādhanasaṃbandhīti vyāptivacanaṃ yaddharmirūpaṃ kathitasādhanayogītyarthaḥ /",
    "T11bsa075_u:1537": " trilocanastu vyatirekiṇamimaṃ prayogamāha -",
    "T11bsa075_u:1538": " sarvaṃ kāryaṃ prabodhavaddhetukam /",
    "T11bsa075_u:1539": " utpattidharmakatvāt /",
    "T11bsa075_u:1540": " yannityaṃ dṛṣṭamabodhavaddhetukaṃ tasyākāśādestathotpattirnāstīti dṛṣṭam /",
    "T11bsa075_u:1541": " utpattidharmakaṃ ca pakṣīkṛtamasmadādivinirmitetarat / (",
    "T11bsa075_u:1542": " Nibandh 40\u000e)",
    "T11bsa075_u:1543": " tasmād bodhavaddhetukamiti /",
    "T11bsa075_u:1544": " punardvyaṇukeśvarasiddhau trilocana eva prāha -",
    "T11bsa075_u:1545": " vivādāspadībhūtaṃ dvitvamātmotpattau kasyacidekaikaviṣayāṃ buddhimapekṣate /",
    "T11bsa075_u:1546": " dvitvasaṃkhyātvāt /",
    "T11bsa075_u:1547": " yad yad dvitvaṃ tat tathā /",
    "T11bsa075_u:1548": " yathā dve dravye /",
    "T11bsa075_u:1549": " tathā cedaṃ dvayaṇukagataṃ dvitvam /",
    "T11bsa075_u:1550": " tasmāttatheti /",
    "T11bsa075_u:1551": " yasya cātra buddhirapekṣyate sa bhagavānīśvaraḥ //",
    "T11bsa075_u:1552": " tathā ca vācaspatiḥ pramāṇayati -",
    "T11bsa075_u:1553": " vivādāṣyāsitatanutarugirisāgarādayaḥ upādānādyabhijñakartṛkāḥ /",
    "T11bsa075_u:1554": " kāryatvāt /",
    "T11bsa075_u:1555": " yadyat kāryaṃ tattadupādānādyabhijñakartṛkam /",
    "T11bsa075_u:1556": " yathā prāsādādi /",
    "T11bsa075_u:1557": " tathā va vivādādhyāsitāstanvādayaḥ /",
    "T11bsa075_u:1558": " tasmāttatheti /",
    "T11bsa075_u:1559": " evaṃ sthitvā sthitvā pravṛttidharmakatvāt,",
    "T11bsa075_u:1560": " sanniveśavattvāt,",
    "T11bsa075_u:1561": " arthakriyākāritvādityādayo hetavaḥ kathitapañcāvayavakrameṇa boddhavyā iti /",
    "T11bsa075_u:1562": " tadetaddurmativispanditaṃ jagadandhīkaraṇaṃ na satāmupekṣitumucitamiti kiñciducyate /",
    "T11bsa075_u:1563": " iha khalu buddhimatkāryamātrayoḥ sādhyasādhanayoḥ sarvopasaṃhāravatī vyāptistāvadavaśyaṃ grahītavyā /",
    "T11bsa075_u:1564": " anyathā gamyagamakabhāvāyogāt /",
    "T11bsa075_u:1565": " sā ca gṛhyamāṇā kiṃ kāraṇakāryamātrayoriva viparyayabādhakapramāṇabalād grāhyā /",
    "T11bsa075_u:1566": " yadvāgnidhūmayoriva viśiṣṭānvayavyatirekagrahaṇapravaṇaviśiṣṭapratyakṣānupalambhābhyāṃ boddhavyā /",
    "T11bsa075_u:1567": " uta svavyavasthayā sapakṣāsapakṣayorbhūyodarśanādarśanābhyāṃ pratyetavyā /",
    "T11bsa075_u:1568": " āhosvit sapakṣāsapakṣayoḥ sakṛddarśanādarśanābhyāṃ jñātavyeti catvāro vikalpāḥ /",
    "T11bsa075_u:1569": " na tāvadādyaḥ pakṣaḥ /",
    "T11bsa075_u:1570": " sādhyaviparyaye buddhimadabhāve kāryatvasāmānyasya sādhanasya bādhakapramāṇābhāvāt /",
    "T11bsa075_u:1571": " nanu bādhakapramāṇābhāvo 'siddhaḥ /",
    "T11bsa075_u:1572": " tathā hīdaṃ kāryatvaṃ yathā buddhimatā vyāptamiṣyate tathā deśakālasvabhāvaniyatatvenāpi,",
    "T11bsa075_u:1573": " kādācitkakāraṇasannidhimattayāpi,",
    "T11bsa075_u:1574": " sāmagrīkāryatvenāpi vyāptamupalabdham /",
    "T11bsa075_u:1575": " sa ca deśādi niyamaḥ kādācitkakāraṇasannidhiḥ sāmagrī vā buddhimatpūrvikā siddhā /",
    "T11bsa075_u:1576": " yadi punaracetanāni cetanānadhiṣṭhitāni kāryaṃ kuryuḥ tato patra kvacanāvasthitāni janayeyuriti na deśakālasvabhāvaniyataprasavaṃ kāryamupalabhyeta",
    "T11bsa075_u:1577": " hetusamavadhānajanmatayā na kāryaṃ pratyekaṃ kāraṇairjanyata iti cet /",
    "T11bsa075_u:1578": " samavadhānameva tu kāraṇānāṃ kutaḥ /",
    "T11bsa075_u:1579": " kādācitkaparipākādadṛṣṭaviśeṣāditi cet /",
    "T11bsa075_u:1580": " nanvayamacetanaḥ kathaṃ yathāvat kāraṇāni sannidhāpayet /",
    "T11bsa075_u:1581": " no khalu kvacidavasthitāni (",
    "T11bsa075_u:1582": " Nibandh 41\u000e) daṇḍādīni vinā kumbhakāraprayatnamadṛṣṭaviśeṣavaśādeva parasparaṃ sannidhīyante /",
    "T11bsa075_u:1583": " sannihitāni vā kāryāya prabhavantīti buddhimatā deśakālasvabhāvaniyamasya kādācitkakāraṇasannidheḥ sāmagryāśca vyāptisiddhiḥ /",
    "T11bsa075_u:1584": " buddhimadabhāve caiṣāṃ vyāpakānāṃ nivṛttau nivartamānaṃ kāryatvaṃ buddhimatpūrvakatvena vyāpyata iti pratibandhasiddhaye vyāpakānupalambhatrayamupanyastam",
    "T11bsa075_u:1585": " tathā ca na kāryaṃ buddhimatparityāgāt ahetukameva bhavatīti saṃbhāvyam,",
    "T11bsa075_u:1586": " deśakālasvabhāvaniyamābhāvaprasaṅgāt /",
    "T11bsa075_u:1587": " nāpi buddhimato 'nyasmādeva bhavatīti śaṅkanīyam,",
    "T11bsa075_u:1588": " sakṛdapyutpādābhāvaprasaṅgāt /",
    "T11bsa075_u:1589": " na cānyasmādasmādapi bhavatīti saṃbhāvyam,",
    "T11bsa075_u:1590": " aniyatahetutve 'hetutvaprasaṅgāt /",
    "T11bsa075_u:1591": " tathā buddhimantamantareṇācetanena karaṇe sarvadā kriyāyā avirāmaprasaṅgaścetyapi",
    "T11bsa075_u:1592": " viparyayabādhakamatiprasaṅgacatuṣṭayaṃ vyāptiprasādhakamiti kāryatvasya hetupūrvakatvamiva",
    "T11bsa075_u:1593": " buddhimatpūrvakatvamapyavāryamiti cet /",
    "T11bsa075_u:1594": " atrocyate / sidhyatyevedaṃ manorājyaṃ yadi deśakālasvabhāvaniyamasya kādācitkakāraṇasannidheḥ sāmagryāśca buddhimatpūrvakatvena vyāptiḥ sidhyati",
    "T11bsa075_u:1595": " kevalametadeva durāpam /",
    "T11bsa075_u:1596": " buddhimadabhāve 'pi hi svahetubalasamutpannasannidhe(ḥ)",
    "T11bsa075_u:1597": " pratiniyatadeśakālaśaktinācetanenāpi sāmagrīlakṣaṇakāraṇaviśeṣeṇa kriyamāṇāni deśakālasvabhāvaniyamakādācitkakāraṇasannidhisāmagrīkāryatvāni",
    "T11bsa075_u:1598": " yujyanta iti sandigdhāsiddhā vyāpakānupalabdhayaḥ //",
    "T11bsa075_u:1599": " buddhimadabhāve samavadhānameva kuta iti cet /",
    "T11bsa075_u:1600": " tadapi cetanānadhiṣṭhitayathoktācetanasāmagrīviśeṣādeva /",
    "T11bsa075_u:1601": " so 'pi tādṛśādityanādyacetanasāmagrīparamparāto 'pideśādiniyamasaṃbhāvanāyāṃ nāvaśyaṃ buddhimadapekṣā /",
    "T11bsa075_u:1602": " ghaṭāderdeśakālasvabhāvaniyamaḥ kādācitkakāraṇasannidhiśca,",
    "T11bsa075_u:1603": " sāmagrī ca buddhimatpūrvikā dṛṣṭā ityaparopi deśakālasvabhāvaniyamādistathaiveti cet /",
    "T11bsa075_u:1604": " yadyevaṃ ghaṭādikamapi kāryaṃ bahuśo buddhimatpūrvakamupalabdhamiti sarvameva kāryaṃ tathāstu,",
    "T11bsa075_u:1605": " kimanena vyāpakānu (pa)",
    "T11bsa075_u:1606": " lambhopanyāsaduarvyasanena /",
    "T11bsa075_u:1607": " ghaṭāderbahuśo buddhimatpūrvakatvadarśane 'pi na sarvatra kāryamātrasya tathābhāvaniścayaścet /",
    "T11bsa075_u:1608": " deśādiniyamādīnāmapīdaṃ samānamiti kathamatrāpi śaṅkāvyudāsaḥ //",
    "T11bsa075_u:1609": " astu tadā pratyakṣameva sarvatra vyāptigrāhakamiti cet /",
    "T11bsa075_u:1610": " na tarhi viparyayabādhakapramāṇabalād vyāptigrahanirvāhaḥ /",
    "T11bsa075_u:1611": " pratyakṣaṃ ca tatrāśaktamiti dvitīyavikalpāvasare nivedayiṣyate /",
    "T11bsa075_u:1612": " tathā siddhe kāryakāraṇabhāve dhūmasyāhetukotpatāvanyasmādevo tpattāvanyasmādapyutpattau saṃbhāvyamānāyāṃ deśādiniyamābhāva (klṛptahetu)",
    "T11bsa075_u:1613": " tyāga (anya)",
    "T11bsa075_u:1614": " hetutvaprasaṅgāḥ saṅgacchante /",
    "T11bsa075_u:1615": " prastute tu buddhimatkāryamātrayoḥ kāryakāraṇabhāvo nādyāpi siddhaḥ /",
    "T11bsa075_u:1616": " sādhayituṃ vā śakyaḥ /",
    "T11bsa075_u:1617": " na cācetanasya kartṛtve kriyāyā (",
    "T11bsa075_u:1618": " Nibandh 42\u000e) avirāmaprasaṅgaḥ saṅgataḥ /",
    "T11bsa075_u:1619": " na hyacetanamityeva sarvadā sāmarthyayogi,",
    "T11bsa075_u:1620": " tasyāpi svahetuparamparāpratibaddhasāmarthyatvādityacetanakāraṇaviśeṣaparamparāsaṃbhāvanāyāṃ",
    "T11bsa075_u:1621": " nāvaśyaṃ buddhimadākṣepa iti svamatavyālopaviklavavikrośitamātramevedaṃ na punaratra nyāyagandho 'pi /",
    "T11bsa075_u:1622": " tadevaṃ vyāptisādhanārthamupanyastaṃ vyāpakānupalambhatrayaṃ sandigdhāsiddhamatiprasaṅgatucaṣṭayaṃ ca buddhimatkāryamātrayorvyāptyasiddhāvasaṅgatam",
    "T11bsa075_u:1623": " ataḥ kāryatvaṃ sādhanaṃ sandigdhavipakṣavyāvṛttikatvādanaikāntikam //",
    "T11bsa075_u:1624": " atra vācaspatiḥ prāha -",
    "T11bsa075_u:1625": " sandigdhavipakṣavyāvṛttikatvaṃ nāma hetudoṣa eva na bhavati /",
    "T11bsa075_u:1626": " tatkathaṃ nirasyate /",
    "T11bsa075_u:1627": " tathā hi ya eva vipakṣe dṛṣṭo hetuḥ sa eva prameyatvādivadabhimataṃ na sādhayet /",
    "T11bsa075_u:1628": " yastu mahatāpi prayatnena mṛgyamāṇo 'sapakṣe nopalakṣitaḥ sa kathaṃ sādhyaṃ na sādhayet /",
    "T11bsa075_u:1629": " avaśyaṃśaṅkayā bhāvyaṃ niyāmakamapaśyatām /",
    "T11bsa075_u:1630": " iti tu datāvakāśā laukikamaryādātikrameṇa saṃśayapiśācī labdhaprasarā na kvacinnāstoti nāyaṃ kvacitpravarteta /",
    "T11bsa075_u:1631": " sarvasyaivārthasya kathañcicchaṅkāspadatvādarśanāt /",
    "T11bsa075_u:1632": " anarthaśaṅkāyāśca prekṣāvatāṃ nivṛttyaṅgatvāt /",
    "T11bsa075_u:1633": " antataḥ snigdhānnapānopayoge 'pi maraṇadarśanāt /",
    "T11bsa075_u:1634": " tasmāt prāmāṇikalokayātrāmanupālayatā yathādarśanaṃ śaṅkanīyam,",
    "T11bsa075_u:1635": " na tvadṛṣṭamapi /",
    "T11bsa075_u:1636": " viśeṣasmṛtyapekṣo hi saṃśayo nāsmṛterbhavati /",
    "T11bsa075_u:1637": " na ca smṛtirananubhūtacare bhavati /",
    "T11bsa075_u:1638": " taduktaṃ mīmāṃsāvārttikakṛtā adhyuṣṭasahasrikāyām -",
    "T11bsa075_u:1639": " nāśaṅkā niḥpramāṇiketi /",
    "T11bsa075_u:1640": " tathā tenaiva bṛhaṭṭīkāyām -",
    "T11bsa075_u:1641": " utprekṣeta hi yo mohādajātamapi bādhakam /",
    "T11bsa075_u:1642": " sa sarvavyavahāreṣu saṃśayātmā kṣayaṃ vrajet // iti //",
    "T11bsa075_u:1643": " tadetat pralāpamātram /",
    "T11bsa075_u:1644": " na hi mahatāpi prayatnena vipakṣe mṛgyamāṇasya hetoradarśanamātreṇa vyatirekaḥ sidhyati /",
    "T11bsa075_u:1645": " tathā hi vipakṣe heturnopalabhyata ityanena tadupalambhakapramāṇanivṛttirucyate /",
    "T11bsa075_u:1646": " pramāṇaṃ ca prameyasya kāryam,",
    "T11bsa075_u:1647": " nākāraṇaṃ viṣaya iti nyāyāt /",
    "T11bsa075_u:1648": " na ca kāryanivṛttau kāraṇanivṛtirupalabdhā,",
    "T11bsa075_u:1649": " nirdhūmasyāpi bahnerupalambhāt /",
    "T11bsa075_u:1650": " yadi punaḥ pramāṇasattayā prameyasattā vyāptā syāt,",
    "T11bsa075_u:1651": " tadā yuktametat /",
    "T11bsa075_u:1652": " kevalamiyameva vyāptirasaṃbhavinī,",
    "T11bsa075_u:1653": " sarvasya sarvadarśitvaprasaṅgāt /",
    "T11bsa075_u:1654": " tannādarśanamātreṇa vyatirekasiddhiḥ / yathoktam - (",
    "T11bsa075_u:1655": " Nibandh 43\u000e)",
    "T11bsa075_u:1656": " sarvādṛṣṭiśca sandigdhā svādṛṣṭirvyabhicāriṇī /",
    "T11bsa075_u:1657": " vindhyādrirandhradūrvāderadṛṣṭāvapi sattvataḥ // iti",
    "T11bsa075_u:1658": " sakalavipakṣasyārvācīnaṃ pratyadṛśyatvāt //",
    "T11bsa075_u:1659": " yaccoktam - saṃśayapiśācī labdhaprasarā na kvacinnāstīti na kvacit pravarteteti /",
    "T11bsa075_u:1660": " tadasaṅgatam /",
    "T11bsa075_u:1661": " arthasaṃśayasyāpi prekṣāvatāṃ pravṛttyaṅgatvāt pravṛttiravirodhinyeva /",
    "T11bsa075_u:1662": " anarthasandehaḥ sarvatra kartuṃ śakyate /",
    "T11bsa075_u:1663": " antataḥ snigdhānnapānopayoge 'pi maraṇadarśanādapravṛttiriti cet /",
    "T11bsa075_u:1664": " duarjñānametat /",
    "T11bsa075_u:1665": " tathā hi arthasandeho 'narthasandeho veti nāyaṃ ṣaṣṭhīsamāsaḥ /",
    "T11bsa075_u:1666": " kintvarthonmukhaḥ sandeho 'rthasandehaḥ,",
    "T11bsa075_u:1667": " anarthonmukhaḥ sandeho 'nartha sandeha iti śākapārthivādivanmadhyapadalopī samāsaḥ /",
    "T11bsa075_u:1668": " evaṃ sati snigdhānnapānādāvarthasandeha eva,",
    "T11bsa075_u:1669": " tajjātīyasya svaparasantāne dṛṣṭipuṣṭyādyarthasya koṭiśaḥ karaṇadarśanāt,",
    "T11bsa075_u:1670": " maraṇāderanarthasya kvacit kadāciddarśanāt /",
    "T11bsa075_u:1671": " etadviviparīto 'narthasandeho draṣṭavyaḥ /",
    "T11bsa075_u:1672": " tasmāt pramāṇādivārthasaṃśayādapi prekṣāvatāṃ tatra tatra pravṛttirdurvāraiva //",
    "T11bsa075_u:1673": " yadapīdaṃ lapitaṃ yathādarśanaṃ śaṅkanīyaṃ nādṛṣṭapūrvamapi viśeṣasmṛtyapekṣo hi saṃśaya ityādi /",
    "T11bsa075_u:1674": " tadasaṃbaddham /",
    "T11bsa075_u:1675": " sādhakabādhakapramāṇābhāvādeva paryudāsavṛttyā vasvantararūpāt sarvatra saṃśayotpatteḥ /",
    "T11bsa075_u:1676": " kiṃca viśeṣasmṛtyapekṣa evāyaṃ saṃśayaḥ /",
    "T11bsa075_u:1677": " tathā hi lakṣaṇayogitvāyogitvābhyāmeva tajjātīyātajjātīye vaktavye /",
    "T11bsa075_u:1678": " anyathā lakṣaṇapraṇayanamanarthakaṃ syāt /",
    "T11bsa075_u:1679": " evaṃ ca sati tādātmyatadutpattilakṣaṇapratibandhaviyogitvena sādhāraṇena dharmeṇa",
    "T11bsa075_u:1680": " prameyatvadhūmatvakāryatvādīnāṃ tvanmatena sajātīyatvāt prameyatvavyabhicāradarśanameva",
    "T11bsa075_u:1681": " śaṅkāmupasthāpayatīti yathādarśanamevedamāśaṅkitam /",
    "T11bsa075_u:1682": " yaśca kumārilasya sākṣitvenopanyāsaḥ sa khalu",
    "T11bsa075_u:1683": " dadhibhāṇḍe viḍālaḥ sākṣīti",
    "T11bsa075_u:1684": " pravādaṃ nātipatatīti kimatra vaktavyam /",
    "T11bsa075_u:1685": " tadevaṃ vipakṣe 'darśanamātreṇa heto 'rvyatirekāsiddheḥ sandigdhavipakṣavyāvṛttikatvaṃ nāma hetudūṣaṇaṃ durvārameva /",
    "T11bsa075_u:1686": " ata evāsyopanyāso 'doṣodbhāvanaṃ nāma nigrahasthānamiti yadanenāveditaṃ tadapi sāvadyam /",
    "T11bsa075_u:1687": " pratyutāsmin hetoḥ saddūṣaṇe parihartavye nāyaṃ hetudoṣo 'to na parihartavyo 'sya",
    "T11bsa075_u:1688": " copanyāso 'doṣodbhāvanaṃ nāma nigrahasthānamiti bruvannayameva tapasvī svamatena",
    "T11bsa075_u:1689": " niranuyojyānuyogalakṣaṇena nigrahasthānena nigṛhyata iti kṛpāmarhati /",
    "T11bsa075_u:1690": " tadevaṃ viparyayabādhakapramāṇābhāvādavyāpterasiddheḥ",
    "T11bsa075_u:1691": " sandigdhavipakṣavyāvṛttikatvādanaikāntikaḥ kāryatvalakṣaṇo hetuḥ //",
    "T11bsa075_u:1692": " athāgnidhūmayoriva viśiṣṭānvayavyatirekagrahaṇapravaṇaviśiṣṭapratyakṣānupalambhābhyāṃ vyaptirniśvīyata iti dvitīyaḥ pakṣaḥ /",
    "T11bsa075_u:1693": " atrocyate /",
    "T11bsa075_u:1694": " kiṃ dṛśyaśarīropādhinā buddhimanmātreṇa vyāptirgṛhyate,",
    "T11bsa075_u:1695": " āhosvit dṛśyaśarīropādhiviśureṇa dṛśyādṛśyasādhāraṇeneti (",
    "T11bsa075_u:1696": " Nibandh 44\u000e) vikalpau /",
    "T11bsa075_u:1697": " yadyādyaḥ pakṣaḥ,",
    "T11bsa075_u:1698": " tadā tathābhūtasādhyamantareṇāpyutpadyamāne viṭapādau kāryatvadarśanāt prameyatvādivat sādhāraṇānaikāntiko hetuḥ /",
    "T11bsa075_u:1699": " nanu vṛkṣādayaḥ pakṣīkṛtāḥ /",
    "T11bsa075_u:1700": " kathaṃ tairvyabhicāraḥ /",
    "T11bsa075_u:1701": " trividho hi bhāvarāśiḥ /",
    "T11bsa075_u:1702": " sandigdhakartṛko yathā vṛkṣādiḥ /",
    "T11bsa075_u:1703": " prasiddhakartṛko yathā ghaṭādiḥ /",
    "T11bsa075_u:1704": " akartṛko yathā ākāśādiḥ /",
    "T11bsa075_u:1705": " tatra prasiddhakartṛke ghaṭādau pratyakṣānupalambhābhyāṃ vyāptimādāya sandehapade kṣmāruhādau kāryatvamupasaṃhṛtya buddhimānanumīyate /",
    "T11bsa075_u:1706": " na punarasau vyabhicāraviṣayo bhavitumarhati /",
    "T11bsa075_u:1707": " yadāha - na sādhyenaiva vyabhicāra iti /",
    "T11bsa075_u:1708": " ayuktametat /",
    "T11bsa075_u:1709": " na hi vyabhicāraviṣaya eva pakṣe bhavitumarhati,",
    "T11bsa075_u:1710": " sandigdhe hetuvacanād vyasto hetoranāśrayaḥ",
    "T11bsa075_u:1711": " iti nyāyāt / vyabhicāraviṣayatā ca dṛśyaśarīropādherbuddhimanmātrasya tṛṇādyutpattau dṛśyānupalambhena pratikṣiptatvāt /",
    "T11bsa075_u:1712": " tataśca kṣmādharādireva sandigdhakartṛkaḥ pakṣīkartumucitaḥ kṣmāruhādistvacetanakartṛka iti caturtho bhāvarāśirneṣṭavyaḥ /",
    "T11bsa075_u:1713": " atha vyabhicāracamatkārāstrividhabhāvarāśivyavasthāpanārthaṃ ca viṭapādau pratyakṣāpratikṣiptena dṛśyādṛśyasādhāraṇena buddhimanmātreṇa vyaptiravagamyata iti dvitīyaḥ saṅkalpaḥ /",
    "T11bsa075_u:1714": " tadā viṭapādau buddhimanmātrasya saṃbhāvyamānatvāt na sādhāraṇānaikāntikatāṃ brū maḥ /",
    "T11bsa075_u:1715": " kiṃ tarhi vyāptigrahaṇakāle dṛśyādṛśyasādhāraṇasya buddhimanmātrasya sādhyasyādṛśyatayā dṛśyānupalambhena vyatirekāsiddhervyāpterabhāvāt sandigdhavyāvṛttikatvamācakṣmahe",
    "T11bsa075_u:1716": " tathā hi /",
    "T11bsa075_u:1717": " yadā kumbhakāravyāpārātpūrvaṃ kumbhasya vyatirekaḥ pratyetavyastadā na sādhyābhāvakṛto ghaṭavyatirekaḥ pratyetuṃ śakyaḥ /",
    "T11bsa075_u:1718": " yathā hi viṭapādijanmasamaye buddhimanmātrasyādṛśyatvena niṣeddhumaśakyatvāt sattāsaṃbhāvanā",
    "T11bsa075_u:1719": " tathā ghaṭādāvapi vyatirekaniścayakāle buddhimanmātrasyādṛśyatvāt sattvasaṃbhāvanāyāṃ",
    "T11bsa075_u:1720": " sādhyābhāvaprayuktasya sādhanābhāvasyāsiddhatvena vyāpterabhāvāt kathaṃ na sandigdhavyatireko hetuḥ /",
    "T11bsa075_u:1721": " yathoktam - na ca yathā kāryaṃ ca syānnirupādānaṃ ceti nāśaṅkanīyam,",
    "T11bsa075_u:1722": " tathā kāryaṃ ca bhavedakartṛkaṃ ceti nāśaṅkanīyamiti,",
    "T11bsa075_u:1723": " tatrāpi kāryaṃ ca syānnirupādānaṃ ca bhavediti na vaktavyamiti kenaiva pratārito 'si /",
    "T11bsa075_u:1724": " yadi hyatra pratyakṣānupalambhābhyāṃ vyāptirgṛhyate tadā kathamupādānapūrvakaṃ kāryamātra sidhyati /",
    "T11bsa075_u:1725": " vyāptigrahaṇaprakārāntaraṃ ca tvayāpi nopanyastam /",
    "T11bsa075_u:1726": " dṛśyādṛśyasādhāraṇayorupādānakāryamātrayordṛśyaviṣayābhyāṃ pratyakṣānupalambhābhyāṃ vyāpterabhyūhitumaśakyatvāt /",
    "T11bsa075_u:1727": " svamatavyālopaprasaṅgastu pramāṇacintāvasare 'prāptāvakāśaḥ /",
    "T11bsa075_u:1728": " viparyayabādhakapramāṇabalādvātra vyāptisiddhiḥ /",
    "T11bsa075_u:1729": " tathā hi yathāṅkurādikaṃ kāryaṃ niyatadeśakālasvabhāvatvena vyāptaṃ tathā śālitvādināpi (",
    "T11bsa075_u:1730": " Nibandh 45\u000e) jātibhedena vyāptamupalabdham /",
    "T11bsa075_u:1731": " tataścānupādānapūrvakatvādvipakṣātmanaḥ śālitvādijātibhedasya vyāpakasya nivṛttau nivartamānaṃ kāryatvamupādānapūrvakatve viśrāmyat tena vyāptaṃ sidhyati /",
    "T11bsa075_u:1732": " na cānupādānenāpi kriyamāṇaḥ śālitvādijātibhedo yujyate,",
    "T11bsa075_u:1733": " upādānaṃ vinā kṛtānupādānādeva kevalādekajātīyakāraṇāt tadatajjātīyakāryotpattau kāryabhedasyāhetukatvaprasaṅgāt taduktam -",
    "T11bsa075_u:1734": " tadatadrūpiṇo bhāvāstadatadrūpahetujāḥ //iti /",
    "T11bsa075_u:1735": " anyathānupādānādeva kṣityāderaṅkurādikamutpadyetetyaṅkurārthino bījaṃ nānusareyuḥ /",
    "T11bsa075_u:1736": " tasmādviparyayabādhakapramāṇabalādeva kāryatvasya hetumātrapūrvakatvenevopādānapūrvakatvenāpi vyāptisiddhiriti nyāyaḥ /",
    "T11bsa075_u:1737": " na caivaṃ kāryamātrakartṛtvamātrayorapi vyāptiprasādhakaṃ viparyaye bādhakaṃ pramāṇamasti,",
    "T11bsa075_u:1738": " pūrvoktasya vyāpakānupalambhatrayasyāti prasaṅgacatuṣṭayasya ca prāgeva pratyākhyātatvāt /",
    "T11bsa075_u:1739": " tasmātkāryaṃ ca syāt na ca dhīmatkartṛpūrvakamiti śaṅkāṃ kurvāṇaḥ prativādī vinā caraṇamardanādinā niṣeddhumaśakyaḥ //",
    "T11bsa075_u:1740": " nanu yadi dṛśyāgnidhūmasāmānyayoriva dṛśyātmanoreva kāryakāraṇasāmānyayoḥ pratyakṣānupalambhato vyāptistadā paracittānumānakṣatiḥ /",
    "T11bsa075_u:1741": " svaparasantānasādhāraṇena dṛśyādṛśyena cinmātreṇa pratyakṣato dṛśyaviṣayād vyāptigrahaṇāyogādityapi na vācyam /",
    "T11bsa075_u:1742": " bāhyārthasthitau hi svaparasantānasādhāraṇasya cinmātrasya svarūpeṇādṛśyatve 'pi dṛśyaśarīreṇa sahaikasāmagrīpratibandhādavinirbhāgavartitvamastyeva",
    "T11bsa075_u:1743": " tato yathā ghaṭaviṣayaṃ pratyakṣaṃ rūpaikadeśapravṛttamapyavyabhicārāt samudāyopasthāpakam",
    "T11bsa075_u:1744": " tathā dehagrāhakameva pratyakṣaṃ dehāvinirbhāgavarti svaparasantānasādhāraṇaṃ cinmātraṃ",
    "T11bsa075_u:1745": " kampādervyāpakamadhigacchati /",
    "T11bsa075_u:1746": " tadevaṃ dṛśyātmano dṛśyāvinirbhāgavartino vā padārthasya vyāvahārikapaṭupratyakṣataḥ siddhirvyāptigrahaśca,",
    "T11bsa075_u:1747": " na tu tathātvavinākṛtādṛśyasādhāraṇacinmātrasyeti santānāntarānumānamucitam /",
    "T11bsa075_u:1748": " tasmād yadi pratyakṣānupalambhābhyāṃ vyāptigrahastadā dṛśyenaiva dṛśyasyeti nyāyaḥ /",
    "T11bsa075_u:1749": " tadayaṃ saṃkṣepārthaḥ -",
    "T11bsa075_u:1750": " kāryatvasya vipakṣavṛttihataye saṃbhāvyate 'tīndriyaḥ",
    "T11bsa075_u:1751": " kartā ced vyatirekasiddhividhurā vyāptiḥ kathaṃ sidhyati /",
    "T11bsa075_u:1752": " dṛśyo 'tha vyatirekasiddhimanasā kartā samāśrīyate",
    "T11bsa075_u:1753": " tattyāge 'pi tadā tṛṇādikamiti vyaktaṃ vipakṣe kṣaṇam //",
    "T11bsa075_u:1754": " ato na pratyakṣānupalambhābhyāmapi vyāptisiddhiḥ //",
    "T11bsa075_u:1755": " nanu bhūyodarśanādarśanābhyāṃ pratibandhaḥ pratīyata iti tṛtīya evāsmākaṃ pakṣaḥ /",
    "T11bsa075_u:1756": " kevalaṃ sa pratibandho na tadutpattilakṣaṇo grahītavyaḥ /",
    "T11bsa075_u:1757": " kintu svābhāvikaḥ /",
    "T11bsa075_u:1758": " sa eva darśanādarśanābhyāṃ pratīyate /",
    "T11bsa075_u:1759": " tathā caitamevārthaṃ vācaspatiḥ prāha - (",
    "T11bsa075_u:1760": " Nibandh 46\u000e)",
    "T11bsa075_u:1761": " na sapakṣāsapakṣayordarśanābhyāṃ kāryatvasya gamakatvamapi tu svābhāvikapratibandhabalāditi brū maḥ /",
    "T11bsa075_u:1762": " sa eva tu sapakṣāsapakṣayordarśanādarśanābhyāṃ bakṣyamāṇena krameṇa pratīyata iti tadupakṣepo 'pi yuktaḥ /",
    "T11bsa075_u:1763": " tena yasyāsau svābhāvikapratibandho niyataḥ siddhaḥ sa eva gamako gamyaścetaraḥ sambandhīti yujyate /",
    "T11bsa075_u:1764": " tathā hi dhūmādīnāṃ vahnyādibhiḥ saha sambandhaḥ svābhāviko na tu vahnyādīnāṃ dhūmādibhiḥ /",
    "T11bsa075_u:1765": " te hi vinā dhūmādibhirupalabhyante /",
    "T11bsa075_u:1766": " yadā tvārdrendhanasaṃbandhamanubhavanti tadā dhūmādibhiḥ saṃbadhyante /",
    "T11bsa075_u:1767": " tasmād vahnyādīnāmārdrendhanādyupādhikṛtaḥ sambandho na tu svābhāvikastato na niyataḥ /",
    "T11bsa075_u:1768": " svābhāvikastu dhūmādīnāṃ vahnyādibhiḥ sambandhaḥ,",
    "T11bsa075_u:1769": " tadupādheranupalabhyamānatvāt /",
    "T11bsa075_u:1770": " kvacid vyabhicārasyādarśanāt /",
    "T11bsa075_u:1771": " anupalabhyamānasyāpi kalpanānupapatteḥ /",
    "T11bsa075_u:1772": " na cānupalabhyamāno darśanānarhatayā sādhakabādhakapramāṇābhāvena sandihyamāna upādhiḥ saṃbandhasya svābhāvikatvaṃ pratibadhnātīti yuktam /",
    "T11bsa075_u:1773": " yathoktaṃ prāk seyaṃ saṃśayapiśācītyādi /",
    "T11bsa075_u:1774": " tasmādupādhiṃ prayatnenānviṣyanto 'nupalabhamānā nāstītyavagamya svābhāvikatvaṃ niścinumaḥ //",
    "T11bsa075_u:1775": " syādetat / anyasyānyena sahākāraṇena cet svābhāvikaḥ sambandho bhavet,",
    "T11bsa075_u:1776": " sarvaṃ sarveṇa sambadhyeta /",
    "T11bsa075_u:1777": " tathā ca sarvaṃ sarvasmād gamyeta /",
    "T11bsa075_u:1778": " athānyaccedanyasya kāryaṃ kasmāt sarvaṃ sarvasmānna bhavati anyatvāviśeṣāt /",
    "T11bsa075_u:1779": " tataśca sa evātiprasaṅgaḥ /",
    "T11bsa075_u:1780": " yadyucyeta svabhāvā na paryanuyojyāḥ /",
    "T11bsa075_u:1781": " tasmādanyatvāviśeṣe 'pi kiñcideva kāraṇaṃ kāryaṃ ca kiñciditi /",
    "T11bsa075_u:1782": " nanveṣa svabhāvānanuyogo 'kāryakāraṇabhūtānāmapi svabhāvaprativandhe tulya eva /",
    "T11bsa075_u:1783": " tasmād yatkiñcidetadapi //",
    "T11bsa075_u:1784": " kimasya saṃbandhasya vyāptigrāhakaṃ pramāṇamiti cet /",
    "T11bsa075_u:1785": " ucyate bhūyodarśanagamyā hi vyāptiḥ sāmānyadharmayoḥ /",
    "T11bsa075_u:1786": " iti prasiddhameva /",
    "T11bsa075_u:1787": " asyāyamarthaḥ kāśikākāreṇa vyākhyātaḥ - prācīnānekadarśanajanitasaṃskārasahāye carame darśane cetasi vakāsti dhūmasyāgniniyatasvabhāvatvam,",
    "T11bsa075_u:1788": " ratnatattvamiva parokṣakasya,",
    "T11bsa075_u:1789": " śabdatattvamiva vyākaraṇasmṛtisaṃskṛtasya,",
    "T11bsa075_u:1790": " brāhmaṇatvamiva mātāpitṛsaṃbandhasmaraṇasacivasyetyādi /",
    "T11bsa075_u:1791": " na hyetat sarvamāpātato na pratibhātamiti purastādapi pratibhāsamānamanyathā bhavatīti //",
    "T11bsa075_u:1792": " trilocanena punarayamarthaḥ kathitaḥ - bhūyodarśanena bhūyodarśanasahāyena manasā tajjātīyānāṃ saṃbandho gṛhīto bhavati /",
    "T11bsa075_u:1793": " ato dhūmo 'gniṃ na vyabhicarati /",
    "T11bsa075_u:1794": " tadvayabhicārepyupādhirahitaṃ sambandhamatikrāmet /",
    "T11bsa075_u:1795": " hetorvipakṣaśaṅkānivartakaṃ pramāṇamupalabdhilakṣaṇaprāptopādhivirahaniścayaheturanupalambhākhyaṃ pratyakṣameva /",
    "T11bsa075_u:1796": " tataḥ siddhaḥ svābhāvikaḥ sambandhaḥ /",
    "T11bsa075_u:1797": " tathehāpīti svamataṃ vyavasthāpitamiti // (",
    "T11bsa075_u:1798": " Nibandh 47\u000e)",
    "T11bsa075_u:1799": " vācaspatināpīdamuktam - abhijātamaṇibhedatattvavad bhūyodarśanajanitasaṃskārasahāyamindriyameva dhūmādīnā vahnyādibhiḥ svābhāvikasaṃbandhagrāhīti yuktamiti //",
    "T11bsa075_u:1800": " atrocyate / bhede sati tadutpatteranyaḥ svābhāvikaḥ saṃbandhaḥ śabdāsphālanamātramevedam /",
    "T11bsa075_u:1801": " na khalu nirūpyamāṇaḥ prāpyate /",
    "T11bsa075_u:1802": " tathā hi svābhāvikastu dhūmādīnāṃ vahnyādibhiḥ saṃbandhaḥ tadupādheranupalabhyamānatvāt /",
    "T11bsa075_u:1803": " kvacid vyabhicārasyādarśanāditi tvayaivāsya lakṣaṇamuktam /",
    "T11bsa075_u:1804": " etaccāsiddham /",
    "T11bsa075_u:1805": " yataḥ, upādhiśabdena svato 'rthāntaramevāpekṣaṇīyamabhidhātavyam /",
    "T11bsa075_u:1806": " na cārthāntaraṃ dṛśyatāniyatam,",
    "T11bsa075_u:1807": " adṛśyasyāpi deśakālasvabhāvaviprakṛṣṭasya saṃbhavāt /",
    "T11bsa075_u:1808": " tataśca dhūmasyāpi hutāśena saha sambandhe syādupādhiḥ,",
    "T11bsa075_u:1809": " na copalakṣyata iti kathamadarśanānnāstyeva yataḥ svābhāvikasaṃbandhasiddhiḥ //",
    "T11bsa075_u:1810": " atha yadyathāntaramapekṣaṇīyaṃ syāt /",
    "T11bsa075_u:1811": " kathaṃ dhūma ityeva pāvakasatāniyama iti cet /",
    "T11bsa075_u:1812": " nanvidameva cintyate /",
    "T11bsa075_u:1813": " tadutpatterasvīkāre sahasraśo darśane 'pi kiṃ sarvatra dhūme satyavaśyamagniḥ sambhavī na veti kadācidarthāntaramupādhimapekṣya dhūmo 'pi syānnāgniriti kimatra niṣṭaṅkakāraṇam /",
    "T11bsa075_u:1814": " tadupādheranupalabhyamānatvāt /",
    "T11bsa075_u:1815": " kvacid vyabhicārasyādarśanāditi tu yaduktaṃ tatpratyuktameva /",
    "T11bsa075_u:1816": " adṛśyasyāpyupādheḥ saṃbhāvyamānatvāt /",
    "T11bsa075_u:1817": " vyabhicārasya ca pratyayāntaravaikalyenāhatyādarśane 'pi niṣeddhamaśakyatvāt /",
    "T11bsa075_u:1818": " ata eva tayorbādhakābhāve 'pi sādhakabādhakapramāṇābhāvāt śaṅkā saṃbhavatyeva /",
    "T11bsa075_u:1819": " na punastavāmunā viklavavikrośitamātreṇa vyāvartate /",
    "T11bsa075_u:1820": " na caitāvatā prāmāṇikalokayātrātikramaḥ /",
    "T11bsa075_u:1821": " prāmāṇikaireva sādhakabādhakapramāṇābhāve nyāyaprāptasya saṃśayasya vihitatvāt /",
    "T11bsa075_u:1822": " na ca sarvatrāpravṛttiprasaṅgaḥ,",
    "T11bsa075_u:1823": " pramāṇādarthasaṃśayācca pravṛtterupapatteḥ /",
    "T11bsa075_u:1824": " na cānarthasandehaḥ sarvatra va rtuṃ śakyate,",
    "T11bsa075_u:1825": " kvacidarthonmukhatāyā eva darśanāt //",
    "T11bsa075_u:1826": " yaccānyatvāviśeṣe 'pi kiñcideva kāraṇaṃ kāryaṃ ca kiñciditi svabhāvo yathā na paryanuyojyastathaiṣa",
    "T11bsa075_u:1827": " svabhāvānanuyogo 'kāryakāraṇabhūtānāmapi svabhāvapratibandhe tulya eveti grāmyajanadhandhīkaraṇaṃ",
    "T11bsa075_u:1828": " prativandīkaraṇamatilāghavamāviskaroti vācaspateḥ /",
    "T11bsa075_u:1829": " tathā hi vastutvāviśeṣe 'pyagnirdahati nākāśamityatra yathā nātiprasaṅgaḥ saṅgataḥ pramāṇasiddhatvādasyārthasya,",
    "T11bsa075_u:1830": " tathā bhedāviśeṣe 'pi kiñcideva kasyacitkāraṇaṃ kāryaṃ ca kiñcidityatrāpi nātiprasaṅgāvatāraḥ /",
    "T11bsa075_u:1831": " bhede sati tadanvayavyatirekānuvidhānalakṣaṇasya kāryakāraṇabhāvasya pramāṇasiddhatvādeva /",
    "T11bsa075_u:1832": " na caivaṃ svābhāvikasaṃbandhaśabdavācyo 'rthaḥ pramāṇasiddhaḥ kaścidasti,",
    "T11bsa075_u:1833": " tallakṣaṇasyāsiddhatvāduktatvāt /",
    "T11bsa075_u:1834": " na ca pratijñāsiddhe vastunyatiprasaṅgo nābhidhātavyaḥ,",
    "T11bsa075_u:1835": " sarveṣāṃ sarvatra tadrūpābhyupagamamātreṇa vijetṛtvaprasaṅgāt /",
    "T11bsa075_u:1836": " yadāhālaṅkārakāraḥ -",
    "T11bsa075_u:1837": " yatkiñcidātmābhimataṃ vidhāya niruttarastatra kṛtaḥ pareṇa / (",
    "T11bsa075_u:1838": " Nibandh 48\u000e)",
    "T11bsa075_u:1839": " vastusvabhāvairiti vācyamitthaṃ,",
    "T11bsa075_u:1840": " tathottaraṃsyādvijayī samastaḥ //",
    "T11bsa075_u:1841": " iti //",
    "T11bsa075_u:1842": " kiṃ ca svābhāvikasaṃbandha iti ko 'rthaḥ /",
    "T11bsa075_u:1843": " kiṃ svato bhūtaḥ svahetuto bhūto 'hetuko veti trayaḥ pakṣāḥ /",
    "T11bsa075_u:1844": " na tāvadādyaḥ pakṣaḥ,",
    "T11bsa075_u:1845": " svātmani kāritravirodhāt /",
    "T11bsa075_u:1846": " dvitīyapakṣe tu tadutpattireva saṃbandho mukhāntareṇa svīkṛta iti na kaścidvivādaḥ /",
    "T11bsa075_u:1847": " ahetukatve tu deśakālasvabhāvaniyamābhāvaprasaṅgādityasaṅgataḥ svābhāvikaḥ saṃbandhaḥ //",
    "T11bsa075_u:1848": " etena yaduktam - na sapakṣāsapakṣayordarśanādarśanābhyāṃ kāryatvasya gamakatvamapitu svābhāvikasaṃbandhabalāditi brūmaḥ,",
    "T11bsa075_u:1849": " sa eva tu sapakṣāsapakṣayordarśanādarśanābhyāṃ vakṣyamāṇena krameṇa pratīyata iti,",
    "T11bsa075_u:1850": " tadiṣṭakāmatāmātrāviṣkaraṇamiti mantavyam /",
    "T11bsa075_u:1851": " svābhāvikasaṃbandhasya hyupādhinirapekṣaniyatatvaṃ lakṣaṇamuktam /",
    "T11bsa075_u:1852": " tasya coktanyāyenāsiddhau bhūyodarśanajanitasaṃskārasahāye carame cetasi manasi vā tathābhūtaṃ niyatatvaṃ parisphuratīti sadayena vaktumaśakyatvāt",
    "T11bsa075_u:1853": " yacca śabdatattvamiva brāhmaṇatvamiveti dṛṣṭāntīkṛtaṃ taddvayamapyasmān pratyasiddhamiti dṛṣṭāntayitumanucitam /",
    "T11bsa075_u:1854": " abhijātamaṇibhedatattvaṃ tu parisphuratīti yuktam /",
    "T11bsa075_u:1855": " tasya hyupadeśaparamparāto māṇikyavattenāpi kaṣṭenendradhanurākārajyotirādikaṃ lakṣaṇaṃ niścitam /",
    "T11bsa075_u:1856": " na caivaṃ svābhāvikasaṃbandhalakṣaṇaṃ tvayā svakapolaracitamapi pramāṇena niścitam /",
    "T11bsa075_u:1857": " yenāsyāpi tādṛśī vyavasthā syāditi yatkiñcidetat //",
    "T11bsa075_u:1858": " kiṃ ca bhavatu tāvadayamanavadhāritarūpaḥ svābhāvikaḥ saṃbandhaḥ,",
    "T11bsa075_u:1859": " tathāpi darśanādarśanābhyāmasya grahaṇamatidurlabham /",
    "T11bsa075_u:1860": " tathā hi yadi prācīnānekadarśanajanitasaṃskārasahāyena caramacetasā dhūmasyāgniniyatatvaṃ",
    "T11bsa075_u:1861": " grāhyaṃ tadā sapakṣāsapakṣayoḥ koṭiśaḥ pravṛttadarśanādarśanajanitasaṃskārasahāyena",
    "T11bsa075_u:1862": " caramacetasā pārthivatvasyāpi lohalekhyatvaniyatatvaṃ gṛhyata iti pārthivatvādapi",
    "T11bsa075_u:1863": " lohalekhyatvasiddhirastu /",
    "T11bsa075_u:1864": " atha pārthivatvasya lohalekhyatvaniyatatvameva nāsti vajre vyābhicāradaerśanāt /",
    "T11bsa075_u:1865": " tat kathaṃ pratyakṣeṇa niyatatvagrahaḥ /",
    "T11bsa075_u:1866": " tarhi dhūmasya vahniniyatatvameva nāsti,",
    "T11bsa075_u:1867": " vyabhicārābhāvasya darśayitumaśakyatvāt /",
    "T11bsa075_u:1868": " tatkathaṃ caramacittena niyamagraha ityapi tulyam /",
    "T11bsa075_u:1869": " vyabhicārādarśanādavyabhicāra iti cet /",
    "T11bsa075_u:1870": " nanu vyabhicārādarśanādavyabhicāra iti ko 'rthaḥ /",
    "T11bsa075_u:1871": " kiṃ vyabhicārādarśanādavyabhicāraḥ,",
    "T11bsa075_u:1872": " vyabhicārābhāvāt vā /",
    "T11bsa075_u:1873": " prathame pakṣe vyabhicāro bhavatu mā vā vyabhicārādarśanādevāvyabhicāra iti niṣṇātaṃ pāṇḍityam /",
    "T11bsa075_u:1874": " atha dvitīyaḥ pakṣaḥ /",
    "T11bsa075_u:1875": " tadā vyabhicārābhāvaḥ kuto jñātaḥ /",
    "T11bsa075_u:1876": " adarśanāditi cet /",
    "T11bsa075_u:1877": " tat kimadarśanamātraṃ dṛśyādarśanaṃ vā /",
    "T11bsa075_u:1878": " prathamamaśaktam /",
    "T11bsa075_u:1879": " na hyadarśane 'pi vyabhicāro nāstītyabhidhātuṃ śakyate,",
    "T11bsa075_u:1880": " cirakālanaṣṭabrāhmaṇīvyabhicāravat /",
    "T11bsa075_u:1881": " āhatyādarśane (",
    "T11bsa075_u:1882": " Nibandh 49\u000e) 'pyaticirakālavyavadhānena vyabhicāradarśanāt /",
    "T11bsa075_u:1883": " dvitīyaṃ cāsambhavi,",
    "T11bsa075_u:1884": " kvacit kadācit kenacid vyabhicāradarśanasāmagryāṃ satyāṃ vyabhicāradarśanāt /",
    "T11bsa075_u:1885": " darśanasāmagryabhāve tu pratyayāntaravaikalyāt deśakālāntaravartitvād vā vyabhicārasya sa(rvaṃ)",
    "T11bsa075_u:1886": " pratyupalabdhilakṣaṇaprāptatvābhāvāt /",
    "T11bsa075_u:1887": " tasmāt satyapi vyabhicāre tadupalambhasāmagryabhāvād vyabhicārānupalambhaḥ /",
    "T11bsa075_u:1888": " prakārāntareṇa vā tadutpattilakṣaṇenāvyabhicāre vyabhicārānupalambha ityubhayathāpi vyabhicāropalambhanivṛttirastu /",
    "T11bsa075_u:1889": " tvayā tu yadavyabhicārapratipattinibandhanaṃ darśanādarśanamupavarṇitaṃ tatpārthivatvādau",
    "T11bsa075_u:1890": " vyabhicārād dhūme 'pi nāvyabhicāranibandhanamiti dhūmo 'pi tvanmate nāśvāsabhājanamiti prasaktam /",
    "T11bsa075_u:1891": " asmanmate tu pratyakṣānupalambhābhyāmekatra kāryakāraṇabhāvasiddhau na vyabhicāraśaṅkāsaṃbhavaḥ /",
    "T11bsa075_u:1892": " tadabhāve tu",
    "T11bsa075_u:1893": " hetumattāṃ vilaṅghayediti",
    "T11bsa075_u:1894": " nyāyāt na saṃśayapiśācāvasaraḥ /",
    "T11bsa075_u:1895": " tadevaṃ bhūyodarśanādarśanābhyāmapi na vyāptisiddhiḥ /",
    "T11bsa075_u:1896": " tarhi sakṛt sapakṣāsapakṣayodarśanārdanābhyāṃ vyāpterniścaya iti caturtha eva pakṣo 'stu /",
    "T11bsa075_u:1897": " tathā hi kāryatvasya buddhimanmātrapūrvakatvenānvayo ghaṭādau dṛṣṭaḥ,",
    "T11bsa075_u:1898": " ākāśādau buddhimatkāraṇanivṛttau kāryatvasya vyatirekaḥ /",
    "T11bsa075_u:1899": " tataśca sakṛdanvayavyātireka siddhau vyāpteḥ siddhatvāt kuto 'naikāntikatā /",
    "T11bsa075_u:1900": " atrābhidhīyate /",
    "T11bsa075_u:1901": " yadi buddhimatkāraṇakāryatvayorekatra pratibandhaḥ pramāṇapratītaḥ syāttadā ākāśādau buddhimannivṛttau kāryatvasya nivṛttiriti yuktam /",
    "T11bsa075_u:1902": " sa ca pratibandhaḥ tādātmyaṃ tadutpattiḥ svābhāviko 'nyo vā na sidhyati sādhakapramāṇābhāvādityanantaramevāveditam /",
    "T11bsa075_u:1903": " tataścākāśādau buddhimannivṛttirapi syāt /",
    "T11bsa075_u:1904": " na ca kāryatvasya nivṛttiriti sandigdhavipakṣavyāvṛttikatvādanaikāntikaṃ kāryatvam /",
    "T11bsa075_u:1905": " nanvākāśasyāsmanmate nityatvaṃ tvanmate cāsattvam /",
    "T11bsa075_u:1906": " tatkathamataḥ kāryatvavyatirekaḥ sandigdha iti cet /",
    "T11bsa075_u:1907": " ucyate /",
    "T11bsa075_u:1908": " nahyākāśe kāryavyāvṛttimātraṃ vyatirekaḥ /",
    "T11bsa075_u:1909": " kintu sādhyābhāvaprayuktaḥ sādhanābhāvo vyatirekaḥ /",
    "T11bsa075_u:1910": " sa cākāśe grahītumaśakyaḥ /",
    "T11bsa075_u:1911": " yathā tatra buddhimatkāraṇanivṛttistathā kāraṇamātrasyāpi nivṛttiḥ /",
    "T11bsa075_u:1912": " tat kasyābhāvaprayuktaḥ kāryābhāvaḥ pratīyatāṃ yena vyatirekaḥ sidhyati//",
    "T11bsa075_u:1913": " nanu satyamevaitat /",
    "T11bsa075_u:1914": " yathākāśe buddhimatkāraṇanivṛttistathā kāraṇamātrasyāpi tatra nivṛttirna buddhimatkāraṇavyatirekānuvidhāyitvaṃ kāryatvasya niścetuṃ śakyate",
    "T11bsa075_u:1915": " tathāpi ghaṭādau kāryatvasya buddhimatānyayadarśanādākāśe 'pi buddhimadabhāvaprayuktaḥ kāryatvābhāvaḥ pratīyate /",
    "T11bsa075_u:1916": " tatkathaṃ vyatirekāsiddhiriti cet /",
    "T11bsa075_u:1917": " hanta ghaṭādāvapi na kāryatvasya sattāmātramanvayaḥ /",
    "T11bsa075_u:1918": " kiṃ tu sādhyasadbhāvaprayuktaḥ sādhanasadbhāvaḥ /",
    "T11bsa075_u:1919": " sa ca ghaṭe grahītumaśakyaḥ /",
    "T11bsa075_u:1920": " yathā hi tatra buddhimadbhāvastathā kaṭakuḍyādibhāvo 'pi / tat (",
    "T11bsa075_u:1921": " Nibandh 50\u000e) ka evaṃ jānātu kiṃ buddhimadbhāve kāryatvasya bhāvo yadvā kaṭakuḍyādibhāve bhāva iti /",
    "T11bsa075_u:1922": " tasmādatra viśiṣṭānvayavyatirekagrahaṇapravaṇaviśiṣṭapratyakṣānupalambhāvanusartavyau yad dṛśyayoreva kāryakāraṇayostadutpattisiddhāvanvayavyatirekau sidhyataḥ //",
    "T11bsa075_u:1923": " na ca pratibandhasādhakaṃ pramāṇaṃ svapne 'pyastīti caturtho 'pi pakṣaḥ kṣataḥ /",
    "T11bsa075_u:1924": " tadevaṃ buddhimatkāryamātrayorvyāpterasiddhāvadhikaraṇasiddhānta nyāyādyupādānādyabhijñaḥ sarvajñaḥ puruṣaviśeṣaḥ sidhyatīti pratyāśā durāśaiva",
    "T11bsa075_u:1925": " yacca kriyāsāmānyasya pakṣadharmatāvaśāccakṣurlakṣaṇakaraṇaviśeṣasiddhiriti dṛṣṭānto darśitaḥ so 'pi sādhyā(bhi)nnaḥ /",
    "T11bsa075_u:1926": " tatra hi rūpajñānānyathānupapattyā siddhasya kāraṇāntarasyaiva cakṣurindriyamiti nāmakaraṇāt /",
    "T11bsa075_u:1927": " rūpajñānajanakatvātiriktasya cakṣurlakṣaṇaviśeṣasyāsiddhatvāt /",
    "T11bsa075_u:1928": " atha rūpajñānajanakatvameva cakṣuṣṭvamucyate /",
    "T11bsa075_u:1929": " bhavatu ko doṣaḥ /",
    "T11bsa075_u:1930": " etadevāsmābhi kāraṇāntaramucyate /",
    "T11bsa075_u:1931": " tathaiva yadi tvayāpi buddhimatsāmānyāśrayamātrasya puruṣaviśeṣaḥ iti nāma kriyate,",
    "T11bsa075_u:1932": " tadā nāsmākaṃ kācidvipratipattiḥ /",
    "T11bsa075_u:1933": " paramārthato buddhimatsāmānyāśraye sarvajñatvādiviśeṣaścakṣurādiviśeṣavat sidhyatīti tatra vivadāmahe /",
    "T11bsa075_u:1934": " ubhayorapi dṛṣṭāntadārṣṭāntikayorviśeṣasādhanasāmarthyābhāvāt //",
    "T11bsa075_u:1935": " tadayaṃ saṃkṣepārthaḥ -",
    "T11bsa075_u:1936": " dṛśye tu sādhye vyabhicāra eva dṛśyaṃ na cenna vyabhicārasiddhiḥ /",
    "T11bsa075_u:1937": " sādhāraṇatvādatha vā vipakṣasandehataḥ sādhyamato na sidhyati //",
    "T11bsa075_u:1938": " itīśvaro dattajalāñjaliḥ //",
    "T11bsa075_u:1939": " idānīṃ sādhanasvarūpaṃ nirūpyate /",
    "T11bsa075_u:1940": " yadetanmerumandaramedinīghaṭapaṭādisādhāraṇaṃ kāryamātraṃ sādhanamupanyastam yāvadasya buddhimadanvayavyatirekānuvidhānamekatra nāvadhāryate tāvad gamakatvamayuktam /",
    "T11bsa075_u:1941": " na ca tat svapne 'pi pratyetuṃ śakyam /",
    "T11bsa075_u:1942": " tathā hi kumbhakāravyāpāre sati mṛtpiṇḍād ghaṭalakṣaṇaṃ kāryamupalabhyatāṃ nāma /",
    "T11bsa075_u:1943": " na tu vyāpārāt pūrvaṃ ghaṭavatkāryamātrasya vyatirekaḥ pratyetuṃ śakyaḥ,",
    "T11bsa075_u:1944": " kumbhakāravyatireke 'pi śoṣabhaṅgādilakṣaṇasya kāryasya mṛtpiṇḍe darśanāt /",
    "T11bsa075_u:1945": " na ca yadvinābhūtaṃ yadupalabhyate tattasya kāryamatiprasaṅgāt /",
    "T11bsa075_u:1946": " tṛṇādivanmṛtpiṇḍasya śoṣabhaṅgādikāryamātramapi pakṣīkṛtamiti cet /",
    "T11bsa075_u:1947": " kriyatāṃ buddhimadvyatireke kāryamātravyatirekastvekatrāpi pratipādyatāṃ yena vyāptisiddhau tṛṇādiriva śoṣabhaṅgāderapi buddhimadanumānaṃ syāt",
    "T11bsa075_u:1948": " Nibandh 51\u000e) ākāśādivaidharmyadṛṣṭāntastu pūrvaṃ pratihataḥ,",
    "T11bsa075_u:1949": " buddhimatpūrvakatvasyeva kāraṇamātrapūrvakatvasyāpi tatra saṃbhavāt kiṃprayuktaḥ kāryatvābhāva ityaparijñānāt //",
    "T11bsa075_u:1950": " etena yaduktam - na vyabhicāropalambhātprātisvikaviśeṣaparityāgena ghaṭādīnāmabhūtvābhavanādanyarūpaṃ",
    "T11bsa075_u:1951": " viśeṣamupalakṣayāmo yanniṣṭhaṃ puruṣapūrvakatvaṃ vyavasthāpayāma iti tadapi prativyūḍham /",
    "T11bsa075_u:1952": " kumbhakārādyabhāve 'pi mṛtpiṇḍādau śoṣabhaṅgādikāryadarśanādabhūtvā bhāvalakṣaṇasya kāryamātrasya vyatirekāsiddhervyāpterabhāvāt //",
    "T11bsa075_u:1953": " nanu yadi kāryatvamātrasya na buddhimatā pratyakṣato vyāptigrahaḥ vyatirekābhāvāt,",
    "T11bsa075_u:1954": " tvayāpi tarhi kathaṃ kṛtakatvasyānityatvena vyāptiravadhāryata iti cet /",
    "T11bsa075_u:1955": " anapekṣālakṣaṇaviparyayabādhakapramāṇabalāditi brūmaḥ /",
    "T11bsa075_u:1956": " taccātadrūpaparāvṛttasyaiva kṛtakatvasya vipakṣād vyatirekaṃ sādhayati /",
    "T11bsa075_u:1957": " na ca tvayā viparyayabādhakapramāṇamabhidhātuṃ śakyata iti prāgeva pratipāditam /",
    "T11bsa075_u:1958": " sandigdhavipakṣavyāvṛttikatvādanaikāntikamidaṃ kāryatvamātram //",
    "T11bsa075_u:1959": " etena yadetat naiyāyikānāmākṣepaparihāraviḍambanam /",
    "T11bsa075_u:1960": " iha khalu dve kāryatve /",
    "T11bsa075_u:1961": " kāryamātram /",
    "T11bsa075_u:1962": " viśiṣṭaṃ ca /",
    "T11bsa075_u:1963": " tatrādyasya pratibandhāsiddheranaikāntikatvam /",
    "T11bsa075_u:1964": " viśiṣṭasya bhūdharādiṣvasaṃbhavādasiddhatvamiti /",
    "T11bsa075_u:1965": " tadasaṅgatam /",
    "T11bsa075_u:1966": " kāryatvamātrasyaiva pratibandhopapādanāt //",
    "T11bsa075_u:1967": " yaccoktaṃ viśiṣṭaṃ kāryatvamiti /",
    "T11bsa075_u:1968": " kīdṛśaṃ punastaditi vaktavyam /",
    "T11bsa075_u:1969": " atha yatkāryaṃ ṣuruṣānvayavyatirekānuvidhāyitayā tatpūrvakamupalabdham /",
    "T11bsa075_u:1970": " yaddṛṣṭerakriyādarśino 'pi kṝtabuddhirutpadyate tatkāryaṃ sakalaprāsādādyanugataṃ bhūdharādivyāvṛttaṃ viśiṣṭamityabhidhīyate /",
    "T11bsa075_u:1971": " tadasundaram /",
    "T11bsa075_u:1972": " vikalpānupapatteḥ //",
    "T11bsa075_u:1973": " tathā cāha śaṅkaraḥ - kṛtabuddhiḥ kiṃ sādhyabuddhiḥ kiṃ vā sādhanabuddhiḥ /",
    "T11bsa075_u:1974": " sādhyabuddhirapi yadi gṛhītavyāptikasya,",
    "T11bsa075_u:1975": " sā bhavatyeva /",
    "T11bsa075_u:1976": " athāgṛhītavyāptikasya,",
    "T11bsa075_u:1977": " kimanyatrāpi sā bhavantī dṛṣṭā /",
    "T11bsa075_u:1978": " atha sādhanabuddhiḥ /",
    "T11bsa075_u:1979": " tarhi svopagamavirodhaḥ,",
    "T11bsa075_u:1980": " sarvasya bhāvasya kṛtakatvopagamāditi //",
    "T11bsa075_u:1981": " vācaspatiḥ punaratrāha - idamatra nipuṇataraṃ nirūpayatu bhavān kiṃ buddhimadanvayavyatirekānuvidhānaṃ viśeṣaḥ /",
    "T11bsa075_u:1982": " āhosvit taddarśanaṃ yatparvatādiṣu nāstītyabhidhīyate /",
    "T11bsa075_u:1983": " yadi pūrvakaḥ kalpaḥ,",
    "T11bsa075_u:1984": " sa buddhimaddhetukatvaṃ tanubhuvanādīnāmātiṣṭhamānairabhyupeyata eva /",
    "T11bsa075_u:1985": " na hi kāraṇaṃ kāryānanuvihitabhāvābhāvamanyo vaktyahrīkāt /",
    "T11bsa075_u:1986": " atha taddarśanamiti caramaḥ kalpaḥ /",
    "T11bsa075_u:1987": " na tarhi akriyādarśinaḥ kṛtabuddhisaṃbhavaḥ /",
    "T11bsa075_u:1988": " ya eva hi ghaṭo 'nena buddhimadanvayavyatirekānuvidhāyī dṛṣṭaḥ,",
    "T11bsa075_u:1989": " sa eva kāryo na tu vipaṇivartī /",
    "T11bsa075_u:1990": " tajjātīyasya (",
    "T11bsa075_u:1991": " Nibandh 52\u000e) tadanvayavyatirekānuvidhānadarśanādadṛṣṭānvayavyatirekānuvidhānamapi tajjātīyaṃ tatheti cet /",
    "T11bsa075_u:1992": " hantotpattimadghaṭādi buddhimadanvayavyatirekānuvidhāyīti anyadapitanubhuvanādikaṃ tathā bhavanna daṇḍena parāṇudyate ghaṭajātīyamutpattimadbuddhimatpūrvakamiti cet /",
    "T11bsa075_u:1993": " nanu prāsādādi taddhetukaṃ na bhavet /",
    "T11bsa075_u:1994": " aghaṭajātīyatvāt /",
    "T11bsa075_u:1995": " atha yajjātīyamanvayavyatirekānuvidhāyi dṛṣṭam,",
    "T11bsa075_u:1996": " tajjātīyamevādṛṣṭānvayavyatirekamapi taddhetukam /",
    "T11bsa075_u:1997": " tat kiṃ kāryajātīyaṃ prāsādādi buddhimaddhetukaṃ na dṛṣṭam yenotpattimattanubhuvanādi tathā na syāt /",
    "T11bsa075_u:1998": " na khalu tajjātīyatve kaścidviśeṣa iti //",
    "T11bsa075_u:1999": " vittokastvāha - bhavatu vā kaścidanirūpitarūpo viśeṣaḥ /",
    "T11bsa075_u:2000": " kiṃ punaranena viśeṣaṃ pratipādayatābhipretam /",
    "T11bsa075_u:2001": " kiṃ kāryatvasāmānyasyāsiddhatvam /",
    "T11bsa075_u:2002": " atha kāryaviśeṣasya /",
    "T11bsa075_u:2003": " atha kāryamātrasya buddhimatkartṛvyabhicāraḥ /",
    "T11bsa075_u:2004": " atha sādhyadṛṣṭāntayorvaidharmyamātram /",
    "T11bsa075_u:2005": " kiṃ cātaḥ yadi tāvat kāryasāmānyasyāsiddhatvam /",
    "T11bsa075_u:2006": " tannāsti /",
    "T11bsa075_u:2007": " viśvambharādiṣvapi kāraṇavyāpārajanyatvasyobhayasiddhatvāt /",
    "T11bsa075_u:2008": " atha kāryaviśeṣasya kumbhādivartinaḥ pakṣe 'siddhirabhidhīyate /",
    "T11bsa075_u:2009": " tadā na kācidatra kṣatirviśeṣasya hetutvenānupādānāt /",
    "T11bsa075_u:2010": " yadi kāryasāmānyasya kartṛvyabhicāraḥ pratipādayitumiṣṭaḥ /",
    "T11bsa075_u:2011": " sa na śakyo vipakṣe 'darśanāt /",
    "T11bsa075_u:2012": " tṛṇādeśca pakṣīkṛtatvāt /",
    "T11bsa075_u:2013": " śaṅkāmātrasya sarvathāniṣiddhatvāt /",
    "T11bsa075_u:2014": " sandigdhavyatirekitvaṃ naiyāyikānāṃ niranuyojyānuyogo bauddhānāmadoṣodbhāvanaṃ nigrahasthānamiti tu pratipāditam /",
    "T11bsa075_u:2015": " tathāpi bādhakapramāṇānyabhihitānyeva /",
    "T11bsa075_u:2016": " tasmānna pratibandhāsiddheḥ sarvatra vyabhicārāśaṅkā /",
    "T11bsa075_u:2017": " atha sādhyadṛṣṭāntayorvaidharmyodbhāvanam /",
    "T11bsa075_u:2018": " tanna /",
    "T11bsa075_u:2019": " tasya sarvatra sulabhatvāt /",
    "T11bsa075_u:2020": " yadi sādhyadṛṣṭāntayorvaidharmyamātrāt sādhyāsiddhiḥ nirvṛttedānīmanumānavārtāpi nikuñjamahānasayorapi dhūmavattve 'pi kathañcid vaidharmyopapatteriti sakalaṃ yatkiñcidetaditi /",
    "T11bsa075_u:2021": " tadayamatra saṃkṣepārthaḥ /",
    "T11bsa075_u:2022": " yattāvat kāryatvamātraṃ tadevoktena krameṇa pratibandhasiddherbhūdharādiṣu dṛṣṭaṃ",
    "T11bsa075_u:2023": " puruṣamanumāpayatītyasmākamabhimatasādhyamasiddhirupapannaiveti kimasmākamadhikacintayetyaṅgīkṛtyāpyuktaṃ viśiṣṭakāryatvam /",
    "T11bsa075_u:2024": " tadeva tu nāstīti punarvistareṇa pratipāditamiti tadapi sarvamanavadheyameva /",
    "T11bsa075_u:2025": " tathā hi kāryatvamātrasya tāvaduktena krameṇa vyāpterasiddhatvādanaikāntikatvamanivāryam /",
    "T11bsa075_u:2026": " yacca viśiṣṭakāryatvaṃ vikalpya dūṣitaṃ tasyāsmābhiranabhyupagatatvāt taddūṣaṇāya prabandhaḥ prayāsaikaphalaḥ /",
    "T11bsa075_u:2027": " na hi kāryatvaṃ dvividhamabhimatam /",
    "T11bsa075_u:2028": " ekaṃ sarvakāryānugatam,",
    "T11bsa075_u:2029": " aparaṃ parvatādivyāvṛttaṃ ghaṭapaṭaprāsādādyanuyāyīti /",
    "T11bsa075_u:2030": " kiṃ tu kāryamanekajātīyakam /",
    "T11bsa075_u:2031": " tatra yadi nāma paṭasya prāsādādibhiḥ saha vastutvasaṃsthānaviśeṣayogitvakāryatvādibhirdharmaiḥ",
    "T11bsa075_u:2032": " sajātīyatvamasti tathāpi na tān dharmān buddhimatpūrvakānadhigacchati vyāvahārikaṃ pratyakṣam,",
    "T11bsa075_u:2033": " kāryatvādīnāṃ buddhimadvyatirekānuvidhānābhāvāt /",
    "T11bsa075_u:2034": " tatkathaṃ prāsādaparvatādiṣu kāryatvādidarśanād buddhimadanumānamastu /",
    "T11bsa075_u:2035": " kiṃ tu yasyaiva ghaṭajātīya kāryaṃcakrasya vyatirekasiddhistasya buddhimadvyāptatvaṃ pratyakṣataḥ sidhyatītyuktam / (",
    "T11bsa075_u:2036": " Nibandh 53\u000e) tena deśakālāntare ghaṭajātīyādeva buddhimadanumānam /",
    "T11bsa075_u:2037": " yadā tu prāsādajātīyakamapi buddhimaddhetukamekatra pṛthagavadhāryate tadā tajjātīyādapi buddhimatsiddhiḥ /",
    "T11bsa075_u:2038": " evaṃ tattajjātīyasarābodañcanaśakaṭapaṭakeyūraprabhṛteḥ kāryacakrād buddhimatpūrvakatvena pṛthak pṛthagavadhāritād buddhimadanumānamanavadyam",
    "T11bsa075_u:2039": " amumevārthamabhisandhāyācāryapādairabhihitam-",
    "T11bsa075_u:2040": " siddhaṃ yādṛgadhiṣṭhātṛbhāvābhāvānuvṛttimat /",
    "T11bsa075_u:2041": " sanniveśādi tadyuktaṃ tasmād yadanumīyate //",
    "T11bsa075_u:2042": " iti / evaṃ ghaṭapaṭaparvatādīnāṃ kāryatvavastutvādibhirdharmaiḥ sajātīyatve 'pi avāntaraṃ",
    "T11bsa075_u:2043": " ghaṭapaṭaparvatatvādijātibhedamādāya lokasya vyāptigrāhakaṃ pratyakṣaṃ pravartataṃ",
    "T11bsa075_u:2044": " iti darśayituṃ saṃvyavahārapragalbhapuruṣabuddhyapekṣayā yaddarśanādakriyādarśino",
    "T11bsa075_u:2045": " 'pi kṛtabuddhirbhavatītyuktam /",
    "T11bsa075_u:2046": " na tu śāstraparavaśabuddhipuruṣāpekṣayā /",
    "T11bsa075_u:2047": " tathā hi śāstrasaṃskārarahitasya vyavahārapragalbhasya puruṣasya devakulajātīyakaṃ",
    "T11bsa075_u:2048": " puruṣapūrvakatayāvadhāritavato nagarādvanaṃ praviṣṭasya parvatadevakulayordarśane",
    "T11bsa075_u:2049": " tayordvayorapyakriyādarśino 'pi devakule kṛtabuddhirbhavati na parvate /",
    "T11bsa075_u:2050": " tadanayordevakulaparvatayoḥ kāryatvādinā ekajātitve 'pi kṛtabuddhibhāvābhāvau na tayoḥ parvatadevakulatvalakṣaṇāvāntarajātibhedamanavasthāpya sthātuṃ prabhavataḥ /",
    "T11bsa075_u:2051": " jātibhede ca siddhe devakulajātīye vyāptergrahaṇāt na parvatajātīyasya,",
    "T11bsa075_u:2052": " na ca prāsādajātīyasya vyāptisiddhiriti na tato buddhimadanumānam /",
    "T11bsa075_u:2053": " yadā tu prāsādasyāpi pṛthag vyāptigrahaḥ tadā tajjātīyādapi buddhimadanumānamastu /",
    "T11bsa075_u:2054": " na kṣitidharādijātīyasya svapne 'pi vyāptigrahaḥ krīḍāparvatādernāmamātrābhede 'pi parvatādibhirekāntato bhinnasvarūpatvāt /",
    "T11bsa075_u:2055": " yacca pṛṣṭaṃ keyaṃ kṛtabuddhirityādi /",
    "T11bsa075_u:2056": " tatra kāmaṃ sādhyabuddhireveti brūmaḥ /",
    "T11bsa075_u:2057": " yaccātroktaṃ sādhyabuddhirapi yadi gṛhītavyāptikasya sā bhavatyeva /",
    "T11bsa075_u:2058": " athāgṛhītavyāptikasya kimanyatrāpi sā bhavantī dṛṣṭeti //",
    "T11bsa075_u:2059": " atrocyate / gṛhītavyāptikasyānumānaṃ bhavati,",
    "T11bsa075_u:2060": " agṛhītavyāptikasya na bhavatītyatrāsmākaṃ na kācidvipratipattiḥ /",
    "T11bsa075_u:2061": " kevalaṃ gṛhītavyāptikosmin viṣaye na saṃbhavatīti brūmaḥ /",
    "T11bsa075_u:2062": " uktakrameṇa vyatirekāsiddhervyāvahārikapratyakṣeṇa kāryatvasya vyāptatvāniścayāt /",
    "T11bsa075_u:2063": " tasmādavāntarajātibhedaprasiddhyarthaṃ vyāvahārikapuruṣāpekṣayaivāsyā buddherbhāvābhāvāvuktau /",
    "T11bsa075_u:2064": " jātibhede ca prayojanaṃ pūrvameva pratipāditam /",
    "T11bsa075_u:2065": " yadapyatra nipuṇammanyena vācaspatinā kathitaṃ tat kiṃ kāryajātīyaṃ prāsādādi buddhimaddhetukaṃ na dṛṣṭaṃ yenotpattimattanubhuvanādi tathā na",
    "T11bsa075_u:2066": " na khalu tajjātīyakatve kaścidviśeṣa iti /",
    "T11bsa075_u:2067": " tadasaṅgatam /",
    "T11bsa075_u:2068": " tathā hi bhavatu prāsādaparvatādīnāṃ kāryatvādinā sajātīyatvam /",
    "T11bsa075_u:2069": " tattu na vyāvahārikapratyakṣeṇa buddhimadvyāptaṃ pratyetuṃ śakyam,",
    "T11bsa075_u:2070": " vyāptigrahaṇasamaye dṛṣṭānte buddhimadabhāvaprayuktasya kāryamātravyatirekasya darśayitumaśakyatvāt / (",
    "T11bsa075_u:2071": " Nibandh 54\u000e)",
    "T11bsa075_u:2072": " tadayaṃ saṃkṣepārthaḥ /",
    "T11bsa075_u:2073": " kāryatvamātrasyāvyatirekādavyāptasyāgamakatvam /",
    "T11bsa075_u:2074": " avāntaraṃ tu ghaṭaprāsādādisādhāraṇaṃ kāryatvamātramasmābhirapi na svīkṛtameva /",
    "T11bsa075_u:2075": " yathā tu ghaṭatvapaṭatvādiprātisvikānekajātipuraskāreṇa prasiddhānumānavyavasthā sā cānavadyamavasthāpiteti /",
    "T11bsa075_u:2076": " saṃprati sādhyātmā vicāryate /",
    "T11bsa075_u:2077": " nanu vādinā sādhane samupanyaste taddūṣaṇopanyāsamapāsya sādhyasvarūpavikalpanaṃ nāma naiyāyikamate niranuyojyānuyogaḥ,",
    "T11bsa075_u:2078": " saugatamate tvadoṣodbhāvanaṃ nigrahasthānamiti cet /",
    "T11bsa075_u:2079": " tadetajjālmajalpitam /",
    "T11bsa075_u:2080": " tathā hi sādhyasvarūpe 'pariniṣṭhite tadanusāriṇī pakṣasapakṣavipakṣavyavasthā kutaḥ /",
    "T11bsa075_u:2081": " tadasiddhau cāsiddhatādayo doṣāḥ pakṣadharmatādayaśca guṇā na vyavasthitā ityuktam /",
    "T11bsa075_u:2082": " nedānīṃ hetordoṣa guṇakatheti mūkena prativādinā sthātavyam /",
    "T11bsa075_u:2083": " tasmāddhetudoṣopanyāsāyaiveyaṃ sādhyaniruktirityayameva vādī svamate niranuyojyānuyogadūṣaṇena nigrahasthānena nigṛhyata iti kimatra nirbandhena",
    "T11bsa075_u:2084": " yadetat kāryatvaṃ sādhanaṃ kimanena viśvasya buddhimanmātrapūrvakatvaṃ sādhyate /",
    "T11bsa075_u:2085": " āhosvidekatvavibhutvasarvajñatvanityatvādiguṇaviśiṣṭabuddhimatpūrvakatvam /",
    "T11bsa075_u:2086": " prathamapakṣe siddhasādhanam /",
    "T11bsa075_u:2087": " dvitīye tu vyāpterabhāvādanaikāntikatā /",
    "T11bsa075_u:2088": " nanu sāmānyena vyāptau pratītāyāmapi pakṣadharmatābalād viśeṣasiddhiḥ /",
    "T11bsa075_u:2089": " yathāgneḥ parvatāyogavyavacchedādisiddhiḥ /",
    "T11bsa075_u:2090": " anyathā sarvānumānocchedaḥ /",
    "T11bsa075_u:2091": " anumānadveṣī hyevaṃ jalpati -",
    "T11bsa075_u:2092": " anumānabhaṅgapaṅke 'smin nimagnā vādidantinaḥ /",
    "T11bsa075_u:2093": " viśeṣe 'nugamābhāvaḥ sāmānye siddhasādhyatā //",
    "T11bsa075_u:2094": " atrocyate / sidhyatyeva pakṣadharmatābalato viśeṣaḥ /",
    "T11bsa075_u:2095": " na tu sarvaḥ /",
    "T11bsa075_u:2096": " yena hi vinā pakṣasthaṃ sādhanaṃ nopapadyate sa viśeṣaḥ sidhyatu /",
    "T11bsa075_u:2097": " yathā vahnereva parvatavartitvādiviśeṣo na pañcavarṇaśikhākalāpakamanīyaḥ /",
    "T11bsa075_u:2098": " na ca girīṇāṃ tarūṇāṃ kāryatvaṃ karturekatvavibhutvasarvajñatvādikamantareṇa nopapadyate,",
    "T11bsa075_u:2099": " taditareṣvapi darśanāt / tasmāt",
    "T11bsa075_u:2100": " pakṣāyogavyavacchedabhedamātre na dūṣaṇam /",
    "T11bsa075_u:2101": " iṣṭasiddhyanvayābhāvādatirikte tu dūṣaṇam //",
    "T11bsa075_u:2102": " yadyevaṃ svasvarūpopādānopakaraṇasaṃpradānaprayojanābhijña eva kartā sādhyate /",
    "T11bsa075_u:2103": " svarūpamiha ca dvayaṇukaṃ kāryam /",
    "T11bsa075_u:2104": " upādānamiha paramāṇujāticatuṣṭayam /",
    "T11bsa075_u:2105": " upakaraṇaṃ samastakṣetrajñasamavāyidharmādharmau /",
    "T11bsa075_u:2106": " sampradānaṃ kṣetrajñāḥ,",
    "T11bsa075_u:2107": " yānayaṃ bhagavān svakarmabhirabhipraiti / (",
    "T11bsa075_u:2108": " Nibandh 55\u000e) prayojanaṃ sukhaduḥkhopabhogaḥ kṣetrajñānām /",
    "T11bsa075_u:2109": " evaṃ bhūte buddhimati sādhye kutaḥ siddhasādhanam /",
    "T11bsa075_u:2110": " na cāvyāptiḥ /",
    "T11bsa075_u:2111": " kulāladṛṣṭāntena udāpānadyabhijñatvasya saṃbhavāt /",
    "T11bsa075_u:2112": " tathā ca vācaspatiḥ pramāṇayati -",
    "T11bsa075_u:2113": " vivādādhyāsitāstanugirisāgarādayaḥ upādānādyabhijñakartṛkāḥ / kāryatvāt /",
    "T11bsa075_u:2114": " yadyatkārya tattadupādānādyabhijñakartṛkam /",
    "T11bsa075_u:2115": " yathā prāsādādi /",
    "T11bsa075_u:2116": " tathā ca vivādādhyāsitāstanvādayaḥ /",
    "T11bsa075_u:2117": " tasmāttatheti /",
    "T11bsa075_u:2118": " evamataḥ sādhanādupādānādyabhijñakartṛmātraṃ prasādhya tasya sarvajñatvasādhanāya vācaspatireva punarapīdamāha - bhavatu tāvadupādānādyabhijñakartṛmātrasiddhiḥ",
    "T11bsa075_u:2119": " pāriśeṣyāt tu vyatirekidvitīyanāmno 'numānādviśeṣasiddhiḥ / tathā hi",
    "T11bsa075_u:2120": " tanubhuvanādyupādānadyabhijñaḥ kartā nānityāsarvaviṣayabuddhimān /",
    "T11bsa075_u:2121": " tatkartustadupādānādyanabhijñatvaprasaṅgāt /",
    "T11bsa075_u:2122": " na hyevaṃvidhastadupādānādyabhijño yathāsmadādiḥ /",
    "T11bsa075_u:2123": " tadupādānādyabhijñaścāyam /",
    "T11bsa075_u:2124": " tasmāttatheti /",
    "T11bsa075_u:2125": " no khalu paramāṇubhedān kṣetrajñasamavāyinaśca karmāśayabhedānaparimeyānanyaḥ śakto jñātumṛte tādṛgīśvarāditi /",
    "T11bsa075_u:2126": " atrocyate / yāvanti dvayaṇukāni bhinnadeśakālasvabhāvāni kāryāṇi santi teṣu sarveṣveva kimeka eva buddhimān vyāpriyate /",
    "T11bsa075_u:2127": " aneko vā /",
    "T11bsa075_u:2128": " yadvā svasvaviṣayamātropādānādivedinaḥ parasparavyāpārānabhijñā bhinnadeśakālasvabhāvāḥ pratidvayaṇukamanya eva buddhimanto vyāpriyante iti trayaḥ pakṣāḥ /",
    "T11bsa075_u:2129": " na tāvat prathamapakṣaḥ /",
    "T11bsa075_u:2130": " deśakālasvabhāvabhinnānāṃ sarveṣāṃ dvayaṇukānāṃ karturekatvāsiddheḥ /",
    "T11bsa075_u:2131": " yaccaikatvasādhanāya kāryaliṅgāviśeṣādityādyapi sādhanamupanyastaṃ tadasaṅgatam /",
    "T11bsa075_u:2132": " dhūmaliṅgāviśeṣe 'pi hyagneranekatvavat tatrāpi tacchaṅkāsaṃbhavāt /",
    "T11bsa075_u:2133": " saditi liṅgāviśeṣāditi tu dṛṣṭānto 'smān pratyasiddha eva,",
    "T11bsa075_u:2134": " tasmād yathā mayā nānātvasādhanāya pramāṇaṃ vaktavyaṃ tathā tvayāpyekatvasādhanāya sādhanamabhidhānīyam /",
    "T11bsa075_u:2135": " atha manyate anekatvasādhanābhāvādekatvasiddhiriti /",
    "T11bsa075_u:2136": " yadyevamekatvasādhanābhāvādanekatvameva kiṃ nāvagacchasi /",
    "T11bsa075_u:2137": " yadapyuktam - ekatve tu na pramāṇāntaramanveṣṭavyamekasya karturabhāve bahūnāṃ vyāhatamanasāmityādi /",
    "T11bsa075_u:2138": " tadapi cintyatām /",
    "T11bsa075_u:2139": " bahubhiḥ karaṇe yugapatkāryānutpattiriti kiṃ (",
    "T11bsa075_u:2140": " Nibandh 56\u000e) bhinnadeśakālānāṃ kāryāṇāmanutpattirvivakṣitā /",
    "T11bsa075_u:2141": " ekasyaiva vā mahāvayavinaḥ /",
    "T11bsa075_u:2142": " kṣitighaṭādirūpasya /",
    "T11bsa075_u:2143": " tatra ekasminnapi kārye bahubhiḥ karaṇe utpattivirodhi (naṃ)",
    "T11bsa075_u:2144": " na paśyāmaḥ /",
    "T11bsa075_u:2145": " bahūnāṃ parasparaṃ vaimatyaniyamābhāvāt /",
    "T11bsa075_u:2146": " parasparāvyāghātapuruṣatvayordvividhasyāpi virodhasyāsaṃbhavāt /",
    "T11bsa075_u:2147": " puruṣatvaṃ hi apuruṣatvena viruddham /",
    "T11bsa075_u:2148": " na tu parasparāvyāghātena /",
    "T11bsa075_u:2149": " ye tvanantadeśakālasvabhāvabhedabhinnāsteṣu sutarāmevānekavyāpāraniṣedho 'sambhavīti dvitīyopi pakṣo vyudastaḥ /",
    "T11bsa075_u:2150": " na ca karturekatvena dṛṣṭā vyāptisiddhiḥ /",
    "T11bsa075_u:2151": " anekenāpi svatantreṇa svasvaprayojanārthinā grāmapraviṣṭahariṇādimāraṇaikakāryadarśanāt /",
    "T11bsa075_u:2152": " tasyāpi pakṣīkaraṇe ekakartṛpūrvakābhimatasyāpi pakṣīkaraṇe ātmakartṛpūrvakatvamastu /",
    "T11bsa075_u:2153": " tadevaṃ na sarvadvayaṇukānāṃ karturekatvasiddhiḥ /",
    "T11bsa075_u:2154": " tathā coktam",
    "T11bsa075_u:2155": " ekakarturna siddhau tu sarvajñatvaṃ kimāśrayam /",
    "T11bsa075_u:2156": " ata eva dvitīyo 'pi pakṣaḥ kṣīṇaḥ /",
    "T11bsa075_u:2157": " sarveṣu dvayaṇukeṣvekasyāpi karturapravṛttau bahūnāṃ sutarāmapravṛtteḥ /",
    "T11bsa075_u:2158": " tṛtīyastu pakṣo yadi bhaved tadā svasvavyāpāraviṣayamātropādānādyabhijñatve 'pi naikaḥ kaścit sarvajñaḥ sidhyati /",
    "T11bsa075_u:2159": " na ca jñānaṃ sattāmātreṇa katipayātīndriyadarśanavat sarvārthagrahaṇaṃ yena tadabhedāt prastutaparamāṇūvat sarvasyaivāviśeṣeṇa grahaṇāt sarvajñatā syāt /",
    "T11bsa075_u:2160": " anumānato hi katipayātīndriyadarśane siddhe 'pīśvarasya tatkāraṇayogitvaṃ niścīyate /",
    "T11bsa075_u:2161": " na tu jñānasattāmātreṇa prakārāntareṇeti niścaya iti kutaḥ sarvajñatā /",
    "T11bsa075_u:2162": " nanvatīndriyaṃ paramāṇvādikaṃ jānato na kathaṃ sārvajñyamiti cet /",
    "T11bsa075_u:2163": " tat kimidānīmasarvadarśitveṣvatīndriyadarśanamātreṇa sarvajñatāpratyāśā /",
    "T11bsa075_u:2164": " evameveti cet /",
    "T11bsa075_u:2165": " hanta yadi nāma nyāyavihastena tvayā īdṛśo hastasamāracitaḥ sarvajñaḥ paribhāvitastathāpyanyeṣāmapāradūradeśakālavartināṃ",
    "T11bsa075_u:2166": " dvayaṇukādīnāmupādānādiṣu januṣāndhaprakhyasya paramapuruṣārthāvedino vā lokaiḥ prāmāṇikaiśca",
    "T11bsa075_u:2167": " nāsya sārvajñyamanumanyate //",
    "T11bsa075_u:2168": " asmākantu nātīndriyadarśimātre pradveṣaḥ /",
    "T11bsa075_u:2169": " evaṃ ca karturekatvāsiddhau vyatirekyapi heturasamarthaḥ viśveṣāmekasya karturasiddhau tadupādānādyabhijñabhāvasyā siddhatvāt /",
    "T11bsa075_u:2170": " yaśca yanmātrakāraḥ sa tanmātropādānādyabhijño bhavanna sarvajñaḥ /",
    "T11bsa075_u:2171": " anekāśrayeṇāpi upādānādyabhijñasāmānyasya caritārthatvāt /",
    "T11bsa075_u:2172": " tadevamupādānādyabhijñapuruṣamātrasiddhāvapi naikatvasarvajñatvādiviśiṣṭapuruṣaviśeṣasiddhiḥ /",
    "T11bsa075_u:2173": " puruṣamātre ca siddhasādhanamuktam /",
    "T11bsa075_u:2174": " buddhimanmātrapūrvakatāmicchatāmupādānādyabhijñabuddhimatpūrvakatve sādhye kathaṃ siddhasādhanamiti cet /",
    "T11bsa075_u:2175": " na tadapekṣayā siddhasādhyatāyā janitatvāt (",
    "T11bsa075_u:2176": " Nibandh 57\u000e) kevalamasiddhoddhāre 'bhimate viśeṣe siddhe 'pi naiyāyikasyāpi nābhimatasiddhiriti brūmaḥ //",
    "T11bsa075_u:2177": " saugatasya tāvadaniṣṭasiddhiriti cet, na,",
    "T11bsa075_u:2178": " svābhimatasādhyasādhanenaiva hi parasyāniṣṭamapi sādhanīyam /",
    "T11bsa075_u:2179": " anyathā mātṛśokasmaraṇādināpi tadaniṣṭasiddhiḥ syāditi /",
    "T11bsa075_u:2180": " asya saṃgrahaḥ",
    "T11bsa075_u:2181": " pareṣṭasiddhirnapareṣṭabādhakaṃ prasādhane vedanayatnamātrayoḥ /",
    "T11bsa075_u:2182": " ananvayo 'bhīṣṭaviśeṣasādhane vipakṣasandehasahantu sādhanam //",
    "T11bsa075_u:2183": " sādhyacintādhikārastṛtīyaḥ //",
    "T11bsa075_u:2184": " evamanye 'pi hetavo yathāyogamabhyuhya dūṣaṇīyāḥ /",
    "T11bsa075_u:2185": " tadevaṃ tāvadīśvarasya sadvyavahāro niṣiddhaḥ /",
    "T11bsa075_u:2186": " asadvyavahārārthantu tallakṣaṇavilakṣaṇakṣaṇabhaṅgasādhakaṃ sattādisādhanameva draṣṭavyamiti //",
    "T11bsa075_u:2187": " ityabodhajanakartṛvikalpa vyāpi mohatimirapratirodhi /",
    "T11bsa075_u:2188": " ratnakīrtiracanāmalaramya jyotirastu ciramapratirodhi // (",
    "T11bsa075_u:2189": " Nibandh 58\u000e)",
    "T11bsa075_u:2190": " // 3 // apohasiddhiḥ //",
    "T11bsa075_u:2191": " // namastārāyai //",
    "T11bsa075_u:2192": " apohaḥ śabdārtho nirucyate /",
    "T11bsa075_u:2193": " nanu ko 'yamapoho nāma /",
    "T11bsa075_u:2194": " kimidamanyasmādapohyate /",
    "T11bsa075_u:2195": " asmād vānyadapohyate /",
    "T11bsa075_u:2196": " asmin vānyadapohyata iti vyutpattyā vijātivyāvṛttaṃ bāhyameva vivakṣitam /",
    "T11bsa075_u:2197": " buddhyākāro vā /",
    "T11bsa075_u:2198": " yadi vā apohanamapoha ityanyavyāvṛttimātram iti trayaḥ pakṣāḥ /",
    "T11bsa075_u:2199": " na tāvadādimau pakṣau /",
    "T11bsa075_u:2200": " apohanāmnā vidhereva vivakṣitatvāt /",
    "T11bsa075_u:2201": " antimo 'pyasaṃgataḥ,",
    "T11bsa075_u:2202": " pratītibādhitatvāt /",
    "T11bsa075_u:2203": " tathā hi parvatoddeśe vahnirastīti śābdī pratītirvidhirūpamevollikhantī lakṣyate /",
    "T11bsa075_u:2204": " nānagnirna bhavatīti nitrṛttimātramāmukhayantī /",
    "T11bsa075_u:2205": " yacca pratyakṣabādhitaṃ na tatra sādhanāntarāvakāśaḥ ityatiprasiddham //",
    "T11bsa075_u:2206": " atha yadyapi nivṛttimahaṃ pratyemīti na vikalpaḥ tathāpi nivṛttapadārthollekha eva nivṛttyullekhaḥ /",
    "T11bsa075_u:2207": " na hyanantarbhāvitaviśeṣaṇapratītirviśiṣṭapratītiḥ /",
    "T11bsa075_u:2208": " tato yathā sāmānyamahaṃ pratyemīti vikalpābhāve 'pi sādhāraṇākāraparisphuraṇād vikalpabuddhiḥ sāmānyabuddhiḥ pareṣām,",
    "T11bsa075_u:2209": " tathā nivṛttapratyayākṣiptā nivṛtibuddhirapohapratītivyavahāramātanotīti cet /",
    "T11bsa075_u:2210": " nanu sādhāraṇākāraparisphuraṇe vidhirūpatayā yadi sāmānyabodhavyavasthā,",
    "T11bsa075_u:2211": " tat kimāyātamasphuradabhāvākāre cetasi nivṛttipratītivyavasthāyāḥ /",
    "T11bsa075_u:2212": " tato nivṛttimahaṃ pratyemītyevamākārābhāve 'pi nivṛttyākārasphuraṇaṃ yadi syāt ko nāma nivṛttipratītisthitimapalapet /",
    "T11bsa075_u:2213": " anyathā asati pratibhāse tatpratītivyavahṛtiriti gavākāre 'pi cetasi turagabodha ityastu /",
    "T11bsa075_u:2214": " atha viśeṣaṇatayā antarbhūtā nivṛttipratītirityuktam /",
    "T11bsa075_u:2215": " tathāpi yadyagavāpoḍha itīdṛśākāro vikalpastadā viśeṣaṇatayā tadanupraveśo bhavatu kiṃ tu gauriti pratītiḥ /",
    "T11bsa075_u:2216": " tadā ca sato 'pi nivṛttilakṣaṇasya viśeṣaṇasya tatrānutkalanāt kathaṃ tatpratītivyavasthā /",
    "T11bsa075_u:2217": " athaivaṃ matiḥ - yad vidhirūpaṃ sphurati tasya parāpoho 'pyastīti tatpratītirucyate /",
    "T11bsa075_u:2218": " tadāpi sambandhamātramapohasya /",
    "T11bsa075_u:2219": " vidhireva sākṣānnirbhāsī / api (",
    "T11bsa075_u:2220": " Nibandh 59\u000e) caivamadhyakṣasyāpyapohaviṣayatvamanivāryam viśeṣato vikalpādekavyāvṛttollekhino 'khilānyavyāvṛttamīkṣamāṇasya /",
    "T11bsa075_u:2221": " tasmādvidhyākārāvagrahādadhyakṣavad vikalpasyāpi vidhiviṣayatvameva nānyāpohaviṣayatvamiti kathamapohaḥ śabdārtho ghuṣyate /",
    "T11bsa075_u:2222": " atrābhidhīyate /",
    "T11bsa075_u:2223": " nāsmābhirapohaśabdena vidhireva kevalo 'bhipretaḥ /",
    "T11bsa075_u:2224": " nāpyanyavyāvṛttimātram /",
    "T11bsa075_u:2225": " kintvanyāpohaviśiṣṭo vidhiḥ śabdānāmarthaḥ /",
    "T11bsa075_u:2226": " tataśca na pratyekapakṣopanipātidoṣāvakāśaḥ //",
    "T11bsa075_u:2227": " yattu goḥ pratītau na tadātmāparātmeti sāmarthyādapohaḥ paścānniścīyata iti vidhivādināṃ matam,",
    "T11bsa075_u:2228": " anyāpohapratītau vā sāmarthyādanyāpoḍho 'vadhāryate iti pratiṣedhavādināṃ matam /",
    "T11bsa075_u:2229": " tadasundaram /",
    "T11bsa075_u:2230": " prāthamikasyāpi pratipatti kramādarśanāt /",
    "T11bsa075_u:2231": " na hi vidhiṃ pratipadya kaścidarthāpattitaḥ paścādapohamavagacchati /",
    "T11bsa075_u:2232": " apohaṃ vā pratipadyānyāpoḍham /",
    "T11bsa075_u:2233": " tasmād goḥ pratipattirityanyāpoḍhapratipattirucyate /",
    "T11bsa075_u:2234": " yadyapi cānyāpoḍhaśabdānullekha uktastathāpi nāpratipattireva viśeṣaṇabhūtasyānyāpohasya /",
    "T11bsa075_u:2235": " agavāpoḍha eva gośabdasya niveśitatvāt /",
    "T11bsa075_u:2236": " yathā nīlotpale niveśitādindīvaraśabdānnīlotpalapratītau tatkāla eva nīlimasphuraṇamanivāryaṃ",
    "T11bsa075_u:2237": " tathā gośabdādapyagavāpoḍhe niveśitād gopratītau tulyakālameva viśeṣaṇatvādago 'pohasphuraṇamanivāryam /",
    "T11bsa075_u:2238": " yathā pratyakṣasya prasajyarūpābhāvāgrahaṇamabhāvavikalpotpādanaśaktireva tathā vidhivikalpānāmapi tadanurūpānuṣṭhānadānaśaktirevābhāvagrahaṇamabhidhīyate",
    "T11bsa075_u:2239": " paryudāsarūpābhāvagrahaṇaṃ tu niyatasvarūpasaṃvedanamubhayoraviśiṣṭam /",
    "T11bsa075_u:2240": " anyathā yadi śabdādarthapratipattikāle kalito na parāpohaḥ kathamanyaparihāreṇa pravṛttiḥ /",
    "T11bsa075_u:2241": " tato gāṃ badhāneti codito 'śvādīnapi badhnīyāt //",
    "T11bsa075_u:2242": " yadapyavocad vācaspatiḥ jātimatyo vyaktayo vikalpānāṃ śabdānāṃ ca gocaraḥ /",
    "T11bsa075_u:2243": " tāsāṃ ca tadvatīnāṃ rūpamatajjātīyaparāvṛttamityatastadavagaterna gāṃ badhāneti codito 'śvādīn badhnāti /",
    "T11bsa075_u:2244": " tadapyanenaiva nirastam /",
    "T11bsa075_u:2245": " yato jāteradhikāyāḥ prakṣepe 'pi vyaktīnāṃ rūpamatajjātīyaparāvṛttameva cet,",
    "T11bsa075_u:2246": " tadā tenaiva rūpeṇa śabdavikalpayorviṣayībhavantīnāṃ kathamatadvayāvṛttiparihāraḥ //",
    "T11bsa075_u:2247": " atha na vijātīyavyāvṝttaṃ vyaktirūpaṃ tathāpratītaṃ vā tadā jātiprasāda eṣa iti kathamarthato 'pi tadavagatirityuktaprāyam /",
    "T11bsa075_u:2248": " atha jātibalādevānyatovyāvṛtam /",
    "T11bsa075_u:2249": " bhavatu jātibalāt svahetuparamparābalād vānyavyāvṛtam /",
    "T11bsa075_u:2250": " ubhayathāpi vyāvṛttapratipatau vyāvṛttipratipattirastyeva / (",
    "T11bsa075_u:2251": " Nibandh 60\u000e)",
    "T11bsa075_u:2252": " na cāgavāpoḍhe gośabdasaṅketavidhāvanyīnyāśrayadoṣaḥ /",
    "T11bsa075_u:2253": " sāmānye tadvati vā saṃkete 'pi taddoṣāvakāśāt /",
    "T11bsa075_u:2254": " na hi sāmānyaṃ nāma sāmānyamātramabhipretam,",
    "T11bsa075_u:2255": " turage 'pi gośabdasaṃketaprasaṅgāt /",
    "T11bsa075_u:2256": " kiṃ tu gotvam /",
    "T11bsa075_u:2257": " tāvatā ca sa eva doṣaḥ /",
    "T11bsa075_u:2258": " gavādiparijñāne gotvasāmānyāparijñānāt /",
    "T11bsa075_u:2259": " gotvasāmānyāparijñāne gośabdavācyā parijñānāt /",
    "T11bsa075_u:2260": " tasmādekapiṇḍadarśanapūrvako yaḥ sarvavyaktisādhāraṇa iva bahiraghyasto vikalpabuddhyākāraḥ tatrāyaṃ gauriti saṃketakaraṇe netaretarāśrayadoṣaḥ",
    "T11bsa075_u:2261": " abhimate ca gośabdapravṛttāvagośabdena śeṣasyāpyabhidhānamucitam /",
    "T11bsa075_u:2262": " na cānyāpoḍhānyāpohayorvirodho viśeṣyaviśeṣaṇabhāvakṣatirvā,",
    "T11bsa075_u:2263": " parasparavyavacchedābhāvāt /",
    "T11bsa075_u:2264": " sāmānādhikaraṇyasadbhāvāt /",
    "T11bsa075_u:2265": " bhūtalaghaṭābhāvavat /",
    "T11bsa075_u:2266": " svābhāvena hi virodho na parābhāvenetyābālaprasiddham /",
    "T11bsa075_u:2267": " eṣa panthāḥ śrughnamupatiṣṭhata ityatrāpyapoho gamyata eva /",
    "T11bsa075_u:2268": " aprakṛtapathāntarāpekṣayā eṣa eva śrudhnapratyanīkāniṣṭasthānāpekṣayā śrughnameva /",
    "T11bsa075_u:2269": " araṇyamārgavad vicchedābhāvādupatiṣṭhata eva /",
    "T11bsa075_u:2270": " sārthadūtādivyavacchedena panthā eveti pratipadaṃ vyavacchedasya sulabhatvāt /",
    "T11bsa075_u:2271": " tasmādapohadharmaṇo vidhirūpasya śabdādavagatiḥ puṇḍarīkaśabdādiva śvetimaviśiṣṭasya padmasya //",
    "T11bsa075_u:2272": " yadyevaṃ vidhireva śabdārtho vaktumucitaḥ,",
    "T11bsa075_u:2273": " kathamapoho gīyata iti cet /",
    "T11bsa075_u:2274": " uktamatrāpohaśabdenānyāpohaviśiṣṭo vidhirucyate /",
    "T11bsa075_u:2275": " tatra vidhau pratīyamāne viśeṣaṇatayā tulyakālamanyāpohapratītiriti /",
    "T11bsa075_u:2276": " na caiva pratyakṣasyāpyapohaviṣayatvavyavasthā kartamucitā /",
    "T11bsa075_u:2277": " tasya śābdapratyayasyeva vastuviṣayatve vivādābhāvāt /",
    "T11bsa075_u:2278": " vidhiśabdena ca yathādhyavasāyamatadrūpaparāvṛtto bāhyo 'rthobhimataḥ,",
    "T11bsa075_u:2279": " yathāpratibhāsaṃ buddhyākāraśca /",
    "T11bsa075_u:2280": " tatra bāhyo 'rtho 'dhyavasāyādeva śabdavācyo vyavasthāpyate /",
    "T11bsa075_u:2281": " na svalakṣaṇaparisphūrtyā /",
    "T11bsa075_u:2282": " pratyakṣavaddeśakālāvasthāniyatapravyaktasvalakṣaṇāsphuraṇāt /",
    "T11bsa075_u:2283": " yacchāstram",
    "T11bsa075_u:2284": " śabdenāvyāpṛtākṣasya buddhāvapratibhāsanāt /",
    "T11bsa075_u:2285": " arthasya dṛṣṭāviva",
    "T11bsa075_u:2286": " iti / indriyaśabdasvabhāvopāyabhedādekasyaivārthasya pratibhāsabheda iti cet /",
    "T11bsa075_u:2287": " atrāpyuktam -",
    "T11bsa075_u:2288": " jāto nāmāśrayonyānyaḥ cetasāṃ tasya vastutaḥ /",
    "T11bsa075_u:2289": " ekasyaiva kuto rūpaṃ bhinnākārāvabhāsi tat //",
    "T11bsa075_u:2290": " na hi spaṣṭāspaṣṭe dve rūpe parasparaviruddhe ekasya vastunaḥ staḥ /",
    "T11bsa075_u:2291": " yata ekenendriyabuddhau pratibhāsetānyena vikalpe /",
    "T11bsa075_u:2292": " tathā sati vastuna eva bhedaprāpteḥ / (",
    "T11bsa075_u:2293": " Nibandh 61\u000e) na hi svarūpabhedādaparo vastubhedaḥ /",
    "T11bsa075_u:2294": " na ca pratibhāsabhedādaparaḥ svarūpabhedaḥ /",
    "T11bsa075_u:2295": " anyathā trailokyamekameva vastu syāt //",
    "T11bsa075_u:2296": " dūrāsannadeśavartinoḥ puruṣayorekatra śākhini spaṣṭāspaṣṭapratibhāsabhede 'pi na śākhibheda iti cet /",
    "T11bsa075_u:2297": " na brūmaḥ pratibhāsabhedo bhinnavastuniyataḥ,",
    "T11bsa075_u:2298": " kiṃ tvekaviṣayatvābhāvaniyata iti /",
    "T11bsa075_u:2299": " tato yatrārthakriyābhedādisacivaḥ pratibhāsabhedastatra vastubhedaḥ, ghaṭavat /",
    "T11bsa075_u:2300": " anyatra punarniyamenaikaviṣayatāṃ pariharatītyekapratibhāso bhrāntaḥ //",
    "T11bsa075_u:2301": " etena yadāha vācaspatiḥ - na ca śābdapratyakṣayorvastugocaratve pratyayābhedaḥ kāraṇabhedena pārokṣyāpārokṣyabhedopapatteriti,",
    "T11bsa075_u:2302": " tannopayogi /",
    "T11bsa075_u:2303": " parokṣapratyayasya vastugocaratvāsamarthatāt /",
    "T11bsa075_u:2304": " parokṣatāśrayastu kāraṇabheda indriyagocaragrahaṇaviraheṇaiva kṛtārthaḥ /",
    "T11bsa075_u:2305": " tanna /",
    "T11bsa075_u:2306": " śābde pratyaye svalakṣaṇaṃ parisphurati /",
    "T11bsa075_u:2307": " kiṃ ca svalakṣaṇātmani vastuni vācye sarvātmanā pratipatteḥ vidhiniṣedhayorayogaḥ /",
    "T11bsa075_u:2308": " tasya hi sadbhāve 'stīti vyartham,",
    "T11bsa075_u:2309": " nāstītyasamartham /",
    "T11bsa075_u:2310": " asadbhāve tu nāstīti vyartham,",
    "T11bsa075_u:2311": " astītyasamartham /",
    "T11bsa075_u:2312": " asti cāstyādipadaprayogaḥ /",
    "T11bsa075_u:2313": " tasmāt śābdapratibhāsasya bāhyārthabhāvābhāvasādhāraṇyaṃ na tadviṣayatāṃ kṣamate //",
    "T11bsa075_u:2314": " yacca vācaspatinā jātimadvyaktivācyatāṃ svavācaiva prastutyāntarameva na ca śabdārthasya jāterbhāvābhāvasādhāraṇyaṃ nopapadyate /",
    "T11bsa075_u:2315": " sā hi svarūpato nityāpi deśakālaviprakīrṇānekavyaktyāśrayatayā bhāvābhāvasādhāraṇībhavantyastināstisaṃbandhayogyā /",
    "T11bsa075_u:2316": " vartamānavyaktisaṃbandhitā hi jāterastitā /",
    "T11bsa075_u:2317": " atītānāgatavyaktisaṃbandhitā ca nāstiteti sandigdhavyatirekitvādanaikāntikaṃ bhāvābhāvasādhāraṇyam,",
    "T11bsa075_u:2318": " anyathāsiddhaṃ veti vikalpitam /",
    "T11bsa075_u:2319": " tadaprastutam /",
    "T11bsa075_u:2320": " tāvatā tāvanna prakṛtakṣatiḥ /",
    "T11bsa075_u:2321": " jātau bharaṃ nyasyatā svalakṣaṇavācyatvasya svayaṃ svīkārāt /",
    "T11bsa075_u:2322": " kiṃ ca sarvatra padārthasyasvalakṣaṇasvarūpeṇaivāstitvādikaṃ cintyate /",
    "T11bsa075_u:2323": " jātestu vartamānādivyaktisaṃvadhī 'stitvādikamiti tu bālapratāraṇam /",
    "T11bsa075_u:2324": " evaṃ jātimadvyaktivacane 'pi doṣaḥ /",
    "T11bsa075_u:2325": " vyakteścet pratītisiddhiḥ jātiradhikā pratīyatāṃ mā vā,",
    "T11bsa075_u:2326": " na tu vyaktipratītidoṣānmuktiḥ /",
    "T11bsa075_u:2327": " etena yaducyate kaumārilaiḥ sabhāgatvādeva vastuno na sādhāraṇyadoṣaḥ /",
    "T11bsa075_u:2328": " vṛkṣatvaṃ hyanirdhāritabhāvābhāvaṃ śabdādavagamyate /",
    "T11bsa075_u:2329": " tayoranyatareṇa śabdāntarāvagatena saṃbadhyata iti /",
    "T11bsa075_u:2330": " tadapyasaṅgatam /",
    "T11bsa075_u:2331": " sāmānyasya nityasya pratipattābanirdhāritabhāvābhāvatvāyogāt / (",
    "T11bsa075_u:2332": " Nibandh 62\u000e)",
    "T11bsa075_u:2333": " yaccedam - na ca pratyakṣasyeva śabdānāmarthapratyāyanaprakāro yena taddṛṣṭa ivāstyādiśabdāpekṣā na syāt,",
    "T11bsa075_u:2334": " vicitraśaktitvāt pramāṇānāmiti /",
    "T11bsa075_u:2335": " tadapyaindriyakaśābdapratibhāsayorekasvarūpagrāhitve bhinnāvabhāsadūṣaṇena dūṣitam /",
    "T11bsa075_u:2336": " vicitraśaktitvaṃ ca pramāṇānāṃ sākṣātkārādhyavasāyābhyāmapi caritārtham /",
    "T11bsa075_u:2337": " tato yadi pratyakṣārthapratipādanaṃ śābdena tadvadevāvabhāsaḥ syāt /",
    "T11bsa075_u:2338": " abhavaṃśva na tadviṣayakhyāpanaṃ kṣamate //",
    "T11bsa075_u:2339": " nanu vṛkṣaśabdena vṛkṣatvāṃśe codite sattvādyaṃśaniścayanārthamastyādipadaprayoga iti cet /",
    "T11bsa075_u:2340": " niraṃśatvena pratyakṣasamadhigatasya svalakṣaṇasya ko 'vakāśaḥ padāntareṇa /",
    "T11bsa075_u:2341": " dharmāntaravidhiniṣedhayoḥ pramāṇāntareṇa vā /",
    "T11bsa075_u:2342": " pratyakṣe 'pi pramāṇāntarāpekṣā dṛṣṭeti cet /",
    "T11bsa075_u:2343": " bhavatu tasyāniścayātmakatvādanabhyastasvarūpaviṣaye /",
    "T11bsa075_u:2344": " vikalpastu svayaṃ niścayātmako yatra grāhī tatra kimapareṇa /",
    "T11bsa075_u:2345": " asti ca śabdaliṅgāntarāpekṣā /",
    "T11bsa075_u:2346": " tato na vastusvarūpagrahaḥ //",
    "T11bsa075_u:2347": " nanu bhinnā jātyādayo dharmāḥ parasparaṃ dharmiṇaśceti jātilakṣaṇaikadharmadvāreṇa",
    "T11bsa075_u:2348": " pratīte 'pi śākhini dharmāntaravattayā na pratītiriti kiṃ na bhinnābhidhānādhīno",
    "T11bsa075_u:2349": " dharmāntarasya nīlacaloccaistaratvāderavabodhaḥ /",
    "T11bsa075_u:2350": " tadetadasaṅgatam /",
    "T11bsa075_u:2351": " akhaṇḍātmanaḥ svalakṣaṇasya pratyakṣe 'pi pratibhāsāt /",
    "T11bsa075_u:2352": " dṛśyasya dharmadharmibhedasya pratyakṣapratikṣiptatvāt /",
    "T11bsa075_u:2353": " anyathā sarvaṃ sarvatra syādityatiprasaṅgaḥ /",
    "T11bsa075_u:2354": " kālpanikabhedāśrayastu dharmadharmivyavahāra iti prasādhitaṃ śāstre /",
    "T11bsa075_u:2355": " bhavatu vā pāramārthiko 'pi dharmadharmibhedaḥ /",
    "T11bsa075_u:2356": " tathāpyanayoḥ samavāyāderdūṣitatvādupakāralakṣaṇaiva pratyāsattireṣitavyā /",
    "T11bsa075_u:2357": " evaṃ ca yathendriyapratyāsattyā pratyakṣeṇa dharmipratipattau sakalataddharmapratipattistathā",
    "T11bsa075_u:2358": " śabdaliṅgābhyāmapi vācyavācakādisaṃbandhapratibaddhābhyāṃ dharmipratipattau niravaśeṣataddharmapratipattirbhavet /",
    "T11bsa075_u:2359": " pratyāsatimātrasyāviśeṣāt //",
    "T11bsa075_u:2360": " yacca vācaspati,",
    "T11bsa075_u:2361": " na caikopādhinā sattvena viśiṣṭe tasmin gṛhīte upādhyantaraviśiṣṭastadgrahaḥ /",
    "T11bsa075_u:2362": " svabhāvo hi dravyasyopādhibhirviśiṣyate /",
    "T11bsa075_u:2363": " na tūpādhayo vā viśeṣyatvaṃ vā tasya svabhāva iti /",
    "T11bsa075_u:2364": " tadapi plavata eva /",
    "T11bsa075_u:2365": " na hyabhedādupādhyantaragrahaṇamāsañjitam /",
    "T11bsa075_u:2366": " bhedaṃ puraskṛtyaivopakārakagrahaṇe upakāryagrahaṇaprasañjanāt /",
    "T11bsa075_u:2367": " na cāgnidhūmayoḥ kāryakāraṇabhāva iva svabhāvata eva dharmadharmiṇoḥ pratipattiniyamakalpanamucitam / (",
    "T11bsa075_u:2368": " Nibandh 63\u000e) tayorapi pramāṇāsiddhatvāt /",
    "T11bsa075_u:2369": " pramāṇasiddhe ca svabhāvopavarṇanamiti nyāyaḥ //",
    "T11bsa075_u:2370": " yaccātra nyāyabhūṣaṇena sūryādigrahaṇe tadupakāryāśeṣavasturāśigrahaṇaprasañjanamuktam,",
    "T11bsa075_u:2371": " tadabhiprāyānavagāhanaphalam /",
    "T11bsa075_u:2372": " tathā hi tvanmate dharmadharmiṇorbhedaḥ,",
    "T11bsa075_u:2373": " upakāralakṣaṇaiva ca pratyāsattistadopakārakagrahaṇe samānadeśasyaiva dharmarūpasyaiva copakāryasya grahaṇamāsañjitam /",
    "T11bsa075_u:2374": " tatkathaṃ sūryopakāryasya bhinnadeśasya dravyāntarasya vā dṛṣṭavyabhicārasya grahaṇaprasaṅgaḥ saṅgataḥ /",
    "T11bsa075_u:2375": " tasmādekadharmadvāreṇāpi vastusvarūpapratipattau sarvātmapratīteḥ kva śabdāntareṇa vidhiniṣedhāvakāśaḥ /",
    "T11bsa075_u:2376": " asti ca /",
    "T11bsa075_u:2377": " tasmānna svalakṣaṇasya śabdavikalpaliṅgapratibhāsitvamiti sthitam //",
    "T11bsa075_u:2378": " nāpi sāmānyaṃ śābdapratyayapratibhāsi /",
    "T11bsa075_u:2379": " saritaḥ pāre gāvaścarantīti gavādiśabdāt sāsnāśṛṅgalāṅgūlādayo 'kṣarākāraparikaritāḥ sajātīyabhedāparāmarśanāt sampiṇḍitaprāyāḥ pratibhāsante",
    "T11bsa075_u:2380": " na ca tadeva sāmānyam /",
    "T11bsa075_u:2381": " varṇākṛtyakṣarākāraśūnyaṃ gotvaṃ hi kathyate /",
    "T11bsa075_u:2382": " tadeva ca sāsnāśṛṅgādimātramakhilavyaktāvatyantavilakṣaṇamapi svalakṣaṇenaikīkriyamāṇaṃ sāmānyamityucyate tādṛśasya bāhyasyāprāpterbhrāntirevāsau keśapratibhāsavat /",
    "T11bsa075_u:2383": " tasmād vāsanāvaśād buddhereva tadātmanā vivarto 'yamastu /",
    "T11bsa075_u:2384": " asadeva vā tadrūpaṃ khyātu /",
    "T11bsa075_u:2385": " vyaktaya eva vā svajātīyabhedatiraskāreṇānyathā bhāsantāmanubhavavyavadhānāt smṛtipramoṣo vābhidhīyatām /",
    "T11bsa075_u:2386": " sarvathā nirviṣayaḥ khalvayaṃ sāmānyapratyayaḥ /",
    "T11bsa075_u:2387": " kva sāmānyavārtā /",
    "T11bsa075_u:2388": " yat punaḥ sāmānyābhāve sāmānyapratyayasyākasmikatvamuktaṃ tadayuktam /",
    "T11bsa075_u:2389": " yataḥ pūrvapiṇḍadarśanasmaraṇasahakāriṇātiricyamānaviśeṣapratyayajanikā sāmagrī nirviṣayaṃ sāmānyavikalpamutpādayati /",
    "T11bsa075_u:2390": " tadevaṃ na śābde pratyaye jātiḥ pratibhāti /",
    "T11bsa075_u:2391": " nāpi pratyakṣe /",
    "T11bsa075_u:2392": " na cānumānato 'pi siddhiḥ /",
    "T11bsa075_u:2393": " adṛśyatve pratibaddhaliṅgādarśanāt /",
    "T11bsa075_u:2394": " nāpondriyavadasyāḥ siddhiḥ jñānakāryataḥ kādācitkasyaiva nimittāntarasya siddheḥ /",
    "T11bsa075_u:2395": " yadā piṇḍāntare antarāle vā gobuddherabhāvaṃ darśayet tadā śāvaleyādisakalagopiṇḍānāmevābhāvādabhāvo gobuddherupapadyamānaḥ kathamarthāntaramākṣipet",
    "T11bsa075_u:2396": " atha gotvādeva gopiṇḍaḥ /",
    "T11bsa075_u:2397": " anyathā turago 'pi gopiṇḍaḥ syāt /",
    "T11bsa075_u:2398": " yadyevaṃ gopiṇḍādeva gotvamanyathā turagatvamapi gotvaṃ syāt /",
    "T11bsa075_u:2399": " tasmāt kāraṇaparamparāta eva (",
    "T11bsa075_u:2400": " Nibandh 64\u000e) gopiṇḍo gotvaṃ tu bhavatu mā vā /",
    "T11bsa075_u:2401": " nanu sāmānyapratyayajananasāmarthyaṃ yadyekasmāt piṇḍādabhinnaṃ tadā vijātīyavyāvṝttaṃ piṇḍāntaramasamartham /",
    "T11bsa075_u:2402": " atha bhinnam,",
    "T11bsa075_u:2403": " tadā tadeva sāmānyam,",
    "T11bsa075_u:2404": " nāmni paraṃ vivāda iti cet /",
    "T11bsa075_u:2405": " abhinnaiva sā śaktiḥ prativastu /",
    "T11bsa075_u:2406": " yathā tvekaḥ śaktasvabhāvo bhāvastathānyo 'pi bhavan kīdṛśaṃ doṣamāvahati /",
    "T11bsa075_u:2407": " yathā bhavatāṃ jātirekāpi samānadhvaniprasavahetuḥ,",
    "T11bsa075_u:2408": " anyāpi svarūpeṇaiva jātyantaranirapekṣā,",
    "T11bsa075_u:2409": " tathāsmākaṃ vyaktirapi jātinirapekṣā svarūpeṇaiva bhinnā hetuḥ //",
    "T11bsa075_u:2410": " yattu trilocanaḥ - aśvatvagotvādīnāṃ sāmānyaviśeṣāṇāṃ svāśraye samavāyaḥ sāmānyaṃ sāmānyamityabhidhānapratyayayornimittamiti /",
    "T11bsa075_u:2411": " yadyevaṃ vyaktiṣvapyayameva tathābhidhānapratyayaheturastu,",
    "T11bsa075_u:2412": " kiṃ sāmānyasvīkārapramādena /",
    "T11bsa075_u:2413": " na ca samavāyaḥ saṃbhavī /",
    "T11bsa075_u:2414": " iheti buddheḥ samavāyasiddhiriheti dhīśca dvayadarśanena /",
    "T11bsa075_u:2415": " na ca kvacit tadviṣaye tvapekṣā svakalpanāmātramato 'bhyupāyaḥ //",
    "T11bsa075_u:2416": " etena seyaṃ pratyayānuvṛttiranuvṛttavastvanuyāyinī kathamatyantabhedinīṣu vyaktiṣu vyāvṛttaviṣayapratyayabhāvānupātinīṣu bhavitumarhatītyūhāpravartanamasya pratyākhyātam /",
    "T11bsa075_u:2417": " jātiṣveva parasparavyāvṛttatayā vyaktīyamānāsvanuvṛttapratyayena vyabhicārāt /",
    "T11bsa075_u:2418": " yat punaranena viparyaye bādhakamuktam,",
    "T11bsa075_u:2419": " abhidhānapratyayānuvṛttiḥ kutaścinnivṛttya kvacideva bhavantī nimittavatī,",
    "T11bsa075_u:2420": " na cānyannimittamityādi /",
    "T11bsa075_u:2421": " tanna samyak /",
    "T11bsa075_u:2422": " anuvṛttamantareṇāpyabhidhānapratyayānuvṛtteratadrūpaparāvṛttasvarūpaviśeṣādavaśyaṃ svīkārasya sādhitatvāt / tasmāt -",
    "T11bsa075_u:2423": " tulye bhede yayā jātiḥ pratyāsattyā prasarpati /",
    "T11bsa075_u:2424": " kvacinnānyatra saivāstu śabdajñānanibandhanam //",
    "T11bsa075_u:2425": " yat punaratra nyāyabhūṣaṇoktaṃ na hyevaṃ bhavati,",
    "T11bsa075_u:2426": " yayā pratyāsattyā daṇḍasūtrādikaṃ prasarpati kvacinnānyatra saiva pratyāsattiḥ puruṣasphaṭikādiṣu daṇḍisūtritvādivyavahāranibandhanamastu,",
    "T11bsa075_u:2427": " kiṃ daṇḍasūtrādineti /",
    "T11bsa075_u:2428": " tadasaṅgatam /",
    "T11bsa075_u:2429": " daṇḍasūtrayorhi puruṣasphaṭikapratyāsannayoḥ dṛṣṭayo daṇḍisūtritva pratyayahetutvaṃ nāpalapyate /",
    "T11bsa075_u:2430": " sāmānyaṃ tu svapne 'pi na dṛṣṭam /",
    "T11bsa075_u:2431": " tad yadīdaṃ parikalpanīyaṃ tadā varaṃ pratyāsattireva sāmānyapratyayahetuḥ parikalpyatām,",
    "T11bsa075_u:2432": " kiṃ gurvyā parikalpanayetyabhiprāyāparijñānāt / (",
    "T11bsa075_u:2433": " Nibandh 65\u000e)",
    "T11bsa075_u:2434": " athedaṃ jātiprasādhakamanumānamabhidhīyate /",
    "T11bsa075_u:2435": " yadviśiṣṭajñānaṃ tadviśeṣaṇagrahaṇanāntarīyakam /",
    "T11bsa075_u:2436": " yathā daṇḍijñānam /",
    "T11bsa075_u:2437": " viśiṣṭajñānaṃ cedaṃ gaurayamityarthataḥ kāryahetuḥ /",
    "T11bsa075_u:2438": " viśeṣaṇānubhavakāryaṃ hi dṛṣṭānte viśiṣṭabuddhiḥ siddheti /",
    "T11bsa075_u:2439": " atrānuyogaḥ /",
    "T11bsa075_u:2440": " viśiṣṭabuddherbhinnaviśeṣaṇagrahaṇanāntarīyakatvaṃ vā sādhyaṃ viśeṣaṇamātrānubhavanāntarīyakatvaṃ vā /",
    "T11bsa075_u:2441": " prathamapakṣe pakṣasya pratyakṣabādhā sādhanāvadhānamanavakāśayati,",
    "T11bsa075_u:2442": " vastugrāhiṇaḥ pratyakṣasyobhayapratibhāsābhāvāt /",
    "T11bsa075_u:2443": " viśiṣṭabuddhitvaṃ ca sāmānyaheturanaikāntikaḥ,",
    "T11bsa075_u:2444": " bhinnaviśeṣaṇagrahaṇamantareṇāpi darśanāt /",
    "T11bsa075_u:2445": " yathā svarūpavān ghaṭaḥ,",
    "T11bsa075_u:2446": " gotvaṃ sāmānyamiti vā /",
    "T11bsa075_u:2447": " dvitīyapakṣe tu siddhasādhanam /",
    "T11bsa075_u:2448": " svarūpavān ghaṭa ityādivat gotvajātimān piṇḍa iti parikalpitaṃ bhedamupādāya viśeṣaṇaviśeṣyabhāvasyeṣṭatvādagovyāvṛttānubhavabhāvitvād gaurayamiti vyavahārasya /",
    "T11bsa075_u:2449": " tadevaṃ na sāmānyasiddhiḥ /",
    "T11bsa075_u:2450": " bādhakaṃ ca sāmānyaguṇakarmādyupādhicakrasya kevalavyaktigrāhakaṃ paṭupratyakṣaṃ dṛśyānupalambho vā prasiddhaḥ /",
    "T11bsa075_u:2451": " tadevaṃ vidhireva śabdārthaḥ /",
    "T11bsa075_u:2452": " sa ca bāhyo 'rtho buddhyākāraśca vivakṣitaḥ /",
    "T11bsa075_u:2453": " tatra na buddhyākārasya tattvataḥ saṃvṛtyā vā vidhiniṣedhau,",
    "T11bsa075_u:2454": " svasaṃvedanapratyakṣagamyatvāt /",
    "T11bsa075_u:2455": " anadhyavasāyācca /",
    "T11bsa075_u:2456": " nāpi tattvato bāhyasyāpi vidhiniṣedhau,",
    "T11bsa075_u:2457": " tasya śābde pratyayepratibhāsanāt /",
    "T11bsa075_u:2458": " ata eva sarvadharmāṇāṃ tattvato 'nabhilāpyatvaṃ pratibhāsādhyavasāyābhāvāt /",
    "T11bsa075_u:2459": " tasmād bāhyasyaiva sāṃvṛtau vidhiniṣedhau /",
    "T11bsa075_u:2460": " anyathā saṃvyavahārahāniprasaṅgāt / tadevaṃ",
    "T11bsa075_u:2461": " nākārasya na bāhyasya tattvato vidhisādhanam /",
    "T11bsa075_u:2462": " bahireva hi saṃvṛtyā saṃvṛtyāpi tu nākṛteḥ //",
    "T11bsa075_u:2463": " etena yad dharmottaraḥ āropitasya bāhyatvasya vidhiniṣedhāvityalaukikamanāgamamatārkikīyaṃ kathayati,",
    "T11bsa075_u:2464": " tadapyapahastitam /",
    "T11bsa075_u:2465": " nanvavyavasāye yadyadhyavaseyaṃ vastu na sphurati tadā tadadhyavasitamiti ko 'rthaḥ /",
    "T11bsa075_u:2466": " apratibhāse 'pi pravṛttiviṣayīkṛtamiti yo 'rthaḥ /",
    "T11bsa075_u:2467": " apratibhāsāviśeṣe viṣayāntaraparihāreṇa kathaṃ niyataviṣayā pravṛttiriti cet /",
    "T11bsa075_u:2468": " ucyate /",
    "T11bsa075_u:2469": " yadyapi viśvamagṛhītaṃ tathāpi vikalpasya niyatasāmagrīprasūtatvena niyatākāratayā,",
    "T11bsa075_u:2470": " niyataśaktitvāt niyataiva jalādau pravṛttiḥ /",
    "T11bsa075_u:2471": " dhūmasya parokṣāgnijñānajananavat / (",
    "T11bsa075_u:2472": " Nibandh 66\u000e)",
    "T11bsa075_u:2473": " niyataviṣayā hi bhāvāḥ pramāṇapariniṣṭhitasvabhāvā na śaktisāṃkaryaparyanuyogabhājaḥ /",
    "T11bsa075_u:2474": " tasmāt tadadhyavasāyitva mākāraviśeṣayogāt tatpravṛttijanakatvam /",
    "T11bsa075_u:2475": " na ca sādṛśyādāropeṇa pravṛttiṃ brūmaḥ,",
    "T11bsa075_u:2476": " yenākāre bāhyasya bāhye vā ākārasyāropadvāreṇa dūṣaṇābakāśaḥ /",
    "T11bsa075_u:2477": " kiṃ tarhi svavāsanāvipākavaśādupajāyamānaiva buddhirapaśyantyapi bāhyaṃ bāhye pravṛttimātanotīti viplutaiva /",
    "T11bsa075_u:2478": " tadevamanyābhāvaviśiṣṭo vijātivyāvṛtto 'rtho vidhiḥ /",
    "T11bsa075_u:2479": " sa eva cāpohaśabdavācyaḥ śabdānāmarthaḥ pravṛttinivṛttiviṣayaśceti sthitam /",
    "T11bsa075_u:2480": " atra prayogaḥ /",
    "T11bsa075_u:2481": " yad vācakaṃ tatsarvamadhyavasitātadrūpaparāvṛtavastumātragocaram /",
    "T11bsa075_u:2482": " yatheha kūpe jalamiti vacanam /",
    "T11bsa075_u:2483": " vācakaṃ cedaṃ gavādiśabdarūpamiti svabhāvahetuḥ /",
    "T11bsa075_u:2484": " nāyamasiddhaḥ /",
    "T11bsa075_u:2485": " pūrvoktena nyāyena pāramārthikavācyavācakabhāvasyābhāve 'pyadhyavasāyakṛtasyaiva sarvavyavahāribhiravaśyaṃ svīkarttavyatvāt /",
    "T11bsa075_u:2486": " anyathā sarvavyavahārocchedaprasaṅgāt /",
    "T11bsa075_u:2487": " nāpi viruddhaḥ /",
    "T11bsa075_u:2488": " sapakṣe bhāvāt /",
    "T11bsa075_u:2489": " na cānaikāntikaḥ /",
    "T11bsa075_u:2490": " tathā hi śabdānāmadhyavasitavijātivyāvṛttavastumātraviṣayatvamanicchadbhiḥ paraiḥ paramārthato",
    "T11bsa075_u:2491": " vācyaṃ svalakṣaṇamupādhirupādhiyogaḥ sopādhirastu yadi vā kṛtirastu buddhaḥ /",
    "T11bsa075_u:2492": " gatyantarābhāvāt /",
    "T11bsa075_u:2493": " aviṣayatve ca vācakatvāyogāt /",
    "T11bsa075_u:2494": " tatra ādyantayorna samayaḥ phalaśaktihānermadhye 'pyupādhivirahāt tritayena yuktaḥ //",
    "T11bsa075_u:2495": " tadevaṃ vācyāntarasyābhāvāt viṣayavattvalakṣaṇasya vyāpakasya nivṛttau vipakṣato nivarttamānaṃ vācakatvamadhyavasitabāhyaviṣayatvena vyāpyata iti vyāptisiddhiḥ /",
    "T11bsa075_u:2496": " mahāpaṇḍitaratnakīrtipādavira(ci)",
    "T11bsa075_u:2497": " tamapohaprakaraṇaṃ samāptam // (",
    "T11bsa075_u:2498": " Nibandh 67\u000e) // 4 //",
    "T11bsa075_u:2499": " // kṣaṇabhaṅgasiddhiḥ //",
    "T11bsa075_u:2500": " / anvayātmikā //",
    "T11bsa075_u:2501": " ṃamastārāyai //",
    "T11bsa075_u:2502": " ākṣiptavyatirekā yā vyāptiranvayarūpiṇī /",
    "T11bsa075_u:2503": " sādharmyavati dṛṣṭānte sattvahetorihocyate //",
    "T11bsa075_u:2504": " yat sat tat kṣaṇikam /",
    "T11bsa075_u:2505": " yathā ghaṭaḥ /",
    "T11bsa075_u:2506": " santaśvāmī vivādāspadībhūtā padarthā iti /",
    "T11bsa075_u:2507": " hetoḥ parokṣārthapratipādakatvaṃ hetvābhāsatvaśaṅkānirākaraṇamantareṇa na śakyate pratipādayitum /",
    "T11bsa075_u:2508": " hetvābhāsāśca aśiddhaviruddhānaikāntikaprabhedena trividhāḥ /",
    "T11bsa075_u:2509": " tatra na tāvadayamasiddho hetuḥ /",
    "T11bsa075_u:2510": " yadi nāma darśane darśane nānāprakāraṃ sattvalakṣaṇamuktamāste,",
    "T11bsa075_u:2511": " arthakriyākārittvaṃ,",
    "T11bsa075_u:2512": " sattāsamavāyaḥ,",
    "T11bsa075_u:2513": " svarūpasattvam,",
    "T11bsa075_u:2514": " utpādavyayadhrauvyayogitvaṃ,",
    "T11bsa075_u:2515": " pramāṇaviṣayattvaṃ tadupalambhakapramāṇagocaratvaṃ,",
    "T11bsa075_u:2516": " vyapadeśaviṣayatvamityādi,",
    "T11bsa075_u:2517": " tathāpi kimanenāprastutenedānīmeva niṣṭaṅkitena /",
    "T11bsa075_u:2518": " yadeva hi pramāṇato nirūpyamāṇaṃ kadārthānāṃ sattvamupapannaṃ bhaviṣyati tadeva vayamapi svīkariṣyāmaḥ /",
    "T11bsa075_u:2519": " kevalaṃ tadetadarthakriyākāritvaṃ sarvajanaprasiddhamāste tat khalvatra sattvaśabdenābhisandhāya sādhanatvenopāttam /",
    "T11bsa075_u:2520": " tacca yathāyogaṃ pratyakṣānumānapramāṇaprasiddhasadbhāveṣu bhāveṣu pakṣikṛteṣu pratyakṣādinā pramāṇena pratītamiti na svarūpeṇāśrayadvāreṇa bāsiddhisaṃbhāvanāpi //",
    "T11bsa075_u:2521": " nāpi viruddhatā,",
    "T11bsa075_u:2522": " sapakṣīkṛte ghaṭe sadbhāvāt /",
    "T11bsa075_u:2523": " nanu kathamasya sapakṣatvam,",
    "T11bsa075_u:2524": " pakṣavadatrāpi kṣaṇabhaṅgāsiddheḥ /",
    "T11bsa075_u:2525": " na hyasya pratyakṣataḥ kṣaṇabhaṅgasiddhiḥ,",
    "T11bsa075_u:2526": " tathātvenāniścayāt /",
    "T11bsa075_u:2527": " nāpi sattvānumānataḥ,",
    "T11bsa075_u:2528": " punarnidarśanāntarāpekṣāyāmanavasthānaprasaṅgāt /",
    "T11bsa075_u:2529": " na cānyadanumānamasti /",
    "T11bsa075_u:2530": " saṃbhave vā tenaiva pakṣe 'pi kṣaṇabhaṅgasiddheralaṃ sattvānumāneneti cet /",
    "T11bsa075_u:2531": " ucyate / anumānāntarameva prasaṅgaprasaṅgaviparyayātmakaṃ ghaṭasya kṣaṇabhaṅgaprasādhakaṃ pramāṇāntaramasti /",
    "T11bsa075_u:2532": " tathā hi ghaṭo vartamānakṣaṇe tāvadekāmarthakriyāṃ (",
    "T11bsa075_u:2533": " Nibandh 68\u000e) karoti /",
    "T11bsa075_u:2534": " atītānāgatakṣaṇayorapi ki tāmevārthakriyāṃ kuryāt,",
    "T11bsa075_u:2535": " anyāṃ vā,",
    "T11bsa075_u:2536": " na vā kāmapi kriyāmiti trayaḥ pakṣāḥ //",
    "T11bsa075_u:2537": " nātra prathamaḥ pakṣo yuktaḥ,",
    "T11bsa075_u:2538": " kṛtasya karaṇāyogāt /",
    "T11bsa075_u:2539": " atha dvitīyo 'bhyupagamyate,",
    "T11bsa075_u:2540": " tadidamatra vicāryatām /",
    "T11bsa075_u:2541": " yadā ghaṭo vartamānakṣaṇabhāvi kāryaṃ karoti tadā kimatītānāgatakṣaṇabhāvinyapi kārye śakto 'śakto vā /",
    "T11bsa075_u:2542": " yadi śaktastadā vartamānakṣaṇabhāvikāryavadatītānāgatakṣaṇabhāvyapi kāryaṃ tadaiva kuryāt /",
    "T11bsa075_u:2543": " tatrāpi śaktatvāt /",
    "T11bsa075_u:2544": " śaktasya ca kṣepāyogāt /",
    "T11bsa075_u:2545": " anyathā varttamānakṣaṇabhāvino 'pi kāryasyākaraṇaprasaṅgāt /",
    "T11bsa075_u:2546": " pūrvāparakālayorapi śaktatvenāviśeṣāt /",
    "T11bsa075_u:2547": " samarthasya ca sahakāryapekṣāyā ayogāt /",
    "T11bsa075_u:2548": " athāśaktaḥ,",
    "T11bsa075_u:2549": " tadaikatra kārye śaktāśaktatvaviruddhadharmādhyāsāt kṣaṇavidhvaṃso ghaṭasya durvāraprasaraḥ syāt /",
    "T11bsa075_u:2550": " nāpi tṛtīyaḥ pakṣaḥ saṅgacchate,",
    "T11bsa075_u:2551": " śaktasvabhāvānuvṛttereva /",
    "T11bsa075_u:2552": " yadā hi śaktasya padārthasya vilambo 'pyasahyastadā dūrotsāritamakaraṇam /",
    "T11bsa075_u:2553": " anyathā vārtamānikasyāpi kāryasyākaraṇaṃ syādityuktam /",
    "T11bsa075_u:2554": " tasmād yad yadā yajjananavyavahārapātraṃ tattadā tat kuryāt /",
    "T11bsa075_u:2555": " akurvacca na jananavyavahārabhājanam /",
    "T11bsa075_u:2556": " tadevamekatra kārye samarthetarasvabhāvatayā pratikṣaṇaṃ bhedād ghaṭasya sapakṣatvamakṣatam //",
    "T11bsa075_u:2557": " atra prayogaḥ /",
    "T11bsa075_u:2558": " yad yadā yajjananavyavahārayogyaṃ tat tadā tajjanayatyeva /",
    "T11bsa075_u:2559": " yathā antyā kāraṇasāmagrī svakāryam /",
    "T11bsa075_u:2560": " atītānāgatakṣaṇabhāvikāryajananavyavahārayogyaścāyaṃ ghaṭo vartamānakṣaṇabhāvikāryakaraṇakāle sakalakriyātikramakāle 'pīti svabhāvahetuprasaṅgaḥ",
    "T11bsa075_u:2561": " asya ca dvitīyādikṣaṇabhāvikāryakaraṇavyavahāragocaratvasya prasaṅgasādhanasya vārtamānikakāryakaraṇakāle",
    "T11bsa075_u:2562": " sakalakriyātikramakāle ca ghaṭe dharmiṇi parābhyupagamamātrataḥ siddhatvādasiddhistāvadasaṃbhavinī /",
    "T11bsa075_u:2563": " nāpi viruddhatā,",
    "T11bsa075_u:2564": " sapakṣe 'ntyakāraṇasāmagryāṃ sadbhāvasaṃbhavāt /",
    "T11bsa075_u:2565": " nanvayaṃ sādhāraṇānaikāntiko hetuḥ /",
    "T11bsa075_u:2566": " sākṣādajanake 'pi kuśūlādyavasthitavījādau vipakṣe samarthavyavahāragocaratvasya sādhanasya darśanāditi cet / na /",
    "T11bsa075_u:2567": " dvividho hi samarthavyavahāraḥ - pāramārthika aupacārikaśca /",
    "T11bsa075_u:2568": " tatra yatpāramārthikaṃ jananaprayuktaṃ jananavyavahāragocaratvaṃ tadiha sādhanatvenopāttam /",
    "T11bsa075_u:2569": " tasya ca kuśūlādyavasthitabījādau kāraṇakāraṇatvādaupacārikajananavyavahāraviṣayabhūte saṃbhavābhāvāt kutaḥ sādhāraṇānaikāntikatā / (",
    "T11bsa075_u:2570": " Nibandh 69\u000e)",
    "T11bsa075_u:2571": " na cāsya sandigdhavyatirekitā,",
    "T11bsa075_u:2572": " viparyaye bādhakapramāṇasadbhāvāt /",
    "T11bsa075_u:2573": " tathā hīdaṃ jananavyavahāragocaratvaṃ niyataviṣayatvena vyāptamiti sarvajanānubhavaprasiddham /",
    "T11bsa075_u:2574": " na cedaṃ nirnimittam,",
    "T11bsa075_u:2575": " deśakālasvabhāvaniyamābhāvaprasaṅgāt /",
    "T11bsa075_u:2576": " na ca jananādanyannimittamupalabhyate,",
    "T11bsa075_u:2577": " tadanvayavyatirekānuvidhānadarśanāt /",
    "T11bsa075_u:2578": " yadi ca jananamantareṇāpi jananavyavahāragocaratvaṃ syāt tadā sarvasya sarvatra jananavyavahāra ityaniyamaḥ syāt /",
    "T11bsa075_u:2579": " niyataścāyaṃ pratītaḥ /",
    "T11bsa075_u:2580": " tato jananābhāve vipakṣe niyataviṣayatvasya vyāpakasya nivṛttau nivartamānaṃ jananavyavahāragocaratvaṃ janana eva viśrāmyatīti vyāptisiddheranavadyo hetuḥ /",
    "T11bsa075_u:2581": " na caiṣa ghaṭo varttamānakāryakaraṇakṣaṇe sakalakriyātikramaṇe cātītānāgatakṣaṇabhāvi kārya janayati /",
    "T11bsa075_u:2582": " tato na jananavyavahārayogyaḥ,",
    "T11bsa075_u:2583": " sarvaḥ prasaṅgaḥ prasaṅgaviparyayaniṣṭha iti nyāyāt //",
    "T11bsa075_u:2584": " atrāpi prayogaḥ /",
    "T11bsa075_u:2585": " yad yadā yanna karoti na tattadā tatra samarthavyavahārayogyam /",
    "T11bsa075_u:2586": " yathā śālyaṅkuramakurvan kodravaḥ śālyaṅkure /",
    "T11bsa075_u:2587": " na karoti caiṣā ghaṭo vartamānakṣaṇabhāvikāryakaraṇakāle sakalakriyātikramakāle cātītānāgatakṣaṇabhāvi kāryamitivyāpakānupalabdhirbhinatti samarthakṣaṇādasamarthakṣaṇam",
    "T11bsa075_u:2588": " atrāpyasiddhirnāsti,",
    "T11bsa075_u:2589": " vartamānakṣaṇabhāvikāryakaraṇakāle sakalakriyātikramakāle cātītānāgatakṣaṇabhāvikāryakaraṇasyāyogāt /",
    "T11bsa075_u:2590": " nāpi virodhaḥ,",
    "T11bsa075_u:2591": " sapakṣe bhāvāt /",
    "T11bsa075_u:2592": " na cānaikāntikatā,",
    "T11bsa075_u:2593": " pūrvoktena nyāyena samarthavyavahāragocaratvajanakatvayorvidhibhūtayoḥ sarvopasaṃhāravatyā vyāpteḥ prasādhanāt //",
    "T11bsa075_u:2594": " yat punaratroktam,",
    "T11bsa075_u:2595": " yad yadā yanna karoti na tattadā tatra samarthamityatra kaḥ karotyarthaḥ /",
    "T11bsa075_u:2596": " kiṃ kāraṇatvam /",
    "T11bsa075_u:2597": " uta kāryotpādānuguṇasahakārisākalyam /",
    "T11bsa075_u:2598": " ahosvit kāryāvyabhicāraḥ /",
    "T11bsa075_u:2599": " kāryasaṃbandho veti /",
    "T11bsa075_u:2600": " tatra kāraṇatvameva karotyarthaḥ /",
    "T11bsa075_u:2601": " tataḥ pakṣāntarabhāvino doṣā anabhyupagamapratihatāḥ /",
    "T11bsa075_u:2602": " na cātra pakṣe kāraṇatvasāmarthyayoḥ paryāyatvena vyāpakānupalambhasya sādhyāviśiṣṭatvamabhidhātumucitam,",
    "T11bsa075_u:2603": " samarthavyavahāragocaratvābhāvasya sādhyatvāt /",
    "T11bsa075_u:2604": " kāraṇatvasamarthavyavahāragocaratvayośca vṛkṣaśiṃśapayoriva vyāvṛttibhedo 'stītyanavasara evaivaṃvidhasya kṣudrapralāpasya /",
    "T11bsa075_u:2605": " tadevaṃ prasaṅgaprasaṅgaviparyayahetudvayabalato ghaṭe dṛṣṭānte kṣaṇabhaṅgaḥ siddhaḥ /",
    "T11bsa075_u:2606": " tat kathaṃ sattvādanyadanumānaṃ dṛṣṭānte kṣaṇabhaṅgasādhakaṃ nāstītyucyate /",
    "T11bsa075_u:2607": " na caivaṃ sattvahetorvaiyarthyam,",
    "T11bsa075_u:2608": " dṛṣṭāntamātra eva prasaṅgaprasaṅgaviparyayābhyāṃ kṣaṇabhaṅgaprasādhanāt // (",
    "T11bsa075_u:2609": " Nibandh 70\u000e)",
    "T11bsa075_u:2610": " nanvābhyāmeva pakṣe 'pi kṣaṇabhaṅgasiddhirastviti cet /",
    "T11bsa075_u:2611": " astu, ko doṣaḥ /",
    "T11bsa075_u:2612": " yo hi pratipattā prativastu yad yadā yajjananavyavahārayogyaṃ tattadā tajjanayati ityādikamupanyasitumanalasastasya tata eva kṣaṇabhaṅgasiddhiḥ",
    "T11bsa075_u:2613": " yastu prativastu tannyāyopanyāsaprayāsabhīruḥ sa khalvekatra dharmiṇi yad yadā yajjananavyavahārayogyaṃ",
    "T11bsa075_u:2614": " tattadā tajjanayati ityādinyāyena sattvamātramasthairyavyāptamavadhārya sattvādevānyatra",
    "T11bsa075_u:2615": " kṣaṇikatvamavagacchatīti,",
    "T11bsa075_u:2616": " kathamapramato vaiyarthyamasyācakṣīta /",
    "T11bsa075_u:2617": " tadevamekakāryakāriṇo ghaṭasya dvitīyādikṣaṇa bhāvikāryāpekṣayā samarthetarasvabhāvaviruddhadharmādhyāsād",
    "T11bsa075_u:2618": " bheda eveti kṣaṇabhaṅgitayā sapakṣatāmāvahati ghaṭe sattvaheturupalabhyamāno na viruddhaḥ /",
    "T11bsa075_u:2619": " na cāyamanaikāntikaḥ,",
    "T11bsa075_u:2620": " atraiva sādharmyavati dṛṣṭānte sarvopasaṃhāravatyā vyāpteḥ prasādhanāt /",
    "T11bsa075_u:2621": " nanu viparyayabādhakapramāṇabalād vyāptisiddhiḥ /",
    "T11bsa075_u:2622": " tasya copanyāsavārtāpi nāsti /",
    "T11bsa075_u:2623": " tatkathaṃ vyāptiḥ prasādhiteti cet /",
    "T11bsa075_u:2624": " tadetat taralabuddhivilasitam /",
    "T11bsa075_u:2625": " tathā hi uktametad vartamānakṣaṇabhāvikāryakaraṇakāle 'tītānāgatakṣaṇabhāvikārye 'pi ghaṭasya śaktisaṃbhave tadānīmeva tatkaraṇam /",
    "T11bsa075_u:2626": " akaraṇe ca śaktāśaktasvabhāvatayā pratikṣaṇaṃ bheda iti kṣaṇikatvena vyāptaiva sā arthakriyāśaktiḥ //",
    "T11bsa075_u:2627": " nanvevamanvayamātramastu /",
    "T11bsa075_u:2628": " vipakṣāt punarekāntena vyāvṛttiriti kuto labhyata iti cet /",
    "T11bsa075_u:2629": " vyāptisiddhereva /",
    "T11bsa075_u:2630": " vyatirekasandehe vyāptisiddhireva kathamiti cet / na /",
    "T11bsa075_u:2631": " dvividhā hi vyāptisiddhiḥ /",
    "T11bsa075_u:2632": " anvayarūpā ca kartṛdharmaḥ sādhanadharmavati dharmiṇi sādhyadharmasyāvaśyambhāvo yaḥ,",
    "T11bsa075_u:2633": " vyatirekarūpā ca karmadharmaḥ sādhyābhāve sādhanasyāvaśyambhāvoyaḥ /",
    "T11bsa075_u:2634": " enayoścaikatarapratītirniyamena dvitīyapratītimākṣipati /",
    "T11bsa075_u:2635": " anyathaikasyā evāsiddheḥ /",
    "T11bsa075_u:2636": " tasmād yathā viparyaye bādhakapramāṇabalāt niyamavati vyatireke siddhe 'nvayaviṣayaḥ",
    "T11bsa075_u:2637": " saṃśayaḥ pūrvaṃ sthito 'pi paścāt parigalati tato 'nvayaprasādhanārthaṃ na pṛthak",
    "T11bsa075_u:2638": " sādhanamucyate tathā prasaṅgatadviparyayahetudvayabalato niyamavatyanvaye siddhe",
    "T11bsa075_u:2639": " vyatirekaviṣaye pūrvaṃ sthito 'pi sandehaḥ paścāt parigalatyeva /",
    "T11bsa075_u:2640": " na ca vyatirekaprasādhakamanyat pramāṇaṃ vaktavyam /",
    "T11bsa075_u:2641": " tataśca sādhyābhāve sādhanasyaikāntiko vyatirekaḥ /",
    "T11bsa075_u:2642": " sādhane sati sādhyasyāvaśyamanvayo veti na kaścidarthabhedaḥ /",
    "T11bsa075_u:2643": " tadevaṃ viparyayabādhakapramāṇamantareṇāpi prasaṅgaprasaṅgaviparyayahetudvayabalādanvayarūpavyāptisiddho",
    "T11bsa075_u:2644": " sattvahetoranaikāntikatvasyābhāvādataḥ sādhanāt kṣaṇabhaṅgasiddhiranavadyeti // (",
    "T11bsa075_u:2645": " Nibandh 71\u000e)",
    "T11bsa075_u:2646": " nanu ca sādhanamidamasiddham /",
    "T11bsa075_u:2647": " na hi kāraṇabuddhyā kārya gṛhyate,",
    "T11bsa075_u:2648": " tasya bhāvitvāt /",
    "T11bsa075_u:2649": " na ca kāryabuddhyākāraṇam,",
    "T11bsa075_u:2650": " tasyātītatvāt /",
    "T11bsa075_u:2651": " na ca vartamānagrāhiṇā jñānenātītānāgatayorgrahaṇam,",
    "T11bsa075_u:2652": " atiprasaṅgāt /",
    "T11bsa075_u:2653": " na ca pūrvāparayoḥ kālayorekaḥ pratisandhātā asti,",
    "T11bsa075_u:2654": " kṣaṇabhaṅgabhaṅgaprasaṅgāt /",
    "T11bsa075_u:2655": " kāraṇābhāve tu kāryābhāvapratītiḥ svasaṃvedanavādino manorathasyāpyaviṣayaḥ /",
    "T11bsa075_u:2656": " nanu ca pūrvottarakālayoḥ saṃvitto,",
    "T11bsa075_u:2657": " tābhyāṃ vāsanā,",
    "T11bsa075_u:2658": " tayā ca hetūphalāvasāyo vikalpa iti cet tadayuktam /",
    "T11bsa075_u:2659": " sa hi vikalpo gṛhītānusandhāyako 'tadrūpasamāropako vā /",
    "T11bsa075_u:2660": " na prathamaḥ pakṣaḥ /",
    "T11bsa075_u:2661": " ekasya pratisandhāturabhāve pūrvāparagrahaṇayorayogāt /",
    "T11bsa075_u:2662": " vikalpavāsanāyā evābhāvāt /",
    "T11bsa075_u:2663": " nāpi dvitīyaḥ /",
    "T11bsa075_u:2664": " marīcikāyāmapi jalavijñānasya prāmāṇyaprasaṅgāt /",
    "T11bsa075_u:2665": " tadevamanvayavyatirekayorapratipatterarthakriyālakṣaṇaṃ sattvamasiddhamiti //",
    "T11bsa075_u:2666": " kiṃ ca prakārāntarādapīdaṃ sādhanamasiddham /",
    "T11bsa075_u:2667": " tathā hi bījādīnāṃ sāmarthyaṃ bījādijñānāt tatkāryādaṅkurādervā niścetavyam /",
    "T11bsa075_u:2668": " kāryatvaṃ ca vastutvasiddhau sidhyati /",
    "T11bsa075_u:2669": " vastutvaṃ ca kāryāntarāt /",
    "T11bsa075_u:2670": " kāryāntarasyāpi kāryatvaṃ vastutvasiddhau /",
    "T11bsa075_u:2671": " tadvastutvaṃ ca tadaparakāryāntarādityanavasthā /",
    "T11bsa075_u:2672": " athānavasthābhayāt paryante kāryāntaraṃ nāpekṣate,",
    "T11bsa075_u:2673": " tadā tenaiva pūrveṣāmasattvaprasaṅgānnaikasyāpyarthasāmarthya sidhyati /",
    "T11bsa075_u:2674": " nanu kāryatvasattvayorbhinnavyāvṛttikatvāt sattāsiddhāvapi kāryatvasiddhau kā kṣatiriti cet /",
    "T11bsa075_u:2675": " tadasaṅgatam /",
    "T11bsa075_u:2676": " satyapi kāryatvasattvayorvyāvṛttibhede sattāsiddho kutaḥ kāryatvasiddhiḥ /",
    "T11bsa075_u:2677": " kāryatvaṃ hyabhūtvābhāvitvam /",
    "T11bsa075_u:2678": " bhavanaṃ ca sattā /",
    "T11bsa075_u:2679": " sattā ca saugatānāṃ sāmarthyameva /",
    "T11bsa075_u:2680": " tataśca sāmarthyasandehe bhavatītyeva vaktumaśakyam /",
    "T11bsa075_u:2681": " kathamabhūtvābhāvitvaṃ kāryatvaṃ setsyati /",
    "T11bsa075_u:2682": " apekṣitaparavyāpāratvaṃ kāryatvamityapi nāsato dharmaḥ /",
    "T11bsa075_u:2683": " sattvaṃ ca sāmarthyam /",
    "T11bsa075_u:2684": " tacca sandigdhamiti kutaḥ kāryatvasiddhiḥ /",
    "T11bsa075_u:2685": " tadasiddhau pūrvasya sāmarthyaṃ na sidhyatīti sandigdhāsiddho hetuḥ //",
    "T11bsa075_u:2686": " tathā viruddho 'pyayam /",
    "T11bsa075_u:2687": " tathā hi kṣaṇikatve sati na tāvadajātasyānanvayaniruddhasya vā kāryārambhakatvaṃ saṃbhavati /",
    "T11bsa075_u:2688": " na ca niṣpannasya tāvān kṣaṇo 'sti yamupādāya kasmaicit kāryāya vyāpāryeti /",
    "T11bsa075_u:2689": " ataḥ kṣaṇikapakṣa evārthakriyānupapatterviruddhatā /",
    "T11bsa075_u:2690": " atha vā vikalpena yadupanīyate tat sarvamavastu /",
    "T11bsa075_u:2691": " tataśca yastvātmake kṣaṇikatve sādhye 'vastūpasthāpayannanumānavikalpo viruddhaḥ /",
    "T11bsa075_u:2692": " yadvā sarvasyaiva hetoḥ kṣaṇikatve sādhye viruddhatvaṃ deśakālāntarānanugame sādhyasādhanabhāvābhāvāt /",
    "T11bsa075_u:2693": " anugame ca nānākālamekamakṣaṇikaṃ kṣaṇikatvena virudhyata iti // (",
    "T11bsa075_u:2694": " Nibandh 72\u000e)",
    "T11bsa075_u:2695": " anaikāntiko 'pyayam,",
    "T11bsa075_u:2696": " sattvasthairyayorvirodhābhāvāditi /",
    "T11bsa075_u:2697": " atrocyate / yattāvaduktaṃ sāmarthyaṃ na pratīyata iti,",
    "T11bsa075_u:2698": " tat kiṃ sarvathaiva na pratīyate,",
    "T11bsa075_u:2699": " kṣaṇabhaṅgapakṣe vā /",
    "T11bsa075_u:2700": " prathamapakṣe sakalakārakajñāpakahetucakrocchedānmukhaspandanamātrasyāpyakaraṇaprasaṅgaḥ /",
    "T11bsa075_u:2701": " anyathā yenaiva vacanena sāmarthyaṃ nāstīti pratipādyate tasyaiva tatpratipādanasāmarthyamavyāhatamāyātam /",
    "T11bsa075_u:2702": " tasmāt paramapuruṣārthasamīhayā vastutattvanirūpaṇapravṛttasya śaktisvīkārapūrvikaiva pravṛttiḥ /",
    "T11bsa075_u:2703": " tadasvīkāre tu na kaścit kvacit pravarteteti nirīhaṃ jagajjāyeta /",
    "T11bsa075_u:2704": " atha dvitīyaḥ pakṣaḥ /",
    "T11bsa075_u:2705": " tadāsti tāvat sāmarthyapratītiḥ /",
    "T11bsa075_u:2706": " sā ca kṣaṇikatve yadi nopapadyate tadā viruddhaṃ vaktumucitam /",
    "T11bsa075_u:2707": " asiddhamiti tu nyāyabhūṣaṇīyaḥ pāpo vilāpaḥ /",
    "T11bsa075_u:2708": " na ca satyapi kṣaṇikatve sāmarthyapratītivyāghātaḥ /",
    "T11bsa075_u:2709": " tathā hi kāraṇagrāhijñānopādeyabhūtena kāryagrāhiṇā jñānena tadarpitasaṃskāragarbheṇa asya bhāve asya bhāva ityanvayaniścayo janyate /",
    "T11bsa075_u:2710": " tathā kāraṇāpekṣayā bhūtalakaivalyagrāhijñānopādeyabhūtena kāryāpekṣayā bhūtalakaivalyagrāhiṇā jñānena tadarpitasaṃskāragarbheṇa asyābhāve asyābhāva iti vyatirekaniścayo janyate /",
    "T11bsa075_u:2711": " yadāhurguravaḥ -",
    "T11bsa075_u:2712": " ekāvasāyasamanantarajātamanyavijñānamanvayavimarśamupādadhāti /",
    "T11bsa075_u:2713": " evaṃ tadekavirahānubhavodbhavānyavyāvṛttidhīḥ prathayati vyatirekabuddhim //",
    "T11bsa075_u:2714": " evaṃ sati gṛhītānusandhāyaka evāyaṃ vikalpaḥ,",
    "T11bsa075_u:2715": " upādānopādeyabhūtakramipratyakṣadvayagṛhītānusandhānāt /",
    "T11bsa075_u:2716": " yadāhālaṅkāraḥ-",
    "T11bsa075_u:2717": " yadi nāmaikamadhyakṣaṃ na pūrvāparavittimat /",
    "T11bsa075_u:2718": " adhyakṣadvayasadbhāve prākparāvedanaṃ katham // iti //",
    "T11bsa075_u:2719": " nāpi dvitīyo 'siddhaprabhedaḥ /",
    "T11bsa075_u:2720": " sāmarthyaṃ hi sattvamiti saugatānāṃ sthitireṣā /",
    "T11bsa075_u:2721": " na caitatprasādhanārthamasmākamidānīmeva prārambhaḥ /",
    "T11bsa075_u:2722": " kiṃ tu yatra pramāṇapratītebījādau vastubhūte dharmiṇi pramāṇapratītaṃ sāmarthyaṃ tatra kṣaṇabhaṅgaprasādhanāya /",
    "T11bsa075_u:2723": " tataścāṅkurādīnāṃ kāryādarśanādāhatya sāmarthyasandehe 'pi paṭupratyakṣaprasiddhamasatparāvṛttaṃ sanmātratvamavāryameva /",
    "T11bsa075_u:2724": " anyathāṅkurādau sattāmātrānabhyupagame pratidarśanaṃ lakṣaṇabhedapraṇayanāyogāt /",
    "T11bsa075_u:2725": " sarvatra sadvyavahārābhāvaprasaṅgācca /",
    "T11bsa075_u:2726": " tasmācchāstrīyasattvalakṣaṇasandehe (",
    "T11bsa075_u:2727": " Nibandh 73\u000e) 'pi paṭupratyakṣabalāvalambitavastubhāve 'ṅkurādau kāryatvamupalabhyamānaṃ bījādeḥ sāmarthyamupasthāpayatīti nāsiddhidoṣāvakāśaḥ",
    "T11bsa075_u:2728": " nāpi kṣaṇikatve sāmarthyakṣatiḥ,",
    "T11bsa075_u:2729": " yato viruddhatā syāt /",
    "T11bsa075_u:2730": " kṣaṇikatvaniyataprāgbhāvitvalakṣaṇakāraṇatvayorvirodhābhāvāt kṣaṇamātrasthāyino 'pi sāmarthyasaṃbhavāditi nādimo virodhaḥ /",
    "T11bsa075_u:2731": " nāpi dvitīyo virodhaprabhedaḥ /",
    "T11bsa075_u:2732": " avastuno vastuno vā svākārasya grāhyatvepi adhyavaseyavastvapekṣayaiva sarvatra prāmāṇyapratipādanād vastusvabhāvasyaiva kṣaṇikatvasya siddhiriti kva virodhaḥ /",
    "T11bsa075_u:2733": " yacca gṛhyate yaccādhyavasīyate te dve apyanyanivṛttī na vastunī,",
    "T11bsa075_u:2734": " svalakṣaṇāvagāhitve 'bhilāpasaṃsargānupapatteriti cet / na /",
    "T11bsa075_u:2735": " adhyavasāyasvarūpāparijñānāt /",
    "T11bsa075_u:2736": " agṛhīte 'pi vastuni mānasyādipravṛttikārakatvaṃ vikalpasyādhyavasāyitvam /",
    "T11bsa075_u:2737": " apratibhāse 'pi pravṛttiviṣayīkṛtatvamadhyavaseyatvam /",
    "T11bsa075_u:2738": " etaccādhyavaseyatvaṃ svalakṣaṇasyaiva yujyate, nānyasya /",
    "T11bsa075_u:2739": " arthakriyārthitvādarthipravṛtteḥ /",
    "T11bsa075_u:2740": " evaṃ cādhyavasāye svalakṣaṇasyāsphuraṇameva /",
    "T11bsa075_u:2741": " na ca tasyāsphuraṇai 'pi sarvatrāviśeṣeṇa pravṛttyākṣepaprasaṅgaḥ,",
    "T11bsa075_u:2742": " pratiniyatasāmagrīprasūtāt,",
    "T11bsa075_u:2743": " pratiniyatasvākārāt,",
    "T11bsa075_u:2744": " pratiniyataśaktiyogāt,",
    "T11bsa075_u:2745": " pratiniyataevātadrūpaparāvṛtte 'pratīte 'pi pravṛttisāmarthyadarśanāt,",
    "T11bsa075_u:2746": " yathā sarvasyāsattve 'pi bījādaṅkurasyaivotpattiḥ,",
    "T11bsa075_u:2747": " dṛṣṭasya niyatahetuphalabhāvasya pratikṣeptumaśakyatvāt /",
    "T11bsa075_u:2748": " paraṃ bāhyenārthena sati pratibandhe prāmāṇyam /",
    "T11bsa075_u:2749": " anyathā tvaprāmāṇyamiti viśeṣaḥ //",
    "T11bsa075_u:2750": " tathā tṛtīyo 'pi pakṣaḥ prayāsaphalaḥ /",
    "T11bsa075_u:2751": " nānākālasyaikasya vastuno vastuto 'saṃbhave 'pi sarvadeśakālavartinoratadrūpaparāvṛttayoreva sādhyasādhanayoḥ pratyakṣeṇa vyāptigrahaṇāt /",
    "T11bsa075_u:2752": " dvividho hi pratyakṣasya viṣayaḥ grāhyo 'dhyavaseyaśca /",
    "T11bsa075_u:2753": " sakalātadrūpaparāvṛttaṃ vastumātraṃ sākṣādasphuraṇāt pratyakṣasya grāhyo viṣayo mā bhūt,",
    "T11bsa075_u:2754": " tadekadeśagrahaṇe tu tanmātrayorvyāptiniścāyakavikalpajananādadhyavaseyo viṣayo bhavatyeva /",
    "T11bsa075_u:2755": " kṣaṇagrahaṇe santānaniścayavat /",
    "T11bsa075_u:2756": " rūpamātragrahaṇe rūparasagandhasparśātmakaghaṭaniścayavacca /",
    "T11bsa075_u:2757": " anyathā sarvānumānocchedaprasaṅgāt //",
    "T11bsa075_u:2758": " tathā hi vyāptigrahaḥ sāmānyayoḥ,",
    "T11bsa075_u:2759": " viśeṣayoḥ,",
    "T11bsa075_u:2760": " sāmānyaviśiṣṭasvalakṣaṇayoḥ svalakṣaṇa viśiṣṭasāmānyayorveti vikalpāḥ /",
    "T11bsa075_u:2761": " nādyo vikalpaḥ,",
    "T11bsa075_u:2762": " sāmānyasya bādhyatvāt /",
    "T11bsa075_u:2763": " abādhyatve 'pyadṛśyatvāt /",
    "T11bsa075_u:2764": " dṛśyatve 'pi puruṣārthānupayogitayā tasyānumeyatvāyogāt /",
    "T11bsa075_u:2765": " nāpyanumitāt sāmānyād viśeṣānumānam /",
    "T11bsa075_u:2766": " sāmānyasarvasvalakṣaṇayorvakṣyamāṇanyāyena pratibandhapratipatterayogāt / (",
    "T11bsa075_u:2767": " Nibandh 74\u000e)",
    "T11bsa075_u:2768": " nāpi dvitīyaḥ,",
    "T11bsa075_u:2769": " viśeṣasyānanugāmitvāt /",
    "T11bsa075_u:2770": " antime tu vikalpadvaye sāmānyādhāratayā dṛṣṭa eva viśeṣaḥ sāmānyasya viśeṣyo viśeṣaṇaṃ vā karttavyaḥ /",
    "T11bsa075_u:2771": " adṛṣṭa eva vā deśakālāntaravartī /",
    "T11bsa075_u:2772": " yadvā dṛṣṭādṛṣṭātmako deśakālāntarvarttyatadrūpaparāvṛttaḥ sarvo viśeṣaḥ /",
    "T11bsa075_u:2773": " na prathamaḥ pakṣo 'nanugāmitvāt /",
    "T11bsa075_u:2774": " nāpi dvitīyaḥ,",
    "T11bsa075_u:2775": " adṛṣṭatvāt /",
    "T11bsa075_u:2776": " na ca tṛtīyaḥ,",
    "T11bsa075_u:2777": " prastutaikaviśeṣadarśane 'pi deśakālāntaravartināṃ viśeṣāṇāmadarśanāt /",
    "T11bsa075_u:2778": " atha teṣāṃ sarveṣāmeva viśeṣāṇāṃ sadṛśatvāt,",
    "T11bsa075_u:2779": " sadṛśasāmagrīprasūtatvāt,",
    "T11bsa075_u:2780": " sadṛśakāryakāritvāditi pratyāsattyā ekaviśeṣagrāhakaṃ pratyakṣamatadrūpaparāvṛttamātre niścayaṃ janayadatadrūpaparāvṛttaviśeṣamātrasya vyavasthāpakam",
    "T11bsa075_u:2781": " yathaikasāmagrīpratibaddharūpamātragrāhakaṃ pratyakṣaṃṃ ghaṭe niścayaṃ janayad ghaṭagrāhakaṃ vyavasthāpyate /",
    "T11bsa075_u:2782": " anyathā ghaṭo 'pi ghaṭasantāno 'pi pratyakṣato na sidhyate,",
    "T11bsa075_u:2783": " sarvātmanā grahaṇābhāvāt /",
    "T11bsa075_u:2784": " tadekadeśagrahaṇaṃ tvatadrūpaparāvṛtte 'pyaviśiṣṭam /",
    "T11bsa075_u:2785": " yadyevamanenaiva krameṇa sarvasya viśeṣasya viśeṣaṇaviśeṣyabhāvavat vyāptipratipattirapyastu /",
    "T11bsa075_u:2786": " tat kimarthaṃ nānākālamekamakṣaṇikamabhyupagantavyaṃ yena kṣaṇikatva sādhanasya viruddhatvaṃ syāditi na kaścidvirodha prabhedaprasaṅgaḥ //",
    "T11bsa075_u:2787": " na cāyamanaikāntiko 'pi hetuḥ,",
    "T11bsa075_u:2788": " pūrvoktakrameṇa sādharmyadṛṣṭānte prasaṅgaviparyayahetubhyāmanvayarūpavyāpteḥ prasādhanāt /",
    "T11bsa075_u:2789": " nanu yadi prasaṅgaviparyayahetudvayabalato ghaṭedṛṣṭānte kṣaṇabhaṅgaḥ sidhyet tadā sattvasya niyamena kṣaṇikatvena vyāptisiddheranaikāntikatvaṃ nasyāditi yuktam /",
    "T11bsa075_u:2790": " kevalamidamevāsambhavi /",
    "T11bsa075_u:2791": " tathā hi śakto 'pi ghaṭaḥ kramikasahakāryapekṣayā kramikāryaṃ kariṣyati /",
    "T11bsa075_u:2792": " na caitad vaktavyam /",
    "T11bsa075_u:2793": " samartho 'rthaḥ svarūpeṇa karoti /",
    "T11bsa075_u:2794": " svarūpaṃ ca sarvadāstītyanupakāriṇī sahakāriṇyapekṣā na yujyata iti /",
    "T11bsa075_u:2795": " satyapi svarūpeṇa kārakatve sāmarthyābhāvāt kathaṃ karotu /",
    "T11bsa075_u:2796": " sahakārisākalyaṃ hi sāmarthyam /",
    "T11bsa075_u:2797": " tadvaikalyaṃ cāsāmarthyam /",
    "T11bsa075_u:2798": " na ca tayorāvirbhāvatirobhāvābhyāṃ tadvataḥ kācit kṣatiḥ,",
    "T11bsa075_u:2799": " tasya tābhyāmanyatvāt /",
    "T11bsa075_u:2800": " tasmādarthaḥ samartho 'pi syāt,",
    "T11bsa075_u:2801": " na ca karotīti sandigdhavyatirekaḥ prasaṅgahetuḥ //",
    "T11bsa075_u:2802": " atrocyate / bhavatu tāvat sahakārisākalyameva sāmarthyam /",
    "T11bsa075_u:2803": " tathāpi so 'pi tāvad bhāvaḥ svarūpeṇa kārakaḥ /",
    "T11bsa075_u:2804": " tasya ca yādṛśaścaramakṣaṇe 'kṣepakriyādharmā svabhāvastādṛśa eva cet prathamakṣaṇe tadā tadāpi prasahya kurvāṇo brahmaṇāpyanivāryaḥ /",
    "T11bsa075_u:2805": " na ca so 'pyakṣepakriyādharmā svabhāvaḥ sākalye sati jāto bhāvād bhinna evābhidhātuṃ (",
    "T11bsa075_u:2806": " Nibandh 75\u000e) śakyaḥ,",
    "T11bsa075_u:2807": " bhāvasyākartṛtvaprasaṅgāt /",
    "T11bsa075_u:2808": " evaṃ yāvad dharmāntaraparikalpastāvattāvadudāsīno bhāvaḥ /",
    "T11bsa075_u:2809": " tasmād yadrūpamādāya svarūpeṇāpi janayatītyucyate tasya prāgapi bhāve kathamajaniḥ kadācit /",
    "T11bsa075_u:2810": " akṣepakriyāpratyanīkasvabhāvasya vā prācyasya paścādanuvṛttau kathaṃ kadācidapi kāryasaṃbhavaḥ //",
    "T11bsa075_u:2811": " nanu yadi sa evaikaḥ kartā syād yuktametat /",
    "T11bsa075_u:2812": " kiṃ tu sāmagrī janikā /",
    "T11bsa075_u:2813": " tataḥ sahakāryantaravirahavelāyāṃ balīyaso 'pi na kāryaprasava iti kimatra viruddham /",
    "T11bsa075_u:2814": " na hi bhāvaḥ svarūpeṇa karotīti svarūpeṇaiva karoti,",
    "T11bsa075_u:2815": " sahakārisahitādeva tataḥ kāryotpattidarśanāt /",
    "T11bsa075_u:2816": " tasmād vyāptivat kāryakāraṇabhāvo 'pyekatrānyayogavyavacchedenānyatrāyogavyacchedenāvaboddhavyaḥ,",
    "T11bsa075_u:2817": " tathaiva laukikaparīkṣakāṇāṃ saṃpratipatteriti //",
    "T11bsa075_u:2818": " atrocyate / yadā militāḥ santaḥ kāryaṃ kurvate tadaikārthakaraṇalakṣaṇaṃ sahakāritvameṣāmastu,",
    "T11bsa075_u:2819": " ko niṣeddhā /",
    "T11bsa075_u:2820": " militaireva tu tat kāryaṃ karttavyamiti kuto labhyate /",
    "T11bsa075_u:2821": " pūrvāparayoarekasvabhāvatvād bhāvasya sarvadā jananājananayoranyataraniyamaprasaṅgasya durvāratvāt /",
    "T11bsa075_u:2822": " tasmāt sāmagrī janikā,",
    "T11bsa075_u:2823": " naikaṃ janakamiti sthiravādināṃ manorathasyāpyaviṣayaḥ /",
    "T11bsa075_u:2824": " dṛśyate tāvadidamiti cet /",
    "T11bsa075_u:2825": " dṛśyatām /",
    "T11bsa075_u:2826": " kiṃ tu pūrvasthitādeva sāmagrīmadhyapraviṣṭād bhāvāt kāryotpattiranyasmādeva vā viśiṣṭād bhāvādutpannāditi vivādapadam /",
    "T11bsa075_u:2827": " tatra prāgapi saṃbhave sarvadaiva kāryotpattirna vā kadācidapīti virodhamasamādhāya cakṣuṣī nimīlya tata eva kāryotpattidarśanāditi sādhyānuvādamātrapravṛttaḥ kṛpāmarhatīti /",
    "T11bsa075_u:2828": " na ca pratyabhijñādibalādekatvasiddhiḥ /",
    "T11bsa075_u:2829": " tat pauruṣasya lūnapunarjātakeśanakhādāvapyupalambhato nirdalanāt /",
    "T11bsa075_u:2830": " lakṣaṇabhedasya ca darśayitumaśakyatvāt /",
    "T11bsa075_u:2831": " sthirasiddhadūṣaṇe cāsmābhiḥ prapañcato nirastatvāt /",
    "T11bsa075_u:2832": " tasmāt sākṣāt kāryakāraṇabhāvāpekṣayobhayatrāpyanyayogavyavacchedaḥ /",
    "T11bsa075_u:2833": " vyāptau tu sākṣāt paramparayā kāraṇamātrāpekṣayā kāraṇe vyāpake 'yogavyavacchedaḥ /",
    "T11bsa075_u:2834": " kārye vyāpye 'nyayogavyavacchedaḥ /",
    "T11bsa075_u:2835": " tathā tadatatsvabhāve vyāpake 'yogavyavacchedaḥ /",
    "T11bsa075_u:2836": " tatsvabhāve ca vyāpye 'nyayogavyavacchedaḥ /",
    "T11bsa075_u:2837": " vikalpārūḍharūpāpekṣayā vyāptau dvividhamavadhāraṇam /",
    "T11bsa075_u:2838": " nanu yadi pūrvāparakālayorekasvabhāvo bhāvaḥ sarvadā janakatvenājanakatvena vā vyāpta upalabdhaḥ syāt,",
    "T11bsa075_u:2839": " tadāyaṃ prasaṅgaḥ saṃgacchate /",
    "T11bsa075_u:2840": " na ca kṣaṇabhaṅgavādinā pūrvāparakālayorekaḥ (",
    "T11bsa075_u:2841": " Nibandh 76\u000e) kaścidupalabdha iti cet /",
    "T11bsa075_u:2842": " tadetadatigrāmyam /",
    "T11bsa075_u:2843": " tathā hi pūrvāparakālayorekasvabhāvatve satītyasyāyamarthaḥ /",
    "T11bsa075_u:2844": " parakālabhāvī janako yaḥ svabhāvo bhāvasya sa eva yadi pūrvakālabhāvī,",
    "T11bsa075_u:2845": " pūrvakālabhāvī vā yo 'janakaḥ svabhāvaḥ sa eva yadi parakālabhāvī tadopalabdhameva jananamajananaṃ vā syāt /",
    "T11bsa075_u:2846": " tathā ca sati siddhayoreva svabhāvayorekatvārope siddhameva jananamajananaṃ vāsajyata iti /",
    "T11bsa075_u:2847": " nanu kāryameva sahakāriṇamamekṣate,",
    "T11bsa075_u:2848": " na tu kāryotpattihetuḥ /",
    "T11bsa075_u:2849": " yasmād dvividhaṃ sāmarthyaṃ nijamāgantukaṃ na sahakāryantaram,",
    "T11bsa075_u:2850": " tato 'kṣaṇikasyāpi kramavat sahakārinānātvādapi kramavat kāryanānātvopapatteraśakyaṃ bhāvānāṃ pratikṣaṇamanyānyatvamupapādayitumiti cet /",
    "T11bsa075_u:2851": " ucyate /",
    "T11bsa075_u:2852": " bhavatu tāvannijāgantukabhedena dvividhaṃ sāmarthyam /",
    "T11bsa075_u:2853": " tathāpi yat prātisvikaṃ vastusvalakṣaṇamarthakriyādharmakamavaśya mabhyupagantavyam,",
    "T11bsa075_u:2854": " tat kiṃ prāgapi paścādeva veti vikalpya yaddūṣaṇamudīritaṃ tatra kimuktamaneneti na pratīmaḥ /",
    "T11bsa075_u:2855": " yattu kāryeṇaiva sahakāriṇo 'pekṣyanta ityupaskṛtaṃ tadapi nirupayogam /",
    "T11bsa075_u:2856": " yadi hi kāryameva svajanmani svatantraṃ syād yuktametat /",
    "T11bsa075_u:2857": " kevalamevaṃ sati sahakārisākalyasāmarthyakalpanamaphalam /",
    "T11bsa075_u:2858": " svatantrādeva hi kāryaṃ kādācitkaṃ bhaviṣyati /",
    "T11bsa075_u:2859": " tathā ca sati santo hetavaḥ sarvathāsamarthāḥ /",
    "T11bsa075_u:2860": " asadetat kāryaṃ svatantramiti viśuddhā buddhiḥ /",
    "T11bsa075_u:2861": " atha kāryasyaivāyamaparādho yadidaṃ samarthe kāraṇe satyapi kadācinnopapadyata iti cet /",
    "T11bsa075_u:2862": " na tattarhi tatkāryaṃ svātantryāt /",
    "T11bsa075_u:2863": " yadbhāṣyam",
    "T11bsa075_u:2864": " sarvāvasthāsamāne 'pi kāraṇe yadyakāryatā /",
    "T11bsa075_u:2865": " svatantraṃ kāryamevaṃ syānna tatkāryaṃ tathā sati //",
    "T11bsa075_u:2866": " atha na tadbhāve bhavatīti tatkāryamucyate /",
    "T11bsa075_u:2867": " kiṃtu tadabhāve na bhavatyeveti,",
    "T11bsa075_u:2868": " vyatirekaprādhānyāditi cet / na /",
    "T11bsa075_u:2869": " yadi hi svayaṃ bhavan bhāvayedeva hetuḥ svakāryam,",
    "T11bsa075_u:2870": " tadā tadabhāvaprayukto 'syābhāva iti pratītiḥ syāt /",
    "T11bsa075_u:2871": " no ced yathā kāraṇe satyapi kārya svātantryānna bhavati,",
    "T11bsa075_u:2872": " tathā tadabhāve 'pi svātantryādeva na bhūtamiti śaṅkā kena nivāryeta /",
    "T11bsa075_u:2873": " yad bhāṣyam",
    "T11bsa075_u:2874": " tadbhāve 'pi na bhāvaścedabhāve 'bhāvitā kutaḥ /",
    "T11bsa075_u:2875": " tadabhāvaprayukto 'sya so 'bhāva iti tat kutaḥ /",
    "T11bsa075_u:2876": " tasmād yathaiva tadabhāve niyamena na bhavati tathaiva tadbhāve niyamena bhavedeva /",
    "T11bsa075_u:2877": " abhavacca na tatkāraṇatāmātmanaḥ kṣamate / (",
    "T11bsa075_u:2878": " Nibandh 77\u000e)",
    "T11bsa075_u:2879": " yaccoktaṃ prathamakāryotpādanakāle hi uttarakāryotpādanasvabhāvaḥ,",
    "T11bsa075_u:2880": " ataḥ prathamakāla evāśeṣāṇi kāryāṇi kuryāditi /",
    "T11bsa075_u:2881": " tadidaṃ mātā me bandhyetyādivat svavacanavirodhādayuktam /",
    "T11bsa075_u:2882": " yo hi uttarakāryajananasvabhāvaḥ sa kathamādau kāryaṃ kuryāt /",
    "T11bsa075_u:2883": " na tarhi tatkāryakaraṇasvabhāvaḥ /",
    "T11bsa075_u:2884": " na hi nīlotpādanasvabhāvaḥ pītādikamapi karotīti /",
    "T11bsa075_u:2885": " atrocyate / sthirasvabhāvatve hi bhāvasyottarakālamevedaṃ kāryaṃ na pūrvakālamiti kuta etat /",
    "T11bsa075_u:2886": " tadabhāvācca kāraṇamapyutarakāryakaraṇasvabhāvamityapi kutaḥ /",
    "T11bsa075_u:2887": " kiṃ kurmaḥ /",
    "T11bsa075_u:2888": " uttarakālameva tasya janmeti cet /",
    "T11bsa075_u:2889": " astu sthiratve tadanupapadyamānamasthiratāmādiśatu /",
    "T11bsa075_u:2890": " sthiratve 'pyeṣa eva svabhāvastasya yaduttarakṣaṇa eva karotīti cet /",
    "T11bsa075_u:2891": " hatedānīṃ pramāṇapratyāśā /",
    "T11bsa075_u:2892": " dhūmādatrāgnirityatrāpi svabhāva evāsya yadidānīmatra niragnirapi dhūma iti vaktuṃ śakyatvāt /",
    "T11bsa075_u:2893": " tasmāt pramāṇaprasiddhe svabhāvālambanam /",
    "T11bsa075_u:2894": " na tu svabhāvāvalambanena pramāṇavyālopaḥ /",
    "T11bsa075_u:2895": " tasmād yadi kāraṇasyottarakāryakārakatvamabhyupagamya kāryasya prathamakṣaṇabhāvitvamāsajyate,",
    "T11bsa075_u:2896": " syāt svavacanavirodhaḥ /",
    "T11bsa075_u:2897": " yadā tu kāraṇasya sthiratve kāryasyottarakālatvamevāsaṅgatamataḥ kāraṇasyāpyuttarakāryajanakatvaṃ vastuto 'sambhavi tadā prasaṅgasādhanamidam",
    "T11bsa075_u:2898": " jananavyavahāragocaratvaṃ hi jananena vyāptamiti prasādhitam /",
    "T11bsa075_u:2899": " uttarakāryajananavyavahāragocaratvaṃ ca tvadabhyupagamāt prathamakāryakaraṇakāla eva ghaṭe dharmiṇi siddham /",
    "T11bsa075_u:2900": " atastanmātrānubandhina uttarābhimatasta karyasya prathame kṣaṇe 'saṃbhavā deva prasaṅgaḥ kriyate /",
    "T11bsa075_u:2901": " na hi nīlakārake 'pi pītakārakatvārope pītasaṃbhavaprasaṅgaḥ svavacanavirodho nāma /",
    "T11bsa075_u:2902": " tadevaṃ śaktaḥ sahakāryanapekṣitatvād jananena vyāptaḥ /",
    "T11bsa075_u:2903": " ajanaryaśca śaktāśaktatvaviruddhadharmādhyāsād bhinna eva //",
    "T11bsa075_u:2904": " nanu bhavatu prasaṅgaviparyayabalādekakāryaṃ prati śaktāśaktatvalakṣaṇaviruddhadharmādhyāsaḥ /",
    "T11bsa075_u:2905": " tathāpi na tato bhedaḥ sidhyati /",
    "T11bsa075_u:2906": " tathā hi bījamaṅkurādikaṃkurvad yadi yenaiva svabhāvenāṅkurādikaṃ karoti tenaiva kṣityādikaṃ tadā kṣityādīnāmapyaṅkurasvābhāvyāpattiḥ /",
    "T11bsa075_u:2907": " nānāsvabhāvatvena tu kārakatve svabhāvānāmanyonyābhāvāvyabhicāritvādekatra bhāvābhavau parasparaviruddhau syātāmityekamapi bījaṃ bhidyeta /",
    "T11bsa075_u:2908": " evaṃ pradīpo 'pi tailakṣayavarttidāhādikam /",
    "T11bsa075_u:2909": " tathā pūrvarūpamapyuttararūparasagandhādikamanaikaiḥ svabhāvaiḥ parikalitaṃ karoti /",
    "T11bsa075_u:2910": " teṣāṃ ca svabhāvānāmanyo 'nyābhāvāvyabhicārādviruddhānāṃ yoge pradīpādikaṃ bhidyeta /",
    "T11bsa075_u:2911": " na ca bhidyate / (",
    "T11bsa075_u:2912": " Nibandh 78\u000e)",
    "T11bsa075_u:2913": " tanna viruddhadharmādhyāso bhedakaḥ /",
    "T11bsa075_u:2914": " tathā bījasyāṅkuraṃ prati kārakatvaṃ gardabhādikaṃ pratyakārakatvamiti kārakatvākārakatve api viruddho dharmau /",
    "T11bsa075_u:2915": " na ca tadyoge 'pi bījabhedaḥ /",
    "T11bsa075_u:2916": " tadevamekatra bīje pradīpe rūpe ca vipakṣe paridṛśyamānaḥ śaktāśaktatvādirviruddhadharmādhyāso na ghaṭāderbhedaka iti /",
    "T11bsa075_u:2917": " atra brūmaḥ /",
    "T11bsa075_u:2918": " bhavatu tāvad bījādīnāmanekakāryakāritvāddharmabhūtānekasvabhāvabhedaḥ,",
    "T11bsa075_u:2919": " tathāpi kaḥ prastāvo viruddhadharmādhyāsasya /",
    "T11bsa075_u:2920": " svabhāvānāṃ hyanyonyābhāvāvyabhicāre bhedaḥ prāptāvasaro na virodhaḥ /",
    "T11bsa075_u:2921": " virodhastu yadvidhāne yanniṣedho yanniṣedhe ca yadvidhānaṃ tayorekatra dharmiṇi parasparaparihārasthitatayā syāt /",
    "T11bsa075_u:2922": " tadatraikaḥ svabhāvaḥ svābhāvena viruddho yukto bhāvābhāvavat /",
    "T11bsa075_u:2923": " na tu svabhāvāntareṇa ghaṭatvavastutvavat /",
    "T11bsa075_u:2924": " evamaṅkurādikāritvaṃ tadakāritvena viruddhaṃ na punarvastvantarakāritvena /",
    "T11bsa075_u:2925": " pratyakṣavyāpāraścātra yathā nānādharmairadhyāsitaṃ bhāvamabhinnaṃ vyavasthāpayati tathā tatkāryakāriṇaṃ kāryāntarākāriṇaṃ ca /",
    "T11bsa075_u:2926": " tad yadi pratiyogitvābhāvādanyonyābhāvāvyabhiocāriṇāvapi svabhāvāvaviruddhau tatkārakatvānyākārakatve",
    "T11bsa075_u:2927": " vāviṣayabhedādaviruddhe tat kimāyātamekakāryaṃ prati śaktāśaktatvayoḥ parasparapratiyoginorviruddhayordharmayīḥ /",
    "T11bsa075_u:2928": " etayorapi punaravirodhe virodho nāma dattajalāñjaliḥ //",
    "T11bsa075_u:2929": " bhavatu tarhyekakāryāpekṣayaiva sāmarthyāsāmarthyayorvirodhaḥ /",
    "T11bsa075_u:2930": " kevalaṃ yathā tadeva kāryaṃ prati kvaciddeśe śaktirdeśāntare cāśaktiriti deśabhedādaviruddhe śaktyaśaktī tathaikatraiva kāryakālabhedādapyaviruddhe",
    "T11bsa075_u:2931": " yathā pūrvaṃ niṣkriyaḥ sphaṭikaḥ sa eva paścāt sakriya iti cet /",
    "T11bsa075_u:2932": " ucyate /",
    "T11bsa075_u:2933": " na hi vayaṃ paribhāṣāmātrādekatra kārye deśabhedādaviruddhe śaktyaśaktī brūmaḥ,",
    "T11bsa075_u:2934": " kiṃ tu virodhābhāvāt /",
    "T11bsa075_u:2935": " taddeśakāryakāritvaṃ hi taddeśakāryākāritvena viruddham /",
    "T11bsa075_u:2936": " na punardeśāntare tatkāryākāritvenānyakāryakāritvena vā //",
    "T11bsa075_u:2937": " yadyevaṃ tatkālakāryakāritvaṃ tatkālakāryākāritvena viruddham /",
    "T11bsa075_u:2938": " na punaḥ kālāntare tatkāryākāritvenānyakāryakāritvena vā /",
    "T11bsa075_u:2939": " tatkathaṃ kālabhede 'pi virodha iti cet /",
    "T11bsa075_u:2940": " ucyate /",
    "T11bsa075_u:2941": " dvayorhi dharmayorekatra dharmiṇyanavasthitiniyamaḥ parasparaparihārasthitilakṣaṇo virodhaḥ /",
    "T11bsa075_u:2942": " sa ca sākṣātparasparapratyanīkatayā bhāvābhāvavad vā bhavet,",
    "T11bsa075_u:2943": " ekasya vā niyamena pramāṇāntareṇa bādhanānnityatvasattvavad vā bhavediti na kaścidarthabhedaḥ /",
    "T11bsa075_u:2944": " tadatraikadharmiṇi tatkālatat kāryakāritvādhāre kālāntare tatkāryākāritvasyānyakāryakāritvasya vā niyamena pramāṇāntareṇa bādhanādvirodhaḥ /",
    "T11bsa075_u:2945": " tathā hio yatraiva dharmiṇi tatkālakāryakāritvamupalabdhaṃ na tatraiva kālāntare (",
    "T11bsa075_u:2946": " Nibandh 79\u000e) tatkāryākāritvamanyakāryakāritvaṃ vā brahmaṇāpyupasaṃhartuṃ śakyate,",
    "T11bsa075_u:2947": " yenānayoravirodhaḥ syāt /",
    "T11bsa075_u:2948": " kṣaṇāntare kathitaprasaṅgaviparyayahetubhyāmavaśyaṃbhāvena dharmibhedaprasādhanāt //",
    "T11bsa075_u:2949": " na ca pratyabhijñānādekatvasiddhiḥ,",
    "T11bsa075_u:2950": " tatpauruṣasya nirmūlitatvāt /",
    "T11bsa075_u:2951": " ata eva vajro 'pi pakṣakukṣau nikṣiptaḥ /",
    "T11bsa075_u:2952": " kathamasau sphaṭiko barākaḥ kālabhedenābhedaprasādhanāya dṛṣṭāntībhavitumarhati /",
    "T11bsa075_u:2953": " na caivaṃ samānakālakāryāṇāṃ deśabhede 'pi dharmibhedo yukto bhedaprasādhakapramāṇābhāvāt /",
    "T11bsa075_u:2954": " indriyapratyakṣeṇa nirastavibhramāśaṅkenābhedaprasādhanācceti na kālabhede 'pi śaktyaśaktyorvirodhaḥ svasamayamātrādapahastayituṃ śakyaḥ,",
    "T11bsa075_u:2955": " samayapramāṇayorapravṛtteriti //",
    "T11bsa075_u:2956": " tasmāt sarvatra viruddhadharmādhyāsasiddhireva bhedasiddhiḥ /",
    "T11bsa075_u:2957": " vipratipannaṃ prati tu viruddhadharmādhyāsād bhedavyavahāraḥ sādhyate //",
    "T11bsa075_u:2958": " nanu tathāpi sattvamidamanaikāntikamevāsādhāraṇatvāt sandigdhavyatirekitvād vā /",
    "T11bsa075_u:2959": " yathā hīdaṃ kramākramanivṛttāvakṣaṇikānnivṛttaṃ tathā sāpekṣatvānapekṣatvayorekatvānekatvayorapi vyāpakayornivṛttau kṣaṇikādapi /",
    "T11bsa075_u:2960": " tathā hi upasarpaṇapratyayena devadattakarapallavādinā sahacaro bījakṣaṇaḥ pūrvasmādeva puñjāt samartho jāto 'napekṣa ādyātiśayasya janaka iṣyate",
    "T11bsa075_u:2961": " tatra ca samānakuśūlajanmasu bahuṣu bījasantāneṣu kasmāt kiñcideva bījaṃ paramparayāṅkurotpādānuguṇamupajanayati vījakṣaṇaṃ nānye bījakṣaṇā bhinnasantānāntaḥ pātinaḥ /",
    "T11bsa075_u:2962": " na hi upasarpaṇapratyayāt prāgeva teṣāṃ samānāsamānasantānavartināṃ bījakṣaṇānāṃ kaścit paramparātiśayaḥ /",
    "T11bsa075_u:2963": " athopasarpaṇapratyayāt prāṅ na tatsantānavartino 'pi janayanti,",
    "T11bsa075_u:2964": " paramparayāpyaṅkurotpādānuguṇaṃ bījakṣaṇaṃ bījamātrajananāt teṣām /",
    "T11bsa075_u:2965": " kasyacideva bījakṣaṇasyopasarpaṇa pratyayasahabhuva ādyātiśayotpādaḥ /",
    "T11bsa075_u:2966": " hanta tarhi tadabhāve satyutpanno 'pi na janayedeva /",
    "T11bsa075_u:2967": " tathā ca kevalānāṃ vyabhicārasaṃbhavādādyātiśayotpādakamaṅkuraṃ vā pratikṣityādīnāṃ parasparāpekṣāṇāmevotpādakatvamakāmenāpi svīkarttavyam /",
    "T11bsa075_u:2968": " ato na tāvadanapekṣā kṣaṇikasya sambhavinī /",
    "T11bsa075_u:2969": " nāpyapekṣā yujyate,",
    "T11bsa075_u:2970": " samasamayakṣaṇayoḥ savyetaragoviṣāṇayorivopakāryopakārakabhāvāyogāt iti nāsiddhaḥ prathamo vyāpakābhāvaḥ /",
    "T11bsa075_u:2971": " api cāntyo bījakṣaṇo 'napekṣāṅkurādikaṃ kurvan yadi yenaiva rūpeṇāṅkuraṃ karoti tenaiva",
    "T11bsa075_u:2972": " kṣityādikaṃ tadā kṣityādīnāmapyaṅkurasvābhāvyāpattirabhinnakāraṇatvāditi na tāvadekatvasaṃbhavaḥ //",
    "T11bsa075_u:2973": " nanu rūpāntareṇa karoti /",
    "T11bsa075_u:2974": " tathā hi bījasyāṅkuraṃ pratyupādānatvam /",
    "T11bsa075_u:2975": " kṣityādikaṃ tu prati sahakāritvam /",
    "T11bsa075_u:2976": " yadyevaṃ sahakāritvopādānatve kimekaṃ tattvaṃ nānā vā / (",
    "T11bsa075_u:2977": " Nibandh 80\u000e) ekaṃ cet kathaṃ rūpāntareṇa janakam /",
    "T11bsa075_u:2978": " nānātve tvanayorbījādbhedo 'bhedo vā /",
    "T11bsa075_u:2979": " bhede kathaṃ bījasya janakatvaṃ tābhyāmevāṅkurādīnāmutpatteḥ /",
    "T11bsa075_u:2980": " abhede vā kathaṃ bījasya na nānātvaṃ bhinnatādātmyāt,",
    "T11bsa075_u:2981": " etayorvaikatvamekatādātmyāt /",
    "T11bsa075_u:2982": " yadyucyeta kṣityādau janayitavye tadupādānaṃ pūrvameva kṣityādibījasya rūpāntaramiti /",
    "T11bsa075_u:2983": " na tarhi bījaṃ tadanapekṣaṃ kṣityādīnāṃ janakam /",
    "T11bsa075_u:2984": " tadanapekṣatve teṣāmaṅkurādbhedānupapatteḥ /",
    "T11bsa075_u:2985": " na cānupakārakāṇyapekṣanta iti tvayaivoktam /",
    "T11bsa075_u:2986": " na ca kṣaṇasyopakārasaṃbhavo 'nyatra jananāt,",
    "T11bsa075_u:2987": " tasyābhedyatvādityanekatvamapi nāstīti dvitīyo 'pi vyāpakābhāvo nāsiddhaḥ /",
    "T11bsa075_u:2988": " tasmādasādhāraṇānaikāntikatvaṃ gandhavattvavaditi /",
    "T11bsa075_u:2989": " yadi manyetānupakārakā api bhavanti sahakāriṇo 'pekṣaṇīyāśca kāryeṇānuvihitabhāvābhāvācca sahakaraṇācca /",
    "T11bsa075_u:2990": " nanvanena krameṇākṣaṇiko 'pi bhāvo 'nupakārakānapi sahakāriṇaḥ kramavataḥ kramavatkāryeṇānukṛtānvayavyatirekānapekṣiṣyate /",
    "T11bsa075_u:2991": " kariṣyate ca kramavatsahakārivaśaḥ krameṇa kāryāṇīti vyāpakānupalabdherasiddheḥ sandigdhavyatirekamanaikāntikaṃ sattvaṃ kṣaṇikatva siddhāviti",
    "T11bsa075_u:2992": " atra brūmaḥ /",
    "T11bsa075_u:2993": " kīdṛśaṃ punarapekṣārthamādāya kṣaṇike sāpekṣānapekṣatvanivṛttirucyate /",
    "T11bsa075_u:2994": " kiṃ sahakāriṇamapekṣata iti sahakāriṇāsyopakāraḥ karttavyaḥ /",
    "T11bsa075_u:2995": " atha pūrvāvasthitasyaiva bījādeḥ sahakāriṇā saha saṃbhūyakaraṇam /",
    "T11bsa075_u:2996": " yadvā pūrvāvasthitasyetyanapekṣyamilitāvasthasya karaṇamātramapekṣārthaḥ /",
    "T11bsa075_u:2997": " atra prathamapakṣasyāsaṃbhavādanapekṣaiva kṣaṇikasya,",
    "T11bsa075_u:2998": " kathamubhayavyāvṛttiḥ /",
    "T11bsa075_u:2999": " yadyanapekṣaḥ kimityupasarpaṇapratyayābhāve 'pi na karoti /",
    "T11bsa075_u:3000": " karotyeva yadi syāt /",
    "T11bsa075_u:3001": " svayamasaṃbhavī tu kathaṃ karotu /",
    "T11bsa075_u:3002": " atha tadvā tādṛgvāsīditi na kaścidviśeṣaḥ /",
    "T11bsa075_u:3003": " tatastādṛksvabhāvasaṃbhave 'yakaraṇaṃ sahakāriṇi nirapekṣatāṃ na kṣamata iti cet /",
    "T11bsa075_u:3004": " asaṃbaddhametat,",
    "T11bsa075_u:3005": " varṇasaṃsthānasāmye 'pyakartṛṃstatsvabhāvatāyā virahāt /",
    "T11bsa075_u:3006": " sa cādyātiśayajanakatvalakṣaṇaḥ svabhāvaviśeṣo na samānāsamānasantānavartiṣu bījakṣaṇeṣu sarveṣveva saṃbhavī /",
    "T11bsa075_u:3007": " kiṃ tu keṣucideva karmakarakarapallavasahacareṣu /",
    "T11bsa075_u:3008": " nanvekatra kṣetre niṣpattilavanādipūrvakamānīyaikatra kuśūle kṣiptāni sarvāṇyeva bījāni sādhāraṇarūpāṇyeva pratīyante /",
    "T11bsa075_u:3009": " tat kutastyo 'yamekabījasaṃbhavī viśeṣo 'nyeṣāmiti cet /",
    "T11bsa075_u:3010": " ucyate /",
    "T11bsa075_u:3011": " kāraṇaṃ khalu sarvatra kārye dvividham - dṛṣṭamadṛṣṭaṃ (",
    "T11bsa075_u:3012": " Nibandh 81\u000e) ceti sarvāstikaprasiddhametat /",
    "T11bsa075_u:3013": " tataḥ pratyakṣaparokṣasahakāriapratyayasākalyamasarvavidā pratyakṣato na śakyaṃ pratipattum /",
    "T11bsa075_u:3014": " tato bhavedapi kāraṇasāmagrīśaktibhedāttādṛśaḥ svabhāvabhedaḥ keṣāñcideva bījakṣaṇānāṃ yena ta eva bījakṣaṇā ādyātiśayamaṅkuraṃ vā paramparayā janayeyuḥ /",
    "T11bsa075_u:3015": " nānye ca bījakṣaṇāḥ /",
    "T11bsa075_u:3016": " nanu yeṣūpasarpaṇapratyayasahacareṣu svakāraṇaśaktibhedādādyātiśayajanakatvalakṣaṇo viśeṣaḥ saṃbhāvyate sa tatrāvaśyamastīti kuto labhyamiti cet /",
    "T11bsa075_u:3017": " aṅkurotpādādanumitādādyātiśayalakṣaṇāt kāryāditi brūmaḥ /",
    "T11bsa075_u:3018": " kāraṇānupalabdhestarhi tadabhāva eva bhaviṣyatīti cet / na /",
    "T11bsa075_u:3019": " dṛśyādṛśyasamudāyasya kāraṇasyādarśane 'pyabhāvāsiddheḥ kāraṇānupalabdheḥ sandigdhāsiddhatvāt /",
    "T11bsa075_u:3020": " tadayamarthaḥ",
    "T11bsa075_u:3021": " pāṇisparśavataḥ kṣaṇasya na bhidā bhinnānyakālakṣaṇād",
    "T11bsa075_u:3022": " bhedo veti matadvaye mitibalaṃ yasyāstvasau jitvaraḥ /",
    "T11bsa075_u:3023": " tatraikasya balaṃ nimittavirahaḥ kāryāṅgamanyasya vā",
    "T11bsa075_u:3024": " sāmagrī tu na sarvathekṣaṇasahā kāryaṃ tu mānānugam // iti //",
    "T11bsa075_u:3025": " tadevaṃ nopakāro 'pekṣārtha ityanapekṣaiva kṣaṇikasya sahakāriṣu nobhayavyāvṛtiḥ //",
    "T11bsa075_u:3026": " atha saṃbhūyakaraṇamapekṣārthaḥ,",
    "T11bsa075_u:3027": " tadā yadi pūrvasthitasyeti viśeṣaṇāpekṣā tadā kṣaṇikasya naivaṃ kadācidityanapekṣaivākṣīṇā /",
    "T11bsa075_u:3028": " atha pūrvasthitasyetyanapekṣya militāvasthitasyaiva karaṇamapekṣārthastadā sāpekṣataiva, nānapekṣā /",
    "T11bsa075_u:3029": " tathā ca nobhayavyāvṛttirityasiddhaḥ prathamo vyāpakānupalambhaḥ /",
    "T11bsa075_u:3030": " tathaikatvānekatvayorapi vyāpakayoḥ kṣaṇikād vyāvṛttirasiddhā /",
    "T11bsa075_u:3031": " tattadvyāvṛttibhedamāśrityopādānatvādikālpanikasvabhāvabhede 'pi paramārthata ekenaiva svarūpeṇānekakāryaniṣpādanādubhayavyāvṛtterabhāvāt /",
    "T11bsa075_u:3032": " yacca bījasyaikenaiva svabhāvena kārakatve kṣityādīnāmaṅkurasvābhāvyāpattiranyathā kāraṇābhede 'pi kāryabhede 'pi kāryasyāhetukatvaprasaṅgādityuktam tadasaṅgatam /",
    "T11bsa075_u:3033": " kāraṇaikatvasya kāryabhedasya ca paṭunendriyapratyakṣeṇa prasādhanāt /",
    "T11bsa075_u:3034": " ekakāraṇajanyatvaikatvayorvyāpteḥ pratihatatvāt /",
    "T11bsa075_u:3035": " prasaṅgasyānupadatvāt /",
    "T11bsa075_u:3036": " yacca kāraṇābhede kāryābheda ityuktaṃ tatra sāmagrīsvarūpaṃ kāraṇamabhipretam /",
    "T11bsa075_u:3037": " sāmagrīsajātīyatve na kāryavijātīyatetyarthaḥ /",
    "T11bsa075_u:3038": " na punaḥ sāmagrīmadhyagatenaikenānekaṃ kāryaṃ na kartavyaṃ nāma,",
    "T11bsa075_u:3039": " ekasmādanekotpatteḥ pratyakṣasiddhatvāt /",
    "T11bsa075_u:3040": " na caivaṃ pratyabhijñānāt kālabhede 'pyabhedasiddhirityuktaprāyam /",
    "T11bsa075_u:3041": " na cendriyapratyakṣaṃ bhinnadeśaṃ sapratighaṃ (",
    "T11bsa075_u:3042": " Nibandh 82\u000e) dṛśyamarthadvayamekamevopalambhayatīti kvacidupalabdham yena tatrāpi bhede śaṅkā syāt /",
    "T11bsa075_u:3043": " śaṅkāyāṃ vā paṭupratyakṣasyāpyapalāpe sarvapramāṇocchedaprasaṅgāditi /",
    "T11bsa075_u:3044": " nāpi sattvahetoḥ sandigdhavyatirekitvam,",
    "T11bsa075_u:3045": " kṣityāderdravyāntarasya bījasvabhāvatvenāsmābhirasvīkṛtatvāt /",
    "T11bsa075_u:3046": " anupakāriṇyapekṣāyāḥ pratyākhyātatvāt vyāpakānupalambhasyāsiddhatvāyogāt /",
    "T11bsa075_u:3047": " tadetau dvāvapi vyāpakānupalambhāvasiddhau na kṣaṇikāt sattvaṃ nivartayata iti nāyamasādhāraṇo hetuḥ //",
    "T11bsa075_u:3048": " api ca vidyamāno bhāvaḥ sādhyetarayoraniścitānvayavyatireko gandhavattādivadasādhāraṇo yuktaḥ /",
    "T11bsa075_u:3049": " prakṛtavyāpakānupalambhācca sarvathārthakriyaivāsatī ubhābhyāṃ vādibhyāmubhayasmādvinivartitatvena nirāśrayatvāt /",
    "T11bsa075_u:3050": " tat kathamasādhāraṇānaikāntiko bhaviṣyatītyalaṃ pralāpini nirbandhena /",
    "T11bsa075_u:3051": " tadevaṃ śaktasya kṣepāyogāt samarthavyavahāragocaratvaṃ jananena vyāptamiti prasaṅgaviparyayayoḥ satve hetorapi nānaikāntikatvam /",
    "T11bsa075_u:3052": " ataḥ kṣaṇabhaṅgasiddhiritisthitam //",
    "T11bsa075_u:3053": " iti sādharmyadṛṣṭānte 'nvayarūpavyāptyā",
    "T11bsa075_u:3054": " kṣaṇabhaṅgasiddhiḥ samāptā //",
    "T11bsa075_u:3055": " kṛtiriyaṃ mahāpaṇḍitaratnakīrtipādānāmiti // (",
    "T11bsa075_u:3056": " Nibandh 83\u000e) // 5 //",
    "T11bsa075_u:3057": " // kṣaṇabhaṅgasiddhiḥ //",
    "T11bsa075_u:3058": " // vyatirekātmikā //",
    "T11bsa075_u:3059": " // namastārāyai //",
    "T11bsa075_u:3060": " vyatirekātmikā vyāptirākṣiptānvayarūpiṇī /",
    "T11bsa075_u:3061": " vaidharmyavati dṛṣṭānte sattvahetorihocyate //",
    "T11bsa075_u:3062": " yat sat tat kṣaṇikam /",
    "T11bsa075_u:3063": " yathā ghaṭaḥ /",
    "T11bsa075_u:3064": " santaścāmī vivādāspadībhūtāḥ padārthā iti svabhāvahetuḥ /",
    "T11bsa075_u:3065": " na tāvadasyāsiddhiḥ saṃbhavati,",
    "T11bsa075_u:3066": " yathāyogaṃ pratyakṣānumānapramāṇapratīte dharmiṇi sattvaśabdenābhipretasyārthakriyākāritvalakṣaṇasya sādhanasya pramāṇasamadhigatatvāt /",
    "T11bsa075_u:3067": " na ca viruddhānaikāntikate,",
    "T11bsa075_u:3068": " vyāpakānupalambhātmanā viparyaye bādhakapramāṇena vyāpteḥ prasādhanāt /",
    "T11bsa075_u:3069": " yasya kramākramau na vidyete na tasyārthakriyāsāmarthyam /",
    "T11bsa075_u:3070": " yathā śaśaviṣāṇasya /",
    "T11bsa075_u:3071": " na vidyete cākṣaṇikasya kramākramāviti vyāpakānupalambhaḥ /",
    "T11bsa075_u:3072": " na tāvadayamasiddho hetuḥ,",
    "T11bsa075_u:3073": " akṣaṇike dharmiṇi kramākramasadbhāvāyogāt /",
    "T11bsa075_u:3074": " tathā hi prāptāparakālayorekatve nityatvam /",
    "T11bsa075_u:3075": " tasya kramākramayoge kṣaṇadvaye 'pyavaśyaṃ bhedaḥ /",
    "T11bsa075_u:3076": " bhedābhedayośca parasparavirodhāt kuto 'kṣaṇike kramākramasaṃbhavaḥ /",
    "T11bsa075_u:3077": " kṣaṇadvaye 'pi bhede kramākramayogaḥ /",
    "T11bsa075_u:3078": " abhede hi prathama eva kṣaṇe śaktatvād bhāvino 'pi kāryasya karaṇaprasaṅge kathaṃ kāryāntarakaraṇe kramāntarāvakāśaḥ /",
    "T11bsa075_u:3079": " na cākṣaṇikasyākrameṇaiva sakalasvakāryaṃ kṛtvā svāsthyam /",
    "T11bsa075_u:3080": " kṣaṇāntare 'pi śaktatvāt punastatkāryakaraṇaprasaṅgāt /",
    "T11bsa075_u:3081": " tasmādakṣaṇikamiti pūrvāparakālayorabhedaḥ /",
    "T11bsa075_u:3082": " kramākramayoga iti pūrvāparakālayorbhedaḥ /",
    "T11bsa075_u:3083": " anayośca parasparaparihārasthitilakṣaṇo virodhaḥ /",
    "T11bsa075_u:3084": " tadayamakṣaṇike dharmiṇi kramākramābhāvalakṣaṇo heturnāsiddho vaktavyaḥ /",
    "T11bsa075_u:3085": " kramākramayogitvākṣaṇikatvayorvirodhādeva / (",
    "T11bsa075_u:3086": " Nibandh 84\u000e)",
    "T11bsa075_u:3087": " nāpi viruddhaḥ,",
    "T11bsa075_u:3088": " sapakṣe bhāvāt /",
    "T11bsa075_u:3089": " na cānaikāntikaḥ,",
    "T11bsa075_u:3090": " kramākramābhāvasyārthakriyāsāmarthyābhāvena vyāptatvāt /",
    "T11bsa075_u:3091": " yenaiva hi pratyakṣātmanā pramāṇenāparaprakārābhāvādvidhibhūtābhyāṃ kramākramābhyāṃ vidhibhūtasyārthakriyāsāmarthyasya vyāptiḥ prasādhitā,",
    "T11bsa075_u:3092": " tenaivārthakriyāsāmarthyābhāvena kramākramābhāvasya vyāptiḥ prasādhiteti svīkarttavyam /",
    "T11bsa075_u:3093": " na hi dahanādinā dhūmādervyāptisādhakapramāṇādaparaṃ dhūmādyabhāvena dahanādyabhāvasya vyāptisādhakaṃ kiñcit pramāṇaṃ śaraṇabhūtamasti /",
    "T11bsa075_u:3094": " tasmādvidhyoreva vyāptisādhakaṃ pramāṇamabhāvayorapi vyāptisādhakamiti nyāyasya duratikramatvāt",
    "T11bsa075_u:3095": " sattvābhāvena kramākramābhāvo vyāpta eveti nānaikāntika ityanavadyo vyāpakānupalambhaḥ /",
    "T11bsa075_u:3096": " tadayamakṣaṇikād vinivartamānaḥ svavyāpyaṃ sattvaṃ nivartyaṃ kṣaṇike viśrāmayatīti sattvahetoḥ kṣaṇabhaṅgasiddhirapyanavadyā / (",
    "T11bsa075_u:3097": " Nibandh 85\u000e)",
    "T11bsa075_u:3098": " nanu vyāpakānupalambhataḥ sattvasya kathaṃ svasādhyapratibandhasiddhiḥ,",
    "T11bsa075_u:3099": " asyāpyanekadoṣaduṣṭatvāt /",
    "T11bsa075_u:3100": " tathā hi na tāvadayaṃ prasaṅgo hetuḥ,",
    "T11bsa075_u:3101": " sādhyadharmiṇi pramāṇasiddhatvāt,",
    "T11bsa075_u:3102": " parābhyupagamasiddhatvābhāvāt,",
    "T11bsa075_u:3103": " viparyayaparyavasānābhāvācca /",
    "T11bsa075_u:3104": " atha svatantraḥ,",
    "T11bsa075_u:3105": " tadāśrayāsiddhaḥ /",
    "T11bsa075_u:3106": " akṣaṇikasyāśrayasyāsaṃbhavāt /",
    "T11bsa075_u:3107": " apratītatvādvā /",
    "T11bsa075_u:3108": " pratītarhi pratyakṣeṇānumānena vikalpamātreṇa vā syāt /",
    "T11bsa075_u:3109": " prathamapakṣadvaye sākṣāt pāramparyeṇa vā svapratītilakṣaṇārthakāritve maulasādhāraṇo hetuḥ vyāpakānulambhaśca svarūpāsiddhaḥ syāt /",
    "T11bsa075_u:3110": " arthakriyākāritve kramākramayoranyatarasyā vaśyaṃbhāvāt /",
    "T11bsa075_u:3111": " antimapakṣe tu na kaściddheturanāśrayaḥ syāt /",
    "T11bsa075_u:3112": " vikalpamātrasiddhasya dharmiṇaḥ sarvatra sulabhatvāt /",
    "T11bsa075_u:3113": " api ca, tat kalpanājñānaṃ pratyakṣapṛṣṭhabhāvi vā syāt,",
    "T11bsa075_u:3114": " liṅgajanma vā,",
    "T11bsa075_u:3115": " saṃskārajaṃ vā,",
    "T11bsa075_u:3116": " sandigdhavastukaṃ vā,",
    "T11bsa075_u:3117": " avastukaṃ vā /",
    "T11bsa075_u:3118": " tatrādyapakṣadvaye 'kṣaṇikasya sattaivāvyāhatā /",
    "T11bsa075_u:3119": " kathaṃ bādhakāvatāraḥ /",
    "T11bsa075_u:3120": " tṛtīye tu na sarvadākṣaṇikasattāniṣedhaḥ,",
    "T11bsa075_u:3121": " tadarpitasaṃskārābhāve tatsmaraṇāyogāt /",
    "T11bsa075_u:3122": " caturthe tu sandigdhāśrayatvaṃ hetudoṣaḥ /",
    "T11bsa075_u:3123": " pañcame ca tadviṣayasyābhāvo na tāvat pratyakṣataḥ sidhyati,",
    "T11bsa075_u:3124": " akṣaṇikātmanaḥ sarvadaiva tvanmate 'pratyakṣatvāt /",
    "T11bsa075_u:3125": " na cānumānatastadabhāvastatpratibaddhaliṅgānupalambhādityāśrayāsiddhistāvaduddhatā /",
    "T11bsa075_u:3126": " evaṃ dṛṣṭānto 'pi pratihantavyaḥ /",
    "T11bsa075_u:3127": " svarūpāsiddho 'pyayaṃ hetuḥ,",
    "T11bsa075_u:3128": " sthirasyāpi kramākramisahakāryapekṣayā kramākramābhyāmarthakriyopapatteḥ /",
    "T11bsa075_u:3129": " nāpi kramayaugapadyapakṣoktadoṣaprasaṅgaḥ /",
    "T11bsa075_u:3130": " tathā hi kramisahakāryapekṣayā kramikāryakāritvaṃ tāvadaviruddham /",
    "T11bsa075_u:3131": " tathā ca śaṅkarasya saṃkṣipto 'yamabhiprāyaḥ /",
    "T11bsa075_u:3132": " sahakārisākalyaṃ hi sāmarthyam /",
    "T11bsa075_u:3133": " tadvaikalyaṃ cāsāmarthyam /",
    "T11bsa075_u:3134": " na ca tayorāvirbhāvatirobhāvābhyāṃ tadvataḥ kācit kṣatiḥ,",
    "T11bsa075_u:3135": " tasya tābhyāmanyatvāt /",
    "T11bsa075_u:3136": " tatkathaṃ sahakāriṇo 'napekṣya kāryakaraṇaprasaṅga iti /",
    "T11bsa075_u:3137": " trilocanasyāpyayaṃ saṃkṣiptārthaḥ /",
    "T11bsa075_u:3138": " kāryameva hi sahakāriṇamapekṣate /",
    "T11bsa075_u:3139": " na kāryotpattihetuḥ /",
    "T11bsa075_u:3140": " yasmāt dvividhaṃ sāmarthyaṃ nijamāgantukaṃ ca sahakāryantaram,",
    "T11bsa075_u:3141": " tato 'kṣaṇikasyāpi kramavatsahakārinānātvādapi kramavatkāryanānātvopapatteraśakyaṃ bhāvānāṃ pratikṣaṇamanyānyatvamupapādayitumiti /",
    "T11bsa075_u:3142": " nyāyabhūṣaṇo 'pi lapati /",
    "T11bsa075_u:3143": " prathamakāryotpādanakāle hi uttarakāryotpādanasvabhāvaḥ /",
    "T11bsa075_u:3144": " ataḥ prathamakāla evāśeṣāṇi kāryāṇi kuryāditi cet /",
    "T11bsa075_u:3145": " tadidaṃ mātā me bandhyetyādivat svavacanavirodhādayuktam /",
    "T11bsa075_u:3146": " yo hi uttarakāryajananasvabhāvaḥ sa (",
    "T11bsa075_u:3147": " Nibandh 86\u000e) kathamādau tat kāryaṃ kuryāt /",
    "T11bsa075_u:3148": " (atha kuryāt)",
    "T11bsa075_u:3149": " na tarhi tatkāryakaraṇasvabhāva /",
    "T11bsa075_u:3150": " nahi nīlotpādanasvabhāvaḥ pītādikamapi karotīti /",
    "T11bsa075_u:3151": " vācaspatirapi paṭhati /",
    "T11bsa075_u:3152": " nanvayamakṣaṇikaḥ svarūpeṇa kāryaṃ janayati /",
    "T11bsa075_u:3153": " taccāsya svarūpaṃ tṛtīyādiṣviva kṣaṇeṣu dvitīye 'pi kṣaṇe saditi tadāpi janayet /",
    "T11bsa075_u:3154": " akurvan vā tṛtīyādiṣvapi na kurvīta,",
    "T11bsa075_u:3155": " tasya tādavasthyāt /",
    "T11bsa075_u:3156": " atādavasthye vā tadevāsya kṣaṇikatvam //",
    "T11bsa075_u:3157": " atrocyate / satyaṃ svarūpeṇa kāryaṃ janayati na tu tenaiva /",
    "T11bsa075_u:3158": " sahakārisahitādeva tataḥ kāryotpattidarśanāt /",
    "T11bsa075_u:3159": " tasmād vyāptivatkāryakāraṇabhāvo 'pyekatrānyayogavyavacchedena /",
    "T11bsa075_u:3160": " anyatrāyogavyavacchedenāvavoddhavyaḥ /",
    "T11bsa075_u:3161": " tathaiva laukikaparīkṣakāṇāṃ saṃpratipatteriti na kramikāryakāritvapakṣoktadoṣāvasaraḥ //",
    "T11bsa075_u:3162": " nāpyakṣaṇike yaugapadyapakṣoktadoṣāvakāśaḥ /",
    "T11bsa075_u:3163": " ye hi kāryamutpāditavanto dravyaviśeṣāsteṣāṃ vyāpārasya niyatakāryotpādanasamarthasya niṣpādite kārye 'nuvartamāneṣvapi teṣu dravyeṣu nivṛttārthādūnā sāmagrī jāyate /",
    "T11bsa075_u:3164": " tatkathaṃ niṣpāditaṃ niṣpādayiṣyati /",
    "T11bsa075_u:3165": " na hi daṇḍādayaḥ svabhāvenaiva kartāro yenāmī niṣpatterārabhya kāryaṃ vidadhyuḥ /",
    "T11bsa075_u:3166": " kiṃ tarhi vyāpārāveśinaḥ /",
    "T11bsa075_u:3167": " na ceyatā svarūpeṇa na kartāraḥ,",
    "T11bsa075_u:3168": " svarūpakārakatvanirvāhaparatayā vyāpārasamāveśāditi //",
    "T11bsa075_u:3169": " kiṃ ca kramākramābhāvaśca bhaviṣyati na ca sattvābhāva iti sandigdhavyatireko 'pyayaṃ vyāpakānupalambhaḥ /",
    "T11bsa075_u:3170": " na hi kramākramābhyāmanyasya prakārasyābhāvaḥ siddhaḥ,",
    "T11bsa075_u:3171": " viśeṣaniṣedhasya śeṣābhyanujñāviṣayatvāt /",
    "T11bsa075_u:3172": " kiṃ ca prakārāntarasya dṛśyatve nātyantaniṣedhaḥ /",
    "T11bsa075_u:3173": " adṛśyatve tu nāsattāniścayo viprakarṣiṇāmiti na kramākramābhyāmarthakriyāsāmarthyasya vyāptisiddhiḥ /",
    "T11bsa075_u:3174": " ataḥ sandigdhavyatireko 'pi vyāpakānupalambhaḥ /",
    "T11bsa075_u:3175": " kiṃ ca dṛśyādṛśyasahakāripratyayasākalyavataḥ kramayaugapadyasyātyantaparokṣatvāt tena vyāptaṃ sattvamapi parokṣameveti na tāvatpratibandhaḥ pratyakṣataḥ sidhyati /",
    "T11bsa075_u:3176": " nāpyanumānataḥ,",
    "T11bsa075_u:3177": " tatpratibaddhaliṅgābhāvāditi /",
    "T11bsa075_u:3178": " api ca kramākramābhyāmarthakriyākāritvaṃ vyāptamityatisubhāṣitam /",
    "T11bsa075_u:3179": " yadi krameṇa vyāptaṃ kathamakrameṇa /",
    "T11bsa075_u:3180": " athākrameṇa na tarhi krameṇa /",
    "T11bsa075_u:3181": " kramākramābhyāṃ vyāptamiti tu bruvatā vyāpterevābhāvaḥ pradarśito bhavati /",
    "T11bsa075_u:3182": " na hi bhavati dhūmo vahnibhāvābhāvābhyāṃ vyāpta iti /",
    "T11bsa075_u:3183": " ato vyāpteranaikāntikatvam /",
    "T11bsa075_u:3184": " api ca kimidaṃ bādhakamakṣaṇikānāmasattāṃ sādhayati,",
    "T11bsa075_u:3185": " utasvidakṣaṇikāt sattvasya vyatirekam,",
    "T11bsa075_u:3186": " atha sattvakṣaṇikatvayoḥ pratibandham /",
    "T11bsa075_u:3187": " na pūrvo vikalpaḥ, (",
    "T11bsa075_u:3188": " Nibandh 87\u000e) uktakrameṇa hetorāśrayāsiddhatvāt /",
    "T11bsa075_u:3189": " na ca dvitīyaḥ /",
    "T11bsa075_u:3190": " yato vyāpakanivṛttisahitā vyāpyanivṛttirvyatirekaśabdasyārthaḥ /",
    "T11bsa075_u:3191": " sā ca yadi pratyakṣeṇa pratīyate tadā taddhetuḥ syāditi sattvamanaikāntikam /",
    "T11bsa075_u:3192": " vyāpakānupalambhaḥ svarūpāsiddhaḥ /",
    "T11bsa075_u:3193": " atha sā vikalpyate tadā pūrvoktakrameṇa pañcadhā vikalpya vikalpo dūṣaṇīyaḥ /",
    "T11bsa075_u:3194": " ata eva na tṛtīyo 'pi vikalpaḥ,",
    "T11bsa075_u:3195": " vyatirekāsiddhau sambandhāsiddheḥ /",
    "T11bsa075_u:3196": " kiṃ ca na bhūtalavadatrākṣaṇiko dharmī dṛśyate /",
    "T11bsa075_u:3197": " na ca svabhāvānupalambhe vyāpakānupalambhaḥ kasyacit dṛśyasya pratipattimantareṇāntarbhāvayituṃ śakyata iti /",
    "T11bsa075_u:3198": " kiṃ cāsyābhāvadharmatve āśrayāsiddhatvamitaretarāśrayatvaṃ ca /",
    "T11bsa075_u:3199": " bhāvadharmatve viruddhatvaṃ ca /",
    "T11bsa075_u:3200": " ubhayadharmatve cānaikāntikatvamiti na trayīṃ doṣajātimatipatati /",
    "T11bsa075_u:3201": " yat punaruktamakṣaṇikatve kramayaugapadyābhyāmarthakriyāvirodhāditi /",
    "T11bsa075_u:3202": " tatra virodhasiddhimanusaratā virodhyapi pratipattavyaḥ /",
    "T11bsa075_u:3203": " tatpratītināntarīyakatvād virodhasiddheḥ /",
    "T11bsa075_u:3204": " yathā tuhinadahanayoḥ sāpekṣadhrūvabhāvayośca /",
    "T11bsa075_u:3205": " pratiyogī cākṣaṇikaḥ pratīyamānaḥ pratītikāritvāt sanneva syāt,",
    "T11bsa075_u:3206": " ajanakasyāprameyatvāt /",
    "T11bsa075_u:3207": " saṃvṛtisiddhenākṣaṇikatvena virodhasiddhiriti cet /",
    "T11bsa075_u:3208": " saṃvṛtisiddhamapi vāstavaṃ kālpanikaṃ vā syāt /",
    "T11bsa075_u:3209": " yadi vāstavaṃ kathaṃ tasyāsattvam /",
    "T11bsa075_u:3210": " kathaṃ cārthakriyākāritvavirodhaḥ /",
    "T11bsa075_u:3211": " arthakriyāṃ kurvaddhi vāstavamucyate /",
    "T11bsa075_u:3212": " atha kālpanikam /",
    "T11bsa075_u:3213": " tatra kiṃ virodho vāstavaḥ,",
    "T11bsa075_u:3214": " kālpaniko vā /",
    "T11bsa075_u:3215": " na tāvad vāstavaḥ,",
    "T11bsa075_u:3216": " kalpitavirodhivirodhatvāt,",
    "T11bsa075_u:3217": " bandhyāputravirodhavat /",
    "T11bsa075_u:3218": " atha virodho 'pi kālpanikaḥ na tarhi sattvasya vyatirekaḥ pāramārthika iti kṣaṇabhaṅgo dattajalāñjaliriti /",
    "T11bsa075_u:3219": " ayameva codyaprabandho 'smadgurubhiḥ saṃgṛhītaḥ",
    "T11bsa075_u:3220": " nityaṃ nāsti na vā pratītiviṣayastenāśrayāsiddhatā",
    "T11bsa075_u:3221": " hetoḥ svānubhavasya ca kṣatirataḥ kṣiptaḥ sapakṣo 'pi ca /",
    "T11bsa075_u:3222": " śūnyaśca dvitayena sidhyati na cāsattāpi sattā yathā",
    "T11bsa075_u:3223": " no nityena virodhasiddhirasatā śakyā kramāderapi // iti //",
    "T11bsa075_u:3224": " atrocyate / iha vastunyapi dharmidharmavyavahāro dṛṣṭo yathā gavi gotvam,",
    "T11bsa075_u:3225": " paṭe śuklatvam,",
    "T11bsa075_u:3226": " turage gamanamityādi /",
    "T11bsa075_u:3227": " avastunyapi dharmidharmavyavahāro dṛṣṭo yathā śaśaviṣāṇe tīkṣṇatvābhāvo bandhyāputre vaktṛtvābhāvo gaganāravinde gandhābhāva (",
    "T11bsa075_u:3228": " Nibandh 88\u000e) ityādi /",
    "T11bsa075_u:3229": " tatrāvastuni dharmitvaṃ nāstīti kiṃ vastudharmeṇa dharmitvaṃ nāsti,",
    "T11bsa075_u:3230": " āhosvidavastudharmeṇāpi /",
    "T11bsa075_u:3231": " prathamapakṣe siddhasādhanam /",
    "T11bsa075_u:3232": " dvitīyapakṣe tu svavacanavirodhaḥ /",
    "T11bsa075_u:3233": " yadāhurguravaḥ",
    "T11bsa075_u:3234": " dharmasya kasyacidavastuni mānasiddhā bādhāvidhivyavahṛtiḥ kimihāsti no vā /",
    "T11bsa075_u:3235": " kvāpyasti cet kathamiyanti na dūṣaṇāni nāstyeva cet svavacanapratirodhasiddhiḥ //",
    "T11bsa075_u:3236": " avastuno dharmitvasvīkārapūrvakatvasya vyāpakasyābhāvādā śrayāsiddhidūṣaṇasyānupanyāsaprasaṅga ityarthaḥ /",
    "T11bsa075_u:3237": " yenaiva hi vacanenāvastuno dharmitvaṃ pratiṣidhyate,",
    "T11bsa075_u:3238": " tenaivāvastuno dharmitvābhāvena dharmeṇa dharmitvamabhyupagatam /",
    "T11bsa075_u:3239": " parantu pratiṣidhyata iti vyaktamidamīśvaraceṣṭitam /",
    "T11bsa075_u:3240": " tathā hyavastuno dharmitvaṃ nāstīti vacanena dharmitvābhāvaḥ kimavastuni vidhīyate,",
    "T11bsa075_u:3241": " anyatra vā,",
    "T11bsa075_u:3242": " na vā kvacidapīti trayaḥ pakṣāḥ /",
    "T11bsa075_u:3243": " prathamapakṣe 'vastuno na dharmitvaniṣedhaḥ,",
    "T11bsa075_u:3244": " dharmitvābhāvasya dharmasya tatraiva vidhānāt /",
    "T11bsa075_u:3245": " dvitīye 'vastuni kimāyātam anyatra dharmitvābhāvavidhānāt /",
    "T11bsa075_u:3246": " tṛtīyastu pakṣo vyartha eva nirāśrayatvāditi kathamavastuno dharmitvaniṣedhaḥ /",
    "T11bsa075_u:3247": " tasmādyathā pramāṇopanyāsaḥ prameyasvīkārapūrvakatvena vyāptaḥ,",
    "T11bsa075_u:3248": " vācakaśabdopanyāso vā vācyasvīkārapūrvakatvena vyāptastathāvastuno dharmitvaṃ nāstīti vacanopanyāso 'vastuno dharmitvasvīkārapūrvakatvena vyāptaḥ",
    "T11bsa075_u:3249": " anyathā tadvacanopanyāsasya vyarthatvāt /",
    "T11bsa075_u:3250": " tad yadi vacanopanyāso vyāpyadharmastadāvastuno dharmitvasvīkāro 'pi vyāpakadharmo durvāraḥ /",
    "T11bsa075_u:3251": " atha na vyāpakadharmaḥ tadā vyāpyasyāpi vacanopanyāsasyāsaṃbhava iti mūkataivātra balādāyāteti kathaṃ na svavacanapratirodhasiddhiḥ /",
    "T11bsa075_u:3252": " yadāhācāryaḥ - na hyabruvan paraṃ bodhayitumīśaḥ /",
    "T11bsa075_u:3253": " bruvan vā doṣamimaṃ parihartumiti mahati saṃkaṭe praveśaḥ /",
    "T11bsa075_u:3254": " avastuprastāve sahṛdayānāṃ mūkataiva yujyata iti cet /",
    "T11bsa075_u:3255": " aho mahadvaidagdhyam /",
    "T11bsa075_u:3256": " avastuprastāve svayameva yathāśakti valgitvā bhagno mūkataiva nyāyaprāpteti paribhāṣayā niḥsartumicchati /",
    "T11bsa075_u:3257": " na cāvastuprastāvo rājadaṇḍena vinā caraṇamardanādināniṣṭimātreṇa vā pratiṣeddhaṃ śakyate /",
    "T11bsa075_u:3258": " tataśvātrāpi kramākramabhāvasya sādhanatve sattvābhāvasya ca sādhyatve sandigdhavastubhāvasyāvastvātmano vā kṣaṇikasya dharmitvaṃ kena pratiṣidhyate",
    "T11bsa075_u:3259": " Nibandh 89\u000e)",
    "T11bsa075_u:3260": " trividho hi dharmo dṛṣṭaḥ /",
    "T11bsa075_u:3261": " kaścit vastuniyato nīlādiḥ /",
    "T11bsa075_u:3262": " kaścidavastuniyato yathā sarvopākhyāvirahaḥ /",
    "T11bsa075_u:3263": " kaścidubhayasādhāraṇo yathānupalabdhimātram /",
    "T11bsa075_u:3264": " tatra vastudharmeṇāvastuno dharmitvaniṣedha iti yuktam /",
    "T11bsa075_u:3265": " na tvavastudharmeṇa,",
    "T11bsa075_u:3266": " vastvavastudharmeṇa vā,",
    "T11bsa075_u:3267": " svavacanasyānupanyāsaprasaṅgādityakṣaṇikasyābhāve sandehe 'pi vā vastudharmeṇa dharmitvamavyāhatamiti nāyamāśrayāsiddho vyāpakānupalambhaḥ /",
    "T11bsa075_u:3268": " akṣaṇikāpratītā vāśrayāsiddho heturiti yuktamuktam,",
    "T11bsa075_u:3269": " tadapratītau tadvyavahārāyogāt /",
    "T11bsa075_u:3270": " kevalamasau vyavahārāṅgabhūtā pratītirvastvavastunorekarūpā na bhavati /",
    "T11bsa075_u:3271": " sākṣātpāramparyeṇa vastusāmarthyabhāvino hi vastupratītiḥ /",
    "T11bsa075_u:3272": " yathā pratyakṣamanumānaṃ pratyakṣapṛṣṭhabhāvī ca vikalpaḥ /",
    "T11bsa075_u:3273": " avastunastu sāmarthyābhāvādvikalpamātrameva pratītiḥ /",
    "T11bsa075_u:3274": " vastuno hi vastubalabhāvinī pratītiryathā sākṣātpratyakṣam,",
    "T11bsa075_u:3275": " paramparayā tatpṛṣṭhabhāvī vikalpo 'numānaṃ ca /",
    "T11bsa075_u:3276": " avastunastu na vastubalabhāvinī pratītistatkārakatvenāvastutvahāniprasaṅgāt /",
    "T11bsa075_u:3277": " tasmādvikalpamātramevāvastunaḥ pratītiḥ /",
    "T11bsa075_u:3278": " na hyabhāvaḥ kaścidvigrahavān yaḥ sākṣātkartavyo 'pi tu vyavahartavyaḥ /",
    "T11bsa075_u:3279": " sa ca vyavahāro vikalpādapi sidhyatyeva /",
    "T11bsa075_u:3280": " anyathā sarvajanaprasiddho 'vastuvyavahāro na syāt /",
    "T11bsa075_u:3281": " iṣyate ca taddharmitvapratiṣedhānubandhādityakāmakenāpi vikalpamātrasiddho 'kṣaṇika svīkartavya iti nāyamapratītatvādapyāśrayāsiddho heturvaktavyaḥ",
    "T11bsa075_u:3282": " tataścākṣaṇikasya vikalpamātrasiddhatve yaduktam,",
    "T11bsa075_u:3283": " na kaściddheturanāśrayaḥ vikalpamātrasiddhasya dharmiṇaḥ sarvatra sulabhatvāditi tadasaṅgatam /",
    "T11bsa075_u:3284": " vikalpamātrasiddhasya dharmiṇaḥ sarvatra saṃbhave 'pi vastudharmeṇa dharmitvāyogāt /",
    "T11bsa075_u:3285": " vastudharmahetutvāpekṣayā āśrayāsiddhasyāpi hetoḥ saṃbhavāt /",
    "T11bsa075_u:3286": " yathātmano vibhutvasādhanārthamupanyastaṃ sarvatropalabhyamānaguṇatvāditi sādhanam /",
    "T11bsa075_u:3287": " vikalpaścāyaṃ hetūpanyāsāt pūrvaṃ sandigdhavastukaḥ /",
    "T11bsa075_u:3288": " samarthite tu hetāvavastuka iti brūmaḥ /",
    "T11bsa075_u:3289": " na cātra sandigdhāśrayatvaṃ nāma hetudoṣaḥ /",
    "T11bsa075_u:3290": " āstāṃ tāvat /",
    "T11bsa075_u:3291": " sandigdhasyāvastuno 'pi vikalpamātrasiddhasyāvastudharmāpekṣayā dharmitvaprasādhanāt /",
    "T11bsa075_u:3292": " vastudharmahetvapekṣayaiva sandigdhāśrayasya hetvābhāsasya vyavasthāpanāt /",
    "T11bsa075_u:3293": " yatheha nikuñje mayūraḥ kekāyitāditi /",
    "T11bsa075_u:3294": " avastukavikalpaviṣayasyāsattvaṃ tu vyāpakānupalambhādeva prasādhitam /",
    "T11bsa075_u:3295": " evaṃ dṛṣṭāntasyāpi vyomotpalāderdharmitva vikalpamātreṇa pratītiścāvagantavyā /",
    "T11bsa075_u:3296": " tadeva mavastudharmāpekṣayāvastuno dharmitvasya vikalpamātreṇa pratīteścāpahnotumaśakyatvānnāyamāśrayāsiddho hetuḥ /",
    "T11bsa075_u:3297": " na ca dṛṣṭāntakṣatiḥ /",
    "T11bsa075_u:3298": " na caiṣa svarūpāsiddhaḥ,",
    "T11bsa075_u:3299": " akṣaṇike dharmiṇi kramākramayorvyāpakayorayogāt /",
    "T11bsa075_u:3300": " tathā hi yadi tasya prathame kṣaṇe dvitīyādikṣaṇabhāvikāryakaraṇasāmarthyamasti tadā (",
    "T11bsa075_u:3301": " Nibandh 90\u000e) prathamakṣaṇabhāvikāryavat dvitīyādikṣaṇabhāvyapi kāryaṃ kuryāt,",
    "T11bsa075_u:3302": " samarthasya kṣepāyogāt /",
    "T11bsa075_u:3303": " atha tadā sahakārisākalyalakṣaṇasāmarththaṃ nāsti,",
    "T11bsa075_u:3304": " tadvaikalyalakṣaṇasyāsāmarthyasya saṃbhavāt /",
    "T11bsa075_u:3305": " na hi bhāvaḥ svarūpeṇa karotīti svarūpeṇaiva karoti,",
    "T11bsa075_u:3306": " sahakārisahitādeva tataḥ kāryotpattidarśanāditi cet /",
    "T11bsa075_u:3307": " yadā tāvadamī militāḥ santaḥ kāryaṃ kurvate tadaikārthakaraṇalakṣaṇaṃ sahakāritvameṣāmastu,",
    "T11bsa075_u:3308": " ko niṣeddhāḥ /",
    "T11bsa075_u:3309": " militaireva tu tatkāryaṃ karttavyamiti kuto labhyate /",
    "T11bsa075_u:3310": " pūrvāparakālayorekasvabhāvatvād bhāvasya sarvadā jananājananayoranyataraniyamaprasaṅgasya durvāratvāt /",
    "T11bsa075_u:3311": " tasmāt sāmagrī janikā,",
    "T11bsa075_u:3312": " naikaṃ janakamiti sthiravādināṃ manorājyasyāpyaviṣayaḥ /",
    "T11bsa075_u:3313": " kiṃ kurmo dṛśyate tāvadevamiti cet /",
    "T11bsa075_u:3314": " dṛśyatām, kiṃ tu pūrvasthitādeva paścāt sāmagrīmadhyapraviṣṭād bhāvāt kāryotpattiranyasmādeva viśiṣṭasāmagrīsamutpannāt kṣaṇāditi vivādapadametat",
    "T11bsa075_u:3315": " tatra prāgapi saṃbhave sarvadaiva kāryotpattirna vā kadācidapīti virodhamasamādhāya tata eva kāryotpattiriti sādhyānuvādamātrapravṛttaḥ kṛpāmarhati",
    "T11bsa075_u:3316": " na ca pratyabhijñānādevaikatvasiddhiḥ,",
    "T11bsa075_u:3317": " tatpauruṣasya lūnapunarjātakeśakuśakadalīstambādau nirdalanāt /",
    "T11bsa075_u:3318": " vistareṇa ca pratyabhijñādūṣaṇamasmābhiḥ sthirasiddhidūṣaṇe pratipāditamiti tata evāvadhāryam /",
    "T11bsa075_u:3319": " nanu kāryameva sahakāriṇamapekṣate /",
    "T11bsa075_u:3320": " na tu kāryotpattihetuḥ /",
    "T11bsa075_u:3321": " yasmād dvividhaṃ sāmarthyaṃ nijamāgantukaṃ ca sahakāryantarama,",
    "T11bsa075_u:3322": " tato 'kṣaṇikasyāpi kramavatsahakārinānātvādapi kramavatkāryanānātvamiti cet /",
    "T11bsa075_u:3323": " bhavatu tāvat nijāgantukabhedena dvividhaṃ sāmarthyam /",
    "T11bsa075_u:3324": " tathāpi tat prātisvikaṃ vastusvalakṣaṇaṃ sadyaḥ kriyādharmakamavaśyābhyupagantavyam /",
    "T11bsa075_u:3325": " tadyadi prāgapi,",
    "T11bsa075_u:3326": " prāgapi kāryaprasaṅgaḥ /",
    "T11bsa075_u:3327": " atha paścādeva,",
    "T11bsa075_u:3328": " na tadā sthiro bhāvaḥ /",
    "T11bsa075_u:3329": " na ca kāryaṃ sahakāriṇo 'pekṣata iti yuktam,",
    "T11bsa075_u:3330": " tasyāsattvāt /",
    "T11bsa075_u:3331": " hetuśca sannapi yadi svakāryaṃ na karoti,",
    "T11bsa075_u:3332": " tadā tatkāryameva tanna syāt,",
    "T11bsa075_u:3333": " svātantryāt /",
    "T11bsa075_u:3334": " yaccoktam - yo hi uttarakāryajananasvabhāvaḥ sa kathamādau kāryaṃ kuryāt,",
    "T11bsa075_u:3335": " (atha kuryāt)",
    "T11bsa075_u:3336": " na tarhi tatkāryakaraṇasvabhāvaḥ,",
    "T11bsa075_u:3337": " na hi nīlotpādanasvabhāvaḥ pītādikamapi karotīti tadasaṅgatam /",
    "T11bsa075_u:3338": " sthirasvabhāvatve bhāvasyottarakālamevedaṃ na pūrvakālamiti kuta etat /",
    "T11bsa075_u:3339": " tadabhāvācca kāraṇamapyuttarakāryasvabhāvamityapi kutaḥ /",
    "T11bsa075_u:3340": " kiṃ kurmaḥ, uttarakālameva tasya janmeti cet /",
    "T11bsa075_u:3341": " sthiratve tadanupapadyamānamasthiratāmādiśatu /",
    "T11bsa075_u:3342": " sthiratve 'pyeṣa eva svabhāvastasya yaduttarakṣaṇa eva kāryaṃ karotīti (",
    "T11bsa075_u:3343": " Nibandh 91\u000e) cet / na /",
    "T11bsa075_u:3344": " pramāṇabādhite svabhāvābhyupagamāyogāditi na tāvadakṣaṇikasya kramikāryakāritvamasti /",
    "T11bsa075_u:3345": " nāpyakramikāryakāritvasaṃbhavaḥ,",
    "T11bsa075_u:3346": " dvitīye 'pi kṣaṇe kārakasvarūpasadbhāve punarapi kāryakaraṇaprasaṅgāt /",
    "T11bsa075_u:3347": " kāryeniṣpanne tadviṣayavyāpārābhāvādūnā sāmagrī na niṣpāditaṃ niṣpādayediti cet / na /",
    "T11bsa075_u:3348": " sāmagrīsaṃbhavāsaṃbhavayorapi sadyaḥ kriyākārakasvarūpasaṃbhave janakatvamavāryamiti prāgeva pratipādanāt /",
    "T11bsa075_u:3349": " kāryasya hi niṣpāditatvāt punaḥ kartumaśakyatvameva kāraṇamasamarthamāvedayati /",
    "T11bsa075_u:3350": " tadayamakṣaṇike kramākramikāryakāritvābhāvo na siddhaḥ /",
    "T11bsa075_u:3351": " na ca kramākramābhyāmaparaprakārasaṃbhavo yena tābhyāmavyāptau sandigdhavyatireko hetuḥ syāt /",
    "T11bsa075_u:3352": " prakārāntaraśaṅkāyāṃ tasyāpi dṛśyatvādṝśyatva prakāradvayadūṣaṇe 'pi svapakṣe 'pyanāśvāsaprasaṅgāt /",
    "T11bsa075_u:3353": " tasmādanyonyavyavacchedasthitayornāparaḥ prakāraḥ saṃbhavati /",
    "T11bsa075_u:3354": " svarūpāpraviṣṭasya vastuno 'vastuno vātatsvabhāvatvāt /",
    "T11bsa075_u:3355": " prakārāntarasyāpi kramasvarūpāpraviṣṭatvāt /",
    "T11bsa075_u:3356": " tathātīndriyasya sahakāriṇo 'dṛśyatve 'pyayogavyavacchedena dṛśyasahakārisahitasya dṛśyasyaiva sattvasya dṛśyakramākramābhyāṃ vyāptiḥ pratyakṣādeva sidhyati /",
    "T11bsa075_u:3357": " evaṃ kramākramābhyāmarthakriyākāritvaṃ vyāptamiti kramākramayoranyonyavyavacchedena sthitatvādetatprakāradvayaparihāreṇārthakriyākāritvamanyatra na gatamityarthaḥ /",
    "T11bsa075_u:3358": " ata evaitayorvinivṛttau nivartate //",
    "T11bsa075_u:3359": " trilocanasyāpi vikalpatraye prathamadūṣaṇamāśrayāsiddhidoṣaparihārato nirastam /",
    "T11bsa075_u:3360": " dvitīyaṃ cāsaṅgatam,",
    "T11bsa075_u:3361": " vikalpajñānena vyatirekasya pratītatvāt /",
    "T11bsa075_u:3362": " na hyabhāvaḥ kaścidvigrahavān yaḥ sākṣātkartavyaḥ,",
    "T11bsa075_u:3363": " api tu vikalpādeva vyavahartavyaḥ /",
    "T11bsa075_u:3364": " na hyabhāvasya vikalpādanyā pratipattirapratipattirvā sarvathā /",
    "T11bsa075_u:3365": " ubhayathāpi tadvyavahārahāniprasaṅgāt /",
    "T11bsa075_u:3366": " evaṃ vaidharmyadṛṣṭāntasya hetuvyatirekasya ca vikalpādeva pratipattiḥ /",
    "T11bsa075_u:3367": " tṛtīyamapi dūṣaṇamasaṅgatam /",
    "T11bsa075_u:3368": " vyāpakānupalambhena nirdoṣeṇa sattvasya kṣaṇikatvena vyāpteravyāhatatvāt /",
    "T11bsa075_u:3369": " tadayaṃ vyāpakānupalambho 'kṣaṇikasyāsattvam sattvasya tato vyatirekaṃ kṣaṇikatvena vyāptiṃ va sādhayatyekavyāpārātmakatvāditi sthitam //",
    "T11bsa075_u:3370": " nanu vyāpakānupalabdhiriti yadyanupalabdhimātraṃ tadā na tasya sādhyabuddhijanakatvamavastutvāt /",
    "T11bsa075_u:3371": " na cānyopalabdhirvyāpakānupalabdhirabhidhātuṃ śakyā bhūtalādivadanyasya kasyacidanupalabdheriti cet /",
    "T11bsa075_u:3372": " tadasaṅgatam /",
    "T11bsa075_u:3373": " dharmyupalabdherevānyatrānupalabdhitayā vyavasthāpanāt /",
    "T11bsa075_u:3374": " yathā hi neha śiṃśapā vṛkṣābhāvādityatra vṛkṣāpekṣayākevalapradeśasya dharmiṇa upalabdhirvṛkṣānupalabdhiḥ /",
    "T11bsa075_u:3375": " śiṃśapāpekṣayā ca kevalapradeśasya dharmiṇa upalabdhireva rśiśapāyā abhāvopalabdhiriti svabhāvahetuparyavasāyivyāpāro (",
    "T11bsa075_u:3376": " Nibandh 92\u000e) vyāpakānupalambhaḥ /",
    "T11bsa075_u:3377": " tathā nityasya dharmiṇo vikalpabuddhyavasitasya kramikāritvākramikāritvāpekṣayā kevalagrahaṇādeva kramikāritvākramikāritvānupalambhaḥ /",
    "T11bsa075_u:3378": " artha kriyāpekṣayā ca kevalapratītirevārthakriyāyogapratītiriti vyāpakānupalambhāntarādasya na kaścidviśeṣaḥ //",
    "T11bsa075_u:3379": " adhyavasāyāpekṣayā va bāhye 'kṣaṇike vastuni vyāpakābhāvād vyāpyābhāvasiddhivyavahāraḥ /",
    "T11bsa075_u:3380": " adhyavasāyaśca samanantarapratyayabalāyātākāraviśeṣayogādagṛhīte 'pi pravartanaśaktirboddhavyaḥ /",
    "T11bsa075_u:3381": " īdṛśaścādhyavasāyo 'smaccitrādvaitasiddhau nirvāhitaḥ /",
    "T11bsa075_u:3382": " sa cāvisaṃvādī vyavahāraḥ parihartumaśakyaḥ /",
    "T11bsa075_u:3383": " yad vyāpakaśūnyaṃ tadvayāpyaśūnyamiti /",
    "T11bsa075_u:3384": " etasyaivārthasyānenāpi krameṇa pratipādanāt /",
    "T11bsa075_u:3385": " ayaṃ ca nyāyo yathā vastubhūte dharmiṇi tathāvastubhūte 'pīti ko viśeṣaḥ /",
    "T11bsa075_u:3386": " tathā hyekajñānasaṃsargyatra vikalpya eva /",
    "T11bsa075_u:3387": " yathā ca hariṇaśirasi tenaikajñānasaṃsargi śṛṅgamupalabdhaṃ śaśaśirasyapi tena sahaikajñānasaṃsargitvasaṃbhāvanayaiva śṛṅgaṃ niṣidhyate,",
    "T11bsa075_u:3388": " tathā nīlādāvapariniṣṭhitanityānityabhāve kramākramau svadharmiṇā sārdhamekajñānasaṃsargiṇau dṛṣṭau,",
    "T11bsa075_u:3389": " yadi nitye bhavataḥ,",
    "T11bsa075_u:3390": " nityagrāhijñāne svadharmiṇā nityena sahaiva gṛhyeyātāmiti saṃbhāvanayā ekajñānasaṃsargadvārakameva pratiṣidhyate /",
    "T11bsa075_u:3391": " kathaṃ punaretasminnityajñāne kramākramayorasphuraṇamiti yāvatā kramākramakroḍīkṛtameva nityaṃ vikalpayāma iti cet /",
    "T11bsa075_u:3392": " ata eva bādhakāvatāro viparītāropa mantareṇa tasya vaiyarthyāt /",
    "T11bsa075_u:3393": " kālāntare 'pyekarūpatayā nityatvam /",
    "T11bsa075_u:3394": " kramākramau ca kṣaṇadvaye bhinnarūpatayā /",
    "T11bsa075_u:3395": " tato nityatvasya kramākramikāryaśakteśca parasparaparihārasthiti lakṣaṇatayā durvāro",
    "T11bsa075_u:3396": " virodha iti kathaṃ nitye kramākramayorantarbhāvaḥ anantarbhāvācca śuddhanityavikalpena",
    "T11bsa075_u:3397": " dūrīkṛtakramākramasamāropeṇa kathamullekhaḥ /",
    "T11bsa075_u:3398": " tataśca pratiyogini nitye 'pi vikalpyamāne ekajñāna saṃsargilakṣaṇaprāpte nityopalabdhireva nityaviruddhasyānupalabhyamānasya kramākramasyānupalabdhiḥ",
    "T11bsa075_u:3399": " tata eva cārthakriyāśakteranupalabdhiḥ /",
    "T11bsa075_u:3400": " tasmād vyāpakavivekidharmyupalabdhitayā na vyāpakānupalambhāntarādasya viśeṣaḥ //",
    "T11bsa075_u:3401": " na tvetadavastu dharmitvopayogivastva dhiṣṭhānatvāt pramāṇavyavasthāyā iti cet /",
    "T11bsa075_u:3402": " kimidaṃ vastvadhiṣṭhānatvaṃ nāma /",
    "T11bsa075_u:3403": " kiṃ paramparayāpi vastunaḥ sakāśādāgatatvam,",
    "T11bsa075_u:3404": " atha vastuni kenacidākāreṇa vyavahārakāraṇatvam,",
    "T11bsa075_u:3405": " vastubhūtadharmipratibaddhatvaṃ vā / (",
    "T11bsa075_u:3406": " Nibandh 93\u000e)",
    "T11bsa075_u:3407": " yadyādyaḥ pakṣastadā kramākramasyārthakriyāyāśca vyāptigrahaṇagocaravastupratibaddhatvamasyāpi na kṣīṇam /",
    "T11bsa075_u:3408": " na dvitīye 'pi pakṣe doṣaḥ saṃbhavati,",
    "T11bsa075_u:3409": " kṣaṇabhaṅgivastusādhanopāyatvādasya /",
    "T11bsa075_u:3410": " na cāntimo 'pi vikalpaḥ kalpyate,",
    "T11bsa075_u:3411": " tasyaiva nityavikalpasya vastuno dharmibhūtasya kramākramavadbāhyanityopādānaśūnyatvenārthakriyāvad bāhyanityopādānaśūnyatve prasādhanāt /",
    "T11bsa075_u:3412": " paryudāsavṛttyā buddhisvabhāvabhūtākṣaṇikākāre vastubhūte dharmiṇi pratibaddhatvasaṃbhavāt //",
    "T11bsa075_u:3413": " ayameva nyāyo na vaktā bandhyāsutaścaitanyābhāvādityādau yojyaḥ /",
    "T11bsa075_u:3414": " etena yathā vṛkṣābhāvādirantarbhāvayituṃ śakyate na tathāyamiti trilocano 'pi nirastaḥ //",
    "T11bsa075_u:3415": " na ca kramādyabhāvastrayīṃ doṣajātiṃ nātikrāmati,",
    "T11bsa075_u:3416": " abhāvadharmatve 'pi āśrayāsiddhidoṣaparihārāt /",
    "T11bsa075_u:3417": " yattvanena pramāṇāntarānnityānāmasattvasiddhau kramādivirahasyābhāvadharmatā sidhyatītyuktam,",
    "T11bsa075_u:3418": " tadvālasyāpi durabhidhānam /",
    "T11bsa075_u:3419": " nityo hi dharmī /",
    "T11bsa075_u:3420": " asattvaṃ sādhyam /",
    "T11bsa075_u:3421": " kramikāryakāritvākramikāryakāritvaviraho hetuḥ /",
    "T11bsa075_u:3422": " asya cābhāvadharmatvaṃ nāma asattvalakṣaṇasvasādhyāvinābhāvitvamucyate /",
    "T11bsa075_u:3423": " tacca kramākrameṇa sattvasya vyāptisiddhau sattvasya vyāpyasyābhāvena kramākramasya",
    "T11bsa075_u:3424": " vyāpakasya viraho vyāptaḥ sidhyatītyabhāvadharmatvaṃ prāgeva vidhyorvyāptisādhanāt",
    "T11bsa075_u:3425": " pratyakṣādanumānādekasmādvā pramāṇāntarāt siddhamiti netaretarāśrayadoṣaḥ /",
    "T11bsa075_u:3426": " na ca sattāyāmivāsattāyāmapi tulyaḥ prasaṅgo bhinnanyāyatvāt /",
    "T11bsa075_u:3427": " vastubhūtaṃ hi tatra sādhyaṃ sādhanaṃ ca /",
    "T11bsa075_u:3428": " tayordharmyapi vastveva yujyate /",
    "T11bsa075_u:3429": " vastunastu pratyakṣānumānābhyāmeva siddhiḥ /",
    "T11bsa075_u:3430": " tayorabhāve niyamenāśrayāsiddhiriti yuktam /",
    "T11bsa075_u:3431": " asattāsādhane tvavastudharmo heturavastu vikalpamātrasiddhe dharmiṇi nāśrayāsiddhidoṣeṇa dūṣayituṃ śakyaḥ /",
    "T11bsa075_u:3432": " tathā akṣaṇikasya kramayaugapadyābhyāmarthakriyāvirodhaḥ sidhyatyeva /",
    "T11bsa075_u:3433": " tathā vikalpādevākṣaṇiko virodhī siddhaḥ /",
    "T11bsa075_u:3434": " vikalpollikhita ścāsya svabhāvo nāpara ityapi vyavahartavyam /",
    "T11bsa075_u:3435": " anyathā tadanuvādena kramākramādirahitatvādiniṣedhādikamayuktam,",
    "T11bsa075_u:3436": " tatsvarūpasyānullekhādanyasyollekhā dityakṣaṇikaśaśaviṣāṇādiśabdānuccāraṇaprasaṅgaḥ /",
    "T11bsa075_u:3437": " asti ca /",
    "T11bsa075_u:3438": " ato yathā pramāṇābhāve 'pi vikalpasiddhasya (",
    "T11bsa075_u:3439": " Nibandh 94\u000e) bandhyāsutādeḥ saundaryādiniṣedho 'nurūpastathā vikalpopanītasyaivākṣaṇikarūpasya tata eva pratyanīkākāreṇa saha virodhavyavasthāyāṃ kīdṛśo doṣaḥ syāt /",
    "T11bsa075_u:3440": " yadi cākṣaṇikānubhavābhāvād virodhapratiṣedhastarhi bandhyāputrādyanubhavābhāvādeva saundaryādiniṣedho 'pi mā bhūt //",
    "T11bsa075_u:3441": " nanvevaṃ virodhasyāpāramārthikatvam /",
    "T11bsa075_u:3442": " taddvāreṇa kṣaṇabhaṅgasiddhirapyapāramārthikī syāditi cet /",
    "T11bsa075_u:3443": " na hi virodho nāma vastvantaraṃ kiñcidubhayakoṭidattapādasaṃbandhābhidhānamiṣyate asmābhirūpapadyate vā yenaikasaṃbandhino vastutvābhāve 'pāramārthikaṃ syāt /",
    "T11bsa075_u:3444": " yathā tviṣyate tathā pāramārthika eva /",
    "T11bsa075_u:3445": " viruddhābhimatayoranyo 'nyasvarūparihāramātraṃ virodhārthaḥ /",
    "T11bsa075_u:3446": " sa ca bhāvābhāvayoḥ pāramārthika eva /",
    "T11bsa075_u:3447": " na bhāvo 'bhāvarūpamāviśati,",
    "T11bsa075_u:3448": " nāpyabhāvo bhāvarūpaṃ praviśatīti yo 'yamanayorasaṃkaraniyamaḥ sa eva pāramārthiko virodhaḥ /",
    "T11bsa075_u:3449": " kālāntaraikarūpatayā hi nityatvam /",
    "T11bsa075_u:3450": " kramākramau kṣaṇadvaye 'pi bhinnarūpatayā /",
    "T11bsa075_u:3451": " tato nityatvakramākramikāryakāritvayorbhāvābhāvavad virodho 'styeva //",
    "T11bsa075_u:3452": " nanu nityatvaṃ kramayaugapadyavattvaṃ ca viruddhau dharmau vidhūya nāparo virodho nāma,",
    "T11bsa075_u:3453": " kasya bāstavatvamiti cet / na /",
    "T11bsa075_u:3454": " na hi dharmāntarasya saṃbhavena virodhasya pāramārthikatvaṃ brūmaḥ /",
    "T11bsa075_u:3455": " kiṃ tu viruddhayordharmayoḥ sadbhāve /",
    "T11bsa075_u:3456": " anyathā virodhanāmadharmāntarasaṃbhave 'pi yadi na viruddhau dharmau kva pāramārthikavirodhasaṃbhavaḥ /",
    "T11bsa075_u:3457": " viruddhauceddhamau tāvataiva tāttviko virodhavyavahāraḥ kimapareṇa pratijñāmātrasiddhena virodhanāmnā vastvantareṇa /",
    "T11bsa075_u:3458": " tadayaṃ pūrvapakṣasaṃkṣepaḥ",
    "T11bsa075_u:3459": " nityaṃ nāsti na vā pratītiviṣayastenāśrayāsiddhatā",
    "T11bsa075_u:3460": " hetoḥ svānubhavasya ca kṣatirataḥ kṣiptaḥ sapakṣo 'pi ca /",
    "T11bsa075_u:3461": " śanyaśya dvitayena sidhyati na cāsattāpi sattā yathā",
    "T11bsa075_u:3462": " no nityena virodhasiddhirasatā śakyā kramāderapi // iti //",
    "T11bsa075_u:3463": " atra siddhāntasaṃkṣepaḥ",
    "T11bsa075_u:3464": " dharmasya kasyacidavastuni mānasiddhā",
    "T11bsa075_u:3465": " bādhāvidhivyavahṛtiḥ kimihāsti no vā /",
    "T11bsa075_u:3466": " kvāpyasti cet kathamiyanti na dūṣaṇāni",
    "T11bsa075_u:3467": " nāstyeva cet svavacanapratirodhasiddhiḥ // (",
    "T11bsa075_u:3468": " Nibandh 95\u000e)",
    "T11bsa075_u:3469": " tadevaṃ nityaṃ na kramikāryakāritvākramikāryakāritvayogīti paramārthaḥ /",
    "T11bsa075_u:3470": " tataśca sattāyuktamapi naiveti paramārthaḥ /",
    "T11bsa075_u:3471": " tataśca kṣaṇikākṣaṇikaparihāreṇa rāśyantarābhāvādakṣaṇikānnivartamānamidaṃ sattvaṃ kṣaṇika eva viśrāmyattena vyāptaṃ sidhyatīti sattvāt kṣaṇikatvasiddhiravirodhinī",
    "T11bsa075_u:3472": " prakṛtiḥ sarvadharmāṇāṃ yadbodhānmuktiriṣyate /",
    "T11bsa075_u:3473": " sa eva tīrthyanirmāthī kṣaṇabhaṅgaḥ prasādhitaḥ //",
    "T11bsa075_u:3474": " iti kṛtiriyaṃ ratnakīrteḥ // (",
    "T11bsa075_u:3475": " Nibandh 96\u000e) // 6 //",
    "T11bsa075_u:3476": " // pramāṇāntarbhāvaprakaraṇam //",
    "T11bsa075_u:3477": " pramāṇadvitayādanyapramāṇagaṇadūṣaṇam /",
    "T11bsa075_u:3478": " nāpūrvamucyate tattu prayogeṇātra mudrayate //",
    "T11bsa075_u:3479": " iha khalu pramāṇamātre na kecid vipratipadyante /",
    "T11bsa075_u:3480": " antataścārvākasyāpi saṃpratipatteḥ /",
    "T11bsa075_u:3481": " pramāṇamātrocchedavādī ca tattadāṅśakya pratividhānādasmadgurubhiravajñātaḥ",
    "T11bsa075_u:3482": " pramāṇamapramāṇaṃ ced vicārāvasaro hataḥ /",
    "T11bsa075_u:3483": " bruvatā niyataṃ kiñcit sādhyaṃ vā bādhyameva vā //",
    "T11bsa075_u:3484": " tatrāyuktiṃ bruvāṇasya ślāghā sadasi kīdṛśī /",
    "T11bsa075_u:3485": " nānumāyāḥ parāyuktiḥ kiṃ siddhaṃ tadanādare //",
    "T11bsa075_u:3486": " svīkṛtā tena setyasmāttanmatyā bādhanaṃ yadi /",
    "T11bsa075_u:3487": " abādhane 'syāḥ svīkārāttadbhiyā bādhanaṃ katham //",
    "T11bsa075_u:3488": " sādhyaṃ na kiñciditi ced bādhāyā api sādhyatā /",
    "T11bsa075_u:3489": " sāpi neti vaco vyarthaṃ praśnamātre 'pi kiṃ phalam //",
    "T11bsa075_u:3490": " phalaṃ yadi giraḥ kvāpi nānyattaccāvabodhanāt /",
    "T11bsa075_u:3491": " vācaḥ pratyāyane śaktā nākṣadhūmādi sundaram //",
    "T11bsa075_u:3492": " saṃ(vṛ)tau mānamiṣṭaṃ ced vicāro 'pyeṣa saṃvṛtiḥ /",
    "T11bsa075_u:3493": " saṃvṛtāvapi neṣṭaṃ ced vadan jetā yathā tathā //",
    "T11bsa075_u:3494": " saṃvṛtiśca vinā mānaṃ vāṅmātreṇa na sidhyati /",
    "T11bsa075_u:3495": " mānato yadi duarvāraḥ pramāṇasya parigrahaḥ //",
    "T11bsa075_u:3496": " ācāryopyāha -",
    "T11bsa075_u:3497": " aniṣṭeścet pramāṇaṃ hi sarveṣṭīnāṃ nibandhanam /",
    "T11bsa075_u:3498": " bhāvābhāvavyavasthāṃ kaḥ kartuṃ tena vinā prabhuḥ //",
    "T11bsa075_u:3499": " iti /",
    "T11bsa075_u:3500": " tadevaṃ pramāṇamātrāpratikṣepe pratyakṣaṃ tāvadādau gaṇanīyam,",
    "T11bsa075_u:3501": " tanmūlatvādaparapramāṇopapatteḥ /",
    "T11bsa075_u:3502": " na ca cārvāko 'pyanumānamanavasthāpya sthātuṃ prabhavati,",
    "T11bsa075_u:3503": " vyāpāratrayakaraṇāt / (",
    "T11bsa075_u:3504": " Nibandh 97\u000e)",
    "T11bsa075_u:3505": " tacchāstre hi pratyakṣetarasāmānyayoḥ pramāṇetaravidhānaṃ lakṣaṇapraṇayanato vidhātavyam /",
    "T11bsa075_u:3506": " tacca lakṣaṇaṃ pratyakṣe dharmiṇi lakṣye prāmāṇye pratyetavye svabhāvo hetuḥ /",
    "T11bsa075_u:3507": " parabuddhipratipattau ca kāyādivyāpāraḥ kāryahetuḥ /",
    "T11bsa075_u:3508": " paralokapratiṣedhe ca dṛśyānupalambho 'ṅgīkartavya iti kathamanumānāpalāpaḥ /",
    "T11bsa075_u:3509": " yadācāryaḥ",
    "T11bsa075_u:3510": " pramāṇetarasāmānyasthiteranyadhiyo gateḥ /",
    "T11bsa075_u:3511": " pramāṇāntarasadbhāvapratiṣedhācca kasyacit //",
    "T11bsa075_u:3512": " api ca",
    "T11bsa075_u:3513": " arthasyāsaṃbhave 'bhāvātpratyakṣe 'pi pramāṇatāḥ /",
    "T11bsa075_u:3514": " pratibaddhasvabhāvasya taddhetutve samaṃ dvayam //",
    "T11bsa075_u:3515": " ityanumānamapi pramāṇam /",
    "T11bsa075_u:3516": " prāmāṇyaṃ ca pramāṇāntarāgṛhītaniścitapravṛttiviṣayārthatayā tatprāpaṇe śaktiḥ //",
    "T11bsa075_u:3517": " nanvastu prāpaṇe śaktiḥ prāmāṇyam,",
    "T11bsa075_u:3518": " paramasaunārthādutpatteḥ,",
    "T11bsa075_u:3519": " api tvarthadarśanādi(ti) cet /",
    "T11bsa075_u:3520": " kimidamarthadarśanam /",
    "T11bsa075_u:3521": " arthasya dharmo dṛśyatvam /",
    "T11bsa075_u:3522": " jñānasya dharmo draṣṭṛtvam /",
    "T11bsa075_u:3523": " prathamapakṣe nīlatvavad dṛśyatvasyāpi sādhāraṇatvādekagocaro 'rthaḥ sarvagocaraḥ syāt /",
    "T11bsa075_u:3524": " na hi pratipuruṣamarthānāṃ bhedo nairātmyaprasaṅgāt /",
    "T11bsa075_u:3525": " dvitīyapakṣe tu kathamanyasmin jñānasvabhāve draṣṭṛtve satyanyasyāsamba(ddha)",
    "T11bsa075_u:3526": " syārthasya pratyāśā syāt /",
    "T11bsa075_u:3527": " draṣṭṛtvaṃ dṛśyatvamantareṇānupapadyamānaṃ tadākṣipatīti cet /",
    "T11bsa075_u:3528": " nanu jñānārthayorutpattisārūpyabalato draṣṭṛdṛśyatvavyavasthā(pa)nametat /",
    "T11bsa075_u:3529": " anabhyupagame draṣṭṛtvaṃ dṛśyatvaṃ ca na saṃbhavatīti kiṃ kenākṣipyatām /",
    "T11bsa075_u:3530": " bhavatu vā prakārāntareṇāpi draṣṭṛdṛśyabhāvastathāpi bhede satyavyabhicārastadutpattireva prāptinimittam /",
    "T11bsa075_u:3531": " sā ca prāpaṇaśaktiḥ pratyakṣānumānayoraviśiṣṭeti pramāṇe eva /",
    "T11bsa075_u:3532": " nanvanyadapi śābdopamānādikaṃ pramāṇamasti /",
    "T11bsa075_u:3533": " tathā hi śabdāccodanārūpādasannikṛṣṭe 'rthe svargādau yajjñānamutpadyate tadapi śābdaṃ jñānaṃ pramāṇameva /",
    "T11bsa075_u:3534": " pratyayitoditavākyaprasūtaṃ ca jñānaṃ pramāṇam /",
    "T11bsa075_u:3535": " yadāha kumārilaḥ",
    "T11bsa075_u:3536": " taccākartṛkato vākyādanyādvā pratyayito (?) ditāt / iti /",
    "T11bsa075_u:3537": " tatra yadā śabdasamutthaṃ jñānaṃ pramāṇaṃ tadopādānādibuddhiḥ phalam /",
    "T11bsa075_u:3538": " yadā tu śabdastadā tadālambanaṃ jñānaṃ phalamiti /",
    "T11bsa075_u:3539": " naiyāyikasya punaḥ",
    "T11bsa075_u:3540": " āptopadeśaḥ śabdaḥ",
    "T11bsa075_u:3541": " iti śabdapramāṇalakṣaṇasūtram /",
    "T11bsa075_u:3542": " tatra śabda iti lakṣyapadam /",
    "T11bsa075_u:3543": " āptopadeśa iti lakṣaṇapadam /",
    "T11bsa075_u:3544": " asyāyaṃ saṃkṣepārthaḥ /",
    "T11bsa075_u:3545": " āptopadiṣṭaḥ śabdaḥ pramāṇamiti / āptaśca (",
    "T11bsa075_u:3546": " Nibandh 98\u000e) sākṣātkṛtaheyopādeyatattvo yathādṛṣṭasya cārthasyācikhyāsayā prayukta upadeṣṭā abhidhīyate /",
    "T11bsa075_u:3547": " pramāṇaphalavyavasthā ca pūrvavad draṣṭavyeti /",
    "T11bsa075_u:3548": " tathā mīmāṃsakānāmupamānaṃ pramāṇam /",
    "T11bsa075_u:3549": " yaduktaṃ śabarasvāminā upamānamapi sādṛśyamasannikṛṣṭe 'rthe buddhimutpādayati /",
    "T11bsa075_u:3550": " yathā gavayadarśanaṃ goḥ smaraṇasyeti /",
    "T11bsa075_u:3551": " asyāyamarthaḥ /",
    "T11bsa075_u:3552": " ekatra dṛśyamānaṃ sādṛśyaṃ kartṛ /",
    "T11bsa075_u:3553": " pratiyogyantare dṛśyamānapratiyogisādṛśyaviśiṣṭatayaitatsādṛśyaviśiṣṭo 'sau ityasannikṛṣṭe 'rthe yāṃ buddhimutpādayati tadupamānaṃ pramāṇamiti",
    "T11bsa075_u:3554": " yattadoradhyāhāra iti /",
    "T11bsa075_u:3555": " tasmāt smaratīti smaraṇaṃ puruṣaḥ /",
    "T11bsa075_u:3556": " tenāyamarthaḥ - yathā gavaye dṛśyamānaṃ sādṛśyaṃ gāṃ smarato manuṣyasya etatsādṛśyaviśiṣṭo 'sau gauriti buddhimutpādayatīti /",
    "T11bsa075_u:3557": " na cedamupamānaṃ smaraṇaṃ kartavyam,",
    "T11bsa075_u:3558": " gavayasādṛśyaviśiṣṭasya gorgoviśiṣṭasya ca sādṛśyasya prameyatvāt /",
    "T11bsa075_u:3559": " gosādṛśyayorviśeṣaṇaviśeṣyabhāvasyopamānapramāṇaviṣayasya gogrāhiṇā gavayagrāhiṇā vā pratyakṣeṇa kenacidagrahaṇāt /",
    "T11bsa075_u:3560": " yadāha bhaṭṭaḥ",
    "T11bsa075_u:3561": " pratyakṣe 'pi yathā deśe smaryamāṇe ca pāvake /",
    "T11bsa075_u:3562": " viśiṣṭasyānyataḥ siddheranumānapramāṇatā //",
    "T11bsa075_u:3563": " pratyakṣeṇāvabuddhe ca sādṛśye gavi ca smṛte /",
    "T11bsa075_u:3564": " viśiṣṭasyānyato 'siddherupamānapramāṇatā //",
    "T11bsa075_u:3565": " na ca grahaṇamantareṇa smaraṇamasti /",
    "T11bsa075_u:3566": " tasmānnopamānaṃ smaraṇamataḥ pramāṇamiti /",
    "T11bsa075_u:3567": " naiyāyikādīnāṃ tūpamānasūtram,",
    "T11bsa075_u:3568": " prasiddhasādharmyāt sādhyasādhanamupamānam iti /",
    "T11bsa075_u:3569": " asyāyamarthaḥ /",
    "T11bsa075_u:3570": " prasiddhaṃ sādharmyaṃ yasya tasmād gavayādeḥ sādhyasya saṃjñāsaṃjñisambandhasya sādhanaṃ siddhistadupamānaphalam /",
    "T11bsa075_u:3571": " samākhyāsambandhapratipattiheturupamānamityarthaḥ /",
    "T11bsa075_u:3572": " ayamasya prapañcaḥ /",
    "T11bsa075_u:3573": " yaḥ pratipattā gāṃ jānāti na gavayam,",
    "T11bsa075_u:3574": " ādiṣṭaśca svāminā gacchāraṇyam gavayamānayāsmāditi,",
    "T11bsa075_u:3575": " gavayaśabdavācyamarthama jānāno vanecaramanyaṃ vā tajjñaṃ pṛṣṭavān,",
    "T11bsa075_u:3576": " bhrātaḥ kīdṛśo gavaya iti /",
    "T11bsa075_u:3577": " tena cādiṣṭaṃ yathā gaustathā gavaya iti /",
    "T11bsa075_u:3578": " tasya śrutātideśavākyasya kasyāñcidaraṇyānyāmupagatasyātideśavākyārthasmaraṇasahakāri",
    "T11bsa075_u:3579": " yad gavayasārūpyajñānaṃ tatprathamata evāsau gavayaśabdavācyo 'rtha iti pratipattiṃ",
    "T11bsa075_u:3580": " prastuvānamupamānaṃ pramāṇamiti / (",
    "T11bsa075_u:3581": " Nibandh 99\u000e)",
    "T11bsa075_u:3582": " tathārthāpattisaṃjñaṃ pramāṇaṃ mīmāṃsakasya /",
    "T11bsa075_u:3583": " arthāpattirapi dṛṣṭaḥ śruto vārtho 'nyathā nopadyamāno yadarthāntaraṃ parikalpayati /",
    "T11bsa075_u:3584": " sārthāpattiḥ /",
    "T11bsa075_u:3585": " yathā jīvati devadatte gṛhābhāvadarśanena bahirbhāvasyārthasya parikalpanā /",
    "T11bsa075_u:3586": " asyāyamarthaḥ /",
    "T11bsa075_u:3587": " pratyakṣādibhiḥ ṣaḍbhiḥ pramāṇaiḥ prasiddhoḥ yo 'rthaḥ sa yena vinā na yujyate tasyārthasya kalpanamarthāpattiriti /",
    "T11bsa075_u:3588": " sā ca ṣaṭpramāṇapūrvikā ṣaṭprakāraiveti //",
    "T11bsa075_u:3589": " pratyakṣānumānādipramāṇapañcakābhāvasvabhāvamabhāvākhyaṃ pramāṇam /",
    "T11bsa075_u:3590": " prameyaṃ ghaṭādyabhāvaḥ /",
    "T11bsa075_u:3591": " nāstīha ghaṭādīti jñānaṃ ghaṭādyabhāvālambanaṃ phalam /",
    "T11bsa075_u:3592": " yadāha kumārilaḥ",
    "T11bsa075_u:3593": " pratyakṣāderanutpattiḥ pramāṇābhāva ucyate /",
    "T11bsa075_u:3594": " sātmano 'pariṇāmo vā vijñānaṃ vānyavastuni //",
    "T11bsa075_u:3595": " pramāṇapañcakaṃ yatra vasturūpe na jāyate /",
    "T11bsa075_u:3596": " vastusattāvabodhārthaṃ tatrābhāvapramaṇatā //",
    "T11bsa075_u:3597": " iti //",
    "T11bsa075_u:3598": " etāni ṣaṭ pramāṇāni pratyakṣādīnyasaṃkīrṇasvasvalakṣaṇayogitvādanyonyāpraviṣṭasvabhāvāni pratyetavyānīti //",
    "T11bsa075_u:3599": " atrocyate / codanāyāstāvad vāhye 'rthe pratibandhābhāvānna prāmāṇyam /",
    "T11bsa075_u:3600": " prayogaḥ - yasya yatra pratibandho nāsti na tasya tatra prāmāṇyam /",
    "T11bsa075_u:3601": " yathā dahane 'pratibaddhasya rāsabhasya /",
    "T11bsa075_u:3602": " apratibaddhāśca bahirarthe vaidikāḥ śabdāḥ iti vyāpakānupalabdhiḥ /",
    "T11bsa075_u:3603": " na tāvadayamasiddho hetuḥ /",
    "T11bsa075_u:3604": " śabdānāṃ vastutaḥ pratibandhābhāvāt /",
    "T11bsa075_u:3605": " pratibaddhasvabhāvatā hi pratibandhaḥ /",
    "T11bsa075_u:3606": " na ca sā nirnibandhanā,",
    "T11bsa075_u:3607": " sarveṣāṃ sarvatra pratibaddhasvabhāvatāprasaṅgāt /",
    "T11bsa075_u:3608": " nibandhanaṃ cāsyāstādātmyatadutpattibhyāmanyannopalabhyate,",
    "T11bsa075_u:3609": " atatsvabhāvasyātadutpatteśca tatrāpratibaddhasvabhāvatvāt /",
    "T11bsa075_u:3610": " na hi śabdānāṃ vahirarthasvabhāvatāsti bhinnapratibhāsāvabodhaviṣayatvāt /",
    "T11bsa075_u:3611": " nāpi śabdā bahirarthādupajāyante,",
    "T11bsa075_u:3612": " arthamantareṇāpi puruṣasyecchāpratibaddhavṛtteḥ śabdasyotpādadarśanāt /",
    "T11bsa075_u:3613": " nanu yogyatayaiva kiñcat pratibaddhasvabhāvamupalabhyate /",
    "T11bsa075_u:3614": " yathā cakṣurindriyaṃ rūpe /",
    "T11bsa075_u:3615": " cakṣuḥ khalu vyāpāryamāṇam rūpamevopalabhbhayati /",
    "T11bsa075_u:3616": " tathaivaite vaidikāḥ śabdāstādātmyatadutpattiviyuktā api yogyatāmātreṇātīndriyamarthaṃ",
    "T11bsa075_u:3617": " bodhayiṣyanti tatkathaṃ tādātmyatadutpattivirahamātreṇāpratibandho yenaivaṃ vyāpakānupalabdhiḥ sidhyatīti /",
    "T11bsa075_u:3618": " naiṣa doṣaḥ /",
    "T11bsa075_u:3619": " yataścakṣurindriyamapi rasādiparihāreṇa rūpa eva prakāśakatvena pratiniyataṃ tatkāryatvāt /",
    "T11bsa075_u:3620": " rūpaṃ hi cakṣurupakaroti /",
    "T11bsa075_u:3621": " na sattāmātreṇa cakṣū rūpaṃ prakāśayati,",
    "T11bsa075_u:3622": " vyavahitasyāpi rūpopalabdhiprasaṅgāt /",
    "T11bsa075_u:3623": " tasmād rūpād yogyadeśasannihitāt tajjñānajananayogyatāmāsādya cakṣū rūpajñānamutpādayattatkāryamiti vyaktamavasīyate /",
    "T11bsa075_u:3624": " anyathā tadupakārānapekṣasya tasyāpi tatprakāśananiyamo nopapadyate / (",
    "T11bsa075_u:3625": " Nibandh 100\u000e) na hyanupakāryatvāviśeṣe cakṣū rūpasyaiva prakāśakam,",
    "T11bsa075_u:3626": " na rasāderiti ghaṭāmupaiti niyamaḥ /",
    "T11bsa075_u:3627": " ayameva tarhi niyamaḥ kuto yad rūpeṇaiva cakṣurūpakartavyam,",
    "T11bsa075_u:3628": " na rasādineti /",
    "T11bsa075_u:3629": " yadi vastuvaśādeva rūpamupakaroti na rasādikam,",
    "T11bsa075_u:3630": " hanta tarhi yathopakāryatvaṃ prati niyamaścakṣuṣo rūpeṇa,",
    "T11bsa075_u:3631": " tathā śabdānāmapi svābhāvika evāstu bahirarthapratyāyananiyama iti /",
    "T11bsa075_u:3632": " atrocyate / na cakṣuṣaḥ svābhāviko rūpopakāryatāniyamaḥ,",
    "T11bsa075_u:3633": " kasyacid vastunaḥ svābhāvikatvānupapatteḥ /",
    "T11bsa075_u:3634": " tathā hi svābhāvikatvaṃ vastudharmasyānujānānaḥ praṣṭavyaḥ - kiṃ svābhāvika iti svato bhavati,",
    "T11bsa075_u:3635": " āhosvit parataḥ,",
    "T11bsa075_u:3636": " athāhetutaḥ /",
    "T11bsa075_u:3637": " yadi svato bhavati,",
    "T11bsa075_u:3638": " tadasaṅgatam,",
    "T11bsa075_u:3639": " svātmani kriyāvirodhāt /",
    "T11bsa075_u:3640": " athāhetutaḥ tadayuktam,",
    "T11bsa075_u:3641": " ahetordeśādiniyamāyogāt /",
    "T11bsa075_u:3642": " tasmānna svābhāviko rūpopakāryatāpratiniyamaścakṣuṣaḥ /",
    "T11bsa075_u:3643": " kiṃnibandhanastarhi svahetupratibaddha iti,",
    "T11bsa075_u:3644": " brūmaḥ - cakṣūḥ khalu svahetunā janyamānaṃ tādṛśameva janitam yadrūpopakartavyameva bhavati /",
    "T11bsa075_u:3645": " rūpamapi tādṛśameva svahetunā janitaṃ yattadupakārakasvabhāvam /",
    "T11bsa075_u:3646": " śabdānāmapi sa svabhāvaḥ svahetupratibaddho yenaite bāhyārthāvyabhicāriṇa iti cet /",
    "T11bsa075_u:3647": " na śakyamevamabhidhātum,",
    "T11bsa075_u:3648": " nityatvābhyupagamādvedavākyānām /",
    "T11bsa075_u:3649": " athānityatvamabhyupagamyāyamākṣepaḥ parihartumiṣyate,",
    "T11bsa075_u:3650": " tadapi duṣkaram,",
    "T11bsa075_u:3651": " doṣāntaraprasaṅgāt /",
    "T11bsa075_u:3652": " yadi svahetunaiva te niyamārthopadarśanaśaktimanto janitāḥ,",
    "T11bsa075_u:3653": " tadāvyutpannasamayasyāpi svārthamavavodhayeyuḥ /",
    "T11bsa075_u:3654": " yathā cakṣuḥ svaheto rūpaprakāśakamutpannaṃ sat prakāśayatyeva rūpamasaṅketavido 'pi,",
    "T11bsa075_u:3655": " na ca śabdāduccaritāt prāgapratītasamayasyāpi viśeṣāvagamaḥ samasti /",
    "T11bsa075_u:3656": " tasmānna svahetupratibaddhaścakṣurāderiva śabdānāmarthapratipādananiyama iti niścayaḥ //",
    "T11bsa075_u:3657": " atha svahetubhirevāyamīdṛśasteṣāṃ svabhāvo datto yena te saṃketaviśeṣasahāyā eva kamapyarthamavabodhayanti /",
    "T11bsa075_u:3658": " na tarhi saṅketaparāvṛttau padārthāntaravṛttayo bhaveyuḥ /",
    "T11bsa075_u:3659": " yadi hyayamagnihotraśabdaḥ saṃketāpekṣo yāgaviśeṣapratipādakaḥ,",
    "T11bsa075_u:3660": " kathaṃ saṅketānyatvenārthāntaraṃ pratipādayati /",
    "T11bsa075_u:3661": " na hi kṣityādyapekṣeṇa bījena svahetoraṅkurajananasvabhāvenotpannena rāsabhaḥ śakyo janayitum,",
    "T11bsa075_u:3662": " tathā śabdo 'pi yadarthapratipādananiyatastameva prakāśayet //",
    "T11bsa075_u:3663": " atha tattatsaṅketāpekṣastattadarthapratyāyanayogya evāyaṃ jāta ityucyate /",
    "T11bsa075_u:3664": " tadapi na prastutopayogi /",
    "T11bsa075_u:3665": " na hyevamasya prāmāṇyamavatiṣṭhate /",
    "T11bsa075_u:3666": " yadā hi saṅketenāpuruṣārtha pratipādanamapi saṃbhāvyata eva,",
    "T11bsa075_u:3667": " tadā na śakyamupakalpayituṃ kimayamabhimatasyaivārthasya dyotako na veti /",
    "T11bsa075_u:3668": " tarhi vācyavācakalakṣaṇaḥ śabdārthayoḥ saṃbandho bhaviṣyati / tathā cāha",
    "T11bsa075_u:3669": " vācyavācakasaṃbandhāḥ santi yadyapi vāstavāḥ /",
    "T11bsa075_u:3670": " saṅketairanabhivyaktā na te 'rthavyaktihetavaḥ // (",
    "T11bsa075_u:3671": " Nibandh 101\u000e)",
    "T11bsa075_u:3672": " iti cet / nanu tasya vāstavatve 'saṅketavido 'pyarthapratipattirbhavedityuktam,",
    "T11bsa075_u:3673": " saṅketāpekṣāyāṃ cārthāntare na pravartetetyādyabhihitam /",
    "T11bsa075_u:3674": " ataḥ pūrvamevāyaṃ pratyākhyāto vācyavācakalakṣaṇaḥ sambandhaḥ /",
    "T11bsa075_u:3675": " tasmānna bahirarthe pratibandhaḥ śabdānāmiti nirṇayaḥ //",
    "T11bsa075_u:3676": " tataśca nāsiddho hetuḥ //",
    "T11bsa075_u:3677": " nāpi viruddhaḥ,",
    "T11bsa075_u:3678": " viparyayavyāptyabhāvāt /",
    "T11bsa075_u:3679": " tadabhāvaśca sapakṣe vṛttyupadarśanāt /",
    "T11bsa075_u:3680": " na hi viruddhasya sādharmyavati dharmiṇi sadbhāvo yuktaḥ,",
    "T11bsa075_u:3681": " sādhyaviparyayasya tatrābhāvāt /",
    "T11bsa075_u:3682": " na ca vyāpakamantareṇa vyāpyasya saṃbhavaḥ,",
    "T11bsa075_u:3683": " tatpracyutiprasaṅgāt //",
    "T11bsa075_u:3684": " nāpyanaikāntiko hetuḥ,",
    "T11bsa075_u:3685": " viparyaye bādhakapramāṇasaṃbhavāt /",
    "T11bsa075_u:3686": " prāmāṇyapratiṣedhe hi sādhye pramāṇyameva vipakṣaḥ /",
    "T11bsa075_u:3687": " na ca tasmin pratibandhābhāvalakṣaṇo heturasti,",
    "T11bsa075_u:3688": " svaviruddhena pratibandhena vyāptatvāt /",
    "T11bsa075_u:3689": " na khalvayaṃ prādeśikaḥ pramāṇaśabdo jñāneṣu nirnibandhana eva,",
    "T11bsa075_u:3690": " sarvajñāneṣu prāmāṇyavyapadeśaprasaṅgāt /",
    "T11bsa075_u:3691": " nibandhanaṃ ca svaviṣayapratibandhādanyannopapadyate /",
    "T11bsa075_u:3692": " tasmāt pramāṇasya pramāṇavyapadeśaviṣayatvaṃ svaviṣayapratibandhane vyāptam /",
    "T11bsa075_u:3693": " ataḥ pramāṇe dharmiṇi vipakṣe prāmāṇyasya viruddhavyāptasyopalambhena vipakṣe vyavacchedasiddhernānaikāntiko hetuḥ /",
    "T11bsa075_u:3694": " na cānyo doṣaḥ saṃbhavī /",
    "T11bsa075_u:3695": " tasmānnirastāśeṣadoṣeṇa hetunā yat prasiddhaṃ tadupādeyameva satām (iti)",
    "T11bsa075_u:3696": " paṇḍitaśrījitāripādaireva vedāprāmāṇye darśitam /",
    "T11bsa075_u:3697": " evaṃ ca vaidikaśabdānāṃ pramāṇye niraste tadutthaṃ jñānamapyapramāṇameva /",
    "T11bsa075_u:3698": " āptapraṇītasya punarvacanasyārthāvyabhicāre tajjanmano jñānasyāvyabhicārasaṃbhave 'pi na prāmāṇyamupagantuṃ śakyate,",
    "T11bsa075_u:3699": " paracittavṛttīnāmaśakyaniścayatvenāptatvāparijñānāt vacanasyāpi tatpraṇītatvāpratipatteḥ /",
    "T11bsa075_u:3700": " prayogaścātra -",
    "T11bsa075_u:3701": " yad yena rūpeṇa na niścitaṃ na tat tena rūpeṇa vyavahriyate /",
    "T11bsa075_u:3702": " yathā rathyāpuruṣaḥ sarvajñatvena /",
    "T11bsa075_u:3703": " na pratīyate cābhimatapuruṣa āptatveneti vyāpakānupalabdhiḥ //",
    "T11bsa075_u:3704": " nāyamasiddhaḥ,",
    "T11bsa075_u:3705": " āptābhimatasya tathātvāniścayāt /",
    "T11bsa075_u:3706": " tathā hi paracittavṛttayo 'tīndriyatvānna pratyakṣasamadhigamyā iti kāyavāgvyavahārato 'numātavyāḥ /",
    "T11bsa075_u:3707": " tau ca kāyavāgvyavahārau buddhipūrvamanyathāpi kartuṃ śakyete /",
    "T11bsa075_u:3708": " tatastatpratibaddhatvenāniścayāt kathaṃ kāyavāgvyavahārato viśiṣṭaparacittavṛttyanumānam //",
    "T11bsa075_u:3709": " nāpi viruddhaḥ,",
    "T11bsa075_u:3710": " sapakṣe sadbhāvasaṃbhavāt //",
    "T11bsa075_u:3711": " nāpyanaikāntikaḥ,",
    "T11bsa075_u:3712": " prāmāṇikatadrūpavyavahartavyatvaniścitatvayorvyāpyavyāpakabhūtayorvidhibhūtayorvṛkṣatvaśiṃśapātvayoriva pratyakṣānupalambhābhyāṃ sarvopasaṃhāreṇa",
    "T11bsa075_u:3713": " Nibandh 102\u000e) vyāpteḥ siddhatvāt /",
    "T11bsa075_u:3714": " tadataḥ sādhanād doṣatrayarahitāt sādhyaṃ siddhyadavācyameva /",
    "T11bsa075_u:3715": " tadevamāptatvasya durbodhatvena tatpraṇītatvāniścayādekaprahāranihatamāptavacasaḥ prāmāṇyam /",
    "T11bsa075_u:3716": " ato yadetasya prāmāṇyaprasiddhyarthaṃ vācaspatiprabhṛtīnāṃ valgitaṃ tadaprāptāvasarameva /",
    "T11bsa075_u:3717": " evaṃ pratyayoditamapi bhaṭṭābhimataṃ śābdaṃ pramāṇyaṃ vyastamiti boddhavyam /",
    "T11bsa075_u:3718": " tasmāt sthitametat na śābdaṃ bahirarthe pramāṇamastīti /",
    "T11bsa075_u:3719": " buddhyākāre tu tatkāryaprasūtatvāttadanumānameveti /",
    "T11bsa075_u:3720": " mīmāṃsakoktaṃ tāvadupamānaṃ mānameva na bhavati,",
    "T11bsa075_u:3721": " nirviṣayatvādasya /",
    "T11bsa075_u:3722": " ihāpi prayogaḥ -",
    "T11bsa075_u:3723": " yasya na viṣayavattvaṃ na tasya prāmāṇyam /",
    "T11bsa075_u:3724": " yathā keśoṇḍukajñānasya /",
    "T11bsa075_u:3725": " na siddhaṃ ca viṣayavattvamupamānajñānasyeti vyāpakānupalambhaḥ /",
    "T11bsa075_u:3726": " nāyamasiddho hetuḥ,",
    "T11bsa075_u:3727": " nirviṣayatvādupamānasya /",
    "T11bsa075_u:3728": " tathā hi sādṛśyaviśiṣṭaḥ piṇḍaḥ piṇḍaviśiṣṭaṃ vā sādṛśyamupamānasya viṣayo varṇyate /",
    "T11bsa075_u:3729": " na sadṛśavastuvyatiriktaṃ sādṛśyaṃ vyavasthāpayituṃ śakyate,",
    "T11bsa075_u:3730": " pramāṇenāpratītatvāt /",
    "T11bsa075_u:3731": " nanu sādṛśyaṃ vastu durvārameva / yadāha",
    "T11bsa075_u:3732": " sādṛśyasya ca vastutvaṃ na śakyamapavādhitum /",
    "T11bsa075_u:3733": " bhūyo 'vayasāmānyayogo jātyantarasya tat //",
    "T11bsa075_u:3734": " iti / atrocyate /",
    "T11bsa075_u:3735": " yadi sadṛśātiriktaṃ sādṛśyaṃ vastu dṛśyaṃ syāt,",
    "T11bsa075_u:3736": " tadā dṛśyānupalambhagrastameva,",
    "T11bsa075_u:3737": " śāstrānāhitasaṃskāreṇāpi kenacittasyādarśanāt /",
    "T11bsa075_u:3738": " tasya cāstitve sarva sarvatrāstītyapravṛttinivṛttikaṃ jagadāpadyeta /",
    "T11bsa075_u:3739": " athādṛśyaṃ tatsādṛśyamupeyate,",
    "T11bsa075_u:3740": " tathāpi tatra prasiddhaliṅgābhāvādasiddhameva /",
    "T11bsa075_u:3741": " siddhena ca tena viṣayavattopamānasya sidhyeta /",
    "T11bsa075_u:3742": " sādṛśyapratyayastu svahetostathotpannena sadṛśavastunāpi kriyamāṇoghaṭata eva iti na sādṛśyamupasthāpayituṃ prabhavati /",
    "T11bsa075_u:3743": " upamānapramāṇabalādeva sādṛśyasiddhiriti cet / na /",
    "T11bsa075_u:3744": " pramāṇāntarasiddhayoreva sādṛśyapiṇḍayorviśeṣaṇaviśeṣyabhāvasyopamānaviṣayatvāt kathaṃ sādṛśyamātrasyopamānāt siddhiḥ /",
    "T11bsa075_u:3745": " tataśca sādṛśyasyāsiddherna tadviśiṣṭaḥ piṇḍaḥ piṇḍaviśiṣṭaṃ vā sādṛśyamupamānasya viṣayaḥ /",
    "T11bsa075_u:3746": " tadevamupamānasya nirviṣayatvaṃ siddhamiti nāsiddho hetuḥ /",
    "T11bsa075_u:3747": " nāpi viruddhaḥ,",
    "T11bsa075_u:3748": " sapakṣe bhāvāt /",
    "T11bsa075_u:3749": " na cānaikāntikaḥ /",
    "T11bsa075_u:3750": " tathā hi prāmāṇyābhāve sādhye pramāṇyameva vipakṣaḥ /",
    "T11bsa075_u:3751": " tacca viṣayavattayā vyāptam,",
    "T11bsa075_u:3752": " nirnimittatve sarvajñānaprāmāṇyaprasaṅgāt /",
    "T11bsa075_u:3753": " tadayaṃ viruddhavyāptopalabdhyā vipakṣānnivartamāno viṣayavattvābhāvalakṣaṇo hetuḥ prāmāṇyābhāvalakṣaṇa eva viśrāmyatīti vyāptisiddhiḥ /",
    "T11bsa075_u:3754": " ato nopamānaṃ pramāṇamiti / (",
    "T11bsa075_u:3755": " Nibandh 103\u000e)",
    "T11bsa075_u:3756": " naiyāyikaparikalpitopamānanirākaraṇāryamapyayameva prayogo draṣṭavyaḥ,",
    "T11bsa075_u:3757": " tasyāpi nirviṣayatvāt /",
    "T11bsa075_u:3758": " tathā hi samākhyāsaṃbandhastasya viṣayo varṇyate /",
    "T11bsa075_u:3759": " sa ca paramārthato nāsti /",
    "T11bsa075_u:3760": " sa hi saṃbandhaḥ saṃbandhibhyāṃ bhinno 'bhinno vā /",
    "T11bsa075_u:3761": " yadi bhinnastadā tayoriti kutaḥ /",
    "T11bsa075_u:3762": " na ca saṃbandhāntarāditi vaktavyam,",
    "T11bsa075_u:3763": " tadapi kathaṃ teṣāmiti cintāyāmanavasthāprasaṅgaḥ /",
    "T11bsa075_u:3764": " na ca yathā pradīpaḥ prakāśāntaramantareṇa prakāśate tathā saṃbandho 'pi saṃbandhāntaramantareṇa saṃbaddho bhaviṣyatīti vaktumucitam /",
    "T11bsa075_u:3765": " pramāṇasiddhe hi vasturūpe 'yamasya svabhāva iti varṇyate /",
    "T11bsa075_u:3766": " yathā pradīpasyaiva /",
    "T11bsa075_u:3767": " saṃbandhastu na pramāṇapratītaḥ /",
    "T11bsa075_u:3768": " tatka evaṃ jānātvayamasya svabhāva iti,",
    "T11bsa075_u:3769": " yadvā nāstyevāyamiti /",
    "T11bsa075_u:3770": " ayamanayoḥ saṃbandhaḥ saṃbaddhāvetāviti tu buddhiḥ svahetubalāt saṃbaddhavastudvayādapi saṃbhāvyamānā na saṃbandhamākṣeptuṃ prabhavati /",
    "T11bsa075_u:3771": " tasmānna bhinnasaṃbandhasiddhiḥ /",
    "T11bsa075_u:3772": " athābhinnaḥ tadā saṃbandhināveva kevalāviati na samākhyāsaṃbandho nāma,",
    "T11bsa075_u:3773": " yaḥ kaścidupamānasya viṣayaḥ syāt /",
    "T11bsa075_u:3774": " nanu saṃbandhabuddhijanakatvaṃ saṃbaddhapadārthādbhinnamabhinnaṃ vā /",
    "T11bsa075_u:3775": " bhede ca sa eva sambandhaḥ,",
    "T11bsa075_u:3776": " nāmni paraṃ vivādaḥ /",
    "T11bsa075_u:3777": " athābhinnam,",
    "T11bsa075_u:3778": " tadā yathā saṃbaddhapadārthasya svabhāvaḥ sarvapadārthasādhāraṇastathā tadapi rūpaṃ",
    "T11bsa075_u:3779": " tadavyatibhinnaṃ sarvapadārthasādhāraṇamiti sa padārtho 'bhimatapadārtheneva parairapi",
    "T11bsa075_u:3780": " padārthaiḥ saha saṃbaddhaḥ syāt /",
    "T11bsa075_u:3781": " nacaivam, tasmādbhinnaṃ tatsabandhabuddhijanakatvaṃ saṃbaddhapadārthādeṣṭavyamiti cet /",
    "T11bsa075_u:3782": " nanvetadāśaṅkya rājakulapādaiḥ parihṛtameva / tathā hi",
    "T11bsa075_u:3783": " saṃbaddhaṃ svayameva cennanu yathā taṃ tasya saṃbandhinaṃ",
    "T11bsa075_u:3784": " pratyātmā jagatīmapi prati tathā tatkena yogo 'sya na /",
    "T11bsa075_u:3785": " saṃbandhe parato 'pi tulyamakhilaṃ tenaiva cet saṃyamo",
    "T11bsa075_u:3786": " hetuḥ kiṃ na niyāmakaḥ sa ca kathaṃ yogaḥ kvacinnāpare //",
    "T11bsa075_u:3787": " iti / tasmāt saṃbandhābhāvāt pūrvoktena nyāyena sārūpyābhāvāccāsiddhaṃ naiyāyikasyāpi nirviṣayamupamānaṃ pramāṇamato 'nantareṇaiva vyāpakānupalambhena nirākṛtam /",
    "T11bsa075_u:3788": " arthāpattirapi /",
    "T11bsa075_u:3789": " yadetat sāmānyalakṣaṇaṃ pratyakṣādipratīto yo 'rthaḥ sa yena vinā nopapadyate tasyārthasya parikalpanamarthāpattirityatra vicāryate /",
    "T11bsa075_u:3790": " yasyārthasya darśanād yo 'rthaḥ parikalpyate tayoryadi pratibandho 'stitadārthāpattiranumānameva /",
    "T11bsa075_u:3791": " arthāpattiriti nāmāntarakaraṇe nāsmākaṃ kācidvipratipattiḥ /",
    "T11bsa075_u:3792": " tathā hi pramāṇaparidṛṣṭo 'rthaḥ kenacidvinā nopapadyata iti kuto labhyate,",
    "T11bsa075_u:3793": " yadi paridṛśyamānaparikalpyamānayoḥ kaścit saṃbandhaḥ syāt /",
    "T11bsa075_u:3794": " anyathā tena vinā nopapadyata ityahrīkādanyo na brūyāt, (",
    "T11bsa075_u:3795": " Nibandh 104\u000e) ghaṭapaṭavat /",
    "T11bsa075_u:3796": " sa ca sambandhaḥ kvacit pūrvamavaśyaṃ pratyakṣānupalambhataḥ kvacidadṛśyatve 'pi viparyayabādhakapramāṇabalādvā niścetavyaḥ /",
    "T11bsa075_u:3797": " anyathā tena vinānupapattijñānasyaivānupapatteḥ /",
    "T11bsa075_u:3798": " sati caivam,",
    "T11bsa075_u:3799": " ekaṃ saṃbandhinaṃ dṛṣṭvā yatrasthena vinā tatrasthaṃ nopapadyate,",
    "T11bsa075_u:3800": " tasya dvitīyasya saṃbandhinaḥ kalpanamanumānameva /",
    "T11bsa075_u:3801": " tatra svabhāvapratibandhe svabhāvahetujaiva sārthāpattiḥ /",
    "T11bsa075_u:3802": " tadutpattipratibandhe kāryāliṅgajaiva /",
    "T11bsa075_u:3803": " taduktam - anyathānupapannatvamanvayavyatirekiṇyarthe bhavati yat,",
    "T11bsa075_u:3804": " tasmānnārthāpattiḥ pramāṇāntaramiti /",
    "T11bsa075_u:3805": " tasmāt paridṛśyamānaparikalpyamānayoḥ sati pratibandhe nārthāpattiḥ pramāṇāntaramiti /",
    "T11bsa075_u:3806": " atha tayorna pratibandhaḥ,",
    "T11bsa075_u:3807": " tadārthāpattiḥ pramāṇameva na bhavatīti mantavyam,",
    "T11bsa075_u:3808": " sākṣāt pāramparyeṇa ca saṃbandhābhāvāt /",
    "T11bsa075_u:3809": " yasya yatra pratibandho nāsti na tasya tatra prāmāṇyamityādirveda nirākaraṇārtha yaḥ pūrvamupanyastaḥ sa evāsyā api prāmāṇyanirākaraṇāya draṣṭavyaḥ",
    "T11bsa075_u:3810": " sāmānyenaivārthāpattau nirākṛtāyāṃ pratyakṣādipūrvakatvalakṣaṇastatprapañco nirasto bhavatyeveti tadarthaṃ na prabandho 'bhidhīyate,",
    "T11bsa075_u:3811": " gavi nirākṛte śāvaleyanirākṛtivat /",
    "T11bsa075_u:3812": " tasmānnārthāpattiḥ pramāṇāntaramiti /",
    "T11bsa075_u:3813": " tathā abhāvapramāṇasyāpi prāmāṇyaṃ nopapadyate,",
    "T11bsa075_u:3814": " tasyāpi nirviṣayatvāt /",
    "T11bsa075_u:3815": " tataśca mīmāṃsakopavalgitopamānanirākaraṇārthamupanyasto yo viṣayavattvābhāvalakṣaṇo 'nupalambhaḥ sa evāsyāpi nirāsārthamupanyasitavyaḥ /",
    "T11bsa075_u:3816": " nanu cātrāsiddho hetuḥ /",
    "T11bsa075_u:3817": " tathā hi yadi ghaṭābhāvo vāstavaḥ prameyabhūto na syāt,",
    "T11bsa075_u:3818": " tadā nāstīha ghaṭa iti pratyayaḥ kathamutpadyata iti cet /",
    "T11bsa075_u:3819": " kevalapradeśagrāhipratyakṣāditi brūmaḥ /",
    "T11bsa075_u:3820": " nanu yadi kaivalyaṃ praveśasvarūpaṃ tattarhi saghaṭe 'pi pradeśe vidyata iti tatrāpi tasya pratyayasya sadbhāvaprasaṅgaḥ /",
    "T11bsa075_u:3821": " athātiriktaḥ,",
    "T11bsa075_u:3822": " mukhāntareṇābhāva evābhyupagato bhavatīti cet, na /",
    "T11bsa075_u:3823": " kaivalyaṃ tadviviktatvamasaṅkīrṇatvamityādibhiḥ padaiḥ pradeśasya ghaṭaṃ pratyanāpannādhārabhāvasya svahetuta utpannasya ghaṭapradeśādanya evātmābhidhīyate",
    "T11bsa075_u:3824": " sa eva cābhāvapratyayaṃ janayatīti kimapareṇābhāvena kartavyam /",
    "T11bsa075_u:3825": " nanu ghaṭaṃ pratyanāpannādhārabhāvasya pradeśasyeti ghaṭābhāvayuktasya pradeśasyetyuktaṃ bhavatīti cet /",
    "T11bsa075_u:3826": " tarhi ghaṭābhāvo 'pi ghaṭaṃ pratyanāpannādhārabhāvaḥ kimabhāvāntareṇa svarūpeṇaiva vā /",
    "T11bsa075_u:3827": " prathamapakṣe 'navasthā /",
    "T11bsa075_u:3828": " atha tadabhāvarūpatvādabhāvāntaramantareṇaiva ghaṭābhāvo ghaṭaṃ pratyanāpannādhārabhāvaḥ /",
    "T11bsa075_u:3829": " yadyevamasahāyaḥ pradeśaviśeṣo 'pi paryudāsavṛttyā ghaṭābhāvarūpatvādabhāvaṃ vinaiva",
    "T11bsa075_u:3830": " ghaṭaṃ pratyanāpannādhārabhāvo yukta iti kimakāṇḍamāhopuruṣikayā mithyāpralāpenābodhaviklavaṃ",
    "T11bsa075_u:3831": " śiṣyapudgalamākulayasi /",
    "T11bsa075_u:3832": " tasmād bhūtalātiriktasyābhāvasyāsiddhatvānnāyaṃ viṣayavattābhāvalakṣaṇo heturasiddhaḥ /",
    "T11bsa075_u:3833": " pramāṇapañcakābhāvādeva tu prameyābhāvasiddhipratyāśāpi na yujyate,",
    "T11bsa075_u:3834": " vipratipattiviṣayatvādasyā nenaiva prameyābhāvasiddherayogāt /",
    "T11bsa075_u:3835": " viruddhānaikāntikatve ca pūrvameva hetoḥ parihṛte /",
    "T11bsa075_u:3836": " tadataḥ siddhamabhāvapramāṇābhimatasyāprāmāṇyamiti / (",
    "T11bsa075_u:3837": " Nibandh 105\u000e)",
    "T11bsa075_u:3838": " athavābhāvapramāṇasvarūpameva nirūpyatām /",
    "T11bsa075_u:3839": " kaḥpunaḥ pramāṇābhāvātmābhimato bhavatām,",
    "T11bsa075_u:3840": " kiṃ prasajyavṛttyā pramāṇānutpattimātram,",
    "T11bsa075_u:3841": " atha vā paryudāsavṛttyā bhāvāntaram /",
    "T11bsa075_u:3842": " vastvantaramapi jaḍarūpaṃ jñānarūpaṃ vā /",
    "T11bsa075_u:3843": " jñānarūpamapi jñānamātrakamekajñānasaṃsargivastujñānaṃ veti ṣaḍ vikalpāḥ /",
    "T11bsa075_u:3844": " tatra na tāvannivṛttirūpo 'bhāvo yujyate /",
    "T11bsa075_u:3845": " sa khalu nikhilaśaktivikalatayā na kiñcit /",
    "T11bsa075_u:3846": " yacca na kiñcit tatkathamabhāvaṃ paricchindyāt,",
    "T11bsa075_u:3847": " tadviṣayaṃ vā jñānaṃ janayet,",
    "T11bsa075_u:3848": " pratītaṃ vā tatkathamiti sarvamandhakāranartanam /",
    "T11bsa075_u:3849": " yadāhuḥ -",
    "T11bsa075_u:3850": " na hyabhāvaḥ kasyacit pratipattiḥ pratipattiheturvā tasyāpi kathaṃ pratipattiriti /",
    "T11bsa075_u:3851": " nāpi vastvantaratāpakṣe jaḍarūpo 'bhāvaḥ saṅgacchate,",
    "T11bsa075_u:3852": " tasyābhāvalakṣaṇaprameyaparicchedābhāvāt,",
    "T11bsa075_u:3853": " paricchedasya jñānadharmatvāt /",
    "T11bsa075_u:3854": " nāpi jñānamātrasvabhāvo 'bhāvo vaktavyaḥ,",
    "T11bsa075_u:3855": " deśakālasvabhāvaviprakṛṣṭasyāpi tato 'bhāvaprasaṅgāt,",
    "T11bsa075_u:3856": " tadapekṣayāpi jñānamātratvāt tasya /",
    "T11bsa075_u:3857": " athaikajñānasaṃsargivastujñānasvabhāvo 'numanyate tadāstamabhāvapramāṇapratyāśayā,",
    "T11bsa075_u:3858": " pratyakṣaviśeṣasyaivābhāvanāmakaraṇāt /",
    "T11bsa075_u:3859": " tasya cāsmābhirdṛśyānupalambhākhyasādhanatvena svīkṛtatvāt /",
    "T11bsa075_u:3860": " ato na kācid vipratipattirnāma /",
    "T11bsa075_u:3861": " tasmādabhāvapramāṇasvarūpamarpi nirūpyamāṇaṃ viśīryata eva /",
    "T11bsa075_u:3862": " yadapyasya lakṣaṇamuktam",
    "T11bsa075_u:3863": " pratyakṣāderanutpattiḥ pramāṇābhāva ucyate /",
    "T11bsa075_u:3864": " ityādi, tadapi yācitakamaṇḍanam /",
    "T11bsa075_u:3865": " tasmāt sthitametat,",
    "T11bsa075_u:3866": " pramāṇasya sato 'traivāntarbhāvāt pramāṇe eva //",
    "T11bsa075_u:3867": " pramāṇāntarbhāvaprakaraṇaṃ samāptam // (",
    "T11bsa075_u:3868": " Nibandh 106\u000e) // 7 //",
    "T11bsa075_u:3869": " // vyāptinirṇayaḥ //",
    "T11bsa075_u:3870": " iha dahanādinā dhūmāderarthāntarasya vyāptistadutpattilakṣaṇā /",
    "T11bsa075_u:3871": " sā ca viśiṣṭānvayavyatirekagrahaṇapravaṇaviśiṣṭapratyakṣānupalambhasādhaneti nyāyaḥ /",
    "T11bsa075_u:3872": " atra ca bhaṭṭaprabhṛtayo vipratipadyante /",
    "T11bsa075_u:3873": " tathā hi te 'gnimati pradeśe dhūmasya bhūyodarśanaṃ tadviyukte ca tathaivādarśanamityanvayavyatirekitvaṃ kalpayāmbabhūvuḥ /",
    "T11bsa075_u:3874": " nanu bhūyasāpi pravṛtte darśanādarśane ghaṭakulaṭādāvupalabdho vyabhicāra iti cet /",
    "T11bsa075_u:3875": " kimetāvatā tatrāpyanumānamastu,",
    "T11bsa075_u:3876": " tadvadvā dhūmādāvapi bhā bhūt /",
    "T11bsa075_u:3877": " prathamapakṣastāvad vyabhicārādeva nirastaḥ /",
    "T11bsa075_u:3878": " dvitīyo('pi) vyabhicārādeva /",
    "T11bsa075_u:3879": " na hyanyasya vyabhicāre dhūmasya kiñcit /",
    "T11bsa075_u:3880": " tasmādagnidhūmayoravyabhicārasyāsaṃbhave śatamapi tadupapattayaḥ tatprasādhakaviśiṣṭapratyakṣānupalambhā vā nānumānopayoginaḥ /",
    "T11bsa075_u:3881": " saṃbhave vā kiṃ tadutpattyā tadupayoginā viśiṣṭapratyakṣānupalambhena,",
    "T11bsa075_u:3882": " darśanādarśanābhyāmevāvyabhicārasiddheḥ /",
    "T11bsa075_u:3883": " tathā ca kāśikākāraḥ prācīnānekadarśanajanitasaṃskārasahāyenacarameṇa cetasā dhūmasyāgniniyatatvaṃ gṛhyata iti //",
    "T11bsa075_u:3884": " trilocanastvāha - pratyakṣānupalambhayorviśeṣaviṣayatvāt kathaṃ tābhyāṃ sāmānyayoḥ saṃbandhapratipattiḥ /",
    "T11bsa075_u:3885": " athānagnivyāvṛttenādhūmavyāvṛttasya saṃbandhaḥ pratīyata eveti /",
    "T11bsa075_u:3886": " nanu so 'pi kasya pramāṇasya viṣayaḥ /",
    "T11bsa075_u:3887": " na tāvatpratyakṣasya,",
    "T11bsa075_u:3888": " svalakṣaṇaviṣayatvāttasya /",
    "T11bsa075_u:3889": " nāpyanumānasya,",
    "T11bsa075_u:3890": " tasyāpi tatpūrvakatvāt /",
    "T11bsa075_u:3891": " na ca vyāvṛtyoḥ kaścitsaṃbandhaḥ /",
    "T11bsa075_u:3892": " atha pratyakṣapṛṣṭhabhāvī vikalpo dṛṣṭe bhede 'bhedamadhyavasyati,",
    "T11bsa075_u:3893": " tadeva sāmānyam /",
    "T11bsa075_u:3894": " evamapi vikalpānāṃ na vastvena viṣayaḥ /",
    "T11bsa075_u:3895": " api tu grāhyākāraḥ /",
    "T11bsa075_u:3896": " sa ca na vastu /",
    "T11bsa075_u:3897": " vastu tu teṣāṃ parokṣameveti,",
    "T11bsa075_u:3898": " kathaṃ tenāpi sambandhagrahaḥ /",
    "T11bsa075_u:3899": " asmākaṃ tu bhūyodarśanasahāyena manasā tajjātīyānāṃ saṃbandho gṛhīto bhavati /",
    "T11bsa075_u:3900": " ato dhūmo nāgniṃ vyabhicarati /",
    "T11bsa075_u:3901": " tadvyabhicāre dhūma upādhirahitaṃ saṃbandhamatikrāmediti hetovipakṣaśaṅkānivartakaṃ pramāṇamupalabdhilakṣaṇaprāptopādhivirahaheturanupalambhākhyaṃ pratyakṣameva /",
    "T11bsa075_u:3902": " tataḥ siddhaḥ svābhāvikaḥ sambandhaḥ //",
    "T11bsa075_u:3903": " vācaspatestu prapañcaḥ /",
    "T11bsa075_u:3904": " tathā hi dhumādīnāṃ vahnyādibhiḥ svābhāvikaḥ saṃbandhaḥ /",
    "T11bsa075_u:3905": " na tu vahnyādīnāṃ dhūmādibhiḥ /",
    "T11bsa075_u:3906": " te hi vināpi dhūmādibhirupalabhyante /",
    "T11bsa075_u:3907": " vahnyādayastu yadārdrendhanasaṃbandhamanubhavanti tadā dhūmādibhiḥ saṃbadhyante /",
    "T11bsa075_u:3908": " vahnyādīnāṃ (",
    "T11bsa075_u:3909": " Nibandh 107\u000e) tu sphuṭamārdrendhanādyupādhikṛtaḥ saṃbandho na tu svābhāvikaḥ /",
    "T11bsa075_u:3910": " tato 'niyataḥ /",
    "T11bsa075_u:3911": " svābhāvikastu dhūmādīnāṃ vahnayādibhiḥ saṃbandhaḥ,",
    "T11bsa075_u:3912": " tadupādheranupalabhyamānatvāt /",
    "T11bsa075_u:3913": " kvacid vyabhicārasyādarśanāt anupalabhyamānasyāpi kalpanānupapatteḥ /",
    "T11bsa075_u:3914": " na cādṛśyamāno 'pi darśanānarhatayā sādhakabādhakapramāṇābhāvena sagdihyamāna upādhiḥ saṃbandhasya svābhāvikatvaṃ pratibadhnātīti yuktam /",
    "T11bsa075_u:3915": " avaśyaṃ śaṅkayā bhāvyaṃ niyāmakamapaśyatām",
    "T11bsa075_u:3916": " iti tu dattāvakāśā laukikamaryādātikrameṇa śaṅkāpiśācī labdhaprasarā na kvacinnāstīti nāyaṃ kvacit pravarteta /",
    "T11bsa075_u:3917": " sarvatraiva kasyacidanarthasya kathañcicchaṅkāspadatvāt /",
    "T11bsa075_u:3918": " anarthaśaṅkāyāśca prekṣāvatāṃ nivṛttyaṅgatvāt /",
    "T11bsa075_u:3919": " antataḥ snigdhānnapānopayoge 'pi maraṇadarśanāt /",
    "T11bsa075_u:3920": " tasmāt prāmāṇikalokayātrāmanupālayatā yathādarśanamevaśaṅkanīyam /",
    "T11bsa075_u:3921": " na tvadṛṣṭapūrvamapi /",
    "T11bsa075_u:3922": " viśeṣasmṛtyapekṣa eva hi saṃśayo nāsmṛterbhavati /",
    "T11bsa075_u:3923": " na ca smṛtirananubhūtacare bhavitumarhati /",
    "T11bsa075_u:3924": " taduktaṃ mīmāṃsāvārtikakṛtā -",
    "T11bsa075_u:3925": " nāśaṅkā niḥpramāṇikā iti /",
    "T11bsa075_u:3926": " tasmādupādhiṃ prayatnenānviṣyanto 'nupalabhamānā nāstītyavagamya svābhāvikatvaṃ saṃbandhasya niścinumaḥ /",
    "T11bsa075_u:3927": " syādetat / anyasyānyena sahākāraṇena cet svābhāvikaḥ saṃbandho bhavet,",
    "T11bsa075_u:3928": " sarvaṃ sarveṇa svabhāvataḥ saṃbadhyeta /",
    "T11bsa075_u:3929": " sarvaṃ sarvasmād gamyeta /",
    "T11bsa075_u:3930": " athānyasya cedanyat kāryaṃ kasmāt sarvaṃ sarvasmānna bhavati,",
    "T11bsa075_u:3931": " anyatvāviśeṣāt /",
    "T11bsa075_u:3932": " tataśca sa evātiprasaṅgaḥ /",
    "T11bsa075_u:3933": " yadyucyeta na bhāvasvabhāvāḥ paryanuyojyāḥ,",
    "T11bsa075_u:3934": " tasmādanyatvāviśeṣe 'pi kiñcideva kāraṇaṃ kāryaṃ ca kiñciditi /",
    "T11bsa075_u:3935": " nanveṣa svabhāvānāmanuyogo bhinnānāmakāryakāraṇabhūtānāmapi svabhāvapratibandhe tulya eva /",
    "T11bsa075_u:3936": " tasmād yatkiñcidetadapi /",
    "T11bsa075_u:3937": " kena punaḥ pramāṇenaiṣa svābhāvikaḥ saṃbandho gṛhyate /",
    "T11bsa075_u:3938": " pratyakṣasaṃbandhiṣu pratyakṣeṇa /",
    "T11bsa075_u:3939": " tathā hi abhijāatamaṇibhedatattvavad bhūyodarśanajanitasaṃskārasahāyamindriyameva dhūmādīnāṃ vahnyādibhiḥ svābhāvikāsaṃbandhagrāhīti yuktamutpaśyāmaḥ",
    "T11bsa075_u:3940": " evaṃ mānāntaraviditasaṃbandheṣu mānāntarāṇyeva yathāsvaṃ bhūyodarśanasahāyāni svābhāvikasaṃbandhagrahaṇe pramāṇānyunnetavyāni /",
    "T11bsa075_u:3941": " svabhāvataśca pratibaddhā hetavaḥ svasādhyena yadi (",
    "T11bsa075_u:3942": " Nibandh 108\u000e) sādhyamantareṇa bhaveyuḥ,",
    "T11bsa075_u:3943": " svabhāvādeva pracyaveranniti tarkasahāyā nirastasādhyavyatirekavṛttisandehā yatra dṛṣṭāstatra svasādhyamupasthāpayantyeveti //",
    "T11bsa075_u:3944": " atrocyate / iha khalu bhede tadutpattireva vyāptiḥ /",
    "T11bsa075_u:3945": " na cāsāvanyo vā svata evāvinābhāvalakṣaṇaḥ svābhāvikaḥ saṃbandho bhūyodarśanamātrataḥ sidhyati /",
    "T11bsa075_u:3946": " tathā hi, kiṃ yatra bhūyodarśanapravṛttistatra niyatatvavyavasthā,",
    "T11bsa075_u:3947": " yatra vā niyatatvamasti tatraiva bhūyodarśanapravṛttiḥ /",
    "T11bsa075_u:3948": " prathamapakṣe ghaṭādapi kulaṭā,",
    "T11bsa075_u:3949": " pārthivatvādapi lohalekhyatvaṃ sidhyet,",
    "T11bsa075_u:3950": " bhūyodarśanasaṃbhave 'pi niyatatvasaṃbhavāt /",
    "T11bsa075_u:3951": " vyabhicāradarśanānnaivamiti cet /",
    "T11bsa075_u:3952": " kasya punarvyabhicāradarśanam yasya kasyacit śāstrakārasya,",
    "T11bsa075_u:3953": " pratipatturvā /",
    "T11bsa075_u:3954": " prathamapakṣe pratipattuḥ kimāyātaṃ yato nānumānamayaṃ kuryāt /",
    "T11bsa075_u:3955": " anyathānyasya tadviṣayapratyakṣīkāreṇaiva so 'pi kṛtārtha iti kimavaśyamanumānamanveṣate /",
    "T11bsa075_u:3956": " na cāptavacanādavyabhicāradarśanādanumānam /",
    "T11bsa075_u:3957": " āptasya niścetumaśakyatvādityanyatra prasādhanāt /",
    "T11bsa075_u:3958": " śāstrakāraṃ ca pṛṣṭvā dṛṣṭasaṃbandho 'pi dhṛmādagnimanumāsyata ityalaukikam /",
    "T11bsa075_u:3959": " pratipattustu nāvaśyaṃ sannapi vyabhicāro gocarībhavati /",
    "T11bsa075_u:3960": " na hi yatra vyabhicārastatraiva tāvati kāle deśe vāvaśyaṃ pratītimavatarati /",
    "T11bsa075_u:3961": " apratīyamānaśca nāstyeveti na niyamaḥ /",
    "T11bsa075_u:3962": " satyapi vyabhicāre darśanasāmagrayabhāvāt tasmādarśanāt /",
    "T11bsa075_u:3963": " aticirakālavyavadhāne 'pi darśanāt brāhmaṇyādivyabhicāravat //",
    "T11bsa075_u:3964": " ghaṭapārthivādau pratipattaiva pravṛttaḥ /",
    "T11bsa075_u:3965": " tadaiva krameṇa vā vyabhicāraṃ paśyediti cet /",
    "T11bsa075_u:3966": " yadi tāvadasau kathañcit pravartate,",
    "T11bsa075_u:3967": " pravṛtto 'pi vā sāmagryabhāvāvyabhicāraṃ na paśyet /",
    "T11bsa075_u:3968": " vajraṃ vā lohena vyāpārayet /",
    "T11bsa075_u:3969": " vyaktaṃ tasya tāvat tadapyamānamāpannamiti mahat pāṇḍityam /",
    "T11bsa075_u:3970": " tasmād yadi vyabhicārādarśanādanumānaṃ tadādṛṣṭavyabhicārasya pratipatturghaṭapārthivatvādapyasti /",
    "T11bsa075_u:3971": " tathā adarśanamātreṇa vyabhicārābhāvo na sidhyati,",
    "T11bsa075_u:3972": " yogyānupalabdhereva sarvatrābhāvasādhane 'dhikārāt /",
    "T11bsa075_u:3973": " tato bahulaṃ sahacāramātreṇa na vyabhicārī na vāvyabhicārī niścita iti śaṅkāvakāśaḥ //",
    "T11bsa075_u:3974": " yadyevamadṛṣṭavyabhicārādapi dhūmādanumānaṃ mā bhūt / na /",
    "T11bsa075_u:3975": " īdṛśasya śaṅkāvakāśasya sarvatra tadutpattirahite saṃbhavāditi /",
    "T11bsa075_u:3976": " atha kadācit pratipattā pravṛtto vyabhicāraṃ paśyati /",
    "T11bsa075_u:3977": " na tarhi yatra bhūyodarśanam,",
    "T11bsa075_u:3978": " tatra niyatatvasthitiḥ /",
    "T11bsa075_u:3979": " tatra kuto dhūme pratibandhasiddhiḥ /",
    "T11bsa075_u:3980": " bhūyodarśanasyānyatra niyatatvopasthāpakatvakṣatau malinapauruṣatvena sarvatrānāśvāsāt //",
    "T11bsa075_u:3981": " yadyevaṃ dvicandrādau cakṣurādipratyakṣaṃ malinapauruṣamupalabdhamiti ghaṭādikamapi nopasthāpayediti cet / na /",
    "T11bsa075_u:3982": " indriyaviṣayakāryaṃ hi pratyakṣam /",
    "T11bsa075_u:3983": " na dvicandrādijñānamīdṛśamarthakāryatvābhāvāt / (",
    "T11bsa075_u:3984": " Nibandh 109\u000e) tato bhinnalakṣaṇasya pratyakṣābhāsattve 'pi ghaṭajñānaṃ pratyakṣameva /",
    "T11bsa075_u:3985": " na caivaṃ dhūmādau pārthivatvādau ca vyāptigrāhakasya bhūyodarśanasya lakṣaṇabhedo yenaikatrāśvāsaḥ syāt //",
    "T11bsa075_u:3986": " ete evārthakāryatvākāryatve lakṣaṇabheda iti cet / na /",
    "T11bsa075_u:3987": " ghaṭādijñānasya hyarthakāryatvavivāde pramāṇāntarato 'rthakriyālābhato vā niścayaḥ,",
    "T11bsa075_u:3988": " na pratijñāmātreṇa /",
    "T11bsa075_u:3989": " na cātra dhūmasyāgnisahacāraḥ sadātano 'yamatha suhṛddvayasyeva sātyayo gṛhīta iti saṃśaye sadātanasahacāraprasādhakapramāṇāntarasaṅgatirasti,",
    "T11bsa075_u:3990": " tatkāryaṃ vā kiñcidupalabhyate /",
    "T11bsa075_u:3991": " tarhi bādhyamānatvābādhyamānatvalakṣaṇo lakṣaṇabhedo bhaviṣyatītyapi na vaktavyam,",
    "T11bsa075_u:3992": " avyabhicāragrāhakasya bhūyodarśanasya bādhitatvāsiddheḥ /",
    "T11bsa075_u:3993": " abādhamātraṃ hi prasajyapratiṣedho 'pramāṇam /",
    "T11bsa075_u:3994": " pramāṇāntarasaṅgatirarthakriyālābho vā paryudāsaścāsiddha iti na tāvat prathamaḥ pakṣaḥ /",
    "T11bsa075_u:3995": " nāpi dvitīyaḥ /",
    "T11bsa075_u:3996": " niyatatvābhāve 'pi pārthivatvādau bhūyodarśanasaṃbhavāditi na bhūyodarśanagamyā vyāptiḥ //",
    "T11bsa075_u:3997": " trilocanacodye 'pi brūmaḥ /",
    "T11bsa075_u:3998": " yadi pratyakṣaṃ svalakṣaṇaviṣayamityayogavyavacchedenocyate tadā siddhasādhanam /",
    "T11bsa075_u:3999": " anyayogavyavacchedastvasiddhaḥ,",
    "T11bsa075_u:4000": " pratyakṣānumānādisarvajñānānāṃ grāhyāvaseyabhedena viṣayadvaividhyānatikramāt /",
    "T11bsa075_u:4001": " yadvi yatra jñāne pratibhāsate tad grāhyam /",
    "T11bsa075_u:4002": " yatra tu tat pravartate tadadhyavaseyat /",
    "T11bsa075_u:4003": " tatra pratyakṣasya svalakṣaṇaṃ grāhyam /",
    "T11bsa075_u:4004": " adhyavaseyaṃ tu sāmānyam,",
    "T11bsa075_u:4005": " atadrūpaparāvṛttasvalakṣaṇamātrātmakam /",
    "T11bsa075_u:4006": " anumānasya tu viparyayaḥ /",
    "T11bsa075_u:4007": " tataśca sāṃvyavahārikapramāṇāpekṣayā rūparasagandhasparśasamudāyātmakasya ghaṭasya rūpabhedamātragrahaṇe 'pi pratyakṣataḥ samudāyasiddhivyavasthā",
    "T11bsa075_u:4008": " tathaikasyātadrūpaparāvṛttasya grahaṇe 'pi sādhyasādhanasāmānyayoratadrūpaparāvṛttavastumātrātmanorayogavyavacchedena viṣayabhūtayorvyāptigraho yukta eva /",
    "T11bsa075_u:4009": " ata eva vikalpānāmavastveva viṣayaḥ,",
    "T11bsa075_u:4010": " vastu tu teṣāṃ parokṣamevetyapi durjñānam,",
    "T11bsa075_u:4011": " sarvavikalpānāmadhyavaseyāpekṣayā vastuviṣayatvāt /",
    "T11bsa075_u:4012": " śāstre 'pi tathaiva pratipādanāt /",
    "T11bsa075_u:4013": " na ca manasā tajjātīyānāṃ vyāptigrahaḥ śakyaḥ,",
    "T11bsa075_u:4014": " manaso bahirasvātantryāt /",
    "T11bsa075_u:4015": " anyathā andhabadhirādyabhāvaprasaṅgāt /",
    "T11bsa075_u:4016": " na ca vahnivyabhicāre dhūma upādhirahitaṃ āṃbandhamatikrāmediti vaktumucitam,",
    "T11bsa075_u:4017": " svakapolakalpitasvābhāvikasaṃbandhasya yācitakamaṇḍanatvāditi //",
    "T11bsa075_u:4018": " yadapi vācaspatijalpitam,",
    "T11bsa075_u:4019": " yo yatropādhinā niyatastatra tasya svābhāvikaḥ saṃbandhaḥ /",
    "T11bsa075_u:4020": " yathā dahane dhūmasya /",
    "T11bsa075_u:4021": " tadupādherdṛśyasyānupalabhyamānatvāt kvacid vyabhicārasyādarśanādityatredaṃ vicāryate /",
    "T11bsa075_u:4022": " yasyādarśanataḥ svābhāvikaḥ saṃbandho vyavasthāpanīyaḥ,",
    "T11bsa075_u:4023": " sa khalu dhūmasvarūpādarthāntaramupādhirvaktavyo yathā dahanādindhanam /",
    "T11bsa075_u:4024": " arthāntaraṃ ca kiñcid dṛśyamadṛśyaṃ ca kiñcit,",
    "T11bsa075_u:4025": " na tu sarvameva dṛśyatāniyatam /",
    "T11bsa075_u:4026": " tataśca dhūmasyāpi hutāśane syādupādhiḥ,",
    "T11bsa075_u:4027": " na copalabhyate ityupādhimātrānupalabdhiranaikāntikī /",
    "T11bsa075_u:4028": " tatkathamadarśanamātrānnāstyevopādhiḥ,",
    "T11bsa075_u:4029": " yataḥ svābhāvikasaṃbandhasiddhiḥ (",
    "T11bsa075_u:4030": " Nibandh 110\u000e) syāt /",
    "T11bsa075_u:4031": " dṛśyopādhyabhāvasādhane tu siddhasādhanam /",
    "T11bsa075_u:4032": " paramadṛśyopādhiśaṅkāsaṃbhave svābhāvikatvapratirodhastadavastha eva /",
    "T11bsa075_u:4033": " kvacid vyabhicārādarśanādityasaṃbaddhameva,",
    "T11bsa075_u:4034": " upādhivat vyabhicārasyāpyadarśanamātrādabhāvāsiddheḥ /",
    "T11bsa075_u:4035": " vyabhicārasya sarvadeśakālayoḥ saṃbhave 'pi dṛśyatve 'pi sarvadā sarvatra sarveṇa sāmagryabhāvādapi niścetumaśakyatvāt /",
    "T11bsa075_u:4036": " brāhmaṇyādivyabhicāravadevāhatyādarśane 'pi deśakālāntare taddarśanasya niṣeddhumaśakyatvāt /",
    "T11bsa075_u:4037": " nanu yadi dhūmasyāpekṣaṇīyamarthāntaramupādhiḥ syāt kathaṃ dhūma ityeva pāvakasattāniyama iti cet /",
    "T11bsa075_u:4038": " nanvidameva cintyate kiṃ dhūme satyavaśyamagniḥ saṃbhavīna veti /",
    "T11bsa075_u:4039": " kadācidarthāntaramupādhimapekṣya dhūmo 'pi syānnāgniriti kimatra niṣṭabdhaṃ kāraṇam /",
    "T11bsa075_u:4040": " tasmāt pāvakaparādhīnodayo dhūmaḥ pariniṣṭhitaḥ kathaṃ tadabhāve bhāvaṃ svīkuryādityeva sādhu /",
    "T11bsa075_u:4041": " atha vyaktau jātau vā vahnivyabhicāro na dṛṣṭaḥ,",
    "T11bsa075_u:4042": " kathaṃ tatra śaṅkayata iti cet /",
    "T11bsa075_u:4043": " tat kiṃ sthāṇuvyaktau jātau vā puruṣatvaṃ dṛṣṭaṃ yena sthāṇau śaṅkayate /",
    "T11bsa075_u:4044": " anyatrordhvatāliṅgite dṛṣṭamiti cet /",
    "T11bsa075_u:4045": " ihāpyanyatra bhūyaḥ sahacāriṇi pārthivatvādau dṛṣṭa eva vyabhicāraḥ /",
    "T11bsa075_u:4046": " yatraiva tu yat saṃśayyate tatraiva tasya darśanamapekṣyata ityalaukikam /",
    "T11bsa075_u:4047": " yadi dhūmavyaktau vyabhicāro dṛṣṭastadā dhūmasāmānyaṃ vyāptau bahirbhūtameva,",
    "T11bsa075_u:4048": " kathaṃ saṃśayaḥ /",
    "T11bsa075_u:4049": " atha jātau dṛṣṭastadāpi vyabhicāraniścaya eva,",
    "T11bsa075_u:4050": " kathaṃ saṃśayaḥ /",
    "T11bsa075_u:4051": " ato dhūmajātāvadṛśyamāno 'pi vyabhicāra upādhirvā darśanāyogyatayā niṣeddhumaśakya iti saṃśayo durvāraprasaraḥ /",
    "T11bsa075_u:4052": " sa cedānīmupādhervyabhicārasya vā saṃśayaḥ svābhāvikatvasaṃśayasvabhāvaḥ svābhāvikatvaniścayaṃ tāvadavaśyaṃ pratibadhnāti /",
    "T11bsa075_u:4053": " tasmāt svābhāvikatvaniścayapratibandha evārthataḥ,",
    "T11bsa075_u:4054": " niścayamantareṇa gamakasya svayamakiñcitkaratvāt /",
    "T11bsa075_u:4055": " tadevamupādhyanupalabdhirvyabhicārasyānupalabdhirvānaikāntikī na tayorabhāvaṃ sādhayati,",
    "T11bsa075_u:4056": " yataḥ saṃbandhasya svābhāvikatvasiddhiḥ syāt /",
    "T11bsa075_u:4057": " asiddhā ceyamupādhyanupalabdhiḥ /",
    "T11bsa075_u:4058": " yathā dahano nendhanena vinā dhūmena saṃbadhyate tathā dhūmo 'pi na tena vināgninā saṃbadhyata iti samānamupādhitvamindhanasyobhayatra /",
    "T11bsa075_u:4059": " atha siddhasyāgnerindhanasāhityena dhūmalābha ityupādhivyavasthā,",
    "T11bsa075_u:4060": " asiddhasya tu dhūmasya tannimittātmalābhatayāvyabhicārāt svābhāvikaḥ saṃbandha iti vyavasthā pyata iti cet /",
    "T11bsa075_u:4061": " evamapi saiva tadutpattirāyātā /",
    "T11bsa075_u:4062": " saiva svābhāvikaḥ saṃbandhaḥ /",
    "T11bsa075_u:4063": " na punaḥ pratijñāsiddhaḥ sahacāramātrātmakaḥ /",
    "T11bsa075_u:4064": " kiṃ ca svābhāvikatvādavyabhicāraḥ sarvatra,",
    "T11bsa075_u:4065": " sarvatrāvyabhicārācca svābhāvikatvamitītaretarāśrayatvamanivāryam /",
    "T11bsa075_u:4066": " yasya tu sakṛttadutpattipratītireva sarvatrāvyabhicārapratītistasya nāyaṃ prasaṅgaḥ /",
    "T11bsa075_u:4067": " yadyevaṃ mamāpi bhūyodarśanādavyabhicārasiddhiriti cet / na /",
    "T11bsa075_u:4068": " bhūya ityapariniṣṭhitavārasaṃkhyatvāt kiyatā darśanena lakṣaṇānusārī nirvṛtimāsādayet / asmākaṃ (",
    "T11bsa075_u:4069": " Nibandh 111\u000e) tu pratyakṣānupalabdhau parigaṇitasaṃkhyāveva / yadāhuḥ",
    "T11bsa075_u:4070": " prāgadṛṣṭau kramāt paśyan vetti hetuphalasthitim /",
    "T11bsa075_u:4071": " dṛṣṭau vā kramaśo 'paśyannanyathā tvanavasthi(ti)riti //",
    "T11bsa075_u:4072": " yattvanupalabhyamānasyāpi kalpanānupapatteriti vilapitam,",
    "T11bsa075_u:4073": " tadvālasyāpyasāmpratam /",
    "T11bsa075_u:4074": " anupalabhyamāne 'rthe ca kalpanāvakāśāt /",
    "T11bsa075_u:4075": " na hi dṛśyamāno ghaṭaḥ kalpita ucyate /",
    "T11bsa075_u:4076": " na ca sandihyamāna upādhiḥ saṃbandhasya svābhāvikatvaṃ pratibadhnātīti yuktam,",
    "T11bsa075_u:4077": " sādhakabādhakābhāva eva saṃśayasya nyāyaprāptatvāt /",
    "T11bsa075_u:4078": " ata eva na sarvatra śaṅkāpiśācāvakāśaḥ /",
    "T11bsa075_u:4079": " tatkathaṃ nāyaṃ pravartetaṃ /",
    "T11bsa075_u:4080": " pramāṇaviṣaye 'pi śaṅkā kartuṃ śakyata iti cet / na /",
    "T11bsa075_u:4081": " svīkṛtapramāṇasya hi niścayaphalatvāt pramāṇasyāvipratipannapramāṇaviṣaye niścayasvīkāranāntarīyaka eva tatsvīkāraḥ /",
    "T11bsa075_u:4082": " na ca śaṅketyeva na pravṛttiḥ,",
    "T11bsa075_u:4083": " arthasaṃśayenāpi pravṛtteranivāryatvāt snigdhānnapānopayogavat /",
    "T11bsa075_u:4084": " tadupayoge kadācinmaraṇadarśane 'pi koṭiśo jīvitadarśanāt /",
    "T11bsa075_u:4085": " na ca prāmāṇikalolayātrākṣatiḥ,",
    "T11bsa075_u:4086": " prāmāṇikaireva pramāṇābhāve saṃśayasya vihitatvāt /",
    "T11bsa075_u:4087": " yathādarśanamāśaṅkanīyamityādyapi siddhasādhanam,",
    "T11bsa075_u:4088": " anyatra dṛṣṭasyaivopādhervyabhicārasya vā śaṅkitatvāt /",
    "T11bsa075_u:4089": " kiṃ ca bādhakādarśane 'pi sādhakabhāvādapi śaṅkā syādeva /",
    "T11bsa075_u:4090": " yadapi syādetaditi valgitaṃ tadapi niḥsāram /",
    "T11bsa075_u:4091": " pramāṇasiddhe hi rūpe svābhāvāvalambanam /",
    "T11bsa075_u:4092": " natu svabhāvāvalambanenaiva vastusvarūpavyavasthā /",
    "T11bsa075_u:4093": " tadyadi niyataviṣayānvayavyatirekagrāhakapratyakṣānupalambhapramāṇasiddhe hetuphalabhāve svabhāvavādastat kimāyātaṃ svābhāvikasaṃbandhe /",
    "T11bsa075_u:4094": " yatra tadutpattisāmagrīṃ hṛdayena dūrīkṛtyānyataḥ sahacaritadvayād viśeṣaṃṇa pratītau pratyupāya eva devīyān /",
    "T11bsa075_u:4095": " tatsāmagryapekṣaṇe ca tadutpattireva sā /",
    "T11bsa075_u:4096": " kimāhopuruṣikayā nāmāntarakaraṇena /",
    "T11bsa075_u:4097": " kena punaḥ pramāṇena eṣa svābhāvikaḥ saṃbandho gṛhyata ityādistadgrahaṇaprakāraḥ pūrvameva nirākṛtaḥ /",
    "T11bsa075_u:4098": " tathā svābhāvikatvāsiddhau svabhāvataśca pratibaddhā hetava ityādyupasaṃhāropi manorājyamātram /",
    "T11bsa075_u:4099": " tasmādarthāntare gamye kāryahetustadbhāvasiddhiśca pratyakṣānupalambhāditi sthitam /",
    "T11bsa075_u:4100": " tadevaṃ svābhāvikavādena hṛdayānulepanamaśucineva parihāryaṃ dūrata iti /",
    "T11bsa075_u:4101": " // vyāptinirṇayaḥ samāpto ratnakīrtipādānām // (",
    "T11bsa075_u:4102": " Nibandh 112\u000e) // 8 //",
    "T11bsa075_u:4103": " // sthirasiddhidūṣaṇam //",
    "T11bsa075_u:4104": " namastārāyai //",
    "T11bsa075_u:4105": " yadyogādandhavadviśvaṃ saṃsāre bhramadiṣyate /",
    "T11bsa075_u:4106": " sā kṛpāvaśagaiḥ pāpā sthirasiddhirapāsyate //",
    "T11bsa075_u:4107": " iha pare sakalapadārthasthairyaprasādhanārthaṃ pratyakṣamanumānamarthāpattiṃ(ca)",
    "T11bsa075_u:4108": " pramāṇānyācakṣate /",
    "T11bsa075_u:4109": " tathā hi sa evāyaṃ ghaṭasphaṭikādiriti pratyabhijñākhyaṃ pratyakṣamudīyamānaṃ sthairyamutthāpayati /",
    "T11bsa075_u:4110": " na cedamapramāṇamabhighātavyam /",
    "T11bsa075_u:4111": " aprāmāṇyaṃ hi bhavadaprāmāṇyakāraṇopapattyā vā bhavet,",
    "T11bsa075_u:4112": " prāmāṇyalakṣaṇavirahād vā /",
    "T11bsa075_u:4113": " yadyādyaḥ pakṣaḥ kimaprāmāṇyakāraṇam,",
    "T11bsa075_u:4114": " mithyātvamajñānaṃ saṃśayo vā /",
    "T11bsa075_u:4115": " na tāvadatra mithyātvam /",
    "T11bsa075_u:4116": " mithyātvaṃ hi tadviṣaye bādhakapratyayād vā hetūtthadoṣato vā saṃbhāvyeta /",
    "T11bsa075_u:4117": " na tāvad bādhagandho 'pi saṃbhavati,",
    "T11bsa075_u:4118": " deśakālanarāntareṣvapyasaṃbhavāt /",
    "T11bsa075_u:4119": " na cānavagatāpi bādhā kadācidapi bhaviṣyatīti śaṅkā yuktimatī,",
    "T11bsa075_u:4120": " nirbījaśaṅkānupapatteḥ /",
    "T11bsa075_u:4121": " avaśyaṃ śaṅkayā bhāvyaṃ niyāmakamapaśyatām /",
    "T11bsa075_u:4122": " iti dattāvakāśā saṃśayapiśācī labdhaprasarā na kvacinnāstīti nāyaṃ kvacitpravarteta /",
    "T11bsa075_u:4123": " antataḥ snigdhānnapānopayoge 'pi maraṇadarśanena sarvatra śaṅkānivṛtteḥ /",
    "T11bsa075_u:4124": " tasmāt prāmāṇikalokayātrāmanupālayatā yathādarśanameva śaṅkanīyaṃ nādṛṣṭapūrvamapi /",
    "T11bsa075_u:4125": " yaduktaṃ kārikāyāṃ",
    "T11bsa075_u:4126": " nāśaṅkā niṣpramāṇikā /",
    "T11bsa075_u:4127": " iti /",
    "T11bsa075_u:4128": " bṛhaṭṭīkāyāmapi",
    "T11bsa075_u:4129": " utprekṣeta hi yo mohādajñātamapi bādhakam /",
    "T11bsa075_u:4130": " sa sarvavyavahāreṣu saṃśayātmā kṣayaṃ vrajet //",
    "T11bsa075_u:4131": " iti /",
    "T11bsa075_u:4132": " kṣaṇabhaṅgasādhanaṃ bādhakamasyeti cet / na /",
    "T11bsa075_u:4133": " anumānasya paramparayāpi pratyakṣapūrvakatvāt pratyakṣaṃ pradhānam /",
    "T11bsa075_u:4134": " prādhānyāccānumānasya bādhakam /",
    "T11bsa075_u:4135": " na tvanumānamasya /",
    "T11bsa075_u:4136": " pratyakṣāntaraṃ tu bādhakaṃ bhavati /",
    "T11bsa075_u:4137": " yathā sarpādipratyayasya rajvādipratyakṣam /",
    "T11bsa075_u:4138": " taccātra na saṃbhavati /",
    "T11bsa075_u:4139": " nanu pratyakṣe 'pi bādhake kasmānna bhavati parasparapratibandhena dvayorapyapratyakṣatā / na /",
    "T11bsa075_u:4140": " arthakriyāsamarthavastuviṣayāviṣayatvena samānatvābhāvādekasya pratyakṣābhāsatvāditi na (",
    "T11bsa075_u:4141": " Nibandh 113\u000e) sadviṣayatvaṃ bādhakapratyayānmithyātvam /",
    "T11bsa075_u:4142": " nāpi hetūtthadoṣattaḥ,",
    "T11bsa075_u:4143": " deśakālanarāntare 'rthavisaṃvādāt /",
    "T11bsa075_u:4144": " nāpyajñānamaprāmāṇyakāraṇamatrāsti,",
    "T11bsa075_u:4145": " pratyabhijñānasaṃvedanasaṃbhavāt /",
    "T11bsa075_u:4146": " na ca saṃśayaḥ /",
    "T11bsa075_u:4147": " na hi tadevedaṃ syād vā na veti sphaṭikādiṣūdayati matiḥ,",
    "T11bsa075_u:4148": " kiṃ tu tadevedaṃ sphaṭikādikamiti nirastavibhramāśaṅkā /",
    "T11bsa075_u:4149": " tannāprāmāṇyakāraṇopapattyā pratyabhijñānasyāprāmāṇyam /",
    "T11bsa075_u:4150": " nāpi lakṣaṇakṣayāt /",
    "T11bsa075_u:4151": " yadeva hi utpannamasandigdhamaduṣṭakāraṇajanyaṃ deśakālanarāntareṣvabādhitaṃ ca tadeva pramāṇamiti naḥ siddhāntaḥ / taduktam",
    "T11bsa075_u:4152": " tasmād dṛḍhaṃ yadutpannaṃ na visaṃvādamṛcchati /",
    "T11bsa075_u:4153": " jñānāntareṇa vijñānaṃ tatpramāṇaṃ pratīyatām //",
    "T11bsa075_u:4154": " tathā bṛhaṭṭīkāpi",
    "T11bsa075_u:4155": " tatrāpūrvārthavijñānaṃ niścitaṃ bādhavarjitam /",
    "T11bsa075_u:4156": " aduṣṭakāraṇārabdhaṃ pramāṇaṃ lokasaṃmatam //",
    "T11bsa075_u:4157": " iti / etacca lakṣaṇamuktanyāyena pratyabhijñāne 'pi saṃbhavatīti pramāṇamevedam /",
    "T11bsa075_u:4158": " nanvidamekameva na bhavati,",
    "T11bsa075_u:4159": " kāraṇabhedāt,",
    "T11bsa075_u:4160": " viṣayabhedāt,",
    "T11bsa075_u:4161": " svabhāvavirodhācca /",
    "T11bsa075_u:4162": " tathā hi sa iti saṃskārakāryam,",
    "T11bsa075_u:4163": " ayamiti cendriyakāryam /",
    "T11bsa075_u:4164": " na ca kāraṇabhede 'pi kāryābhedo viśvavaicitryāhetukatvaprasaṅgāt /",
    "T11bsa075_u:4165": " tathā satyapi sphaṭikaḥ sphaṭika iti vyapadeśābhede pūrvadeśakālasaṃbandhāparadeśakālasaṃbandhābhyāṃ",
    "T11bsa075_u:4166": " viruddhadharmābhyāṃ yogāt sphaṭikaḥ pūrvāparakālayorbhidyata iti viṣayabhedo vaktavyaḥ /",
    "T11bsa075_u:4167": " tathā sa iti parokṣam,",
    "T11bsa075_u:4168": " ayamiti sākṣātkāraḥ /",
    "T11bsa075_u:4169": " na cānayoḥ svabhāvaviruddhayordahanatuhinayoriva śakyā śakreṇāpyekatā āpādayitum,",
    "T11bsa075_u:4170": " trailokasyaikyaprasaṅgāt /",
    "T11bsa075_u:4171": " na cāsya prāmāṇyam,",
    "T11bsa075_u:4172": " vikalpatvenāvastunirbhāsitvāt,",
    "T11bsa075_u:4173": " smārtādaviśeṣācca /",
    "T11bsa075_u:4174": " tasmāt pratyabhijñā ekatvaṃ sthāpayati bhāvānāmiti manorathamātram //",
    "T11bsa075_u:4175": " atrocyate / ekamevedaṃ pratyabhijñānaṃ samākhyātam /",
    "T11bsa075_u:4176": " yadyapīndriyaṃ kevalamasamartham,",
    "T11bsa075_u:4177": " yadyapi saṃskāramātram,",
    "T11bsa075_u:4178": " saṃskārasadhrīcīnaṃ tu indriyaṃ bhāvayiṣyati pratyabhijñānam,",
    "T11bsa075_u:4179": " tadbhāvābhāvānuvidhānāt pratyabhijñābhāvābhāvayoḥ /",
    "T11bsa075_u:4180": " na hi nājījanad bījamātramaṅkuramiti mṛdādisahitamapi na janayati /",
    "T11bsa075_u:4181": " atha bhavatu deśakālayostatsaṃsargayorvā parasparanānātvam,",
    "T11bsa075_u:4182": " na tadavacchinnasya padmarāgasya,",
    "T11bsa075_u:4183": " tasya tābhyāṃ tatsaṃsargābhyāṃ cānyatvāt //",
    "T11bsa075_u:4184": " tato 'nyatve tatsaṃsargayoḥ kutastadīyatvamiti cet /",
    "T11bsa075_u:4185": " svabhāvādeveti saṃsargaparīkṣāyāṃ nipuṇataramupapādayiṣyate /",
    "T11bsa075_u:4186": " na ca svabhāvavirodhaḥ,",
    "T11bsa075_u:4187": " anumānasyāpyanekatvaprasaṅgāt /",
    "T11bsa075_u:4188": " tadapi hi pratyakṣamapratyakṣaṃ ca,",
    "T11bsa075_u:4189": " avikalpo vikalpaśca,",
    "T11bsa075_u:4190": " asamāropaḥ samāropaśca /",
    "T11bsa075_u:4191": " svānubhavāvasthāpitābhedasya svarūpatadgrāhyabhedāpekṣayā pratyakṣādīnāmavirodha iti cet /",
    "T11bsa075_u:4192": " na, ihāpi sāmyāt /",
    "T11bsa075_u:4193": " na khalvetadapi vijñānaṃ (",
    "T11bsa075_u:4194": " Nibandh 114\u000e) tattedantādhikaraṇamekamābhyāmanuraktaṃ sphaṭikaṃ gocarayadabhinnaṃ nānubhūyate nāvasīyate vā /",
    "T11bsa075_u:4195": " ekatve 'pi ca vastunastadanurañjakatattedantābhedāpekṣayā pratyakṣatāparokṣate na virotsyete,",
    "T11bsa075_u:4196": " sahasaṃbhavāt,",
    "T11bsa075_u:4197": " vijñānaikatvasya ca pramāṇasiddhatvāt /",
    "T11bsa075_u:4198": " na ca sa iti pūrvadeśakālasaṃsargo 'yamiti ca sannihitadeśakālasaṃsargaṃ ekasya virudhyate,",
    "T11bsa075_u:4199": " yato yuktaṃ yatpadmarāgasya svarūpe paricchidyamāne tadabhāvo vyavacchidyata iti",
    "T11bsa075_u:4200": " tadavyavacchede tatsvarūpāparicchedāt svapracyutivyavacchedyasvabhāvatvāt padmarāgabhāvasya",
    "T11bsa075_u:4201": " tadanavacchede tatparicchedānupapatteḥ //",
    "T11bsa075_u:4202": " kasmāt punastadanye puṣparāgādayo vyavacchidyante /",
    "T11bsa075_u:4203": " tadabhāvāvinābhāvāditi cet /",
    "T11bsa075_u:4204": " sa eva kutaḥ /",
    "T11bsa075_u:4205": " pratyakṣeṇa kadācidapi puṣparāgapadmarāgayostādātmyānupalambhāditi cet /",
    "T11bsa075_u:4206": " yatra tarhi tatastādātmyapratītiḥ,",
    "T11bsa075_u:4207": " na tatra tadavinābhāvaḥ /",
    "T11bsa075_u:4208": " samasti ca so 'yaṃ padmarāga iti deśakālāvasthānugatamekaṃ padmarāgamavabhāsayantī sākṣātkāravatī pratītiḥ /",
    "T11bsa075_u:4209": " na vikalparūpatayāsyā aprāmāṇyam,",
    "T11bsa075_u:4210": " abhilāpasaṃsargapratibhāsatvaprāmāṇyayoravirodhāt /",
    "T11bsa075_u:4211": " na cedaṃ smārtam,",
    "T11bsa075_u:4212": " adeśakālāvasthāvato 'yaṃ deśakālāvasthānugatatvenādhikyāditi //",
    "T11bsa075_u:4213": " atha keśakuśakadalīstambādau satyapi bhede pratyabhijñānamutpannamiti cet /",
    "T11bsa075_u:4214": " utpadyatāṃ ko doṣaḥ /",
    "T11bsa075_u:4215": " kimanena pratipāditaṃ bhavati /",
    "T11bsa075_u:4216": " kiṃ pratyabhijñāyāḥ sādhāraṇānaikāntikatvam,",
    "T11bsa075_u:4217": " atha śabdasāmyādubhayorapyaprāmāṇyam,",
    "T11bsa075_u:4218": " uta saṃśayāpādanamātram /",
    "T11bsa075_u:4219": " prathamaḥ pakṣo 'nabhyupagamādeva nirastaḥ /",
    "T11bsa075_u:4220": " na hīyamanumānatvenopanyastā /",
    "T11bsa075_u:4221": " anumānatve 'pyabādhitatvāditi viśeṣaṇe na doṣa iti pratipādayiṣyāmaḥ /",
    "T11bsa075_u:4222": " nāpi dvitīyaḥ pakṣaḥ,",
    "T11bsa075_u:4223": " dṛṣṭāntamātrataḥ sādhyasiddherayogāt /",
    "T11bsa075_u:4224": " keśoṇḍukādiviṣayasya cakṣurvijñānasyāpyaprāmāṇye ghaṭādipratyakṣasyāprāmāṇyaprasaṅgāt /",
    "T11bsa075_u:4225": " saṃśayamātraṃ tu vyavahārocchedakatvānnāśrayaṇīyamevati pratipāditamiti na tṛtīyo 'pio pakṣaḥ //",
    "T11bsa075_u:4226": " kiṃ ca keśādau yadi pratyabhijñā vyabhicāriṇo,",
    "T11bsa075_u:4227": " kāryakāraṇapratītiḥ kiṃ na vyabhicāriṇī /",
    "T11bsa075_u:4228": " yā vyabhicāriṇo sā kāryakāraṇapratītireva na bhavatīti cet /",
    "T11bsa075_u:4229": " yadyevaṃ yā visaṃvādinī sā pratyabhijñaiva na bhavati tadābhāsatvāditi samānam /",
    "T11bsa075_u:4230": " pratyabhijñānasya ca sati prāmāṇye 'numānādiṣvanantarbhāve pratyakṣataiva,",
    "T11bsa075_u:4231": " saṃskārasahāyendriyānvayavyatirekānuvidhāyitvācca /",
    "T11bsa075_u:4232": " satsaṃprayoge satīndriyāṇāṃ bhāvācca /",
    "T11bsa075_u:4233": " tadiyaṃ pratyabhijñā anekadeśakālāvasthāsaṃbaddhamekaṃ sphaṭikādikaṃ gocarayantī sthairyaṃ vyavasthāpayati //",
    "T11bsa075_u:4234": " tathānumānato 'pi sthiratāsiddhiḥ /",
    "T11bsa075_u:4235": " prayogaḥ - vivādādhyāsitaḥ sa evāyaṃ sphaṭikaṃ ityādipratyabhijñāpratyayo yathārthaḥ,",
    "T11bsa075_u:4236": " abādhitapratyayatvāt /",
    "T11bsa075_u:4237": " yāvānabādhitapratyayaḥ sa sarvo yathārtha upalabdhaḥ /",
    "T11bsa075_u:4238": " yathā svasaṃvedanapratyayaḥ /",
    "T11bsa075_u:4239": " abādhitaścāyam /",
    "T11bsa075_u:4240": " tasmāttatheti /",
    "T11bsa075_u:4241": " abādhitatvaṃ ca parodbhāvitakṣaṇikatvasādhanabādhakoddhārānniśceyam // (",
    "T11bsa075_u:4242": " Nibandh 115\u000e)",
    "T11bsa075_u:4243": " athāparaḥ prayogaḥ /",
    "T11bsa075_u:4244": " vivādādhyāsitā bhāvāḥ pūrvāparakālayorekasvabhāvāḥ,",
    "T11bsa075_u:4245": " abādhitapratyabhijñayā pratyabhijñāyamānatvāt /",
    "T11bsa075_u:4246": " yadyadabādhitapratyabhijñayā pratyabhijñāyate tatsarvamabhinnam /",
    "T11bsa075_u:4247": " yathā yastvayā dṛṣṭo nīlo 'rthaḥ sa eva mayā dṛṣṭa iti nīlo 'rthaḥ pratyabhijñāyate /",
    "T11bsa075_u:4248": " tathā caite bhāvāḥ /",
    "T11bsa075_u:4249": " tasmāttatheti /",
    "T11bsa075_u:4250": " pūrvaṃ pratyayasya dharmitā,",
    "T11bsa075_u:4251": " adhunā bhāvānāmiti viśeṣaḥ /",
    "T11bsa075_u:4252": " kiṃ ca sahetukatvādvināśasya sthairya siddham /",
    "T11bsa075_u:4253": " prayogaḥ - vivādāspadībhūtā bhāvā yathāsvaṃ vināśahetusannidheḥ prāṅ na vināśinaḥ,",
    "T11bsa075_u:4254": " sahetukavināśatvāt /",
    "T11bsa075_u:4255": " yadyaddhetukaṃ tattadasannidhau na bhavati /",
    "T11bsa075_u:4256": " yathā vahnyādyabhāve dhūmādiḥ /",
    "T11bsa075_u:4257": " sahetukavināśāścāmī bhāvāḥ /",
    "T11bsa075_u:4258": " tasmāttatheti /",
    "T11bsa075_u:4259": " sahetukavināśatvaṃ ca ghaṭasyāgnidhūmayoriva pratyakṣānupalambhato mudgaravināśayorapi kāryakāraṇabhāvasiddhau siddham /",
    "T11bsa075_u:4260": " na ca vināśahetorasāmarthyavaiyarthyābhidhānamucitam,",
    "T11bsa075_u:4261": " aṅkurādihetorapi tathātvaprasaṅgāt /",
    "T11bsa075_u:4262": " śakyaṃ hi vaktumarthasyābhaviṣṇutāyāmasamartho janmahetuḥ,",
    "T11bsa075_u:4263": " bhaviṣṇutāyāṃ vyartha iti /",
    "T11bsa075_u:4264": " api ca akṣaṇikāḥ santaḥ,",
    "T11bsa075_u:4265": " kāraṇavattvāt /",
    "T11bsa075_u:4266": " yat kāraṇavattadakṣaṇikam /",
    "T11bsa075_u:4267": " yathā bhāvavināśaḥ /",
    "T11bsa075_u:4268": " kāraṇavantaśceme santaḥ /",
    "T11bsa075_u:4269": " tasmādakṣaṇikā iti /",
    "T11bsa075_u:4270": " kāraṇavattvasya sādhyaviparyaye vṛttiśaṅkā vināśasya sahetukatvameva nivartayatīti prasiddhavyāptikāt kāraṇavattvādakṣaṇikatvasiddhiriti //",
    "T11bsa075_u:4271": " tathā śaṅkaraḥ sthirasiddhau prāha /",
    "T11bsa075_u:4272": " notpattyanantaravināśī bhāvaḥ,",
    "T11bsa075_u:4273": " prameyatvāt,",
    "T11bsa075_u:4274": " vastuvyāvṛttivaditi /",
    "T11bsa075_u:4275": " avidyamānavipakṣatvādanvayyeva hetuḥ /",
    "T11bsa075_u:4276": " prameyatvasya kṣaṇikatvena virodhābhāvāt sandigdhavyatirekitvamiti cet /",
    "T11bsa075_u:4277": " na khalu kṣaṇikatve kasyacitprameyatvaṃ sidhyati,",
    "T11bsa075_u:4278": " kṣaṇasthitidharmaṇaḥ pramāṇakāle 'pātāt /",
    "T11bsa075_u:4279": " atītasya ca prameyatve 'tiprasaṅgāditi /",
    "T11bsa075_u:4280": " evameva prayogamupastuvan trilocano 'pyāha /",
    "T11bsa075_u:4281": " akṣaṇikāḥ sarvabhāvāḥ,",
    "T11bsa075_u:4282": " prameyatvāt /",
    "T11bsa075_u:4283": " yat pramīyate tadakṣaṇikam /",
    "T11bsa075_u:4284": " yathā bhāvavināśaḥ /",
    "T11bsa075_u:4285": " prameyāśca sarvabhāvāḥ /",
    "T11bsa075_u:4286": " tasmādakṣaṇikā iti /",
    "T11bsa075_u:4287": " asiddho dṛṣṭāntadharmīti cet / na /",
    "T11bsa075_u:4288": " svakāraṇakalāpādutpannavato bhāvasyāntareṇa nivṛttiprasavaṃ sarvadāvasthānaprasaṅgāt /",
    "T11bsa075_u:4289": " tadaiva bhāvo 'sti na pūrvaṃ na praścādityapi śabdaḥ kṣaṇikaparyāyatveneṣyamāṇaḥ kṣaṇādūrdhvaṃ sattvāvicchedopajananamantareṇa nārthavān devairapi śakyaḥ parikalpayitum /",
    "T11bsa075_u:4290": " vināśakālāpekṣayā hi kṣaṇo 'lpīyān kālaḥ /",
    "T11bsa075_u:4291": " tena so 'syāstīti kṣaṇiko vaktavyaḥ /",
    "T11bsa075_u:4292": " itarathā janmavināśayorekasmin kāle bhavatoḥ tulyahetukatvenaikatvaprasaṅgaḥ /",
    "T11bsa075_u:4293": " ekatve tu dvayorekataraḥ prahātavyaḥ /",
    "T11bsa075_u:4294": " tatra janmaprahāṇe bhāvā niḥsvabhāvāḥ prasajyeran /",
    "T11bsa075_u:4295": " nivṛttiparityāge ca janmino bhāvā nityā iti durnivāraḥ prasaṅgaḥ /",
    "T11bsa075_u:4296": " tat siddho dṛṣṭāntaḥ // (",
    "T11bsa075_u:4297": " Nibandh 116\u000e)",
    "T11bsa075_u:4298": " nanu prameyatvakṣaṇikatvayorvirodhāsiddheḥ sandigdhavipakṣavyāvṛttikaṃ prameyatvamiti cet /",
    "T11bsa075_u:4299": " naitadasti /",
    "T11bsa075_u:4300": " yasmādarthaṃ kañcit prāpayat pratyakṣaṃ tena pratyāsannatvātprāpayati /",
    "T11bsa075_u:4301": " pratyāsattiśca tadutpatirevāvakalpate,",
    "T11bsa075_u:4302": " na tādātmyam,",
    "T11bsa075_u:4303": " sākāranirākāravādayoraprakṛtatvāt /",
    "T11bsa075_u:4304": " anyatra nirākṛtatvācca /",
    "T11bsa075_u:4305": " sā ca niyatavastupratibhāsākṣiptā kāryakāraṇabhāvalakṣaṇā pratyāsattistulyakālaṃ pramāṇaprameyayoranupapannā,",
    "T11bsa075_u:4306": " savyetaraviṣāṇayoriva /",
    "T11bsa075_u:4307": " tataḥ pramāṇamarthasattāṃ bodhayattadadhīnotpādatayā bodhayati /",
    "T11bsa075_u:4308": " kāraṇabhāvamātrānubandhitvācca tasya pūrvakālasattayā bhavitavyam /",
    "T11bsa075_u:4309": " ataḥ pūrvakālasattvena vyāptaṃ prameyatvam /",
    "T11bsa075_u:4310": " pūrvakālasattvaṃ ca kṣaṇikatve 'nupapannamiti vyāpakānupalabdhyā vipakṣāt kṣaṇikatvād vyāvartamānaṃ prameyatvamakṣaṇikatvena vyāpyata iti asandigdho vyatirekaḥ /",
    "T11bsa075_u:4311": " tadevamanumānapramāṇasiddho 'kṣaṇika iti //",
    "T11bsa075_u:4312": " evamarthāpattirapyasya sādhikā /",
    "T11bsa075_u:4313": " tathā hi kāryakāraṇabhāvagrahaṇaṃ kramayaugapadyagrahaṇasmaraṇam abhilāṣaḥ svayaṃnihitapratyanumārgaṇaṃ",
    "T11bsa075_u:4314": " duṣṭārthakutūhalaviramaṇaṃ karmaphalasaṃbandhaḥ saṃśayapūrvakanirṇayaḥ bandhamokṣaḥ",
    "T11bsa075_u:4315": " mokṣaprayatnaḥ śubhodarke karmaṇi pravṛttiḥ pratyabhijñā kāryakāraṇabhāvaḥ upādānopādeyabhāvaprabhṛtayaḥ",
    "T11bsa075_u:4316": " sthirasattāmantareṇānupapadyamānāḥ sthairya sādhayanti /",
    "T11bsa075_u:4317": " pratikṣaṇaṃ bhede satyanubhaviturvinaṣṭatve 'nyasya kāryakāraṇabhāvagrahaṇādyanupapatteriti kathaṃ kṣaṇabhaṅgaśaṅkāpi //",
    "T11bsa075_u:4318": " atrābhidhīyate /",
    "T11bsa075_u:4319": " apramāṇamevāyaṃ pratyabhijñākhyo vikalpo mithyātvaṃ ca sadviṣayatvabādhakapratyayāt /",
    "T11bsa075_u:4320": " nanvasya bādhakaṃ pratyakṣamasambhavi,",
    "T11bsa075_u:4321": " anumānaṃ cāsamarthamāveditamiti cet /",
    "T11bsa075_u:4322": " nanvasya pratyabhijñānasya svārthāvinābhāvadārḍhye pratyakṣasahasreṇāpi kim /",
    "T11bsa075_u:4323": " saṃvādaśaithilye tu bādhakapratyakṣavadanumānamapi prāptāvakāśam,",
    "T11bsa075_u:4324": " pramāṇasyaiva siddhibādhayoradhikārāt /",
    "T11bsa075_u:4325": " tathā hi māyākāraḥ śirasi nimajjitaṃ golakamāsyena niḥsārayatīti pratyabhijñā śirasi cchidraprasaṅgasaṅgatenānumānena bādhyamānā pratītaiva",
    "T11bsa075_u:4326": " bādhyamānā na pratyabhijñeti prastute 'pyastu /",
    "T11bsa075_u:4327": " yathāvanatākāśapratibhāsaḥ sarvasaṃpratipattāvapi bādhya eva tadvadekatāgrahaḥ sarvasaṃpratipattāvapi bādhyo 'stu /",
    "T11bsa075_u:4328": " tasmādasyāḥ pratyakṣatākīrtanaṃ yācitakamaṇḍanamātramatrāṇam /",
    "T11bsa075_u:4329": " kathamataḥ sthairyasthitirastu /",
    "T11bsa075_u:4330": " tataścānumānatvamapyasyā dhvastam,",
    "T11bsa075_u:4331": " uktakrameṇa abādhitatvaviśeṣaṇaviruddhabādhyamānatāyāḥ prasādhanāditi viśeṣaṇāsiddho hetuḥ /",
    "T11bsa075_u:4332": " yadāpi kṣaṇabhaṅgasādhakaṃ bādhakaṃ nocyate asyāstadāpīyamapramāṇameva,",
    "T11bsa075_u:4333": " lūnapunarjātakeśapāśādau vyabhicāropalambhāt //",
    "T11bsa075_u:4334": " nanūktaṃ yā vyabhicāriṇī sā na pratyabhijñetyādi /",
    "T11bsa075_u:4335": " yuktametat,",
    "T11bsa075_u:4336": " yadi kāryakāraṇabhāvapratītivallakṣaṇabhedaḥ pratipādayituṃ śakyeta /",
    "T11bsa075_u:4337": " yathā hyanvayavyatirekagrahaṇapravaṇapratyakṣānupalambhādupapanno niścayaḥ kāryakāraṇabhāvapratīteranyastadābhāsapratītirityanayorlakṣaṇabhedaḥ,",
    "T11bsa075_u:4338": " tathā yadi pratyabhijñāne 'pi lakṣaṇabhedo darśitaḥ syāt,",
    "T11bsa075_u:4339": " darśayituṃ (",
    "T11bsa075_u:4340": " Nibandh 117\u000e) vā śakyo vyabhicārāvyabhicāropayogī,",
    "T11bsa075_u:4341": " tadā bhavatu pratyabhijñātadābhāsayorvivekaḥ /",
    "T11bsa075_u:4342": " na tvevamasti,",
    "T11bsa075_u:4343": " sarvatrātyantasadṛśe vastuni pṛthagjanapratyabhijñāyā ekarasatvāt //",
    "T11bsa075_u:4344": " saṃvāditvāsaṃvāditve lakṣaṇabheda iti cet / na /",
    "T11bsa075_u:4345": " aliṅgasya hi vikalpasya saṃvādo nāma pramāṇāntarasaṅgatirarthakriyāprāptirvā /",
    "T11bsa075_u:4346": " tatra na tāvadādyaḥ pakṣaḥ,",
    "T11bsa075_u:4347": " paścādapi sa evāyamiti svatantraikādhyavasāyamātrādaparasya pramāṇagandhasyāpyabhāvāt /",
    "T11bsa075_u:4348": " nāpi dvitīyaḥ pakṣaḥ saṃgacchate /",
    "T11bsa075_u:4349": " na hi pūrvāparakālayorekavastupratibaddhā siddhā kācidarthakriyāḥ,",
    "T11bsa075_u:4350": " bhinnenāpi tatsamānaśaktinā tādṛgarthakriyāyāḥ karaṇāvirodhāt /",
    "T11bsa075_u:4351": " tathā hi yathaiko ghaṭo vāri dhārayatīti tatkālabhāvino 'pyanyasya deśāntaravartino na vāridhāraṇavāraṇam tathā dvitīyādikṣaṇopyanyo yadi vāri",
    "T11bsa075_u:4352": " kīdṛśo doṣaḥ syāt /",
    "T11bsa075_u:4353": " visadṛśakriyāyāṃ tu cintaiva nāsti /",
    "T11bsa075_u:4354": " tatkathaṃ pratyabhijñānasya saṃvādasaṃbhavaḥ //",
    "T11bsa075_u:4355": " nanu yadyekaṃ pratyabhijñānaṃ bisaṃvādi dṛṣṭamiti sarvameva pratyabhijñānaṃ visaṃvādi śaṅkyate,",
    "T11bsa075_u:4356": " tadaikamindriyajñānaṃ keśoṇḍukadvicandrādau visaṃvādyupalabdhamiti ghaṭādiṣvapi sarvameva pratyakṣaṃ visaṃvādi saṃbhāvyatām,",
    "T11bsa075_u:4357": " indriyajanyatvasyaikalakṣaṇasya sarvatra saṃbhavāditi cet / na /",
    "T11bsa075_u:4358": " tatrāpi lakṣaṇabhedasya sadbhāvāt /",
    "T11bsa075_u:4359": " tathā hi bahirarthasthitāvindriyārthakāryatayā sākṣādarthākārānukāritvaṃ pratyakṣatvam /",
    "T11bsa075_u:4360": " taccābhyāsaviśeṣāsāditapaṭimnā pratyakṣeṇa niścīyate /",
    "T11bsa075_u:4361": " kvacittvarthakriyāprāptijñānāditi pratyakṣatvamanavadyameva /",
    "T11bsa075_u:4362": " dvicandrādau tvarthavinākṛtena timirādiviplutacakṣuirmātreṇa tajjñānaṃ janitamiti pratyakṣābhāsameva /",
    "T11bsa075_u:4363": " dvicandrādyarthābhāvastu deśakālanarāntarairdvicandrāderarthasya bādhitatvādavyāhata iti pratyakṣābhāsaparihāre 'pi pratyakṣeṣu ka āścāsavirodhaḥ",
    "T11bsa075_u:4364": " pratyabhijñāne 'pi sarvamidamastīti na yuktam //",
    "T11bsa075_u:4365": " yathā hi pūrvaṃ pāvakādau pākādikriyā pratibaddhā siddhā paścādanubhūyamānā dahanajñānasya saṃvādamāvedayati,",
    "T11bsa075_u:4366": " anyathā bāhyārthocchedānnirīhaṃ jagajjāyate,",
    "T11bsa075_u:4367": " na tathā prathamacaramakālayorekīmāvapratibaddhā kācidarthakriyā upalabdhigocarā pūrvāparakālayorekatvamantareṇa vā pravṛttyādikṣatiryenaikatāvagraho 'pi saṃvādī syāt /",
    "T11bsa075_u:4368": " tadiyamanumānabādhitatvād vyabhicāraśaṅkākalaṅkitatvāccana pratyakṣamanumānaṃ veti kathamataḥ sthairyasiddhiranumānapratihatirvā //",
    "T11bsa075_u:4369": " yat punarvācaspatirūvāca saṃskārendriyayormilitayoreva pratyabhijñānaṃ prati kāraṇatvamiti,",
    "T11bsa075_u:4370": " tadayuktam,",
    "T11bsa075_u:4371": " bhinnasāmagrīprasūtatvādanayorjñānayoḥ /",
    "T11bsa075_u:4372": " tathā hi nimīlite cakṣuṣi sa ityatrendriyavinākṛtasyaiva saṃskārasya sāmarthyamupalabdham /",
    "T11bsa075_u:4373": " prathamadarśane tvayamityatra saṃskārarahitasyaivendriyasya sāmarthyaṃ dṛṣṭam /",
    "T11bsa075_u:4374": " tasmāt sāmagrīdvayapratibaddhaṃ (",
    "T11bsa075_u:4375": " Nibandh 118\u000e) jñānadvayamidamavadhāritam /",
    "T11bsa075_u:4376": " kathamubhābhyāṃ militvaikameva pratyabhijñānamutpāditamityudghuṣyate /",
    "T11bsa075_u:4377": " bījakṣityādyostu pṛthak sāmarthyaṃ na dṛṣṭamityekaiva sāmagrītyaṅkuro 'pyeka evāstu /",
    "T11bsa075_u:4378": " tathā pūrvadeśakālāparadeśakālābhyāṃ tatsaṃbaddhābhyāmanyatvāt padyarāgasyābheda ityapyasaṅgatam /",
    "T11bsa075_u:4379": " viruddhayordharmayoḥ padmarāgādanyatve 'pi viruddhadharmayogāt padmarāgasya bhedaḥ kathamapahnayate,",
    "T11bsa075_u:4380": " trailokyaikatvaprasaṅgasya durvāratvāt /",
    "T11bsa075_u:4381": " na hi dharmadharmiṇoranyatve 'pi brāhmaṇatvacāṇḍālatve ekādhāre bhavitumarhata iti padmarāgasya bhedo duratikramaḥ /",
    "T11bsa075_u:4382": " tathā ca na svabhāvavirodho 'numānasyāpyanekatvaprasaṅgāt /",
    "T11bsa075_u:4383": " tadapi pratyakṣamapratyakṣaṃ cāvikalpo vikalpaścāsamāropaḥ samāropaścetyapyayuktam /",
    "T11bsa075_u:4384": " anumānasya hi paramārthataḥ svasaṃvedanapratyakṣātmano 'vikalpasyāsamāropasvabhāvasyāpratyakṣatvavikalpatvasamāropatvādeḥ",
    "T11bsa075_u:4385": " parāpekṣayā prajñaptatvād viruddhadharmādhyāsābhāvāt kathaṃ bhedasiddhiḥ /",
    "T11bsa075_u:4386": " sa e vāyamiti tu pratyabhijñānasya sa ityaspaṣṭākārayogitvam,",
    "T11bsa075_u:4387": " ayamiti spaṣṭākārayogitvamiti viruddhadharmadvayaṃ bhedakam //",
    "T11bsa075_u:4388": " na caivaṃ vaktavyam tattedantāpekṣayā pratyabhijñānasyāpyekasyaiva pārokṣyāpārokṣyamaviruddhamiti /",
    "T11bsa075_u:4389": " na hodamekākāratayā vyavasthitam,",
    "T11bsa075_u:4390": " yenānumānavadasyāpi pārokṣyāpārokṣyavyavasthāmātraṃ syāt /",
    "T11bsa075_u:4391": " yāvadatītārthākārānukāro vartamānārthānukāraśca svadharmo na bhavati tāvattadarthagocarataiva nāsti /",
    "T11bsa075_u:4392": " kutaḥ pārokṣyāpārokṣyavyavahāro bhaviṣyati /",
    "T11bsa075_u:4393": " tasmāt spaṣṭāspaṣṭākāradvayaviruddhadharmādhyāsāt pratyabhijñānaṃ",
    "T11bsa075_u:4394": " pratyayadvayametaditi sthitam //",
    "T11bsa075_u:4395": " tathā sahetukavināśatvādayamapyasiddho hetuḥ /",
    "T11bsa075_u:4396": " yatpunaratroktam sahetukavināśatvaṃ ghaṭasyāgnidhūmayoriva pratyakṣānupalambhato mudgaraghaṭavināśayorapi kāryakāraṇabhāvasiddhau siddhamiti,",
    "T11bsa075_u:4397": " tadasaṅgatam,",
    "T11bsa075_u:4398": " agnidhūmayordvayorapi dṛśyatvāt,",
    "T11bsa075_u:4399": " pratyakṣānupalambhato dhūmasya vahnikāryatā sidhyatu /",
    "T11bsa075_u:4400": " vināśaśabdavācyastvartho na kaścididantayā dṛṣṭaḥ /",
    "T11bsa075_u:4401": " karparameva ghaṭamudgarābhyāmutpadyamānamupalabdham /",
    "T11bsa075_u:4402": " yadāhurguravaḥ",
    "T11bsa075_u:4403": " dṛṣṭastāvadayaṃ ghaṭo 'tra ca patan dṛṣṭastathā mudgaro",
    "T11bsa075_u:4404": " dṛṣṭā karparasaṃhatiḥ paramato nāśo na dṛṣṭaḥ paraḥ /",
    "T11bsa075_u:4405": " tenābhāva iti śrutiḥ kva nihitā kiṃ vātra tatkāraṇaṃ",
    "T11bsa075_u:4406": " svādhīnā palighasya kevalamiyaṃ dṛṣṭā kapālāvaliḥ //",
    "T11bsa075_u:4407": " tadayamabhāvo dṛśyānupalabdhibādhitaḥ kathaṃ pratyakṣato mudgarādikāryamavadhāryaḥ //",
    "T11bsa075_u:4408": " yatpunarasminnadṛśyamāne 'pi dṛśyata iti vāgjālaṃ sā bhaṇḍavidyā /",
    "T11bsa075_u:4409": " tadvacanād gṛhṇānnapi paśureva / tathā hi",
    "T11bsa075_u:4410": " kasyacit pratibhāsena sādhyate 'pratibhāsi yat /",
    "T11bsa075_u:4411": " pratibhāso 'sya nāsyeti nopapattestu gocaraḥ // iti / (",
    "T11bsa075_u:4412": " Nibandh 119\u000e)",
    "T11bsa075_u:4413": " athaivaṃ vaktavyam kimanyena dhvaṃsena,",
    "T11bsa075_u:4414": " karparameva ghaṭadhvaṃso 'stu,",
    "T11bsa075_u:4415": " tathā ca sati mudgarādyabhāve karparābhāvāt ghaṭasthairyamavyāhatamiti /",
    "T11bsa075_u:4416": " durāśā khalveṣā /",
    "T11bsa075_u:4417": " tathā hi yathā nāśaśabdena karparamucyate tathā yadyabhāvaśabdenāpi karparamevocyate tadaikatra pradeśe ghaṭamekamapanīya ghaṭāntaranyāse tatrāpanītaghaṭasyābhāvavyavahāro na syāt,",
    "T11bsa075_u:4418": " tatpradhvaṃsakapālayostatrānutpādāt /",
    "T11bsa075_u:4419": " tasmādyathāpanītaghaṭasya pracyutimātrāpekṣayā nyastaghaṭe 'bhāvavyavahārastathā",
    "T11bsa075_u:4420": " mudgarādikāraṇābhāvāt pradhvaṃsakarparayoranutpāde 'pi pracyutimātrāpekṣayaiva pratikṣaṇamanyānyatvavyavahāro",
    "T11bsa075_u:4421": " ghaṭasya sidhyatīti kutaḥ sthairyasiddhiḥ /",
    "T11bsa075_u:4422": " tasmāt pradhvaṃsakarparābhāve 'pi pracyutimātrātmakabhāvāpekṣayāpyasmanmatamavyāhatam /",
    "T11bsa075_u:4423": " yadāhurguravaḥ",
    "T11bsa075_u:4424": " āstāṃ karparapaṃktireva kalaśadhvaṃso na ceyaṃ purā",
    "T11bsa075_u:4425": " tena sthairyamapi prasidhyatu tato bhinnena nāśena kim /",
    "T11bsa075_u:4426": " atrottaram,",
    "T11bsa075_u:4427": " nāśaḥ saiva yathocyate yadi tathābhāvo 'pi kumbhāntar",
    "T11bsa075_u:4428": " anyāse 'bhāvavacaḥ kathaṃ matamataḥ sidhyatyabhāvo 'pi na //",
    "T11bsa075_u:4429": " iti /",
    "T11bsa075_u:4430": " nanu yadi svahetujanito nāśo nāsti,",
    "T11bsa075_u:4431": " kathaṃ kvacideva deśe kāle ghaṭo naṣṭa iti pratītiniyamaḥ /",
    "T11bsa075_u:4432": " na ca mudgarādanyo nāśasya heturvaktavyaḥ,",
    "T11bsa075_u:4433": " prāgapi nāśasaṃbhave naṣṭaghaṭabuddhisaṃbhavaprasaṅgāt / yadāhuḥ",
    "T11bsa075_u:4434": " nāśo nāsti yadi svahetuniyataḥ kiṃ deśakāle kvacit",
    "T11bsa075_u:4435": " kumbho naṣṭa iti pratītiniyamastenāsti kāryaśca saḥ /",
    "T11bsa075_u:4436": " nāpyanyat kila kāraṇaṃ rayavato daṇḍātpurāpyanyathā",
    "T11bsa075_u:4437": " nāśoktā na kṛtā vinaṣṭaghaṭadhīḥ kenoddhurā vāryate //",
    "T11bsa075_u:4438": " iti cet / tarhīdānīmarthāpattyā pradhvaṃsaṃ prasādhya mudgarādhīnatvamasya sādhayitumārabdham /",
    "T11bsa075_u:4439": " tathā ca sati dhūmāgnivat pratyakṣataḥ pradhvaṃsasya mudgarādikāryatvaṃ siddhamityutphullagallamullapitaṃ vyāluptam //",
    "T11bsa075_u:4440": " na cārthāpattito 'pi tatsiddhiḥ saṃdyapate,",
    "T11bsa075_u:4441": " kumbho naṣṭa iti pratīteranyathāpyupapadyamānatvāt /",
    "T11bsa075_u:4442": " vināśaṃ vināpi hi ghaṭadarśanavato mudgarakṛtakapālānubhava evanaṣṭaghaṭāvasāyasādhanaḥ,",
    "T11bsa075_u:4443": " kimapareṇa nāśena kartavyam,",
    "T11bsa075_u:4444": " ghaṭo naṣṭa iti buddherghaṭaniścayapūrvakamudgarakṛtakapālānubhavamātrānvayavyatirekānuvidhānadarśanāt /",
    "T11bsa075_u:4445": " na ceyaṃ sāmagrīpūrvamapyasti /",
    "T11bsa075_u:4446": " mudgarābhāve karparapaṃkterevābhāvāt kathaṃ prāgapi naṣṭaghaṭabuddhiprasaṅgaḥ saṃgato nāma /",
    "T11bsa075_u:4447": " yadāhurguravaḥ",
    "T11bsa075_u:4448": " dṛṣṭe 'mbhobhṛti mudgarādijanitā dṛṣṭā kapālāvalī",
    "T11bsa075_u:4449": " saṅketānugamādvinaṣṭaghaṭadhīstāvat samutpādyate / (",
    "T11bsa075_u:4450": " Nibandh 120\u000e)",
    "T11bsa075_u:4451": " sāmagryāmiha nāśanāma na kimapyaṅgaṃ na cāsyāmapi",
    "T11bsa075_u:4452": " syādeṣā na kadāpi nāpi ca purāpyeṣā samagrā sthitiḥ //",
    "T11bsa075_u:4453": " arthāpattirato gatā kṣayamiyaṃ na dhvaṃsasiddhau prabhuḥ // iti //",
    "T11bsa075_u:4454": " yadi nāśānubhavo nāsti kapālānubhavāt kapālakalpanaiva syāt,",
    "T11bsa075_u:4455": " na naṣṭaghaṭabuddhiriti cet /",
    "T11bsa075_u:4456": " tadetadatisāhasam,",
    "T11bsa075_u:4457": " ghaṭaniścayapūrvakakapālavalayadarśanādeva naṣṭaghaṭabuddheḥ sākṣādevānubhūyamānatvāt /",
    "T11bsa075_u:4458": " tadapalāpe dhūmādīnāmapi dahanādipūrvakatvaniścayo na syādityatiprasaṅgaḥ //",
    "T11bsa075_u:4459": " nanu ghaṭo naṣṭa iti buddhirviśeṣyabuddhiḥ /",
    "T11bsa075_u:4460": " sā ca vināśaṃ viśeṣaṇamākṣipatīti cet /",
    "T11bsa075_u:4461": " tadasat, yataḥ",
    "T11bsa075_u:4462": " svabuddhyā rajyate yena viśeṣyaṃ tadviśeṣaṇam /",
    "T11bsa075_u:4463": " ucyate / na cāvidyamānamadṛśyaṃ vā svabuddhyā kiñcidrañjayati /",
    "T11bsa075_u:4464": " prayogo 'trayasya na svarūpanirbhāsastanna kasyacit svānurakta pratītinimittam /",
    "T11bsa075_u:4465": " yathā karikeśaraḥ /",
    "T11bsa075_u:4466": " nāsti ca svarūpanirbhāso dhvaṃsasyeti vyāpakānupalabdhiḥ /",
    "T11bsa075_u:4467": " nāsyā asiddhiḥ,",
    "T11bsa075_u:4468": " abhāvasya svarūpeṇaivedantayā nirbhāsābhāvāt /",
    "T11bsa075_u:4469": " na ca viruddhatā,",
    "T11bsa075_u:4470": " sapakṣe bhāvāt /",
    "T11bsa075_u:4471": " nāpyanaikāntikatvam,",
    "T11bsa075_u:4472": " pratibhāsābhāve 'pi svānuraktapratītihetutve śaśaviṣāṇāderapi tathātvaṃ syādityatiprasaṅgaḥ / nanu",
    "T11bsa075_u:4473": " na dhvaṃsena vinā vinaśyati jagad bhāvena sārdhaṃ sacet",
    "T11bsa075_u:4474": " saccāsacca kimastu vastuniyataṃ bhāvānujo 'sau tataḥ /",
    "T11bsa075_u:4475": " bhāvāt tena tu bhinnakāraṇatayā tatkāraṇāsaṃbhave",
    "T11bsa075_u:4476": " 'bhāvāttena kṛtānyatāpi galitā bhaṅgaḥ kuto 'nukṣaṇam //",
    "T11bsa075_u:4477": " atrocyate / kāraṇāntarādutpadyamāno dhvaṃso 'bhinno bhinno vā /",
    "T11bsa075_u:4478": " nādyaḥ pakṣaḥ,",
    "T11bsa075_u:4479": " bhinnakāraṇatvāt,",
    "T11bsa075_u:4480": " tairanabhyupagatatvācca /",
    "T11bsa075_u:4481": " atha dvitīyaḥ pakṣa /",
    "T11bsa075_u:4482": " tadā kaḥ punarbhāvasya pradveṣo yena pradhvaṃsākhye vastuni svahetorutpanne nivartate nāma //",
    "T11bsa075_u:4483": " yatpunaretaducyate - nābhāvasyotpāde bhāvasyāparā nivṛttiḥ,",
    "T11bsa075_u:4484": " kiṃ tvabhāvotpattireva tannivṛttiriti /",
    "T11bsa075_u:4485": " kathamanyasyotpāde 'nyasya nivṛttiḥ /",
    "T11bsa075_u:4486": " atra svabhāvabhedairuttaraṃ vācyam ye parasparaparihārasthitayaḥ svahetubhyo jāyante /",
    "T11bsa075_u:4487": " na hi svato 'nyasyāṅkurasya vahnirna kāraṇamityanyatvāviśeṣād bhasmano 'pi na kāraṇam /",
    "T11bsa075_u:4488": " svabhāvabhedenatu kāryakāraṇabhāvasamarthanaṃ parasparaparihārasthitiniyame 'pi tulyam /",
    "T11bsa075_u:4489": " yathā cotpādasya purastādakhilasāmarthyarahitasyāṅkuraprāgabhāvasyāpakāraṃ kañcidakurvanto 'pi bījādayo 'ṅkuramārabhamāṇāḥ prāgabhāvaṃ nivartayanti,",
    "T11bsa075_u:4490": " tadutpādasyaiva tatprāgabhāvanivṛttirūpatvāt;",
    "T11bsa075_u:4491": " evaṃ tadabhāvahetavo 'pi bhāvarūpe 'kiñcitkarā (",
    "T11bsa075_u:4492": " Nibandh 121\u000e) api tadabhāvamādadhānāstannivartayanti,",
    "T11bsa075_u:4493": " abhāvotpādasyaiva bhāvanivṛttirūpatvāt /",
    "T11bsa075_u:4494": " tena pūrvavannārthakriyākaraṇaprasaṅga iti /",
    "T11bsa075_u:4495": " taducitaṃ syād yadi kāryakāraṇayorivāsyā pyātmā pramāṇapratītaḥ syāt,",
    "T11bsa075_u:4496": " kevalaṃ dṛśyānupalambhagraste 'pyetasminnupalabhyata iti pralāpo vyaktamiyaṃ bhaṇḍavidyetyuktam /",
    "T11bsa075_u:4497": " arthāpattirapi kṣīṇetyapi prāgabhāvasya ca dṛṣṭāntatvenopanyāso bhaṇḍālekhyanyāyaḥ /",
    "T11bsa075_u:4498": " kiṃ ca kaḥ punaratra virodhaḥ",
    "T11bsa075_u:4499": " sahasthānābhāvo yadi tava virodho 'rthavipadoḥ",
    "T11bsa075_u:4500": " sahasthānāsaṅgaḥ kṣaṇamapi yathā śītaśikhinoḥ /",
    "T11bsa075_u:4501": " sa ca dhvaṃso dhvaṃsāntaramupanayan saṃprati bhaved",
    "T11bsa075_u:4502": " virodhī so 'pyanyaṃ kṣayamiti na nāśaḥ kathamapi //",
    "T11bsa075_u:4503": " anyathā siddhasattāmātreṇa virodhitve sarvaṃ sarveṇa viruddhaṃ prasajyeta /",
    "T11bsa075_u:4504": " svabhāvālambanamapyadarśanādeva nirastamiti /",
    "T11bsa075_u:4505": " athānyonyābhāvaprakṛtikatayārthe sato tadā",
    "T11bsa075_u:4506": " kṣayasyaivābhāvaḥ saha bhavatu vā hetubalataḥ /",
    "T11bsa075_u:4507": " anena dhvaṃse ca prakṛtahatirasya tvanudaye",
    "T11bsa075_u:4508": " balīyānevārthaḥ svayamapacaye 'nyena kimiha //",
    "T11bsa075_u:4509": " saccāsacca kimastu vastviti tu prasaṅgaḥ trilocanaprastāve nirākaraṇīyaḥ /",
    "T11bsa075_u:4510": " ata evātra prastāve bhuvanaikagurūn bhagavataḥ kīrtipādānavamanyamānaḥ śaṅkaraḥ paśorapipaśuriti kṛpāpātramevaiṣa jālmaḥ /",
    "T11bsa075_u:4511": " yadapyāha trilocanaḥ bhāvavyatiriktāṃ nivṛttimanicchadbhiraśakyā svarūpanivṛttiravasthāpayitum /",
    "T11bsa075_u:4512": " yā hi tasya prāktanī kācidavasthā bhavadbhirarthakriyānirvartanayogyā dṛṣṭā saiva yadyuttarakālamapyanuvartate tarhi svarūpeṇaiva nivṛtto bhāvaḥ kathamavasthāpyate /",
    "T11bsa075_u:4513": " tadānīmayaṃ naṣṭo nāma yadi svahetupratilabdhasvarūpavyatirekiṇī tasya kācidavasthotpadyeta,",
    "T11bsa075_u:4514": " utpattau saiva tasyātmāntaraṃ jātamityatādavasthyamevāsya vināśaṃ brūmaḥ /",
    "T11bsa075_u:4515": " tādavasthye tādātmye ca svarūpeṇa nivṛtto bhāva ityasya śabdasya satyamarthaṃ na vidmaḥ /",
    "T11bsa075_u:4516": " svarūpanivṛttiḥ khalviyaṃ bhavantī bhāva eva syāt,",
    "T11bsa075_u:4517": " bhāvādanyā vā /",
    "T11bsa075_u:4518": " tattve svakāraṇebhyo niṣpannasyārthasyānyathānupapattāvutpatterārabhya sattvānnityatvaṃ prasajyeta /",
    "T11bsa075_u:4519": " anyatve ca tadeva nivṛtteranyatvanivṛtti(riti)",
    "T11bsa075_u:4520": " priyamanuṣṭhitaṃ priyeṇa /",
    "T11bsa075_u:4521": " tasmādutsṛjya vibhramaṃ nāśotpattireva naṣṭatvamabhyupagantavyamiti / (",
    "T11bsa075_u:4522": " Nibandh 122\u000e)",
    "T11bsa075_u:4523": " tadetadajñānaphalam / tathā hi",
    "T11bsa075_u:4524": " svakāraṇādeva yathānyadeśavicchinnarūpaḥ samudeti bhāvaḥ /",
    "T11bsa075_u:4525": " vicchinnabhinnakṣaṇavṛttirevaṃ svakāraṇādeva na jāyate kim //",
    "T11bsa075_u:4526": " abhāvato 'rthāntararūpabādhe tatrāpi cārthāntaramīkṣaṇīyam /",
    "T11bsa075_u:4527": " pradīpadṛṣṭāntamataṃ na kāntaṃ svarūpasaṃdarśanaviprayogāt //",
    "T11bsa075_u:4528": " yathā hi deśāntaraparāvṛttamanīlādiparāvṛttaṃ ca svahetorutpannaṃ vastu tathā dvitīyakṣaṇāntaraparāvṛttamapi /",
    "T11bsa075_u:4529": " yathā cānyadeśānavasthāyitvaṃ taddeśāvasthāyitvenāviruddham,",
    "T11bsa075_u:4530": " viruddhaṃ ca deśāntarāvasthāyitvenaiva tathā dvitīyakṣaṇāvasthāyitvaṃ prathamakṣaṇāvasthāyitvenāviruddham,",
    "T11bsa075_u:4531": " viruddhaṃ punardvitīyakṣaṇāvasthāyitvenaiva /",
    "T11bsa075_u:4532": " kevalaṃ deśāntaradvitīyakṣaṇayostatpracyutimātraṃ vyavahriyate /",
    "T11bsa075_u:4533": " tadanyonyābhāvapradhvaṃsābhāvayoḥ padārthayoḥ sadbhāve 'pyavāryam,",
    "T11bsa075_u:4534": " abhāvāntarāsvīkāre 'pi bhāvābhāvayorapyamiśratvāsvīkāre tādātmyaprasaṅgāt /",
    "T11bsa075_u:4535": " tasmād bhāvābhāvayostādātmyamiti /",
    "T11bsa075_u:4536": " yathārthakriyākāritvasya taddeśavartitvanīlatvādibhinnavirodhastathā dvitīyakṣaṇānavasthāyitvenāpīti vivakṣitam /",
    "T11bsa075_u:4537": " paramārthatastu dharmidharmayostādātmyaṃ vyāvṛttikṛto bhedavyavahāra iti apohasiddhau prasādhitam /",
    "T11bsa075_u:4538": " etaccoktakrameṇāviruddhamāpāditam /",
    "T11bsa075_u:4539": " etāvati tu tattve vākchalamātrapravṛttā dveṣaviṣajvalitātmānaḥ kṣudrāḥ pralapantīti kimatra brūmaḥ /",
    "T11bsa075_u:4540": " tataśca vyatiriktanivṛttyutpattimantareṇa svarūpanivṛtterupapatteḥ kathaṃ kṣaṇādūrdhvaṃ prāktanasattāvasthitiḥ /",
    "T11bsa075_u:4541": " tasmādutsṛṣṭavibhramaṃ naṣṭavyavahāramātramastu,",
    "T11bsa075_u:4542": " na tvasyānyat kiñcij jāyeta,",
    "T11bsa075_u:4543": " bhāvasya tādavasthyaprasaṅgāt /",
    "T11bsa075_u:4544": " abhāvaḥ kathaṃ niṣidhyata iti cet /",
    "T11bsa075_u:4545": " na, tadanutpattimātraviṣayasya vācāniścayena ca paścādabhāvavyavahāramātrapravartanasyeṣṭatvād vastūtpattereva niṣiddhatvāt /",
    "T11bsa075_u:4546": " nanu keyaṃ vācoyuktiḥ,",
    "T11bsa075_u:4547": " abhāvavyavahāramātramiṣyate paścānnābhāva iti /",
    "T11bsa075_u:4548": " evaṃ sati visaṃvāditāprasaṅgo 'bhāvavyavahārasya /",
    "T11bsa075_u:4549": " abhāvaśca mithyeti bhāva eva pratiṣedhyasya syāt /",
    "T11bsa075_u:4550": " sa cābhāvaḥ paścā(d)",
    "T11bsa075_u:4551": " bhavatīti sphuṭataramasya kādācitkatvātsahetukatvam,",
    "T11bsa075_u:4552": " vastutvaṃ ceti /",
    "T11bsa075_u:4553": " asadetat, abhāvākhyavastvantarāsvīkāre 'pi pracyutimātrāpekṣayāpi vyavahārasya caritārthatvapratipādanāt /",
    "T11bsa075_u:4554": " yattu tadviviktabhūtalāderviṣayatvamāśaṅkyoktam,",
    "T11bsa075_u:4555": " na bhūtalādervastvantaratvāt /",
    "T11bsa075_u:4556": " na ca vastvantare pratipādite pratīte vā ghaṭādi vastubhūtamiti pratipāditaṃ pratītaṃ (",
    "T11bsa075_u:4557": " Nibandh 123\u000e) vā bhavati /",
    "T11bsa075_u:4558": " evaṃ vastvantarameva nāśa iti asmin mate yad dūṣaṇamuktaṃ tat svayameva parihṛtaṃ syāditi,",
    "T11bsa075_u:4559": " tadapyasaṃbaddham,",
    "T11bsa075_u:4560": " kevalaṃ hi bhūtalamasya viṣaya iti kathaṃ na ghaṭāderabhūtatvabodhaḥ /",
    "T11bsa075_u:4561": " yaiva hi ghaṭādyapekṣayā kaivalyāvasthā pradeśasya sa eva ghaṭavirahaḥ /",
    "T11bsa075_u:4562": " vacanādināpyevaṃ kevalapradeśapratipādane kathamiva na prakṛtaghaṭādyabhāvapratipādanam /",
    "T11bsa075_u:4563": " kaivalyaṃ cāsahāyapradeśādavyatibhinnameva //",
    "T11bsa075_u:4564": " na ceha ghaṭo nāstīti pratyayasya ghaṭavatyapi pradeśe prasaṅgaḥ,",
    "T11bsa075_u:4565": " svahetostathotpannasya saghaṭapradeśasya kevalapradeśādanyatvāt /",
    "T11bsa075_u:4566": " na ca pratyabhijñānataḥ saghaṭāghaṭapradeśayorekatvam,",
    "T11bsa075_u:4567": " pūrvamasya nirākaraṇāt /",
    "T11bsa075_u:4568": " na ca vināśahetorasāmarthyavaiyarthyābhidhāne 'ṅkurādihetorapi tathābhidhātumucitam /",
    "T11bsa075_u:4569": " asiddhe hi kārye hetorāśrayaṇamavārtham /",
    "T11bsa075_u:4570": " siddhe ceyaṃ cintā,",
    "T11bsa075_u:4571": " yadi hetornityo 'nityo vārtho jātaḥ kiṃ nāśakāraṇeneti hetupuraskāreṇaiva pravṛtteḥ /",
    "T11bsa075_u:4572": " na caivamasiddhe 'ṅkurādau kārye śakyamabhidhātum,",
    "T11bsa075_u:4573": " svarūpasyaivābhāt taddharmakatvā(tad)",
    "T11bsa075_u:4574": " dharmakatvādiparyanuyogasya nirviṣayatvāt //",
    "T11bsa075_u:4575": " nanu tvayāpi bhāvābhāvayorlakṣaṇabhedo 'bhihitaḥ /",
    "T11bsa075_u:4576": " tatkathamekatvaṃ sarvārthānām /",
    "T11bsa075_u:4577": " lakṣaṇabhedādeva bhedavyavasthā /",
    "T11bsa075_u:4578": " tato 'pi cenna bhedavyavasthitiḥ,",
    "T11bsa075_u:4579": " na kasyacit kutaścid bhedavyavasthitirityadvaitaprasaṅga iti cet / na /",
    "T11bsa075_u:4580": " yo hi naśvarasvabhāvaḥ sa eva nāśoḥ,",
    "T11bsa075_u:4581": " naśyatīti bahulādhikārāt kartari ghañaḥ prasādhanāt,",
    "T11bsa075_u:4582": " taṃ nāśaṃ bhāvasvabhāvamicchāmaḥ /",
    "T11bsa075_u:4583": " naśanaṃ nāśa iti tu prasajyātmā dvidhā kartavyaḥ /",
    "T11bsa075_u:4584": " tattvatastāvad vastutvavirahāt tattvānyatvavirahita evāsau bhāvo na bhavatīti tadbhāvaniṣedhamātrapātaṃ tu bhavati kharaśṛṅgādivat /",
    "T11bsa075_u:4585": " saṃvṛtau tu yathā kālabhedena vikalpyamānaḥ kādācitka iva pratibhāti tathā sarvopākhyāviraharūpatayā bhāvādbhinna iva pratibhātīti nāvastutvopalakṣaṇabhedākhyānavirodhaḥ",
    "T11bsa075_u:4586": " evaṃ ca sati saṃvṛttyā lakṣaṇabhede bhāvābhāvayorbhedasyeṣṭatvāt /",
    "T11bsa075_u:4587": " tatvena ca lakṣaṇaikatāvirahe bhāvasya tenaikyaniṣedhāt kathamadvaitaprasaṅgopālambhaḥ //",
    "T11bsa075_u:4588": " syādetat / na ca vivekāpratītau tadviviktagrahaṇaṃ bhavati /",
    "T11bsa075_u:4589": " tadvivekaśca na bhūtalādisvarūpameva viśeṣaṇatvāditi /",
    "T11bsa075_u:4590": " tadetannyāyabahiṣkṛtam /",
    "T11bsa075_u:4591": " viśeṣaṇaviśeṣyabhāvo hi saṅkalpāruḍhe rūpe bāhyārthasparśe vikalpaśabdaliṅgāntarāṇāṃ vaiyarthyaprasaṅgāditi śāstre vistareṇa pratipādanāt /",
    "T11bsa075_u:4592": " sa ca saṅkalpo 'bhinnamapi bhāvaṃ bhinnamivākalayati /",
    "T11bsa075_u:4593": " yathā śilāputrakasya śarīram,",
    "T11bsa075_u:4594": " śarīre karaṇādayaḥ,",
    "T11bsa075_u:4595": " lambakarṇo devadatta ityādi /",
    "T11bsa075_u:4596": " tasmāt kalpanādhīno viśeṣaṇaviśeṣyabhāvaḥ /",
    "T11bsa075_u:4597": " abhinne 'pi bhāve bhedavivakṣāpekṣo bhedavyavahāraḥ kathaṃ bhedaniyatamātmānamātanotu //",
    "T11bsa075_u:4598": " skhaladgatirayaṃ rāhoḥ śira ityādinirdeśa iti cet /",
    "T11bsa075_u:4599": " yadi satyametat,",
    "T11bsa075_u:4600": " tadā śiro 'tiriktasya rāhoriva kṣmātalāderatiriktasya vivekasya dṛśyānupalambhabādhitatvādayamapi nirdeśaḥ skhaladgatireva,",
    "T11bsa075_u:4601": " tathāpi neti koṣapānaṃ pramāṇam /",
    "T11bsa075_u:4602": " tasmātsaghaṭāt (",
    "T11bsa075_u:4603": " Nibandh 124\u000e) pradeśāntarāt pradeśa evāyamanyo ghaṭaviviktaḥ svahetorutpanno na tu ghaṭavivekena viśeṣitaḥ,",
    "T11bsa075_u:4604": " svahetorutpannasya viviktasyābhāve vivekasyābhāvāt / kiṃ ca",
    "T11bsa075_u:4605": " vyāptaṃ bhidā yadi viśeṣyaviśeṣa(ṇa)",
    "T11bsa075_u:4606": " tvaṃ bhedātyayānnanu tadā tadabhāva eva /",
    "T11bsa075_u:4607": " deśo viśiṣṭa iti cāsti yathā tathedamapyasti dṛśyamatabhedadṛgasti neti //",
    "T11bsa075_u:4608": " tasmānnābhāvo nāma kaścid yatra kāraṇavyāpāraḥ /",
    "T11bsa075_u:4609": " tadevaṃ sahetukavināśatvāditi hetuḥ svarūpāsiddha iti sthitam //",
    "T11bsa075_u:4610": " satāmakṣaṇikatvaṃ kāra(ṇa)",
    "T11bsa075_u:4611": " vattvādityapyasaṃbaddhameva,",
    "T11bsa075_u:4612": " kṣaṇikatvakāraṇavattvayorvirodhābhāvādakṣaṇikatvena kāraṇavattvasya vyāpterasiddheḥ sandigdhavyatirekitvāt /",
    "T11bsa075_u:4613": " na cāsya viparyaye vṛttiśaṅkā nāśasya sahetukatvameva nivartayati,",
    "T11bsa075_u:4614": " uktakrameṇa nāśasyaivābhāvāditi //",
    "T11bsa075_u:4615": " tathā prameyatvādapi sthirasiddhirmanorathamātram /",
    "T11bsa075_u:4616": " sākāravedanodayapakṣasthitau hi dvitīyakṣaṇānuvṛttāvapyarthasya vyavahitatvāt,",
    "T11bsa075_u:4617": " prakāśānupapatterviṣayasvarūpavedanameva jñānasya viṣayavedanam /",
    "T11bsa075_u:4618": " evaṃ ca vartamānānurodhaḥ /",
    "T11bsa075_u:4619": " atīte 'pi tatpratyāsatterapracyuteḥ /",
    "T11bsa075_u:4620": " na cātiprasaṅgaḥ,",
    "T11bsa075_u:4621": " anantarātītādanyena kṣaṇena sārūpyāsamarpaṇāt /",
    "T11bsa075_u:4622": " tataśca kāraṇatvād yadi nāma prameyatvasya pūrvakālasattvena vyāptistathāpi prameyatvavat",
    "T11bsa075_u:4623": " pūrvakālasattvamapi kṣaṇike 'viruddhamiti prameyatvākṣaṇikatvayorvyāptisādhano vyāpakānupalambho 'siddhaḥ /",
    "T11bsa075_u:4624": " jñānākārārpakatvaṃ hi hetutvam,",
    "T11bsa075_u:4625": " prameyatvaṃ prāmāṇikapratītatvam /",
    "T11bsa075_u:4626": " taccānantarātīta eva kṣaṇe samupapadyate //",
    "T11bsa075_u:4627": " jñānasattvāsamaye 'rthānuvṛtterabhāvānnirviṣayateti cet /",
    "T11bsa075_u:4628": " nanvanuvṛttāvapi tadarpitākārasvarūpasaṃvedanameva tadvedanam /",
    "T11bsa075_u:4629": " tadeva ca saviṣayatvam /",
    "T11bsa075_u:4630": " iyaṃ ca pratyāsattiranantarātīte 'pi kṣaṇe 'kṣīṇeti na dvitīyakṣaṇānuvṛtteranurodha ityuktam /",
    "T11bsa075_u:4631": " ataḥ sandigdhavyatirekitvādanaikāntikameva prameyatvam //",
    "T11bsa075_u:4632": " atha sākāravādavidveṣādanākārajñānagrāhyatvaṃ prameyatvamabhipretaṃ tadāsiddhatāsya hetoḥ /",
    "T11bsa075_u:4633": " indriyārthasannikarṣāderjñānamutpadyatāṃ nāma /",
    "T11bsa075_u:4634": " taccānubhavaikarasatvena sarvatrārthe sadṛśākāratvāt kasya grāhakamastu,",
    "T11bsa075_u:4635": " yenābhisaṃbaddhamiti cet /",
    "T11bsa075_u:4636": " ātmamanaḥsaṃyogādīnāmapi grahaṇaṃ syāt /",
    "T11bsa075_u:4637": " janakasya grahaṇamiti cet /",
    "T11bsa075_u:4638": " tathāpyātmādīnāṃ grahaṇaprasaṅgaḥ /",
    "T11bsa075_u:4639": " viṣayatvena janakasya grahaṇamityapyasādhu,",
    "T11bsa075_u:4640": " viṣayatvasyādyāpyaniścayāt /",
    "T11bsa075_u:4641": " idaṃ dṛṣṭaṃ śrutaṃ vedamityadhyavasāyo yatrārthe sa viṣaya iti cet /",
    "T11bsa075_u:4642": " nanvastyeva pratiniyato vyavahāraḥ /",
    "T11bsa075_u:4643": " kaḥ punaratra pratyāsattiniyama iti pṛcchāmaḥ /",
    "T11bsa075_u:4644": " sa cedupavarṇayituṃ na śakyate,",
    "T11bsa075_u:4645": " vyavahāro 'pi tvanmate niyato na syāditi brūmaḥ /",
    "T11bsa075_u:4646": " asti tāvaditi cet /",
    "T11bsa075_u:4647": " ata evārthasārūpyamasādhāraṇaṃ pratyāsattinimittamastu,",
    "T11bsa075_u:4648": " nirmimitte niyamāyogāt // (",
    "T11bsa075_u:4649": " Nibandh 125\u000e)",
    "T11bsa075_u:4650": " nanu sārūpyamapyarthādarśane kathamavadhāryate /",
    "T11bsa075_u:4651": " tacca kimekadeśena,",
    "T11bsa075_u:4652": " sarvātmanā vā /",
    "T11bsa075_u:4653": " ādye pakṣe sarvaṃ sarvasya vedanaṃ syāt /",
    "T11bsa075_u:4654": " dvitīye tu jñānamajñānatāṃ vrajet /",
    "T11bsa075_u:4655": " kiṃ ca sārūpyādarthavedane 'nantaraṃ jñānaṃ tulyaviṣayaṃ viṣayaḥ syāditi cet /",
    "T11bsa075_u:4656": " mābhūdarthasya darśanam /",
    "T11bsa075_u:4657": " ākāraviśeṣabalādadhyavasitārthasyārthakriyāprāpterevārtho 'pīdṛśa iti sārūpyavyavahāro 'viruddhaḥ /",
    "T11bsa075_u:4658": " ata eva sthūlagataṃ paramāṇugataṃ vā sārūpyaṃ na cintyate /",
    "T11bsa075_u:4659": " jñānākārasya sthūlatve 'pyekasāmagrīpratibaddhapuñjaviśeṣādapyabhīṣṭakriyākaraṇāt puruṣārthasiddheḥ /",
    "T11bsa075_u:4660": " sārūpyaṃ caikadeśenaiva /",
    "T11bsa075_u:4661": " na cātra sarvavedanaprasaṅgaḥ,",
    "T11bsa075_u:4662": " sarveṣāṃ jñānaṃ pratyajanakatvāt /",
    "T11bsa075_u:4663": " janakānāṃ ca svavyapadeśanimittāsādhāraṇaikadeśārpakatvena grāhyatvāt /",
    "T11bsa075_u:4664": " nāpi tulyaviṣayāntarajñānagrahaṇaprasaṅgaḥ,",
    "T11bsa075_u:4665": " tasya svasaṃvedanādeva pramāṇāt siddhatvāt /",
    "T11bsa075_u:4666": " pramāṇāntarasya tatra vaiyarthyāt /",
    "T11bsa075_u:4667": " jaḍatve satyākārārpakasya vastuno grāhyatvādityasyārthasyābhīṣṭatvācca /",
    "T11bsa075_u:4668": " bāhyārthasthitau ceyaṃ cinteti sarvamanavadyam /",
    "T11bsa075_u:4669": " tadevamayaṃ prameyatvāditi hetuḥ sākāravādapakṣe sandigdhavyatirekaḥ,",
    "T11bsa075_u:4670": " nirākārapakṣe cāsiddha iti sthitam /",
    "T11bsa075_u:4671": " na cārthāpattirati sthirātmasādhanī,",
    "T11bsa075_u:4672": " kāryakāraṇabhāvagrahaṇādīnāmanyathopapatteḥ /",
    "T11bsa075_u:4673": " tathā hi upādānopādeyabhāvasthitacittasantatimapyāśrityeyaṃ vyavasthā sustheti kathamātmānaṃ pratyujjīvayatu /",
    "T11bsa075_u:4674": " tatra kāryakāraṇabhāvapratītistāvadanākulā /",
    "T11bsa075_u:4675": " tathāpi prāgbhāvivastuniścayajñānasyopādeyabhūtena tadarpitasaṃskāragarbheṇa paścādbhāvivastujñānenāsmin satīdaṃ bhavatīti niścayo janyate /",
    "T11bsa075_u:4676": " tathā prāgbhāvivastvapekṣayā kevalabhūtalaniścāyakajñānopādeyabhūtena tadarpitasaṃskāragarbheṇa",
    "T11bsa075_u:4677": " paścādbhāvivastvapekṣayā kevalabhūtalaniścāyakajñānenāsminnasatīdaṃ na bhavatīti",
    "T11bsa075_u:4678": " vyatirekaniścayo janyate / yathoktam",
    "T11bsa075_u:4679": " ekāvasāyasamanantarajātamanyavijñānamanvayavimarśamupādadhāti /",
    "T11bsa075_u:4680": " evaṃ tadekavirahānubhavodbhavānyavyāvṛttidhīḥ prathayati vyatirekabuddhim //",
    "T11bsa075_u:4681": " ata eva devadattenāgnau pratīte yajñadattena ca dhūme pratīte na kāryakāraṇabhāvagrahaṇaṃ tajjñānayorupādānopādeyabhāvābhāvāt /",
    "T11bsa075_u:4682": " yatra tvekasantāne jñānakṣaṇayorupādānopādeyabhāvastatra kāryādigrahaḥ sugrahaḥ /",
    "T11bsa075_u:4683": " anyathā satyapi nityātmani pratisandhātari kāryakāraṇabhāvādīnāmapratītireva syāt /",
    "T11bsa075_u:4684": " tathā hi ātmanaḥ sakāśāt pratisandheyabuddhīnāmabhedo bhedo vā bhedābhedo vā /",
    "T11bsa075_u:4685": " prathamapakṣe ātmaiva syāt pratisandhātā,",
    "T11bsa075_u:4686": " buddhya eva vā syuḥ pratisandheyā iti kaḥ pratisandhānārthaḥ /",
    "T11bsa075_u:4687": " bhedapakṣa 'pi buddhibhyo bhidyamānasya jaḍasyātmanaḥ kaḥ pratisandhānārtha iti na vidmaḥ /",
    "T11bsa075_u:4688": " buddhiyogād draṣṭutvavat pratisandhātṛtvamiti (",
    "T11bsa075_u:4689": " Nibandh 126\u000e) cet / buddhi reva tarhi draṣṭī pratisandhātrī cetī niyamasvīkāre tadyogādasya tathātvamiti kimanena yācitakamaṇḍanena /",
    "T11bsa075_u:4690": " buddhīnāṃ kartṛtvābhāvāditi cet /",
    "T11bsa075_u:4691": " taddvāreṇāpi tarhi tasyātmano draṣṭṛtvādivyavahārānupapattiḥ /",
    "T11bsa075_u:4692": " yadi hi buddhirhetoḥ phalasya vā draṣṭrī syāt tadānantaryapratiniyamasya cānusandhātrī kalpitā /",
    "T11bsa075_u:4693": " tadyogād draṣṭṛtvaṃ pratisandhātṛtvaṃ cocyata iti syādapi prativiṣayamalabdhaviśeṣāyāṃ ca buddhau saṃbandho 'pi na viśeṣaṃ vyavahārayitumīśaḥ - adhunā nibandhanādhigantā,",
    "T11bsa075_u:4694": " adhunā phalasya,",
    "T11bsa075_u:4695": " idānīṃ pratisandhāteti /",
    "T11bsa075_u:4696": " tathāvidhabuddhigataviśeṣasvīkāre tu kimapareṇātmanā kartavyam,",
    "T11bsa075_u:4697": " tāvataiva paryāptatvād vyavahārasya /",
    "T11bsa075_u:4698": " sthirātmānamantareṇa saiva buddhirna syāditi cet /",
    "T11bsa075_u:4699": " kenaivaṃ pratārito 'si /",
    "T11bsa075_u:4700": " aho mohamāhātmyaṃ yadīdṛśānapi paravaśīkaroti /",
    "T11bsa075_u:4701": " tathā hi nedamidamantareṇa yaducyate tat khalvanyatra pratyakṣānupalambhābhyāṃ sāmarthyāvadhāraṇe sati yujyate vahneriva dhūme,",
    "T11bsa075_u:4702": " cakṣurādivadvā dṛṣṭakāraṇāntarasāmagryā kāryādarśane paścād darśane ca kiñcidanyadapekṣaṇīyamastīti sāmānyākāreṇa /",
    "T11bsa075_u:4703": " ādyaḥ pakṣastāvannāstīti vyaktam /",
    "T11bsa075_u:4704": " dvitīyo 'pi na saṃbhavī /",
    "T11bsa075_u:4705": " na hi kāraṇabuddhisamanantaraṃ kāryabuddhau satyāṃ niścayapravṛttasyedamasyānantaraṃ",
    "T11bsa075_u:4706": " dṛṣṭaṃ mayeti pratisandhānamadṛṣṭapūrvaṃ kadācit yato 'nyasya sāmarthyaparikalpanaṃ",
    "T11bsa075_u:4707": " syādityudasya vyāmohamuktakrameṇaiva kāryakāraṇagrahaṇavyavasthā svīkartavyā /",
    "T11bsa075_u:4708": " bhedābhedapakṣastu dhikkāra eva,",
    "T11bsa075_u:4709": " tasyaiva tadapekṣayā bhedābhedaviruddhadharmādhyāsādekatvānupapatteḥ /",
    "T11bsa075_u:4710": " tataśca yadbhinnaṃ bhinnamevābhinnaṃ cābhinnamiti naikasya bhedābhedau /",
    "T11bsa075_u:4711": " tathāpyabhede viśvamekamiti yugapadutpādasthitipralayaprasaṅgaḥ /",
    "T11bsa075_u:4712": " evaṃ kramivastugrāhakaiḥ kramijñānairupādānopādeyabhūtaiḥ sākṣāt pāramparyeṇa krameṇāmī jāyanta iti niścayo janyate /",
    "T11bsa075_u:4713": " aikakālikānekavastugrāhakaireva tajjñānairekopādānatvāt sakṛdimāni jātānīti vikalpaḥ kriyata iti kramākramagrahaṇamapyanavadyam /",
    "T11bsa075_u:4714": " kathamanekajñānādekavikalpa iti cet / ki doṣaḥ /",
    "T11bsa075_u:4715": " bhavantu bhinnā matayastathāpitā dadhatyupādānatayaikakalpanam /",
    "T11bsa075_u:4716": " na bhinnasaṃkhyā phalahetubādhinī na cānyasantānabhavā ivākṣamāḥ //",
    "T11bsa075_u:4717": " yadapyuktaṃ śaṅkareṇa pūrvottarakṣaṇayoḥ saṃvittīḥ,",
    "T11bsa075_u:4718": " tābhyāṃ vāsanā,",
    "T11bsa075_u:4719": " tayā hetuphalabhāvādhyavasāyī vikalpa iti cet /",
    "T11bsa075_u:4720": " kimidānīṃ yatkiñcidāśaṅkitena vaktavyamityevaṃ vidhiranuṣṭhīyate bhavatā /",
    "T11bsa075_u:4721": " vikalpo hi gṝhītānusandhānamatadrūpasamāropo vā syāt /",
    "T11bsa075_u:4722": " na tāvat pūrvaḥ pakṣaḥ,",
    "T11bsa075_u:4723": " adṛṣṭānvayavyatirekasya puruṣasya hetuphalabhāvāgrahe 'nusandhānapratyayahetorvāsanāviśeṣasyaivānupapatteḥ /",
    "T11bsa075_u:4724": " agṛhītasya cānusandhāne 'tiprasaṅgāditi / (",
    "T11bsa075_u:4725": " Nibandh 127\u000e)",
    "T11bsa075_u:4726": " tadetanna samyagālocitam /",
    "T11bsa075_u:4727": " yato hetuphalabhūtayoḥ pūrvottarakṣaṇayorekaikena jñānenānanubhave 'pyupādānopādeyabhūtābhyāṃ kramijñānābhyāṃ hetuphalatve gṛhīte eva /",
    "T11bsa075_u:4728": " kevalaṃ hetukāle phalābhāvāt /",
    "T11bsa075_u:4729": " tadviṣayasāmarthyagrahaṇe 'pi phalādarśanāt tadavasāya evāpravṛttaḥ kāryadarśanena pravartyate /",
    "T11bsa075_u:4730": " tathā phalāvalokane 'pi tatkāryatā gṛhītaiva vikalpenānusandhīyata iti gṛhītānusandhānarūpa evāyaṃ vikalpa iti yatkiñcidetat /",
    "T11bsa075_u:4731": " yadāha mahābhāṣyālaṅkāraḥ",
    "T11bsa075_u:4732": " yadi nāmaikamadhyakṣaṃ na pūrvāparavittimat /",
    "T11bsa075_u:4733": " adhyakṣadvayasadbhāve prākparāvedanaṃ katham // iti //",
    "T11bsa075_u:4734": " tathā smaraṇamabhilāṣaḥ,",
    "T11bsa075_u:4735": " svayaṃ vihitapratyanumārgaṇam,",
    "T11bsa075_u:4736": " dṛṣṭārthakutūhalaviramaṇam,",
    "T11bsa075_u:4737": " karmaphalasaṃbandhaḥ,",
    "T11bsa075_u:4738": " saṃśayapūrvakanirṇayaśca pūrvapūrvānubhavaikopādānakāraṇaiḥ samarpitasaṃskāragatairuttarottarārthānubhavaivopādeyabhūtairjanyamāno yujyata iti kimadhikenātmanā parikalpitena /",
    "T11bsa075_u:4739": " upādānopādeyabhāvaniyamādeva ca na santānāntare smaraṇādiprasaṅgaḥ saṅgataḥ /",
    "T11bsa075_u:4740": " kimidamupādānamiti cet /",
    "T11bsa075_u:4741": " ucyate /",
    "T11bsa075_u:4742": " yatsantānanivṛttyā yadutpadyate tattasyopādānakāraṇam /",
    "T11bsa075_u:4743": " yathā mṛtsantānanivṛttyotpadyamānasya kumbhasya mṛdupādānamiti śāstre prapañcitam /",
    "T11bsa075_u:4744": " na cātra paralokakṣatiḥ //",
    "T11bsa075_u:4745": " yadapyuktam - cittaśarīrayoḥ kiyatkālasthitinibandhanasya dṛṣṭasya nivṛttau cittasyāpi nivṛttiprasaṅgaḥ /",
    "T11bsa075_u:4746": " maraṇavedanayā hi cittaṃ vikalam /",
    "T11bsa075_u:4747": " tato 'vikalā cittāntarajananāvasthā na saṃbhavati /",
    "T11bsa075_u:4748": " tasmādupasthite maraṇaduḥkhe sarvasaṃskāravirodhini cittamapyucchidyeteti nāstikyamāyātamiti /",
    "T11bsa075_u:4749": " tadayuktam /",
    "T11bsa075_u:4750": " yato maraṇaduḥkhaṃ cittaviśeṣa eva,",
    "T11bsa075_u:4751": " tasya cittāntarajananasāmarthyasvabhāvasya svabhāvādavāryaiva jñānotpattiriti /",
    "T11bsa075_u:4752": " bandhānmokṣo 'pi saṃsāricitta sabandhādanāśravacittaprabandho yaḥ /",
    "T11bsa075_u:4753": " śubhādimokṣayorapi pravṛttiravāryā /",
    "T11bsa075_u:4754": " yataḥ satyapyātmanyahameva mukto bhaviṣyāmi sukhī cetyātmagrahaṇakṣaṇādadhyavasāyāt pravartate /",
    "T11bsa075_u:4755": " na punarātmanā galahastitaḥ /",
    "T11bsa075_u:4756": " sa cānādyavidyāparamparāyātaḥ pūrvāparayorekatvāropako mithyāsaṅkalpo bādhite 'pyātmanyavyāhataprasara iti kathamapravṛttiḥ / nanu",
    "T11bsa075_u:4757": " nairātmyavādapakṣe (tu)",
    "T11bsa075_u:4758": " pūrvamevāvabudhyate /",
    "T11bsa075_u:4759": " madvināśātphalaṃ na syānmatto 'nyasyāthavā bhavet // iti /",
    "T11bsa075_u:4760": " apravṛttirevāstviti cet /",
    "T11bsa075_u:4761": " astu, ko doṣaḥ /",
    "T11bsa075_u:4762": " yadyayamātmagraho nirviṣayo 'pi pravṛttimanākṣipta kṣaṇamapi sthātuṃ (na)",
    "T11bsa075_u:4763": " prabhavati /",
    "T11bsa075_u:4764": " yathā hi jātasyāvaśyaṃ mṛtyuriti (",
    "T11bsa075_u:4765": " Nibandh 128\u000e) jñātavatopyapratikriyaputrādimaraṇe sorastāḍamākrando maraṇādau ca yatnaḥ śokodrekāt evamavidyodrekādeva nairātmyaṃ jānannapi",
    "T11bsa075_u:4766": " na sukhamāsta iti kimatra kriyatām,",
    "T11bsa075_u:4767": " avidyāyāḥ pravartanaśakteravāryatvāt /",
    "T11bsa075_u:4768": " pratyabhijñā ca pūrvameva dhvastā /",
    "T11bsa075_u:4769": " kāryakāraṇabhāvaniyatā paścādbhāvipūrvabhāvitā /",
    "T11bsa075_u:4770": " sā ca kṣaṇike 'pyaviruddhā /",
    "T11bsa075_u:4771": " upādānopādeyatā ca kramisvasaṃvedanajñānadvayena sākṣātkṛtā tatpṛṣṭhabhāvinā niścīyata iti,",
    "T11bsa075_u:4772": " asatyapyātmani pratisandhātari kāryakāraṇagrahaṇādaya upapadyamānā nātmānamupasthāpayituṃ prabhavanti /",
    "T11bsa075_u:4773": " ato 'rthāpattirati na kṣameti bhāgyahīnamanorājyamiva sthirasiddhirviśīryata eva /",
    "T11bsa075_u:4774": " tathā ca kṣaṇabhaṅgasandehe sattvādyanumānaṃ prāptāvasaram //",
    "T11bsa075_u:4775": " // sthirasiddhidūṣaṇaṃ samāptam // (",
    "T11bsa075_u:4776": " Nibandh 129\u000e) // 9 //",
    "T11bsa075_u:4777": " // citrādvaitaprakāśavādaḥ //",
    "T11bsa075_u:4778": " // namastārāyai //",
    "T11bsa075_u:4779": " digeṣā svaparāśeṣaprativādiprasādhanī /",
    "T11bsa075_u:4780": " citrādvaitamatābodhadhvāntastomakadarthinī //",
    "T11bsa075_u:4781": " iha khalu sakalajaḍapadārtharāśau pratyākhyāte nirākṛte ca nirākāravijñānavāde pratihate",
    "T11bsa075_u:4782": " cālīkākārayogini pāramārthikaprakāśamātre samyagunmūlite ca sākāravijñānālīkatvasamārope",
    "T11bsa075_u:4783": " pratisantānaṃ ca svapnavadabādhitadehabhogapratiṣṭhādyākāraprakāśamātrātmake jagati",
    "T11bsa075_u:4784": " vyavasthite yasya yadā yāvadākāracakrapratibhāsaṃ yadvijñānaṃ parisphurati tasya",
    "T11bsa075_u:4785": " tadā tāvadākāracakraparikaritaṃ tadvijñānaṃ citrādvaitamiti sthitiḥ /",
    "T11bsa075_u:4786": " tadevaṃ citramadvaitaṃ vijñānamiti padatrayamiha pratyupasthitam //",
    "T11bsa075_u:4787": " atra ca vipratipattirnāma kiṃ citratāyāmadvaite vijñānatve sarvatraiveti vikalpāḥ //",
    "T11bsa075_u:4788": " na tāvadasau citrasvarūpānusāriṇī bhavitumarhati,",
    "T11bsa075_u:4789": " tanmātrasya sarvajñānubhavasiddhatvāt,",
    "T11bsa075_u:4790": " anyathā śaśaviṣāṇādāviva jaḍamidamalīkaṃ vijñānaṃ veti vipratipattīnāmanavakāśaprasaṅgāt /",
    "T11bsa075_u:4791": " nāpi vijñānatve vivādaḥ kartuṃmucitaḥ,",
    "T11bsa075_u:4792": " sahopalambhaniyamād",
    "T11bsa075_u:4793": " ityādinā pūrvameva nīlādīnāṃ sākāravijñānatvaprasādhanāt /",
    "T11bsa075_u:4794": " ata eva sarvatrāpi vimatirasaṅgatā,",
    "T11bsa075_u:4795": " sākāravijñānasiddhāveva citrādvaitavādāvatārāt /",
    "T11bsa075_u:4796": " tasmāccitrateyamadvaitavirodhinīti vyāmohādekatva eva vipratiprattiriti tatra prasādhanaṃ sādhanamidamucyate //",
    "T11bsa075_u:4797": " yat prakāśate tadekam /",
    "T11bsa075_u:4798": " yathā citrākāracakramadhyavartī nīlākāraḥ /",
    "T11bsa075_u:4799": " prakāśate cedaṃ gauragāndhāramadhurasurabhisukumārasātetarādivicitrākārakadambakamiti svabhāvahetuḥ /",
    "T11bsa075_u:4800": " na tāvadasyāsiddhirabhidhātuṃ śakyate,",
    "T11bsa075_u:4801": " pratyakṣapramāṇaprasiddhasadbhāve vijñānātmakanīlādyākāracakre dharmiṇi prakāśamānatāyāḥ pratyakṣasiddhatvāt / na cāsya (",
    "T11bsa075_u:4802": " Nibandh 130\u000e) hetorviruddhatā saṃbhavati,",
    "T11bsa075_u:4803": " vicitrākāramadhyavartini nīlākāre dṛṣṭāntadharmiṇi prakāśamānatālakṣaṇasya sādhanasya dṛṣṭatvāt /",
    "T11bsa075_u:4804": " nanu caikatve sādhye yadaparamekatvādhikaraṇaṃ tadiha dṛṣṭāntīkartumucitam /",
    "T11bsa075_u:4805": " na cāsya nīlākārasya ekatā vidyate,",
    "T11bsa075_u:4806": " viruddhadharmādhyāsaprasiddhasyānekatvasya saṃbhavāt /",
    "T11bsa075_u:4807": " deśakālākārabhedo hi viruddhadharmādhyāsaḥ /",
    "T11bsa075_u:4808": " tataśca yathā citritākāracakrasyākārabhedato bhedastathā nīlākārasyāpi deśabhedato bhedaḥ /",
    "T11bsa075_u:4809": " tadayaṃ sādhyaśūnyo dṛṣṭānto hetuśca vipakṣe paridṛśyamāno yadi tatraiva niyatastadā viruddhaḥ //",
    "T11bsa075_u:4810": " tatrāpi saṃbhave 'naikānta iti cet /",
    "T11bsa075_u:4811": " atrocyate /",
    "T11bsa075_u:4812": " yadi deśabhedato vijñānātmakasthūlanīlākārasya bhedastadāsya pratiparamāṇudeśabhede bhedasaṃbhavātu paramāṇupracayamātrātmako vijñānātmakasthūlanīlākāraḥ syāt /",
    "T11bsa075_u:4813": " tathā ca sati sarveṣāṃ vijñāna(a)",
    "T11bsa075_u:4814": " tmakanīlaparamāṇūnāṃ svasvarūpanimagnatvena saṃtamasanimagnānekapuruṣavat vyativedanābhāvāt sthūlanīlākhaṇḍalakapratibhāsābhāvaprasaṅgaḥ saṅgataḥ",
    "T11bsa075_u:4815": " grāhyagrāhakalakṣaṇayoḥ purastādapakartavyatvāt /",
    "T11bsa075_u:4816": " na caivaṃ vaktavyam paramāṇūnāṃ svarūpanimagnatve 'pyekopādānatayā puñjātmaiva sthūlaḥ sthūlamātmānaṃ jñāsyatīti,",
    "T11bsa075_u:4817": " satyapyekopādānatve svasvarūpanimagnatvādeva sthūlavyavasthāpakasya bhinnasyātmano 'nyonyaṃ vā grāhyagrāhakabhāvasyāyogāt /",
    "T11bsa075_u:4818": " tādātmyena vyativedanasya cānabhyupagamāt /",
    "T11bsa075_u:4819": " vargo vargaṃ vetti",
    "T11bsa075_u:4820": " ityasyānupadatvāt /",
    "T11bsa075_u:4821": " na ca yathā bāhyārthavāde sthūlaikākārajñānapratibhāsa eva bāhyaparamāṇupracayapratibhāsavyavasthā gatyantarābhāvāt,",
    "T11bsa075_u:4822": " tathā jñānaparamāṇupracayavyavasthā(paka)",
    "T11bsa075_u:4823": " sthūlaikākārayogivijñānāntarasthānabhyupagamāt /",
    "T11bsa075_u:4824": " abhyupagame vā tasyaiva dṛṣṭāntatvāt /",
    "T11bsa075_u:4825": " tasmād yāvad yāvat pratibhāsastāvattāvat sthūlatayaiva vyāptaḥ /",
    "T11bsa075_u:4826": " asthūle paramāṇau sthūlanivṛttimātre ca pratibhāsasya dṛśyānupalambhabādhitatvāt /",
    "T11bsa075_u:4827": " yathā prasiddhānumāne sattvaṃ kṣaṇikatvena vyāptaṃ kramākramakāritvenāpi,",
    "T11bsa075_u:4828": " kṣaṇikatvābhāvācca karmākramanivṛttau nivartamānaṃ kṣaṇikatve niyataṃ sidhyati,",
    "T11bsa075_u:4829": " tathātrāpi prakāśamānatvaṃ sādhanamekatvenāpi sthaulyenāpi,",
    "T11bsa075_u:4830": " ekatvābhāvācca vipakṣāt paramāṇupuñjātmana ekatvanivṛttimātrātmanaśca svaviruddhopalambhāt sthaulyasya vyāpakasya nivṛttau nivartamānamekatvaṃ niyataṃ sidhyati /",
    "T11bsa075_u:4831": " tataśca yathā bahirvyāptipakṣe ghaṭe dṛṣṭāntadharmiṇi viparyayabādhakapramāṇabalāt sattvaṃ kṣaṇikatvaniyatamavadhārya sattvāt pakṣe kṣaṇabhaṅgasiddhiḥ,",
    "T11bsa075_u:4832": " trāpi nīlākāre dṛṣṭāntadharmiṇi viparyayabādhakapramāṇabalādeva prakāśamānatvamekatvaniyatamavagamya",
    "T11bsa075_u:4833": " prakāśamānatvād vicitrākāracakre sādhyadharmiṇyekatvasiddhiriti na dṛṣṭāntasya sādhyaśūnyatvam /",
    "T11bsa075_u:4834": " nāpi hetorviruddhatā /",
    "T11bsa075_u:4835": " na cānaikāntikatā //",
    "T11bsa075_u:4836": " nanvekatve sādhye tatpracyutirdvitvaṃ ca vipakṣaḥ,",
    "T11bsa075_u:4837": " tasmācca vipakṣāddhetuvyatirekapratipattyavasare kiṃ vipakṣātmā prakāśate na vā /",
    "T11bsa075_u:4838": " pratibhāsapakṣe prakāśamānatvasya (",
    "T11bsa075_u:4839": " Nibandh 131\u000e) hetoḥ sādhāraṇānaikāntikatā,",
    "T11bsa075_u:4840": " vipakṣe 'pi dṛṣṭatvāt /",
    "T11bsa075_u:4841": " atha na prakāśate tadā sandigdhavyatirekitvam,",
    "T11bsa075_u:4842": " kuto vyatireka ityavadherevāprakāśamānaśarīratvāt kathamataḥ sādhyasiddhipratyāśā /",
    "T11bsa075_u:4843": " atrocyate / iha dvividho vijñānānāṃ viṣayaḥ grāhyo 'dhyavaseyaśca /",
    "T11bsa075_u:4844": " pratibhāsamāno grāhyaḥ /",
    "T11bsa075_u:4845": " agṛhīto 'pi pravṛttiviṣayo 'dhyavaseyaḥ /",
    "T11bsa075_u:4846": " tatrāsarvajñe 'numātarisakalavipakṣapratibhāsābhāvānna grāhyatayā vipakṣo viṣayo vaktavyaḥ,",
    "T11bsa075_u:4847": " sarvānumānocchedaprasaṅgāt,",
    "T11bsa075_u:4848": " sarvatra sakalavipakṣapratibhāsābhāvāt tato vyatirekāsiddheḥ /",
    "T11bsa075_u:4849": " pratibhāse ca deśakālasvabhāvāntaritasakalavipakṣa sākṣātkāre sādhyātmāpi varākaḥ sutarāṃ pratīyata ityanumānavaiyarthyam /",
    "T11bsa075_u:4850": " tasmādapratibhāse 'pyadhyavasāyasiddhādeva vipakṣād dhūmādervyatireko niścitaḥ /",
    "T11bsa075_u:4851": " tat kimarthamatra vipakṣapratibhāsaḥ prārthyate /",
    "T11bsa075_u:4852": " yadi punarasyādhyavasāyo 'pi na syāttadā vyatireko na niścīyata iti yuktam,",
    "T11bsa075_u:4853": " pratiniyataviṣayavyavahārābhāvāt //",
    "T11bsa075_u:4854": " nanvasmanmate vastvavastvātmakasakalavipakṣapratipattisaṃbhavāt tato hetuvyatirekaḥ saṃpratyetuṃ śakyata eva /",
    "T11bsa075_u:4855": " na ca pratibhāsamātreṇa sattvaprasaṅgaḥ,",
    "T11bsa075_u:4856": " arthakriyākāritvalakṣaṇatvāt sattvasya /",
    "T11bsa075_u:4857": " tvanmate tu prakāśa eva vastutvam /",
    "T11bsa075_u:4858": " ato vipakṣayorekatvapracyutirdvitvayoḥ pratibhāse prakāśamānatvasādhanasya vipakṣasādhāraṇatā /",
    "T11bsa075_u:4859": " apratibhāse casandigdhavyatirekitvamiti codyaṃ duruddharameveti cet /",
    "T11bsa075_u:4860": " tadetadasaṅgatam /",
    "T11bsa075_u:4861": " tathā hi dhūmādiravahnyādervipakṣād vyāvṛtto vahnyādiniyataḥ sidhyati,",
    "T11bsa075_u:4862": " tasya ca vastvavastvātmakasakalavipakṣapadārtharāśeḥ svarūpanirbhāsa iti kiṃ nirvikalpakajñāne kalpanāyāṃ vā /",
    "T11bsa075_u:4863": " nirvikalpe cet /",
    "T11bsa075_u:4864": " pratibhāsa iti ca ko 'rthaḥ /",
    "T11bsa075_u:4865": " kiṃ nirākāre jñāne sakalavipakṣādisvarūpasya sākṣāt sphuraṇam,",
    "T11bsa075_u:4866": " yadi vā tadarpitabuddhisvabhāvabhūtasadṛśākāraprakāśaḥ,",
    "T11bsa075_u:4867": " atha samanantarapratyayabalāyātabuddhigatabāhyasadṛśākārapratibhāsaḥ,",
    "T11bsa075_u:4868": " āhosvid buddherātmabhūtavipakṣasadṛśālīkākāraparisphūrtiḥ /",
    "T11bsa075_u:4869": " na tāvadādyaḥ pakṣo yuktaḥ,",
    "T11bsa075_u:4870": " deśakālasvabhāvaviprakṛṣṭānāṃ padārthānāmarvācīne jane nirākāre ca jñāne sphuraṇāyogādityasyārthasya śāstre eva vistareṇa prasādhanāt /",
    "T11bsa075_u:4871": " sphuraṇe cāsādhyasyāpi prakāśanaprasaṅge 'numānavaiyarthyasya pratipādanāt /",
    "T11bsa075_u:4872": " nāpi dvitīyaḥ pakṣaḥ,",
    "T11bsa075_u:4873": " deśādiviprakṛṣṭatvādeva sākṣātsvākārasamarpaṇasāmarthyābhāvāt /",
    "T11bsa075_u:4874": " na ca tṛtīyaḥ saṅgataḥ,",
    "T11bsa075_u:4875": " sādṛśyasaṃbhave 'pi samanantarabalādevāyātasya bāhyena saha pratyāsatterabhāvāt /",
    "T11bsa075_u:4876": " na caturtho 'pi prakāra saṃbhavati,",
    "T11bsa075_u:4877": " asatprakāśayorvirodhāt,",
    "T11bsa075_u:4878": " sphurato 'lokatvāyogāt /",
    "T11bsa075_u:4879": " tathā hyasatprakāśa iti kimasadīśvarādeḥ khyātiḥ,",
    "T11bsa075_u:4880": " bhāsamāno vā ākāro 'san,",
    "T11bsa075_u:4881": " san vā na kaścit khyātīti vivakṣitam /",
    "T11bsa075_u:4882": " tatra yasya padārthasya svarūpaparinirbhāsaḥ sa kathamasanniti prāṇadhāribhirabhidhātavyaḥ /",
    "T11bsa075_u:4883": " sphurataḥ keśoṇḍukākārasya (",
    "T11bsa075_u:4884": " Nibandh 132\u000e) bāhyarūpatayā bādhyatve 'pi jñānarūpatayārthatvasya ācāryeṇa pratipāditatvāt grāhakābhimatanirākāraprakāśasyāpyasattvābhidhānaprasaṅgāt",
    "T11bsa075_u:4885": " pratibhāse 'pi bādhanādasatyatvamiti cet /",
    "T11bsa075_u:4886": " kiṃ tad bādhakam,",
    "T11bsa075_u:4887": " pratyakṣamanumānaṃ vā /",
    "T11bsa075_u:4888": " yadyekatra svarūpasākṣātkāriṇi pratyakṣe 'viśvāsaḥ kathamanyatra bādhake svarūpāntaraprakāśa eva nirvṛttistatpūrvakamanumānaṃ ca sutarāmaviśvāsabhājanamiti na bādhakavārtāpi /",
    "T11bsa075_u:4889": " yadāhurguravaḥ",
    "T11bsa075_u:4890": " yasya svarūpanirbhāsastadevāsatkathaṃ bhavet /",
    "T11bsa075_u:4891": " bādhāto yadi sāpyekā pratyakṣānumayornanu //",
    "T11bsa075_u:4892": " pratyakṣe yadyaviśvāsaḥ ekatrānyatra kā gatiḥ /",
    "T11bsa075_u:4893": " tatpūrvamanumānaṃ ca kathamāśvāsagocaraḥ // iti / nanu",
    "T11bsa075_u:4894": " dṛṣṭameva dvicandrādipratibhāse 'pi bādhitam /",
    "T11bsa075_u:4895": " na dṛṣṭe 'nupapannatvaṃ tajjñātamapi bādhyate //",
    "T11bsa075_u:4896": " iti cet / na / bādhyasyāpratibhāsanāt /",
    "T11bsa075_u:4897": " pratibhāsinaścābādhyatvāt / tathā hi",
    "T11bsa075_u:4898": " buddhyākārasya nirbhāso bādhā bāhyasya vastunaḥ /",
    "T11bsa075_u:4899": " sphūrtāvapyaviśvāse kva viśvāsa iti kīrtitam //",
    "T11bsa075_u:4900": " etena bhāsamāno vā ākāro 'sanniti dvitīyo 'pi pakṣaḥ pratikṣiptaḥ,",
    "T11bsa075_u:4901": " pratibhāsādeva sattāsiddherbādhakābakāśābhāvāt /",
    "T11bsa075_u:4902": " tathā san vā kaścinna khyātīti tṛtīyasaṅkalpo 'pi vyākulaḥ,",
    "T11bsa075_u:4903": " prakāśavyāptatvāt sattāyāḥ /",
    "T11bsa075_u:4904": " aprakāśasyāsattayā grastatvāt //",
    "T11bsa075_u:4905": " nanu prakāśo nāmaḥ vastunaḥ sattāsādhakaṃ pramāṇam /",
    "T11bsa075_u:4906": " na ca pramāṇanivṛttāvarthābhāvaḥ /",
    "T11bsa075_u:4907": " arthakriyāśaktistu sattvam /",
    "T11bsa075_u:4908": " taccāprakāśasyāpi na virudhyata iti cet /",
    "T11bsa075_u:4909": " satyametat /",
    "T11bsa075_u:4910": " bahirarthabāde 'prakāśasyāpi sāmarthyābhyupagamāt /",
    "T11bsa075_u:4911": " keśoṇḍukādipratibhāse 'dhyavasitasyārthakriyāśaktiviyogādevābhāvasiddheḥ /",
    "T11bsa075_u:4912": " sarvathā bahirabhāve tu jñānasya prakāśāvyabhicārāttāvataiva sattve kimarthakriyayā /",
    "T11bsa075_u:4913": " kathamanyahṛdaḥ sattvaṃ prakāśādeva nāsya cet /",
    "T11bsa075_u:4914": " nārthakriyāpi sarvasmai kvacicced bhāsanaṃ na kim //",
    "T11bsa075_u:4915": " iti / nirvikalpe tāvat svasaṃvedanasiddhasvākāramantareṇa vipakṣādayo na parisphuranti /",
    "T11bsa075_u:4916": " athāmī vikalpe pratibhāsanta iti dvitīyaḥ saṅkalpo 'bhyupagamyate,",
    "T11bsa075_u:4917": " asminnapi pakṣe pratibhāsamāna ākāro 'sādhāraṇo 'śabdasaṃsṛṣṭatayā svasaṃvedanatādātmye praviṣṭatvādvastusanneva /",
    "T11bsa075_u:4918": " adhyavaseyatayā vipakṣādayo gṛhyanta iti cet /",
    "T11bsa075_u:4919": " tadāpi teṣāṃ svarūpasya nirbhāso 'sti na vā /",
    "T11bsa075_u:4920": " nirbhāse pratyakṣasiddhataiva,",
    "T11bsa075_u:4921": " nāsatkhyātiḥ / śāstre 'pi (",
    "T11bsa075_u:4922": " Nibandh 133\u000e)",
    "T11bsa075_u:4923": " 'svarūpasākṣātkāritvameva pratyakṣatvam'",
    "T11bsa075_u:4924": " uktam / tasya cetarapratyakṣeṣviva vikalpe 'pi svīkāre viruddhavyāptopalambhena vikalpabhrāntatvayordūramapāstatvādvikalpe 'pi tvanmate pratyakṣatvamakṣatam",
    "T11bsa075_u:4925": " tat kathaṃ tatsiddhasya pratyakṣāntarānumānābhyāṃ bādhābhidhānam,",
    "T11bsa075_u:4926": " tayorapi svarūpāntaraprakāśapauruṣatvāt //",
    "T11bsa075_u:4927": " atha vikalpabhrāntatvayorvyāpakaviruddhayoḥ saṃbhavāt vikalpe pratyakṣatvamevāsaṃbhavi /",
    "T11bsa075_u:4928": " nanvasya pratyakṣatvamasaṃbhavīti svarūpasākṣātkāritvamasaṃbhavītyuktam /",
    "T11bsa075_u:4929": " atha vipakṣādirartho 'smin prakāśata iti vācā svarūpasākṣātkāritvaṃ kathitamiti mātā me bandhyeti vṛttāntaḥ /",
    "T11bsa075_u:4930": " iṣyate ca tvayā vipakṣādisvarūpasākṣātkāritvaṃ bikalpasyeti pratyakṣatānatikramaḥ,",
    "T11bsa075_u:4931": " apratyakṣatve vastusvarūpasphuraṇāyogāt /",
    "T11bsa075_u:4932": " tataśca tatpratibhāsino 'pi rūpasya sata eva khyātirnāsatkhyātiḥ /",
    "T11bsa075_u:4933": " na ca tadeva vikalpe parisphuradrūpamasatāmīśvarādīnāṃ svarūpam,",
    "T11bsa075_u:4934": " asattvasyaivābhāvaprasaṅgāt /",
    "T11bsa075_u:4935": " svarūpasphuraṇe 'pyasattve 'nyatrāpi prakāśinyanāśvāsāt /",
    "T11bsa075_u:4936": " tato yat sākāravāde jalpitam",
    "T11bsa075_u:4937": " nityādayaḥ santa eva syuḥ",
    "T11bsa075_u:4938": " iti tadātmana eva patitam /",
    "T11bsa075_u:4939": " yadāhurguravaḥ",
    "T11bsa075_u:4940": " svarūpasākṣātkaraṇādadhyakṣatvaṃ na cāparam /",
    "T11bsa075_u:4941": " vikalpabhramabhūmitvamata eva hi bādhitam //",
    "T11bsa075_u:4942": " yadi nādhyakṣatā tasya rūpanirbhāsa eva na /",
    "T11bsa075_u:4943": " tatastadasadīśādi pratibhātītyasaṅgatam //",
    "T11bsa075_u:4944": " yadi tu pratibhāseta rūpamasya sadeva tat /",
    "T11bsa075_u:4945": " tadasatpratibhātīti tacca bhātyasadeva vaḥ //",
    "T11bsa075_u:4946": " athādhyavasāye 'dhyavaseyasvarūpasya pratibhāso nāstītyucyate /",
    "T11bsa075_u:4947": " na tadā kasyacidadhyavasāyaḥ /",
    "T11bsa075_u:4948": " kathamataḥ pratiniyatavastuvyavasthāsiddhiḥ /",
    "T11bsa075_u:4949": " kiṃ ca ko 'yamadhyavasāyonāma /",
    "T11bsa075_u:4950": " kiṃ vyāvṛttibhedaparikalpitasya prakāśāṃśasya,",
    "T11bsa075_u:4951": " svākārāṃśasya,",
    "T11bsa075_u:4952": " alīkākārasya,",
    "T11bsa075_u:4953": " bāhyavastuno 'vastuno vā sphuraṇamadhyavasāyārthaḥ /",
    "T11bsa075_u:4954": " yadi vā svākāre bāhyāropaḥ,",
    "T11bsa075_u:4955": " bāhye vā svākārāropaḥ,",
    "T11bsa075_u:4956": " svākārabāhyayoryojanā,",
    "T11bsa075_u:4957": " tayorekīkaraṇamekapratipattirabhedena pratipattiḥ bhedāgraho 'dhyavasāyārtha iti vikalpāḥ /",
    "T11bsa075_u:4958": " tatra na tāvadādimau pakṣau kalpanāmarhataḥ /",
    "T11bsa075_u:4959": " svarūpe sarvasyaiva sphuraṇasya nirvikalpatvādavasāyānupapattiḥ /",
    "T11bsa075_u:4960": " itarathā nirvikalpakajñānābhāvaprasaṅgāt /",
    "T11bsa075_u:4961": " alīkasphuraṇaṃ tu prāk pratyākhyātam /",
    "T11bsa075_u:4962": " satyapi sphuraṇe 'sphuṭatvānnirvikalpakametat /",
    "T11bsa075_u:4963": " dvicandrādijñānavat /",
    "T11bsa075_u:4964": " astu svagrāhye tannirvikalpakam,",
    "T11bsa075_u:4965": " bāhye tu adhyavaseye (",
    "T11bsa075_u:4966": " Nibandh 134\u000e) adhyavasāya iti cet /",
    "T11bsa075_u:4967": " na tatsaṃbandhābhāvāta,",
    "T11bsa075_u:4968": " tadapratibhāsācca /",
    "T11bsa075_u:4969": " anyathātiprasaṅgādityuktaprāyam /",
    "T11bsa075_u:4970": " bāhyavastusvarūpasphuraṇe tu pratyakṣapratipattirevāsāviti ko 'dhyavasāyaḥ /",
    "T11bsa075_u:4971": " avastusphuraṇaṃ punastridhā vikalpya prāgeva pratyākhyātam /",
    "T11bsa075_u:4972": " svākāre tu bāhyāropo na saṃbhavatyeva /",
    "T11bsa075_u:4973": " tathā hi jñānaṃ kenacidākāreṇa satyenālīkena vopajātaṃ nāma /",
    "T11bsa075_u:4974": " bāhyāropastu tadākāre tatkṛto 'nyakṛto vā syāt /",
    "T11bsa075_u:4975": " tatkṛtatve na tāvat tatkāla eva vyāpārāntaramanubhūyata iti kutastadāropaḥ /",
    "T11bsa075_u:4976": " kālāntare ca svayamevāsat kasya vyāpāraḥ syāt /",
    "T11bsa075_u:4977": " dvitīyapakṣe jñānāntaramapi nākārāroparāgasaṅginīmutpattimantareṇa vyāpārāntareṇa kvacit kiñcitkaraṃ nāma /",
    "T11bsa075_u:4978": " tadetadarvācīnajñānasadṛśākāragocarīkaraṇe 'pi na bāhyāropavyāpāramaparaṃ spṛśati tadākāraleśānukāramapahāya /",
    "T11bsa075_u:4979": " na ca śabdāmukhīkaraṇamatirikto vyāpāraḥ,",
    "T11bsa075_u:4980": " śabdākārasyāpi svarūpa evāntarbhāvāditi nākārādanyo jñānavyāpāraḥ /",
    "T11bsa075_u:4981": " āropyamāṇaścāsāvartho bāhyaḥ /",
    "T11bsa075_u:4982": " tatra buddhau yadi svarūpeṇa sphurati satyapratītirevāsau, ka āropaḥ /",
    "T11bsa075_u:4983": " atha na parisphurati tathāpi ka āropaḥ /",
    "T11bsa075_u:4984": " sphuraṇe vā adhikaraṇabhūtasvākārātiriktasyāropyamāṇākārasyāpi pratibhāsaprasaṅgaḥ /",
    "T11bsa075_u:4985": " tadākārasphuraṇameva tasya sphuraṇamiti cet / na /",
    "T11bsa075_u:4986": " tasyāropaviṣayatvāt /",
    "T11bsa075_u:4987": " na hi marīcisphuraṇameva jalasphuraṇamiti na svākāre bāhyāropaḥ /",
    "T11bsa075_u:4988": " ata eva bāhye svākārāropo nāsti,",
    "T11bsa075_u:4989": " āropaviṣayasya bāhyasyāsphuraṇāt /",
    "T11bsa075_u:4990": " tata eva svākārabāhyayoryojanāpyasaṃbhavinī,",
    "T11bsa075_u:4991": " yogyayorapratibhāsāt /",
    "T11bsa075_u:4992": " na caikīkaraṇamadhyavasāyaḥ /",
    "T11bsa075_u:4993": " ko 'yamekīkaraṇārthaḥ /",
    "T11bsa075_u:4994": " yadyekatāpattau prayojakatvaṃ tadāropyāropaviṣayayoḥ kadācidekībhāvābhāvādasaṃbhava eva /",
    "T11bsa075_u:4995": " na hi śaśaviṣāṇe kāraṇaṃ kiñcit /",
    "T11bsa075_u:4996": " na ca pūrvamanekamekatāmetīti kṣaṇikavādinaḥ sāṃpratam /",
    "T11bsa075_u:4997": " arthāntarotpattimātraṃ tu syāt /",
    "T11bsa075_u:4998": " na ca tadupalabdhigocaro 'nyatrāropaviṣayāt svākārāt /",
    "T11bsa075_u:4999": " na ca tāvatāpyarthasya kiñciditi kathamekīkaraṇam /",
    "T11bsa075_u:5000": " athaikapratītiradhyavasāyaḥ /",
    "T11bsa075_u:5001": " tathāpi na dvayorekapratipattiradhyavaseyānubhavābhāvāt /",
    "T11bsa075_u:5002": " na ca dvayoḥ pratītirityevādhyavasāyaḥ nīlapītavat /",
    "T11bsa075_u:5003": " na cābhedena pratītiradhyavasāyaḥ /",
    "T11bsa075_u:5004": " yataḥ paryudāsapakṣe aikyapratītiruktā bhavati /",
    "T11bsa075_u:5005": " sā ca pratyuktā,",
    "T11bsa075_u:5006": " adhyavaseyapratipattyabhāvāt /",
    "T11bsa075_u:5007": " bhedena pratītiniṣedhamātre 'pi na bāhyasya pratītirukteti kutastadadhyavasāyaḥ /",
    "T11bsa075_u:5008": " yadi hi bāhyaṃ prakāśeta ekatvenānekatvena vā satā asatā vā pratītiriti yuktam /",
    "T11bsa075_u:5009": " sarvākāratatsvarūpatiraskāreṇa sā pratītirityekapratītiriti cet /",
    "T11bsa075_u:5010": " tatsvarūpatiraskāre tarhi tadapratibhāsanameva /",
    "T11bsa075_u:5011": " kasyacidaṃśasya pratibhāsanāditi cet / na /",
    "T11bsa075_u:5012": " niraṃśatvādvastunaḥ sarvātmanā pratibhāso 'pratibhāso veti śāstramevātra vistareṇa parīkṣyate / (",
    "T11bsa075_u:5013": " Nibandh 135\u000e)",
    "T11bsa075_u:5014": " na ca bhedāgraho 'dhyavasāyo vaktavyaḥ /",
    "T11bsa075_u:5015": " tathā hi kiṃ bāhye gṛhyamāṇe 'gṛhyamāṇe vā /",
    "T11bsa075_u:5016": " na ca prathamaḥ pakṣaḥ,",
    "T11bsa075_u:5017": " bāhyagrahaṇasya pratikṣiptatvāt /",
    "T11bsa075_u:5018": " grahaṇe vādhyavasāyasya pratyakṣatāprasaṅgāt /",
    "T11bsa075_u:5019": " agṛhyamāṇe tu bāhye pravṛttiniyamo na syāt,",
    "T11bsa075_u:5020": " anyeṣāmapi tadānīmagrahaṇādanyatrāpi pravṛttiprasaṅgāt /",
    "T11bsa075_u:5021": " trilocano 'pītthamadhyavasāyaṃ dūṣayati /",
    "T11bsa075_u:5022": " ko 'yamadhyavasāyaḥ /",
    "T11bsa075_u:5023": " kiṃ grahaṇam,",
    "T11bsa075_u:5024": " ahosvit karaṇam,",
    "T11bsa075_u:5025": " uta yojanā,",
    "T11bsa075_u:5026": " atha samāropaḥ /",
    "T11bsa075_u:5027": " tatra svābhāsamanarthamartha kathaṃ gṛhṇīyāt,",
    "T11bsa075_u:5028": " kuryād vā vikalpaḥ /",
    "T11bsa075_u:5029": " na hi nīlaṃ pītaṃ śakyaṃ grahītuṃ kartuṃ vā śilpakuśalenāpi /",
    "T11bsa075_u:5030": " nāpyagṛhītena svalakṣaṇena svākāraṃ yojayitumarhati vikalpaḥ /",
    "T11bsa075_u:5031": " na ca svalakṣaṇaṃ vikalpagrahaṇagocaraḥ /",
    "T11bsa075_u:5032": " na ca svākāramanarthamarthamāropayati /",
    "T11bsa075_u:5033": " na tāvadagṛhītasvākāraḥ śakya āropayitumiti tadgrahaṇameṣitavyam /",
    "T11bsa075_u:5034": " tatra kiṃ gṛhītvā āropayati,",
    "T11bsa075_u:5035": " atha yadaiva svākāraṃ gṛhṇāti tadaivāropayati /",
    "T11bsa075_u:5036": " nādyaḥ /",
    "T11bsa075_u:5037": " na hi kṣaṇikaṃ vikalpavijñānaṃ kramavantau grahaṇasamāropau kartumarhati /",
    "T11bsa075_u:5038": " uttarasmiṃstu kalpe 'vikalpasvasaṃvedanapratyakṣādvikalpākārādahaṅkārāspadādanahaṅkārāspadaḥ samāropyamāṇo vikalpena svagocaro na śakyo 'bhinnaḥ pratipattum /",
    "T11bsa075_u:5039": " nāpi bāhyasvalakṣaṇakatvena śakyaḥ pratipattum,",
    "T11bsa075_u:5040": " vikalpākāre svalakṣaṇasya bāhyasyāpratibhāsanāditi /",
    "T11bsa075_u:5041": " bācaspatirapi adhyavasāyaṃ pratikṣipati /",
    "T11bsa075_u:5042": " anarthaṃ svābhāsamarthamadhyavasyatīti nirvacanīyametat /",
    "T11bsa075_u:5043": " nanvayamāropayatīti kiṃ vikalpasya svarūpānubhava evāropaḥ,",
    "T11bsa075_u:5044": " uta vyāpārāntaraṃ svarūpānubhavāt /",
    "T11bsa075_u:5045": " na tāvat pūrvaḥ kalpaḥ,",
    "T11bsa075_u:5046": " anubhavasamāropayorvikalpāvikalparūpatayā dravakaṭhinavattādātmyānupapatteḥ /",
    "T11bsa075_u:5047": " vyāpārāntaratve tu kramaḥ samānakālatā vā /",
    "T11bsa075_u:5048": " na tāvat kramaḥ,",
    "T11bsa075_u:5049": " kṣaṇikasya vijñānasya kramavadvyāpārāyogāt /",
    "T11bsa075_u:5050": " akṣaṇikavādināmapi buddhikarmaṇorviramya vyāpārānupapatteḥ na kramavadvyāpārasaṃbhavaḥ /",
    "T11bsa075_u:5051": " anubhavasamāropau samānakālāviti cet /",
    "T11bsa075_u:5052": " bhavatu samānakālatvaṃ kevalam /",
    "T11bsa075_u:5053": " ātmā svabhāvasthita eva vedyaḥ,",
    "T11bsa075_u:5054": " parabhāvena vedane svarūpavedanānupapatteḥ /",
    "T11bsa075_u:5055": " tathā cātmā jñānasya grāhyagrāhakākāro 'nubhūto 'rthaśca samāropitaḥ /",
    "T11bsa075_u:5056": " na tvātmā vedyamānaḥ samāropito nārthaḥ samāropyamāṇaḥ pratyakṣavedyaḥ /",
    "T11bsa075_u:5057": " sa ca samāropaḥ sato 'sato vā grahaṇameva /",
    "T11bsa075_u:5058": " na ca jñānātiriktasya grahaṇaṃ saṃbhavatītyupapāditam /",
    "T11bsa075_u:5059": " svapratibhāsasya bāhyādbhedāgraho bāhyasamāropastato bāhye vṛttiriti cet /",
    "T11bsa075_u:5060": " sa kiṃ gṛhyamāṇe bāhye na vā /",
    "T11bsa075_u:5061": " na tāvad gṛhyamāṇe /",
    "T11bsa075_u:5062": " uktaṃ hyetanna tadgrahaṇaṃ saṃbhavatīti /",
    "T11bsa075_u:5063": " agṛhyamāṇe tu bhedāgrahe na pravṛttiniyamaḥ syāt,",
    "T11bsa075_u:5064": " anyeṣāmapi tadānīmagrahādanyatrāpi pravṛttiprasaṅgāditi /",
    "T11bsa075_u:5065": " tasmād yathā yathāyamadhyavasāyaścintyate tathā tathā viśīryata eva /",
    "T11bsa075_u:5066": " tathā vikalpāropābhimānagrahaniścayādayo 'pyadhyavasāyavat svākāraparyavasitā eva sphuranto bāhyasya vārtāmātramapi na (",
    "T11bsa075_u:5067": " Nibandh 136\u000e) jānantītyadhyavasāyasvabhāvā eva śabdapravṛttimittabhede 'pi tatkathaṃ yuktyāgamabahirbhūto 'nātmasphuraṇamācakṣīta /",
    "T11bsa075_u:5068": " nanvevaṃ vikalpādīnāmasaṃbhave saṃbhave 'pyanātmaprakāśakatvānabhyupagame sarvajanaprasiddhavidhipratiṣedhavyavahārocchedaprasaṅga iti lokavirodhaḥ",
    "T11bsa075_u:5069": " vikalpa ityadhyavasāyaityāropa ityabhimāna iti graha iti niścaya ityādikaṃ śāstre pratipadaṃ pratipāditam,",
    "T11bsa075_u:5070": " tatsiddhaṃ ca bahirarthādikamabhyupagatamityācāryavirodhaḥ,",
    "T11bsa075_u:5071": " nyāyavirodhaśca /",
    "T11bsa075_u:5072": " tathā hi savareva prakārairaviparītasvarūpasaṃvedanād bhrānteratyantamabhāvaḥ syāt /",
    "T11bsa075_u:5073": " tataśca sarvasattvāḥ sadaiva samyaksambuddhā bhaveyuḥ /",
    "T11bsa075_u:5074": " vikalpitā buddhirbhrāntiḥ,",
    "T11bsa075_u:5075": " svapratibhāse 'narthe 'rthādhyavasāyāditi cet /",
    "T11bsa075_u:5076": " kathamavasīyamānastayā so 'rtho na prakāśate /",
    "T11bsa075_u:5077": " prakāśamāno vā kathamasau tasyāṃ na prakāśate /",
    "T11bsa075_u:5078": " atha prakāśata eva,",
    "T11bsa075_u:5079": " tadārthasya tādātmyaprasaṅgaḥ /",
    "T11bsa075_u:5080": " asati cārthe sārasyāt abhūnmāndhātā,",
    "T11bsa075_u:5081": " bhaviṣyati śaṅkho 'styātmā,",
    "T11bsa075_u:5082": " nityaḥ śabda iti sarvātmanā ca niścayaḥ syāt /",
    "T11bsa075_u:5083": " gauriti spaṣṭena ca svena lakṣaṇena prakāśeta /",
    "T11bsa075_u:5084": " svalakṣaṇe ca saṅketāyogāt vikalpikaiva sā buddhirna syāt /",
    "T11bsa075_u:5085": " tasmādaśeṣagovyaktisādhāraṇena gotvena gobuddhiralīkena sābhilāpena viplavāt prakhyātīti tathā prakāśanamasyā gavārthāvasāya ityeṣṭavyam /",
    "T11bsa075_u:5086": " evaṃ hyete doṣā na syuḥ,",
    "T11bsa075_u:5087": " apratibhāsamānasyāpi svalakṣaṇasya bhrāntyāvasāyāditi //",
    "T11bsa075_u:5088": " atrābhidhīyate /",
    "T11bsa075_u:5089": " na tāvallokaśāstravirodhau,",
    "T11bsa075_u:5090": " agṛhīte 'pi bāhye pravṛttinivṛttyādisamarthanāt svaparavādiduratikramādhyavasāyasvarūpanirvacanāt /",
    "T11bsa075_u:5091": " nyāyavirodhasya tu gandho 'pi nāsti /",
    "T11bsa075_u:5092": " tathā hi kā punariyaṃ bhrāntirasatkhyātiratasmiṃstadgraho vā yadabhāvādidānīmeva muktirāsajyate /",
    "T11bsa075_u:5093": " na tāvadādyaḥ pakṣaḥ,",
    "T11bsa075_u:5094": " asatkhyāteḥ pratyākhyānāt /",
    "T11bsa075_u:5095": " yadāhurguravaḥ",
    "T11bsa075_u:5096": " yasya svarūpanirbhāso bādhakād yadi tanna sat /",
    "T11bsa075_u:5097": " bādhake 'pi ka āśvāsaḥ svarūpāntarabhāsini //",
    "T11bsa075_u:5098": " anyasvarūpopanayāt tatsvarūpanivāraṇam /",
    "T11bsa075_u:5099": " tatrāpi saṃśayo jātaḥ pūrvabādhopalabdhitaḥ //",
    "T11bsa075_u:5100": " iyamevāgrahe bādhā nādyajasyāparā yadi /",
    "T11bsa075_u:5101": " asya pūrvaiva bhavatu rūpanirbhāsanaṃ samam //",
    "T11bsa075_u:5102": " nānyā va bhāvinītyatra pramāṇaṃ kiñcidasti vaḥ /",
    "T11bsa075_u:5103": " api svarūpanirbhāse yadā bādhakasaṃbhavaḥ // (",
    "T11bsa075_u:5104": " Nibandh 137\u000e)",
    "T11bsa075_u:5105": " anirbhāse svarūpasya hetuśodhanaviplave /",
    "T11bsa075_u:5106": " bādhaśaṅkāvinirbhāse 'pyevaṃ ced viplavo mahān // iti //",
    "T11bsa075_u:5107": " śāstre ca atasmiṃstadgrahāt svapratibhāse 'narthe 'rthādhyavasāyād dṛśyavikalpyayorekīkaraṇād bhrāntiruktā /",
    "T11bsa075_u:5108": " tāmayaṃ samarthayitumasamarthaḥ svātantryeṇālīkasphuraṇaṃ bhrāntiriti kāvyaṃ viracayya vistārayati //",
    "T11bsa075_u:5109": " nanvatasmiṃstadgraho 'pi bhramaḥ svākāraparyavasitajñānādatirikto bahubhirbahudhā vicāryaṃ pratyākhyātaḥ /",
    "T11bsa075_u:5110": " tat kathaṃ tasminnapi pakṣe na bhrāntikṣatiryenedānīmeva muktiprasaṅgo na syāditi cet /",
    "T11bsa075_u:5111": " tadetad bhagavato bhāṣyakārasya matavidveṣaviṣavyākulavikrośitamatikātarayati kṛpāparavaśadhiyaḥ /",
    "T11bsa075_u:5112": " tathā hi samanantarapratyayabalāyātasvapratibhāsaviśeṣavedanamātrādagṛhīte 'pi paratra pravṛttyākṣepo 'dhyavasāyaḥ /",
    "T11bsa075_u:5113": " na cāsau pūrvoktavāgjālaiḥ pratihantuṃ śakyaḥ,",
    "T11bsa075_u:5114": " sarvaprāṇabhṛtāṃ pratyātmaviditatvāt,",
    "T11bsa075_u:5115": " kaiścidapyanudbhinnatvāt /",
    "T11bsa075_u:5116": " ayameva ca saṃsārastatkṣayo mokṣa iti kvedānīmeva tadvārtāpi /",
    "T11bsa075_u:5117": " tathā hi vicitrānādivāsanāvaśāt prabodhakapratyayaviśeṣāpekṣayā vikalpaḥ kenacidākāreṇopajāyamāna eva bahirmukhapravṛttyanukūlamarthakriyāsmaraṇābhilāṣādiprabandhamādhatte",
    "T11bsa075_u:5118": " tataḥ puruṣārthakriyārthino bahirarthānurūpāṇi pravṛttinivṛttyavadhāraṇāni bhavanti /",
    "T11bsa075_u:5119": " pṛthagjanasantānajñānakṣaṇānāṃ tādṛśo hetuphalabhāvasya niyatatvāt /",
    "T11bsa075_u:5120": " aniścitārthasaṃbandhavikalpakāle 'pi sadasattānirṇayādipravṛttiprasavaḥ /",
    "T11bsa075_u:5121": " tatra yadubhayathā pravṛttisādhanasāmarthyamasya svahetubalāyātamayameva pravṛttiviṣayatvāropo 'dhyavasāyāparanāmā /",
    "T11bsa075_u:5122": " yathā candrādijñānasya bhrāntasyābhrāntasya vā taddarśanāvasāyajananameva grahaṇavyāpāraḥ /",
    "T11bsa075_u:5123": " svavidapīyamarthavideva kāryato draṣṭavyeti",
    "T11bsa075_u:5124": " nyāyāt / tathā vikalpasyāpyagniratretyādinākāreṇotpadyamānasya pravṛttyākṣepakatvameva bāhyāvasānaṃ nāma /",
    "T11bsa075_u:5125": " yathā ca nirvikalpadvicandrādyākārataiva tathāvasāyasādhanī,",
    "T11bsa075_u:5126": " evamavasāyasyāpi tādṛśākārataiva viṣayāntaravimukhapravṛttisādhanī //",
    "T11bsa075_u:5127": " nanu tathā ca tacca tena pratipādyate na ca tajjñāne tat prakāśata iti śapathenāpi na saṃpratyaya iti cet /",
    "T11bsa075_u:5128": " asaṃbaddhametat /",
    "T11bsa075_u:5129": " na hyadhyavasāyād bāhyasya paṭādervastuno bādhakāvatārāt pūrvasandigdhavastubhāvasya",
    "T11bsa075_u:5130": " kṣaṇikāderavastuno vā śaśaviṣāṇāderasphuraṇe 'pi siddhipratibandho brahmaṇāpi pratividhātuṃ śakyaḥ /",
    "T11bsa075_u:5131": " dvividho hi viṣayavyavahāraḥ,",
    "T11bsa075_u:5132": " pratibhāsādadhyavasāyācca /",
    "T11bsa075_u:5133": " tadiha pratibhāsābhāve 'pi parāpoḍhasvalakṣaṇāderadhyavasāyamātreṇa viṣayatvamuktam,",
    "T11bsa075_u:5134": " sarvathā nirviṣayatve pravṛttinivṛttyādisakalavyavahārocchedaprasaṅgāt /",
    "T11bsa075_u:5135": " tataśca tena ca tat pratipādyate na ca jñāne tatprakāśa iti saṅgatirastyeva,",
    "T11bsa075_u:5136": " prakāśyaprakāśakabhāvābhāve 'pyadhyavasāyādhyavasāyakabhāvenāpi viṣayaviṣayibhāvopapatteḥ / (",
    "T11bsa075_u:5137": " Nibandh 138\u000e)",
    "T11bsa075_u:5138": " nanu yadi nādhyavaseyapratītistadāgṛhīte 'pi svalakṣaṇādau pravṛttiriti sarvatrāviśeṣeṇa prasajyeta,",
    "T11bsa075_u:5139": " sarvatrāgṛhītatvena viśeṣābhāvāt,",
    "T11bsa075_u:5140": " tataśca prāptirapi nābhimatasya niyamenetyanumānamapi viplutam /",
    "T11bsa075_u:5141": " atra brūmaḥ /",
    "T11bsa075_u:5142": " yadyadhyavaseyamagṛhītaṃ viśvamapyagṛhītam,",
    "T11bsa075_u:5143": " tathāpi niyataviṣayaiva pravṛttirna sarvatra,",
    "T11bsa075_u:5144": " tathābhūtasamanantarapratyayabalāyātaniyatākāratayā niyataśaktitvādvikalpasya /",
    "T11bsa075_u:5145": " niyataśaktayo bhāvā hi pramāṇapariniṣṭhitasvabhāvāḥ,",
    "T11bsa075_u:5146": " na śaktisāṅkaryaparyanuyogabhājaḥ,",
    "T11bsa075_u:5147": " asadutpattivat sarvatrāsattve 'pi hi bījādaṅkurasyaivotpattiḥ,",
    "T11bsa075_u:5148": " tatraiva tasya śakteḥ pramāṇena nirūpaṇāt /",
    "T11bsa075_u:5149": " tathehāpi hutavahākārasya vikalpasya dāhapākādyarthakriyārthinastatsmaraṇavato hutavahaviṣayāyāmeva pravṛttau sāmarthyaṃ pramāṇapratītaṃ kathamatiprasaṅgabhāgi",
    "T11bsa075_u:5150": " pratyāsatticintāyāṃ ca tāttvikasyāpi vahnerjvaladbhāsvarākāratvaṃ vikalpollikhitasyāpīti,",
    "T11bsa075_u:5151": " tāvatā tatraiva pravartanaśaktirjvalanavikalpasya na jalādau //",
    "T11bsa075_u:5152": " nanu ca sādṛśyāropeṇa kiṃ svākārasya bāhye svākāre vā bāhyasyāropaḥ /",
    "T11bsa075_u:5153": " ubhayathāpyasaṅgati,",
    "T11bsa075_u:5154": " āropyāropaviṣayayoḥ svākārabāhayayordvayorgrahaṇāsaṃbhavāditi cet /",
    "T11bsa075_u:5155": " na vayamāropeṇa pravṛttiṃ brūmaḥ /",
    "T11bsa075_u:5156": " kiṃ tarhi, svavāsanāparipākavaśādupajāyamānaiva sā buddhirapaśyantyapi bāhayaṃ bāhaye pravṛttimātanotīti viplutaiva saṃsārātmikā ca /",
    "T11bsa075_u:5157": " yat śāstraṃ",
    "T11bsa075_u:5158": " na jñāne tulyamutpattito dhiyaḥ /",
    "T11bsa075_u:5159": " tathāvidhāyāḥ",
    "T11bsa075_u:5160": " iti / tasmānna rūpyādivadāropadvāreṇa pravṛttirapi tu tathāvidhākārotpattipratibaddhaśaktiniyamāt /",
    "T11bsa075_u:5161": " na ca vicārakasya vastvadarśananiścayādapravṛttiḥ saṅgacchate /",
    "T11bsa075_u:5162": " darśane 'pi hi pravṛttirarthakriyārthitayā /",
    "T11bsa075_u:5163": " arthakriyāprāptiśca vastusattāniyame /",
    "T11bsa075_u:5164": " sa ca niyamo yathā darśanād vastupratibandhakṛtaḥ,",
    "T11bsa075_u:5165": " tathā vikalpaviśeṣādapi pāramparyeṇa vastuprativastupratibandhakṛta ityadarśane 'pi adhyavasāyāt pravṛttiryujyata iti nānumānamanavasthitam",
    "T11bsa075_u:5166": " etena tacca na pratīyate,",
    "T11bsa075_u:5167": " tena cābhedābhāsanamityupālambho 'saṃbhavītyupadarśitam,",
    "T11bsa075_u:5168": " apratibhāse 'pi pravṛttiviṣayīkaraṇamityabhedādiniṣṭhāyā darśitatvāt /",
    "T11bsa075_u:5169": " tasmādavicāraramaṇīyo 'tasmiṃstadgraha eva bhrāntirāropāparanāmā,",
    "T11bsa075_u:5170": " tatkṣayaśca mokṣa iti yuktam /",
    "T11bsa075_u:5171": " yadāhurguravaḥ",
    "T11bsa075_u:5172": " tasmātpravṛtterākṣepe vikalpākārajanmani /",
    "T11bsa075_u:5173": " mato jalādyāropo 'pi satyāsatyasamaśca saḥ //",
    "T11bsa075_u:5174": " tato yadyapi tattvena nāropo nāma kasyacit /",
    "T11bsa075_u:5175": " vyavahārakṛtastveṣa pratiṣeddhuṃ na śakyate //",
    "T11bsa075_u:5176": " marīcau jalavad yāvadanātmanyātmakalpanam /",
    "T11bsa075_u:5177": " bhrama eva hi saṃsāro nirvāṇaṃ tattvasaṃsthitiḥ // (",
    "T11bsa075_u:5178": " Nibandh 139\u000e)",
    "T11bsa075_u:5179": " tataśca yāvanna vicārasaṃbhavo bhavo 'yamanyaḥ śama ityayaṃ nayaḥ /",
    "T11bsa075_u:5180": " vicāralīlālalite tu mānase bhavaḥ śamo vā ka iheti kathyatām //",
    "T11bsa075_u:5181": " tathā āryamaitreyanāthapādā api",
    "T11bsa075_u:5182": " na cāntaraṃ kiṃcana vidyate 'nayoḥ sadarthavṛttyā śamajanmanoriha /",
    "T11bsa075_u:5183": " tathāpi janmakṣayato vidhīyate śamasya lābhaḥ śubhakarmakāriṇām //",
    "T11bsa075_u:5184": " āryanāgārjunapādāśca",
    "T11bsa075_u:5185": " nirvāṇaṃ ca bhavaścaiva dvayameva na vidyate /",
    "T11bsa075_u:5186": " parijñānaṃ bhavasyaiva nirvāṇamiti kathyate //",
    "T11bsa075_u:5187": " iti sarvaireva prakāśairaviparītasvarūpasaṃvedane 'pi bhrāntivyavasthāsaṃbhavādasti saṃsāraḥ //",
    "T11bsa075_u:5188": " yadapyuktaṃ vikalpasyāviṣayaśca bāhyam grahaṇaṃ cāsya śabdena saṃyojyeti vikalpatvamapi duryojam,",
    "T11bsa075_u:5189": " ātmani ca śabdayojanā nāstīti vikalpo nāma nāstyeva,",
    "T11bsa075_u:5190": " tatkasya vikalpacinteti /",
    "T11bsa075_u:5191": " atrabhidhīyate /",
    "T11bsa075_u:5192": " ihāgniratretyadhyavasāyo yathā kāyikīṃ vṛttiṃ prasūte tathāgnirmayā pratīyata iti vācikīmapi prasūte,",
    "T11bsa075_u:5193": " etadākārānuvyavasāyarūpāṃ mānasīmapi prasavati /",
    "T11bsa075_u:5194": " evaṃ ca sati yathā vikalpenāyamartho gṛhīta iti niścayaḥ,",
    "T11bsa075_u:5195": " tathā śabdena saṃyojya gṛhīta ityapi,",
    "T11bsa075_u:5196": " arthākāraleśavacchabdākārasyāpi sphuraṇāt /",
    "T11bsa075_u:5197": " tasmādarthagrahābhimānavān mānavastāvadabhidhānasaṃyuktagrahaṇābhimānavānapītyavasāyānurodhādeva vikalpavyavasthā na tattvataḥ /",
    "T11bsa075_u:5198": " yadāhurguravaḥ",
    "T11bsa075_u:5199": " na śabdaiḥ saṃsargaḥ kvacidapi bahirvā manasi vā-",
    "T11bsa075_u:5200": " kṣarākārākīrṇaḥ sphurati punararthākṛtilavaḥ /",
    "T11bsa075_u:5201": " ubhāvapyākārau yadapi dhiya evādhyavasitir",
    "T11bsa075_u:5202": " vidhatte tau bāhye vacasi ca vikalpasthitirataḥ //",
    "T11bsa075_u:5203": " abhāne pratibhāne vā na cāropo 'pi kasyacit /",
    "T11bsa075_u:5204": " pratītyotpādabhedena vyavasthāmātramīdṛśam //",
    "T11bsa075_u:5205": " nirvikalpādvikalpasya bhāve leśānukāriṇaḥ /",
    "T11bsa075_u:5206": " saṅketakārivacanād buddhyākāre viśeṣiṇi // (",
    "T11bsa075_u:5207": " Nibandh 140\u000e)",
    "T11bsa075_u:5208": " saṅketaḥ kṛta ityāsthā tādṛk śabdaśrutau punaḥ /",
    "T11bsa075_u:5209": " pravṛttyākṣepabuddhyātmabhāve vācyavyavasthitiḥ //",
    "T11bsa075_u:5210": " iti /",
    "T11bsa075_u:5211": " tasmād vastu vā ghaṭapaṭādi sandigdhavastu vā sādhakabādhakātikrāntam,",
    "T11bsa075_u:5212": " avastu vātmadikkālākṣaṇikādikamadhyavasitamiti,",
    "T11bsa075_u:5213": " apratibhāse 'pi pravṛttiviṣayīkṛtamityarthaḥ /",
    "T11bsa075_u:5214": " ayameva cāropaikīkaraṇādhyavasāyābhedagrahādīnāmarthaḥ sarvatra śāstre boddhavyaḥ /",
    "T11bsa075_u:5215": " tasmādadhyavasāyasyākāraviśeṣayogādagṛhīte 'pi pravartanayogyatā nāma yo dharmastayā bāhyādhyavasāyayorgrāhyagrāhakabhāvaścet saṃvṛttyā duṣpariharaḥ,",
    "T11bsa075_u:5216": " tadā viṣayiviṣayabhāvo 'pi labdha ityadhyavasāyamātreṇa viṣayaviṣayitvamuktamiti yuktam /",
    "T11bsa075_u:5217": " yadāha alaṅkārakāraḥ",
    "T11bsa075_u:5218": " kathaṃ tadviṣayatvaṃ tatra pravartanāditi /",
    "T11bsa075_u:5219": " etena yaduktam kathamavasīyamānastayātmārtho na prakāśyata ityādi,",
    "T11bsa075_u:5220": " tannirastam,",
    "T11bsa075_u:5221": " tadaprakāśe 'pi tadadhyavasāyasya vyavasthāpitatvāt /",
    "T11bsa075_u:5222": " asati cārthe sā na syādityapyayuktam,",
    "T11bsa075_u:5223": " ātmāderadhyavaseyasya pratibhāsapratikṣepe buddhyā saha tādātmyābhāvāt /",
    "T11bsa075_u:5224": " na ca sarvākāraniścayaprasaṅgadoṣaḥ saṅgataḥ /",
    "T11bsa075_u:5225": " sarvākāraniścayo hi sarveṣvākāreṣu pravṛttikārakatvātmā niruktaḥ,",
    "T11bsa075_u:5226": " na caikākārollekhino vikalpasyākārāntare pravartanaśaktiranubhavaviṣaya iti kutaḥ śabdapramāṇāntarānapekṣeti yuktam /",
    "T11bsa075_u:5227": " tatra nirvikalpakaṃ spaṣṭapratibhāsatvād grāhakaṃ vyavasthāpyate /",
    "T11bsa075_u:5228": " vikalpastu spaṣṭaikavyāvṛttyullekhādāropakādivyavahārabhājanam /",
    "T11bsa075_u:5229": " yathā ca bāhye sati kvacid bhramavyavasthā tathāntarnaye 'pi sarvatra /",
    "T11bsa075_u:5230": " kevalaṃ bahirmukhapravṛtyapekṣayā kriyamāṇo nātmani kaścid bhrama ityuktaṃ bhavati /",
    "T11bsa075_u:5231": " na ca gosvalakṣaṇaprakāśāvakāśaḥ,",
    "T11bsa075_u:5232": " svākārasyaiva sphuraṇāt,",
    "T11bsa075_u:5233": " svalakṣaṇe ca saṃketāyogāt /",
    "T11bsa075_u:5234": " vikalpikaiva na syāditi tu svarūpāpekṣayā siddhasādhanam /",
    "T11bsa075_u:5235": " bāhyāpekṣayā tvadhyavasāyavad vikalpikaiva sā buddhistathā /",
    "T11bsa075_u:5236": " tasmādaśeṣagovyaktisādhāraṇena gotvena gobuddhiralīkena sābhilāpena viplavāt prakhyātīti tathā prakhyānamasyā gavāvasāya ityeṣṭavyamityapi neṣṭavyameva,",
    "T11bsa075_u:5237": " caraṇamardanādinā pratyavasthāne 'pi yuktiśāstrabahirbhūtatvādetadabhāve 'pi kathitadoṣapradhvaṃsāt /",
    "T11bsa075_u:5238": " na hi vikalpabuddhāvalīkākārasphuraṇameva bāhyasyādhyabasāya iti kācidarthasaṅgatiḥ,",
    "T11bsa075_u:5239": " arthasyeti saṃbandhānupapatte /",
    "T11bsa075_u:5240": " buddheratra kramābhāvāt pratyakṣataiva,",
    "T11bsa075_u:5241": " kathamadhyavasāyaḥ /",
    "T11bsa075_u:5242": " apratibhāsamānasyāpi svalakṣaṇasya bhrāntyāvasāyāditi tu na budhyāmahe /",
    "T11bsa075_u:5243": " avasāyena hi tadvitisparśe pratibhāsaḥ ko 'paraḥ /",
    "T11bsa075_u:5244": " tadvittāvapyaspaṣṭatvādadhyavasāya ityapyayuktam,",
    "T11bsa075_u:5245": " tadrūpavittāvaspaṣṭatvasyaivābhāvāt /",
    "T11bsa075_u:5246": " jāto nāmāśrayo 'nyonyaścetasāṃ tasya vastunaḥ /",
    "T11bsa075_u:5247": " ekasyaiva kuto rūpaṃ bhinnākārāvabhāsi yat // (",
    "T11bsa075_u:5248": " Nibandh 141\u000e)",
    "T11bsa075_u:5249": " iti ācāryaḥ smaryatām /",
    "T11bsa075_u:5250": " na ca tadāsau bhrāntirbhavitumarhati,",
    "T11bsa075_u:5251": " vastusvarūpasyaiva nirbhāsāt //",
    "T11bsa075_u:5252": " alīkavṛtteriti cet /",
    "T11bsa075_u:5253": " saivāstu /",
    "T11bsa075_u:5254": " bāhyasyāsphurato 'dhyavasāyaḥ katham /",
    "T11bsa075_u:5255": " saiva sa iti cet /",
    "T11bsa075_u:5256": " alīkamidamiti viduṣo bāhyādhyavasāyavyasthābhāvāt,",
    "T11bsa075_u:5257": " bāhyāsphuraṇāt tadapratibaddhatvācca /",
    "T11bsa075_u:5258": " pratibandhe 'pi tasyepi syāt,",
    "T11bsa075_u:5259": " na punastadadhyavasāyaḥ,",
    "T11bsa075_u:5260": " tadasphuraṇasphuraṇayorapi tadayogādityalamatinirbandhena /",
    "T11bsa075_u:5261": " tadevamapratibhāsino 'pi vipakṣādadhyavasāyamātrasiddhādeva vyāvṛtto doṣatrayanirmuktaḥ prakāśamānatātmako heturyāvatprakāśāvadhijñānātmakacitrākāracakrasyaikatvaṃ sādhayatyeva //",
    "T11bsa075_u:5262": " yadāhurguravaḥ",
    "T11bsa075_u:5263": " bhāsate yattadekaṃ tadyathā citre sitākṛtiḥ /",
    "T11bsa075_u:5264": " bhāsate cākhilaṃ citraṃ pītaśītasukhādikam //",
    "T11bsa075_u:5265": " nātrāsiddhiḥ prakāśasya citre dharmiṇi darśanāt /",
    "T11bsa075_u:5266": " na ca sādhyaviyuktatvaṃ dṛṣṭāntasyāpi dṛśyate //",
    "T11bsa075_u:5267": " ekaikāṇunimagnatvāt saṃvittirna parasparam /",
    "T11bsa075_u:5268": " na caikāṇuprakāśo 'sti sthūlameva sphuratyataḥ //",
    "T11bsa075_u:5269": " bāhyāṇūnāṃ pratībhāso buddhirekā sthavīyasī /",
    "T11bsa075_u:5270": " jñānāṇūnāṃ ka ekastu pratibhāso bhaviṣyati //",
    "T11bsa075_u:5271": " tasmāt sthūlatayā vyāpto nirbhāsastannivṛttitaḥ /",
    "T11bsa075_u:5272": " nivartamāno 'nekasmādekatve viniyamyate //",
    "T11bsa075_u:5273": " yathā sajātīyamatād bhāgādbhedanirākriyā /",
    "T11bsa075_u:5274": " anābhāsaprasaṅgena vijātīyamatāt tathā //",
    "T11bsa075_u:5275": " tannāstu sādhyo dṛṣṭānto na ca śaṅkāviparyaye /",
    "T11bsa075_u:5276": " ato nirdoṣato hetościtrādvaitavyavasthitiḥ //",
    "T11bsa075_u:5277": " saṃgrahaślokaśca",
    "T11bsa075_u:5278": " ekatvena yathāptimānabhimato bhāsastathā vyāpyate",
    "T11bsa075_u:5279": " sthaulyenāpyaṇuśo na hi kvacididaṃ svapne 'pi nirbhāsanam /",
    "T11bsa075_u:5280": " tena pratyaṇubhedanetyuparataṃ tadvyāpakasyātyayād",
    "T11bsa075_u:5281": " ekatvena parītamākṛticayaścāyaṃ vinirbhāsate //",
    "T11bsa075_u:5282": " iti //",
    "T11bsa075_u:5283": " nanu cātra dṛṣṭāntadārṣṭāntikayorubhayamātrāpyekatvaṃ pratyakṣato 'numānācca viruddhadharmādhyāsalakṣaṇāt pratihatam,",
    "T11bsa075_u:5284": " tat kathamanumānādekatvasiddhiriti cet /",
    "T11bsa075_u:5285": " ucyate /",
    "T11bsa075_u:5286": " yadetat pratyakṣaṃ bhedasādhakamupanīyate,",
    "T11bsa075_u:5287": " tat kiṃ nīlādīnāmanātmabhūtamātmabhūtaṃ (",
    "T11bsa075_u:5288": " Nibandh 142\u000e) vā / prathamapakṣe,",
    "T11bsa075_u:5289": " āstāṃ tāvadeṣāmato bhedasiddhiḥ,",
    "T11bsa075_u:5290": " sattāmātramapi na sidhyet /",
    "T11bsa075_u:5291": " sa hi nīlādiko 'rtho jaḍo vijñānāntarātmālīkasvabhāvo vā svīkartavyaḥ /",
    "T11bsa075_u:5292": " triṣvapi pakṣeṣu prakāśyaprakāśakabhāvābhāvaḥ /",
    "T11bsa075_u:5293": " tathā hi jñānasya prakāśakatvaṃ nāma kiṃ vidyamānatvaṃ vyāpārāveśo vā /",
    "T11bsa075_u:5294": " prathamapakṣe sarvasarvadarśitvaprasaṅgaḥ,",
    "T11bsa075_u:5295": " sarvapuruṣajñānavidyamānatāyāḥ sarvaṃ pratyaviśiṣṭatvāt /",
    "T11bsa075_u:5296": " tathā nīlādibhirapi jñānasya grahaṇaprasaṅgaḥ,",
    "T11bsa075_u:5297": " teṣāmapi vidyamānatvalakṣaṇagrāhakatvasaṃbhavāt //",
    "T11bsa075_u:5298": " atha jñānatve sati vidyamānatvamiti saviśeṣaṇaṃ lakṣaṇamucyate /",
    "T11bsa075_u:5299": " tat kiṃ nīlādīnāmajñānatve kośapānamāyuṣmatā kartavyam,",
    "T11bsa075_u:5300": " yena sattāmātreṇa samasamayaṃ sphuratorvijñānanīlādyoḥ pratijñāmātrādekasya jaḍatvālīkatvabādhyatvāprakāśatvādi vyavasthāpyate /",
    "T11bsa075_u:5301": " atha dvitīyastadā sa kiṃ vyāpāraḥ pratyakṣasyātmā jñānāntaram,",
    "T11bsa075_u:5302": " arthasyātmārthāntaraṃ vā syāt /",
    "T11bsa075_u:5303": " prathamavikalpe svātmani kāritravirodhaḥ /",
    "T11bsa075_u:5304": " dvitīyapakṣe jñānāntaraṃ yadyanyaviṣayam arthasya na kiñcit /",
    "T11bsa075_u:5305": " tadviṣayatvaṃ cādyāpi na siddham,",
    "T11bsa075_u:5306": " tatpratyāsattereva cintyamānatvāt //",
    "T11bsa075_u:5307": " tṛtīye punaḥ saṅkalpe nīlādikaṃ kṛtameva syāt,",
    "T11bsa075_u:5308": " na prakāśitam,",
    "T11bsa075_u:5309": " tailavartyādibhiriva pradīpaḥ /",
    "T11bsa075_u:5310": " prakāśastu svayameva /",
    "T11bsa075_u:5311": " tathā ca jñānāntaratvāt santānāntaravadapratibhāsaprasaṅgaḥ /",
    "T11bsa075_u:5312": " caturthe tu vikalpe arthāntare kṛte nīlādikaṃ tadavasthameva /",
    "T11bsa075_u:5313": " na cānātmaprakāśanasāmarthyaṃ jñānasya svīkartumucitam,",
    "T11bsa075_u:5314": " vyāpāravat prakāśanasyāpyevaṃ nirākartavyatvāt /",
    "T11bsa075_u:5315": " na cāgnidhūmayoḥ kāryakāraṇabhāva iva jñānajñeyayorapi svābhāviko grāhyagrāhakabhāvo vaktavyaḥ,",
    "T11bsa075_u:5316": " pramāṇasiddhakāryakāraṇabhāvavad grāhyagrāhakasvarūpayoradyāpi nirvaktumaśakyatvāditi kva nīlādivārtāpi yadbhedasiddhipratyāśā pratyakṣataḥ sampadyate //",
    "T11bsa075_u:5317": " athātmabhūtaṃ tat pratyakṣamiti dvitīyaḥ pakṣaḥ,",
    "T11bsa075_u:5318": " tadātmasvasaṃvedanameva bhedasādhakamabhyupagataṃ bhavet /",
    "T11bsa075_u:5319": " tacca yadi pratyākāraṃ bhinnaṃ tadā sarveṣāṃ svasvarūpanimagnatvāccitraprakāśapraṇāśaprasaṅga ityuktam /",
    "T11bsa075_u:5320": " athaitaddoṣabhayāt sarveṣāmākārāṇāmekatvameva svabhāvabhūtaṃ svasaṃvedanamiṣyate,",
    "T11bsa075_u:5321": " tadaitadeva citrādvaitaṃ vijñānamucyate,",
    "T11bsa075_u:5322": " yadanekābhimatānāṃ sahopalabdhānāṃ nīlasukhādyākārāṇāṃ svabhāvabhūtākhaṇḍasvasaṃvedanapratyakṣaṃ nāma /",
    "T11bsa075_u:5323": " yadāhurguravaḥ",
    "T11bsa075_u:5324": " bhramābhramākalpanakalpanāni,",
    "T11bsa075_u:5325": " śātāsitādīnyakhilākṣajāni /",
    "T11bsa075_u:5326": " jñānānyabhinnāni sahopalabdheḥ,",
    "T11bsa075_u:5327": " pūrvāparatvaṃ tu na vedyameva // iti / (",
    "T11bsa075_u:5328": " Nibandh 143\u000e)",
    "T11bsa075_u:5329": " tadevaṃ dṛṣṭāntadārṣṭāntikayorubhayatrāpi svasaṃvedanapratyakṣasiddhamekatvamavidyāvaśād vipratipattau satyāmanumānataḥ sādhyate /",
    "T11bsa075_u:5330": " ata eva svasaṃvedanapratyakṣādanumānācca ekatvasiddhau na pratyakṣāntaram /",
    "T11bsa075_u:5331": " nāpi viruddhadharmādhyāsalakṣaṇamanumānaṃ bhedasādhanāya prāptāvasaram,",
    "T11bsa075_u:5332": " bhedagrāhakasya bhinnasya pratyakṣasyoktakrameṇāprāmāṇyāt,",
    "T11bsa075_u:5333": " pakṣasya pratyakṣādibādhitatvāt /",
    "T11bsa075_u:5334": " nanu brūyānnāma kiñcit,",
    "T11bsa075_u:5335": " tathāpi pratibhāsabhedād bheda eva,",
    "T11bsa075_u:5336": " na hi dṛṣṭe 'nupapannaṃ nāmeti cet /",
    "T11bsa075_u:5337": " hanta 1 pratibhāsaśabdena kimabhipretam,",
    "T11bsa075_u:5338": " kimākāracakraṃ sphuraṇaṃ vā /",
    "T11bsa075_u:5339": " tatra yadi prathamaḥ pakṣaḥ,",
    "T11bsa075_u:5340": " tadā bāhye 'rthe pratyetavye buddhyākāraḥ pramāṇam /",
    "T11bsa075_u:5341": " tathācākārabhedo vyavahartavya eva /",
    "T11bsa075_u:5342": " anyathā bāhyabhedo na sidhyet /",
    "T11bsa075_u:5343": " yadā punarākāracakrameva prameyam svasaṃvedanaṃ ca pramāṇaṃ tadā tenaiva nīlādīnāṃ svabhāvabhūtenākhaṇḍātmanā ekīkṛtānāṃ kathamapramādī bhedamācakṣīta",
    "T11bsa075_u:5344": " dvitīyapakṣe tu sphuraṇaṃ svabhāvabhūtākhaṇḍasvasaṃvedanamevoktamiti /",
    "T11bsa075_u:5345": " tathāpi kathaṃ bhedastasmād yathordhvamindriyapratyakṣataḥ kṣaṇabhede pratīte 'pyavidyāvaśādekatvādhyavasāyaḥ",
    "T11bsa075_u:5346": " tathā tiryaksvasaṃvedanapratyakṣeṇākārābhede 'dhigate 'pyavidyāvaśādeva bhedāvasāyaḥ //",
    "T11bsa075_u:5347": " yadyevaṃ viruddhadharmādhyāsato vijñānākāracakravad vyāpto 'pi na bhidyeteti cet /",
    "T11bsa075_u:5348": " na, bāhye dharmiṇyanekatvasya sādhyasya pratyakṣādyabādhitatvāt /",
    "T11bsa075_u:5349": " buddhyākārakadambake tūktakrameṇa svasaṃvedanādisiddhaikatve 'nekatvasya pratyākhyānād bādhakāvatāra eva nāsti /",
    "T11bsa075_u:5350": " tasmād vijñānatve satīti hetuviśeṣaṇaṃ kartavyam yena bāhyasyaiva bhedaḥ sidhyati //",
    "T11bsa075_u:5351": " nanu yadi vijñānātmakaṃ vicitrākāracakramekaṃ tadā nīlākāra eva pītādyākāravṛndaṃ praviśet /",
    "T11bsa075_u:5352": " tathā prakāśākāracakrayorabhedo vyaktisāmānyavat prakāśa eva,",
    "T11bsa075_u:5353": " ākāracakrameva vā syāditi cet /",
    "T11bsa075_u:5354": " asadetat /",
    "T11bsa075_u:5355": " tathā hi dvayorapyanayoḥ prasaṅgaviparyayayoḥ bhedaḥ,",
    "T11bsa075_u:5356": " sa ca bāhyārthavāda eva yujyate,",
    "T11bsa075_u:5357": " tatra bhedagrāhakasyendriyapratyakṣasyeṣṭatvāt /",
    "T11bsa075_u:5358": " vijñānavāde tvanātmaprakāśābhāvāt svasaṃvedanamevaikaṃ pramāṇam /",
    "T11bsa075_u:5359": " tato 'pi viparyayasya bhedasya siddheḥ prasaṅgo 'pyasaṅgataḥ ityadvaitameva /",
    "T11bsa075_u:5360": " kiṃ ca evaṃ sthūlanīlādyākāro 'pi paramāṇumātre praviśedityapratibhāsaṃjagadāpadyeta /",
    "T11bsa075_u:5361": " asti ca pratibhāsaḥ /",
    "T11bsa075_u:5362": " tasmād yathāvasthitānāmevākārāṇāmakhaṇḍasvasaṃvedanātmataivaikatvam,",
    "T11bsa075_u:5363": " na bhedo na saṃkocaḥ svīkartavyo 'pratibhāsaprasaṅgāt /",
    "T11bsa075_u:5364": " tathā kṛtakatvasyānityatvavastutvādibhirabhede kṛtakatvamevānityatvameva vā syādityapi prasaṅgo vaktavya āpadyeta,",
    "T11bsa075_u:5365": " sāmānyavyaktyoriva tayorvastuto 'bhedo 'khaṇḍātmatvāt //",
    "T11bsa075_u:5366": " vyāvṛttibheda eva paramiti cet /",
    "T11bsa075_u:5367": " yadyevaṃ prakāśanīlādyorapyayameva kramo jāgartītyekāvaśeṣaprasaṅgo bālapralāpaḥ / tadevaṃ (",
    "T11bsa075_u:5368": " Nibandh 144\u000e)",
    "T11bsa075_u:5369": " bāhyaṃ na naśyati bhidāṇutayāpi sattvādarthaktriyāvirahasaṃkaratātmabhede /",
    "T11bsa075_u:5370": " buddhistu naśyati bhidaiva vidaiva sattvāccitrāpyato na bhidameti kimatra kurmaḥ //",
    "T11bsa075_u:5371": " nanu deśavitānāptirnātmāntaraviyoginaḥ /",
    "T11bsa075_u:5372": " deśavitānahānau na bhāsa ityapi śakyate //",
    "T11bsa075_u:5373": " iti cet /",
    "T11bsa075_u:5374": " na svātmāntaramanyātmā sa bāhyasyaiva yujyate /",
    "T11bsa075_u:5375": " buddheḥ svavittiniṣṭhāyāḥ yaḥ parastasya kā gatiḥ //",
    "T11bsa075_u:5376": " hanta tathāpi",
    "T11bsa075_u:5377": " nīlādivattadekaṃ ca kathametat sametu cet /",
    "T11bsa075_u:5378": " nīlamaṃśāntaraṃ caikaṃ kathaṃ tadbhāti saṅgatam //",
    "T11bsa075_u:5379": " neṣṭaṃ tadapi cet tarhi kvāṇvantarbhidi bhāsanam /",
    "T11bsa075_u:5380": " na parīkṣākṣamaṃ cāṇuḥ kutastasya tadā bhidā //",
    "T11bsa075_u:5381": " mā bhūdavastubhāvāccet so 'pyekatvahatau bhavet /",
    "T11bsa075_u:5382": " nirbhāsādekatāsiddhau svavittervastutā sthitā //",
    "T11bsa075_u:5383": " na pratītyasamutpādo 'nutpādo vāsya bādhakaḥ /",
    "T11bsa075_u:5384": " ekānekaviyoge 'pi sphūrtimātreṇa sattvataḥ //",
    "T11bsa075_u:5385": " kiṃ ca pūrvāparajñānamadvaite yanna vidyate /",
    "T11bsa075_u:5386": " pratītyotpannatā tasmādasiddherapyasādhanam //",
    "T11bsa075_u:5387": " anutpādo 'pyanekānto 'kāryakāraṇarūpakam /",
    "T11bsa075_u:5388": " hāne 'pi hetuphalayoḥ sphuradrūpaṃ kva gacchatu //",
    "T11bsa075_u:5389": " ekānekatayā vastuvyāptiḥ siddhā yadi kvacit /",
    "T11bsa075_u:5390": " sarvaśūnyatvasamaye heturiṣṭavighātakṛt //",
    "T11bsa075_u:5391": " atha lokapra(si)",
    "T11bsa075_u:5392": " ddhau ca na sarvalokakalpitam /",
    "T11bsa075_u:5393": " vastuvyavasthā śaraṇaṃ kiṃ tu mānena saṅgatam //",
    "T11bsa075_u:5394": " na cādhyakṣānumānābhyāmanaṅgaṃ kvacidīkṣitam /",
    "T11bsa075_u:5395": " yasya rāśiranekaṃ syānnāpi vastu ca kiñcina //",
    "T11bsa075_u:5396": " yasya caikataratvābhyāṃ sattvavyāptiḥ sa hanyatām /",
    "T11bsa075_u:5397": " abhrāntavittimātreṇa sattāvādī tu jitvaraḥ //",
    "T11bsa075_u:5398": " // samāptaścitrādvaitaprakāśavādo 'yam //",
    "T11bsa075_u:5399": " grāhayaṃ na tasya grahaṇaṃ (na)",
    "T11bsa075_u:5400": " tena jñānāntaragrāhayatāpi śūnyaḥ /",
    "T11bsa075_u:5401": " tathāpi ca jñānamayaḥ prakāśaḥ pratyakṣapakṣastu tavāvirāsīt // (",
    "T11bsa075_u:5402": " Nibandh 145\u000e) // 10 //",
    "T11bsa075_u:5403": " // santānāntaradūṣaṇam //",
    "T11bsa075_u:5404": " atheha prakāśasahopalambhādisādhanabalena jaḍapadārtharāśāvapāste nīlapītādyaśeṣapadārthajāte",
    "T11bsa075_u:5405": " ca svacittapratibhāsātmani svapnamāyādivadadvayarūpe siddhe santānāntarasadasattānirūpaṇārthamidamārabhyate /",
    "T11bsa075_u:5406": " evaṃ hi kecidāhuḥ /",
    "T11bsa075_u:5407": " astyeva santānāntaramanumānapratītam /",
    "T11bsa075_u:5408": " tathā hīcchācittasamanantaravyāhāravyavahārābhāsasya darśanāt tadabhāve cādarśanādupalambhānupalambhasādhanamanvayavyatirekaśarīramicchācittena",
    "T11bsa075_u:5409": " saha vyāhārādyābhāsasya kāryakāraṇabhāvamātmasantāne 'vadhāryecchācittasyāpratisaṃvedanasamaye",
    "T11bsa075_u:5410": " 'pi vicchinnavyāhārādyābhāsadarśanāt tatkāraṇabhūtamicchācittamanumīyamānaṃ santānāntarameva vyavatiṣṭhata iti /",
    "T11bsa075_u:5411": " atredamālocyate /",
    "T11bsa075_u:5412": " tadicchācittaṃ vyāhārādyābhāsasya kāraṇatayā vyavasthāpyamānamanumāturdarśanayogyamatha dṛśyādṛśyaviśeṣaṇānapekṣamicchāmātram /",
    "T11bsa075_u:5413": " yaditāvadādyovikalpastadānumāturdarśanayogyatvādicchācittasyānumānakāle 'nupalabdhirabhāvameva gamayatītyanupalambhākhyapratyakṣabādhitatvāt kvānumānāvakāśastasya /",
    "T11bsa075_u:5414": " yadi punaricchācittamanumānakāle 'pyanubhūyeta,",
    "T11bsa075_u:5415": " tadā kimasyānumānena /",
    "T11bsa075_u:5416": " athaivamagnidhūmayostadutpattisiddhyanantaraṃ naganikuñje dhūmamupalabhamāno nāgnimapyanuminuyāt,",
    "T11bsa075_u:5417": " tatrāpyagneranupalabdhibādhitatvāt,",
    "T11bsa075_u:5418": " upalambhe cānumānavaiphalyāt /",
    "T11bsa075_u:5419": " naivam, anumānasamaye deśaviprakarṣavato vahnerdarśanāyogyatvena dṛśyānupalabdhivirahāt,",
    "T11bsa075_u:5420": " adṛśyānupalambhasya cābhāvasādhanatvavirodhāt /",
    "T11bsa075_u:5421": " icchācittasya tu nāsti deśaviprakarṣaḥ /",
    "T11bsa075_u:5422": " icchācittaṃ hi svasaṃbaddhamevānumāturdarśanayogyam,",
    "T11bsa075_u:5423": " tasya ca deśādiviprakarṣa ityalaukikametat /",
    "T11bsa075_u:5424": " atha dvitīyo vikalpaḥ /",
    "T11bsa075_u:5425": " tathā hīcchācittamātraṃ svaparasantānasādhāraṇadṛśyādṛśyaviśeṣaṇānapekṣaṃ vyāhārādyābhāsaṃ prati kāraṇatayāvadhāryate /",
    "T11bsa075_u:5426": " tadavadhāraṇaṃ kena pramāṇena /",
    "T11bsa075_u:5427": " vyāhārādyābhāsasya hīcchāmātrābhāve 'bhāvaṃ pratītya tadutpattisiddhigaveṣaṇā /",
    "T11bsa075_u:5428": " na cecchāmātrasya svaparasantānasādhāraṇasya svasaṃvedanenānyena vābhāvaḥ śakyāvagamaḥ /",
    "T11bsa075_u:5429": " yathā hi vahnimātrasya deśakālavyavahitasyāpi dhūmotpādadeśakālayoryadi syādupalabhyetaiva mayeti saṃbhāvitasyānumātṛpuruṣendriyapratyakṣeṇa",
    "T11bsa075_u:5430": " Nibandh 146\u000e) dhūmotpādāt prāgabhāve 'vadhāryamāṇastadutpattisiddhimadhyāsayatīti vyavahitadeśakālasyāpi vahnerdhūmamātraṃ prati kāraṇatvāvadhāraṇam,",
    "T11bsa075_u:5431": " svabhāvaviprakṛṣṭasya tu jaṭharabhavādisādhāraṇasya sarvathānumātṛpuruṣāśakyābhāvapratītikasya vyāptibahirbhāva eva /",
    "T11bsa075_u:5432": " tathātrāpīcchācittaṃ parasantānasādhāraṇamapi yāvadyadīya syādupalabhyetaiva mayeti yadi saṃbhāvayituṃ śakyeta tadā tadvyatirekasiddhidvāreṇa kāraṇatayāvadhāryate /",
    "T11bsa075_u:5433": " kevalaṃ svabhāvaviprakṛṣṭe cittamātre 'stamiteyaṃ katheti //",
    "T11bsa075_u:5434": " na ca paracittaṃ kālaviprakṛṣṭaṃ vartamānatvādasya,",
    "T11bsa075_u:5435": " atītānāgatayoreva kālaviprakṛṣṭatvena vyavahārāt /",
    "T11bsa075_u:5436": " nāpi deśaviprakṛṣṭam,",
    "T11bsa075_u:5437": " yasminneva hi śuklaśaṅkhādideśe svacittaṃ śuklākārapratibhāsi svasaṃvedanena vedyate taddeśavartyeva pītākārapratibhāsi parasantānabhāvi cittaṃ na vedyate /",
    "T11bsa075_u:5438": " tat kathameṣa deśaviprakarṣaḥ //",
    "T11bsa075_u:5439": " athecchācittamātraṃ svasaṃvedanamātrāpekṣayā na svabhāvaviprakṛṣṭam /",
    "T11bsa075_u:5440": " na hyagnirapyeko yenaivendriyavijñānena dṛśyate tenaivānyo 'pi dṛśyam /",
    "T11bsa075_u:5441": " tatra yathā cakṣurvijñānamātrāpekṣayā agnimātraṃ dṛśyamiti vyavasthāpyate tathātrāpi svasaṃvedanamātrāpekṣayā icchācittamātraṃ svaparasantānasādhāraṇamapi dṛśyameveti /",
    "T11bsa075_u:5442": " atrocyate / kimatra mātraśabdenānumātṛpuruṣasaṃbandhāsaṃbandhābhyāmaviśeṣitaṃ yasya kasyacit puruṣasyendriyajñānaṃ vastuviṣayīkurvāṇamasya dṛśyatāsaṃbhave 'pinānimitamabhimatam /",
    "T11bsa075_u:5443": " yadyevaṃ piśācādirapi dṛśyaḥ syāt /",
    "T11bsa075_u:5444": " so 'pi hi kasyacit puṃso yogyādeḥ svajātīyasya vā piśācāntarasya bhavatyevendriyajñānagocara iti na kaścit svabhāvaviprakṛṣṭaḥ syāt /",
    "T11bsa075_u:5445": " tasmādanumātṛpuruṣasaṃbandhitvamanapāsya vijñānasya svalakṣaṇādibhedanirāsapara eva mātraśabdo yuktaḥ /",
    "T11bsa075_u:5446": " etadevāśaṅkaya dharmottareṇābhihitam -",
    "T11bsa075_u:5447": " ekapratipattrapekṣaṃ cedaṃ pratyakṣalakṣaṇam /",
    "T11bsa075_u:5448": " ityādi / tenaivaṃ dṛśyatāsaṃbhāvanā yadīha deśe kāle vā syād ghaṭādirniyamenopalabhyeta,",
    "T11bsa075_u:5449": " madīyasya cakṣurvijñānamātrasya viṣayībhavediti /",
    "T11bsa075_u:5450": " paracitte tu na śakyamevam /",
    "T11bsa075_u:5451": " yadīha paracittaṃ syāt niyamena madīyasya svasaṃveda(na)",
    "T11bsa075_u:5452": " mātrasya viṣayi syāditi //",
    "T11bsa075_u:5453": " yadi cecchācittamātraṃ tadutpattigrahaṇasamaye dṛśyatayā saṃbhāvayitavyam,",
    "T11bsa075_u:5454": " tadānumānakāle 'pi dṛśyatayā saṃbhāvya tadanupalambhenābhāvasādhane kathamanumānaṃ pravartayitumidamārabdham,",
    "T11bsa075_u:5455": " pratyakṣeṇaiva pakṣabādhāt /",
    "T11bsa075_u:5456": " na ca kālabhedena svabhāvaviprakarṣetarāviti yatkiñcidetat /",
    "T11bsa075_u:5457": " tasmādicchācittamātrasya svaparasantānasādhāraṇasya dṛśyatayā saṃbhāvayitumaśakyatvāt",
    "T11bsa075_u:5458": " vyahārādyutpādāt prāganupalambhe 'pyabhāvasiddhau na tadabhāvaprayukto vyāhārādyabhāvaḥ",
    "T11bsa075_u:5459": " pratīyata iti kathaṃ kāraṇatvasiddhiryataḥ kāryahetudvāreṇānumīyeta /",
    "T11bsa075_u:5460": " icchācittaviśeṣastu svasantānabhāvī na bhavatyevānumāturdṛśyaḥ /",
    "T11bsa075_u:5461": " kiṃ tu tasya dṛśyānupalambhājjijñāsitaviśeṣe dharmiṇi bādhitasya kathamanumānamityuktameva // (",
    "T11bsa075_u:5462": " Nibandh 147\u000e)",
    "T11bsa075_u:5463": " tadevamicchācittaviśeṣe svasantānabhāvini sādhye pakṣasya pratyakṣabādhaḥ,",
    "T11bsa075_u:5464": " icchācittamātre 'pi svaparasantānasādhāraṇe sādhye yadyanupalambhamātreṇa dṛśya viśeṣaṇānapekṣeṇa pratibandhasiddhisamaye tasyābhāvaḥ pratīyate,",
    "T11bsa075_u:5465": " tadā pakṣīkṛte dharmiṇi tatheti sa eva doṣaḥ /",
    "T11bsa075_u:5466": " atha na pratīyate tadā sandigdhavyatireko hetvābhāso vyāhārādiriti sthitam /",
    "T11bsa075_u:5467": " evaṃ tarhi santānāntarasādhakasyābhāvād bādhakasyāpi kasyacidadarśanādbhavatu tatra sandeha eveti kecit /",
    "T11bsa075_u:5468": " tairidaṃ bādhakamabhidhīyamānamavadhīyatām /",
    "T11bsa075_u:5469": " yadi hi santānāntaraṃ saṃbhavet tadā tato bhedena svasantānasyāvaśyaṃ bhavitavyam /",
    "T11bsa075_u:5470": " anyathā svasantānādapi prakāśamānāttasya parasantānābhimatasya bhedo na syāt /",
    "T11bsa075_u:5471": " na cābhedastayoriti svasantānād bhedābhedābhyāmabādhyasya parasantānasya sāmānyaśaśaviṣāṇādivadabhāva evāyāta iti kathaṃ sandehaḥ /",
    "T11bsa075_u:5472": " tasmāt parasantānāpekṣayā svasantānasya bhedo 'pyavaśyambhāvyaḥ /",
    "T11bsa075_u:5473": " sa ca bhedaḥ santānasya svabhāvaḥ svasantāne pratibhāsamāne niyamena pratibhāseta /",
    "T11bsa075_u:5474": " kathamaparathā pratibhānāpratibhānalakṣaṇaviruddhadharmādhyāse 'pi svasantānasya parasantānād bhedaḥ svabhāvatāmāsādayet //",
    "T11bsa075_u:5475": " na cāsau bhedaḥ pratibhāsate /",
    "T11bsa075_u:5476": " bhedapratibhāse hi upagamyamāne tadavadhibhūtasyāpi parasantānasya pratibhāso durapahnavaḥ syāt /",
    "T11bsa075_u:5477": " asmādbhinnamitīdaṃ cet svarūpaṃ svasya cetasaḥ /",
    "T11bsa075_u:5478": " sāvadherasya bhāsaḥ syānna vā grāhyaṃ tadātmanā //",
    "T11bsa075_u:5479": " bhede 'nyaleśamapi naiti kuto bhinnaḥ /",
    "T11bsa075_u:5480": " evamādikamaśeṣamiha pravacanapradīpaśrīsākārasaṅgrahādivacanamanusmaryatām /",
    "T11bsa075_u:5481": " yathā hi svasantānamātre parisphurati śaśaviṣāṇādasphurato na bhedaḥ pratibhāti tathā parasantānādapi sphuraṇavirahiṇo na bhātyeva bhedaḥ /",
    "T11bsa075_u:5482": " na hi parasantānāpekṣayā kaścid viśeṣaleśaḥ svasantānasya parisphurati yo nāsti śaśaviṣāṇāpekṣayā /",
    "T11bsa075_u:5483": " na ca śaśaviṣāṇaparasantānāvapekṣya samāne svasantānapratibhāse śaśaviṣāṇāpekṣayā na bhedo nāpyabhedaḥ pratibhāti /",
    "T11bsa075_u:5484": " parasantānāpekṣayā tu bheda eva bhātītyevamavasthāpayituṃ śakyam /",
    "T11bsa075_u:5485": " bhedābhedayorabhāvaparihāreṇa hi yathā bhedo vyavasthitaḥ tadvad bhedapratibhāso 'pi bhedābhedābhāvapratibhāsavilakṣaṇa evocito bhavitum,",
    "T11bsa075_u:5486": " na ca tathānubhūyate /",
    "T11bsa075_u:5487": " tathāpi bhedaḥ pratibhātīti vacanaracanametat /",
    "T11bsa075_u:5488": " bhāṣyakāranyāyo 'pyatra bhedapratibhāsadūṣaṇe vistarato 'vagantavyaḥ // (",
    "T11bsa075_u:5489": " Nibandh 148\u000e)",
    "T11bsa075_u:5490": " yadi cāvadhipratibhāsavirahe 'pi bhedapratibhānamidaṃ paracittānu(kampayā)",
    "T11bsa075_u:5491": " kṣamitavyaṃ (tarhi)",
    "T11bsa075_u:5492": " bahirarthasyāpi kathamabhāvaḥ sidhyati /",
    "T11bsa075_u:5493": " śakyaṃ hi tatrāpi sandehamavatārayitum,",
    "T11bsa075_u:5494": " na bahirarthaḥ kasyacidābhāsate,",
    "T11bsa075_u:5495": " parasantānastu parasya pratibhāsata eva,",
    "T11bsa075_u:5496": " tataścātraiva sandeho na bahirartha iti cet /",
    "T11bsa075_u:5497": " etadapi sakalaṃ sandigdhameva /",
    "T11bsa075_u:5498": " na hyavaśyaṃ parasantānaḥ parasyābhāsate,",
    "T11bsa075_u:5499": " kadācidasau nāstyeva na cāsāvavabhāsata ityapi vaktuṃ śakteḥ /",
    "T11bsa075_u:5500": " kiṃ ca mā nāma bhāsīṣṭa bahirarthaḥ kasyacidapi tathāpi kathaṃ tadabhāvasiddhirbhedapratibhāsābhyupagamavādina itīyanmātramiha vivakṣitam /",
    "T11bsa075_u:5501": " na cātra kaścid doṣaḥ /",
    "T11bsa075_u:5502": " tasmād bahirarthena sādhāraṇaṃ santānāntaramiti kathaṃ vijñaptivādināmapi saṃmataṃ bhaviṣyati /",
    "T11bsa075_u:5503": " kiṃ ca kāryakāraṇabhāvo 'pi vijñānadvayasya bhedapratibhāsavādinā bādhitumaśakyaḥ /",
    "T11bsa075_u:5504": " pūrvabhāvinī hi saṃvittiḥ parasaṃvittyapekṣayā bhedaṃ pūrvatvaṃ cātmano gṛhṇātyevāvadhipratibhāsavigame 'pi //",
    "T11bsa075_u:5505": " parabhāvinyapi saṃvittiḥ pūrvasaṃvittyapekṣayā bhedaṃ paratvaṃ cātmano 'dhigacchatyeva",
    "T11bsa075_u:5506": " santānāntaravaditi niyatapūrvāparabhāvalakṣaṇe kāryakāraṇabhāve 'vabhāsamāne 'vasīyamāne",
    "T11bsa075_u:5507": " ca nīlādicitrākāravat katham",
    "T11bsa075_u:5508": " saṃvṛttyāstu yathā tathā",
    "T11bsa075_u:5509": " iti bhagavato vārtikakārasya vacanena phalitamatra mate /",
    "T11bsa075_u:5510": " api ca citrākāracakre dharmiṇyadvaitasādhanārthamupanyastasya prakāśamānatvādihetorbhedagrāhakapratyakṣāpahṛtaviṣayatvamudbhāvayataḥ",
    "T11bsa075_u:5511": " prativādino bhedagrahaṇamanumanyamānena santānāntarasandehaṃ ca vinā kathamuttaritavyaṃ bhavatā //",
    "T11bsa075_u:5512": " nanvevamapi santānāntarābhāvaḥ kena pramāṇena siddhaḥ /",
    "T11bsa075_u:5513": " na tāvat pratyakṣeṇa,",
    "T11bsa075_u:5514": " tasya vidhiviṣayasya pratiṣedhasādhanātadhikārāt /",
    "T11bsa075_u:5515": " nāpyanumānena,",
    "T11bsa075_u:5516": " tasya dṛśyābhāvasādhananiyatasyātīndriyaparacittābhāvasādhane 'navatārāditi cet /",
    "T11bsa075_u:5517": " atra brūmaḥ /",
    "T11bsa075_u:5518": " santānāntarasaṃbhave niyatabhāvaḥ tatao bhedaḥ svacittasya /",
    "T11bsa075_u:5519": " abhede svasantānāt parasantāna eva syāt /",
    "T11bsa075_u:5520": " yathā ca yadupalabhyamānaṃ yenaṃ rūpeṇa na bhāsate na tat tena rūpeṇa sadvyavahārayogyaṃ yathā nīlaṃ pītarūpeṇa /",
    "T11bsa075_u:5521": " nopalabhyate ca svacittamupalabhyamānaṃ parasantānād bhinne(na)",
    "T11bsa075_u:5522": " rūpeṇeti bhedasya svacittatādātmyaniṣedhe dṛśyaviśeṣaṇaprayogānapekṣā svabhāvānupalabdhiriyam //",
    "T11bsa075_u:5523": " nāpyasiddhiḥ,",
    "T11bsa075_u:5524": " bhedapratibhāse tadavadherapi pratibhāsaprāpteḥ /",
    "T11bsa075_u:5525": " avadhyapratibhāse tu bhedapratibhāsābhāvaḥ śaśaviṣāṇabhedapratibhāsābhāvavat siddha eva /",
    "T11bsa075_u:5526": " evamanena pramāṇena santānāntarasya svacittāpekṣayā bhede pratikṣipte abhede ca svayamevāsaṃbhavini bhedābhedābhyāmavācyatvaṃ siddham /",
    "T11bsa075_u:5527": " sāmānyādivad vastutāpahatiriti, kathaṃ (",
    "T11bsa075_u:5528": " Nibandh 149\u000e) bādhakābhāvāt santānāntare sandeho 'bhidhīyate /",
    "T11bsa075_u:5529": " etacca śāstrīyaprameyasmāraṇamātraphalaṃ kiñcillikhitamiti /",
    "T11bsa075_u:5530": " paramiha svayamanusandheyam /",
    "T11bsa075_u:5531": " api ca santānāntare tāvadarvāgdṛśāṃ sandeho bhavadbhiranumanyate /",
    "T11bsa075_u:5532": " bhagavatastu kimavasthāpyatām /",
    "T11bsa075_u:5533": " saṃdehāvasthāpane kathaṃ sarvajñatā /",
    "T11bsa075_u:5534": " vidyamānameva kadācit santānāntaraṃ bhagavatā nāvadhāryate tathāpyasau sarvajña iti kathametat /",
    "T11bsa075_u:5535": " anumānaṃ ca santānāntaraviṣayaṃ prāgeva cintitam /",
    "T11bsa075_u:5536": " na cānumānena pratītāvapi sarvajñatā bhavitumarhati /",
    "T11bsa075_u:5537": " pratyakṣeṇa paracittapratītau grāhyagrāhakabhāvo 'pi paracittasya bhagavaccittena sahāyāta iti bahirarthavāda eva mukhāntareṇopagataḥ syāt,",
    "T11bsa075_u:5538": " kathamayaṃ vañcayati vādaḥ //",
    "T11bsa075_u:5539": " asmadīyamatena tu paracittaṃ nāstyeveti tadavadhāraṇakṛto(na)",
    "T11bsa075_u:5540": " bhagavataḥ sarvajñatākṣatidoṣaḥ /",
    "T11bsa075_u:5541": " yāvacca bhedagrahaṇābhimānarūpā saṃvṛsttitāvat santānāntare sandehāttadavabodhanārthaṃ vacanādirapi pravartata iti svavacanavirodho 'pi na saṃbhavatyeva",
    "T11bsa075_u:5542": " na khalu santānāntaraviṣayaḥ sarvathā sandeho nāstyevetyabhimatamasmākam,",
    "T11bsa075_u:5543": " api tu paramārthagatiriyamupadarśitā /",
    "T11bsa075_u:5544": " idaṃ hi santānāntarābhāvasādhanamadvayasādhanena sādhāraṇamiti naikaniyataḥ svavacanādivirodhastatparihāro vā /",
    "T11bsa075_u:5545": " citrākārasaṃbhavamātreṇāpi ca vedāntadhvāntāpasāro bhāṣyakāreṇa darśitaḥ / tathā ca",
    "T11bsa075_u:5546": " ātmā sa tasyānubhavaḥ sa ca nānyasya kasyacit",
    "T11bsa075_u:5547": " ityādivārtikavyākhyānabhāṣyam /",
    "T11bsa075_u:5548": " ātmavādastarhi prasakta iti cet /",
    "T11bsa075_u:5549": " na citrākārasaṃvedanāt ityādi dveṣavikaluṣāśeṣā eva tuṣākāro 'pi vedāntasiddhānta iti alakṣita tadgranthānutthāpayantī santānāntarāpekṣayā paṭhitavatītyavasthā",
    "T11bsa075_u:5550": " sarvā saṃvṛtisatyāntaḥ pātinī hyevāpai(tī)",
    "T11bsa075_u:5551": " ti sakalamanākulamiti //",
    "T11bsa075_u:5552": " // santānāntaradūṣaṇaṃ samāptam //"
}