{
    "T02bsa005_u:0": " Caryāsaṅgrahapradīpaḥ (Csp)",
    "T02bsa005_u:1": " namo lokeśvarāya",
    "T02bsa005_u:2": " madādyaśeṣamūḍhānāṃ yasya vacanaraśmibhiḥ /",
    "T02bsa005_u:3": " phullatāmeti hṛtpadmaṃ taṃ vande puruṣottamam // Csp_1 //",
    "T02bsa005_u:4": " pāramiṃ guhyamantraṃ ca śritvā bodhiḥ prasidhyati /",
    "T02bsa005_u:5": " gurubuddhoktitastvevaṃ tadartho likhyate mayā // Csp_2 //",
    "T02bsa005_u:6": " guhyamantro 'tra no vācyaḥ pāramīnayacārikāḥ /",
    "T02bsa005_u:7": " bodhisattvasya caryāstu samāsena likhāmyaham // Csp_3 //",
    "T02bsa005_u:8": " dhīmataḥ saṃvaro grāhyo bodhicittapuraḥ saraḥ /",
    "T02bsa005_u:9": " ālokyāśeṣasūtrāṇi śāstraṃ śravyaṃ samastakam // Csp_4 //",
    "T02bsa005_u:10": " kāyena manasā vācā yathoktān saṃvarān tribhiḥ /",
    "T02bsa005_u:11": " rakṣedakṣuṇṇaśuddhāṃśca śīlāṃśca pariśodhayet // Csp_5 //",
    "T02bsa005_u:12": " bhaktamātrāṃ vijānīyād indriyadvāramāvaret /",
    "T02bsa005_u:13": " rātreḥ pūrve 'pare bhāge na suptvā yogamācaret // Csp_6 //",
    "T02bsa005_u:14": " aṇumātreṣvavadyeṣu hyatimātraṃ bibheti ca /",
    "T02bsa005_u:15": " rātrerbhāgatrayaṃ kṛtvā hyantye bhāge tu jāgṛyāt // Csp_7 //",
    "T02bsa005_u:16": " prakṣālayenmukhādīn vākṣālanaṃ vāpi yujyate /",
    "T02bsa005_u:17": " sukhāsanaṃ samāśritya dharmāṇāṃ dharmatāṃ smaret // Csp_8 //",
    "T02bsa005_u:18": " nimittaiḥ kṣobhato 'śakye tūttthāyābhāsavastuṣu /",
    "T02bsa005_u:19": " māyāvattvena samprekṣya puṇyayogāṃstadantare // Csp_9 //",
    "T02bsa005_u:20": " pūrayeccāpi saptāṅgān vipulāṃ praṇidhiṃ caret /",
    "T02bsa005_u:21": " bhāvayed bhāvanāṃ pūrvā kāle 'tha bhojanasya ca // Csp_10 //",
    "T02bsa005_u:22": " etanniḥ sārakāyena paraṃ sāraṃ gaveṣayan /",
    "T02bsa005_u:23": " kāyaṃ naukādhiyā rakṣed na bhuṅktāṃ sthūlatākṛte // Csp_11 //",
    "T02bsa005_u:24": " rasāsaktyā na bhuñjīta caturdhānnaṃ vibhajya ca /",
    "T02bsa005_u:25": " devebhyo vinivedyādiṃ dharmapālāya tatparam // Csp_12 //",
    "T02bsa005_u:26": " baliṃ suvipulāṃ dadyāt śeṣaṃ svabhuktapītataḥ /",
    "T02bsa005_u:27": " dadyācca sarvabhūtebhyaḥ kathātantraṃ tadantare // Csp_13 //",
    "T02bsa005_u:28": " kuryādadbhutavārttā ca kiñcidutthāya sañcaret /",
    "T02bsa005_u:29": " parikrāmedadhiṣṭhānaṃ japaṃ vā granthavācanam // Csp_14 //",
    "T02bsa005_u:30": " sugatapratimāṃ kuryād yāvat svedo na jāyate /",
    "T02bsa005_u:31": " kuryāt, pradakṣiṇāṃ tāvad akṣubdhaḥ praṇidhiṃ bahum // Csp_15 //",
    "T02bsa005_u:32": " dharmacaryā daśaproktāḥ maitreyeṇa, samāsataḥ /",
    "T02bsa005_u:33": " caredakṣiptacittena māyaupamyaṃ ca saṃsmaran // Csp_16 //",
    "T02bsa005_u:34": " yadi syāt pūjayet saṅghaṃ kuryād vā bālakotsavam /",
    "T02bsa005_u:35": " anāthebhyaḥ sudānaṃ tu yogine puṇyasañcayaḥ // Csp_17 //",
    "T02bsa005_u:36": " pūrṇeṣu dinakṛtyeṣu bhāge ca prathame niśaḥ /",
    "T02bsa005_u:37": " dharmatā niṣprapañcāpi tathā cittaṃ ca yojayet // Csp_18 //",
    "T02bsa005_u:38": " prāptāyāṃ madhyarātrau ca utthānābhāsasañjñayā /",
    "T02bsa005_u:39": " siṃhanidrā yathā tadvat śubhanidrāṃ samāśrayet // Csp_19 //",
    "T02bsa005_u:40": " prāyo dhyānadṛḍhe citte kāyavākpuṇyagauṇatā /",
    "T02bsa005_u:41": " asaṃspṛṣṭe samādhau vā lokakalpapravṛttaye // Csp_20 //",
    "T02bsa005_u:42": " kāyapuṇyaṃ yathāśakti,",
    "T02bsa005_u:43": " lokacitte 'same sati /",
    "T02bsa005_u:44": " dharmo nāyaṃ mamaiveti susadāśayapūrvakam // Csp_21",
    "T02bsa005_u:45": " dharmāśca laukikān pṛcched,",
    "T02bsa005_u:46": " nijamitrasamīritaḥ /",
    "T02bsa005_u:47": " nepālaviṣaye kṛtavān,",
    "T02bsa005_u:48": " ratirmantranaye na ced // Csp_22 //",
    "T02bsa005_u:49": " evaṃ sthavira /",
    "T02bsa005_u:50": " karttavyam /23, a /",
    "T02bsa005_u:51": " caryāsaṅgrahapradīpo mahāpaṇḍitācārya - dīpaṅkara - śrījñānakṛtaḥ samāptaḥ /"
}