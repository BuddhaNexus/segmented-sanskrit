{
    "K10nidansyu:0": " Sūtra 1: vṛkṣa I (Baum)",
    "K10nidansyu:1": " NidSa 1.1 śrāvastyāṃ nidānam /",
    "K10nidansyu:2": " NidSa 1.2 tatra bhagavān bhikṣūn āmantrayati /",
    "K10nidansyu:3": " NidSa 1.3 upādānīyeṣu dharmeṣv āsvādānudarśino viharatas tṛṣṇā pravardhate /",
    "K10nidansyu:4": " tṛṣṇāpratyayam upādānam /",
    "K10nidansyu:5": " upādānapratyayo bhavaḥ /",
    "K10nidansyu:6": " bhavapratyayā jātiḥ /",
    "K10nidansyu:7": " jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti /",
    "K10nidansyu:8": " evam asya kevalasya mahato duḥkhaskandhasya samudayo samudayo bhavati /",
    "K10nidansyu:9": " NidSa 1.4 tadyathā vṛkṣasya navasya daharasya puruṣa utpadyeta arthakāmo hitakāmo",
    "K10nidansyu:10": " yogakṣemakāmo yas taṃ vṛkṣaṃ + + + + + + + + + + + + + + + + + + + + kālena kālam",
    "K10nidansyu:11": " utkīlayet kālena kālaṃ śītoṣṇa + + + + + + + + + + kālena kālam udakaṃ dadyāt /",
    "K10nidansyu:12": " sa vṛkṣas tannidānaṃ vṛddhiṃ virūḍhim vipulatām āpadyeta /",
    "K10nidansyu:13": " NidSa 1.5 evam eva upādānīyeṣu dharmeṣv āsvādānudarśino viharatas tṛṣṇā pravardhate pūrvavad yāvat samudayo bhavati /",
    "K10nidansyu:14": " NidSa 1.6 upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate /",
    "K10nidansyu:15": " tṛṣṇānirodhād upādānanirodhaḥ/",
    "K10nidansyu:16": " upādānanirodhād bhavanirodhāh /",
    "K10nidansyu:17": " bhavanirodhāj jātinirodhaḥ /",
    "K10nidansyu:18": " jātinirodhāj jarāmaraṇanirodhaḥ /",
    "K10nidansyu:19": " śokaparidevaduḥkhadaurmanasyopāyāsā nirudhyante /",
    "K10nidansyu:20": " evam asya kevalasya mahato duḥkhaskandhasya nirodho bhavati /",
    "K10nidansyu:21": " NidSa 1.7 tadyathā tasyaiva vṛkṣasya navasya daharasya .. .. .. .. .. .. .. .. ..",
    "K10nidansyu:22": " .. .. .. .. .. .. .. puruṣa utpadyeta anarthakāmo 'hitakāmo 'yogakṣemakāmo yas taṃ",
    "K10nidansyu:23": " vṛkṣaṃ mūlāc chitvā agra .. .. .. .. .. .. .. .. .. .. .. .. .. .. .. .. .. .. ..",
    "K10nidansyu:24": " .. .. .. .. .. .. .. .. .. .. .. .. .. .. vātātapābhyāṃ pariśoṣayet /",
    "K10nidansyu:25": " vātātapābhyāṃ pariśoṣayitvā agninā dahet /",
    "K10nidansyu:26": " agninā dagdhvā .. .. .. .. .. .. .. .. .. .. .. .. .. .. .. .. ḥ /",
    "K10nidansyu:27": " NidSa 1.8 kiṃ manyadhve bhikṣavo nanu sa vṛkṣas tan nidānam ucchinnamūlas tālamastakavad anābhavagatika āyatyām anutpādadharmā /",
    "K10nidansyu:28": " NidSa 1.9 evaṃ bhadanta /",
    "K10nidansyu:29": " NidSa 1.10 evam eva upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate",
    "K10nidansyu:30": " tṛṣṇānirodhād upādānanirodhaḥ /",
    "K10nidansyu:31": " upādānanirodhād bhavanirodhaḥ /",
    "K10nidansyu:32": " bhavanirodhāj jātinirodhaḥ /",
    "K10nidansyu:33": " jātinirodhāj jarāmaraṇanirodhaḥ /",
    "K10nidansyu:34": " śokaparidevaduḥkhaurmanasyopāyāsā nirudhyante /",
    "K10nidansyu:35": " evam asya kevalasya mahato duḥkhaskandhasya niodho bhavati /",
    "K10nidansyu:36": " NidSa 1.11 atha te bhikṣavo bhagavato bhāṣitam abhyanandan /",
    "K10nidansyu:37": " abhinandyānumodya bhagavato 'ntikāt prakrāntāḥ //",
    "K10nidansyu:38": " Sūtra 2: vṛkṣa II (Baum)",
    "K10nidansyu:39": " NidSa 2.1 śrāvastyāṃ nidānam /",
    "K10nidansyu:40": " NidSa 2.2 tatra bhagavān bhikṣūn āmantrayati /",
    "K10nidansyu:41": " NidSa 2.3 upādānīyeṣu bhikṣavo dharmeṣv āsvānudarṣino viharato hārakaṃ vijñānaṃ bhavati nāmarūpe /",
    "K10nidansyu:42": " nāma rūpapratyayaṃ ṣaḍāyatam /",
    "K10nidansyu:43": " ṣaḍāyatanapratyayaḥ sparśaḥ /",
    "K10nidansyu:44": " sparśapratyayā vedanā /",
    "K10nidansyu:45": " vedanāpratyayātṛṣṇā /",
    "K10nidansyu:46": " tṛṣṇāpratyayam upādānam /",
    "K10nidansyu:47": " upādānapratyayo bhavaḥ /",
    "K10nidansyu:48": " bhavapratyayā jātiḥ /",
    "K10nidansyu:49": " jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti /",
    "K10nidansyu:50": " evam asya kevalasya mahato duḥkhaskandhasya samudayo bhavati /",
    "K10nidansyu:51": " NidSa 2.4 tadyathā mahāvṛkṣasya mulāvataḥ skandhavataḥ sāravataḥ śākhāpattraphalopetasya yāni cādhogatāni mūlāni tāny tāny ūrdhvam ojam abhiharanti",
    "K10nidansyu:52": " evaṃ hi sa mahāvṛkṣas tadāhāras tadupādāno dīrgham adhvānaṃ tiṣṭhati /",
    "K10nidansyu:53": " NidSa 2.5 evam eva upādānīyeṣu dharmeṣv āsvādānudarśino viharato hārakaṃ vijñānaṃ bhavati nāmarūpe /",
    "K10nidansyu:54": " pūrvavad yāyad evam asya kevalasya mahato duḥkhaskandhasya samudayo bhavati /",
    "K10nidansyu:55": " NidSa 2.6 upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargarśino na hārakaṃ vijñānaṃ bhavati nāmarupe /",
    "K10nidansyu:56": " tasya nirodhāt ṣaḍāyatananirodhaḥ /",
    "K10nidansyu:57": " ṣaḍāyatananirodhāt sparśanirodaḥ /",
    "K10nidansyu:58": " sparśanirodhād vedanānirodhaḥ /",
    "K10nidansyu:59": " vedanānirodhāt tṛṣṇānirodhaḥ /",
    "K10nidansyu:60": " tṛṣṇānirodhād upādānanirodhaḥ /",
    "K10nidansyu:61": " upādānanirodhād bhavanirodhaḥ /",
    "K10nidansyu:62": " bhavanirodhāj jātinirodhaḥ /",
    "K10nidansyu:63": " jātinirodhāj jarāmaraṇanirodhaḥ /",
    "K10nidansyu:64": " śokaparidevaduḥkhadaurmanasyopāyāsā nirudhyante /",
    "K10nidansyu:65": " evam asya kevalasya mahato duḥkhaskandhasya nirodho bhavati /",
    "K10nidansyu:66": " NidSa 2.7 tadyathā tasyaiva mahāvṛkṣasya mūlavataḥ skandhavataḥ sāravataḥ śākhāpattraphalopetasya puruṣa utpadyeta .............",
    "K10nidansyu:67": " NidSa 2.8 kiṃ manyadhve bhikṣavo nanu sa mahāvṛkṣas tannidānam ucchinnamūlas tālamastakavad anābhavagatika āyatyām anutpādadharmā /",
    "K10nidansyu:68": " NidSa 2.9 evaṃ bhadanta /",
    "K10nidansyu:69": " NidSa 2.10 evaṃ eva upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśino na hārakaṃ vijñānaṃ bhavati nāmarūpe /",
    "K10nidansyu:70": " tasya nirodhāt ṣaḍāyatananirodhāḥ /",
    "K10nidansyu:71": " pūrvavad yāvan nirodho bhavati /",
    "K10nidansyu:72": " NidSa 2.11 atha te bhikṣavo bhagavato bhāṣitam abhyanandan /",
    "K10nidansyu:73": " abhinandyānumodya bhagavato 'ntikāt prakrāntāḥ //",
    "K10nidansyu:74": " Sūtra 3 und 4: dīpa I und II (Lampe)",
    "K10nidansyu:75": " NidSa 3.1 pūrvaṃ me bhikṣavo 'nuttarāṃ samyaksaṃbodhim anabhisaṃbuddhasyaikākino rahasigatasyaivaṃ cetasi cetaḥparivitarka udapādi /",
    "K10nidansyu:76": " NidSa 3.2 kṛcchraṃ batāyaṃ loka āpanno yad uta jāyate 'pi jīryate 'pi mriyate 'pi cyavate 'py upapadyate 'pi /",
    "K10nidansyu:77": " atha ca punar ime satvā jarāmaraṇasyottare niḥsaraṇaṃ yathābhūtaṃ na prajānanti /",
    "K10nidansyu:78": " NidSa 3.3 tasya mamaitad abhavat /",
    "K10nidansyu:79": " kasmin nu sati jarāmaraṇaṃ bhavati /",
    "K10nidansyu:80": " kiṃpratyayañ ca punar jarāmaraṇam /",
    "K10nidansyu:81": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:82": " jātyāṃ satyāṃ jarāmaraṇaṃ bhavati /",
    "K10nidansyu:83": " jātipratyayañ ca punar jarāmaraṇam /",
    "K10nidansyu:84": " NidSa 3.4 tasya mamaitad abhavat /",
    "K10nidansyu:85": " kasmin nu sati jātir bhavati /",
    "K10nidansyu:86": " kiṃpratyayā ca punar jātiḥ /",
    "K10nidansyu:87": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:88": " bhave sati jātir bhavati /",
    "K10nidansyu:89": " bhavapratyayā ca punar jātiḥ /",
    "K10nidansyu:90": " NidSa 3.5 tasya mamaitad abhavat /",
    "K10nidansyu:91": " kasmin nu sati bhavo bhavati /",
    "K10nidansyu:92": " kiṃpratyayaś ca punar bhavaḥ /",
    "K10nidansyu:93": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:94": " upādāne sati bhavo bhavati /",
    "K10nidansyu:95": " upādānapratyayaś ca punar bhavaḥ /",
    "K10nidansyu:96": " NidSa 3.6 tasya mamaitad abhavat /",
    "K10nidansyu:97": " kasmin nu saty upādānaṃ bhavati /",
    "K10nidansyu:98": " kiṃpratyayañ ca punar upādānam /",
    "K10nidansyu:99": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:100": " upādānīyeṣu dharmeṣv āsvādānudarśino viharatas tṛṣṇā pravardhate /",
    "K10nidansyu:101": " tṛsṇāpratyayam upādānam /",
    "K10nidansyu:102": " upādānapratyayo bhavaḥ /",
    "K10nidansyu:103": " bhavapratyayā jātiḥ /",
    "K10nidansyu:104": " jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti /",
    "K10nidansyu:105": " evam asya kevalasya mahato duḥkhaskandhasya samudayo bhavati /",
    "K10nidansyu:106": " NidSa 3.7 kiṃ manyadhve bhikṣavaḥ / ....",
    "K10nidansyu:107": " NidSa 3.8 evaṃ bhadanta /",
    "K10nidansyu:108": " NidSa 3.9 evam eva upādānīyeṣu dharmeṣv āsvādānudarśino viharatas tṛṣā pravardhate tṛṣṇāpratyayam upādānam /",
    "K10nidansyu:109": " upādānapratyayo bhavaḥ /",
    "K10nidansyu:110": " bhavapratyayā jātiḥ /",
    "K10nidansyu:111": " jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti /",
    "K10nidansyu:112": " evam asya kevalasya mahato duḥkhaskandhasya samudayo bhavati /",
    "K10nidansyu:113": " NidSa 3.10 tasya mamaitad abhavat /",
    "K10nidansyu:114": " kasmin nv asati jarāmaraṇaṃ na bhavati /",
    "K10nidansyu:115": " kasya nirodhāj jarāmaraṇanirodhaḥ /",
    "K10nidansyu:116": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:117": " jātyām asatyāṃ jarāmaraṇaṃ na bhavati /",
    "K10nidansyu:118": " jātinirodhāj jarāmaraṇanirodha /",
    "K10nidansyu:119": " NidSa 3.11 tasya mamaitad abhavat /",
    "K10nidansyu:120": " kasmin nv asati jātir na bhavati /",
    "K10nidansyu:121": " kasya nirodhāj jātinirodhaḥ /",
    "K10nidansyu:122": " tasya mama yoniśo manasi kurvata evaṃ yathābhūtasyābhisamaya udpādi bhave 'sati jātir na bhavati /",
    "K10nidansyu:123": " bhavanirodhāj jātinirodhaḥ /",
    "K10nidansyu:124": " NidSa 3.12 tasya mamaitad abhavat /",
    "K10nidansyu:125": " kasmin nv asati bhavo na bhavati /",
    "K10nidansyu:126": " kasya nirodhād bhavanirodhaḥ /",
    "K10nidansyu:127": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:128": " upādāne 'sati bhavo na bhavati /",
    "K10nidansyu:129": " upādānanirodhād bhavanirodhaḥ /",
    "K10nidansyu:130": " NidSa 3.13 tasya mamaitad abhavat /",
    "K10nidansyu:131": " kasmin nv asaty upādānaṃ na bhavati /",
    "K10nidansyu:132": " kasya nirodhād upādānanirodhaḥ /",
    "K10nidansyu:133": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:134": " upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate /",
    "K10nidansyu:135": " tṛṣṇānirodhād upādānanirodhaḥ /",
    "K10nidansyu:136": " upādānanirodhād bhavanirodhaḥ /",
    "K10nidansyu:137": " bhavanirodhāj jātinirodhaḥ /",
    "K10nidansyu:138": " jātinirodhāj jarāmaraṇanirodhaḥ /",
    "K10nidansyu:139": " śokaparidevaduḥkhadaurmanasyopāyāsā nirudhyante /",
    "K10nidansyu:140": " evam asya kevalasya mahato duḥkhaskandhasya nirodho bhavati /",
    "K10nidansyu:141": " NidSa 3.14 kiṃ manyadhve bhikṣavaḥ / ...",
    "K10nidansyu:142": " NidSa 3.15 evaṃ bhadanata /",
    "K10nidansyu:143": " NidSa 3.16 evam eva upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate",
    "K10nidansyu:144": " tṛṣṇānirodhād upādānanirodhaḥ /",
    "K10nidansyu:145": " pūrvavad yāvan nirodho bhavati /",
    "K10nidansyu:146": " NidSa 3.17 atha te bhikṣavo bhagavato bhāṣitam abhyanandan /",
    "K10nidansyu:147": " abhinandyānumodya bhagavato 'ntikāt prakrāntāḥ //",
    "K10nidansyu:148": " Sūtra 4",
    "K10nidansyu:149": " NidSa 4.1 pūrvaṃ me bhikṣavo 'nuttarāṃ samyaksaṃbodhim anabhisaṃbuddhasyaikākino rahasigatasyaivaṃ cetasi cetaḥparivitarka udapādi /",
    "K10nidansyu:150": " NidSa 4.2 kṛcchraṃ batāyaṃ loka āpanno yad uta jāyate 'pi jīryate 'pi mriyate 'pi cyavate 'py upapadyate 'pi /",
    "K10nidansyu:151": " atha ca punar ime satvā jarāmaraṇasyottare niḥsaraṇaṃ yathābhūtaṃ na prajānanti /",
    "K10nidansyu:152": " NidSa 4.3 tasya mamaitad abhavat /",
    "K10nidansyu:153": " kasmin nu sati jarāmaraṇaṃ bhavati /",
    "K10nidansyu:154": " kiṃpratyayañ ca punar jarāmaraṇam /",
    "K10nidansyu:155": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:156": " jātyāṃ satyāṃ jarāmaraṇaṃ bhavati /",
    "K10nidansyu:157": " jātipratyayañ ca punar jarāmaraṇam /",
    "K10nidansyu:158": " NidSa 4.4 tasya mamaitad abhavat /",
    "K10nidansyu:159": " kasmin nu sati jātir bhavati /",
    "K10nidansyu:160": " kiṃpratyayā ca punar jātiḥ /",
    "K10nidansyu:161": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:162": " bhave sati jātir bhavati /",
    "K10nidansyu:163": " bhavapratyayā ca punar jātiḥ /",
    "K10nidansyu:164": " NidSa 4.5 tasya mamaitad abhavat /",
    "K10nidansyu:165": " kasmin nu sati bhavo bhavati /",
    "K10nidansyu:166": " kiṃpratyayaś ca punar bhavaḥ /",
    "K10nidansyu:167": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:168": " upādāne sati bhavo bhavati /",
    "K10nidansyu:169": " upādānapratyayaś ca punar bhavaḥ /",
    "K10nidansyu:170": " NidSa 4.6 tasya mamaitad abhavat /",
    "K10nidansyu:171": " kasmin nu saty upādānaṃ bhavati /",
    "K10nidansyu:172": " kiṃpratyayañ ca punar upādānam /",
    "K10nidansyu:173": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:174": " upādānīyeṣu dharmeṣv āsvādānudarśino viharatas tṛṣṇā pravardhate /",
    "K10nidansyu:175": " tṛsṇāpratyayam upādānam /",
    "K10nidansyu:176": " upādānapratyayo bhavaḥ /",
    "K10nidansyu:177": " bhavapratyayā jātiḥ /",
    "K10nidansyu:178": " jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti /",
    "K10nidansyu:179": " evam asya kevalasya mahato duḥkhaskandhasya samudayo bhavati /",
    "K10nidansyu:180": " NidSa 4.7 kiṃ manyadhve bhikṣavaḥ / ....",
    "K10nidansyu:181": " NidSa 4.8 evaṃ bhadanta /",
    "K10nidansyu:182": " NidSa 4.9 evam eva upādānīyeṣu dharmeṣv āsvādānudarśino viharatas tṛṣā pravardhate tṛṣṇāpratyayam upādānam /",
    "K10nidansyu:183": " upādānapratyayo bhavaḥ /",
    "K10nidansyu:184": " bhavapratyayā jātiḥ /",
    "K10nidansyu:185": " jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti /",
    "K10nidansyu:186": " evam asya kevalasya mahato duḥkhaskandhasya samudayo bhavati /",
    "K10nidansyu:187": " NidSa 4.10 tasya mamaitad abhavat /",
    "K10nidansyu:188": " kasmin nv asati jarāmaraṇaṃ na bhavati /",
    "K10nidansyu:189": " kasya nirodhāj jarāmaraṇanirodhaḥ /",
    "K10nidansyu:190": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:191": " jātyām asatyāṃ jarāmaraṇaṃ na bhavati /",
    "K10nidansyu:192": " jātinirodhāj jarāmaraṇanirodha /",
    "K10nidansyu:193": " NidSa 4.11 tasya mamaitad abhavat /",
    "K10nidansyu:194": " kasmin nv asati jātir na bhavati /",
    "K10nidansyu:195": " kasya nirodhāj jātinirodhaḥ /",
    "K10nidansyu:196": " tasya mama yoniśo manasi kurvata evaṃ yathābhūtasyābhisamaya udpādi bhave 'sati jātir na bhavati /",
    "K10nidansyu:197": " bhavanirodhāj jātinirodhaḥ /",
    "K10nidansyu:198": " NidSa 4.12 tasya mamaitad abhavat /",
    "K10nidansyu:199": " kasmin nv asati bhavo na bhavati /",
    "K10nidansyu:200": " kasya nirodhād bhavanirodhaḥ /",
    "K10nidansyu:201": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:202": " upādāne 'sati bhavo na bhavati /",
    "K10nidansyu:203": " upādānanirodhād bhavanirodhaḥ /",
    "K10nidansyu:204": " NidSa 4.13 tasya mamaitad abhavat /",
    "K10nidansyu:205": " kasmin nv asaty upādānaṃ na bhavati /",
    "K10nidansyu:206": " kasya nirodhād upādānanirodhaḥ /",
    "K10nidansyu:207": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:208": " upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate /",
    "K10nidansyu:209": " tṛṣṇānirodhād upādānanirodhaḥ /",
    "K10nidansyu:210": " upādānanirodhād bhavanirodhaḥ /",
    "K10nidansyu:211": " bhavanirodhāj jātinirodhaḥ /",
    "K10nidansyu:212": " jātinirodhāj jarāmaraṇanirodhaḥ /",
    "K10nidansyu:213": " śokaparidevaduḥkhadaurmanasyopāyāsā nirudhyante /",
    "K10nidansyu:214": " evam asya kevalasya mahato duḥkhaskandhasya nirodho bhavati /",
    "K10nidansyu:215": " NidSa 4.14 kiṃ manyadhve bhikṣavaḥ / ...",
    "K10nidansyu:216": " NidSa 4.15 evaṃ bhadanata /",
    "K10nidansyu:217": " NidSa 4.16 evam eva upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate",
    "K10nidansyu:218": " tṛṣṇānirodhād upādānanirodhaḥ /",
    "K10nidansyu:219": " pūrvavad yāvan nirodho bhavati /",
    "K10nidansyu:220": " NidSa 4.17 atha te bhikṣavo bhagavato bhāṣitam abhyanandan /",
    "K10nidansyu:221": " abhinandyānumodya bhagavato 'ntikāt prakrāntāḥ //",
    "K10nidansyu:222": " Sūtra 5: nagarasūtra",
    "K10nidansyu:223": " NidSa 5.1 siddham /",
    "K10nidansyu:224": " evaṃ mayā śrutam ekasmin samaye bhagavāñ śrāvastyāṃ viharati sma jetavane 'nāthapiṇḍadasyārāme /",
    "K10nidansyu:225": " tatra bhagavān bhikṣūn āmantrayati /",
    "K10nidansyu:226": " NidSa 5.2 pūrvaṃ me bhikṣavo 'nuttarāṃ samyaksaṃbodhim anabhisaṃbuddhasyaikākino rahasigatasya pratisaṃlīnasyaivaṃ cetasi cetaḥparivitarka udapādi",
    "K10nidansyu:227": " NidSa 5.3 kṛcchraṃ batāyaṃ loka āpanno yaduta jāyate'pi jīryate 'pi mriyate 'pi cyavate 'py upapadyate 'pi /",
    "K10nidansyu:228": " atha ca punar ime sattvā jarāmaraṇasyottare niḥsaraṇaṃ yathābhūtaṃ na prajānanti /",
    "K10nidansyu:229": " NidSa 5.4 tasya mamaitad abhavat /",
    "K10nidansyu:230": " kasmin nu sati jarāmaraṇaṃ bhavati /",
    "K10nidansyu:231": " kiṃpratyayañ ca punar jarāmaraṇam /",
    "K10nidansyu:232": " tasya mama yoniśo manasikurvata evaṃ yathābhūtasyābhisamaya udapādi /",
    "K10nidansyu:233": " jātyāṃ satyāṃ jarāmaraṇaṃ bhavati /",
    "K10nidansyu:234": " jātipratyayañ ca punar jāramaraṇam /",
    "K10nidansyu:235": " NidSa 5.5 tasya mamaitad abhavat /",
    "K10nidansyu:236": " kasmin nu sati jātir bhavati /",
    "K10nidansyu:237": " kiṃpratyayā ca punar jātiḥ /",
    "K10nidansyu:238": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:239": " bhave sati jātir bhavati /",
    "K10nidansyu:240": " bhavapratyayā ca punar jātiḥ /",
    "K10nidansyu:241": " NidSa 5.6 tasya mamaitad abhavat /",
    "K10nidansyu:242": " kasmin nu sati bhavo bhavati /",
    "K10nidansyu:243": " kiṃpratyayaś ca punar bhavaḥ /",
    "K10nidansyu:244": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:245": " upādāne sati bhavo bhavati /",
    "K10nidansyu:246": " upādānapratyayaś ca punar bhavaḥ /",
    "K10nidansyu:247": " NidSa 5.7 tasya mamaitad abhavat /",
    "K10nidansyu:248": " kasmin nu saty upādānaṃ bhavati /",
    "K10nidansyu:249": " kiṃpratyayañ ca punar upādānam /",
    "K10nidansyu:250": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:251": " tṛṣṇāyāṃ satyām upādānaṃ bhavati /",
    "K10nidansyu:252": " tṛṣṇāpratyayañ ca punar upādānam /",
    "K10nidansyu:253": " NidSa 5.8 tasya mamaitad abhavat /",
    "K10nidansyu:254": " kasmin nu sati tṛṣṇā bhavati /",
    "K10nidansyu:255": " kiṃpratyayā ca punas tṛṣṇā /",
    "K10nidansyu:256": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:257": " vedanāyāṃ satyāṃ tṛṣṇā bhavati /",
    "K10nidansyu:258": " vedanāpratyayā ca punas tṛṣṇā /",
    "K10nidansyu:259": " NidSa 5.9 tasya mamaitad abhavat /",
    "K10nidansyu:260": " kasmin nu sati vedanā bhavati /",
    "K10nidansyu:261": " kiṃpratyayā ca punar vedanā /",
    "K10nidansyu:262": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:263": " sparśe sati vedanā bhavati /",
    "K10nidansyu:264": " sparśapratyayā ca punar vedanā /",
    "K10nidansyu:265": " NidSa 5.10 tasya mamaitad abhavat /",
    "K10nidansyu:266": " kasmin nu sati sparśo bhavati /",
    "K10nidansyu:267": " kiṃpratyayaś ca punaḥ sparśaḥ /",
    "K10nidansyu:268": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:269": " ṣaḍāyatane sati sparśo bhavati /",
    "K10nidansyu:270": " ṣaḍāyatanapratyayaś ca punaḥ sparśaḥ /",
    "K10nidansyu:271": " NidSa 5.11 tasya mamaitad abhavat /",
    "K10nidansyu:272": " kasmin nu sati ṣaḍāyatanaṃ bhavati /",
    "K10nidansyu:273": " kiṃpratyayañ ca punaḥ ṣaḍāyatanam /",
    "K10nidansyu:274": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:275": " nāmarūpe sati ṣaḍāyatanaṃ bhavati /",
    "K10nidansyu:276": " nāmarūpapratyayañ ca punaḥ ṣaḍāyatanam /",
    "K10nidansyu:277": " NidSa 5.12. tasya mamaitad abhavat /",
    "K10nidansyu:278": " kasmin nu sati nāmarūpaṃ bhavati /",
    "K10nidansyu:279": " kiṃpratyañ ca punar nāmarūpam /",
    "K10nidansyu:280": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:281": " vijñāne sati nāmarūpaṃ bhavati /",
    "K10nidansyu:282": " vijñānapratyayañ ca punar nāmarūpam /",
    "K10nidansyu:283": " NidSa 5.13 tasya mamaitad abhavat /",
    "K10nidansyu:284": " kasmin nu sati vijñānaṃ bhavati /",
    "K10nidansyu:285": " kiṃpratyayañ ca punar vijñānam /",
    "K10nidansyu:286": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:287": " saṃskāreṣu satsu vijñānaṃ bhavati /",
    "K10nidansyu:288": " saṃskārapratyayañ ca punar vijñānam /",
    "K10nidansyu:289": " NidSa 5.14 tasya mamaitad abhavat /",
    "K10nidansyu:290": " kasmin nu sati saṃskārā bhavanti /",
    "K10nidansyu:291": " kiṃpratyayāś ca punaḥ saṃskārāḥ /",
    "K10nidansyu:292": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:293": " avidyāyāṃ satyāṃ saṃskārā bhavanti /",
    "K10nidansyu:294": " avidyāpratyayāś ca punaḥ saṃskārāḥ /",
    "K10nidansyu:295": " NidSa 5.15 ity avidyāpratyayāḥ saṃskārāḥ /",
    "K10nidansyu:296": " saṃskārapratyayaṃ vijñānam /",
    "K10nidansyu:297": " vijñānapratyayaṃ nāmarūpam /",
    "K10nidansyu:298": " nāmarūpapratyayaṃ ṣaḍāyatanam /",
    "K10nidansyu:299": " ṣaḍāyatanapratyayaḥ sparśaḥ /",
    "K10nidansyu:300": " sparśapratyayā vedanā /",
    "K10nidansyu:301": " vedanāpratyayā tṛṣṇā /",
    "K10nidansyu:302": " tṛṣṇāpratyayam upādānam /",
    "K10nidansyu:303": " upādānapratyayo bhavaḥ /",
    "K10nidansyu:304": " bhavapratyayā jatiḥ /",
    "K10nidansyu:305": " jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti /",
    "K10nidansyu:306": " evam asya kevalasya mahato duḥkhaskandhasya samudayo bhavati /",
    "K10nidansyu:307": " NidSa 5.16 tasya mamaitad abhavat /",
    "K10nidansyu:308": " kasmin nv asati jarāmaraṇaṃ na bhavati /",
    "K10nidansyu:309": " kasya nirodhāj jarāmaraṇanirodhaḥ /",
    "K10nidansyu:310": " tasya mama yoniśo manasi kurvata evaṃ yathābhūtasyābhisanaya udapādi /",
    "K10nidansyu:311": " jātyām asatyāṃ jarāmaraṇaṃ na bhavati /",
    "K10nidansyu:312": " jātinirodhāj jarāmaraṇanirodhaḥ /",
    "K10nidansyu:313": " NidSa 5.17 tasya mamaitad abhavat /",
    "K10nidansyu:314": " kasmin nv asati jātir na bhavati /",
    "K10nidansyu:315": " kasya nirodhāj jātinirodhaḥ /",
    "K10nidansyu:316": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:317": " bhave 'sati jātir na bhavati /",
    "K10nidansyu:318": " bhavanirodhāj jātinirodhaḥ /",
    "K10nidansyu:319": " NidSa 5.18 tasya mamaitad ahavat /",
    "K10nidansyu:320": " kasmin nv asati bhavo na bhavati /",
    "K10nidansyu:321": " kasya nirodhād bhavanirodhaḥ /",
    "K10nidansyu:322": " tasya mama yoniśo manasi kurvta evaṃ yathābhūtasyābhisamaya udapādi /",
    "K10nidansyu:323": " upādāne 'sati bhavo na bhavati /",
    "K10nidansyu:324": " upādānanirodhād bhavanirodhaḥ /",
    "K10nidansyu:325": " NidSa 5.19 tasya mamaitad abhavat /",
    "K10nidansyu:326": " kasmin nv asaty upādānaṃ na bhavati /",
    "K10nidansyu:327": " kasya nirodhād upādānanirodhaḥ /",
    "K10nidansyu:328": " tasya mama yoniśo manasi kurvata evaṃ yathābhūtasyābhisamava udapādi /",
    "K10nidansyu:329": " tṛṣṇāyām asatyām upādānaṃ na bhavati /",
    "K10nidansyu:330": " tṛṣṇānirodhād upādānanirodhaḥ /",
    "K10nidansyu:331": " NidSa 5.20 tasya mamaitad abhavat /",
    "K10nidansyu:332": " kasmin nv asati tṛṣṇā na bhavati /",
    "K10nidansyu:333": " kasya nirodhāt tṛṣṇānirodhaḥ /",
    "K10nidansyu:334": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:335": " vedanāyām asatyāṃ tṛṣṇā na bhavati /",
    "K10nidansyu:336": " vedanānirodhāt ṭṣṇānirodhaḥ /",
    "K10nidansyu:337": " NidSa 5.21 tasya mamaitad abhavat /",
    "K10nidansyu:338": " kasmin nv asati vedanā na bhavati /",
    "K10nidansyu:339": " kasya nirodhād vedanānirodhaḥ /",
    "K10nidansyu:340": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:341": " sparśe 'sati vedanā na bhavati /",
    "K10nidansyu:342": " sparśanirodhād vedanānirodhaḥ /",
    "K10nidansyu:343": " NidSa 5.22 tasya mamaitad abhavat /",
    "K10nidansyu:344": " kasmin nv asati sparśo na bhavati /",
    "K10nidansyu:345": " kasya nirodhāt sparśanirodhaḥ /",
    "K10nidansyu:346": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:347": " ṣaḍāyatane 'sati sparśo na bhavati /",
    "K10nidansyu:348": " ṣaḍāyatananirodhāt sparśanirodhaḥ /",
    "K10nidansyu:349": " NidSa 5.23 tasya mamaitad abhavat /",
    "K10nidansyu:350": " kasmin nv asati ṣaḍāyatanaṃ na bhavati /",
    "K10nidansyu:351": " kasya nirodhāt ṣaḍāyatananirodhaḥ /",
    "K10nidansyu:352": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:353": " nāmarūpe 'sati ṣaḍāyatanaṃ na bhavati /",
    "K10nidansyu:354": " nāmarūpanirodhāt ṣaḍāyatananirodhaḥ /",
    "K10nidansyu:355": " NidSa 5.24 tasya mamaitad abhavat /",
    "K10nidansyu:356": " kasmin nv asati nāmarūpaṃ na bhavati /",
    "K10nidansyu:357": " kasya nirodhān nāmārūpanirodhaḥ /",
    "K10nidansyu:358": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:359": " vijñāne 'sati nāmarūpaṃ na bhavati /",
    "K10nidansyu:360": " vijñānanirodhān nāmarūpanirodhaḥ /",
    "K10nidansyu:361": " NidSa 5.25 tasya mamaitad abhavat /",
    "K10nidansyu:362": " kasmin nv asati vijñānaṃ na bhavati /",
    "K10nidansyu:363": " kasya nirodhād vijñānanirodhaḥ /",
    "K10nidansyu:364": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:365": " saṃskāreṣv asatsu vijñānaṃ na bhavati /",
    "K10nidansyu:366": " saṃskāranirodhād vijñānanirodhaḥ /",
    "K10nidansyu:367": " NidSa 5.26 tasya mamaitad abhavat /",
    "K10nidansyu:368": " kasmin nv asati saṃskārā na bhavanti /",
    "K10nidansyu:369": " kasya nirodhāt saṃskāranirodhaḥ /",
    "K10nidansyu:370": " tasya mama yoniśo manasi kurvata evaṃ yathābhūtasyābhisamaya udapādi /",
    "K10nidansyu:371": " avidyāyām asatyāṃ saṃskārā na bhavanti /",
    "K10nidansyu:372": " avidyānirodhāt saṃskāranirodhaḥ /",
    "K10nidansyu:373": " NidSa 5.27 ity avidyānirodhāt saṃskāranirodhaḥ /",
    "K10nidansyu:374": " saṃskāranirodhād vijñānanirodhaḥ /",
    "K10nidansyu:375": " vijñānanirodhān nāmarūpanirodhaḥ /",
    "K10nidansyu:376": " nāmarūpanirodhāt ṣaḍāyatananirodhaḥ /",
    "K10nidansyu:377": " ṣaḍāyatananirodhāt sparśanirodhaḥ /",
    "K10nidansyu:378": " sparśanirodhād vedanānirodhaḥ /",
    "K10nidansyu:379": " vedanānirodhāt tṛṣṇānirodhaḥ /",
    "K10nidansyu:380": " tṛṣṇānirodhād upādānanirodhaḥ /",
    "K10nidansyu:381": " upādānanirodhād bhavanirodhaḥ /",
    "K10nidansyu:382": " bhavanirodhāj jātinirodhaḥ /",
    "K10nidansyu:383": " jātinirodhāj jarāmaraṇanirodhaḥ /",
    "K10nidansyu:384": " śokaparidevaduḥkhadaurmanasopāyāsā nirudhyante /",
    "K10nidansyu:385": " evam asya kevalasya mahato duḥkhaskandhasya nirodho bhavati /",
    "K10nidansyu:386": " NidSa 5.28 tasya mamaitad abhavat /",
    "K10nidansyu:387": " adhigato me paurāṇo mārgaḥ paurāṇaṃ vartma paurāṇī puṭā pūrvakair ṛṣibhir yātānuyātā /",
    "K10nidansyu:388": " NidSa 5.29 tadyathā puruṣo 'raṇye pravaṇe 'nvāhiṇḍann adhigacchet paurāṇaṃ mārgaṃ paurāṇaṃ vartma paurāṇīṃ pūṭāṃ pūrvakair manuṣyair yātānuyātām",
    "K10nidansyu:389": " sa tam anugacchet /",
    "K10nidansyu:390": " sa tam anugacchan sa tatra paśyet paurāṇaṃ nagaraṃ paurāṇīṃ rājadhānīm ārāmasaṃpannāṃ vanasaṃpannāṃ puṣkariṇīsaṃpannāṃ śubhāṃ dāpavatīṃ ramaṇīyām",
    "K10nidansyu:391": " NidSa 5.30 tasyaivaṃ syāt /",
    "K10nidansyu:392": " yanv ahaṃ gatvā rājña ārocayeyam /",
    "K10nidansyu:393": " atha sa puruṣo rājña evam ārocayet /",
    "K10nidansyu:394": " yat khalu deva jānīyāḥ /",
    "K10nidansyu:395": " ihāham adrākṣam araṇye pravaṇe 'nvāhiṇḍan paurāṇaṃ mārgaṃ paurāṇaṃ vartma paurāṇīṃ puṭāṃ pūrvakair manuṣyair yātānuyātām /",
    "K10nidansyu:396": " so 'haṃ tam anugatavān /",
    "K10nidansyu:397": " so 'haṃ tam anugacchann adrākṣaṃ paurāṇaṃ nagaraṃ paurāṇīṃ rājadhānīṃ vanasaṃpannāṃ puṣkariṇīsaṃpannāṃ śubhāṃ dāpavatīṃ ramaṇīyām /",
    "K10nidansyu:398": " tāṃ devo nagarīṃ māpayatu /",
    "K10nidansyu:399": " NidSa 5.31 atha sa rājā tāṃ nagarīṃ māpayet /",
    "K10nidansyu:400": " sā syād apareṇa samayena rājadhānī ṛddhā ca sphītā ca kṣemā ca subhikṣā cākīrṇabahujanamanuṣyā ca /",
    "K10nidansyu:401": " NidSa 5.32 evam eva adhigato me paurāṇo mārgaḥ paurāṇaṃ vartma paurāṇī puṭā pūrvakair ṛṣibhir yātānuyātā /",
    "K10nidansyu:402": " NidSa 5.33 katamaś ca sa paurāṇo mārgaḥ paurāṇaṃ vartma paurāṇī puṭā pūrvakair ṛṣibhir yātānuyātā /",
    "K10nidansyu:403": " NidSa 5.34 yad utāryāṣṭāṅgo mārgas tadyathā samyagdṛṣṭiḥ samyaksaṃkaIpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ /",
    "K10nidansyu:404": " NidSa 5.35 asau bhiksavaḥ paurāṇo mārgaḥ paurāṇaṃ vartma paurāṇī puṭā pūrvakair ṛṣibhir yātānuyātā /",
    "K10nidansyu:405": " NidSa 5.36 tam aham anugatavān /",
    "K10nidansyu:406": " tam anugacchañ jarāmaraṇaṃ adrākṣam /",
    "K10nidansyu:407": " jarāmaraṇasamudayaṃ jarāmaraṇanirodhaṃ jarāmaraṇanirodhagāminīṃ pratipadam adrākṣam /",
    "K10nidansyu:408": " NidSa 5.37 evaṃ jātibhavopādānatṛṣṇāvedanāsparśaṣaḍāyatananāmarūpavijñānaṃ saṃskārān adrākṣam /",
    "K10nidansyu:409": " saṃskārasamudayaṃ saṃskāranirodhaṃ saṃskāranirodhagāminīṃ pratipadam adrākṣam /",
    "K10nidansyu:410": " NidSa 5.38 so 'ham imān dharmān svayam abhijñāya sākṣīkṛtvā bhikṣūṇām ārocayāmi /",
    "K10nidansyu:411": " bhikṣūṇīnām upāsakānām upāsikānāṃ nānātīrthyaśramaṇabrāhmaṇacarakaparivrājakānām ārocayāmi /",
    "K10nidansyu:412": " NidSa 5.39 tatra bhikṣur api samyakpratipadyamāna ārādhiko bhavati /",
    "K10nidansyu:413": " ārādhayati nyāyaṃ dharmaṃ kuśalam /",
    "K10nidansyu:414": " bhikṣūṇy apy upāsako 'py upāsikāpi samyakpratipadyamānā ārādhikā bhavati /",
    "K10nidansyu:415": " ārādhayati nyāyaṃ dharmaṃ kuśalam /",
    "K10nidansyu:416": " NidSa 5.40 evam idaṃ brahmacaryaṃ vaistārikaṃ bhavati bahujanyaṃ pṛthubhūtaṃ yāvad devamanuṣyebhyaḥ samyaksuprakāśitam //",
    "K10nidansyu:417": " Sūtra 6: naḍakalāpika (Rohrbundel)",
    "K10nidansyu:418": " NidSa 6.1 bhagavān rājagṛhe viharati veṇuvane kalandakanivāpe /",
    "K10nidansyu:419": " NidSa 6.2 tena khalu samayenāyuṣmāñ chāriputra āyuṣmāṃś ca mahākoṣṭhilo rājagṛhe viharato gṛdhrakūṭe parvate /",
    "K10nidansyu:420": " NidSa 6.3. athāyuṣmāñ chāriputraḥ sāyāhne pratisaṃlayanād vyutthāya yenāyuṣmān mahākoṣṭhilas tenopajagāma /",
    "K10nidansyu:421": " upetyāyuṣmatā mahākoṣṭhilena sārdhaṃ saṃmukhaṃ sammodanīṃ saṃrañjanīṃ kathāṃ vividhām upasaṃhṛtyaikānte nyaṣīdat /",
    "K10nidansyu:422": " ekāntaniṣaṇṇa āyuṣmāñ chāriputra āyuṣmantaṃ mahākoṣṭhilam idam avocat /",
    "K10nidansyu:423": " NidSa 6.4 pṛcchāma āyuṣman mahākoṣṭhila kañcid eva pradeśam /",
    "K10nidansyu:424": " saced avakāśaṃ kuryāḥ praśnasya vyākaraṇāya /",
    "K10nidansyu:425": " NidSa 6.5 pṛcchāyuṣmañ chāriputra /",
    "K10nidansyu:426": " śrutvā te vedayiṣyāmi /",
    "K10nidansyu:427": " NidSa 6.6a kin nv āyuṣman mahākoṣṭhila asti jarā /",
    "K10nidansyu:428": " asty evāyuṣmañ chāriputra jarā /",
    "K10nidansyu:429": " NidSa 6.6b kin nv āyuṣman mahākoṣthila asti maraṇam /",
    "K10nidansyu:430": " asty evāyuṣmañ chāriputra maraṇam /",
    "K10nidansyu:431": " NidSa 6.7 kin nv āyuṣmān mahākoṣṭhila svayaṃkṛtaṃ jarāmaraṇam /",
    "K10nidansyu:432": " aho svit parakṛtam /",
    "K10nidansyu:433": " aho svit svayaṃkṛtañ ca parakṛtañ ca /",
    "K10nidansyu:434": " aho svid asvayaṃkāraparakārahetusamutpannaṃ jarāmaraṇam /",
    "K10nidansyu:435": " na hy evāyuṣmañ chāriputra svayaṃkṛtaṃ jarāmaraṇam /",
    "K10nidansyu:436": " na parakṛtaṃ /",
    "K10nidansyu:437": " na svayaṃkṛtañ ca parakṛtañ ca /",
    "K10nidansyu:438": " nāpy asvayaṃkāraparakārahetusamutpannaṃ jarāmaraṇam /",
    "K10nidansyu:439": " api tu jātipratyayaṃ jarāmaraṇam /",
    "K10nidansyu:440": " NidSa 6.8 evaṃ jātir bhava upādānaṃ tṛṣṇā vedanā sparśaḥ ṣaḍāyatanaṃ nāmarūpaṃ vācyam /",
    "K10nidansyu:441": " NidSa 6.9 kin nv āyuṣman mahākoṣṭhila svayaṃkṛtaṃ nāmarūpam /",
    "K10nidansyu:442": " aho svit parakṛtaṃ /",
    "K10nidansyu:443": " aho svit svayaṃkṛtañ ca parakṛtañ ca /",
    "K10nidansyu:444": " aho svid asvayaṃkāraparakārahetusamutpannaṃ nāmarūpam /",
    "K10nidansyu:445": " na hy evāyuṣmañ chāripurta svayaṃkṛtaṃ nāmarūpam /",
    "K10nidansyu:446": " na parakṛtaṃ /",
    "K10nidansyu:447": " na svayaṃkṛtañ ca parakṛtañ ca /",
    "K10nidansyu:448": " nāpy asvayaṃkāraparakārahetusamutpannaṃ nāmarūpam /",
    "K10nidansyu:449": " api tu vijñānapratyayaṃ nāmarūpam /",
    "K10nidansyu:450": " NidSa 6.10 kin nv āyuṣman mahākoṣṭhila svayaṃkṛtaṃ vijñānam /",
    "K10nidansyu:451": " aho svit parakṛtam /",
    "K10nidansyu:452": " aho svit svayaṃkṛtañ ca parakṛtañ ca /",
    "K10nidansyu:453": " aho svid asvayaṃkāraparakārahetusamutpannaṃ vijñānam /",
    "K10nidansyu:454": " na hy evāyuṣmañ chāriputra svayaṃkṛtaṃ vijñānam /",
    "K10nidansyu:455": " na parakṛtaṃ /",
    "K10nidansyu:456": " na svayaṃkṛtañ ca parakṛtañ ca /",
    "K10nidansyu:457": " nāpy asvayaṃkāraparakārahetusamutpannaṃ vijñānam /",
    "K10nidansyu:458": " api tu nāmarūpapratyayaṃ vijñānam /",
    "K10nidansyu:459": " NidSa 6.11 idānīm evaṃ vayam āyuṣmato mahākoṣthilasya bhāṣitasyārtham ājānīmaḥ /",
    "K10nidansyu:460": " na svayaṃkṛtaṃ nāmarūpaṃ /",
    "K10nidansyu:461": " na parakṛtaṃ /",
    "K10nidansyu:462": " na svayaṃkṛtañ ca parakṛtañ ca /",
    "K10nidansyu:463": " nāpy asvayaṃkāraparakārahetusamutpannaṃ nāmarūpam /",
    "K10nidansyu:464": " api tu vijñānapratyayaṃ nāmarūpam /",
    "K10nidansyu:465": " idānīṃ ca punar nāmarūpapratyayaṃ vijñānam ity ājānīmaḥ /",
    "K10nidansyu:466": " ko nv āyuṣman mahākoṣṭhila asya bhāṣitasyārtho draṣṭavyaḥ /",
    "K10nidansyu:467": " NidSa 6.12 tenāsyāyuṣmañ chāriputra upamāṃ te kariṣyāmi /",
    "K10nidansyu:468": " upamayā hy atraikatyā vjñapuruṣā bhāṣitasyārtham ājānanti /",
    "K10nidansyu:469": " NidSa 6.13 tadyathā dvau naḍakalāpāv ākāśe ucchṛtau syātām anyonyaṃ niśṛtau /",
    "K10nidansyu:470": " a ...... etāv anyonyaṃ niśṛtya tiṣṭhataḥ /",
    "K10nidansyu:471": " yaduta vijñānapratyayaṃ nāmarūpam /",
    "K10nidansyu:472": " nāmarūpapratyayaṃ vijñānam /",
    "K10nidansyu:473": " NidSa 6.14 sādhu sādhv āyuṣman mahākoṣṭhila yathā śrutavatāryaśrāvakeṇa samyag eva",
    "K10nidansyu:474": " śāstuḥ śāsanam ājānatā suvinītena viśāradenāmṛtadṛśā amṛtaṃ dhātuṃ kāyena sākṣīkṛtvopasaṃpadya",
    "K10nidansyu:475": " viharatāyuṣmatā mahākoṣṭhilena imā evaṃrūpā gaṃbhīrā gaṃbhīrā praśnā vimṛśya vimṛśya",
    "K10nidansyu:476": " samyakprajñayā pṛṣṭena vyākṛtāḥ /",
    "K10nidansyu:477": " NidSa 6.15 cailoṇḍukam ivāyuṣmantaṃ mahākoṣṭhilaṃ ye sabrahmacāriṇo mūrdhnā pariharanta",
    "K10nidansyu:478": " āyuṣmato mahākoṣṭhilasya labherañ ca darśanaṃ labherañ ca paryupāsanaṃ teṣāṃ syur lābhāḥ sulabdhāḥ /",
    "K10nidansyu:479": " asmākam api lābhāḥ sulabdhā ye vayam āyuṣmato mahākoṣṭhilasya labhāmahe ca darśanaṃ labhāmahe ca paryupāsanam /",
    "K10nidansyu:480": " NidSa 6.16 sādhv atrāyuṣmatā mahākoṣṭhilena dharmaparyāyo deśitaḥ /",
    "K10nidansyu:481": " imam aham utsahāmi triṃśat ........",
    "K10nidansyu:482": " NidSa 6.17 jarāmaraṇasya āyuṣman mahākoṣṭhila bhikṣur nirvide virāgāya nirodhāya dharmaṃ deśayati dharmakathiko bhikṣur alam asya vacanāya /",
    "K10nidansyu:483": " jātibhavopādānatṛṣṇāvedanāsparśaṣaḍāyatananāmarūpavijñānasya bhikṣur nirvide virāgāya nirodhāya dharmaṃ deśayati dharmakathiko bhikṣur alam asya vacanāya /",
    "K10nidansyu:484": " NidSa 6.18 jarāmaraṇasya bhikṣur nirvide virāgāya nirodhāya pratipanno bhavati dharmakathiko bhikṣur alam asya vacanāya /",
    "K10nidansyu:485": " yāvad vijñānasya bhikṣur nirvide virāgāya nirodhāya pratipanno bhavati dharmakathiko bhikṣur alam asya vacanāya /",
    "K10nidansyu:486": " NidSa 6.19 jarāmaraṇasya bhikṣur nirvide virāgāya nirodhāyānupādāyāsravebhyaḥ samyaksuvimuktacitto bhavati dharmakathiko bhikṣur alam asya vacanāya",
    "K10nidansyu:487": " yāvad vijñānasya bikṣur nirvide virāgāya nirodhāyānupādāyāsravebyaḥ samyaksuvimuktacitto bhavati dharmakathiko bhikṣur alam asya vacanāya /",
    "K10nidansyu:488": " NidSa 6.20 sādhu sādhv āyuṣmañ chāriputra yathā śrutavatāryaśrāvakeṇa samyag eva śāstuḥ śāsanam ājānatā suvinītena viśāradenāmṛtadṛśā",
    "K10nidansyu:489": " NidSa 6.21 pūrvavad yāvat paryupāsanam /",
    "K10nidansyu:490": " NidSa 6.22 atha kin nv asyottare karaṇīyam iti tau satpuruṣāv anyonyabhāṣitam abhinandyānumodya utthāyāsānāt prakrāntau //",
    "K10nidansyu:491": " Sūtra 7: markata (Affe)",
    "K10nidansyu:492": " NidSa 7.1 bālo bhikṣavo 'śrutavān pṛthagjanaś caturmahābhautikāt kāyān nirvidyeta virajyeta vimucyeta /",
    "K10nidansyu:493": " NidSa 7.2 tat kasmād dhetoḥ /",
    "K10nidansyu:494": " dṛśyate bhikṣavo 'sya caturmahābhautikasya kāyasya ācayo 'py apacayo 'py ādānam api nikṣepaṇam api /",
    "K10nidansyu:495": " NidSa 7.3 yat punar idam ucyate cittam iti vā mama iti vā vijñānam iti vā tato nālaṃ bālenāśrutavatā pṛthagjanena nirvettuṃ vā viraktuṃ vā vimoktuṃ vā /",
    "K10nidansyu:496": " NidSa 7.4 tat kasmād dhetoḥ /",
    "K10nidansyu:497": " dīrgharātram etad bālenāśrutavatā pṛthagjanena kelāyitaṃ gopāyitaṃ mamāyitam upagatam upādattam etan mama /",
    "K10nidansyu:498": " eṣo 'ham asmi /",
    "K10nidansyu:499": " eṣa me ātmeti /",
    "K10nidansyu:500": " tasmāt tato nālaṃ bālenāśrutavatā pṛthagjanena nirvettuṃ vā viraktuṃ vā vimoktuṃ vā /",
    "K10nidansyu:501": " NidSa 7.5 varaṃ bhikṣavo bālenāśrutavatā pṛthagjanenāyam eva caturmahābhautikaḥ kāyaḥ ātmata upagato na tv eva vijñānam /",
    "K10nidansyu:502": " NidSa 7.6 tat kasmād dhetoḥ /",
    "K10nidansyu:503": " dṛśyate caturmahābhautikaḥ kāyo daśāpi varṣāṇi tiṣṭhamāno viṃśati triṃśac catvāriṃśat pañcāśad varṣaśatam kiñcid vā bhūyo 'pi tiṣṭhamānaḥ parihriyamāṇaḥ",
    "K10nidansyu:504": " NidSa 7.7 yat punar idam ucyate cittam iti vā mama iti vā vijñānam iti vā tat teṣāṃ teṣāṃ rātridivasānām atyayāt kṣaṇalavamuhūrtānām atyayāt pravartate bahunānāprakāram /",
    "K10nidansyu:505": " anyad evotpadyamānam utpadyate anyad eva nirudhyamānaṃ nirudhyate /",
    "K10nidansyu:506": " NidSa 7.8 tadyathā markaṭo vṛkṣasya śākhām ālaṃbeta /",
    "K10nidansyu:507": " tām utsṛjyānyām ālaṃbeta /",
    "K10nidansyu:508": " evam eva yat punar idam ucyate cittam iti vā mana iti vā vijñānam iti vā tat teṣāṃ teṣāṃ rātridivasānām atyayāt pūrvavad yāvan nirudhyamānaṃ nirudhyate /",
    "K10nidansyu:509": " NidSa 7.9 tatra śrutavān āryāśrāvakaḥ pratītyasamutpādam eva sādhu ca suṣṭhu ca yoniśaḥ pratyavekṣate /",
    "K10nidansyu:510": " NidSa 7.10 yad uta sukhavedanīyaṃ sparśaṃ pratītyotpadyate sukhā vedanā /",
    "K10nidansyu:511": " sa sukhaṃ vedayānaḥ sukhāṃ vedanāṃ vedayāmīti yathābhūtaṃ prajānāti /",
    "K10nidansyu:512": " asyaiva sukhavedanīyasya sparśasya nirodhād yā tajjā sukhavedanīyaṃ sparśaṃ pratītyotpannā sukhā vedanā sā niruddhā sā vyupaśāntā sā śītībhūtā sā astaṃgatā /",
    "K10nidansyu:513": " NidSa 7.11 evam eva duḥkhavedanīyaṃ saumanasyavedanīyaṃ daurmanasyavedanīyam /",
    "K10nidansyu:514": " NidSa 7.12 upekṣāvedanīyaṃ sparśaṃ pratītyotpadyate upekṣā /",
    "K10nidansyu:515": " sa upekṣakaḥ samāno upekṣāṃ vedayāmīti yathābhūtaṃ prajānāti /",
    "K10nidansyu:516": " asyaiva upekṣāvedanīyasya sparśasya nirodhād yā tajjā upekṣāvedanīyaṃ sparśaṃ pratītyotpannā upekṣā sā niruddhā sā vyupaśāntā sā śītībhūtā sā astaṃgatā /",
    "K10nidansyu:517": " NidSa 7.13 tasyaivaṃ bhavati /",
    "K10nidansyu:518": " itīmā vedanāḥ sparśajāḥ sparśasamudayāḥ sparśajātīyāḥ sparśaprabhavāḥ /",
    "K10nidansyu:519": " tasya tasya sparśasya samudayāt tās tā vedanāḥ samudayanti /",
    "K10nidansyu:520": " tasya tasya sparśasya nirodhāt tās tā vedanā nirudhyante vyupaśamanti śītībhavanty astaṃgacchanti /",
    "K10nidansyu:521": " NidSa 7.14. evaṃ paśyan śrutavān āryaśrāvako rūpād api nirvidyate vedanāyāḥ saṃjñāyāḥ saṃskārebhyo vijñanād api nirvidyate /",
    "K10nidansyu:522": " nirviṇṇo virajyate /",
    "K10nidansyu:523": " virakto vimucyate /",
    "K10nidansyu:524": " vimuktasya vimukto 'smīti jñānadarśanaṃ bhavati /",
    "K10nidansyu:525": " kṣīṇā me jātir uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmi //",
    "K10nidansyu:526": " Sūtra 8: dvayaṃ kāṣṭhe (Zwei Hölzer)",
    "K10nidansyu:527": " NidSa 8.1 etad eva sūtraṃ tāvad vaktavyaṃ yāvan nirudhyante vyupaśamanti śītībhavanty astaṃgacchanti /",
    "K10nidansyu:528": " NidSa 8.2 tadyathā dvayoḥ kāṣṭhayoḥ saṃghaṭanāt sannipātāt samavāyād agnir jāyate tejaḥ prādurbhavati /",
    "K10nidansyu:529": " atha tayor eva dvayoḥ kāṣṭhayoḥ nānābhāvād vinābhāvād ya uṣmā so 'ntarhīyeta śītībhavetāṃ kāṣṭhe /",
    "K10nidansyu:530": " NidSa 8.3 evam eva tasyaivaṃ bhavati /",
    "K10nidansyu:531": " itīme vedanāḥ sparśajāḥ sparśasamudayāḥ sparśajātīyāḥ sparśaprabhavāḥ /",
    "K10nidansyu:532": " tasya tasya sparśasya samudayāt tās tā vedanāḥ samudayanti /",
    "K10nidansyu:533": " tasya tasya sparśasya nirodhāt tās tā vedanā nirudhyante vyupaśamanti śītībhavanty astaṃgacchanti /",
    "K10nidansyu:534": " NidSa 8.4 evaṃ paśyan śrutavān āryaśrāvakaḥ sparśād api parimucyate /",
    "K10nidansyu:535": " vedanāyāḥ saṃjñāyāḥ saṃskārebhyo vijñānād api parimucyate /",
    "K10nidansyu:536": " parimucyate jātijarāvyādhimaraṇaśokaparidevaduḥkhadaurmanasyopāyāsebhyaḥ /",
    "K10nidansyu:537": " parimucyate duḥkhād iti vadāmi //",
    "K10nidansyu:538": " Sūtra 9: kāṃsī (Messingschale)",
    "K10nidansyu:539": " NidSa 9.1 tatra bhagavān bhikṣūn āmantrayati sma /",
    "K10nidansyu:540": " NidSa 9.2 saṃmṛśatha yūyaṃ mayā deśitam antaḥsaṃmarśam /",
    "K10nidansyu:541": " NidSa 9.3 athānyataro bhikṣur utthāyāsanād ekāmsam uttarāsaṃgaṃ kṛtvā yena bhagavāṃs tenāñjaliṃ praṇamya bhagavantam idam avocat /",
    "K10nidansyu:542": " NidSa 9.4 ahaṃ tv evaṃ saṃmṛśāmi bhagavatā deśitam antaḥsaṃmarśam /",
    "K10nidansyu:543": " NidSa 9.5 .................... i va ............................................ nārādhayati tena praśnavyākaraṇena/",
    "K10nidansyu:544": " NidSa 9.6 tena khalu samayena ......",
    "K10nidansyu:545": " NidSa 9.W atīte 'py adhvani ye kecic chramaṇā vā brāhmaṇā vā yal loke priyarūpaṃ sātarūpaṃ tan nityataḥ samanvadrākṣuḥ /",
    "K10nidansyu:546": " dhruvataḥ kṣemata ārogyata ātmata ātmīyataḥ samanvadrākṣus te tṛṣṇāṃ prāvardhayiṣuḥ /",
    "K10nidansyu:547": " ye tṛṣṇāṃ prāvardhayiṣus te upadhiṃ prāvardhayiṣuḥ /",
    "K10nidansyu:548": " ye upadhiṃ prāvardhayiṣus te duḥkhāṃ prāvardhayiṣuḥ /",
    "K10nidansyu:549": " ye duḥkhaṃ prāvardhayiṣus tena parimucyante sma jātijarāvyādhimaraṇaśokaparidevaduḥkhadaurmanasyopāyāsebhyaḥ /",
    "K10nidansyu:550": " na parimucyante sma duḥkhād iti vadāmi /",
    "K10nidansyu:551": " NidSa 9.X ye tu kecic chramaṇā vā brāhmaṇā vā yal loke priyarūpaṃ sātarūpaṃ tad rogataḥ samanvadrākṣuḥ /",
    "K10nidansyu:552": " gaṇḍataḥ śalyato 'ghato 'nityato duḥkhataḥ śūnyato 'nātmataḥ samanvadrākṣus te tṛṣṇāṃ prajahuḥ /",
    "K10nidansyu:553": " ye tṛṣṇāṃ prajahus te upadhiṃ prajahuḥ /",
    "K10nidansyu:554": " ye upadhiṃ prajahus te duḥkhaṃ prajahus te parimucyante sma jātijarāvyādhimaraṇaśokaparidevaduḥkhadaurmanasyopāyāsebhyaḥ /",
    "K10nidansyu:555": " parimucyante sma duḥkhād iti vadāmi /",
    "K10nidansyu:556": " {Hs: gaṇḍataḥ śalyato 'gato 'nityato}",
    "K10nidansyu:557": " NidSa 9.Y anāgate';",
    "K10nidansyu:558": " py adhvani ye kecic chramaṇā vā brahmaṇā vā yal loke priyarūpaṃ sātarūpaṃ tan nityataḥ samanudrakṣyanti /",
    "K10nidansyu:559": " dhruvataḥ kṣemata ārogyata ātmata ātmīyataḥ samanudrakṣyanti te tṛṣṇāṃ pravardhayiṣyanti /",
    "K10nidansyu:560": " ye tṛṣṇāṃ pravardhayiṣyanti te upadhiṃ pravardhayiṣyanti /",
    "K10nidansyu:561": " ye upadhiṃ pravardhayiṣyanti te duḥkhaṃ pravardhayiṣyanti /",
    "K10nidansyu:562": " ye duḥkhaṃ pravardhayiṣyanti te na parimokṣyante jātijarāvyādhimaraṇaśokaparidevaduḥkhadaurmanasyopāyāsebhyaḥ /",
    "K10nidansyu:563": " na parimokṣyante duḥkhād iti vadāmi /",
    "K10nidansyu:564": " NidSa 9.Z ye tu kecic chramaṇā vā brāhmaṇā vā yal loke priyarūpaṃ sātarūpaṃ tad rogataḥ samanudrakṣyanti /",
    "K10nidansyu:565": " gaṇḍataḥ śalyato 'ghato 'nityato duḥkhataḥ śūnyato 'nātmataḥ samanudrakṣyanti te tṛṣṇāṃ prahāsyanti /",
    "K10nidansyu:566": " ye tṛṣṇāṃ prahāsyanti te upadhiṃ prahāsyanti /",
    "K10nidansyu:567": " ye upadhiṃ prahāsyanti te duḥkhaṃ prahāsyanti /",
    "K10nidansyu:568": " ye duḥkhaṃ prahāsyanti te parimokṣyante jātijarāvyādhimaraṇaśokaparidevaduḥkhadaurmanasyopāyāsebhyaḥ /",
    "K10nidansyu:569": " parimokṣyante duḥkhād iti vadāmi //",
    "K10nidansyu:570": " {Hs: gaṇḍataḥ śalyato 'gato 'nityato}",
    "K10nidansyu:571": " Sūtra 10: kumbha (Topf)",
    "K10nidansyu:572": " NidSa 10.1 kiyatā bhikṣavo bhikṣuḥ parimīmāṃsamānaḥ parimīmāṃseta samyagduḥkhakṣayāya duḥkhasyāntakriyāyai /",
    "K10nidansyu:573": " NidSa 10.2 bhagavanmūlakā bhadanta dharmāḥ pūrvavad yāvad bhāṣiṣye /",
    "K10nidansyu:574": " NidSa 10.3a bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
    "K10nidansyu:575": " atra cet satvānāṃ duḥkhaṃ utpadyamānam utpadyeta bahunānāprakāram /",
    "K10nidansyu:576": " idaṃ duḥkhaṃ kinnidānaṃ kiṃsamudayaṃ kiṃjātīyaṃ kiṃprabhavam /",
    "K10nidansyu:577": " NidSa 10.3b sa evaṃ parimīmāṃsamāno jānāti /",
    "K10nidansyu:578": " idaṃ duḥkham upadhinidānam upadhisamudayam upadhijātīyam upadhiprabhavam /",
    "K10nidansyu:579": " upadhiś cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacched duḥkham apy asya nirudhyeta",
    "K10nidansyu:580": " NidSa 10.3c sa yā ca duḥkhanirodhagāminī pratipat tāṃ yathābhūtaṃ prajānāti /",
    "K10nidansyu:581": " tathā pratipannaś ca bhavaty anudharmacārī /",
    "K10nidansyu:582": " ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad utopadhinirodhāya /",
    "K10nidansyu:583": " NidSa 10.4a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
    "K10nidansyu:584": " upadhiḥ punaḥ kinnidānaḥ kiṃsamudayaḥ kiṃjātīyaḥ kiṃprabhavaḥ /",
    "K10nidansyu:585": " NidSa 10.4b sa evaṃ parimīmāṃsamāno jānāti /",
    "K10nidansyu:586": " upadhis tṛṣṇānidānas tṛṣṇāsamudayas tṛṣṇājātīyas tṛṣṇāprabhavaḥ /",
    "K10nidansyu:587": " tṛṣṇā cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacched upadhir apy asya nirudhyeta",
    "K10nidansyu:588": " NidSa 10.4c sa yā copadhinirodhagāminī pratipat tāṃ yathābhūtaṃ prajānāti /",
    "K10nidansyu:589": " tathā pratipannaś ca bhavaty anudharmacārī /",
    "K10nidansyu:590": " ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta tṛṣṇānirodhāya /",
    "K10nidansyu:591": " NidSa 10.5a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
    "K10nidansyu:592": " tṛṣṇā punaḥ kinnidānā kiṃsamudayā kiṃjātīyā kiṃprabhavā /",
    "K10nidansyu:593": " NidSa 10.5b sa evaṃ parimīmāṃsamāno jānāti /",
    "K10nidansyu:594": " tṛṣṇā vedanānidānā vedanāsamudayā vedanājātīyā vedanāprabhavā /",
    "K10nidansyu:595": " vedanā cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacchet tṛṣṇāpy asya nirudhyeta /",
    "K10nidansyu:596": " NidSa 10.5c sa yā ca tṛṣṇānirodhagāminī pratipat tāṃ yathābhūtaṃ prajānāti /",
    "K10nidansyu:597": " tathā pratipannaś ca bhavaty anudharmacārī /",
    "K10nidansyu:598": " ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta vedanānirodhāya /",
    "K10nidansyu:599": " NidSa 10.6a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
    "K10nidansyu:600": " vedanā punaḥ kinnidānā kiṃsamudayā kiṃjātīyā kiṃprabhavā /",
    "K10nidansyu:601": " NidSa 10.6b sa evaṃ parimīmāṃsamāno jānāti /",
    "K10nidansyu:602": " vedanā sparśanidānā sparśasamudayā sparśajātīyā sparśaprabhavā /",
    "K10nidansyu:603": " sparśaś cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacched vedanāpy asya nirudhyeta /",
    "K10nidansyu:604": " NidSa 10.6c sa yā ca vedanānirodhagāminī pratipat tāṃ yathābhūtaṃ prajānāti /",
    "K10nidansyu:605": " tathā pratipannaś ca bhavaty anudharmacārī /",
    "K10nidansyu:606": " ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta sparśanirodhāya /",
    "K10nidansyu:607": " NidSa 10.7a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
    "K10nidansyu:608": " sparśaḥ kinnidānaḥ kiṃsamudayaḥ kiṃjātīyaḥ kiṃprabhavaḥ /",
    "K10nidansyu:609": " NidSa 10.7b sa evaṃ parimīmāṃsamāno jānāti /",
    "K10nidansyu:610": " sparśaḥ ṣaḍāyatananidānaḥ ṣaḍāyatanasamudayaḥ ṣaḍāyatanajātīyaḥ ṣaḍāyatanaprabhavaḥ /",
    "K10nidansyu:611": " ṣaḍāyatanaṃ cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacchet sparśo 'py asya nirudhyeta",
    "K10nidansyu:612": " NidSa 10.7c sa yā ca sparśanirodhagāminī pratipat tāṃ yathābhūtaṃ prajānāti /",
    "K10nidansyu:613": " tathā pratipannaś ca bhavaty anudharmacārī /",
    "K10nidansyu:614": " ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta ṣaḍāyatananirodhāya /",
    "K10nidansyu:615": " NidSa 10.8a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
    "K10nidansyu:616": " ṣaḍāyatanaṃ punaḥ kinnidānaṃ kiṃsamudayaṃ kiṃjātīyaṃ kiṃprabhavam /",
    "K10nidansyu:617": " NidSa 10.8b sa evaṃ parimīmāṃsamāno jānāti /",
    "K10nidansyu:618": " ṣaḍāyatanaṃ nāmarūpanidānaṃ nāmarūpasamudayaṃ nāmarūpajātīyaṃ nāmarūpaprabhavam /",
    "K10nidansyu:619": " nāmarūpaṃ cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacchet ṣaḍāyatanam apy asya nirudhyeta",
    "K10nidansyu:620": " NidSa 10.8c sa yā ca ṣaḍāyatananirodhagāminī pratipat tāṃ yathābhūtaṃ prajānāti /",
    "K10nidansyu:621": " tathā pratipannaś ca bhavaty anudharmacārī /",
    "K10nidansyu:622": " ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta nāmarūpanirodhāya /",
    "K10nidansyu:623": " NidSa 10.9a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
    "K10nidansyu:624": " nāmarūpaṃ punaḥ kinnidānaṃ kiṃsamudayaṃ kiṃjātīyaṃ kiṃprabhavam /",
    "K10nidansyu:625": " NidSa 10.9b sa evaṃ parimīmāṃsamāno jānāti /",
    "K10nidansyu:626": " nāmarūpaṃ vijñānanidānaṃ vijñānasamudayaṃ vijñānajātīyaṃ vijñānaprabhavam /",
    "K10nidansyu:627": " vijñānaṃ cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacchen nāmarūpam apy asya nirudhyeta",
    "K10nidansyu:628": " NidSa 10.9c sa yā ca nāmarūpanirodhagāminī pratipat tāṃ yathābhūtaṃ prajānāti /",
    "K10nidansyu:629": " tathā pratipannaś ca bhavaty anudharmacārī /",
    "K10nidansyu:630": " ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta vijñānanirodhāya /",
    "K10nidansyu:631": " NidSa 10.10a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
    "K10nidansyu:632": " vijñānaṃ punaḥ kinnidānaṃ kiṃjātīyaṃ kiṃprabhavaṃ kiṃsamudayam",
    "K10nidansyu:633": " NidSa 10.10b sa evaṃ parimīmāṃsamāno jānāti /",
    "K10nidansyu:634": " vijñānaṃ saṃskārasamudayaṃ saṃskārajātīyaṃ saṃskāraprabhavam /",
    "K10nidansyu:635": " sa puṇyān abhisaṃskārān abhisaṃskaroti /",
    "K10nidansyu:636": " puṇyopagam apy asya bhavati vijñānam /",
    "K10nidansyu:637": " apuṇyān abhisaṃskārān abhisaṃskaroti /",
    "K10nidansyu:638": " apuṇyopagam apy asya bhavati vijñānam /",
    "K10nidansyu:639": " ānijyān abhisaṃskārān abhisaṃskaroti /",
    "K10nidansyu:640": " ānijyopagam apy asya bhavati vijñānam /",
    "K10nidansyu:641": " tad anenaiva paryāyeṇa veditavyaṃ yad vijñānam api saṃskāranidānaṃ saṃskārasamudayaṃ saṃskārajātīyaṃ saṃskāraprabhavam /",
    "K10nidansyu:642": " saṃskārāś cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacched vijñānam apy asya nirudhyeta",
    "K10nidansyu:643": " NidSa 10.10c sa yā ca vijñānanirodhagāminī pratipat tāṃ yathābhūtaṃ prajānāti /",
    "K10nidansyu:644": " tathā pratipannaś ca bhavaty anudharmacārī /",
    "K10nidansyu:645": " ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta saṃskāranirodhāya /",
    "K10nidansyu:646": " NidSa 10.11a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
    "K10nidansyu:647": " saṃskārāḥ punaḥ kinnidānāḥ kiṃsamudayāḥ kiṃjātīyāḥ kiṃprabhavāḥ /",
    "K10nidansyu:648": " NidSa 10.11b sa evaṃ parimīmāṃsamāno jānāti /",
    "K10nidansyu:649": " saṃskārā avidyānidānā avidyāsamudayā avidyājātiyā avidyāprabhavāḥ /",
    "K10nidansyu:650": " sa puṇyān abhisaṃskārān abhisaṃskaroty avidyāpratyayān /",
    "K10nidansyu:651": " apuṇyān apy ānijyān apy abhisaṃskārān abhisaṃskaroty avidyāpratyayān /",
    "K10nidansyu:652": " tad anenaiva paryāyeṇa veditavyaṃ yat saṃskārā apy avidyānidānā avidyāsamudayā avidyājātīyā avidyāprabhavāḥ /",
    "K10nidansyu:653": " avidyā cet sarveṇa sarvaṃ sarvathā sarvam apariśeṣaṃ nirudhyetāpāriśeṣam adhyastaṃ parikṣayaṃ paryādānaṃ gacchet saṃskārā apy asya nirudhyeran",
    "K10nidansyu:654": " NidSa 10.11c sa yā ca saṃskāranirodhagāminī pratipat tāṃ yathābhūtaṃ prajānāti /",
    "K10nidansyu:655": " tathā pratipannaś ca bhavaty anudharmacārī /",
    "K10nidansyu:656": " ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta avidyānirodhāya /",
    "K10nidansyu:657": " NidSa 10.12 kiṃ manyadhve bhikṣavo yasya bhikṣor avidyā viraktā bhavati vidyotpannā",
    "K10nidansyu:658": " api tu sa punar api puṇyān abhisaṃskārān abhisaṃskuryād avidyāpratyayān /",
    "K10nidansyu:659": " apuṇyān apy ānijyān abhisaṃskārān abhisaṃskuryād avidyāpratyayān /",
    "K10nidansyu:660": " NidSa 10.13 no bhadanta /",
    "K10nidansyu:661": " tat kasmād dhetoḥ /",
    "K10nidansyu:662": " yataś ca śrutavata āryaśrāvakasyāvidyā viraktā vidyotpannā tasyāvidyānirodhāt saṃskāranirodhaḥ /",
    "K10nidansyu:663": " saṃskāranirodhād vijñānanirodhaḥ pūrvavad yāvan nirodho bhavatīti /",
    "K10nidansyu:664": " NidSa 10.14 sādhu sādhu bhikṣavaḥ /",
    "K10nidansyu:665": " ahaṃ caivaṃ vadāmi yūyaṃ caivaṃ prajānīdhvam /",
    "K10nidansyu:666": " yathā teṣāṃ teṣāṃ dharmāṇām utpādāt te te dharmā utpadyante /",
    "K10nidansyu:667": " teṣāṃ teṣāṃ dharmāṇāṃ nirodhāt te te dharmā nirudhyante vyupaśamanti śītībhavanty astaṃgacchanti /",
    "K10nidansyu:668": " NidSa 10.15 yataś ca śrutavata āryaśrāvakasyāvidyā viraktā bhavati vidyotpannā /",
    "K10nidansyu:669": " sa kāyaparyantikāṃ vedanāṃ vedayānaḥ kāyaparyantikāṃ vedanāṃ vedayāmīti yathābhūtaṃ prajānāti /",
    "K10nidansyu:670": " jīvitaparyantikāṃ vedanāṃ vedayāno jīvitaparyantikāṃ vedanāṃ vedayāmīti yathābhūtaṃ prajānāti /",
    "K10nidansyu:671": " bhedāc ca kāyasyordhvaṃ jīvitaparyādānād ihaivāsya sarvāṇi vedayitavyāny apariśeṣaṃ nirudhyante /",
    "K10nidansyu:672": " apariśeṣam adhyastaṃ parikṣayaṃ paryādānaṃ gacchanti /",
    "K10nidansyu:673": " NidSa 10.16 tad yathā balavān puruṣaḥ soṣmāt kumbhakārapākāt soṣmaṃ kumbhaṃ gṛhītvā same pṛthivīpradeśe upanikṣipeta tasya ya uṣmā so 'ntarhīyeta śītībhaveyuḥ kapālāni /",
    "K10nidansyu:674": " evam eva yataś ca bhikṣor avidyā viraktā bhavati vidyotpannā sa kāyaparyantikāṃ vedanāṃ",
    "K10nidansyu:675": " vedayānaḥ kāyaparyantikāṃ vedanāṃ vedayāmīti yathābhūtaṃ prajānāti pūrvavad yāvat",
    "K10nidansyu:676": " parikṣayaṃ paryādānaṃ gacchanti //",
    "K10nidansyu:677": " Sūtra 11: yo vadet (Wenn einer sagt)",
    "K10nidansyu:678": " NidSa 11.1 vadeta bhikṣus tīrṇā me kāṃkṣā vigatā me kathaṃkathā /",
    "K10nidansyu:679": " atrocchinno me dṛṣṭiśalyaḥ /",
    "K10nidansyu:680": " {so Ed: namety utāvartate;",
    "K10nidansyu:681": " cf. SWTF s.v. pratyudāvṛt} na me pratyudāvartate mānasaṃ paritasyam upādāya /",
    "K10nidansyu:682": " kathaṃ syād dhi me ātmā /",
    "K10nidansyu:683": " NidSa 11.2 tasya bhikṣor dhārmyāṃ kathāyāṃ kathyamānāyām āryāyāṃ lokottarāyāṃ",
    "K10nidansyu:684": " yad utāsmin satīdaṃ bhavaty asyotpādād idam utpadyate /",
    "K10nidansyu:685": " yad utāvidyāpratyayāḥ saṃskārāḥ pūrvavad yāvat samudayo nirodhaś ca bhavati /",
    "K10nidansyu:686": " NidSa 11.3 ity evaṃrūpāyāṃ kathāyāṃ kathyamānāyāṃ bhavati kāṃkṣā bhavati vicikitsā",
    "K10nidansyu:687": " aprapte prāptasaṃjñy anadhigate 'dhigatasaṃjñy asākṣākṛte sākṣākṛtasaṃjñī duḥkhī",
    "K10nidansyu:688": " durmanā vipratisārī vihanyate vigatam āpadyate /",
    "K10nidansyu:689": " NidSa 11.4 tat kasmād dhetoḥ /",
    "K10nidansyu:690": " gaṃbhīram idaṃ sthānaṃ yad uta idaṃpratyayatā pratītyasamutpādaḥ /",
    "K10nidansyu:691": " idam api sudurdarśataraṃ padaṃ yad uta sarvopadhipratiniḥsargas tṛṣṇākṣayo virāgo nirodho nirvāṇam /",
    "K10nidansyu:692": " NidSa 11.5 dvayam idaṃ saṃskṛtañ cāsaṃskṛtañ ca /",
    "K10nidansyu:693": " tatra saṃskṛtasyotpādo 'pi prajñāyate vyayo 'pi sthityanyathātvam api /",
    "K10nidansyu:694": " asaṃskṛtasya naivotpādaḥ prajñāyate na vyayo na sthityanyathātvam /",
    "K10nidansyu:695": " NidSa 11.6 iti hi bhikṣavo duḥkhāḥ saṃskārāḥ /",
    "K10nidansyu:696": " śāntaṃ nirvāṇam /",
    "K10nidansyu:697": " hetusamudayād duḥkhasamudayaḥ /",
    "K10nidansyu:698": " hetunirodhād duḥkhanirodhaḥ /",
    "K10nidansyu:699": " chinnaṃ vartma na pravartate /",
    "K10nidansyu:700": " apratisandhi nirudhyate /",
    "K10nidansyu:701": " eṣa evānto duḥkhasya /",
    "K10nidansyu:702": " NidSa 11.7 tatra bhikṣavaḥ kaḥ parinirvṛtaḥ anyatra yad duḥkhaṃ tan niruddhaṃ tad vyupaśāntaṃ tac chītībhūtaṃ tad astaṃgatam /",
    "K10nidansyu:703": " śāntam idaṃ padaṃ yad uta sarvopadhipratiniḥsargas tṛṣṇākṣayo virāgo nirodho nirvāṇam //",
    "K10nidansyu:704": " Sūtra 12: nivṛta (Gehemmt)",
    "K10nidansyu:705": " NidSa 12.1 avidyayā nivṛtasya bālasya tṛṣṇayā saṃyuktasyaivam ayam bālasyāśrutavataḥ pṛthagjanasya savijñānakaḥ kāyaḥ samudāgataḥ /",
    "K10nidansyu:706": " ity ayañ cāsya savijñānakaḥ kāyo bahirdhā ca nāmarūpam /",
    "K10nidansyu:707": " evaṃ dvayam /",
    "K10nidansyu:708": " NidSa 12.2 dvayaṃ khalu pratītya sparśaḥ /",
    "K10nidansyu:709": " ṣaḍ imāni sparśāyatanāni yaiḥ spṛṣṭaḥ spṛṣṭo bālo 'śrutavān pṛthagjanaḥ sukhaduḥkhaṃ pratisaṃvedayati /",
    "K10nidansyu:710": " ato vā punar upādāyaiteṣāṃ vānyatamena /",
    "K10nidansyu:711": " NidSa 12.3 katamāni ṣaṭ /",
    "K10nidansyu:712": " cakṣuḥ sparśāyatanam /",
    "K10nidansyu:713": " śrotraṃ ghrāṇaṃ jihvā kāyo manaḥ sparśāyatanam /",
    "K10nidansyu:714": " NidSa 12.4 avidyayā nivṛtasya paṇḍitasya tṛṣṇayā saṃyuktasyaivam ayam paṇḍitasya savijñānakaḥ kāyaḥ samudāgataḥ /",
    "K10nidansyu:715": " ity ayañ cāsya savijñānakaḥ kāyo bahirdhā ca nāmarūpam /",
    "K10nidansyu:716": " evaṃ dvayam /",
    "K10nidansyu:717": " NidSa 12.5 dvayaṃ khalu pratītya sparśaḥ /",
    "K10nidansyu:718": " ṣaḍ imāni sparśāyatanāni yaiḥ spṛṣṭaḥ spṛṣṭaḥ paṇḍitaḥ sukhaduḥkhaṃ pratisaṃvedayati /",
    "K10nidansyu:719": " ato vā punar upādāyaiteṣāṃ vānyatamena /",
    "K10nidansyu:720": " NidSa 12.6 katamāni ṣaṭ /",
    "K10nidansyu:721": " cakṣuḥ sparśāyatanaṃ śrotraṃ ghrāṇaṃ jihvā kāyo manaḥ /",
    "K10nidansyu:722": " NidSa 12.7 iti bhikṣavo ko viśesaḥ ko 'bhiprāyaḥ kin nānākaraṇaṃ bālapaṇḍitayor mamāntike brahmacaryavāsāya /",
    "K10nidansyu:723": " NidSa 12.8 bhagavanmūlakā bhadanta dharmāḥ pūrvavad yāvad bhāṣiṣye /",
    "K10nidansyu:724": " NidSa 12.9 yayāvidyayā nivṛtasya bālasyāśrutavataḥ pṛthagjanasya yayā ca tṛṣṇayā saṃyuktasyāyaṃ savijñānakaḥ kāyaḥ samudāgatas tasya sā ca avidyā aprahīṇā sā ca tṛṣṇā aparikṣīṇā /",
    "K10nidansyu:725": " sa tasyā avidyāyā aprahāṇāt tasyāś ca tṛṣṇāyā aparikṣayāt kāyasya bhedāt paraṃmaraṇāt kāyopago bhavati /",
    "K10nidansyu:726": " sa kāyopagaḥ san na parimucyate jātijarāvyādhimaraṇaśokaparidevaduḥkhadaurmanasyopāyāsebhyaḥ /",
    "K10nidansyu:727": " na parimucyate duḥkhād iti vadāmi /",
    "K10nidansyu:728": " NidSa 12.10 tat kasmād dhetoḥ /",
    "K10nidansyu:729": " nācārṣīd bālaḥ pūrve brahmacaryeṣaṇāṃ samyagduḥkhakṣayāya duḥkhasyāntakriyāyai /",
    "K10nidansyu:730": " tasmāt sa kāyasya bhedāt paraṃmaraṇāt kāyopago bhavati /",
    "K10nidansyu:731": " sa kāyopagaḥ san na parimucyate pūrvavad yāvad duḥkhād iti vadāmi /",
    "K10nidansyu:732": " NidSa 12.11 yayā nv avidyayā nivṛtasya paṇḍitasya yayā ca tṛṣṇayā samyuktasya savijñānakaḥ kāyaḥ samudāgatas tasya sā ca avidyā prahīṇā sā ca tṛṣṇā parikṣīṇā /",
    "K10nidansyu:733": " sa tasyā avidyāyāḥ prahāṇāt tasyāś ca tṛṣṇāyāḥ parikṣayāt kāyasya bhedāt paraṃmaraṇān na kāyopago bhavati /",
    "K10nidansyu:734": " sa na kāyopagaḥ san parimucyate jātijarāvyādhimaraṇaśokaparidevaduḥkhadaurmanasyopāyāsebhyaḥ /",
    "K10nidansyu:735": " parimucyate duḥkhād iti vadāmi /",
    "K10nidansyu:736": " NidSa 12.12 tat kasmād dhetoḥ /",
    "K10nidansyu:737": " acārṣīt paṇḍitaḥ pūrve brahmacaryeṣaṇāṃ samyagduḥkhakṣayāya duḥkhasyāntakriyāyai /",
    "K10nidansyu:738": " tasmāt sa kāyasya bhedāt paraṃmaraṇān na kāyopago bhavati /",
    "K10nidansyu:739": " sa na kāyopagaḥ san parimucyate pūrvavad yāvad duḥkhād iti vadāmi /",
    "K10nidansyu:740": " NidSa 12.13 ayaṃ bhikṣavo viśeṣo 'yam abhiprāya idan nānākaraṇaṃ bālapaṇḍitayor mamāntike brahmacaryavāsāya //",
    "K10nidansyu:741": " Sūtra 13: na yuṣmākam (Nicht euch)",
    "K10nidansyu:742": " NidSa 13.1 nāyaṃ bhikṣavaḥ kāyo yuṣmākaṃ nāpy anyeṣām /",
    "K10nidansyu:743": " ṣaḍ imāni sparśāyatanāni pūrvam abhisaṃskṛtāny abhisañcetitāni /",
    "K10nidansyu:744": " paurāṇaṃ karma veditavyam iti vadāmi /",
    "K10nidansyu:745": " NidSa 13.2 katamāni ṣaṭ /",
    "K10nidansyu:746": " cakṣuḥ sparśāyatanam /",
    "K10nidansyu:747": " śrotraṃ ghrāṇaṃ jihvā kāyo manaḥ sparśāyatanam /",
    "K10nidansyu:748": " NidSa 13.3 tatra śrutavān āryaśrāvakaḥ pratītyasamutpādam eva sādhu ca suṣṭhu ca yoniśaḥ pratyavekṣate /",
    "K10nidansyu:749": " NidSa 13.4 yadutāsmin sati ṣaḍ vijñānakāyā bhavanti /",
    "K10nidansyu:750": " ṣaṭ sparśakāyāḥ ṣaḍ vedanākāyāḥ ṣaṭ saṃjñākāyāḥ ṣaṭ cetanākāyā bhavanti /",
    "K10nidansyu:751": " yadutāsmin saty evam āyatyāṃ jātijarāvyādhimaraṇaśokaparidevaduḥkhadaurmanasyopāyāsāḥ saṃbhavanti /",
    "K10nidansyu:752": " evam asya kevalasya mahato duḥkhaskandhasya samudayo bhavati /",
    "K10nidansyu:753": " NidSa 13.5 evaṃ hi sahetuḥ sapratyayo lokaḥ samudeti /",
    "K10nidansyu:754": " evaṃ hi sahetoḥ sapratyayasya lokasya samudayo bhavati /",
    "K10nidansyu:755": " NidSa 13.6 yadutāsminn asati ṣaḍ vijñānakāyā na bhavanti /",
    "K10nidansyu:756": " ṣaṭ sparśakāyāḥ ṣaḍ vedanākāyāḥ ṣaṭ saṃjñākāyāḥ ṣaṭ cetanākāyā na bhavanti /",
    "K10nidansyu:757": " yadutāsminn asaty evam āyatyām jātijarāvyādhimaraṇaśokaparidevaduḥkhadaurmanasyopāyāsā nirudhyante /",
    "K10nidansyu:758": " evam asya kevalasya mahato duḥkhaskandhasya nirodho bhavati /",
    "K10nidansyu:759": " NidSa 13.7 yataś ca śrutavatāryaśrāvakeṇa lokasamudayaś ca lokanirodhaś ca yathābhūtaṃ samyakprajñayā sudṛṣṭo bhavati suviditaḥ sujuṣṭaḥ supratividdhaḥ",
    "K10nidansyu:760": " ayam ucyate āryāśrāvakaḥ /",
    "K10nidansyu:761": " āgata imaṃ saddharmam upagata imaṃ saddharmam avaiti saddharmam ity ucyate 'vagāḍhaprāptaḥ",
    "K10nidansyu:762": " paryavagāḍhaprāptaḥ śaikṣeṇa jñānena śaikṣeṇa darśanena lokasyodayāstaṃgāminyā prajñayā",
    "K10nidansyu:763": " samanvāgata āryayā nairyāṇikayā nairvedhikayā niryāti tatkaraḥ samyagduḥkhakṣayāya",
    "K10nidansyu:764": " duḥkhasyāntakriyāyai /",
    "K10nidansyu:765": " NidSa 13.8 tat kasmād dhetoḥ /",
    "K10nidansyu:766": " tathā hi śrutavatāryaśrāvakeṇa lokasamudayaś ca lokanirodhaś ca yathābhūtaṃ samyakprajñayā sudṛṣṭaḥ suviditaḥ supratividdhaḥ //",
    "K10nidansyu:767": " Sūtra 14: (pratītya)",
    "K10nidansyu:768": " NidSa 14.1 pratītyasamutpādaṃ vo bhikṣavo deśayiṣye pratītyasamutpannāṃś ca dharmān /",
    "K10nidansyu:769": " tāñ chṛṇuta sādhu ca suṣṭhu ca manasi kuruta bhāṣiṣye /",
    "K10nidansyu:770": " NidSa 14.2 pratītyasamutpādaḥ katamaḥ /",
    "K10nidansyu:771": " yadutāsmin satīdaṃ bhavaty asyotpādād idam utpadyate /",
    "K10nidansyu:772": " yadutāvidyāpratyayāḥ saṃskārā yāvat samudayo bhavati /",
    "K10nidansyu:773": " NidSa 14.3 avidyāpratyayāḥ saṃskārā ity utpādād vā tathāgatānām anutpādād vā sthitā eveyaṃ dharmatā dharmasthitaye dhātuḥ /",
    "K10nidansyu:774": " taṃ tathāgataḥ svayam abhijñāyābhisaṃbuddhyākhyāti prajñapayati prasthāpayati vibhajati vivaraty uttānīkaroti deśayati saṃprakāśayati yadutāvidyāpratyayāḥ saṃskārāḥ /",
    "K10nidansyu:775": " NidSa 14.4 yāvaj",
    "K10nidansyu:776": " NidSa 14.5 jātipratyayaṃ jarāmaraṇam ity utpādād vā tathāgatānām anutpādād vā sthitā eveyaṃ dharmatā dharmasthitaye dhātuḥ /",
    "K10nidansyu:777": " taṃ tathāgataḥ svayam abhijñāyābhisaṃbuddhyākhyāti prajñapayati prasthāpayati vibhajati vivaraty uttānīkaroti deśayati saṃprakāśayati yaduta jātipratyayaṃ jarāmaraṇam /",
    "K10nidansyu:778": " NidSa 14.6 iti yātra dharmatā dharmasthititā dharmaniyāmatā dharmayathātathā avitathatā",
    "K10nidansyu:779": " ananyathā bhūtaṃ satyatā tattvatā yāthātathā aviparītatā aviparyastatā idaṃpratyayatā",
    "K10nidansyu:780": " pratītyasamutpādānulomatā",
    "K10nidansyu:781": " ayam ucyate pratītyasamutpādaḥ /",
    "K10nidansyu:782": " NidSa 14.7 pratītyasamutpannā dharmāḥ katame /",
    "K10nidansyu:783": " avidyā saṃskārā vijñānaṃ nāmarūpaṃ ṣaḍāyatanaṃ sparśo vedanā tṛṣṇā upādānaṃ bhavo jātir jarāmaraṇaṃ /",
    "K10nidansyu:784": " ima ucyante pratītyasamutpannā dharmāḥ /",
    "K10nidansyu:785": " NidSa 14.8 yataś ca śrutavatāryaśrāvakeṇa pratītyasamutpādaś ca pratītyasamutpannāś ca dharmā yathābhūtaṃ samyakprajñayā sudṛṣṭā bhavanti /",
    "K10nidansyu:786": " NidSa 14.9 sa na pūrvāntaṃ pratisarati /",
    "K10nidansyu:787": " kin nv aham abhūvam atīte 'dhvani /",
    "K10nidansyu:788": " aho svin nāham atīte 'dhvani /",
    "K10nidansyu:789": " ko nv aham abhūvam atīte 'dhvani /",
    "K10nidansyu:790": " kathaṃ nv aham abhūvam atīte 'dhvani /",
    "K10nidansyu:791": " NidSa 14.10 aparāntaṃ vā na pratisarati /",
    "K10nidansyu:792": " kin nu bhaviṣyāmy anāgate 'dhvani /",
    "K10nidansyu:793": " aho svin na bhaviṣyāmy anāgate 'dhvani /",
    "K10nidansyu:794": " ko nu bhaviṣyāmy anāgate 'dhvani /",
    "K10nidansyu:795": " kathaṃ nu bhaviṣyāmy anāgate 'dhvani /",
    "K10nidansyu:796": " NidSa 14.11 adhyātmaṃ vākathaṃkathībhavati /",
    "K10nidansyu:797": " kiṃ svid idam /",
    "K10nidansyu:798": " kathaṃ svid idam /",
    "K10nidansyu:799": " ke santaḥ ke bhaviṣyāmaḥ /",
    "K10nidansyu:800": " ayaṃ satvaḥ kuta āgataḥ /",
    "K10nidansyu:801": " sa itaś cyutaḥ kutragāmī bhaviṣyati /",
    "K10nidansyu:802": " NidSa 14.12 yāni tāny ekatyānāṃ śramaṇabrāhmaṇānāṃ pṛthalloke dṛṣṭigatāni tadyathā",
    "K10nidansyu:803": " ātmavādapratisaṃyuktāni satvavādapratisaṃyuktāni jīvavādapratisaṃyuktāni kotūhalamaṅgalavādapratisaṃyuktani",
    "K10nidansyu:804": " tāny asya tasmin samaye prahīṇāni bhavanti parijñātāny ucchinnamūlāni tālamastakavad",
    "K10nidansyu:805": " anābhavagatikāny āyatyām anutpādadharmāṇi /",
    "K10nidansyu:806": " NidSa 14.13 tat kasmād dhetoḥ /",
    "K10nidansyu:807": " tathā hi śrutavatāryaśrāvakeṇa pratītyasamutpādaś ca pratītyasamutpannāś ca dharmā yathābhūtaṃ samyakprajñayā sudṛṣṭāḥ sujuṣṭāḥ suviditāḥ supratividdhāḥ",
    "K10nidansyu:808": " Sūtra 15: śūnyatā (die Leere)",
    "K10nidansyu:809": " NidSa 15.1 kuruṣu nidānam /",
    "K10nidansyu:810": " NidSa 15.2 tatra bhagavān bhikṣūn āmantrayati /",
    "K10nidansyu:811": " NidSa 15.3 dharmaṃ vo deśayiṣye ādau kalyāṇaṃ madhye kalyāṇaṃ paryavasāne kalyāṇaṃ yāvat prakāśayiṣye /",
    "K10nidansyu:812": " yad uta mahāśūnyatānāma dharmaparyāyas tac chṛṇuta sādhu ca suṣṭhu ca manasi kuruta bhāṣiṣye /",
    "K10nidansyu:813": " NidSa 15.4 mahāśūnyatādharmaparyāyāḥ katamāḥ /",
    "K10nidansyu:814": " yad utāsmin satīdaṃ bhavaty asyotpādād idam utpadyate /",
    "K10nidansyu:815": " yad utāvidyāpratyayāḥ saṃskārā yāvat samudayo bhavati /",
    "K10nidansyu:816": " NidSa 15.5a jātipratyayaṃ jarāmaraṇam iti /",
    "K10nidansyu:817": " tatra ko jarāmaraṇaṃ kasya vā jarāmaraṇam iti hi syuḥ praṣṭāra",
    "K10nidansyu:818": " iti ya evaṃ vaded ayaṃ jarāmaraṇam asya vā jarāmaraṇam /",
    "K10nidansyu:819": " yaś caivaṃ vadet taj jīvaṃ tac charīram anyaj jīvam anyac charīram /",
    "K10nidansyu:820": " ubhayam etad ekam /",
    "K10nidansyu:821": " vyañjanam atra nānā /",
    "K10nidansyu:822": " NidSa 15.5b taj jīvaṃ tac charīram iti dṛṣṭau satyāṃ brahmacaryavāso na bhavati /",
    "K10nidansyu:823": " anyaj jīvam anyac charīram iti bhikṣavo dṛṣṭau satyāṃ brahmacaryavāso na bhavati /",
    "K10nidansyu:824": " ity etāv ubhāv antāv anupagamyāsti madhyamā pratipad āryā lokottarā yathābhūtā aviparītā samyagdṛṣṭiḥ /",
    "K10nidansyu:825": " yad uta jātipratyayaṃ jarāmaraṇam /",
    "K10nidansyu:826": " NidSa 15.6 evaṃ jātir bhava upādānaṃ tṛṣṇā vedanā sparśaḥ ṣaḍāyatanaṃ nāmarūpaṃ vijñānam /",
    "K10nidansyu:827": " NidSa 15.7a avidyāpratyayāḥ saṃskārā iti /",
    "K10nidansyu:828": " tatra kaḥ saṃskārāḥ kasya vā saṃskārā iti hi syuḥ praṣṭāra",
    "K10nidansyu:829": " iti ya evaṃ vaded ayaṃ saṃskārā asya vā saṃskārāḥ /",
    "K10nidansyu:830": " yaś caivaṃ vadet taj jīvaṃ tac charīram anyaj jīvam anyac charīram /",
    "K10nidansyu:831": " ubhayam etad ekam /",
    "K10nidansyu:832": " vyañjanam atra nānā /",
    "K10nidansyu:833": " NidSa 15.7b taj jīvaṃ tac charīram iti bhikṣavo dṛṣṭau satyāṃ brahmacaryavāso na bhavati /",
    "K10nidansyu:834": " anyaj jīvam anyac charīram iti dṛṣṭau satyāṃ brahmacaryavāso na bhavati /",
    "K10nidansyu:835": " ity etāv ubhāv antāv anupagamyāsti madhyamā pratipad āryā lokottarā yathābhūtā aviparītā samyagdṛṣṭiḥ /",
    "K10nidansyu:836": " yad utāvidyāpratyayāḥ saṃskārāḥ /",
    "K10nidansyu:837": " NidSa 15.8a yataś ca bhikṣor avidyā viraktā bhavati vidyotpannā",
    "K10nidansyu:838": " NidSa 15.8b tasya ko jarāmaraṇaṃ kasya vā jarāmaraṇam /",
    "K10nidansyu:839": " NidSa 15.8c avidyāvirāgād vidyotpādād evam asya taj jarāmaraṇaṃ prahīṇaṃ bhavati parijñātam ucchinnamūlaṃ tālamastakavad anābhavagatikam āyatyām anutpādadharma /",
    "K10nidansyu:840": " NidSa 15.9a yataś ca bhikṣor avidyā viraktā bhavati vidyotpannā",
    "K10nidansyu:841": " NidSa 15.9b tasya ko jātir bhava upādānaṃ tṛṣṇā vedanā sparśaḥ ṣaḍāyatanaṃ nāmarūpaṃ vijñānam /",
    "K10nidansyu:842": " NidSa 15.10b tasya kaḥ saṃskārāḥ kasya vā saṃskārāḥ /",
    "K10nidansyu:843": " NidSa 15.10c avidyāvirāgād vidyotpādād evam asya te saṃskārāḥ prahiṇā bhavanti parijñātā ucchinnamūlās tālamastakavad anābhavagatikam āyatyām anutpādadharmāṇaḥ /",
    "K10nidansyu:844": " NidSa 15.11a yataś ca bhikṣor avidyā viraktā bhavati vidyotpannā",
    "K10nidansyu:845": " NidSa 15.11b tasyāvidyānirodhāt saṃskāranirodho yāvan mahato duḥkhaskandhasya nirodho bhavati /",
    "K10nidansyu:846": " NidSa 15.12 ayam ucyate mahāśūnyatānāma dharmaparyāyaḥ /",
    "K10nidansyu:847": " NidSa 15.13 dharmaṃ vo deśayiṣye ādau kalyāṇaṃ madhye pūrvavad iti me yad uktam idaṃ tat pratyuktam //",
    "K10nidansyu:848": " Sūtra 16: ādisūtra",
    "K10nidansyu:849": " NidSa 16.1 pratītyasamutpādasya vo bhikṣava ādiñ ca deśayiṣye vibhaṅgañ ca /",
    "K10nidansyu:850": " tac chṛṇuta sādhu ca suṣṭhu ca manasi kuruta bhāṣiṣye /",
    "K10nidansyu:851": " NidSa 16.2 pratītyasamutpādasyādiḥ katamaḥ /",
    "K10nidansyu:852": " yad utāsmin satīdaṃ bhavaty asyotpādād idam utpadyate /",
    "K10nidansyu:853": " yad utāvidyāpratyayāḥ saṃskārāḥ pūrvavad yāvat samudayo bhavati /",
    "K10nidansyu:854": " ayam ucyate pratītyasamutpādasyādiḥ /",
    "K10nidansyu:855": " NidSa 16.3 vibhaṅgaḥ katamaḥ /",
    "K10nidansyu:856": " NidSa 16.4 avidyāpratyayāḥ saṃskārā ity avidyā katamā /",
    "K10nidansyu:857": " yat tat pūrvānte ajñānam aparānte ajñānaṃ pūrvāntāparānte ajñānam adhyātme ajñānaṃ",
    "K10nidansyu:858": " bahirdhā ajñānam adhyātmabahirdhā ajñānaṃ karmaṇy ajñānaṃ vipāke ajñānaṃ buddhe ajñānaṃ",
    "K10nidansyu:859": " dharme ajñānaṃ saṃghe ajñānaṃ duḥkhe ajñānaṃ samudaye nirodhe mārge ajñānaṃ hetāv",
    "K10nidansyu:860": " ajñānaṃ hetusamutpanneṣu dharmeṣv ajñānaṃ kuśalākuśaleṣu sāvadyānavadyeṣu sevitavyāsevitavyeṣu",
    "K10nidansyu:861": " hīnapraṇīteṣu kṛṣṇaśukleṣu pratibhāgapratītyasamutpanneṣu dharmeṣv ajñānam /",
    "K10nidansyu:862": " ṣaṭsu vā punaḥ sparśāyataneṣu yathābhūtam asaṃprativedha iti /",
    "K10nidansyu:863": " yatra tatrājñānam adarśanam anabhisamayas tamaḥ saṃmoho avidyānuśayaḥ /",
    "K10nidansyu:864": " ayam ucyate avidyā /",
    "K10nidansyu:865": " NidSa 16.5 avidyāpratyayāḥ saṃskārā iti saṃskārāḥ katame /",
    "K10nidansyu:866": " trayaḥ saṃskārāḥ /",
    "K10nidansyu:867": " kāyasaṃskāro vāksaṃskāro manaḥsaṃskāraḥ /",
    "K10nidansyu:868": " NidSa 16.6 saṃskārapratyayaṃ vijñānam iti vijñānaṃ katarat /",
    "K10nidansyu:869": " ṣaḍ vijñānakāyāḥ /",
    "K10nidansyu:870": " cakṣur vijñānaṃ śrotraghrāṇajihvākāyamano vijñānam /",
    "K10nidansyu:871": " NidSa 16.7 vijñānapratyayaṃ nāmarūpam iti nāmarūpaṃ katarat /",
    "K10nidansyu:872": " catvāro 'rūpiṇaḥ skandhāḥ /",
    "K10nidansyu:873": " vedanāskandhaḥ saṃjñāskandhaḥ saṃskāraskandho vijñānaskandhaḥ /",
    "K10nidansyu:874": " rūpaskandhaḥ katarat /",
    "K10nidansyu:875": " yat kiñcid rūpaṃ sarvaṃ tac catvāri mahābhūtāni /",
    "K10nidansyu:876": " catvāri ca mahābhūtāny upādāya itīdaṃ ca rūpaṃ /",
    "K10nidansyu:877": " pūrvakaṃ ca nāma /",
    "K10nidansyu:878": " tad ubhayaṃ nāmarūpam /",
    "K10nidansyu:879": " ity ucyate nāmarūpam /",
    "K10nidansyu:880": " NidSa 16.8 nāmarūpapratyayaṃ ṣaḍāyatanam iti ṣaḍāyatanaṃ katarat /",
    "K10nidansyu:881": " ṣaḍ ādhyātmikāny āyatanāni /",
    "K10nidansyu:882": " cakṣur ādhyātmikam āyatanaṃ śrotraghrāṇajihvākāyamana ādhyātmikam āyatanam /",
    "K10nidansyu:883": " NidSa 16.9 ṣaḍāyatanapratyayaḥ sparśa iti sparśaḥ katamaḥ /",
    "K10nidansyu:884": " ṣaṭ sparśakāyāḥ /",
    "K10nidansyu:885": " cakṣuḥ saṃsparśaḥ /",
    "K10nidansyu:886": " śrotraghrāṇajihvākāyamanaḥsaṃsparśaḥ /",
    "K10nidansyu:887": " NidSa 16.10 sparśapratyayā vedaneti vedanā katamā /",
    "K10nidansyu:888": " tisro vedanāḥ /",
    "K10nidansyu:889": " sukhā vedanā duḥkhā aduḥkhāsukhā ca /",
    "K10nidansyu:890": " NidSa 16.11 vedanāpratyayā tṛṣṇeti tṛṣṇā katamā /",
    "K10nidansyu:891": " tisras tṛṣṇāḥ /",
    "K10nidansyu:892": " kāmatṛṣṇā rūpatṛṣṇā ārūpyatṛṣṇā /",
    "K10nidansyu:893": " NidSa 16.12 tṛṣṇāpratyayam upādānam iti upādānaṃ katarat /",
    "K10nidansyu:894": " catvāry upādānāni /",
    "K10nidansyu:895": " kāmopādānaṃ dṛṣṭyupādānaṃ śīlavratopādānam ātmopādānaṃ ca /",
    "K10nidansyu:896": " NidSa 16.13 upādānapratyayo bhava iti bhavaḥ katamaḥ /",
    "K10nidansyu:897": " trayo bhavāḥ /",
    "K10nidansyu:898": " kāmabhavo rūpabhava ārūpyabhavaḥ /",
    "K10nidansyu:899": " NidSa 16.14 bhavapratyayā jātir iti jātiḥ katamā /",
    "K10nidansyu:900": " yā teṣāṃ teṣāṃ satvānāṃ tasmin tasmin satvanikāye jātiḥ sañjātir avakrāntir abhinirvṛttiḥ",
    "K10nidansyu:901": " prādurbhāvaḥ skandhapratilābho dhātupratilābha āyatanapratilābho jīvitendriyasya prādurbhāvaḥ /",
    "K10nidansyu:902": " iyam ucyate jātiḥ /",
    "K10nidansyu:903": " NidSa 16.15 jātipratyayaṃ jarāmaraṇam iti jarā katamā /",
    "K10nidansyu:904": " yat tat khālityaṃ pālityaṃ valipracuratā jīrṇatā bhagnatā kubjagopānasīvaṅkatā khurukhurupraśvāsakāyatā",
    "K10nidansyu:905": " purataḥ prāgbhārakāyatā daṇḍaviṣṭaṃbhanatā tilakāḍaracitagātratā dhandhatvaṃ hāniḥ",
    "K10nidansyu:906": " parihāṇir indriyāṇāṃ paripākaḥ paribhedaḥ saṃskārāṇāṃ purāṇībhāvo jarjarībhāvaḥ /",
    "K10nidansyu:907": " iyam ucyate jarā /",
    "K10nidansyu:908": " NidSa 16.16 maraṇaṃ katarat /",
    "K10nidansyu:909": " yat teṣāṃ teṣāṃ satvānāṃ tasmāt tasmāt satvanikāyāc cyutiś cyavanaṃ bhedo 'ntarhāṇir āyuṣo hānir uṣmaṇo hānir jīvitasya nirodhaḥ skandhānāṃ nikṣepaṇaṃ maraṇaṃ kālakriyā /",
    "K10nidansyu:910": " idam ucyate maraṇam /",
    "K10nidansyu:911": " itīdañ ca maraṇam /",
    "K10nidansyu:912": " pūrvikā ca jarā /",
    "K10nidansyu:913": " tad ubhayaṃ jarāmaraṇam ity ucyate /",
    "K10nidansyu:914": " NidSa 16.17 ayam ucyate pratītyasamutpādavibhaṅgaḥ /",
    "K10nidansyu:915": " NidSa 16.18 pratītyasamutpādasya vo ādiñ ca deśayiṣye vibhaṅgañ ca iti me yad uktam idaṃ tat pratyuktam //",
    "K10nidansyu:916": " Sūtra 17: bhikṣu (Mönch)",
    "K10nidansyu:917": " NidSa 17.1 anyataro bhikṣur yena bhagavāṃs tenopajagāma /",
    "K10nidansyu:918": " upetya bhagavatpādau śirasā vanditvaikānte 'sthāt /",
    "K10nidansyu:919": " ekāntasthitaḥ sa bhikṣur bhagavantam idam avocat /",
    "K10nidansyu:920": " NidSa 17.2 kin nu bhagavatā pratītyasamutpādaḥ kṛta aho svid anyaiḥ /",
    "K10nidansyu:921": " NidSa 17.3 na bhikṣo mayā pratītyasamutpādaḥ kṛto nāpy anyaiḥ /",
    "K10nidansyu:922": " NidSa 17.4 api tūtpādād vā tathāgatānām anutpādād vā sthitā eveyaṃ dharmatā dharmasthitaye dhātuḥ /",
    "K10nidansyu:923": " taṃ tathāgataḥ svayam abhijñāyābhisaṃbuddhyākhyāti prajñapayati prasthāpayati vibhajati vivaraty uttānīkaroti deśayati saṃprakāśayati /",
    "K10nidansyu:924": " NidSa 17.5 yadutāsmin satīdaṃ bhavaty asyotpādād idam utpadyate /",
    "K10nidansyu:925": " yadutāvidyāpratyayāḥ saṃskārā yāvat samudayo nirodhaś ca bhavati //",
    "K10nidansyu:926": " Sūtra 18: brāhmaṇa",
    "K10nidansyu:927": " NidSa 18.1 anyataro brāhmaṇo yena bhagavāṃs tenopajagāma /",
    "K10nidansyu:928": " upetya bhagavatā sārdhaṃ sammodanīṃ saṃrañjanīṃ kathāṃ vividhāṃ upasaṃhṛtyaikānte nyaṣīdat /",
    "K10nidansyu:929": " ekāntaniṣaṇṇaḥ sa brāhmaṇo bhagavantam idam avocat /",
    "K10nidansyu:930": " NidSa 18.2 kin nu bho gautama sa karoti sa pratisaṃvedayati /",
    "K10nidansyu:931": " avyākṛtam idaṃ brāhmaṇa mayā sa karoti sa pratisaṃvedayati /",
    "K10nidansyu:932": " NidSa 18.3 kin nu bho gautama anyaḥ karoty anyaḥ pratisaṃvedayati /",
    "K10nidansyu:933": " etad api brāhmaṇa avyākṛtaṃ mayā anyaḥ karoty anyaḥ pratisaṃvedayati /",
    "K10nidansyu:934": " NidSa 18.4 kin nu bho gautama sa karoti sa pratisaṃvedayatīti pṛṣṭo avyākṛtam iti vadasi /",
    "K10nidansyu:935": " anyaḥ karoty anyaḥ pratisaṃvedayatīti pṛṣṭo avyākṛtam iti vadasi /",
    "K10nidansyu:936": " ko nu bho gautama asya bhāṣitasyārtho draṣṭavyaḥ /",
    "K10nidansyu:937": " NidSa 18.5 sa karoti sa pratisaṃvedayatīti brāhmaṇa śāśvatatve paraiti /",
    "K10nidansyu:938": " anyaḥ karoty anyaḥ pratisaṃvedayatīty ucchede paraiti /",
    "K10nidansyu:939": " NidSa 18.6 ity etāv ubhāv antāv anupagamya madhyamayā pratipadā tathāgato dharmaṃ deśayati /",
    "K10nidansyu:940": " NidSa 18.7 yadutāsmin satīdaṃ bhavaty asyotpādād idam utpadyate /",
    "K10nidansyu:941": " yadutāvidyāpratyayāḥ saṃskārā iti yāvat samudayo nirodhaś ca bhavati /",
    "K10nidansyu:942": " Sūtra 19: Kātyāyanaḥ",
    "K10nidansyu:943": " NidSa 19.1 bhagavān nādikāyāṃ viharati guñjakāvasathe /",
    "K10nidansyu:944": " NidSa 19.2 athāyuṣmān sandhākātyāyano yena bhagavāṃs tenopajagāma /",
    "K10nidansyu:945": " upetya bhagavatpādau śirasā vanditvaikānte 'sthāt /",
    "K10nidansyu:946": " ekāntasthita āyuṣmān sandhākātyāyano bhagavantam idam avocat /",
    "K10nidansyu:947": " NidSa 19.3 samyagdṛṣṭiḥ samyagdṛṣṭir iti bhadanta ucyate /",
    "K10nidansyu:948": " kiyatā samyagdṛṣṭir bhavati /",
    "K10nidansyu:949": " kiyatā tathāgataḥ samyagdṛṣtiṃ prajñapayamānaḥ prajñapayati /",
    "K10nidansyu:950": " NidSa 19.4 evam ukto bhagavān āyuṣmantaṃ sandhākātyāyanam idam avocat /",
    "K10nidansyu:951": " NidSa 19.5a dvayaṃ niśrito 'yaṃ kātyāyana loko yad bhūyasāstitāñ ca niśrito nāstitāñ ca /",
    "K10nidansyu:952": " upadhyupādānavinibaddho 'yaṃ kātyāyana loko yad utāstitāñ ca niśrito nāstitāñ ca /",
    "K10nidansyu:953": " etāni ced upadhyupādānāni cetaso 'dhiṣṭhānābhiniveśānuśayān nopaiti nopādatte nādhitiṣṭhati nābhiniviśaty ātmā meti /",
    "K10nidansyu:954": " NidSa 19.5b duḥkham idam utpadyamānam utpadyate /",
    "K10nidansyu:955": " duḥkhaṃ nirudhyamānaṃ nirudhyate /",
    "K10nidansyu:956": " atra cen na kāṅkṣati na vicikitsati /",
    "K10nidansyu:957": " aparapratyayaṃ jñānam evāsya bhavati /",
    "K10nidansyu:958": " NidSa 19.6 iyatā kātyāyana samyagdṛṣṭir bhavati /",
    "K10nidansyu:959": " iyatā tathāgataḥ samyagdṛṣṭiṃ prajñapaymānaḥ prajñapayati /",
    "K10nidansyu:960": " NidSa 19.7 tat kasmād dhetoḥ /",
    "K10nidansyu:961": " lokasamudayaṃ kātyāyana yathābhūtaṃ samyakprajñayā paśyato yā loke nāstitā sā na bhavati /",
    "K10nidansyu:962": " lokanirodhaṃ yathābhūtaṃ samyakprajñayā paśyato yā loke 'stitā sā na bhavati /",
    "K10nidansyu:963": " NidSa 19.8 ity etāv ubhāv antāv anupagamya madhyamayā pratipadā tathāgato dharmaṃ deśayati /",
    "K10nidansyu:964": " NidSa 19.9 yad utāsmin satīdaṃ bhavaty asyotpādād idam utpadyate /",
    "K10nidansyu:965": " yad utāvidyāpratyayāḥ saṃskārā iti pūrvavad yāvat samudayo nirodhaś ca bhavati /",
    "K10nidansyu:966": " NidSa 19.10 asmin khalu dharmaparyāye bhāṣyamāṇa āyuṣmataḥ sandhākātyāyanasyānupādāyāsravebhyaś cittaṃ vimuktam /",
    "K10nidansyu:967": " Sūtra 20: acela (Nacktgänger)",
    "K10nidansyu:968": " NidSa 20.1 bhagavān rājagṛhe viharati gṛdhrakūṭe parvate /",
    "K10nidansyu:969": " NidSa 20.2 atha bhagavān pūrvāhṇe nivasya pātracīvaram ādāya gṛdhrakūṭaparvatād avatīrṇo rājagṛhaṃ piṇḍāya prāviśat /",
    "K10nidansyu:970": " NidSa 20.3 tena khalu samayenācelakāśyapo rājagṛhaṃ gocarāya prasṛto 'bhūt kenacid eva karaṇīyena /",
    "K10nidansyu:971": " adrākṣīd acelakāśyapo bhagavantaṃ dūrata eva /",
    "K10nidansyu:972": " dṛṣṭvā ca punar yena bhagavāṃs tenopajagāma /",
    "K10nidansyu:973": " upetya bhagavantam idam avocat /",
    "K10nidansyu:974": " NidSa 20.4 pṛcchāma bho gautama kañcid eva pradeśam /",
    "K10nidansyu:975": " saced avakāśaṃ kuryāt praśnasya vyākaraṇāya /",
    "K10nidansyu:976": " NidSa 20.5 akālas tāvat tava kāśyapa praśnasya vyākaraṇāya /",
    "K10nidansyu:977": " rājagṛhaṃ tāvat piṇḍāya caritavyam /",
    "K10nidansyu:978": " bahir ārāmaṃ gaccha /",
    "K10nidansyu:979": " tatra te kālo bhaviṣyati praśnasya vyākaraṇāya /",
    "K10nidansyu:980": " NidSa 20.6 dvir apy evam eva vācyam /",
    "K10nidansyu:981": " NidSa 20.7 trir apy acelakāśyapo bhagavantam idam avocat /",
    "K10nidansyu:982": " syād bho gautamāsmākaṃ vāntarāyo bhavati gautamasyānyathātvam /",
    "K10nidansyu:983": " ihaiva vayaṃ bhavantaṃ gautamaṃ pṛcchāmaḥ /",
    "K10nidansyu:984": " saced avakāśaṃ kuryāḥ praśnasya vyākaraṇāya /",
    "K10nidansyu:985": " NidSa 20.8 pṛccha kāśyapa yad yad evākāṅkṣase /",
    "K10nidansyu:986": " NidSa 20.9a kin nu bho gautama svayaṃkṛtaṃ duḥkham /",
    "K10nidansyu:987": " avyākṛtam idaṃ mayā kāśyapa svayaṃkṛtaṃ duḥkham /",
    "K10nidansyu:988": " NidSa 20.9b kin nu bho gautama parakṛtaṃ duḥkham /",
    "K10nidansyu:989": " etad api kāśyapa avyākṛtaṃ mayā parakṛtaṃ duḥkham /",
    "K10nidansyu:990": " NidSa 20.9c kin nu bho gautama svayaṃkṛtañ ca parakṛtañ ca duḥkham /",
    "K10nidansyu:991": " etad api kāśyapa avyākṛtaṃ mayā svayaṃkṛtañ ca parakṛtañ ca duḥkham /",
    "K10nidansyu:992": " NidSa 20.9d kin nu bho gautama asvayaṃkāraparakārahetusamutpannaṃ duḥkham /",
    "K10nidansyu:993": " etad api kāśyapa avyākṛtaṃ mayā asvayaṃkāraparakārahetusamutpannaṃ duḥkham /",
    "K10nidansyu:994": " NidSa 20.10 kin nu bho gautama svayaṃkṛtaṃ duḥkham iti pṛṣṭo 'vyākṛtam iti vadasi",
    "K10nidansyu:995": " parakṛtaṃ svayaṃkṛtañ ca parakṛtañ ca asvayaṃkāraparakārahetusamutpannaṃ duḥkham iti pṛṣṭo 'vyākṛtam iti vadasi /",
    "K10nidansyu:996": " kin nu bho gautama nāsty eva duḥkham /",
    "K10nidansyu:997": " NidSa 20.11 na kāśyapa nāsty eva duḥkham iti tv asty eva duḥkham /",
    "K10nidansyu:998": " NidSa 20.12 sādhu me bhavān gautamas tathā dharmaṃ deśayatu yathāhaṃ duḥkhaṃ jāneyaṃ duḥkhaṃ paśyeyam /",
    "K10nidansyu:999": " NidSa 20.13a sā eva kāśyapa vedanā sa vettīti yasyaivaṃ syāt svayaṃkṛtaṃ duḥkham",
    "K10nidansyu:1000": " evam ahaṃ na vadāmi /",
    "K10nidansyu:1001": " NidSa 20.13b anyā vedanā anyo vettīti yasyaivaṃ syāt parakṛtaṃ duḥkham",
    "K10nidansyu:1002": " evam ahaṃ na vadāmi /",
    "K10nidansyu:1003": " NidSa 20.13c vedanābhibhūtasyaivā sataḥ pare duḥkhaṃ samavadadhatīti yasyaivaṃ syāt svayaṃkṛtañ ca parakṛtañ ca duḥkham",
    "K10nidansyu:1004": " evam apy ahaṃ na vadāmi /",
    "K10nidansyu:1005": " NidSa 20.13d dasatsu ca pratyayeṣu duḥkhāni santīti yasyaivaṃ syād asvayaṃkāraparakārahetusamutpannaṃ duḥkham",
    "K10nidansyu:1006": " evam ahaṃ na vadāmi /",
    "K10nidansyu:1007": " NidSa 20.14 ity etāv ubhāv antāv anupagamya madhyamayā pratipadā tathāgato dharmaṃ deśayati /",
    "K10nidansyu:1008": " yad utāsmin satīdaṃ bhavaty asyotpādād idam utpadyate pūrvavad yāvat samudayo nirodhaś ca bhavati /",
    "K10nidansyu:1009": " NidSa 20.15 asmin khalu dharmaparyāye bhāṣyamāṇe 'celakāśyapasya virajo vigatamalaṃ dharmeṣu dharmacakṣur utpannam /",
    "K10nidansyu:1010": " NidSa 20.16 athācelakāśyapo dṛṣṭadharmā prāptadharmā viditadharmā paryavagāḍhadharmā",
    "K10nidansyu:1011": " tīrṇakāṅkṣas tīrṇavicikitso 'parapratyayo 'nanyaneyaḥ śāstuḥ śāsane dharmeṣu vaiśāradyaprāpto",
    "K10nidansyu:1012": " yena bhagavāṃs tenāñjaliṃ praṇamya bhagavantam idam avocat /",
    "K10nidansyu:1013": " NidSa 20.17 abhikkrānto 'haṃ bhadanta abhikkrāntaḥ /",
    "K10nidansyu:1014": " eṣo 'haṃ bhagavantaṃ śaraṇaṃ gacchāmi dharmaṃ ca bhikṣusaṃghaṃ ca /",
    "K10nidansyu:1015": " upāsākaṃ ca māṃ dhārayādyāgreṇa yāvajjīvaṃ prāṇopetaṃ śaraṇagatam abhiprasannam /",
    "K10nidansyu:1016": " NidSa 20.18 athācelakāśyapo bhagavato bhāṣitam abhinandyānumodya bhagavatpādau śirasā vanditvā bhagavato 'ntikāt prakrāntaḥ /",
    "K10nidansyu:1017": " NidSa 20.19 athācelakāśyapo 'ciraprakrānto bhagavato 'ntikād gavā taruṇavatsayā jīvitād vyaparopitaḥ /",
    "K10nidansyu:1018": " tasya maraṇasamaye viprasannānīndriyāṇi pariśuddho mukhavarṇaḥ paryavadātas tvagvarṇaḥ /",
    "K10nidansyu:1019": " NidSa 20.20 atha saṃbahulā bhikṣavaḥ pūrvāhṇe nivasya pātracīvaram ādāya rājagṛhaṃ piṇḍāya prāviśan /",
    "K10nidansyu:1020": " aśrauṣuḥ saṃbahulā bhikṣavo rājagṛhaṃ piṇḍāya carantaḥ /",
    "K10nidansyu:1021": " yo 'sāv acelakāśyapo bhagavantaṃ rājagṛhe praśnaṃ pṛṣṭavān so 'ciraprakrānto bhagavato 'ntikād gavā taruṇavatsayā jīvitād vyaparopitaḥ /",
    "K10nidansyu:1022": " tasya maraṇasamaye viprasannānīndriyāṇi pariśuddho mukhavarṇaḥ paryavadātas tvagvarṇaḥ /",
    "K10nidansyu:1023": " NidSa 20.21 śrutvā ca punā rājagṛhaṃ piṇḍāya caritvā kṛtabhaktakṛtyāḥ paścādbhaktapiṇḍapātaṃ pratikrāntāḥ /",
    "K10nidansyu:1024": " pātracīvaraṃ pratiśamya pādau prakṣālya yena bhagavāṃs tenopajagmuḥ /",
    "K10nidansyu:1025": " upetya bhagavatpādau śirasā vanditvaikānte nyaṣīdan /",
    "K10nidansyu:1026": " ekāntaniṣaṇṇāḥ saṃbahulā bhikṣavo bhagavantam idam avocan /",
    "K10nidansyu:1027": " NidSa 20.22 iha vayaṃ bhadanta saṃbahulā bhikṣavaḥ pūrvāhṇe nivasya pātracīvaram ādāya rājagṛhaṃ piṇḍāya prāviśāma /",
    "K10nidansyu:1028": " aśrauṣma vayaṃ saṃbahulā bhikṣavo rājagṛhaṃ piṇḍāya carantaḥ pūrvavad yāvat paryavadātas tvagvarṇaḥ /",
    "K10nidansyu:1029": " tasya bhadanta kā gatiḥ kopapattiḥ ko 'bhisaṃparāyaḥ /",
    "K10nidansyu:1030": " NidSa 20.23 dravyajātīyaḥ sa bhikṣavaḥ kulaputraḥ /",
    "K10nidansyu:1031": " pratyabhijñāsīc ca me dharmeṣv anudharmam /",
    "K10nidansyu:1032": " na ca me viheṭhitavān dharmādhikārikīṃ kathāṃ vyākṛtāṃ sa kulaputraḥ /",
    "K10nidansyu:1033": " kuruta tasya śarīre śarīrapūjām iti /",
    "K10nidansyu:1034": " NidSa 20.24 tatra bhagavān acelakāśyapaṃ paramaṃ vyākaraṇam akārṣīt //",
    "K10nidansyu:1035": " Sūtra 21: Timburuka",
    "K10nidansyu:1036": " NidSa 21.1 etad eva sūtraṃ timburukaparivrājakam /",
    "K10nidansyu:1037": " NidSa 21.2 sukhaduḥkhaṃ pṛcchatīti viśeṣaṇam /",
    "K10nidansyu:1038": " Sūtra 22: Bhūmika",
    "K10nidansyu:1039": " NidSa 22.1 bhagavān rājagṛhe viharati veṇuvane kalandakanivāpe /",
    "K10nidansyu:1040": " NidSa 22.2 tena khalu samayenāyuṣmān bhūmiko rājagṛhe viharati gṛdhrakūṭe parvate /",
    "K10nidansyu:1041": " NidSa 22.3 atha saṃbahulā anyatīrthikaparivrājakā yenāyuṣmān bhūmikas tenopajagmuḥ /",
    "K10nidansyu:1042": " upetyāyuṣmatā bhūmikena sārdhaṃ saṃmukhaṃ saṃmodanīṃ saṃrañjanīṃ kathāṃ vividhām upasaṃhṛtyaikānte nyaṣīdan /",
    "K10nidansyu:1043": " ekāntanisaṇṇāḥ saṃbahulā anyatīrthikaparivrājakā āyuṣmantaṃ bhūmikam idam avocan /",
    "K10nidansyu:1044": " NidSa 22.4 pṛcchāma bho bhūmika kañcid eva pradeśam /",
    "K10nidansyu:1045": " saced avakāśaṃ kuryāḥ praśnasya vyākaraṇāya /",
    "K10nidansyu:1046": " NidSa 22.5 pṛcchata bhavantaḥ /",
    "K10nidansyu:1047": " śrutvā te vedayiṣyāmi /",
    "K10nidansyu:1048": " NidSa 22.6a kin nu bho bhūmika svayaṃkṛtaṃ sukhaduḥkham /",
    "K10nidansyu:1049": " avyākṛtam idaṃ bhadanta bhagavatā svayaṃkṛtaṃ sukhaduḥkham /",
    "K10nidansyu:1050": " NidSa 22.6b kin nu bho bhūmika parakṛtaṃ svayaṃkṛtañ ca parakṛtañ ca asvayaṃkāraparakārahetusamutpannaṃ sukhaduḥkham /",
    "K10nidansyu:1051": " etad api bhadanta avyākṛtaṃ bhagavatā parakṛtaṃ svayaṃkṛtañ ca parakṛtañ ca asvayaṃkāraparakārahetusamutpannaṃ sukhaduḥkham /",
    "K10nidansyu:1052": " NidSa 22.7 kin nu bho bhūmika svayaṃkṛtaṃ sukhaduḥkham iti pṛṣṭo 'vyākṛtam iti vadasi /",
    "K10nidansyu:1053": " parakṛtaṃ svayaṃkṛtañ ca parakṛtañ ca asvayaṃkāraparakārahetusamutpannaṃ sukhaduḥkham iti pṛṣṭo 'vyākṛtam iti vadasi /",
    "K10nidansyu:1054": " kathaṃ samutpannaṃ bhagavatā gautamena sukhaduḥkhaṃ prajñaptam /",
    "K10nidansyu:1055": " NidSa 22.8 pratītyasamutpannaṃ bhavanto bhagavatā sukhaduḥkhaṃ prajñaptam /",
    "K10nidansyu:1056": " NidSa 22.9 atha saṃbahulā anyatīrthikaparivrājakā āyuṣmato bhūmikasya bhāṣitaṃ nābhinandanti na pratikrośanti /",
    "K10nidansyu:1057": " anabhinandyāprakrośāś cotthāyāsanāt prakrāntāḥ /",
    "K10nidansyu:1058": " NidSa 22.10 tena khalu samayenāyuṣmāñ chāriputra āyuṣmato bhūmikasya nātidūre niṣaṇṇo 'bhūd anyataraṃ vṛkṣamūlaṃ niśritya /",
    "K10nidansyu:1059": " NidSa 22.11 athāyuṣmān bhūmiko 'ciraprakrāntān saṃbahulān anyatīrthikaparivrājakān viditvā yenāyuṣmāñ chāriputras tenopajagāma /",
    "K10nidansyu:1060": " upetya yāvad evāsyābhūt saṃbahulair anyatīrthikaparivrājakaiḥ sārdham antarākathāsamudāhāras tat sarvam āyuṣmataḥ śāriputrasya vistareṇārocayati / evaṃ cāha /",
    "K10nidansyu:1061": " NidSa 22.12 kaścid aham evam āyuṣmañ chāriputra vyākurvāṇo no ca bhagavantam abhyācakṣe /",
    "K10nidansyu:1062": " nātisarāmi /",
    "K10nidansyu:1063": " uktavādī cāhaṃ bhagavato dharmavādī ca /",
    "K10nidansyu:1064": " dharmasya cānudharmaṃ vyākaromi /",
    "K10nidansyu:1065": " na ca me kaścid āgacchet parataḥ sahadharmeṇa vādānuvādaṃ garhasthānīyo dharmaḥ /",
    "K10nidansyu:1066": " NidSa 22.13 tatthyaṃ tvam āyuṣman bhūmīka vyākurvāṇo no ca bhagavantam abhyākhyāsīḥ /",
    "K10nidansyu:1067": " nātisarasi /",
    "K10nidansyu:1068": " uktavādī ca tvaṃ bhagavato dharmavādī ca /",
    "K10nidansyu:1069": " dharmasya cānudharmaṃ vyākaroṣi /",
    "K10nidansyu:1070": " na ca te kaścid āgacchet parataḥ sahadharmeṇa vādānuvādaṃ garhasthānīyo dharmaḥ /",
    "K10nidansyu:1071": " NidSa 22.14 tat kasmād dhetoḥ /",
    "K10nidansyu:1072": " pratītyasamutpannam āyuṣman bhūmika bhagavatā sukhaduḥkhaṃ prajñaptam /",
    "K10nidansyu:1073": " NidSa 22.15a tatrāyuṣman bhūmika ye te śramaṇabrāhmaṇāḥ svayaṃkṛtaṃ sukhaduḥkhaṃ prajñapayanti tad api pratītyasamutpannam /",
    "K10nidansyu:1074": " tad bata pratītyasamutpannaṃ bhaviṣyati /",
    "K10nidansyu:1075": " nedaṃ sthānaṃ vidyate /",
    "K10nidansyu:1076": " NidSa 22.15b parakṛtaṃ",
    "K10nidansyu:1077": " svayaṃkṛtañ ca parakṛtañ ca asvayaṃkāraparakārahetusamutpannaṃ sukhaduḥkhaṃ prajñapayanti tad api pratītyasamutpannam /",
    "K10nidansyu:1078": " tad bata pratītyasamutpannaṃ bhaviṣyeti /",
    "K10nidansyu:1079": " nedaṃ sthānaṃ vidyate /",
    "K10nidansyu:1080": " NidSa 22.16a tatrāyuṣman bhūmika ye te śramaṇabrāhmaṇāḥ svayaṃkṛtaṃ sukhaduḥkhaṃ prajñapayanti tad api sparśapratyayam /",
    "K10nidansyu:1081": " tad bata anyatrasparśāt pratisaṃvedayiṣyanti /",
    "K10nidansyu:1082": " nedaṃ sthānaṃ vidyate /",
    "K10nidansyu:1083": " NidSa 22.16b parakṛtaṃ",
    "K10nidansyu:1084": " svayaṃkṛtañ ca parakṛtañ ca asvayaṃkāraparakārahetusamutpannaṃ sukhaduḥkhaṃ prajñāpayanti tad api sparśapratyayam /",
    "K10nidansyu:1085": " tad bata anyatrasparśāt pratisaṃvedayiṣyanti /",
    "K10nidansyu:1086": " nedaṃ sthānaṃ vidyate /",
    "K10nidansyu:1087": " NidSa 22.17 tena khalu samayenāyuṣmān ānanda āyuṣmataḥ śāriputrasya nātidūre niṣaṇṇo 'bhūd anyataraṃ vṛkṣamūlaṃ niśritya /",
    "K10nidansyu:1088": " NidSa 22.18 athāyuṣmān ānando yāvad evābhūd āyuṣmato bhūmikasyāyuṣmatā śāriputreṇa sārdham antarākathāsamudāhāras tat sarvam udgṛhya paryavāpya yena bhagavāṃs tenopajagāma /",
    "K10nidansyu:1089": " upetya bhagavatpādau śirasā vanditvaikānte 'sthāt /",
    "K10nidansyu:1090": " ekāntasthita āyuṣmān ānando yāvad evābhūd āyuṣmato bhūmikasyāyuṣmatā śāriputreṇā sārdham antarākathāsamudāhāras tat sarvaṃ bhagavato vistareṇārocayati",
    "K10nidansyu:1091": " NidSa 22.19 evam ukto bhagavān āyuṣmantam ānandam idam avocat /",
    "K10nidansyu:1092": " sādhu sādhv ānanda paṇḍitaḥ śāriputro bhikṣuḥ /",
    "K10nidansyu:1093": " kālagatena praśnaḥ samyakprajñayā pṛṣṭena vyākṛtaḥ /",
    "K10nidansyu:1094": " icchāmi kaś ca śrāvakaḥ kālagatena praśnaṃ pṛṣṭo vyākuryāt tadyathā śāriputreṇa bhikṣuṇā vyākṛtaḥ /",
    "K10nidansyu:1095": " NidSa 22.20 eko 'yaṃ samayaḥ /",
    "K10nidansyu:1096": " rājagṛhe viharāmi girivraje /",
    "K10nidansyu:1097": " tatra mamānyatīrthikāḥ parivrājakā etad evārtham ebhiḥ padair ebhir vyañjanaiḥ praśnaṃ pṛṣṭavantaḥ /",
    "K10nidansyu:1098": " teṣāṃ mayā eṣa evārtho ebhiḥ padair ebhir vyañjanaiḥ praśnaḥ pṛṣṭena vyākṛtas tadyathā śāriputreṇa bhikṣuṇā /",
    "K10nidansyu:1099": " NidSa 22.21 tatra ye kecic chramaṇabrāhmaṇāḥ svayaṃkṛtaṃ sukhaduḥkhaṃ prajñapayanti tān aham upasaṃkramāmi /",
    "K10nidansyu:1100": " upasaṃkramyaivaṃ vadāmi /",
    "K10nidansyu:1101": " satyaṃ kila bhavantaḥ svayaṃkṛtaṃ sukhaduḥkhaṃ prajñapayanti /",
    "K10nidansyu:1102": " te mayā pṛṣṭā evam iti pratijānanti /",
    "K10nidansyu:1103": " tān aham evaṃ vadāmi /",
    "K10nidansyu:1104": " asty etad bhadanta evam ucyate /",
    "K10nidansyu:1105": " yat punar atra bhavantaḥ sthāmaśaḥ parāmṛśyābhiniviśyānuvyavaharanti /",
    "K10nidansyu:1106": " idam eva satyaṃ moham anyat /",
    "K10nidansyu:1107": " idam atrāhaṃ nānujānāmi /",
    "K10nidansyu:1108": " NidSa 22.22 tat kasmād dhetoḥ /",
    "K10nidansyu:1109": " anyathāsamutpannaṃ mayā bhavantaḥ sukhaduḥkhaṃ prajñaptam /",
    "K10nidansyu:1110": " te mama pṛcchanti /",
    "K10nidansyu:1111": " kathaṃ samutpannaṃ bhagavatā gautamena sukhaduḥkham prajñaptam /",
    "K10nidansyu:1112": " tān aham evaṃ vadāmi /",
    "K10nidansyu:1113": " pratītyasamutpannaṃ mayā sukhaduḥaṃ prajñaptam /",
    "K10nidansyu:1114": " NidSa 22.23 evaṃ parakṛtaṃ svayaṃkṛtañ ca parakṛtañ ca",
    "K10nidansyu:1115": " asvayaṃkāraparakārahetusamutpannaṃ sukhadukhaṃ prajñapayanti tān aham upasaṃkramāmi pūrvavad yāvat /",
    "K10nidansyu:1116": " NidSa 22.24 yathā khalv ahaṃ bhadanta bhagavato bhāṣitasyārtham ājānāmi jātyāṃ satyāṃ jarāmaraṇaṃ bhavati /",
    "K10nidansyu:1117": " nānyatrajātipratyayaṃ jarāmaraṇam /",
    "K10nidansyu:1118": " yāvad avidyāyāṃ satyāṃ saṃskārā bhavanti /",
    "K10nidansyu:1119": " nānyatrāvidyāpratyayāḥ saṃskārāḥ /",
    "K10nidansyu:1120": " NidSa 22.25 evaṃ nirodho vācyaḥ /",
    "K10nidansyu:1121": " NidSa 22.26 etad eva bhagavān āyuṣmata ānandasya pratyācārayati /",
    "K10nidansyu:1122": " Sūtra 23: dṛṣṭisampanna (der rechten Ansicht teilhaft)",
    "K10nidansyu:1123": " NidSa 23.1 rājagṛhe nidānam /",
    "K10nidansyu:1124": " NidSa 23.2 tena khalu samayenāyuṣmāñ chāriputra āyuṣmāṃś ca mahākoṣṭhilo rājagṛhe viharato gṛdhrakūṭe parvate /",
    "K10nidansyu:1125": " NidSa 23.3 athāyuṣmān mahākoṣṭhilaḥ sāyāhne pratisaṃlayanād vyutthāya yenāyuṣmāñ chāriputras tenopajagāma /",
    "K10nidansyu:1126": " upetyāyuṣmatā śāriputreṇa sārdhaṃ saṃmukhaṃ sammodanīṃ saṃraṃjanīṃ kathāṃ vividhām upasaṃhṛtyaikānte nyaṣīdat /",
    "K10nidansyu:1127": " ekāntaniṣaṇṇa āyuṣmān mahākoṣṭhila āyuṣmantaṃ śāriputram idam avocat /",
    "K10nidansyu:1128": " NidSa 23.4 pṛcchāma āyuṣmañ chāriputra kañcid eva pradeśam /",
    "K10nidansyu:1129": " saced avakāśaṃ kuryāḥ praśnasya vyākaraṇāya /",
    "K10nidansyu:1130": " NidSa 23.5 pṛcchāyuṣman mahākosṭhila /",
    "K10nidansyu:1131": " śrutvā te vedayiṣyāmi /",
    "K10nidansyu:1132": " NidSa 23.6 kiyatāyuṣmañ chāriputra āryaśrāvako 'smin dharmavinaye dṛṣṭisaṃpannaś ca bhavati /",
    "K10nidansyu:1133": " ṛjvyā ca dṛṣṭyā samanvāgato bhavati /",
    "K10nidansyu:1134": " buddhe cāvetyaprasādena samanvāgato bhavati /",
    "K10nidansyu:1135": " āgata imaṃ saddharmam upagata imaṃ saddharmam avaiti saddharmam ity ucyate /",
    "K10nidansyu:1136": " NidSa 23.7a yataś cāyaṃ mahākoṣṭhila āryaśrāvako 'kuśalaṃ yathābhūtaṃ prajānāti /",
    "K10nidansyu:1137": " akuśalamūlaṃ yathābhūtaṃ prajānāti /",
    "K10nidansyu:1138": " kuśalaṃ yathābhūtaṃ prajānāti /",
    "K10nidansyu:1139": " kuśalamūlaṃ yathābhūtaṃ prajānāti /",
    "K10nidansyu:1140": " NidSa 23.7b kim akuśalaṃ yathābhūtaṃ prajānāti /",
    "K10nidansyu:1141": " akuśalaṃ kāyakarma vākkarma manaḥkarma /",
    "K10nidansyu:1142": " idam akuśalam /",
    "K10nidansyu:1143": " evam akuśalaṃ yathābhūtaṃ prajānāti /",
    "K10nidansyu:1144": " NidSa 23.7c kim akuśalamūlaṃ yathābhūtaṃ prajānāti /",
    "K10nidansyu:1145": " trīṇy akuśalamūlāni /",
    "K10nidansyu:1146": " lobho 'kuśalamūlam /",
    "K10nidansyu:1147": " dveṣo moho 'kuśalamūlam /",
    "K10nidansyu:1148": " idam akuśalamūlam /",
    "K10nidansyu:1149": " evam akuśalamūlaṃ yathābhūtaṃ prajānāti /",
    "K10nidansyu:1150": " NidSa 23.7d kuśalaṃ kāyakarma vākkarma manaḥkarma /",
    "K10nidansyu:1151": " idaṃ kuśalam /",
    "K10nidansyu:1152": " evaṃ kuśalaṃ yathābhūtaṃ prajānāti /",
    "K10nidansyu:1153": " NidSa 23.7e kiṃ kuśalamūlaṃ yathābhūtaṃ prajānāti /",
    "K10nidansyu:1154": " trīṇi kuśalamūlāni /",
    "K10nidansyu:1155": " alobhaḥ kuśalamūlam /",
    "K10nidansyu:1156": " adveṣo 'mohaḥ kuśalamūlam /",
    "K10nidansyu:1157": " idaṃ kuśalamūlam /",
    "K10nidansyu:1158": " evaṃ kuśalamūlaṃ yathābhūtaṃ prajānāti /",
    "K10nidansyu:1159": " NidSa 23.7f yataś cāyuṣman mahākoṣṭhila āryāśrāvaka evam akuśalaṃ yathābhūtaṃ prajānāti /",
    "K10nidansyu:1160": " akuśalamūlaṃ yathābhūtaṃ prajānāti /",
    "K10nidansyu:1161": " kuśalaṃ yathābhūtaṃ prajānāti /",
    "K10nidansyu:1162": " kuśalamūlaṃ yathābhūtaṃ prajānāti /",
    "K10nidansyu:1163": " NidSa 23.7g iyatāryaśrāvako 'smin dharmavinaye dṛṣṭisaṃpannaś ca bhavati /",
    "K10nidansyu:1164": " ṛjvyā ca dṛṣṭyā samanvāgato bhavati /",
    "K10nidansyu:1165": " buddhe cāvetyaprasādena samanvāgato bhavati /",
    "K10nidansyu:1166": " āgata imaṃ saddharmam upagata imaṃ saddharmam avaiti saddharmam ity ucyate /",
    "K10nidansyu:1167": " NidSa 23.8 kin nv āyuṣmañ chāriputra eṣa eva paryāyaḥ /",
    "K10nidansyu:1168": " aho svid anyo 'pi /",
    "K10nidansyu:1169": " syād āyuṣman mahākoṣṭhila anyo 'pi /",
    "K10nidansyu:1170": " NidSa 23.9a yataś cāryaśrāvaka āhārān yathābhūtaṃ prajānāti /",
    "K10nidansyu:1171": " āhārasamudayam āhāranirodham āhāranirodhagāminīṃ pratipadaṃ yathābhūtaṃ prajānāti /",
    "K10nidansyu:1172": " NidSa 23.9b kim āhārān yathābhūtaṃ prajānāti /",
    "K10nidansyu:1173": " catvāra āhārāḥ /",
    "K10nidansyu:1174": " kabaḍiṃkāra āhāra audārikaḥ sūkṣmaś ca /",
    "K10nidansyu:1175": " sparśo dvitīyaḥ /",
    "K10nidansyu:1176": " manaḥsañcetanā tṛtīyaḥ /",
    "K10nidansyu:1177": " vijñānaṃ caturthaḥ /",
    "K10nidansyu:1178": " ima āhārāḥ /",
    "K10nidansyu:1179": " evam āhārān yathābhūtaṃ prajānāti /",
    "K10nidansyu:1180": " NidSa 23.9c kim āhārasamudayaṃ yathābhūtaṃ prajānāti /",
    "K10nidansyu:1181": " tṛṣṇā paunarbhavikī nandirāgasahagatā tatratatrābhinandinī /",
    "K10nidansyu:1182": " ayam āhārasamudayaḥ /",
    "K10nidansyu:1183": " evam āhārasamudayaṃ yathābhūtaṃ prajānāti /",
    "K10nidansyu:1184": " NidSa 23.9d kim āhāranirodhaṃ yathābhūtaṃ prajānāti /",
    "K10nidansyu:1185": " yad asyā eva tṛṣṇāyāḥ paunarbhavikyā nandirāgasahagatāyās tatratatrābhinandinyā yad aśeṣaṃ prāhāṇaṃ pratiniḥsargo vyantibhāvaḥ kṣayo virāgo nirodho vyupaśamo 'staṃgamaḥ /",
    "K10nidansyu:1186": " ayam āhāranirodhaḥ /",
    "K10nidansyu:1187": " evam āhāranirodhaṃ yathābhūtaṃ prajānāti /",
    "K10nidansyu:1188": " NidSa 23.9e kim āhāranirodhagāminīṃ pratipadaṃ yathābhūtaṃ prajānāti /",
    "K10nidansyu:1189": " yadutāryāṣṭāṅgo mārgaḥ /",
    "K10nidansyu:1190": " tadyathā samyagdṛṣṭiḥ samyaksaṃkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ /",
    "K10nidansyu:1191": " eṣa mārgaḥ /",
    "K10nidansyu:1192": " iyam āhāranirodhagāminī pratipat /",
    "K10nidansyu:1193": " evam āhāranirodhagāminīṃ pratipadaṃ yathābhūtaṃ prajānāti /",
    "K10nidansyu:1194": " NidSa 23.9f yataś cāryaśrāvaka evam āhārān yathābhūtaṃ prajānāti /",
    "K10nidansyu:1195": " āhārasamudayam āhāranirodham āhāranirodhagāminīṃ pratipadaṃ yathābhūtaṃ prajānāti /",
    "K10nidansyu:1196": " NidSa 23.9g iyatāryaśrāvako 'smin dharmavinaye dṛṣṭisampannaś ca bhavati pūrvavat /",
    "K10nidansyu:1197": " NidSa 23.10 kin nv āyuṣmañ chāriputra eṣa eva paryāyaḥ /",
    "K10nidansyu:1198": " aho svid anyo'pi /",
    "K10nidansyu:1199": " syād āyuṣman mahākoṣṭhila anyo'pi /",
    "K10nidansyu:1200": " NidSa 23.11a yataś cāryaśrāvaka āsravān yathābhūtaṃ prajānāti /",
    "K10nidansyu:1201": " āsravasamudayam āsravanirodham āsravanirodhagāminīṃ pratipadaṃ yathābhūtaṃ prajānāti /",
    "K10nidansyu:1202": " NidSa 23.11b kim āsravān yathābhūtaṃ prajānāti /",
    "K10nidansyu:1203": " traya āsravāḥ /",
    "K10nidansyu:1204": " kāmāsravo bhavāsravo 'vidyāsravaḥ /",
    "K10nidansyu:1205": " ima āsravāḥ /",
    "K10nidansyu:1206": " evam āsravān yathābhūtaṃ prajānāti /",
    "K10nidansyu:1207": " NidSa 23.11c kim āsravasamudayaṃ yathābhūtaṃ prajānāti /",
    "K10nidansyu:1208": " avidyāsamudayād āsravasamudayaḥ /",
    "K10nidansyu:1209": " ayam āsravasamudayaḥ /",
    "K10nidansyu:1210": " evam āsravasamudayaṃ yathābhūtaṃ prajānāti /",
    "K10nidansyu:1211": " NidSa 23.11d kim āsravanirodhaṃ yathābhūtaṃ prajānāti /",
    "K10nidansyu:1212": " avidyānirodhād āsravanirodhaḥ /",
    "K10nidansyu:1213": " evam āsravanirodhaṃ yathābhūtaṃ prajānāti /",
    "K10nidansyu:1214": " NidSa 23.11e kim āsravanirodhagāminīṃ pratipadaṃ yathābhūtaṃ prajānāti /",
    "K10nidansyu:1215": " āryāṣṭāṅgo mārgaḥ pūrvavat /",
    "K10nidansyu:1216": " NidSa 23.11f yataś cāryaśrāvaka evam āsravān yathābhūtaṃ prajānāti /",
    "K10nidansyu:1217": " āsravasamudayam āsravanirodham āsravanirodhagāminīṃ pratipadaṃ yathābhūtaṃ prajānāti /",
    "K10nidansyu:1218": " NidSa 23.11g iyatāryaśrāvako 'smin dharmavinaye dṛṣṭisampannaś ca bhavati pūrvavat /",
    "K10nidansyu:1219": " NidSa 23.12 kin nv āyuṣmañ chāriputra eṣa eva paryāyaḥ /",
    "K10nidansyu:1220": " aho svid anyo'pi /",
    "K10nidansyu:1221": " syād āyuṣman mahākoṣṭhila anyo'pi /",
    "K10nidansyu:1222": " NidSa 23.13a yataś cāryaśrāvako duḥkhaṃ yathābhūtaṃ prajānāti /",
    "K10nidansyu:1223": " duḥkhasamudayaṃ duḥkhanirodhaṃ duḥkhanirodhagāminīṃ pratipadaṃ yathābhūtaṃ prajānāti /",
    "K10nidansyu:1224": " NidSa 23.13b kiṃ duḥkhaṃ yathābhūtaṃ prajānāti /",
    "K10nidansyu:1225": " jātir duḥkham /",
    "K10nidansyu:1226": " jarā duḥkham /",
    "K10nidansyu:1227": " vyādhir duḥkham /",
    "K10nidansyu:1228": " maraṇaṃ duḥkham /",
    "K10nidansyu:1229": " priyaviprayogo duḥkham /",
    "K10nidansyu:1230": " apriyasaṃprayogo duḥkham /",
    "K10nidansyu:1231": " yad apīcchate paryeṣamāṇo na labhate tad api duḥkham /",
    "K10nidansyu:1232": " saṃkṣiptena pañcopādānaskandhā duḥkham /",
    "K10nidansyu:1233": " idaṃ duḥkham /",
    "K10nidansyu:1234": " evaṃ duḥkhaṃ yathābhūtaṃ prajānāti /",
    "K10nidansyu:1235": " NidSa 23.13c kiṃ duḥkhasamudayaṃ yathābhūtaṃ prajānāti /",
    "K10nidansyu:1236": " tṛṣṇā paunarbhavikī pūrvavat /",
    "K10nidansyu:1237": " ayaṃ duḥkhasamudayaḥ /",
    "K10nidansyu:1238": " evaṃ duḥkhasamudayaṃ yathābhūtaṃ prajānāti /",
    "K10nidansyu:1239": " NidSa 23.13d kiṃ duḥkhanirodhaṃ yathābhūtaṃ prajānāti /",
    "K10nidansyu:1240": " yad asyā eva tṛṣṇāyāḥ paunarbhavikyāḥ pūrvavat /",
    "K10nidansyu:1241": " ayaṃ duḥkhanirodhaḥ /",
    "K10nidansyu:1242": " evaṃ duḥkhanirodhaṃ yathābhūtaṃ prajānāti /",
    "K10nidansyu:1243": " NidSa 23.13e kiṃ duḥkhanirodhagāminīṃ pratipadaṃ yathābhūtaṃ prajānāti /",
    "K10nidansyu:1244": " āryāṣṭāṅgomārgaḥ pūrvavat /",
    "K10nidansyu:1245": " iyaṃ duḥkhanirodhagāminī pratipat /",
    "K10nidansyu:1246": " evaṃ duḥkhanirodhagāminīṃ pratipadaṃ yathābhūtaṃ prajānāti /",
    "K10nidansyu:1247": " NidSa 23.13f",
    "K10nidansyu:1248": " NidSa 23.13g iyatāryaśrāvako 'smin dharmavinaye dṛṣṭisampannaś ca bhavati pūrvavat /",
    "K10nidansyu:1249": " NidSa 23.14 kin nv āyuṣmañ chāriputra eṣa eva paryāyaḥ /",
    "K10nidansyu:1250": " aho svid anyo 'pi /",
    "K10nidansyu:1251": " syād āyuṣman mahākoṣṭhila anyo 'pi /",
    "K10nidansyu:1252": " NidSa 23.15a yataś cāryaśrāvako jarāmaraṇaṃ yathābhūtaṃ prajānāti /",
    "K10nidansyu:1253": " jarāmaraṇasamudayaṃ jarāmaraṇanirodhaṃ jarāmaraṇanirodhagāminīṃ pratipadaṃ yathābhūtaṃ prajānāti /",
    "K10nidansyu:1254": " NidSa 23.15b kiṃ jarāmaraṇaṃ yathābhūtaṃ prajānāti /",
    "K10nidansyu:1255": " pūrvavad yathā ādisūtre /",
    "K10nidansyu:1256": " NidSa 23.15c kiṃ jarāmaraṇasamudayaṃ yathābhūtaṃ prajānāti /",
    "K10nidansyu:1257": " jātisamudayāj jarāmaraṇasamudayaḥ /",
    "K10nidansyu:1258": " NidSa 23.15d evaṃ jātinirodhāj jarāmaraṇanirodhaḥ /",
    "K10nidansyu:1259": " NidSa 23.15e āryāṣṭāṅgo mārgaḥ pūrvavat /",
    "K10nidansyu:1260": " NidSa 23.15f yataś cāryaśrāvaka evaṃ jarāmaraṇaṃ yathābhūtaṃ prajānāti /",
    "K10nidansyu:1261": " jarāmaraṇasamudayaṃ jarāmaraṇanirodhaṃ jarāmaraṇanirodhagāminīṃ pratipadaṃ yathābhūtaṃ prajānāti /",
    "K10nidansyu:1262": " NidSa 23.15g iyatāryaśrāvako 'smin dharmavinaye dṛṣṭisampannaś ca bhavati pūrvavat /",
    "K10nidansyu:1263": " NidSa 23.16 evaṃ jātir bhava upādānaṃ tṛṣṇā vedanā sparśaḥ ṣadāyatanaṃ nāmarūpaṃ vijñānaṃ saṃskārāḥ /",
    "K10nidansyu:1264": " NidSa 23.17a yataś cāryaśrāvakaḥ saṃskārān yathābhūtaṃ prajānāti /",
    "K10nidansyu:1265": " saṃskārasamudayaṃ saṃskāranirodhaṃ saṃskāranirodhagāminīṃ pratipadaṃ yathābhūtaṃ prajānāti /",
    "K10nidansyu:1266": " NidSa 23.17b kiṃ saṃskārān yathābhūtaṃ prajānāti /",
    "K10nidansyu:1267": " trayaḥ saṃskārāḥ /",
    "K10nidansyu:1268": " kāyasaṃskāro vāksaṃskāro manaḥsaṃskāraḥ /",
    "K10nidansyu:1269": " NidSa 23.17c kiṃ saṃskārasamudayaṃ yathābhūtaṃ prajānāti /",
    "K10nidansyu:1270": " avidyāyāḥ samudayāt saṃskārasamudayaḥ /",
    "K10nidansyu:1271": " ayaṃ saṃskārasamudayaḥ /",
    "K10nidansyu:1272": " evaṃ saṃskārasamudayaṃ yathābhūtaṃ prajānāti /",
    "K10nidansyu:1273": " NidSa 23.17d kiṃ saṃskāranirodhaṃ yathābhūtaṃ prajānāti /",
    "K10nidansyu:1274": " avidyāyā nirodhāt saṃskāranirodhaḥ /",
    "K10nidansyu:1275": " ayaṃ saṃskāranirodhaḥ /",
    "K10nidansyu:1276": " NidSa 23.17e kiṃ saṃskāranirodhagāminīṃ pratipadaṃ yathābhūtaṃ prajānāti /",
    "K10nidansyu:1277": " āryāṣṭāṅgo mārgaḥ pūrvavat /",
    "K10nidansyu:1278": " NidSa 23.17f yataś cāyuṣman mahākoṣṭhila āryaśrāvaka evaṃ saṃskārān yathābhūtaṃ prajānāti",
    "K10nidansyu:1279": " saṃskārasamudayaṃ saṃskāranirodhaṃ saṃskāranirodhagāminīṃ pratipadaṃ yathābhūtaṃ prajānāti /",
    "K10nidansyu:1280": " NidSa 23.17g iyatāryaśrāvako 'smin dharmavinaye dṛṣṭisaṃpannaś ca bhavati /",
    "K10nidansyu:1281": " ṛjvyā ca dṛṣṭyā samanvāgato bhavati /",
    "K10nidansyu:1282": " buddhe cāvetyaprasādena samanvāgato bhavati /",
    "K10nidansyu:1283": " āgata imaṃ saddharmam upagata imaṃ saddharmam avaiti saddharmam ity ucyate /",
    "K10nidansyu:1284": " NidSa 23.18 kin nv āyuṣmañ chāriputra eṣa eva paryāyaḥ /",
    "K10nidansyu:1285": " aho svid anyo 'pi /",
    "K10nidansyu:1286": " NidSa 23.19 atisarasy atisarasy āyuṣman mahākoṣṭhila /",
    "K10nidansyu:1287": " na śakṣyase praśnān āparyantam udgṛhītuṃ yataś caryaśrāvakasyāvidyā viraktā bhavati vidyotpannā /",
    "K10nidansyu:1288": " NidSa 23.20 atha kin nv asyottare karaṇīyam iti tau satpuruṣāv anyonyabhāṣitam abhinandyānumodya utthāyāsanāt prakrāntau //",
    "K10nidansyu:1289": " Sūtra 24: bhūtam idam",
    "K10nidansyu:1290": " NidSa 24.1 tatra bhagavān āyuṣmantaṃ śāriputram āmantrayati /",
    "K10nidansyu:1291": " NidSa 24.2a uktam idaṃ śāriputra mayā parāyaṇeṣv ajitapraśneṣu /",
    "K10nidansyu:1292": " ye ca saṅkhyātadharmāṇi",
    "K10nidansyu:1293": " ye ca śaikṣāḥ pṛthagvidhāḥ /",
    "K10nidansyu:1294": " teṣāṃ me nipakasyeryāṃ",
    "K10nidansyu:1295": " pṛṣṭaḥ prabrūhi māriṣa // //",
    "K10nidansyu:1296": " NidSa 24.2b ke śāriputra śaikṣāḥ ke ca saṅkhyātadharmāṇi /",
    "K10nidansyu:1297": " NidSa 24.3 evam ukta āyuṣmāñ chāriputras tūṣṇī /",
    "K10nidansyu:1298": " NidSa 24.4 dvir api trir api bhagavān āyuṣmantaṃ śāriputram idam avocat /",
    "K10nidansyu:1299": " NidSa 24.5 uktam idaṃ śāriputra mayā parāyaṇesv ajitapraśneṣu /",
    "K10nidansyu:1300": " ye ca saṅkhyātadharmāḥ pūrvavat /",
    "K10nidansyu:1301": " NidSa 24.6 dvir api trir apy āyuṣmāñ chāriputras tūṣṇīm abhūt /",
    "K10nidansyu:1302": " NidSa 24.7 tatra bhagavān āyuṣmantaṃ śāriputram āmantrayati /",
    "K10nidansyu:1303": " NidSa 24.8 bhūtam idaṃ śāriputra /",
    "K10nidansyu:1304": " NidSa 24.9 evam etad bhūtaṃ bhadanta /",
    "K10nidansyu:1305": " bhūtasya bhadanta bhikṣur nirvide virāgāya nirodhāya pratipanno bhavati /",
    "K10nidansyu:1306": " NidSa 24.10 tadāhārasaṃbhavaḥ /",
    "K10nidansyu:1307": " tadāhārasaṃbhavasya bhikṣur nirvide virāgāya nirodhāya pratipanno bhavati /",
    "K10nidansyu:1308": " NidSa 24.11 tadāhāranirodha iti /",
    "K10nidansyu:1309": " yad bhūtaṃ tan nirodhadharmam iti viditvā nirodhadharmasya bhikṣur nirvide virāgāya nirodhāya pratipanno bhavati /",
    "K10nidansyu:1310": " NidSa 24.12 ima ucyante śaikṣāḥ /",
    "K10nidansyu:1311": " NidSa 24.13 bhūtam idaṃ śāriputra /",
    "K10nidansyu:1312": " NidSa 24.14 evam etad bhūtaṃ bhadanta /",
    "K10nidansyu:1313": " bhūtasya bhadanta bhikṣur nirvide virāgāya nirodhāyānupādāyāsravebhyaḥ samyaksuvimuktacitto bhavati /",
    "K10nidansyu:1314": " NidSa 24.15 tadāhārasaṃbhavaḥ /",
    "K10nidansyu:1315": " tadāhārasaṃbhavasya bhikṣur nirvide virāgāya nirodhāyānupādāyāsravebhyaḥ samyaksuvimuktacitto bhavati /",
    "K10nidansyu:1316": " NidSa 24.16 tadāhāranirodha iti /",
    "K10nidansyu:1317": " yad bhūtaṃ tan nirodhadharmam iti viditvā nirodhadharmasya bhikṣur nirvide virāgāya nirodhāyānupādāyāsravebhyaḥ samyaksuvimuktacitto bhavati",
    "K10nidansyu:1318": " NidSa 24.17 ima ucyante saṅkhyātadharmāṇaḥ /",
    "K10nidansyu:1319": " NidSa 24.18 evam etac cchāriputra bhūtam /",
    "K10nidansyu:1320": " evam etac cchāriputra bhūtasya bhikṣur nirvide virāgāya pūrvavad yāvat saṅkhyātadharmāṇaḥ /",
    "K10nidansyu:1321": " NidSa 24.19 atha bhagavān utthāyāsanād vihāraṃ prāviśat pratisaṃlayanāya /",
    "K10nidansyu:1322": " NidSa 24.20 athāyuṣmāñ chāriputro 'ciraprakrāntaṃ bhagavantaṃ viditvā bhikṣūn āmantrayati /",
    "K10nidansyu:1323": " NidSa 24.21 apratisaṃviditaṃ mām āyuṣmanto bhagavān etaṃ prathamaṃ praśnaṃ pṛṣṭavān /",
    "K10nidansyu:1324": " tasya me 'bhūd apūrvaṃ dhandhāyitatvam /",
    "K10nidansyu:1325": " NidSa 24.22 yataś ca me bhagavāṃs tat prathamaṃ praśnavyākaraṇam abhyanumoditavān tasya me etad abhavat /",
    "K10nidansyu:1326": " NidSa 24.23 sacet kevalikāṃ rātriṃ bhagavān etam evārtham anyaiḥ padair anyair vyañjanaiḥ",
    "K10nidansyu:1327": " praśnaṃ pṛcchet kevalikām apy ahaṃ rātriṃ bhagavata etam evārtham anyaiḥ padair anyair",
    "K10nidansyu:1328": " vyañjanaiḥ praśnaṃ pṛṣṭo vyākuryām /",
    "K10nidansyu:1329": " NidSa 24.24 saced ekam divasam /",
    "K10nidansyu:1330": " ekaṃ rātridivasam /",
    "K10nidansyu:1331": " saptāpi rātridivasāni bhagavān mām etam evārtham anyaiḥ padair anyair vyañjanaiḥ praśnaṃ pṛcchet /",
    "K10nidansyu:1332": " saptāpy ahaṃ rātridivasāni bhagavata etam evārtham anyaiḥ padair anyair vyañjanaiḥ praśnaṃ pṛṣṭo vyākuryām /",
    "K10nidansyu:1333": " NidSa 24.25 athānyataro bhikṣur yena bhagavāṃs tenopajagāma /",
    "K10nidansyu:1334": " upetya bhagavatpādau śirasā vanditvaikānte 'sthāt /",
    "K10nidansyu:1335": " ekāntasthitaḥ sa bhikṣur bhagavantam idam avocat /",
    "K10nidansyu:1336": " NidSa 24.26 āyuṣmatā bhadanta śāriputreṇa udārārṣahī vāg bhāṣitaikāṃśa udgṛhītaḥ pariṣadi samyaksiṃhanādo nāditaḥ /",
    "K10nidansyu:1337": " NidSa 24.27 apratisaṃviditaṃ mām āyuṣmanto bhagavān etaṃ pūrvavat /",
    "K10nidansyu:1338": " NidSa 24.28 sacet kevalikām apy ahaṃ rātrim āyuṣmantaṃ śāriputram etam evārtham anyaiḥ",
    "K10nidansyu:1339": " padair anyair vyañjanaiḥ praśnaṃ pṛccheyaṃ yāvat saptāpi rātridivasāni śāriputra",
    "K10nidansyu:1340": " etam evārtham anyaiḥ padair anyair vyañjanaiḥ praśnaṃ pṛṣṭo vyākuryāt /",
    "K10nidansyu:1341": " NidSa 24.29 tathā hi śāriputrasya bhikṣor dharmadhātuḥ supratividdhaḥ /",
    "K10nidansyu:1342": " Sūtra 25: abhavya (Unfähig)",
    "K10nidansyu:1343": " NidSa 25.1 magadheṣu nidānam /",
    "K10nidansyu:1344": " NidSa 25.2 traya ime bhikṣavo dharmāḥ saṃvidyante aniṣṭā akāntā amanāpā lokasya /",
    "K10nidansyu:1345": " katame trayaḥ /",
    "K10nidansyu:1346": " tadyathā vyādhir jarā maraṇam /",
    "K10nidansyu:1347": " ime cet trayo dharmā aniṣṭā akāntā amanāpā lokasya nābhaviṣyan tathāgatā arhantaḥ samyaksaṃbuddhā loke na utpatsyante + + + + supraveditasya dharmavinayasya prakāśanāya /",
    "K10nidansyu:1348": " NidSa 25.3 yasmāt tu vyādhir jarā maraṇam ime trayo dharmā aniṣṭā akāntā amanāpā",
    "K10nidansyu:1349": " lokasya bhavanti tasmāt tathāgatā arhantaḥ samyaksaṃbuddhā loke utpadyante supraveditasya",
    "K10nidansyu:1350": " dharmavinayasya prakāsanāya /",
    "K10nidansyu:1351": " NidSa 25.4 trīn dharmān aprahāya abhavyo vyādhiṃ jarāṃ maraṇaṃ prahātum /",
    "K10nidansyu:1352": " katamāṃs trīn /",
    "K10nidansyu:1353": " tadyathā rāgadveṣamoham /",
    "K10nidansyu:1354": " imāṃs trīn dharmān aprahāya abhavyovyādhiṃ jarāṃ maraṇaṃ prahātum /",
    "K10nidansyu:1355": " NidSa 25.5 trīn dharmān aprahāya abhavyo rāgadveṣamohaṃ prahātum /",
    "K10nidansyu:1356": " katamāṃs trīn /",
    "K10nidansyu:1357": " tadyathā satkāyadṛṣṭiṃ śīlavrataparāmarśaṃ vicikitsām /",
    "K10nidansyu:1358": " imāṃs trīn dharmān aprahāya abhavyo rāgadveṣamohaṃ prahātum /",
    "K10nidansyu:1359": " NidSa 25.6 trīn dharmān aprahāya abhavyo satkāyadṛṣṭiṃ śīlavrataparāmarśaṃ vicikitsāṃ ca prahātum /",
    "K10nidansyu:1360": " katamāṃs trīn /",
    "K10nidansyu:1361": " ayoniśo manasikāraṃ kumārgasevanāṃ līnacittatāṃ ca /",
    "K10nidansyu:1362": " imāṃs trīn dharmān aprahāya abhavyo satkāyadṛṣṭiṃ śilavrataparāmarśaṃ vicikitsāṃ ca prahātum /",
    "K10nidansyu:1363": " NidSa 25.7 trīn dharmān aprahāya abhavyo ayoniśo manasikāraṃ kumārgasevanāṃ līcacittatāṃ ca prahātum /",
    "K10nidansyu:1364": " katamāṃs trīn /",
    "K10nidansyu:1365": " muṣṭasmṛtitām asaṃprajanyaṃ vikṣepaṃ ca /",
    "K10nidansyu:1366": " imāṃs trīn dharmānaprahāya abhavyo ayoniśo manasikāraṃ kumārgasevanāṃ līnacittatāṃ ca prahātum /",
    "K10nidansyu:1367": " NidSa 25.8 trīn dharmān aprahāya abhavyo muṣṭasmṛtitām asaṃprajanyaṃ vikṣepaṃ ca prahātum /",
    "K10nidansyu:1368": " katamāṃs trīn /",
    "K10nidansyu:1369": " auddhatyam asaṃvaraṃ duḥśīlaṃ ca /",
    "K10nidansyu:1370": " imāṃs trīn dharmān aprahāya abhavyo muṣṭasmṛtitām asaṃprajanyaṃ vikṣepaṃ ca prahātum /",
    "K10nidansyu:1371": " NidSa 25.9 trīn dharmān aprahāya abhavyo auddhatyam asaṃvaraṃ duḥśīlaṃ ca prahātum /",
    "K10nidansyu:1372": " katamāṃs trīn /",
    "K10nidansyu:1373": " āśraddhyam avadānyatāṃ kausīdyam /",
    "K10nidansyu:1374": " imāṃs trīn dharmān aprahāya abhavyo auddhatyam asaṃvaraṃ duḥśīlaṃ ca prahātum /",
    "K10nidansyu:1375": " NidSa 25.10 trīn dharmān aprahāya abhavyo āśraddhyam avadānyatāṃ kausīdyaṃ prahātum /",
    "K10nidansyu:1376": " katamāṃs trīn /",
    "K10nidansyu:1377": " āryāṇām adarśanakāmatām āryasya dharmasya aśravaṇakāmatām upālaṃbhacittatāṃ ca /",
    "K10nidansyu:1378": " imāṃs trīn dharmān aprahāya abhavyo āśraddhyam avadānyatāṃ kausīdyaṃ prahātum /",
    "K10nidansyu:1379": " NidSa 25.11 trīn dharmān aprahāya abhavyo āryāṇām adarśanakāmatām āryasya dharmasya aśravaṇakāmatām upālaṃbhacittatāṃ ca prahātum /",
    "K10nidansyu:1380": " katamāṃs trīn /",
    "K10nidansyu:1381": " anādaryaṃ daurvacasyaṃ pāpamitratāṃ ca /",
    "K10nidansyu:1382": " imāṃs trīn dharmān aprahāya abhavyo āryāṇām adarśanakāmatām āryasya dharmasya aśravaṇakāmatām upālaṃbhacittatāṃ ca prahātum /",
    "K10nidansyu:1383": " NidSa 25.12 trīn dharmān aprahāya abhavyo anādaryaṃ daurvacasyaṃ pāpamitratāṃ ca prahātum /",
    "K10nidansyu:1384": " katamāṃs trīn /",
    "K10nidansyu:1385": " āhrīkyam anapatrāpyaṃ pramādam /",
    "K10nidansyu:1386": " imāṃs trīn dharmān aprahāya abhavyo anādaryaṃ daurvacasyaṃ pāpamitratāṃ ca prahātum /",
    "K10nidansyu:1387": " NidSa 25.13 tat kasmād dhetoḥ /",
    "K10nidansyu:1388": " ahrīmān anapatrāpī pramatto bhavati /",
    "K10nidansyu:1389": " sa pramattaḥ sann anādaro bhavati /",
    "K10nidansyu:1390": " sa anādaraḥ samānaḥ pāpamitro bhavati /",
    "K10nidansyu:1391": " sa pāpamitraḥ samānaḥ + + + + + + + + + + .o bhavaty upālaṃbhacitto bhavati /",
    "K10nidansyu:1392": " sa upālaṃbhacittaḥ samāno 'śraddho bhavati /",
    "K10nidansyu:1393": " so 'śraddhaḥ samāno + + + bhavati /",
    "K10nidansyu:1394": " sa + + + + samānaḥ + + + + + + + + + + duḥśīlo bhavati /",
    "K10nidansyu:1395": " sa auddhatyakāmaḥ /",
    "K10nidansyu:1396": " sa muṣṭasmṛtitām asaṃprajanyaṃ vikṣepaṃ + + + + + + + + + + + + + līnacitto bhavati /",
    "K10nidansyu:1397": " sa līnacittaḥ samāno vicikitsāṃ satkāyadṛṣṭiṃ ca niviśati /",
    "K10nidansyu:1398": " śīlavrataṃ parāmṛśati /",
    "K10nidansyu:1399": " atīrṇakāṅkṣaḥ samānaḥ sarāgadveṣamoho bhavati /",
    "K10nidansyu:1400": " avītarāgadveṣamoho abhavyo vyādhim jarāṃ maraṇam apakrāmitum /",
    "K10nidansyu:1401": " NidSa 25.14 trīṃs tu dharmān prahāya bhavyo vyādhiṃ jarāṃ maraṇaṃ prahātum /",
    "K10nidansyu:1402": " katamāṃs trīn /",
    "K10nidansyu:1403": " rāgadveṣamohān /",
    "K10nidansyu:1404": " imāṃs trīn dharmān prahāya bhavyo vyādhiṃ jarāṃ maraṇaṃ prahātum /",
    "K10nidansyu:1405": " NidSa 25.15 trīṃs tu dharmān prahāya bhavyo rāgadveṣamohān prahātum /",
    "K10nidansyu:1406": " katamāṃs trīn /",
    "K10nidansyu:1407": " satkāyadṛṣṭiṃ śīlavrataparāmarśaṃ vicikitsām /",
    "K10nidansyu:1408": " imāṃs trīn dharmān prahāya bhavyorāgadveṣamohān prahātum /",
    "K10nidansyu:1409": " NidSa 25.16 trīṃs tu dharmān prahāya bhavyaḥ satkāyadṛṣṭiṃ śīlavrataparāmarśaṃ vicikitsāṃ ca prahātum /",
    "K10nidansyu:1410": " katamāṃs trīn /",
    "K10nidansyu:1411": " ayoniśo manasikāraṃ kumārgasevanāṃ līnacittatāṃ ca /",
    "K10nidansyu:1412": " imāṃs trīn dharmān prahāya bhavyaḥ satkāyadṛṣṭiṃ śīlavrataparāmarśaṃ vicikitsāṃ ca prahātum /",
    "K10nidansyu:1413": " NidSa 25.17 trīṃs tu dharmān prahāya bhavyo ayoniśo manasikāraṃ kumārgasevanāṃ līnacittatāṃ ca prahātum /",
    "K10nidansyu:1414": " katamāṃs trīn /",
    "K10nidansyu:1415": " muṣṭasmṛtitām asaṃprajanyaṃ vikṣepaṃ ca /",
    "K10nidansyu:1416": " imāṃs trīn dharmān prahāya bhavyo ayoniśo manasikāraṃ kumārgasevanāṃ līnacittatāṃ ca prahātum /"
}