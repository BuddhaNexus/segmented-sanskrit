{
    "GSP29udnyku3u:0": " śrīḥ //",
    "GSP29udnyku3u:1": " nyāyakusumāñjalau tṛtīyastabakaḥ //",
    "GSP29udnyku3u:2": " nanvetadapi katham,",
    "GSP29udnyku3u:3": " tatra bādhaka(154)sadbhāvāt /",
    "GSP29udnyku3u:4": " tathā hi- yadi syāt,",
    "GSP29udnyku3u:5": " upalabhyeta /",
    "GSP29udnyku3u:6": " ayogyatvāt sannapi nopalabhyata iti cet- evaṃ tarhi śaśaśṛṅgamapyayogyatvānnopalabhyata iti syāt /",
    "GSP29udnyku3u:7": " naitadevam,",
    "GSP29udnyku3u:8": " śṛṅgasya yogyatayaiva vyāptatvāditi cet- (155)",
    "GSP29udnyku3u:9": " cetanasyāpi yogyopādhimattayaiva vyāptatvāt tadbādhe so 'pi bādhita eveti tulyam /",
    "GSP29udnyku3u:10": " vyāpakasvārthādyanupalambhenāpyanumīyate, nīstīti /",
    "GSP29udnyku3u:11": " ko hi prayojanamantareṇa kiñcitkuryāditi /",
    "GSP29udnyku3u:12": " [ku.3.302] ucyate- yogyādṛṣṭiḥ kuto 'yogye pratibandiḥ (156)",
    "GSP29udnyku3u:13": " kutastarām /",
    "GSP29udnyku3u:14": " kvāyogyaṃ bādhyate śṛṅgaṃ kvānumānamanāśrayam //",
    "GSP29udnyku3u:15": " [ku.3.303] svātmaiva tāvat yogyānupalabdhyā pratiṣiddhuṃ na śakyate;",
    "GSP29udnyku3u:16": " kutastvayogyaḥ parātmā(paramātmā)",
    "GSP29udnyku3u:17": " ? tathāhi- suṣuptyavasthāyāmātmānamanupalabhamānaḥ,",
    "GSP29udnyku3u:18": " nāstītyavadhārayet /",
    "GSP29udnyku3u:19": " kasyāparādhenapunaḥ yogyo 'pyātmā tadānīṃ nopalabhyate?",
    "GSP29udnyku3u:20": " sāmagrīvaiguṇyāt /",
    "GSP29udnyku3u:21": " jñānādikṣaṇikaguṇopadhāne hyātmā gṛhyata iti asya svabhāvaḥ /",
    "GSP29udnyku3u:22": " jñānameva kuto na jāyata iti cintyate paścādvā kathamutpatsyata iti cet- manaso 'nindriyapratyāsannatayājananāt;",
    "GSP29udnyku3u:23": " tatpratyāsattau ca paścājjananāt /",
    "GSP29udnyku3u:24": " [ku.3.304] manovaibhavavādināmidamasaṃmatam /",
    "GSP29udnyku3u:25": " tathā hi /",
    "GSP29udnyku3u:26": " mano vibhu sarvadā sparśarahitadravyatvāt, (157)",
    "GSP29udnyku3u:27": " (sarvadā)",
    "GSP29udnyku3u:28": " viśeṣaguṇaśūnyadravyatvāt nityatve satyanārambhakadravyatvāt jñānāsamavāyikāraṇasaṃyogādhāratvādityāde(158)",
    "GSP29udnyku3u:29": " riti cet-[ku.3.305] na sarveṣāmāpātataḥ svarūpāsiddhatvāt /",
    "GSP29udnyku3u:30": " tathā hi- yadi rū(yadā hi rū)",
    "GSP29udnyku3u:31": " pādyupalabdhīnāṃ kriyātvena karaṇatayā mano 'numitiḥ,",
    "GSP29udnyku3u:32": " na tadā dravyatvasiddhiḥ;",
    "GSP29udnyku3u:33": " adravyasyāpi karaṇatvāt /",
    "GSP29udnyku3u:34": " athāsāmeva sākṣātkāritayendriyatvena tadanumātavyam,",
    "GSP29udnyku3u:35": " tathāpi vyāpakasya nirupādhernendriyatvamityupādhirvaktavyaḥ /",
    "GSP29udnyku3u:36": " tatra- yadi(tadyadi)",
    "GSP29udnyku3u:37": " karṇaśaṣkulīvat nipataśarīrāvayavasyopādhitvam,",
    "GSP29udnyku3u:38": " tadā tāvanmātre vṛttilābhaḥ taddoṣe ca vṛttinirodhaḥ śrotravat prasajyeta /",
    "GSP29udnyku3u:39": " tataḥ śarīramātramupādhirabhidheyaḥ (ravaseyaḥ) /",
    "GSP29udnyku3u:40": " tathā ca tadavacchedena vṛttilābhe,",
    "GSP29udnyku3u:41": " “śirasi me vedanā,",
    "GSP29udnyku3u:42": " pāde me sukha'mityādyavyāpyavṛttitvapratītivirodhaḥ;",
    "GSP29udnyku3u:43": " asamavāyikāraṇānurodhena vibhukāryāṇāṃ prādeśikatvaniyamāt /",
    "GSP29udnyku3u:44": " śarīratadavayavādiparamāṇuparyantopādhikalpanāyāṃ kalpanāgauravaprasaṅgaḥ, (159)",
    "GSP29udnyku3u:45": " niyamānupapattiśceti- tato 'nyadevaikaṃ sūkṣmamupādhitvenātīndriyaṃ kalpanīyam /",
    "GSP29udnyku3u:46": " tathā ca tasyaivendriyatve svābhāvike 'dhikakalpanāyāṃ pramāṇābhāvāt dharmigrāhakapramāṇabādhaḥ /",
    "GSP29udnyku3u:47": " [ku.3.306] atha jñānakrameṇendriyasahakāritayā tadanumānam;",
    "GSP29udnyku3u:48": " tataḥ sutarāṃ prāguktadoṣaḥ /",
    "GSP29udnyku3u:49": " yadi ca manaso vaibhave 'pyadṛṣṭavaśāt krama upapādyeta,",
    "GSP29udnyku3u:50": " tadā manaso 'siddherāśrayāsiddhireva vaibhavahetūnāmiti /",
    "GSP29udnyku3u:51": " [ku.3.307] atha yatrādṛṣṭasya dṛṣṭakāraṇopahāreṇopayogaḥ,",
    "GSP29udnyku3u:52": " tatra tatpūrṇatāyāṃ kāryamutpadyata eva anyathā antyatantusaṃyogebhyo 'pi kadācit,",
    "GSP29udnyku3u:53": " paṭo na jāyota;",
    "GSP29udnyku3u:54": " jāto 'pi vā kadācinnirguṇaḥ syāt;",
    "GSP29udnyku3u:55": " balavattā kulālena dṛḍhadaṇḍanunnamapi cakraṃ na bhrāmyeta /",
    "GSP29udnyku3u:56": " yatra tu dṛṣṭānupahāreṇādṛṣṭavyāpāraḥ,",
    "GSP29udnyku3u:57": " tatra tadvaiguṇyāt kāryānudayaḥ;",
    "GSP29udnyku3u:58": " yathā paramāṇukarmaṇaḥ /",
    "GSP29udnyku3u:59": " tadihāpi yadi viṣayendriyātmanāṃ samavadhānameva jñānahetuḥ,",
    "GSP29udnyku3u:60": " tadā tatsadbhāve sadaiva kāryaṃ syāt /",
    "GSP29udnyku3u:61": " na hyetadatiriktamapyadṛṣṭasyopaharaṇīyamasti /",
    "GSP29udnyku3u:62": " na ca sadaiva jñānodayaḥ /",
    "GSP29udnyku3u:63": " tato 'tiriktamapekṣitavyam /",
    "GSP29udnyku3u:64": " tacca yadyapisarvāṇyevendriyāṇi vyapnoti,",
    "GSP29udnyku3u:65": " tathāpi karaṇadharmatvena kriyākramaḥ saṅgacchate /",
    "GSP29udnyku3u:66": " akalpite tu tasminnāyaṃ nyāyaḥ;",
    "GSP29udnyku3u:67": " pratipatturakaraṇatvāt;",
    "GSP29udnyku3u:68": " cakṣurādīnāmanekatvāt iti cet-[ku.3.308] nanvevamapi yugapadjñānāni mā bhūvan yugapadjñānaṃ tu kena vāryate /",
    "GSP29udnyku3u:69": " bhavatyeva samūhālambanamekaṃ jñānamiti cenna- ekendriyagrahyeṣviva nānendriyagrāhyeṣvapi prasaṅgāt /",
    "GSP29udnyku3u:70": " (160)teṣvapi bhavatyeveti cenna- vyāsaṅgakāle jñānakrameṇa vivādaviṣaye kramānumānāt /",
    "GSP29udnyku3u:71": " [ku.3.309] bubhutsāviśeṣeṇa vyāsaṅge kriyākrama iti cet- mai(nai)",
    "GSP29udnyku3u:72": " vam nahyeṣa bubhutsāyā mahimā,",
    "GSP29udnyku3u:73": " yat abubhutsite viṣaye jñānasāmagryāṃ satyāmapi na jñānam /",
    "GSP29udnyku3u:74": " api tu na tatra saṃskārātiśayādhāyakaḥ pratyayaḥ syāt /",
    "GSP29udnyku3u:75": " yadi tvabubhutsite viṣaye sāmagrīmeva sā nirundhyāt,",
    "GSP29udnyku3u:76": " ghaṭāyonmīlitaṃ cakṣuḥ paṭaṃ naiva darśayet /",
    "GSP29udnyku3u:77": " tasmād bubhutsāpīndriyāntarādākṛṣya",
    "GSP29udnyku3u:78": " bubhutsitārthagrāhiṇīndriye mano niveśayantī yugapadjñānānutpattāvupayujyate;",
    "GSP29udnyku3u:79": " na tu svarūpataḥ /",
    "GSP29udnyku3u:80": " [ku.3.310] vibhuno 'pi manaso vyāpārakramāt krama iti cenna- tasya saṃyogātiriktasya karmarūpatve vaibhavavirodhāt,",
    "GSP29udnyku3u:81": " guṇarūpatve nityasya kramānupapatteḥ;",
    "GSP29udnyku3u:82": " anityasya ca nityaikaguṇasyāvibhudravyasaṃyogāsamavāyikāraṇakatvena tadantareṇānupapatteḥ /",
    "GSP29udnyku3u:83": " tadapi kalpayiṣyata iti cet- tadeva tarhi manaḥsthāne niveśyatāṃ lāghavāya /",
    "GSP29udnyku3u:84": " tasmādaṇveva mana iti /",
    "GSP29udnyku3u:85": " [ku.3.311] tathā ca tasminnanindriyapratyāsanne nirupadhānatvādātmanaḥ suṣuptyavasthāyāmanupalambhaḥ /",
    "GSP29udnyku3u:86": " etadeva manasaḥ śīlamiti kuto niścir(ṇī)",
    "GSP29udnyku3u:87": " tamiti cet- anvayavyatirekābhyām /",
    "GSP29udnyku3u:88": " na kevalaṃ tasya,",
    "GSP29udnyku3u:89": " kiṃ tu sarveṣāmevendriyāṇām /",
    "GSP29udnyku3u:90": " na hi viśeṣaguṇamanapekṣya cakṣurādyapidravye pravartate /",
    "GSP29udnyku3u:91": " (161)svapnāvasthāyāṃ kathaṃ jñānamiti cet- tattatsaṃskārodbodhe viṣayasmaraṇena svapnavibhramāṇāmutpatteḥ /",
    "GSP29udnyku3u:92": " udbodha eva kathamiti cet- mandataratamādinyāyena bāhyānāmeva śabdādīnāmupalambhāt /",
    "GSP29udnyku3u:93": " antataḥ śarīrasyaivoṣmādeḥ pratipatteḥ /",
    "GSP29udnyku3u:94": " yadā ca manastvacamapi parihṛtya purītati vartate,",
    "GSP29udnyku3u:95": " tadā suṣuptiḥ /",
    "GSP29udnyku3u:96": " [ku.3.312] syādetat- parātmā tu kathaṃ parasyāyogyaḥ /",
    "GSP29udnyku3u:97": " na hi sākṣātkārijñānaviṣayatāmevāyaṃ na prāpnoti;",
    "GSP29udnyku3u:98": " svayamapyadarśanaprasaṅgāt /",
    "GSP29udnyku3u:99": " nāpi grahīturevāyamaparādhaḥ,",
    "GSP29udnyku3u:100": " tasyāpi hi jñānasamavāyikāraṇataiva (162) tadyogatā /",
    "GSP29udnyku3u:101": " nāpi karaṇasya;",
    "GSP29udnyku3u:102": " sādhāraṇatvāt /",
    "GSP29udnyku3u:103": " na hyāsaṃsāramekameva mana ekamevātmānaṃ gṛhṇātītyatra niyāmakamasti /",
    "GSP29udnyku3u:104": " svabhāva iti cet- tarhi (163)",
    "GSP29udnyku3u:105": " muktau niḥsvabhāvattvaprasaṅgaḥ;",
    "GSP29udnyku3u:106": " tadekārthatāyā apāyāditi- na;",
    "GSP29udnyku3u:107": " bhojakādṛṣṭopagrahasya niyāmakatvāt /",
    "GSP29udnyku3u:108": " yaddhi mano yaccharīraṃ yānīndriyāṇi yasyādṛṣṭenākṛṣṭāni,",
    "GSP29udnyku3u:109": " tāni tasyaiveti niyamaḥ /",
    "GSP29udnyku3u:110": " taduktaṃ prāk- “pratyātmaniyamāt bhukte'riti /",
    "GSP29udnyku3u:111": " etena parabuddhyādayo vyākhyātāḥ /",
    "GSP29udnyku3u:112": " [ku.3.313] tadevaṃ yogyānupalabdhiḥ parātmādau nāsti /",
    "GSP29udnyku3u:113": " taditarā tu na bādhiketi tavāpi saṃmatam /",
    "GSP29udnyku3u:114": " ataḥ kimadhikṛtya pratibandiḥ /",
    "GSP29udnyku3u:115": " na hi śaśaśṛṅgamayogyānupalabdhyā kaścinniṣedhati /",
    "GSP29udnyku3u:116": " na ca prakṛte yogyānupalabdhiṃ kaścinmanyate /",
    "GSP29udnyku3u:117": " athāyamāśayaḥ- ayogyaśaśaśṛṅgādāvanupalabdhirna bādhikā syāt- iti /",
    "GSP29udnyku3u:118": " tataḥ kim /",
    "GSP29udnyku3u:119": " tatsiddhyediti cet- evamastu,",
    "GSP29udnyku3u:120": " yadi pramāṇamasti /",
    "GSP29udnyku3u:121": " paśutvādikamiti cet- parasādhane pratibandistarhi;",
    "GSP29udnyku3u:122": " na tadbādhane /",
    "GSP29udnyku3u:123": " tatraiva bhaviṣyatīti cet- tat kiṃ tatra pratibandireva dūṣaṇam,",
    "GSP29udnyku3u:124": " atha kathañcittulyanyāyatayā yogyā eva parātmabuddhyādayaḥ te ca bādhitā evetyapahṛtaviṣayatvam?",
    "GSP29udnyku3u:125": " na prathamaḥ avyāpteḥ /",
    "GSP29udnyku3u:126": " na hi paśutvādeḥ śaśaśṛṅgasādhakatvena kāryatvādeḥ kartṛmattvasādhakatvaṃ pyāptam,",
    "GSP29udnyku3u:127": " yena tasminnasati tat pratiṣiddhyeta /",
    "GSP29udnyku3u:128": " na dvitīyaḥ;",
    "GSP29udnyku3u:129": " mitho 'nupalabhyamānatvasya vādiprativādisvīkārāt /",
    "GSP29udnyku3u:130": " tathāpi paśutvādau ko doṣa iti cet- na jīnīmastāvat;",
    "GSP29udnyku3u:131": " tadvicārāvasare cintayiṣyāmaḥ /",
    "GSP29udnyku3u:132": " [ku.3.314] syādetat- yatpramāṇagamyaṃ hi yat,",
    "GSP29udnyku3u:133": " tadabhāva eva tasyābhāvamāvedayati /",
    "GSP29udnyku3u:134": " yathā rūpādiprati patterabhāvaścakṣurāderabhāvam /",
    "GSP29udnyku3u:135": " kāyavāgvyāpāraikapramāṇakaśya parātmā;",
    "GSP29udnyku3u:136": " tadabhāva eva tasyābhāve pramāṇamaṅkurādiṣu- tanna- tadekapramāṇakatvāsiddheḥ /",
    "GSP29udnyku3u:137": " anyathā suṣupto 'pi na syāt /",
    "GSP29udnyku3u:138": " śvāsasantāno 'pi tatra pramāṇamiti cenna- niruddhapavano 'pi na syāt /",
    "GSP29udnyku3u:139": " kāyasaṃsthānaviśeṣo 'pi tatra pramāṇamiti cenna- viṣamūrcchito 'pi na syāt /",
    "GSP29udnyku3u:140": " śarīroṣmāpi tatra pramāṇamiti cenna- jalāvasiktaviṣamū(siktamū)",
    "GSP29udnyku3u:141": " rcchito 'pi na syāt /",
    "GSP29udnyku3u:142": " tasmāt yadyat kāryamupalabhyate,",
    "GSP29udnyku3u:143": " tattadanuguṇaścetanastatra tatra siddhyati /",
    "GSP29udnyku3u:144": " na ca kāryamātrasya kvacidvyāvṛttiriti /",
    "GSP29udnyku3u:145": " na ca, tvadabhyupagatenaiva pramāṇena bhavitavyam,",
    "GSP29udnyku3u:146": " nānyeneti niyamo 'sti /",
    "GSP29udnyku3u:147": " [ku.3.315] na ca prameyasya pramāṇena vyāptiḥ /",
    "GSP29udnyku3u:148": " sā hi kārtsnyena vā syāt,",
    "GSP29udnyku3u:149": " ekadeśena vā syāt /",
    "GSP29udnyku3u:150": " na prathamaḥ;",
    "GSP29udnyku3u:151": " pratyakṣādyanyatamā(ma)",
    "GSP29udnyku3u:152": " sadbhāve 'pi tatprameyāvasthiteḥ /",
    "GSP29udnyku3u:153": " na dvitīyaḥ;",
    "GSP29udnyku3u:154": " puruṣaniyamena sarvapramāṇavyāvṛttāvapi prameyāvasthiteḥ /",
    "GSP29udnyku3u:155": " aniyamena asiddheḥ;",
    "GSP29udnyku3u:156": " na hi sarvasya sarvadā sarvathātra pramāṇaṃ nāstīti niścayaḥ śakya iti /",
    "GSP29udnyku3u:157": " [ku.3.316] kathaṃ tarhi cakṣurāderabhāvo niścayaḥ?",
    "GSP29udnyku3u:158": " vyāpakānulabdheḥ /",
    "GSP29udnyku3u:159": " (164)caramasāmagrīniveśino hi kāryameva vyāpakam;",
    "GSP29udnyku3u:160": " tannivṛttau tathābhūtānyāpi nivṛttiḥ /",
    "GSP29udnyku3u:161": " (165)yogyatāmātrasya kadācit kāryam, (166)",
    "GSP29udnyku3u:162": " tannivṛttau tathābhūtasyāpi nivṛttiḥ /",
    "GSP29udnyku3u:163": " anyathā tatrāpi (167)sandehaḥ /",
    "GSP29udnyku3u:164": " [ku.3.317] prakṛte 'pi vyāpakānupalabdhyā tatpratiṣedho 'stu-na,",
    "GSP29udnyku3u:165": " āśrayāsiddhatvāt /",
    "GSP29udnyku3u:166": " na hīśvarastadjñānaṃ vā kvacit siddham /",
    "GSP29udnyku3u:167": " ābhāsapratipannamiti cenna- tasyāśrayatvānupapattaḥ;",
    "GSP29udnyku3u:168": " pratiṣedhyatvānupapatteśca /",
    "GSP29udnyku3u:169": " vyāvartyābhāvavattaiva bhāvikī hi viśeṣyatā /",
    "GSP29udnyku3u:170": " abhāvavirahātmatvaṃ vastunaḥ pratiyogitā //2 //",
    "GSP29udnyku3u:171": " na caitadābhāsapratipannasyāstīti kutastasya niṣedhādhikaraṇatvaṃ niṣedhyatā ce(ve)ti /",
    "GSP29udnyku3u:172": " [ku.3.318] kathaṃ tarhi śaśaśṛṅgasya niṣedhaḥ?",
    "GSP29udnyku3u:173": " na kathañcit /",
    "GSP29udnyku3u:174": " sa hyabhāvapratyaya eva /",
    "GSP29udnyku3u:175": " na cāyamapāramārthikapratiyogikaḥ",
    "GSP29udnyku3u:176": " paramārthābhāvo nāma, (168)",
    "GSP29udnyku3u:177": " tathāpā(na cāpā)",
    "GSP29udnyku3u:178": " ramārthikaviṣayaṃ pramāṇaṃ nāmeti /",
    "GSP29udnyku3u:179": " api ca- duṣṭopalambhasāmagrī śaśaśṛṅgādiyogyatā /",
    "GSP29udnyku3u:180": " na tasyāṃ nopalambho 'sti nāsti sānupalambhane //3 //",
    "GSP29udnyku3u:181": " ken.a ca śaśaśaṅgaṃ pratiṣiddhyate,",
    "GSP29udnyku3u:182": " sarvathānupalabdhasya yogyatvāsiddheḥ /",
    "GSP29udnyku3u:183": " taditarasāmagrīsākalyaṃ hi tat /",
    "GSP29udnyku3u:184": " nanūktamābhāsopalabdhaṃ hi tat /",
    "GSP29udnyku3u:185": " ata evāśakyaniṣedhamityuktam /",
    "GSP29udnyku3u:186": " anupalambhakāle ābhāsopalambhasāmagryāḥ abhāvāt;",
    "GSP29udnyku3u:187": " tatkāle cānupalambhābhāvāditi /",
    "GSP29udnyku3u:188": " kastarhi śaśaśṛṅgaṃ nāstītyasyārthaḥ?",
    "GSP29udnyku3u:189": " śaśe 'dhikaraṇe viṣāṇābhāvo 'stīti /",
    "GSP29udnyku3u:190": " [ku.3.319] syādetat- yadyapīśvaro nāvagataḥ;",
    "GSP29udnyku3u:191": " yadyapi ca nābhāsasiddhena pramāṇavyavahāraḥ śakyasampādanaḥ,",
    "GSP29udnyku3u:192": " tathāpi,",
    "GSP29udnyku3u:193": " ātmanaḥ siddhāḥ,",
    "GSP29udnyku3u:194": " teṣāṃ sārvajñyaṃ niṣiddhyate,",
    "GSP29udnyku3u:195": " kṣityādikartṛtvaṃ ceti /",
    "GSP29udnyku3u:196": " tathā hi- maditare na sarvajñāḥ cenatvādahamiva /",
    "GSP29udnyku3u:197": " na ca te kṣityādikartāraḥ puruṣatvādahamiva /",
    "GSP29udnyku3u:198": " evaṃ vastutvāderapi- iti /",
    "GSP29udnyku3u:199": " tadetadapi prāgeva parihṛtam /",
    "GSP29udnyku3u:200": " tathā hi-[ku.3.320] iṣṭasiddhiḥ prasiddheśe hetvasiddhiragocare /",
    "GSP29udnyku3u:201": " nānyā sāmānyataḥ siddhirjātāvapi tathaiva sā //4 //",
    "GSP29udnyku3u:202": " pramāṇa(ṇena)",
    "GSP29udnyku3u:203": " pratītānāṃ cetanānāṃ pakṣīkaraṇe siddhasādhanam /",
    "GSP29udnyku3u:204": " tato 'nyeṣā(169)masiddhau hetorāśrayāsiddhatvam /",
    "GSP29udnyku3u:205": " ātmatvamātreṇa so 'pi siddha iti cet- ko 'syārthaḥ?",
    "GSP29udnyku3u:206": " kimātmatvenopalakṣitā saiva vastugatyā sarvajñaviśvakartṛvyaktiḥ,",
    "GSP29udnyku3u:207": " atha tadanyā,",
    "GSP29udnyku3u:208": " ātmamātraṃ ātmatvamātra(170)",
    "GSP29udnyku3u:209": " meva vā pakṣaḥ;",
    "GSP29udnyku3u:210": " sarvatra pūrvadoṣānativṛtteḥ (ttiḥ?)",
    "GSP29udnyku3u:211": " athāyamāśayaḥ- ātmatvaṃ na sarvajñasarvakartṛvyaktisamavetaṃ jātitvāt gotvavat- iti- tadasat- niṣedhyāsiddherniṣedhasyāśakyatvāt /",
    "GSP29udnyku3u:212": " tathā cāprasiddhaviśeṣaṇaḥ pakṣa ityāśrayāsiddhiriti sa eva doṣaḥ /",
    "GSP29udnyku3u:213": " tvadupagatāgamalokaprasiddhasyaiveśvarasyāsarvajñatvamakartṛtvaṃ ca sādhyata iti cenna- āgamādeḥ pramāṇatve bādhanādaniṣedhanam /",
    "GSP29udnyku3u:214": " ābhāsatve tu saiva syādāśrayāsiddhiruddhatā (171) //5 //",
    "GSP29udnyku3u:215": " nigadavyākhyātametat (172) /",
    "GSP29udnyku3u:216": " [ku.3.321] cārvākastvāha- kiṃ (173)",
    "GSP29udnyku3u:217": " yogyatāviśeṣā(ṣaṇā)graheṇa /",
    "GSP29udnyku3u:218": " yannopalabhyate, tannāsti /",
    "GSP29udnyku3u:219": " viparītamasti /",
    "GSP29udnyku3u:220": " na ceśvarādayastathā,",
    "GSP29udnyku3u:221": " tato na santītyetadeva jyāyaḥ /",
    "GSP29udnyku3u:222": " evamanumānādivilopa iti cet- nedamaniṣṭam /",
    "GSP29udnyku3u:223": " tathā ca lokavyavahāroccheda iti cenna- sambhāvanāmātreṇa tatsiddheḥ /",
    "GSP29udnyku3u:224": " saṃvādena ca prāmāṇyābhimānāt- iti- atrocyate-[ku.3.322] dṛṣṭyadṛṣṭyoḥ kva sandeho bhāvābhāvaviniścayāt /",
    "GSP29udnyku3u:225": " adṛṣṭibādhite hetau pratyakṣamapi durlabham //6 //",
    "GSP29udnyku3u:226": " sambhāvanā hi sandeha eva /",
    "GSP29udnyku3u:227": " tasmācca vyavahārastasmin sati syāt /",
    "GSP29udnyku3u:228": " sa eva tu kutaḥ?",
    "GSP29udnyku3u:229": " darśanadaśāyāṃ bhāvaniścayāt;",
    "GSP29udnyku3u:230": " adarśanadaśāyāmabhāvāvadhāraṇāt /",
    "GSP29udnyku3u:231": " tathā ca gṛhādbahirga(nnirga)",
    "GSP29udnyku3u:232": " taścārvāko varāko na nivartate;",
    "GSP29udnyku3u:233": " pratyuta putradāradhanādyabhāvāvadhāraṇāt sorastāḍaṃ śokavikalo (174)vikrośet /",
    "GSP29udnyku3u:234": " smaraṇānubhavānnaivamiti cenna- pratiyogismaraṇa evābhāvaparicchedāt /",
    "GSP29udnyku3u:235": " parāvṛtto 'pi kathaṃ punarāsādayiṣyati?",
    "GSP29udnyku3u:236": " sattvāditi cet- anupalambhakāle 'pi tarhi santīti na tāvanmātreṇābhāvāvadhāraṇam /",
    "GSP29udnyku3u:237": " tadaivotpannā iti cenna- anupalambhena hetūnāṃ bādhāt /",
    "GSP29udnyku3u:238": " abādhe vā sa eva doṣaḥ /",
    "GSP29udnyku3u:239": " [ku.3.323] ata eva pratyakṣamapi na syāt;",
    "GSP29udnyku3u:240": " taddhetūnāṃ cakṣurādīnāmanupalambhabādhitatvāt /",
    "GSP29udnyku3u:241": " upalabhyanta eva; golakādi(175)",
    "GSP29udnyku3u:242": " rūpatvātteṣāmiti cenna- tadupalabdheḥ pūrvaṃ teṣāmanupalambhāt /",
    "GSP29udnyku3u:243": " na ca yaugapadyaniyamaḥ;",
    "GSP29udnyku3u:244": " kāryakāraṇabhāvāditi /",
    "GSP29udnyku3u:245": " [ku.3.324] etena- na paramāṇavaḥ santi;",
    "GSP29udnyku3u:246": " anupalabdheḥ /",
    "GSP29udnyku3u:247": " na te nityā niravayavā vā,",
    "GSP29udnyku3u:248": " pārthivatvāt ghaṭādivat /",
    "GSP29udnyku3u:249": " na pāthasīyaparamāṇurūpādayo nityāḥ rūpāditvāt dṛśyamānarūpādivat /",
    "GSP29udnyku3u:250": " na rūpatvapārthivatvādi nityākāryātīndriyasamavāyi jātitvāt śṛṅgatvavat /",
    "GSP29udnyku3u:251": " nendriyāṇi santi,",
    "GSP29udnyku3u:252": " yogyānupalabdheḥ /",
    "GSP29udnyku3u:253": " ayogyāni ca śaśaśṛṅgapratibandinirasanīyānīti (176)",
    "GSP29udnyku3u:254": " evaṃ svargāpūrvadevatānirākaraṇaṃ nāstikānāṃ nisanīyam /",
    "GSP29udnyku3u:255": " mīmāṃsakaśca toṣayitavyo bhīṣayitavyaśceti /",
    "GSP29udnyku3u:256": " [ku.3.325] yadyevamanupalambhenādṛśyapratiṣedho neṣyate,",
    "GSP29udnyku3u:257": " anupalabhyopādhipratiṣedho 'pi naiṣṭavyaḥ /",
    "GSP29udnyku3u:258": " tathā ca kathaṃ tathābhūtārthasiddhirapi;",
    "GSP29udnyku3u:259": " anumānabījapratibandhāsiddheḥ /",
    "GSP29udnyku3u:260": " tadabhāve śabdāderapyabhāvaḥ;",
    "GSP29udnyku3u:261": " prāmāṇyāsiddheḥ /",
    "GSP29udnyku3u:262": " seyamubhayataḥ pāśā rajjuḥ (177) /",
    "GSP29udnyku3u:263": " [ku.3.326] atra kaścidāha- mā bhūdupādhividhūnanam,",
    "GSP29udnyku3u:264": " catuḥpañcarūpasampattimātreṇaiva pratibandhanirvāhāt /",
    "GSP29udnyku3u:265": " tasyāśya sapakṣāsapakṣadarśanādarśanamātrapramāṇakatvāt /",
    "GSP29udnyku3u:266": " yatra tu tadbhaṅgaḥ,",
    "GSP29udnyku3u:267": " tatra pramāṇabhaṅgo 'pyāvaśyakaḥ /",
    "GSP29udnyku3u:268": " na hyasti sambhavo darśanādarśanayoraviplave (178)",
    "GSP29udnyku3u:269": " heturūpaviplavaiti /",
    "GSP29udnyku3u:270": " [ku.3.327] aprayojako 'pi tarhi hetuḥ syāditi cet- bhūyodarśanāviplave ko 'yamaprayojako nāma?",
    "GSP29udnyku3u:271": " na tāvat sādhyaṃ pratyakāryamakāraṇaṃ vā;",
    "GSP29udnyku3u:272": " sāmānyato dṛṣṭānumānasvīkārāt /",
    "GSP29udnyku3u:273": " nāpi sāmagryāṃ kāraṇaikadeśaḥ;",
    "GSP29udnyku3u:274": " pūrvavadabhyupagamāt /",
    "GSP29udnyku3u:275": " nāpi vyabhicārī;",
    "GSP29udnyku3u:276": " tadanupalambhāt /",
    "GSP29udnyku3u:277": " vyabhicāropalambhe vā sa eva doṣaḥ /",
    "GSP29udnyku3u:278": " na ca śaṅkitavyabhicāraḥ;",
    "GSP29udnyku3u:279": " nirbījaśaṅkāyāḥ sarvatra sulabhatvāt /",
    "GSP29udnyku3u:280": " nāpi vyāpyāntarasahavṛttiḥ;",
    "GSP29udnyku3u:281": " ekatrāpi sādhye 'nekasādhanopagamāt /",
    "GSP29udnyku3u:282": " nāpyalpaviṣayaḥ;",
    "GSP29udnyku3u:283": " dhūmādestathābhāve 'pi",
    "GSP29udnyku3u:284": " (thābhūtasyāpi) hetutvāt /",
    "GSP29udnyku3u:285": " nanu dhūmo (mo 'pi)",
    "GSP29udnyku3u:286": " vahnimātre 'prayojaka eva,",
    "GSP29udnyku3u:287": " tannivṛttāvapi tadanivṛtteḥ /",
    "GSP29udnyku3u:288": " ārdrendhanavatvaṃ vahniviśeṣaṃ prati tu prayojakaḥ;",
    "GSP29udnyku3u:289": " tannivṛttau tasyaiva nivṛtteriti- etadapyayuktam- sāmānyaprayojakatāyāṃ viśeṣasādhakatvāyogāt;",
    "GSP29udnyku3u:290": " tadasiddhau tasyāsiddhiniyamāt;",
    "GSP29udnyku3u:291": " siddhau vā sāmānyaviśeṣabhāvānupapatteḥ /",
    "GSP29udnyku3u:292": " nāpi kḷptasāmarthye 'nyasmin kalpanīyasāmarthyāprayojakaḥ;",
    "GSP29udnyku3u:293": " nāśe kāryatvasāvayavatvayorapi hetubhāvāditi /",
    "GSP29udnyku3u:294": " [ku.3.328] tadetadapeśalam- kathaṃ hi viśeṣābhāvāt kaścidvyabhicarati kaścicca neti śkayamavagantum /",
    "GSP29udnyku3u:295": " tato nirṇāyakābhāve sati sāhityadarśanameva śaṅkābījamiti kvāsau nirbījā /",
    "GSP29udnyku3u:296": " evaṃ sati atiprasaktirapi cārvākanandinī (179)",
    "GSP29udnyku3u:297": " nopālambhāya /",
    "GSP29udnyku3u:298": " [ku.3.329] svabhāvādeva kaścit kiñcidvyabhicarati,",
    "GSP29udnyku3u:299": " kaścicca neti svabhāva eva viśeṣa iti cet- kena cihnena punarasau nirṇeya iti nipuṇena bhāvanīyam;",
    "GSP29udnyku3u:300": " bhūyodarśanasya śataśaḥ pravṛttasyāpi bhaṅgadarśanāt /",
    "GSP29udnyku3u:301": " yatra bhaṅgo na dṛśyate (180)",
    "GSP29udnyku3u:302": " tat tatheti cet- āpātato na dṛśyate iti sarvatra kālakrameṇāpi na drakṣyata iti ko niyanteti /",
    "GSP29udnyku3u:303": " [ku.3.330] tasmādupādhitadvirahāveva vyabhicārāvyabhicāranivandhanam /",
    "GSP29udnyku3u:304": " tadavadhāraṇaṃ cāśakyamiti /",
    "GSP29udnyku3u:305": " nanu yaḥ sarvaiḥ pramāṇaiḥ sarvadāsmadādibhiryadvattayā nopalabhyate,",
    "GSP29udnyku3u:306": " nāsau tadvān;",
    "GSP29udnyku3u:307": " yathā bakaḥ śyamikayā /",
    "GSP29udnyku3u:308": " nopalabhyate ca vahnau dhūma upādhimattayā- iti śkyamiti cenna- asyāpyanumānatayā tadapekṣāyāmanavasthānāt /",
    "GSP29udnyku3u:309": " (181)sarvādṛṣṭeśca sandehāt;",
    "GSP29udnyku3u:310": " svādṛṣṭervyabhicārātaḥ;",
    "GSP29udnyku3u:311": " sarvadetyasiddheḥ /",
    "GSP29udnyku3u:312": " [ku.3.331] tādātmyatadutpattibhyāṃ niyama ityanye /",
    "GSP29udnyku3u:313": " tatra tādātmyaṃ vipakṣe bādhakāt bhavati /",
    "GSP29udnyku3u:314": " tadutpattiśca paurvāparyeṇa pratyakṣānupalambhābhyām /",
    "GSP29udnyku3u:315": " (182)na hyevaṃ sati śaṅkāpiśācī avakāśamāsādayati;",
    "GSP29udnyku3u:316": " āśaṅkyamānakāraṇabhāvasyāpi piśācāderetallakṣaṇāvirodhenaiva tattvanirvāhāditi- (183)",
    "GSP29udnyku3u:317": " naivamapi; ubhayagāmino 'vyabhicāranibandhanasyaikasyāvivecanāt;",
    "GSP29udnyku3u:318": " pratyekaṃ cāvyāpakatvāt /",
    "GSP29udnyku3u:319": " kutaśca kāryātmānau kāraṇamātmānaṃ ca na vyabhicārata iti /",
    "GSP29udnyku3u:320": " [ku.3.332] atrocyate- śaṅkā cedanumāstyeva na cecchaṅkā tatastarām /",
    "GSP29udnyku3u:321": " vyāghātāvadhirāśaṅkā tarkaḥ śaṅkāvadhirmataḥ //7 //",
    "GSP29udnyku3u:322": " [ku.3.333] kālāntare kadācidvyabhicariṣyatīti kālaṃ bhāvinamākalayya śaṅkyeta /",
    "GSP29udnyku3u:323": " tadākalanaṃ ca nānumānamavadhīrya kasyacit /",
    "GSP29udnyku3u:324": " mūhūrtayāmāhorātrapakṣamāsartvayanasaṃvatsarādayo hi bhāvino bhavanmuhūrtādyanumeyā eva,",
    "GSP29udnyku3u:325": " anavagateṣu smaraṇasyāpyanāśaṅkanīyatvāt /",
    "GSP29udnyku3u:326": " anākalane vā kamāśritya vyabhicāraḥ śaṅkyeta (raśaṅketi) /",
    "GSP29udnyku3u:327": " tathā ca sutarāmanumānasvīkāraḥ /",
    "GSP29udnyku3u:328": " evaṃ ca deśāntare 'pi vaktavyam /",
    "GSP29udnyku3u:329": " [ku.3.334] svīkṛtamanumānam /",
    "GSP29udnyku3u:330": " suhṛdbhāvena pṛcchāmaḥ- kathamāśaṅkā nivartanīyeti cet- na- yāvadāśaṅkaṃ tarkapravṛtteḥ /",
    "GSP29udnyku3u:331": " [ku.3.335] tena hi vartamānenopādhikoṭau tadāyattavyabhicārakoṭau vāniṣṭamupanayatā icchāvicchidyate /",
    "GSP29udnyku3u:332": " vicchannavipakṣecchaśca pramātā bhūyodarśanopalabdhasāhacaryaṃ liṅgagamanākulo 'dhitiṣṭhati;",
    "GSP29udnyku3u:333": " adhiṣṭhitācca karaṇāt kriyāpariniṣpattiriti kimanupapannam /",
    "GSP29udnyku3u:334": " [ku.3.336] nanu tarko 'pyavinābhāvamapekṣya pravartate /",
    "GSP29udnyku3u:335": " tato 'navasthayā bhavitavyam- na- śaṅkāyā vyāghātāvadhitvāt /",
    "GSP29udnyku3u:336": " tadeva hyāśaṅkyate,",
    "GSP29udnyku3u:337": " yasminnāśaṅkyamāne svakriyāvyāghātādayo doṣā nāvatarantīti lokamaryādā /",
    "GSP29udnyku3u:338": " na hi hetuphalabhāvo na bhaviṣyatīti śaṅkitumapi śakyate /",
    "GSP29udnyku3u:339": " tathā sati śaṅkaiva na syāt,",
    "GSP29udnyku3u:340": " sarvaṃ mithyā bhaviṣyatītyādivat /",
    "GSP29udnyku3u:341": " [ku.3.337] athāvyatīndriyopādhiniṣedhe kiṃ pramāṇami(dhaḥ kiṃpramāṇaka i)",
    "GSP29udnyku3u:342": " tyucyatāmiti cet- na vai kaścidatīndriyopādhiḥ pramāṇasiddho 'sti,",
    "GSP29udnyku3u:343": " yasyābhāve pramāṇamanveṣaṇīyam /",
    "GSP29udnyku3u:344": " kevalaṃ sāhacarye nibandhanāntaramātraṃ śaṅkyate /",
    "GSP29udnyku3u:345": " tataḥ śaṅkaiva phalataḥ svarūpataśca nivartanīyā /",
    "GSP29udnyku3u:346": " tatra phalamasyāḥ vipakṣasyāpi jijñāsā tarkādāhanya nivartate;",
    "GSP29udnyku3u:347": " tato 'numānapravṛttau śaṅkāsvarūpamapīti sarvaṃ sustham /",
    "GSP29udnyku3u:348": " [ku.3.338] na caitadanāgamam,",
    "GSP29udnyku3u:349": " nyāyāṅgatayā tarkaṃ vyutpādayataḥ sūtrakārasyābhimatatvāt /",
    "GSP29udnyku3u:350": " anyathā tad vyutpādanavaiyarthyāt /",
    "GSP29udnyku3u:351": " [ku.3.339] tadayaṃ saṅkṣepaḥ- yatrānukūlatarko nāsti so 'prayojakaḥ /",
    "GSP29udnyku3u:352": " sa ca dvividhaḥ śaṅkitopādhirniścatopādhiśca;",
    "GSP29udnyku3u:353": " yatredamucyate- “yāvaccāvyatirekitvaṃ śatāṃśenāpi śaṅkyate /",
    "GSP29udnyku3u:354": " vipakṣasya kutastāvat hetorgamanikābalam //",
    "GSP29udnyku3u:355": " '[ku.3.340] tatropādhistu- sādhanāvyāpakatve sati sādhyavyāpakaḥ /",
    "GSP29udnyku3u:356": " taddharmabhūtā hi vyāptirjapākusumaraktateva sphaṭike,",
    "GSP29udnyku3u:357": " sādhanābhimate cakāstītyupādhirasāvucyata iti /",
    "GSP29udnyku3u:358": " tadidamāhuḥ- “anye paraprayuktānāṃ vyāptīnāmupajīvakāḥ /",
    "GSP29udnyku3u:359": " tairdṛṣṭairapi naiveṣṭā vyapakāṃśāvadhāraṇā //",
    "GSP29udnyku3u:360": " ” (mī.ślo.vā.14.1-5.) iti /",
    "GSP29udnyku3u:361": " [ku.3.341] tadanena vipakṣadaṇḍabhūtena tarkeṇa sanāthe bhūyodarśane,",
    "GSP29udnyku3u:362": " kāryaṃ vā kāraṇaṃ vā tato 'nyadvā,",
    "GSP29udnyku3u:363": " samavāyi vā saṃyogi vānyathā vā bhāvo vābhāvo vā,",
    "GSP29udnyku3u:364": " saviśeṣaṇaṃ vā nirviśeṣaṇaṃ vā liṅgamiti niḥśaṅkamavadhāraṇīyam;",
    "GSP29udnyku3u:365": " anyathā tadābhāsa iti rahasyam /",
    "GSP29udnyku3u:366": " [ku.3.342] tādātmyatadutpattyorapyetadeva bījam /",
    "GSP29udnyku3u:367": " yadi hi kā(yadi kār)",
    "GSP29udnyku3u:368": " yātmānau kāraṇamātmānaṃ",
    "GSP29udnyku3u:369": " cātipatetām,",
    "GSP29udnyku3u:370": " tadā tayostattvaṃ vyāhanyeta /",
    "GSP29udnyku3u:371": " ata eva sāmagrīniveśinaścaramakāraṇādapi kāryamanumimate (184)",
    "GSP29udnyku3u:372": " saugatā api /",
    "GSP29udnyku3u:373": " tasmādvipakṣabādhakameva pratibandhalakṣaṇam /",
    "GSP29udnyku3u:374": " [ku.3.343] tathā hi- śākādyāhārapariṇativirahiṇi mitrātanaye,",
    "GSP29udnyku3u:375": " na kiñcidaniṣṭamiti nāsau tasya vyāpikā;",
    "GSP29udnyku3u:376": " vyāpikā tu śyāmikāyāḥ,",
    "GSP29udnyku3u:377": " kāraṇatvāvadhāraṇāt /",
    "GSP29udnyku3u:378": " kāraṇaṃ ca tat tasya;",
    "GSP29udnyku3u:379": " tadatipatya bhavati ceti vyāhatam /",
    "GSP29udnyku3u:380": " evamanyatrāpyūhanīyamiti /",
    "GSP29udnyku3u:381": " [ku.3.344] kva punaraprayojako 'ntarbhavati?",
    "GSP29udnyku3u:382": " na kvacidityeke /",
    "GSP29udnyku3u:383": " yathā hi siddhasādhanam- na bādhitaviṣayam,",
    "GSP29udnyku3u:384": " viṣayāpahārābhāvāt;",
    "GSP29udnyku3u:385": " nāpi nirṇaye sati pakṣatvātipātādapakṣadharmaḥ,",
    "GSP29udnyku3u:386": " kālātītavilopaprasaṅgāt;",
    "GSP29udnyku3u:387": " na cānaikāntikādiḥ,",
    "GSP29udnyku3u:388": " vyabhicārādyabhāvāt- tathāyamapi /",
    "GSP29udnyku3u:389": " sūtraṃ tūpalakṣaṇaparamiti- tadasat- vibhāgasya nyūnādhikasaṅkhyāvyavacchedaphalatvāt /",
    "GSP29udnyku3u:390": " [ku.3.345] kva tarhi dvayorantarniveśaḥ?",
    "GSP29udnyku3u:391": " asiddhe eva /",
    "GSP29udnyku3u:392": " tathā hi- vyāptasya hi pakṣadharmatāpratītiḥ siddhiḥ /",
    "GSP29udnyku3u:393": " tadabhāvo 'siddhi /",
    "GSP29udnyku3u:394": " iyaṃ ca vyāptipakṣadharmatā(185)",
    "GSP29udnyku3u:395": " svarūpāṇāmanyatamāpratītyā bhavantī yathāsaṅkhyamanyathāsiddhirāśrayāsiddhiḥ svarūpāsiddhirityākhyāyate /",
    "GSP29udnyku3u:396": " madhyamāpyāśrayasvarūpāpratītyā tadviśeṣaṇapakṣatvāpratītyā veti dvayī /",
    "GSP29udnyku3u:397": " tatra, caramāsiddhasādhanamiti vyapadiśyate;",
    "GSP29udnyku3u:398": " vyāptisthitau pakṣatvasyāhatya vighaṭanāt /",
    "GSP29udnyku3u:399": " na tvevaṃ bādhe;",
    "GSP29udnyku3u:400": " vyāptereva prathamaṃ vighaṭanāditi viśeṣaḥ /",
    "GSP29udnyku3u:401": " [ku.3.346] yattvaprayojakaḥ sandigdhānaikāntika ityanaikāntike 'ntarbhāvyate- tadasat- vyāptyasiddhyā hi nimittena vyabhicāraḥ śaṅkanīyo 'nyathā vā /",
    "GSP29udnyku3u:402": " prathame asiddhireva dūṣaṇam;",
    "GSP29udnyku3u:403": " upajīvyatvāt;",
    "GSP29udnyku3u:404": " nānaikāntikam;",
    "GSP29udnyku3u:405": " upajīvakatvāt /",
    "GSP29udnyku3u:406": " nirṇīte tadanavakāśāditi //",
    "GSP29udnyku3u:407": " tṛtīyastabake īśvarasyopamānābādhyatvanirūpaṇam //",
    "GSP29udnyku3u:408": " [ku.3.347] upamānaṃ tu bādhakamanāśaṅkanīyameva,",
    "GSP29udnyku3u:409": " viṣayānatirekāditi kecit tathāhi- na tāvadasya viṣayaḥ sādṛśyavyapadeśyaṃ padārthāntarameva sambhāvanīyam;",
    "GSP29udnyku3u:410": " parasparavirodhe hi na prakārāntarasthitiḥ /",
    "GSP29udnyku3u:411": " naikatāpi viruddhānāmuktimātravirodhataḥ //8 //",
    "GSP29udnyku3u:412": " na hi bhāvābhāvābhyāmanyaḥ prakāraḥsambhāvanīyaḥ,",
    "GSP29udnyku3u:413": " parasparavidhiniṣedharūpatvāt /",
    "GSP29udnyku3u:414": " na bhāva iti hi niṣedhamātreṇaivābhāvavidhiḥ /",
    "GSP29udnyku3u:415": " tatastaṃ vihāya kathaṃ svavacanenaiva punaḥsahṛdayo niṣedhet,",
    "GSP29udnyku3u:416": " nābhāva iti /",
    "GSP29udnyku3u:417": " evaṃ nābhāva iti hi niṣedha eva bhāvavidhiḥ /",
    "GSP29udnyku3u:418": " tatastaṃ vihāya svavācaivānunmattaḥ kathaṃ punarniṣedhet na bhāva iti /",
    "GSP29udnyku3u:419": " ata evambhūtānāmekatāpyaśakyapratipattiḥ,",
    "GSP29udnyku3u:420": " pratiṣedhavidhyorekatrā(tvā)sambhavāt /",
    "GSP29udnyku3u:421": " tasmādbhāvābhāvāveva tattvam /",
    "GSP29udnyku3u:422": " [ku.3.348] bhāvattve 'pi guṇavannirguṇaṃ veti dvayameva (vetyetadapi) pūrvavat /",
    "GSP29udnyku3u:423": " pūrvaṃ dravyameva /",
    "GSP29udnyku3u:424": " uttarañcāśritamanāśritaṃ veti dvayameva pūrvavat /",
    "GSP29udnyku3u:425": " tatrottaraṃ samavāya eva,",
    "GSP29udnyku3u:426": " anavasthābhayāt /",
    "GSP29udnyku3u:427": " āśritaṃ tu sāmānyavanniḥsāmānyañceti pūrvavaddvayameva /",
    "GSP29udnyku3u:428": " tatra prathamamapi spando 'spanda iti dvayameva /",
    "GSP29udnyku3u:429": " etacca yathāsaṅkhyaṃ karma guṇa iti vyapadiśyate /",
    "GSP29udnyku3u:430": " niḥsāmānyaṃ nirguṇamāśritaṃ tu ekāśritamanekāśritaṃ veti prāgiva dvayameva /",
    "GSP29udnyku3u:431": " etadapi yathāsaṅkhyaṃ viśeṣaḥsāmānyañcetyabhidhīyate /",
    "GSP29udnyku3u:432": " tat (187) etatsādṛśyametāsvekāṃ vidhāmāsādayat nātiricyate /",
    "GSP29udnyku3u:433": " anāsādayannapadārthībhūya sthātumutsahate /",
    "GSP29udnyku3u:434": " etena (188) śaktisaṅkhyādayo vyākhyātāḥ /",
    "GSP29udnyku3u:435": " tato 'bhāvena saha saptaiva padārthā iti niyamaḥ /",
    "GSP29udnyku3u:436": " ato nopamānaviṣayor'thāntaramiti /",
    "GSP29udnyku3u:437": " [ku.3.349] syādetat- bhavatu sāmānyameva sādṛśyam,",
    "GSP29udnyku3u:438": " tadeva tasya viṣayaḥsyāt /",
    "GSP29udnyku3u:439": " tatsa(gosa)dṛśo 'yamiti hi pratyayo nendriyajanyaḥ,",
    "GSP29udnyku3u:440": " tadāpātamātreṇānutpatteriti cet- na- pūrvapiṇḍānusandhānarūpasahakārivaidhuryeṇānutpatteḥ (ṇa prāgajananāt so 'yamiti pratyabhijñānavaditi /",
    "GSP29udnyku3u:441": " [ku.3.350] nanvetatsadṛśaḥsa iti nendriyajanyam,",
    "GSP29udnyku3u:442": " tena tasyāsambandhāt /",
    "GSP29udnyku3u:443": " nacedaṃ smaraṇam,",
    "GSP29udnyku3u:444": " tatpiṇḍānubhave 'pi viśiṣṭasyānanubhavāt /",
    "GSP29udnyku3u:445": " nacaitadapi,",
    "GSP29udnyku3u:446": " ayaṃ sa iti viparītapratyabhijñānavadupapādanīyam;",
    "GSP29udnyku3u:447": " tattedantopasthāpanakramaviparyaye 'pi viśeṣyasyendriyeṇa sannikarṣāvirodhāt;",
    "GSP29udnyku3u:448": " tasya sannihitavartamānagocaratvāt /",
    "GSP29udnyku3u:449": " prakṛte tu tadabhāvāt /",
    "GSP29udnyku3u:450": " tasmāt tatpiṇḍasmaraṇasahāyametatpiṇḍavartisādṛśyajñānameva tathāvidhaṃ jñānamutpādayadupamānaṃ pramāṇamiti /",
    "GSP29udnyku3u:451": " [ku.3.351] etadapi nāsti- sādharmyamiva vaidharmyaṃ mānamevaṃ prasajyate /",
    "GSP29udnyku3u:452": " arthāpattirasau vyaktamiti cet prakṛtaṃ na kim //9 //",
    "GSP29udnyku3u:453": " yad.ā hi etadvisadṛśo 'sau iti pratyeti,",
    "GSP29udnyku3u:454": " tatrāpi tulyametat /",
    "GSP29udnyku3u:455": " na hi tat pratyakṣam,",
    "GSP29udnyku3u:456": " asannikṛṣṭaviṣayatvāt /",
    "GSP29udnyku3u:457": " na smaraṇam,",
    "GSP29udnyku3u:458": " viśiṣṭasyānanubhavāt /",
    "GSP29udnyku3u:459": " nopamānam asādṛśyaviṣayatvāt /",
    "GSP29udnyku3u:460": " nanu- etaddharmābhāvaviśiṣṭatvameva tasya vaidharmyam,",
    "GSP29udnyku3u:461": " taccābhāvagamyameveṣyate /",
    "GSP29udnyku3u:462": " na ca prakṛte 'pi tathāstu,",
    "GSP29udnyku3u:463": " sādṛśyasya bhāvarūpatvāditi cet- na- ito vyāvṛttadharmaviśiṣṭatāyā api",
    "GSP29udnyku3u:464": " vaidharmyarūpatvāt;",
    "GSP29udnyku3u:465": " tasya ca bhāvarūpatvāt /",
    "GSP29udnyku3u:466": " syādetat- taddharmā iha na santītyavagate,",
    "GSP29udnyku3u:467": " arthādāpadyate- ihāvidyamānāstatra santīti /",
    "GSP29udnyku3u:468": " na hi tadvidharmatvametasyopapadyate,",
    "GSP29udnyku3u:469": " yadyetadvidharmāsau na bhavati iti cet- evaṃ tarhi prakṛtamapyarthāpattireva /",
    "GSP29udnyku3u:470": " na hi tatsādṛśyaviśiṣṭatvametasya pratyakṣasiddhamapi tasyaitatsādṛśyaviśiṣṭatvaṃ vinopapadyate /",
    "GSP29udnyku3u:471": " [ku.3.352] etena dṛṣṭā(189)",
    "GSP29udnyku3u:472": " sannikṛṣṭapratyabhijñānaṃ vyākhyātam /",
    "GSP29udnyku3u:473": " tatrāpi taddharmaśālitvaṃ tasya smaraṇābhivyaktamanupapadyamānaṃ tadidantāspadasyaikatāṃ vyavasthāpayati /",
    "GSP29udnyku3u:474": " tasmānnopamānamadhikamiti /",
    "GSP29udnyku3u:475": " [ku.3.353] evaṃ prāpte 'bhidhīyate- sambandhasya paricchedaḥ (190)",
    "GSP29udnyku3u:476": " (daṃ?)",
    "GSP29udnyku3u:477": " sañjñāyāḥsañjñinā saha /",
    "GSP29udnyku3u:478": " pratyakṣāderasādhyatvādupamānaphalaṃ viduḥ //10 //",
    "GSP29udnyku3u:479": " yath.ā gaustathā gavayaḥ iti śrutātideśavākyasya,",
    "GSP29udnyku3u:480": " gosadṛśaṃ piṇḍamanubhavataḥ,",
    "GSP29udnyku3u:481": " smarataśca vākyārthaṃ ayamasau gavayaśabdavācya iti bhavati matiḥ /",
    "GSP29udnyku3u:482": " seyaṃ na tāvat vākyamātraphalam,",
    "GSP29udnyku3u:483": " anupalabdhapiṇḍasyāpi prasaṅgāt /",
    "GSP29udnyku3u:484": " nāpi pratyakṣaphalam,",
    "GSP29udnyku3u:485": " aśrutavākyasyāpi prasaṅgāt /",
    "GSP29udnyku3u:486": " nāpi samāhāraphalam,",
    "GSP29udnyku3u:487": " vākyapratyakṣayorbhinnakālatvāt /",
    "GSP29udnyku3u:488": " vākyatadarthayoḥ smṛtidvāropanītāvapi gavayapiṇḍasambaddhenāpīndriyeṇa tadgatasādṛśyānupalambhe samayaparicchedāsiddheḥ /",
    "GSP29udnyku3u:489": " phalasamāhāre tu tadantarbhāve anumānāderapi pratyakṣatvaprasaṅgaḥ /",
    "GSP29udnyku3u:490": " tat kiṃ tatphalasya tatpramāṇabahirbhāva eva?",
    "GSP29udnyku3u:491": " antarbhāve vā kiyatī sīmā?",
    "GSP29udnyku3u:492": " - tattadasādhāraṇendriyādisāhityam /",
    "GSP29udnyku3u:493": " asti tarhi sādṛśyādijñānakāleviṣphāritasya cakṣuṣo vyāpāraḥ- na- upalabdhagosādṛśyaviśiṣṭagavayapiṇḍasya",
    "GSP29udnyku3u:494": " vākyatadarthasmṛtimataḥ kālāntare 'pyanusandhānabalāt samayaparicchedopapatteḥ /",
    "GSP29udnyku3u:495": " [ku.3.354] nanu ca vākyādevānena samayaḥ paricchinnaḥ,",
    "GSP29udnyku3u:496": " gosadṛśasya gavayaśabdaḥsañjñeti /",
    "GSP29udnyku3u:497": " kevalamidānīṃ pratyabhijānāti ayamasāviti /",
    "GSP29udnyku3u:498": " prayogādva'numitaḥ,",
    "GSP29udnyku3u:499": " yo yatrāsati vṛttyantare vṛddhaiḥ prayujyate,",
    "GSP29udnyku3u:500": " sa tasya vācakaḥ,",
    "GSP29udnyku3u:501": " yathā gośabda eva goḥ,",
    "GSP29udnyku3u:502": " prayujyate cāyaṃ gosadṛśe iti kimupamāneneti- na- sādṛśyasyānimittatvānnimittasyāpratītitaḥ /",
    "GSP29udnyku3u:503": " samayo durgṛhaḥ pūrvaṃ śabdenānumayāpi vā //11 //",
    "GSP29udnyku3u:504": " na hi gavayaśabdasya sādṛśyaṃ pravṛttinimittam,",
    "GSP29udnyku3u:505": " apratītagūnāmavyavahāraprasaṅgāt /",
    "GSP29udnyku3u:506": " nacobhayamapi nimittam,",
    "GSP29udnyku3u:507": " svayaṃpratītasamayasaṅkrāntaye 'tideśavākyaprayogānupapatteḥ /",
    "GSP29udnyku3u:508": " gavayattve hyayaṃ vyutpanno vṛddhavyavahārāt, na sādṛśye /",
    "GSP29udnyku3u:509": " kathametannirdhāraṇīyamiti cet- vastugatistāvadiyam,",
    "GSP29udnyku3u:510": " tadāpātataḥsandehe 'pi na phalasiddhiḥ,",
    "GSP29udnyku3u:511": " gandhavattvamiva pṛthivītvasya,",
    "GSP29udnyku3u:512": " gosādṛśyaṃ gavayaśabdapravṛttinimittasyopalakṣaṇam,",
    "GSP29udnyku3u:513": " idameva vā nimittamityanirdhāraṇāt /",
    "GSP29udnyku3u:514": " [ku.3.355] syādetat- pūrvaṃ nimittānupalabdherna phalasiddhiḥ,",
    "GSP29udnyku3u:515": " idānīntu tasminnupalabdhe tadeva vākyaṃ smṛtisamārūḍhaṃ phaliṣyati,",
    "GSP29udnyku3u:516": " adhyayanasamayagṛhīta iva vedarāśiraṅgopāṅgaparyavadātasya kālāntare /",
    "GSP29udnyku3u:517": " na ca vācyam, vākyena (191)",
    "GSP29udnyku3u:518": " svārthasya prāgeva bodhitatvāt prāgevaparyavasitamiti- gosādṛśyasyopalakṣaṇanimittatvayoranyataratra tātparye sandehāt /",
    "GSP29udnyku3u:519": " idānīntu gavayatve 'vagate tarkapuraskārātsādṛśyasyopalakṣaṇatāyāṃ vyavasthitāyām,",
    "GSP29udnyku3u:520": " gaṅgāyāṃ ghoṣa itivadanvayapratipattiriti cet- na- śrutānvayādanākāṅkṣaṃ na vākyaṃ hyanyadicchati /",
    "GSP29udnyku3u:521": " padārthānvayavaidhuryāttadākṣiptena saṅgatiḥ //12 //",
    "GSP29udnyku3u:522": " gosadṛś.o gavayaśabdavācya iti sāmānādhikaraṇyamātreṇānvayopapattau viśeṣasandehe 'pi vākyasya paryavasitatvena mānāntaropanītānapekṣaṇāt,",
    "GSP29udnyku3u:523": " taktāraktasandehe 'pi ghaṭo bhavatīti vākyavat /",
    "GSP29udnyku3u:524": " anyathā vākyabhedadoṣāt /",
    "GSP29udnyku3u:525": " na ca gaṅgāyāṃ ghoṣa itivat padārthā evānvayāyogyāḥ,",
    "GSP29udnyku3u:526": " yena pramāṇāntaropanītenānvayaḥsyāt /",
    "GSP29udnyku3u:527": " atha (192)pratītavākyārthabalāyāto 'pyartho yadi vākyasyaiva,",
    "GSP29udnyku3u:528": " divābhojananiṣedhavākyasyāpi rātribhojanamarthaḥsyāt /",
    "GSP29udnyku3u:529": " tasmādyathā gavayaśabdaḥ kasyacidvācakaḥ śiṣṭaprayogāditi sāmānyato niścite 'pi,",
    "GSP29udnyku3u:530": " viśeṣe mānāntarāpekṣā,",
    "GSP29udnyku3u:531": " tathā gosadṛśasya gavayaśabdo vācaka iti vākyānniścitepi sāmānye,",
    "GSP29udnyku3u:532": " viśeṣavācakatve 'sya mānāntaramanusaraṇīyamiti /",
    "GSP29udnyku3u:533": " [ku.3.356] astvanumānam /",
    "GSP29udnyku3u:534": " tathāhi- gavayaśabdo gavayasya vācakaḥ asati vṛttyantare 'bhiyuktaistatra prayujyamānatvat,",
    "GSP29udnyku3u:535": " gavi gośabdavaditi cet- na- asiddheḥ /",
    "GSP29udnyku3u:536": " na hyasati vṛttyantare tadviṣayatayā prayogaḥsaṅgatimavijñāya jñātuṃ śakyate /",
    "GSP29udnyku3u:537": " sāmānādhikaraṇyāditi cenna- piṇḍamātre siddhasādhanāt,",
    "GSP29udnyku3u:538": " nimitte cāsiddheḥ,",
    "GSP29udnyku3u:539": " sādṛśyasyānimittatvādityuktam /",
    "GSP29udnyku3u:540": " [ku.3.357] nanu vyāptiparamidaṃ vākyaṃ syāt,",
    "GSP29udnyku3u:541": " yo gosadṛśaḥ sa gavayapadārtha iti /",
    "GSP29udnyku3u:542": " tathāca vākyādavagatapratibandho 'numinuyāt- ayamasau gavayo gosadṛśatvāditideśavākyāvagatapiṇḍavaditi- na- viparyayāt /",
    "GSP29udnyku3u:543": " na hi gosadṛśaṃ buddhāvāropyānena pṛṣṭaḥ,",
    "GSP29udnyku3u:544": " sa kiṃ śabdavācya iti /",
    "GSP29udnyku3u:545": " kintu sāmānyato gavayapadārthamavagamya sa kīdṛgiti /",
    "GSP29udnyku3u:546": " tathāca yadyogaprāthamyābhyāṃ tasyaiva vyāpyatvam /",
    "GSP29udnyku3u:547": " tataḥ kiṃ tena,",
    "GSP29udnyku3u:548": " prakṛtānupayogāt /",
    "GSP29udnyku3u:549": " atha (193)kiṃlakṣaṇako 'sāviti praśnārthaḥ /",
    "GSP29udnyku3u:550": " tadā vyatirekiparaṃ (194)",
    "GSP29udnyku3u:551": " syāt, lakṣaṇasya tathābhavāt /",
    "GSP29udnyku3u:552": " tathāca gosadṛśo gavaya ityasyārthaḥ- yo gavaya iti na vyavahriyate nāsau gosadṛśa iti /",
    "GSP29udnyku3u:553": " evañca prayoktavyam- ayamasau gavaya iti vyavahartavyaḥ gosadṛśatvāt,",
    "GSP29udnyku3u:554": " yastu na tathā,",
    "GSP29udnyku3u:555": " gosadṛśaḥ yathā hastī /",
    "GSP29udnyku3u:556": " na ca hastyādīnāṃ vipakṣatve pramāṇamasti,",
    "GSP29udnyku3u:557": " sarvāprayogasya duravadhāra(ṇa)",
    "GSP29udnyku3u:558": " tvāt; katipayāvyavahārasya cānaikāntikatvāt /",
    "GSP29udnyku3u:559": " [ku.3.359] nanu liṅgamātre praśno bhaviṣyati,",
    "GSP29udnyku3u:560": " kīdṛk kiṃ liṅgamiti- na- na hyanena liṅgamavijñāya gavayaśabdasya vācakatvaṃ kasyacidvācyatvaṃ vāvagatam,",
    "GSP29udnyku3u:561": " yena tadarthaṃ praśnaḥsyāt /",
    "GSP29udnyku3u:562": " pravṛttinimittaviśeṣaliṅge praśnaḥ,",
    "GSP29udnyku3u:563": " yena nimittena gavayaśabdaḥ pravartate tasya kiṃ liṅgamiti cenna- na hi tadavaśyamanumeyamevetyanena niścitam,",
    "GSP29udnyku3u:564": " yata idaṃ syāt /",
    "GSP29udnyku3u:565": " jñānopāyamātrapraśne tadviśeṣeṇottaramiti cenna- aviśeṣādindriyasannikarṣamapyuttarayet;",
    "GSP29udnyku3u:566": " paryāyāntaraṃ vā /",
    "GSP29udnyku3u:567": " yathā- gavayamahaṃ kathaṃ jānīyāmiti praśne,",
    "GSP29udnyku3u:568": " vanaṃ gato drakṣyasīti;",
    "GSP29udnyku3u:569": " yathā vā- kaḥ pika ityatra, kokila iti /",
    "GSP29udnyku3u:570": " tasmānnimittabhedapraśna evāyam,",
    "GSP29udnyku3u:571": " gavayo gavayapadavācyaḥ kīdṛk kena nimitteneti yuktamutpaśyāmaḥ /",
    "GSP29udnyku3u:572": " tasya ca nimittaviśeṣasya sākṣādupadarśayitumaśkyatvāt pṛṣṭastadulakṣaṇaṃ kiñcidācaṣṭe /",
    "GSP29udnyku3u:573": " taccopamānasāmagrīsamutthāpanameva /",
    "GSP29udnyku3u:574": " tasya ca pramāṇasya satastarkaḥsahāyatāmāpadyate- “sādṛśyasyaiva nimittatāyāṃ kalpanāgauravam,",
    "GSP29udnyku3u:575": " nimittāntarakalpane ca kḷptakalpyavirodha” iti tadeva nimittamavagacchatīti /",
    "GSP29udnyku3u:576": " [ku.3.360] lakṣaṇantvasya anavagatasaṅgatisañjñāsamabhivyāhṛtavākyārthasya sañjñinyanusandhānamupamānam /",
    "GSP29udnyku3u:577": " vākyārthaśca kvacit sādharmyaṃ kvacidvaidharmyam /",
    "GSP29udnyku3u:578": " ato nāvyāpakam /",
    "GSP29udnyku3u:579": " tasmānniyataviṣayatvādeva na tena bādhaḥ,",
    "GSP29udnyku3u:580": " na tvanatirekāditi sthitiḥ /",
    "GSP29udnyku3u:581": " ku.3.[361ṭaśabdo 'pi na bādhakamanumānānatirekāditi vaiśeṣikādayaḥ /",
    "GSP29udnyku3u:582": " tathā hi- yadyapi ete padārthā mithaḥ saṃsargavantaḥ vākyatvāditi vyadhikaraṇam;",
    "GSP29udnyku3u:583": " padārthatvāditi cānaikāntikam;",
    "GSP29udnyku3u:584": " padaiḥsmāritatvādityapi tathā /",
    "GSP29udnyku3u:585": " yadyapi caitāni padāni smāritārthasaṃsargavanti tatsmārakatvādityādau sādhyābhāvaḥ /",
    "GSP29udnyku3u:586": " na hyatra matvarthaḥ saṃyogaḥ samavāyastādātmyaṃ viśeṣaṇaviśeṣyabhāvo vā sambhavati /",
    "GSP29udnyku3u:587": " jñāpyajñāpakabhāvastu svātantryeṇa anumānāntarbhāvavādibhirneṣyate /",
    "GSP29udnyku3u:588": " na ca liṅgatayā jñāpakatvaṃ yat liṅgasya (195)",
    "GSP29udnyku3u:589": " viṣayastadeva tasya,",
    "GSP29udnyku3u:590": " parasparāśrayaprasaṅgāt /",
    "GSP29udnyku3u:591": " tadupalambhe hi vyāptisiddhistatsiddhau ca tadanumānamiti /",
    "GSP29udnyku3u:592": " tathāpi- ākāṅkṣādimadbhiḥ padaiḥ smāritatvāt gāmabhyājeti padārthavaditi syāt /",
    "GSP29udnyku3u:593": " na ca viśeṣāsiddhirdeṣaḥ,",
    "GSP29udnyku3u:594": " saṃsargasya saṃsṛjyamānaviśeṣādeva viśiṣṭatvāt /",
    "GSP29udnyku3u:595": " yadvā etāni padāni smāritārthasaṃsargajñānapūrvakāṇi ākāṅkṣādimattve sati tatsmārakatvāt gāmabhyājeti padavat /",
    "GSP29udnyku3u:596": " na caivamarthāsiddhiḥ,",
    "GSP29udnyku3u:597": " jñānāvacchedakatayaiva tatsiddheḥ /",
    "GSP29udnyku3u:598": " tasya ca saṃsṛjyamānopahitasyaivāvacchedakatvānna viśeṣāpratilambha iti /",
    "GSP29udnyku3u:599": " [ku.3.362] atrocyate- anekāntaḥ paricchede sambhave ca na niścayaḥ /",
    "GSP29udnyku3u:600": " ākāṅkṣā sattayā heturyogyāsattirabandhanā //13 //",
    "GSP29udnyku3u:601": " et.e padārthāmithaḥsarṅgavanta iti saṃsṛṣṭā eveti niyamo vā sādhyaḥ sambhāvitasaṃsargā iti vā /",
    "GSP29udnyku3u:602": " [ku.3.363] na prathamaḥ,",
    "GSP29udnyku3u:603": " anāptoktapadakadambasmāritairanekāntāt /",
    "GSP29udnyku3u:604": " āptoktyā viśeṣaṇīyamiti cenna- vākyārthapratīteḥ prāk tadasiddheḥ /",
    "GSP29udnyku3u:605": " na hyavipralambhakatvamātramihāptaśabdena vivakṣitam,",
    "GSP29udnyku3u:606": " tadukterapi padārthasaṃsargavyabhicārāt /",
    "GSP29udnyku3u:607": " apitu tadanubhavaprāmāṇyamapi /",
    "GSP29udnyku3u:608": " na caitacchakyam (196)",
    "GSP29udnyku3u:609": " asarvajñe sarvadā sarvaviṣaye satyajñānavānayamiti niścetum,",
    "GSP29udnyku3u:610": " bhrānteḥ puruṣadharmatvāt /",
    "GSP29udnyku3u:611": " yatra (197)kvacidāptatvamanāptasyāpyastīti na tenopayogaḥ /",
    "GSP29udnyku3u:612": " tato 'sminnarthe 'yamabhrānta iti kenacidupāyena grāhyam /",
    "GSP29udnyku3u:613": " nacaitat saṃsargaviśeṣamapratītya śakyam;",
    "GSP29udnyku3u:614": " buddherarthaṃbhedamantareṇa nirūpayitumaśakyatvāt /",
    "GSP29udnyku3u:615": " padārthamātre cābhrāntatvasiddhau na kiñcit;",
    "GSP29udnyku3u:616": " anāptasādhāraṇyāt /",
    "GSP29udnyku3u:617": " eteṣāṃ saṃsarge 'yamabhrānta iti śakyamiti cenna- eteṣāṃ saṃsarge ityasyā eva buddherasiddheḥ /",
    "GSP29udnyku3u:618": " ananubhūtacare smaraṇāyogāt,",
    "GSP29udnyku3u:619": " tadanubhavasya liṅgādhīnatayā tasya ca viśeṣaṇāsiddhatvenānupapatteriti /",
    "GSP29udnyku3u:620": " [ku.3.364ṭa nāpi dvitīyaḥ,",
    "GSP29udnyku3u:621": " yogyatāmātrasiddhāvapi saṃsargāniścayāt,",
    "GSP29udnyku3u:622": " vākyasya ca tadekaphalatvāt /",
    "GSP29udnyku3u:623": " yogyatāmātrasya prāgeva siddheḥ /",
    "GSP29udnyku3u:624": " anyathā tadasiddhāvāsannasākāṅkṣapadasmāritatvādityeva hetuḥsyāt /",
    "GSP29udnyku3u:625": " tathācāgninā siñcedityādinā smāritairanaikāntaḥ;",
    "GSP29udnyku3u:626": " tathāvidhānāṃ sarvathā saṃsargāyogyatvāditi /",
    "GSP29udnyku3u:627": " [ku.3.365] evaṃ dvitīye 'pi prayoge heturākāṅkṣādimattve satīti /",
    "GSP29udnyku3u:628": " tatra keyamākāṅkṣā nāma?",
    "GSP29udnyku3u:629": " na tāvadviśeṣaṇaviśeṣyabhāvaḥ,",
    "GSP29udnyku3u:630": " tasya saṃsargar(gaviśeṣa)",
    "GSP29udnyku3u:631": " svabhāvatayā sādhyatvāt /",
    "GSP29udnyku3u:632": " nāpi tadyogyatā,",
    "GSP29udnyku3u:633": " yogyatayaiva gatārthatvāt /",
    "GSP29udnyku3u:634": " nāpyavinābhāvaḥ,",
    "GSP29udnyku3u:635": " nīlaṃ sarojamityādau tadabhāve 'pi vākyārthapratyayāt /",
    "GSP29udnyku3u:636": " tatrāpi viśeṣākṣiptasāmānyayoravinābhāvo 'stīti",
    "GSP29udnyku3u:637": " (vopyākāṅkṣeti)",
    "GSP29udnyku3u:638": " cenna- aho vimalaṃ jalaṃ nadyāḥ,",
    "GSP29udnyku3u:639": " kacche mahiṣaścaratītyādau vākyabhedānupapattiprasaṅgāt /",
    "GSP29udnyku3u:640": " nāpi pratipatturjijñāsā,",
    "GSP29udnyku3u:641": " paṭo bhavatītyādau śuklādijijñāsāyāṃ (sayā)",
    "GSP29udnyku3u:642": " raktaḥ paṭo bhavatītyasyaikadeśavat sarvadā vākyāparyavasānaprasaṅgāt /",
    "GSP29udnyku3u:643": " “guṇakriyādyaśeṣaviśeṣajijñāsāyāmapi padasmāritaviśeṣajijñāsā ākāṅkṣā /",
    "GSP29udnyku3u:644": " paṭa ityukte kiṃrūpaḥ,",
    "GSP29udnyku3u:645": " kutra kiṃ karotītyādirūpajijñāsā /",
    "GSP29udnyku3u:646": " tatra, bhavatītyukte,",
    "GSP29udnyku3u:647": " kiṃ karotītyeṣaiva padasmāritaviṣayā,",
    "GSP29udnyku3u:648": " na tu kiṃ rūpa ityādirapi /",
    "GSP29udnyku3u:649": " yadā tu rakta ityucyate,",
    "GSP29udnyku3u:650": " tadā kiṃrūpa ityeṣāpi smāritaviṣayā syāt iti na kiñcidanupapanna'miti cet- evaṃ tarhi cakṣuṣī nimīlya paribhāvayatu bhavān,",
    "GSP29udnyku3u:651": " kimasyāṃ jātāyāmanvayapratyayaḥ atha jñātāyāmiti /",
    "GSP29udnyku3u:652": " tatra prathame nānayā vyabhicāravyāvartanāya (vāraṇāya)",
    "GSP29udnyku3u:653": " heturviśeṣaṇīyaḥ,",
    "GSP29udnyku3u:654": " manaḥsaṃyogādivatsattāmātreṇopayogāt /",
    "GSP29udnyku3u:655": " āsattiyogyatāmātreṇa viśiṣṭastu niścito 'pi na gamakaḥ;",
    "GSP29udnyku3u:656": " ayameti putro rājñaḥ puruṣo 'pasāryatāmityādau vyabhivacārāt /",
    "GSP29udnyku3u:657": " [ku.3.366ṭadvitīyastu syādapi,",
    "GSP29udnyku3u:658": " yadyanumānāntaravattatsadbhāve 'pi tajjñānavaidhuryādanvayapratyayo na jāyate /",
    "GSP29udnyku3u:659": " natvetadasti,",
    "GSP29udnyku3u:660": " āsattiyogyatāmātrapratisandhānādeva sākāṅkṣasya sarvatra vākyārthapratyayāt /",
    "GSP29udnyku3u:661": " nivṛttākāṅkṣasya ca tadabhāvāt /",
    "GSP29udnyku3u:662": " kathameṣa niścayaḥ,",
    "GSP29udnyku3u:663": " sākāṅkṣa eva pratyeti,",
    "GSP29udnyku3u:664": " na tu jñātākāṅkṣa iti cet- tāvanmātreṇopapattāvanupalabhyamānajñānakalpanānupapatteḥ /",
    "GSP29udnyku3u:665": " anyatra tathā darśanācca /",
    "GSP29udnyku3u:666": " yathā (dā) hi dūrāddṛṣṭasāmānyo jijñāsate ko 'yamiti,",
    "GSP29udnyku3u:667": " pratyāsīdaṃśca,",
    "GSP29udnyku3u:668": " sthāṇurayamiti pratyeti,",
    "GSP29udnyku3u:669": " tadāsya jñātumahamicchāmītyanuvyavasāyābhāve 'pisthāṇurayamityartha(nvaya)",
    "GSP29udnyku3u:670": " pratyayo bhavati- tathehāpyaviśeṣāt viśeṣopasthānakāle saṃsargāvagatireva jāyate,",
    "GSP29udnyku3u:671": " na tu jijñāsāvagatiriti /",
    "GSP29udnyku3u:672": " na ca viśeṣopasthānātprāgeva jijñāsāvagatiḥ prakṛtopayoginī,",
    "GSP29udnyku3u:673": " tāvanmātrasyānākāṅkṣā(ṅkṣa)tvāt /",
    "GSP29udnyku3u:674": " [ku.3.367] na caivambhūto 'pyayamaikāntiko hetuḥ /",
    "GSP29udnyku3u:675": " yadā hyayameti putro rājñaḥ puruṣo 'pasāryatāmiti vaktoccārayati,",
    "GSP29udnyku3u:676": " śrotā ca vyāsaṅgādinā nimittena ayameti putra ityaśrutvaiva;",
    "GSP29udnyku3u:677": " rājñaḥ puruṣo 'pasāryatāmiti śṛṇoti,",
    "GSP29udnyku3u:678": " tadāstyākāṅkṣādimattve sati padakadambakatvam?",
    "GSP29udnyku3u:679": " na ca smāritārthasaṃsargajñānapūrvakatvamiti /",
    "GSP29udnyku3u:680": " [ku.3.368ṭasyādetat- yāvatsamabhivyāhṛtatvena viśeṣite hetau nāyaṃ doṣaḥ,",
    "GSP29udnyku3u:681": " tathāvidhasya vyabhicārodāharaṇāsaṃsparśāt /",
    "GSP29udnyku3u:682": " kutastyastarhi katipayapadaśrāviṇaḥ saṃsargapratyayaḥ?",
    "GSP29udnyku3u:683": " aliṅga eva liṅgatvādhyāropāt /",
    "GSP29udnyku3u:684": " etāvānevāyaṃ samabhivyāhāra iti tatra śroturabhimānaḥ- na- tatsandehe 'pi śrutānurūpasaṃsargāvagamāt /",
    "GSP29udnyku3u:685": " bhavati hi tatra pratyayaḥ,",
    "GSP29udnyku3u:686": " na jāne kimaparamanenoktam,",
    "GSP29udnyku3u:687": " etāvadeva śrutam,",
    "GSP29udnyku3u:688": " yadrājñaḥ puruṣo 'pasāryatāmiti /",
    "GSP29udnyku3u:689": " bhrāntirasāviti cet- na tāvadasau duṣṭendriyajā,",
    "GSP29udnyku3u:690": " parokṣākāratvāt /",
    "GSP29udnyku3u:691": " na liṅgābhāsajā,",
    "GSP29udnyku3u:692": " liṅgābhimānābhāve 'pi jāyamānatvāt /",
    "GSP29udnyku3u:693": " etāvatpa(dṛkpa)",
    "GSP29udnyku3u:694": " dakadambapratisandhānameva tāṃ janayatīti cet /",
    "GSP29udnyku3u:695": " yadyevam, tadevāduṣṭaṃ sadabhrāntiṃ janayat kena vāraṇīyam /",
    "GSP29udnyku3u:696": " vyāptipratisandhānaṃ vināpi tasya saṃsargapratyāyane sāmarthyāvadhāraṇāt cakṣurādivat /",
    "GSP29udnyku3u:697": " [ku.3.369] nāstyeva tatra saṃsargapratyayaḥ;",
    "GSP29udnyku3u:698": " asaṃsargāgrahamātreṇa tu tathā vyavahāra iti cet- tarhi yāvatsamabhivyāhāreṇāpi viśeṣaṇenāpratīkāraḥ,",
    "GSP29udnyku3u:699": " tathābhūtasyānāptavākyasya saṃsargajñānapūrvakatvābhāvāt /",
    "GSP29udnyku3u:700": " asaṃsargāgrahapūrvakatvamātre sādhye na vyabhicāra iti cet- evaṃ tarhisaṃsargo na siddhyet /",
    "GSP29udnyku3u:701": " āptavākyeṣu setsyatīti cenna- sarvaviṣayā'ptatvasyāsiddheḥ,",
    "GSP29udnyku3u:702": " yatra kvacidāptatvasyānaikāntikatvāt,",
    "GSP29udnyku3u:703": " prakṛtaviṣaye cāptatvasiddhau saṃsargaviśeṣasya prāgeva siddhyabhyupagamādityuktam /",
    "GSP29udnyku3u:704": " [ku.3.370] na ca sarvatra jijñāsā nibandhanam,",
    "GSP29udnyku3u:705": " ajijñāsorapi vākyārthapratyayāt /",
    "GSP29udnyku3u:706": " ākāṅkṣāpadārthastarhi kaḥ?",
    "GSP29udnyku3u:707": " jijñāsāṃ prati yogyatā /",
    "GSP29udnyku3u:708": " sā ca smā(198)ritatadākṣiptayora(ptā)",
    "GSP29udnyku3u:709": " vinābhāve sati śrotari tadutpādyasaṃsargāvagamaprāgabhāvaḥ /",
    "GSP29udnyku3u:710": " na caiṣo 'pi jñānamapekṣate, (199)",
    "GSP29udnyku3u:711": " pratiyoginirūpaṇādhīnanirūpaṇatvāttadabhāvasya,",
    "GSP29udnyku3u:712": " tasya ca viṣayanirūpyatvāditi /",
    "GSP29udnyku3u:713": " [ku.3.371] prābhākarastu lokavedasādhāraṇavyutpattibalenānvitābhidhānaṃ prasādhya",
    "GSP29udnyku3u:714": " vedasyāpauruṣeyatayā vaktṛjñānānumānānavakāśāt saṃsarge śabdasyaiva svātantryeṇa prāmāṇyamāsthiṣata;",
    "GSP29udnyku3u:715": " loke tvanumānata eva vaktṛjñānopasarjanatayā saṃsargasya siddheranvitābhidhānabalāyātepi pratipādakatve 'nuvādakatāmātraṃ vākyasyeti nirṇītantaḥ",
    "GSP29udnyku3u:716": " tadatisthavīyaḥ- nirṇītaśaktervākyasyāddhi prāgevārthasya nirṇaye /",
    "GSP29udnyku3u:717": " vyāptismṛtivilambena liṅgasyaivānuvāditā //14 //",
    "GSP29udnyku3u:718": " yāvatī hi vede sāmagrī,",
    "GSP29udnyku3u:719": " tāvatyeva loke 'pi bhavantī kathamiva nārthaṃ gamayet /",
    "GSP29udnyku3u:720": " nahyapekṣaṇīyāntaramasti /",
    "GSP29udnyku3u:721": " liṅge tu paripūrṇe 'pyavagate vyāptismṛtirapekṣaṇīyāstīti,",
    "GSP29udnyku3u:722": " vilambena kiṃ nirṇeyam;",
    "GSP29udnyku3u:723": " anvaya(artha)",
    "GSP29udnyku3u:724": " sya prāgeva pratīteḥ /",
    "GSP29udnyku3u:725": " [ku.3.372ṭaloke vakturāptatvaniścayo 'pekṣaṇīya iti cenna-",
    "GSP29udnyku3u:726": " tadrahitasyāpi svārthapratyāyane śabdasya śakteravadhāraṇāt /",
    "GSP29udnyku3u:727": " anyathā vede 'pyarthapratyayo na syāt,",
    "GSP29udnyku3u:728": " tadabhāvāt /",
    "GSP29udnyku3u:729": " na ca loke anyānyeva padāni;",
    "GSP29udnyku3u:730": " yena śaktivaicitryaṃ syāt /",
    "GSP29udnyku3u:731": " anāptoktau vyabhicāradarśanāt tulyāpi sāmagrī sandehena śithilāyate iti cenna- cakṣurādau vyabhicāradarśanena (rasatvena)",
    "GSP29udnyku3u:732": " śaṅkāyāmapi satyāṃ jñānasāmagrītastadutpattidarśanāt /",
    "GSP29udnyku3u:733": " jñāyamānasyāyaṃ vidhiḥ,",
    "GSP29udnyku3u:734": " yat sandehe sati na niścāyakam,(200)",
    "GSP29udnyku3u:735": " yathā liṅgam;",
    "GSP29udnyku3u:736": " cakṣurādi tu sattayeti cenna- vākyasya niścatatvāt;",
    "GSP29udnyku3u:737": " āptoktatvasya cārthapratyayaṃ pratyanaṅgatvāt /",
    "GSP29udnyku3u:738": " loke 'pi cāptatvāniścaye 'pi vākyārthapratīteḥ /",
    "GSP29udnyku3u:739": " bhavati hi vedānukāreṇa paṭhyamāneṣu apauruṣeyatvābhimānino gauḍa(201)",
    "GSP29udnyku3u:740": " mīmāṃsakasyārthaniścayaḥ /",
    "GSP29udnyku3u:741": " na cāsau (cāyaṃ)",
    "GSP29udnyku3u:742": " bhrāntiḥ, pauruṣeyatvaniścayadaśāyāmapi tathāniścayā(thātvā)diti /",
    "GSP29udnyku3u:743": " [ku.3.373] syādetat- nāptoktatvamarthapratīteraṅgamiti brūmaḥ;",
    "GSP29udnyku3u:744": " kintvanāptoktatvaśaṅkānirāsaḥ (sam) /",
    "GSP29udnyku3u:745": " sa ca kvacidapauruṣeyatvaniścayāt,",
    "GSP29udnyku3u:746": " kvacidāptoktatvāvadhāraṇāditi cet- tat kimapauruṣeyatvasyāpratītau,",
    "GSP29udnyku3u:747": " sandehe vā vedavākyādviditapadārthasaṅgaterarthapratyaya eva na bhavet,",
    "GSP29udnyku3u:748": " bhavannapi vā na śraddheyaḥ?",
    "GSP29udnyku3u:749": " prathame satyādaya eva pramāṇam /",
    "GSP29udnyku3u:750": " nacāsaṃsargāgrahe tadānīṃ saṃsargavyavahāraḥ,",
    "GSP29udnyku3u:751": " bādhakasyātyantamabhāvāt /",
    "GSP29udnyku3u:752": " tathāpi tatkalpanāyāmanvayocchedaprasaṅgāt /",
    "GSP29udnyku3u:753": " dvitīye tvaśraddhā pratyakṣavat nimittāntarānnivartsyatīti vede yadi,",
    "GSP29udnyku3u:754": " loke 'pi tathā syādaviśeṣāt /",
    "GSP29udnyku3u:755": " [ku.3.374] anyathā vedasyāpyanuvākatāprasaṅgaḥ (ṅgāt) /",
    "GSP29udnyku3u:756": " taducyate /",
    "GSP29udnyku3u:757": " (thāhi) /",
    "GSP29udnyku3u:758": " vyastapumdūṣaṇāśaṅkaiḥ smāritatvāt padairamī /",
    "GSP29udnyku3u:759": " anvitā iti nirṇīte vedasyāpi na tat kutaḥ // 15// / . /",
    "GSP29udnyku3u:760": " yadā hyapauruṣeyatvaniścayāt prāk vedo na kiñcidabhidhatte iti pakṣaḥ,",
    "GSP29udnyku3u:761": " tadā āptoktatvaniścayottarakālaṃ (202)",
    "GSP29udnyku3u:762": " lokavat, vede 'pyapauruṣeyatvaniścayāt paścādanumānāvatāraḥ /",
    "GSP29udnyku3u:763": " iyāṃstu viśeṣaḥ- yadatra padārthāneva pakṣīkṛtya nirastapumdoṣāśaṅkairākāṅkṣādimadbhiḥ padaiḥ smāritatvādāptoktapadakadambakasmāritapadārthavat saṃsarga evāhatya sādhyaḥ,",
    "GSP29udnyku3u:764": " buddhivyavahitastvitaratreti /",
    "GSP29udnyku3u:765": " phalato na kaścidvivaśeṣa iti /",
    "GSP29udnyku3u:766": " tathā cānvitābhidhāne 'pi jaghanyatvādvedasyānuvādakatvaprasaṅgaḥ /",
    "GSP29udnyku3u:767": " na caivaṃ sati tatra pramāṇamasti /",
    "GSP29udnyku3u:768": " viśiṣṭapratipatyanyathānupapatyā hi śabdasya tatra śaktiḥ parikalpanīyā /",
    "GSP29udnyku3u:769": " sā cānumānenaivopapanneti vṛthā prayāsaḥ /",
    "GSP29udnyku3u:770": " tasmālloke śabdasyānuvādakateti viparītakalpaneyamāyuṣmatām /",
    "GSP29udnyku3u:771": " [ku.3.375] kiṃ cedamanvitābhidhānaṃ nāma?",
    "GSP29udnyku3u:772": " na tāvadanvitapratipādanamātram, avivādāt /",
    "GSP29udnyku3u:773": " nāpi svārthābhidhāyāstatra tātparyam,",
    "GSP29udnyku3u:774": " avivādādeva /",
    "GSP29udnyku3u:775": " nāpi saṅgatibalena tatpratipādanam,",
    "GSP29udnyku3u:776": " vākyārthasyāpūrvatvāt /",
    "GSP29udnyku3u:777": " nāpi svārthasaṅgatibalena,",
    "GSP29udnyku3u:778": " tasya svārtha evopakṣayāt /",
    "GSP29udnyku3u:779": " nāpi saiva saṅgatirubhayapratipādikā,",
    "GSP29udnyku3u:780": " pratītikramānupapatteḥ /",
    "GSP29udnyku3u:781": " yaugapadyābhyupagame tu yogyatvādipratisandhānaśūnyasyāpi padārthapratyayavat vākyārthapratyayaprasaṅgāt /",
    "GSP29udnyku3u:782": " nāpi saiva saṅgatiḥ svārthe nirapekṣā,",
    "GSP29udnyku3u:783": " vākyārthe tu padārthapratipādanāvāntaravyāpāreti yuktam- tasyāḥ svayamakaraṇatvāt /",
    "GSP29udnyku3u:784": " saṅgatāni padānihi karaṇam,",
    "GSP29udnyku3u:785": " na tu saṅgatiḥ /",
    "GSP29udnyku3u:786": " tathāpi tatpratipādanānuguṇasaṅgatiśālīni padānīti cet- na tāvadvākyārthapratipādanānuguṇatā saṅgarestadāśrayatvena;",
    "GSP29udnyku3u:787": " sāmānyamātragocaratvāt,",
    "GSP29udnyku3u:788": " tadvanmātragocaratvādvā /",
    "GSP29udnyku3u:789": " nāpi tadanuguṇavyāpāravatvena,",
    "GSP29udnyku3u:790": " akaraṇatvādityuktam /",
    "GSP29udnyku3u:791": " tadanuguṇakaraṇavyāpārotthāpakatvāttadanuguṇatve na no vivādaḥ /",
    "GSP29udnyku3u:792": " anvita eva śaktiriti cet- uktamatra vākyārthasyāpūrvatvāt pratītikramānupapatteśceti /",
    "GSP29udnyku3u:793": " [ku.3.376] smṛtakriyānvite kārake smṛtakārakānvitāyāñca kriyāyāṃ saṅgatiḥ /",
    "GSP29udnyku3u:794": " ato noktadoṣāvakāśaḥ /",
    "GSP29udnyku3u:795": " nāpi paryāyatāpattiḥ,",
    "GSP29udnyku3u:796": " prādhānyena niyamāt /",
    "GSP29udnyku3u:797": " nāpi paunaruktyam,",
    "GSP29udnyku3u:798": " viśeṣānvaye tātparyāt /",
    "GSP29udnyku3u:799": " nāpītaretarāśrayatvam,",
    "GSP29udnyku3u:800": " svārthasmṛtāvanapekṣaṇāt /",
    "GSP29udnyku3u:801": " nāpivākyabhedāpattiḥ,",
    "GSP29udnyku3u:802": " parasparapadārthasmṛtisannidhau taditarānapekṣaṇāt- iti cet- na anvite saṅgatigraha iti kor'thaḥ?",
    "GSP29udnyku3u:803": " yadi yatra saṅgatistadvastugatyā padārthānvitam,",
    "GSP29udnyku3u:804": " na kiñcit prakṛtopayogi /",
    "GSP29udnyku3u:805": " na hi yatra cakṣuṣaḥ sāmarthyamavagataṃ tadvastugatyā sparśavaditi,",
    "GSP29udnyku3u:806": " tadvattāpi tasya viṣayaḥ /",
    "GSP29udnyku3u:807": " athānvitatayaiva tatra vyutpattirityarthaḥ- tadasat,",
    "GSP29udnyku3u:808": " pramāṇābhāvāt /",
    "GSP29udnyku3u:809": " [ku.3.377] anvitārthapratipattyanyathānupapattiriti cenna /",
    "GSP29udnyku3u:810": " ananvitābhidhānenāpyupapatteḥ /",
    "GSP29udnyku3u:811": " ākāṅkṣānupapattirastu /",
    "GSP29udnyku3u:812": " na hi sāmānyato 'nvitānavagame 'nvayaviśeṣe jijñāsā syāt- na- dṛṣṭe phalaviśeṣe rasaviśeṣajijñāsāvadākṣepato 'pyupapatteḥ /",
    "GSP29udnyku3u:813": " [ku.3.378] śabdamahimānamantareṇa yataḥ kutaścidapi smṛteṣu padārtheṣu anvayapratītiḥ syāt /",
    "GSP29udnyku3u:814": " na caivam /",
    "GSP29udnyku3u:815": " tataḥ śabdaśaktiravaśyaṃ kalpanīyeti cet- kutastarhi kavikāvyāni vilasanti /",
    "GSP29udnyku3u:816": " na hi saṃsargaviśeṣamapratītya vākyaracanā nāma /",
    "GSP29udnyku3u:817": " na ca svotprekṣāyāṃ pratyakṣamanumānaṃ śabdastadābhāsā vā sambhavanti,",
    "GSP29udnyku3u:818": " anyatra cantāvaśena padārthasmaraṇebhyaḥ /",
    "GSP29udnyku3u:819": " asaṃsargāgraho 'sāviti",
    "GSP29udnyku3u:820": " cet; mama tāvat saṃsargagraha evāsau /",
    "GSP29udnyku3u:821": " tavāpi saiva padāvalī kvacidanvaye paryavasyati,",
    "GSP29udnyku3u:822": " kvacidananvayāgrahe iti kuto viśeṣāt?",
    "GSP29udnyku3u:823": " [ku.3.379] āptānāptavaktṛkatayeti cet;",
    "GSP29udnyku3u:824": " kiṃ tathāvidhena vaktrā tatra kaścidviśeṣa āhitaḥ?",
    "GSP29udnyku3u:825": " āho vaktaivācchedakatayā viśeṣaḥ?",
    "GSP29udnyku3u:826": " prathame abhihitānvayavādināmiva tavāpi śaktikalpanāgauravam /",
    "GSP29udnyku3u:827": " dvitīye tu vakturiva padānāmapyavacchedakatayaiva viśeṣakatvamastu /",
    "GSP29udnyku3u:828": " evaṃ tarhi padānāmapyanvayapratītāvastyupayogaḥ /",
    "GSP29udnyku3u:829": " kaḥsandehaḥ /",
    "GSP29udnyku3u:830": " paraṃ padārthābhidhānena;",
    "GSP29udnyku3u:831": " na tvanyathā /",
    "GSP29udnyku3u:832": " yathā tavaiva,",
    "GSP29udnyku3u:833": " āptasya saṃsargaparatayā padasamabhivyāhāramātreṇa;",
    "GSP29udnyku3u:834": " na tvanyathā /",
    "GSP29udnyku3u:835": " anyathā gurumatavidāmeva śloka āptapadaprakṣepeṇa paṭhanīyaḥ- prāthamyādabhidhātṛtvāt tātparyopagamādapi /",
    "GSP29udnyku3u:836": " āptānāmeva sā śaktirvaramabhyupagamyatām //",
    "GSP29udnyku3u:837": " iti //",
    "GSP29udnyku3u:838": " [ku.3.380] tasmāt prakārāntareṇa saṃsargapratyayo bhavatu mā vā,",
    "GSP29udnyku3u:839": " padārthānāmākāṅkṣādimattve sati abhihitānāmavaśyamanvaya iti kuto 'tiprasaṅgaḥ?",
    "GSP29udnyku3u:840": " [ku.3.381] na caivaṃ sati padārthā eva karaṇam,",
    "GSP29udnyku3u:841": " teṣāmanāgatādirūpatayā kārakatvānupapattau tadviśeṣasya karaṇatvasyāyogāt /",
    "GSP29udnyku3u:842": " tatsaṃsarge pramāṇāntarāsaṅkīrṇodāharaṇābhāvācca /",
    "GSP29udnyku3u:843": " padānāṃ tu pūrvabhāvaniyamena padārthasmaraṇāvāntaravyāpāravattayā tadupapatteḥ;",
    "GSP29udnyku3u:844": " vyāpārasyāvyavadhāyakatvāditi kṛtaṃ prasaktānuprasaktyā /",
    "GSP29udnyku3u:845": " [ku.3.382] astu tarhi śabda eva bādhakaṃ sarvajñe kartari /",
    "GSP29udnyku3u:846": " tathāhi- prakṛteḥ kriyamāṇāni guṇaiḥ karmāṇi sarvaśaḥ /",
    "GSP29udnyku3u:847": " ahaṅkāravimūḍhātmā kartāhamiti manyate //",
    "GSP29udnyku3u:848": " (g.ī.) ityādi paṭhanti /",
    "GSP29udnyku3u:849": " asyāyamarthaḥ- na pāramārthikaṃ cetanasya kartṛtvamasti /",
    "GSP29udnyku3u:850": " ābhimānikaṃ tu tat /",
    "GSP29udnyku3u:851": " na ca sarvajñasyābhimānaḥ /",
    "GSP29udnyku3u:852": " na cāsarvajñasya jagatkartṛtvamasti- ucyate- na pramāṇamanāptoktirnādṛṣṭe kvacidāptatā /",
    "GSP29udnyku3u:853": " adṛśyadṛṣṭau sarvajño na ca nityāgamaḥ kṣamaḥ //16 //",
    "GSP29udnyku3u:854": " yadi hi sarvajñakartrabhāvā'vedakaḥ śabdo nāptoktaḥ,",
    "GSP29udnyku3u:855": " na tarhi pramāṇam /",
    "GSP29udnyku3u:856": " athāpto 'sya vaktā,",
    "GSP29udnyku3u:857": " kathaṃ na tadarthadarśī /",
    "GSP29udnyku3u:858": " atīndriyārthadarśīti cet- kathamasarvajñaḥ,",
    "GSP29udnyku3u:859": " kathaṃ vā na kartā,",
    "GSP29udnyku3u:860": " āgamasyaiva praṇayanāt /",
    "GSP29udnyku3u:861": " na ca nityāgamasambhavaḥ,",
    "GSP29udnyku3u:862": " vicchedādityāveditam /",
    "GSP29udnyku3u:863": " [ku.3.383] apica- na cāsau kvacidekāntaḥ sattvasyāpi pravedanāt /",
    "GSP29udnyku3u:864": " nirañjanāvabodhārtho na ca sannapi tatparaḥ //17 //",
    "GSP29udnyku3u:865": " nahyasattvapakṣa evāgamo niyataḥ,",
    "GSP29udnyku3u:866": " īśvarasadbhāvasyaiva bhūyaḥsu pradeśeṣu pratipādanāt /",
    "GSP29udnyku3u:867": " tathācāgre darśayiṣyāmaḥ /",
    "GSP29udnyku3u:868": " tathāca sati kvacidasattvapratipādanamanekāntaṃ na bādhakam /",
    "GSP29udnyku3u:869": " sattvapratipādanamapi tarhi na sādhanamiti cet- āpātatastāvadevametat /",
    "GSP29udnyku3u:870": " yadā tu niḥśeṣaviśeṣaguṇaśūnyātmasvarūpapratipādanārthatvamakartṛkatvāgamānāmavadhārayiṣyate",
    "GSP29udnyku3u:871": " tadā na tanniṣedhe tātparyamamīṣāmiti sattvapratipādakānāmevāgamānāṃ prāmāṇyaṃ bhaviṣyatīti /",
    "GSP29udnyku3u:872": " na ca teṣāmapyanyatra tātparyamiti vakṣyāmaḥ /",
    "GSP29udnyku3u:873": " [ku.3.384] astvarthāpattistarhi bādhikā /",
    "GSP29udnyku3u:874": " tathāhi- yadyabhaviṣyat,",
    "GSP29udnyku3u:875": " nopādekṣyat /",
    "GSP29udnyku3u:876": " na hyasāvanupadiśya pravartayituṃ na jānāti /",
    "GSP29udnyku3u:877": " ata upadeśa evānyathānupapadyamānastathāvidhasyābhāvamaudāsīnyaṃ vā'vedayati- na- anyathaivopapatteḥ /",
    "GSP29udnyku3u:878": " hetvabhāve phalābhāvāt pramāṇe 'sati na pramā /",
    "GSP29udnyku3u:879": " tadabhāvāt pravṛttirno karmavāde 'pyayaṃ vidhiḥ //18 //",
    "GSP29udnyku3u:880": " buddhipūrvāṃ hi pravṛttirna buddhimanutpādya śakyasampādanā /",
    "GSP29udnyku3u:881": " na ca prakṛte buddhirapyupadeśamantareṇa śakyasiddhiḥ,",
    "GSP29udnyku3u:882": " tasyaiva tatkāraṇatvāt /",
    "GSP29udnyku3u:883": " bhūtāveśanyāyena pravartayediti cet- pravartayedeva,",
    "GSP29udnyku3u:884": " yadi tathā phalasiddhiḥ syāt /",
    "GSP29udnyku3u:885": " na tvevam /",
    "GSP29udnyku3u:886": " kuta etadavasitam?",
    "GSP29udnyku3u:887": " upadeśānyathānupapattyaiva /",
    "GSP29udnyku3u:888": " yasyāpi mate adṛṣṭavaśādeva bhūtānāṃ pravṛttiḥ,",
    "GSP29udnyku3u:889": " tasyāpi tulyametat /",
    "GSP29udnyku3u:890": " yadyasti pravṛttinimittamadṛṣṭam,",
    "GSP29udnyku3u:891": " kimupadeśena,",
    "GSP29udnyku3u:892": " tata eva pravṛttisiddheḥ /",
    "GSP29udnyku3u:893": " na cet, tathāpi kimupadeśena,",
    "GSP29udnyku3u:894": " tadabhāve tasmin satyapyapravṛtteḥ /",
    "GSP29udnyku3u:895": " nityaḥ svatantra upadeśo na paryanuyojya iti cet- yūyaṃ paryanuyojyāḥ,",
    "GSP29udnyku3u:896": " ye tama(mana)",
    "GSP29udnyku3u:897": " vadhānato dhārayanti vicārayanti ceti /",
    "GSP29udnyku3u:898": " [ku.3.385] na cārthāpattiranumānato bhidyate,",
    "GSP29udnyku3u:899": " loke tadasaṅkīrṇodāharaṇābhāvāt prakārāntarābhāvācca /",
    "GSP29udnyku3u:900": " tathāhi- aniyamyasya nāyuktirnāniyantopapādakaḥ /",
    "GSP29udnyku3u:901": " na mānayorvirodho 'sti prasiddhe vāpyasau samaḥ //19 //",
    "GSP29udnyku3u:902": " jīvaṃścaitro gṛhe nāstīti anupapadyamānamasati bahiḥsadbhāve,",
    "GSP29udnyku3u:903": " tamāpa(māve)",
    "GSP29udnyku3u:904": " dayatītyudaharanti /",
    "GSP29udnyku3u:905": " tatra cintyate- kimanupapannaṃ jīvato gṛhābhāvasyeti /",
    "GSP29udnyku3u:906": " na hyaniyamayasyāniyāmakaṃ vinā kiñcidanupapannam,",
    "GSP29udnyku3u:907": " atiprasaṅgāt /",
    "GSP29udnyku3u:908": " nanu svarūpameva /",
    "GSP29udnyku3u:909": " tat na tāvadbahiḥ sattvena kartavyam,",
    "GSP29udnyku3u:910": " tadakāryatvāt tasya /",
    "GSP29udnyku3u:911": " sthitirevāsya tena vinā na syādityasya svabhāva iti cet- evaṃ tarhi tanniyatasvabhāva evāsau;",
    "GSP29udnyku3u:912": " vyāptereva vyatirekamukhanirūpyāyāstathāvyapadeśāt /",
    "GSP29udnyku3u:913": " [ku.3.386] kathaṃ vā (ca)",
    "GSP29udnyku3u:914": " bahiḥsattvamasyopapādakam?",
    "GSP29udnyku3u:915": " na hi aniyāmako bhavannapyaniyamyamupapādayati,",
    "GSP29udnyku3u:916": " atiprasaṅgādeva /",
    "GSP29udnyku3u:917": " svabhāvo 'sya, yadanena",
    "GSP29udnyku3u:918": " bahiḥsattvena gehāsatvaṃ kroḍīkṛtya sthātavyamiti cet- seyaṃ vyāptirevānvayamukhanirūpyā tathā vyapadiśyate iti /",
    "GSP29udnyku3u:919": " [ku.3.387] na vayamavinābhāvamarthāpattāvapajānīmahe,",
    "GSP29udnyku3u:920": " kintu tajjñānam /",
    "GSP29udnyku3u:921": " na cāsau sattā mātreṇa tadanumānatvamāpādayatīti cet- na- anupapattipratisandhānasyāvaśyābhyupagantavyatvāt /",
    "GSP29udnyku3u:922": " anyathātvatiprasaṅgāt /",
    "GSP29udnyku3u:923": " arthāpattyābhāsānavakāśācca /",
    "GSP29udnyku3u:924": " yadā hyanyathaivo(thāpyu)",
    "GSP29udnyku3u:925": " papannamanyathānupapannamiti manyate,",
    "GSP29udnyku3u:926": " tadāsya viparyayaḥ,",
    "GSP29udnyku3u:927": " na tvanyatheti /",
    "GSP29udnyku3u:928": " [ku.3.388] tathāpi kathamatra vyāptirgṛhyeteti cet- yadāhamiha tadā nānyatra,",
    "GSP29udnyku3u:929": " yadānyatra tadā neheti sarvapratyakṣāsiddhametat;",
    "GSP29udnyku3u:930": " kā tatrāpi kathantā?",
    "GSP29udnyku3u:931": " sarvadeśāpratyakṣatve tatrābhāvo duravadhāraṇa ityapi nāsti,",
    "GSP29udnyku3u:932": " teṣāmeva saṃsargasyātmani pratiṣedhāt /",
    "GSP29udnyku3u:933": " ayogyānāṃ pratiṣedhe kā vārteti cet- tadavayavānāṃ tatsaṃsargapratiṣedhādevānumānāt;",
    "GSP29udnyku3u:934": " anyeṣāṃ na kācit /",
    "GSP29udnyku3u:935": " na hyakāraṇībhūtena paramāṇunā nedaṃ saṃsṛṣṭamiti niścetuṃ śakyamiti /",
    "GSP29udnyku3u:936": " [ku.3.389] na cā(nāpya)",
    "GSP29udnyku3u:937": " vinābhāvaniścayenāpi gamayannapakṣadharmor'thāpattiriti yuktam- pakṣadharmatāyā animittatvaprasaṅgāt; aviśeṣāt /",
    "GSP29udnyku3u:938": " vyadhikaraṇenāvinābhāvaniścayāyogācca; yat (203)",
    "GSP29udnyku3u:939": " yatra yadeti prakārānupapatteḥ /",
    "GSP29udnyku3u:940": " [ku.3.390] pramāṇayorvirodhe arthāpattiravirodhopapādikā,",
    "GSP29udnyku3u:941": " na tvevamanumānamityapi nāsti /",
    "GSP29udnyku3u:942": " virodhe hi rajjusarpādivadekasya bādha eva syāt,",
    "GSP29udnyku3u:943": " na tūbhayoḥ pramāṇyam /",
    "GSP29udnyku3u:944": " prāmāṇye vā na virodhaḥ,",
    "GSP29udnyku3u:945": " sthūlamidamekamitivat sahasambhavāt;",
    "GSP29udnyku3u:946": " caitro 'yamayaṃ tu maitra itivadvā viṣayabhedāt /",
    "GSP29udnyku3u:947": " prakṛte kvāpyastīti sāmānyato gehasyāpi praveśādekaviṣayatāpyastīti cet- yadyevam,",
    "GSP29udnyku3u:948": " kvacidasti kvacinnāstītivanna virodhaḥ /",
    "GSP29udnyku3u:949": " atrāpi virodha eveti cet- ekaṃ tarhi bhajyeta /",
    "GSP29udnyku3u:950": " [ku.3.391] na bhajyeta,",
    "GSP29udnyku3u:951": " arthāpattyā ubhayorapyupapādanāditi cet- kimanupapadyamānam?",
    "GSP29udnyku3u:952": " virodha evānyathānupapadyamāno vibhinnaviṣayatayā vyavasthāpayatīti cet- athābhinnaviṣayatayaiva kiṃ na vyavasthāpayet /",
    "GSP29udnyku3u:953": " vyavasthāpanamavirodhāpādanam /",
    "GSP29udnyku3u:954": " ekaviṣayatayaiva cānayorvirodhaḥ /",
    "GSP29udnyku3u:955": " sa kathaṃ tayaiva śamayitavyaḥ na hi yo yadviṣamūrcchitaḥ,",
    "GSP29udnyku3u:956": " sa tenaivotthāpyate iti cet- ekaviṣayatayā anayorvirodha ityetadeva kutaḥ /",
    "GSP29udnyku3u:957": " vibhinnadeśasvabhāvatayaiva sarvatropalambhāditi cet- nanviyaṃ vyāptireva /",
    "GSP29udnyku3u:958": " tathāca ghaṭṭakuṭyāṃ (204)",
    "GSP29udnyku3u:959": " prabhātamiti /",
    "GSP29udnyku3u:960": " [ku.3.392] dhūmopi vānupapadyamānatayaiva vahniṃ gamayet /",
    "GSP29udnyku3u:961": " na hi tena vinā asāvupapadyate /",
    "GSP29udnyku3u:962": " virodho 'pi- dhūmādvahninā bhavitavyam,",
    "GSP29udnyku3u:963": " anupalabdheśca na bhavitavyamiti /",
    "GSP29udnyku3u:964": " tathācānu palabdherarvāgbhāgavyavasthāpanam,",
    "GSP29udnyku3u:965": " dhūmasya ca vyavadhānenānupalabhyavahniviṣayatvasthitirarthāpattiriti kuto 'numānam /",
    "GSP29udnyku3u:966": " vahnimānayamityamanumānaṃ vyāpteḥ;",
    "GSP29udnyku3u:967": " anyathā anumānābhāve virodhāsiddheḥ /",
    "GSP29udnyku3u:968": " arvāgbhāgānupalabdhivirodhena parabhāge 'sya vahnirityasyārthāpattireveti cet- na- vyāpti grāhakeṇa pramāṇena virodhasyoktatvāt /",
    "GSP29udnyku3u:969": " nāpyuttarā arthāpattiḥ /",
    "GSP29udnyku3u:970": " anyathā pāṇḍaratvasyāpālālatvavirodhena pālālatvasthitirapyarthāpattireva syāt /",
    "GSP29udnyku3u:971": " tadviśiṣṭasya tenaiva vyāpternaivamiti cet- yadyevam,",
    "GSP29udnyku3u:972": " arvāgbhāgānupalabhyamānavanhitvena (matvena)",
    "GSP29udnyku3u:973": " viśiṣṭasya dhūmasya tenaiva vyāpteḥ kathamevaṃ bhaviṣyatīti tulyam /",
    "GSP29udnyku3u:974": " [ku.3.393] kevalavyatirekyānumānaṃ parābhimatamarthāpattiḥ;",
    "GSP29udnyku3u:975": " anvayābhāvāditi cet- evametāvatā viśeṣeṇānumāner'thāpattivyavahāraṃ na vārayāmaḥ /",
    "GSP29udnyku3u:976": " tatrānumānavyavahāraḥ kuta iti cet- avinābhūtaliṅgasamutpanna(muttha)tvāt /",
    "GSP29udnyku3u:977": " sādhyadharmeṇa vinā hyabhavanamanvayina iva vyatirekiṇo 'pyaviśiṣṭam,",
    "GSP29udnyku3u:978": " tanniścayaścānvayavyatirekābhyāmanyatareṇa veti /",
    "GSP29udnyku3u:979": " tasmādarthāpattirityanumānasya paryāyo 'yam,",
    "GSP29udnyku3u:980": " tadviśeṣavacanaṃ vā pūrvavadādivaditi yuktam /",
    "GSP29udnyku3u:981": " [ku.3.394] anupalabdhistu na bādhiketi cintitam /",
    "GSP29udnyku3u:982": " na ca pratyakṣāderatiricyate /",
    "GSP29udnyku3u:983": " taducyate- pratipatterapārokṣyādindriyasyānupakṣayāt /",
    "GSP29udnyku3u:984": " ajñātakaraṇatvācca bhāvāveśācca cetasaḥ //20 //",
    "GSP29udnyku3u:985": " [ku.3.395] yā hi sākṣātkāriṇī pratītiḥ,",
    "GSP29udnyku3u:986": " sā indriyakaraṇikā,",
    "GSP29udnyku3u:987": " yathā rūpādipratītiḥ;",
    "GSP29udnyku3u:988": " tatheha bhūtale ghaṭo nāstītyapi /",
    "GSP29udnyku3u:989": " sākṣātkāritvamasyā asiddhamiti cenna- ekajātīyatve jñātājñātakaraṇatvānupapatteḥ /",
    "GSP29udnyku3u:990": " na hi tasminneva kārye tadeva karaṇamekadā jñātam ajñātañcaikadopayujyate,",
    "GSP29udnyku3u:991": " liṅgendriyayorapi vyatyayaprasaṅgāt,",
    "GSP29udnyku3u:992": " jñānasyākāraṇatvaprasaṅgācca /",
    "GSP29udnyku3u:993": " na hi tadatipatyāpi bhavatastatkāraṇatvam,vyāghātāt /",
    "GSP29udnyku3u:994": " tasmāt jñātānupalabdhijanyasya sākṣātkāritvāt tadviparītakāraṇakamidaṃ tadviparītajātīyamiti nyāyyām /",
    "GSP29udnyku3u:995": " nanu kva nāma jñātānupalabdhirasākṣātkāriṇīmabhāvapratītiṃ janayati?",
    "GSP29udnyku3u:996": " tadyathā- nipuṇataramanusṛto mayā mandire caitraḥ;",
    "GSP29udnyku3u:997": " na copalabdha iti śrutyā śrotānuminoti,",
    "GSP29udnyku3u:998": " nūnaṃ nāsīdeveti /",
    "GSP29udnyku3u:999": " etena prāṅnāstitāpi vyākhyātā /",
    "GSP29udnyku3u:1000": " nanu tathāpyavāntarajātibhedo 'stu;",
    "GSP29udnyku3u:1001": " ajñātānupalabdhijanye sākṣātkārastu kuta iti cet- kāraṇavirodhāt kāryavirodhena bhavitavyamityuktameva /",
    "GSP29udnyku3u:1002": " ananyatropakṣīṇendriyavyāpārānantarabhāvitvācca /",
    "GSP29udnyku3u:1003": " adhikaraṇagrahaṇe tadupakṣīṇamiti cenna- andhasyāpi tvagindriyopanīte ghaṭādau rūpaviśeṣābhāvapratītiprasaṅgāt /",
    "GSP29udnyku3u:1004": " asti hi tasyādhikaraṇagrahaṇam /",
    "GSP29udnyku3u:1005": " asti ca pratiyogismaraṇam /",
    "GSP29udnyku3u:1006": " asti ca śyāmeraktatvasya yogyasyābhāvo 'nupalabdhiśca /",
    "GSP29udnyku3u:1007": " adhikaraṇagrāhakendriyagrāhyābhāvavādino 'pi samānametaditi cenna- pratiyogigrāhakendriyagrāhyo 'bhāva ityabhyupagamāt /",
    "GSP29udnyku3u:1008": " mamāpi pratiyogigrāhakendriyagṛhīte 'dhikaraṇe anupalabdhiḥ pramāṇamityabhyupagama iti cenna- vāyau tvagindriyopanīte rūpābhāvapratītyanudayaprasaṅgāt",
    "GSP29udnyku3u:1009": " tathāpi tattatra sannikṛṣṭamiti cet- hantaivamananyatracaritārthamindriyamavaśyamapekṣaṇīyaṃ rūpābhāvānubhavena /",
    "GSP29udnyku3u:1010": " [ku.3.397] syādetat- tathāpi vastvantaragraha eva tasyopayoga iti cenna- tasya taṃ pratyakāraṇatvāt /",
    "GSP29udnyku3u:1011": " kāraṇatve vā mahāndhakāre karaparāmarśena sparśavaddravyābhāvaṃ na pratīyāt /",
    "GSP29udnyku3u:1012": " pratīyācca purovisphāritākṣaḥ pṛṣṭhalagnasyāśyāmatvam /",
    "GSP29udnyku3u:1013": " ārjavāvasthānamapyadhikaraṇasyopayujyate iti cet- tarhi nayanasannikarṣo 'pyupayokṣyate /",
    "GSP29udnyku3u:1014": " tadekasahakāriprabhāsannikarṣāpekṣaṇāt; vātāyana(205)",
    "GSP29udnyku3u:1015": " vivaravisārikaraparāmṛṣṭe 'pyadhikaraṇe tadupalambhaprasaṅgācca /",
    "GSP29udnyku3u:1016": " [ku.3.398] tathāpi yogyatāpādanopakṣīṇañcakṣuḥ /",
    "GSP29udnyku3u:1017": " taditara(206)sāmagrīsākalye hyanupalabhyamānasyābhāvo niścīyate /",
    "GSP29udnyku3u:1018": " tacca cakṣuṣyadhirakaraṇasannikṛṣṭe sati syāditi cet- nanu paripūrṇāni kāraṇānyeva sākalyam /",
    "GSP29udnyku3u:1019": " tathāca kiṃ kutropakṣīṇam /",
    "GSP29udnyku3u:1020": " athānyonyamelanaṃ (207)",
    "GSP29udnyku3u:1021": " mithaḥ pratyāsattyādiśabdavācyaṃ tadupakṣayaviṣayaḥ,",
    "GSP29udnyku3u:1022": " na tarhi kvaciccakṣuḥ kāraṇaṃ syāditi /",
    "GSP29udnyku3u:1023": " na hi rūpādyupalabdhimapyasannikṛṣṭametadupajanayati /",
    "GSP29udnyku3u:1024": " [ku.3.399] athādhikaraṇasamavetakiñcidupalambho 'pi tadviṣayābhāvagrahe 'nupalabdherapekṣaṇīyaḥ /",
    "GSP29udnyku3u:1025": " tatastatredaṃ caritārtham /",
    "GSP29udnyku3u:1026": " vāyvādiṣu tu rūpādyabhāvapratītirānumānikī /",
    "GSP29udnyku3u:1027": " tathā(208)nupalabdhyā hyanumīyate,",
    "GSP29udnyku3u:1028": " ayaṃ nīrūpo vāyuriti- na- asiddheḥ /",
    "GSP29udnyku3u:1029": " na hyupalambhābhāvo bhavatāmabhāvopalambhaḥ /",
    "GSP29udnyku3u:1030": " upalambhasyātīndriyatvābhyupagamāt /",
    "GSP29udnyku3u:1031": " prākaṭyābhāvenānumeya iti cenna- vāyau rūpavattāprākaṭyābhāvasyāpyasiddheḥ /",
    "GSP29udnyku3u:1032": " rūpābhāvena samānatvāt /",
    "GSP29udnyku3u:1033": " vyavahārābhāvenānumeya iti cenna- kāyavāgvyāpārābhāve 'pyupekṣājñānabhāvābhyupagamāt;",
    "GSP29udnyku3u:1034": " mūkasvapnopapatteśca /",
    "GSP29udnyku3u:1035": " na ca vyavahārābhāvamātreṇānumātumapi śakyate,",
    "GSP29udnyku3u:1036": " anaikāntikatvādasiddheśca /",
    "GSP29udnyku3u:1037": " tadviṣayastu vyavahārastadviṣayajñānajanyo vā,",
    "GSP29udnyku3u:1038": " tadviṣayajñānajanako,",
    "GSP29udnyku3u:1039": " vā tadāśrayadharmajanako vā /",
    "GSP29udnyku3u:1040": " tadabhāvaśca tajjñānatadāśrayadharmābhāvāntarbhūta evetyaśakyaniścaya eva /",
    "GSP29udnyku3u:1041": " ātmāśrayetaretarāśrayacakrakapravṛttiprasaṅgāt /",
    "GSP29udnyku3u:1042": " [ku.3.400] na cājñātasyopalambhādyabhāvasya liṅgatā /",
    "GSP29udnyku3u:1043": " na ca prākaṭyābhāvaḥ sattāmātreṇopalambhābhāvamāvedayatīti yuktam- liṅgābhāvasya tathātve 'tiprasaṅgāt /",
    "GSP29udnyku3u:1044": " avinābhāvabalena tu niyame tatpratisandhānāpatteḥ /",
    "GSP29udnyku3u:1045": " na hyavinābhāvaḥ sattāmātreṇa jñānahetuṃ niyamayati,",
    "GSP29udnyku3u:1046": " dhūmādāvapi tathābhāvaprasaṅgāditi /",
    "GSP29udnyku3u:1047": " [ku.3.401] jñānapratyakṣatvena tvaddiśā bhaviṣyatīti cenna- śabdadhvaṃsādinoktottaratvāt /",
    "GSP29udnyku3u:1048": " [ku.3.402] apica pratiyogigrāhakendriyeṇādhikaraṇadharmapratītiranupalabdheraṅgamiti,",
    "GSP29udnyku3u:1049": " tadrahitāyāstasyāḥ kāryavyabhicārādvyavasthāpyeta,",
    "GSP29udnyku3u:1050": " vyāptibalādvā (208) /",
    "GSP29udnyku3u:1051": " na tāvaduktarūpānupalabdhistāṃ vinā abhāvapratyayamajanayantī dṛśyate /",
    "GSP29udnyku3u:1052": " nāpi vyāpteḥ,",
    "GSP29udnyku3u:1053": " tathā sati vayau rūpābhāvapratyayastāmākṣipet,",
    "GSP29udnyku3u:1054": " evambhūtatvāt /",
    "GSP29udnyku3u:1055": " anākṣepe vā,",
    "GSP29udnyku3u:1056": " na tatkāraṇako bhavet,",
    "GSP29udnyku3u:1057": " na vā bhavet /",
    "GSP29udnyku3u:1058": " tato na bhavatyeva,",
    "GSP29udnyku3u:1059": " riti cet- nanu liṅgamapi saiva;",
    "GSP29udnyku3u:1060": " na tattvāntaram /",
    "GSP29udnyku3u:1061": " yathā yonisambandho 'liṅgadaśāyāmindriyasannikarṣamapekṣate,",
    "GSP29udnyku3u:1062": " liṅgadaśāyāṃ tu tadanapekṣa eva brāhmaṇyajñāne,",
    "GSP29udnyku3u:1063": " tathaitat syāditi cenna- kāryajātibhedāttadupapatteḥ;",
    "GSP29udnyku3u:1064": " prakṛte ca tadanabhyupagamāt /",
    "GSP29udnyku3u:1065": " pārokṣyāpārokṣye vihāyānyathāpyasau bhaviṣyatīti cenna- anupalambhāt /",
    "GSP29udnyku3u:1066": " sambhāvyate tāvaditi cet- sambhāvyatām,",
    "GSP29udnyku3u:1067": " na tvetāvatāpi tamāśritya karaṇaniyamaniścayaḥ /",
    "GSP29udnyku3u:1068": " [ku.3.403] ajñātakaraṇatvācca /",
    "GSP29udnyku3u:1069": " yadajñāyamānakaraṇajaṃ jñānaṃ tatsākṣādindriyajam,",
    "GSP29udnyku3u:1070": " yathā rūpapratyakṣam /",
    "GSP29udnyku3u:1071": " tathāceha bhūtale ghaṭo nāstīti jñānamiti /",
    "GSP29udnyku3u:1072": " yathā vā smaraṇamajñāyamānakaraṇajaṃ sākṣānmanojanma /",
    "GSP29udnyku3u:1073": " kutastarhi na sākṣātkāryanubhavarūpam?",
    "GSP29udnyku3u:1074": " saṃskārātiriktasannikarṣābhāvāditi vakṣyāmaḥ /",
    "GSP29udnyku3u:1075": " [ku.3.404] tathāpi bhāvaviṣaye iyaṃ vyavasthā,",
    "GSP29udnyku3u:1076": " abhāvajñānaṃ tvajñātakaraṇatve 'pi na sākṣādindriyajaṃ bhaviṣyatīti cenna- utsargasya bādhakābhāvena saṅkocānupapatteḥ /",
    "GSP29udnyku3u:1077": " anyathā sarvavyāptīnāṃ bhāvamātraviṣayatvaprasaṅgaḥ, aviśeṣāt /",
    "GSP29udnyku3u:1078": " tathāpi vipakṣe kiṃ bādhakamiti cet- nanvidameva tāvat /",
    "GSP29udnyku3u:1079": " anyadapyucyamānamākarṇaya /",
    "GSP29udnyku3u:1080": " tadyathā- akāraṇakakāryaprasaṅgaḥ,",
    "GSP29udnyku3u:1081": " rūpādyupalabdhīnāmapi",
    "GSP29udnyku3u:1082": " vānindriyakaraṇatvaprasaṅgaḥ /",
    "GSP29udnyku3u:1083": " na hyanumityādibhirupalabhyamānakaraṇikābhiścakṣurādivyavasthāpanam,",
    "GSP29udnyku3u:1084": " apitvanupalabhyamānakaraṇikābhī rūpādyupalabdhibhireva /",
    "GSP29udnyku3u:1085": " yadyapi sākṣātkāritāpi tatraiva paryavasyati,",
    "GSP29udnyku3u:1086": " tathāpi prathamato 'nupalabhyamānakaraṇatvameva prayojakaṃ cakṣurādikalpane /",
    "GSP29udnyku3u:1087": " na hyupalabhyamāne karaṇāntare sākṣātkāriṇīṣvapi tāsu cakṣurādi anupalabhyamānaṃ kaścidakalpayiṣyat /",
    "GSP29udnyku3u:1088": " ata evāsākṣātkāritve 'pi smṛtermana eva karaṇamupāgaman dhīrāḥ /",
    "GSP29udnyku3u:1089": " saṃskārastvarthaviśeṣaprattyāsattāvupayujyate,",
    "GSP29udnyku3u:1090": " indriyāṇāṃ prāpyakāritvavyavasthāpanāt /",
    "GSP29udnyku3u:1091": " [ku.3.405] bhāvāveśācca cetasaḥ /",
    "GSP29udnyku3u:1092": " sarvatra hi bāhyārthānubhave janayitavye bhāvabhūtapramāṇāviṣṭameva ceta upayujyate,",
    "GSP29udnyku3u:1093": " nāto 'nyatheti vyāptiḥ,",
    "GSP29udnyku3u:1094": " tathaiva śakteravadhāraṇāt /",
    "GSP29udnyku3u:1095": " na hyanupalabdhimātrasahāyaṃ tat abhāve 'pyanubhavamādhātumutsahate,",
    "GSP29udnyku3u:1096": " śabdaliṅgāderapekṣādarśanāt /",
    "GSP29udnyku3u:1097": " na ca yatra yadapekṣaṃ yasya janakatvamupalabdham,",
    "GSP29udnyku3u:1098": " tadeva tasyaiva tadanapekṣaṃ janakamiti nyāyasaham /",
    "GSP29udnyku3u:1099": " ārdendhanasambandhamantareṇāpi dahanāddhūmasambhāvanāpatteḥ /",
    "GSP29udnyku3u:1100": " tathāca gataṃ kāryakāraṇabhāvaparigrahavyasanena /",
    "GSP29udnyku3u:1101": " [ku.3.406] api ca - pratiyogini sāmarthyāt vyāpārāvyavadhānataḥ /",
    "GSP29udnyku3u:1102": " akṣāśrayatvāddoṣāṇāmindriyāṇi vikalpanāt //21 //",
    "GSP29udnyku3u:1103": " yaddhi pramāṇaṃ yadbhāvāvagāhi,",
    "GSP29udnyku3u:1104": " tat tadabhāvagāhi,",
    "GSP29udnyku3u:1105": " yathā liṅgaṃ śabdo vā;",
    "GSP29udnyku3u:1106": " ghaṭādyavagāhi cendriyamiti /",
    "GSP29udnyku3u:1107": " anyathā hi śabdādikamapi nābhāvamāvedayet,",
    "GSP29udnyku3u:1108": " bhāva eva sāmarthyāvadhāraṇāt /",
    "GSP29udnyku3u:1109": " na caivameva nyāyyam /",
    "GSP29udnyku3u:1110": " devadatto gehe nāstīti śabdāt,",
    "GSP29udnyku3u:1111": " mayā tatra jijñāsamānenāpi na dṛṣṭo maitra ityavagatānupalabdhyānumānādapyavagateḥ /",
    "GSP29udnyku3u:1112": " [ku.3.407] grāhayatu vā'śrayamindriyam,",
    "GSP29udnyku3u:1113": " tathāpi na tenedaṃ vyavadhīyate,",
    "GSP29udnyku3u:1114": " vyāpāratvāt /",
    "GSP29udnyku3u:1115": " anyathā sarvasavikalpakānāṃ pratyakṣatvāya datto jalāñcaliḥ syāt /",
    "GSP29udnyku3u:1116": " nanvevaṃ sati dhūmopalambho 'pyasya vyāpāraḥsyāt /",
    "GSP29udnyku3u:1117": " tathā ca gatamanumānenāpīti cenna- yayā kriyayā vinā yasya yatkāraṇatvaṃ na nirvahati,",
    "GSP29udnyku3u:1118": " taṃ prati tasyā eva vyāpāratvāt /",
    "GSP29udnyku3u:1119": " na ca dhūmādyupalabdhimantareṇa cakṣuṣo vanhijñānakāraṇatvaṃ na nirvahati saṃyogavaditi /",
    "GSP29udnyku3u:1120": " [ku.3.408] asti ca bhāvābhāvaviparyayaḥ /",
    "GSP29udnyku3u:1121": " so 'yaṃ yasya doṣamanuvidhatte,",
    "GSP29udnyku3u:1122": " tadevātra karaṇamiti nyāyyam /",
    "GSP29udnyku3u:1123": " na cānupalabdhiḥ svabhāvato duṣṭā;",
    "GSP29udnyku3u:1124": " nāpyadhikaraṇagrahaṇaṃ pratiyogismaraṇaṃ vā svabhāvato duṣṭam;",
    "GSP29udnyku3u:1125": " anupatpattidaśāyāmanutpatteḥ,",
    "GSP29udnyku3u:1126": " utpattidaśāyāñca svārthaprakāśanasvabhāvatāyā aparāvṛtteḥ /",
    "GSP29udnyku3u:1127": " asaṃsṛṣṭayoradhikaramapratiyoginoḥ saṃsṛṣṭatayā pratimānaṃ duṣṭam;",
    "GSP29udnyku3u:1128": " saṃsṛṣṭayoścāsaṃsṛṣṭatayeti cet- nanvayameva viparyayaḥ /",
    "GSP29udnyku3u:1129": " tathācā'tmāśrayo doṣaḥ /",
    "GSP29udnyku3u:1130": " tasmādduṣṭendriyasya tadviparyayasāmarthye aduṣṭasya tatsamīcīnajñānasāmarthyamapi /",
    "GSP29udnyku3u:1131": " tathāca prayogaḥ- indriyamabhāvapramākaraṇaṃ tadviparyayakaraṇatvāt,",
    "GSP29udnyku3u:1132": " yat yadviparyayakaraṇaṃ tat tatpramākaraṇam,",
    "GSP29udnyku3u:1133": " yathā rūpapramākaraṇaṃ cakṣuriti /",
    "GSP29udnyku3u:1134": " [ku.3.409] vikalpanātkhalvapi /",
    "GSP29udnyku3u:1135": " aghaṭaṃ bhūtalamiti hi viśiṣṭadhīravaśyamindriyakaraṇikā svīkartavyā;",
    "GSP29udnyku3u:1136": " pramāṇāntaraṃ vā saptamamāstheyam /",
    "GSP29udnyku3u:1137": " yathā hi viśeṣyamātropakṣīṇamindriyamakaraṇamatra,",
    "GSP29udnyku3u:1138": " tathā viśeṣaṇamātropakṣīṇānupalabdhirapi na karaṇaṃ syāt /",
    "GSP29udnyku3u:1139": " svasvaviṣayamātrapravṛttayoḥ pramāṇayoḥ samāhāraḥ kāraṇamiti cenna- viṣayabhede phalavaijātye ca tadanupapatteḥ /",
    "GSP29udnyku3u:1140": " na hi mṛtsu tantuṣu ca vyāpriyamāṇayoḥ kulālakuvindayoḥ samāhāraḥsyāt /",
    "GSP29udnyku3u:1141": " nāpi ghaṭapaṭādikāriṇāṃ cakravemādīnāṃ samāhāraḥ kvacidupayujyate /",
    "GSP29udnyku3u:1142": " tatra karburakāryābhāvānna tathā;",
    "GSP29udnyku3u:1143": " prakṛte tu viśiṣṭapratyayasya parokṣāparokṣarūpasya darśanāttatheti cenna- viruddhajātisamāveśābhāvāt /",
    "GSP29udnyku3u:1144": " bhāve vā karambita (karbura)",
    "GSP29udnyku3u:1145": " eva kārye dvayorapi śaktirabhyupagantavyā;",
    "GSP29udnyku3u:1146": " darśanabalāt /",
    "GSP29udnyku3u:1147": " na hi niyataviṣayeṇa sāmarthyena karburakāryasiddhiḥ;",
    "GSP29udnyku3u:1148": " anyatrāpi tathā prasaṅgāt /",
    "GSP29udnyku3u:1149": " nanūbhayorapyubhayatra sāmarthye kor'tho mithaḥsannidhāneneti cenna- tatsahitasyaiva tasya tatra sāmarthyāditi /",
    "GSP29udnyku3u:1150": " etena surabhi candanamityādayo vyākhyātāḥ /",
    "GSP29udnyku3u:1151": " tathācābhāvaviṣaye 'pīndriyasāmarthyasya durapahnavatvādalamasadgraheṇeti /",
    "GSP29udnyku3u:1152": " [ku.3.410] syādetat- nāgṛhīte viśeṣaṇe viśaṣṭabuddhirudeti,",
    "GSP29udnyku3u:1153": " tatkāryatvāt /",
    "GSP29udnyku3u:1154": " na ca viśiṣṭasāmarthye kevalaviśeṣaṇe 'pi sāmarthyam,",
    "GSP29udnyku3u:1155": " kevalasaurabhe 'pi cakṣuṣo vṛttiprasaṅgāt /",
    "GSP29udnyku3u:1156": " ato 'bhāvaviśeṣaṇagrahaṇāya mānāntarasambhavaḥ /",
    "GSP29udnyku3u:1157": " api ca kathamanālocitor'tha indriyeṇa vikalpyeta?",
    "GSP29udnyku3u:1158": " na ca mānāntarasyāpyeṣā rītiḥ,",
    "GSP29udnyku3u:1159": " anumānādibhiranālocitasyāpyarthasya vikalpanāt /",
    "GSP29udnyku3u:1160": " aprāpteśca /",
    "GSP29udnyku3u:1161": " na hyabhāvenendriyasya saṃyogādiḥ sambhavati /",
    "GSP29udnyku3u:1162": " na ca viśeṣaṇatvam,",
    "GSP29udnyku3u:1163": " sambandhāntarapūrvakatvāttasya /",
    "GSP29udnyku3u:1164": " avaśyābhyupagantavyatvāccānupalabdheḥ /",
    "GSP29udnyku3u:1165": " na hi tadupalabdhau tasyābhāvopalambha iti cet-[ku.3.411] ucyate-(210)",
    "GSP29udnyku3u:1166": " avacchedagrahadhrauvyādadhrauvye",
    "GSP29udnyku3u:1167": " siddhasādhanāt /",
    "GSP29udnyku3u:1168": " prāptyantare 'navasthānātra cedanyo 'pi durghaṭaḥ //22 //",
    "GSP29udnyku3u:1169": " [ku.3.412] sa hyarthaviśeṣaṇībhaviṣyan kevalo 'pi visphuret,",
    "GSP29udnyku3u:1170": " yasyāvacchedakajñānaṃ na vyañjakam /",
    "GSP29udnyku3u:1171": " sa ca (vā) vikalpayitavya ālocyate,",
    "GSP29udnyku3u:1172": " yo viśeṣaṇajñānanirapekṣeṇendriyeṇa vijñāpyate /",
    "GSP29udnyku3u:1173": " yastu tatpuraḥsara eva prakāśate,",
    "GSP29udnyku3u:1174": " tatra tasya vikalpasāmagrīsamavadhānavata eva sāmarthyānnāyaṃ vidhiḥ /",
    "GSP29udnyku3u:1175": " [ku.3.413] svabhāvaprāptau satyāmapyadhikā prāptiḥ pratipattibalena rūpādāvabhyupagatā /",
    "GSP29udnyku3u:1176": " iha tvanavasthādusthatayā na tadabhyupagamaḥ;",
    "GSP29udnyku3u:1177": " na tu svabhāvapratyāsattiretāvataiva viphalāyate /",
    "GSP29udnyku3u:1178": " [ku.3.414] na cedevaṃ,",
    "GSP29udnyku3u:1179": " pramāṇāntare 'pi sarvametaddurghaṭaṃ syāt /",
    "GSP29udnyku3u:1180": " tathāhi- sarvameva mānaṃ sākṣātparamparayā vā nirvikalpakaviśrāntam /",
    "GSP29udnyku3u:1181": " na hyanumānādikamapyanālocanapūrvakam /",
    "GSP29udnyku3u:1182": " tato 'nālocito 'bhāvaḥ kathamanupalabdhyāpi vikalpyeta /",
    "GSP29udnyku3u:1183": " na ca tayā tadālocanameva janyate,",
    "GSP29udnyku3u:1184": " pratiyogyanavacchinnasya tasya nirūpayitumaśakyatvāt /",
    "GSP29udnyku3u:1185": " śakyatve vā kimaparāddhamindriyeṇa /",
    "GSP29udnyku3u:1186": " tathā sambandhāntaragarbhatvaniyamena viśeṣaṇatvasya,",
    "GSP29udnyku3u:1187": " mānāntare 'pi kaḥ pratīkāraḥ;",
    "GSP29udnyku3u:1188": " tadabhāvasya tadānīmapisamānatvāt /",
    "GSP29udnyku3u:1189": " parasya tādātmyamastīti cet- nanu yadyasāvasti,",
    "GSP29udnyku3u:1190": " astyeva; na cet, naiva /",
    "GSP29udnyku3u:1191": " na hyabhyupagamenārthāḥ kriyante,",
    "GSP29udnyku3u:1192": " anabhyupagamena vā nivartante iti /",
    "GSP29udnyku3u:1193": " [ku.3.415] avaśyābhyupagantavyatve kāraṇatvaṃ siddhayet,",
    "GSP29udnyku3u:1194": " na tu mānāntaratvam /",
    "GSP29udnyku3u:1195": " anyathā bhāvopalambhe 'pyabhāvānupalabdhireva pramāṇaṃ syāt; nendriyam /",
    "GSP29udnyku3u:1196": " abhāvopalambhe bhāvānupalambhavatbhāvopalambhe abhāvānupalambhasyāpi vajralepāyamānatvāditi /",
    "GSP29udnyku3u:1197": " [ku.3.416] (212)pratyakṣādibhirebhirevam adharo dūre virodhodayaḥ /",
    "GSP29udnyku3u:1198": " prāyo yanmukhavīkṣaṇaikavidhurairātmāpi nāsādyate //",
    "GSP29udnyku3u:1199": " taṃ sarvānuvidheyamekamasamasvacchandalīlotsavam /",
    "GSP29udnyku3u:1200": " devānāmapi devamudbhavadatiśraddhāḥ",
    "GSP29udnyku3u:1201": " prapadyāmahe // 23 //",
    "GSP29udnyku3u:1202": " iti nyāyakusumāñcalau",
    "GSP29udnyku3u:1203": " tṛtīyaḥ stabakaḥ //3 //"
}