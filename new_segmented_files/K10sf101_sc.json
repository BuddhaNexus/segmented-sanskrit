{
  "K10sf101_sc:mat0": "Rāṣṭrapālasūtra",
  "K10sf101_sc:mat0_1": "bhagavāṁ kuruṣu janapadeṣu caryāṁ caran sthūlakoṣṭhakam anuprāptāḥ | sthūlakoṣṭhake viharati sthūlakoṣṭhakavanaṣaṇḍe |",
  "K10sf101_sc:mat0_2": "aśrauṣuḥ sthūlakoṣṭhīyakā brāhmaṇagṛhapatayo bhagavāṁ kuruṣu janapadeṣu caryāṁ caran",
  "K10sf101_sc:mat0_3": "sthūlakoṣṭhakam anuprāptāḥ | sthūlakoṣṭhakam anuprāptaḥ | sthūlakoṣṭhake viharati",
  "K10sf101_sc:mat0_4": "sthūlakoṣṭhakavanaṣaṇḍe |",
  "K10sf101_sc:mat1_0": "śrutvā ca punaḥ saṁghāt saṁghaṁ pūgāt pūgaṁ saṁghaṁ pūgāt pūgaṁ saṁgamya samāgamya",
  "K10sf101_sc:mat1_1": "sthūlakoṣṭhakān niṣkramya yena bhagavāṁs tenopajagmuḥ upetya bhagavatpādau śirasā",
  "K10sf101_sc:mat1_2": "vanditvā ekānte nyaṣīdaṁ |",
  "K10sf101_sc:mat2_0": "ekānte niṣaṇṇāṁ sthūlakoṣṭhīyakāṁ brāhmaṇagṛhapatīṁ bhagavāṁ dharmyā kathayā saṁdarśayati samādāpayati samuttejayati saṁpraharṣayati |",
  "K10sf101_sc:mat3_0": "tena khalu samayena rāṣṭrapālo gṛhapatiputras tasmiṁ pariṣadi sanniṣaṇṇo ’bhūt saṁnipatitaḥ |",
  "K10sf101_sc:mat4_0": "atha rāṣṭrapālasya gṛhapatiputrasyaitad abhavad | yathā khalv ahaṁ bhagavato bhāṣitasyārtham",
  "K10sf101_sc:mat4_1": "ājānāmi naitat sukaram agāramadhyāvasatā ekāntadhavalīkṛtaṁ yāvajjīvaṁ kevalaṁ paripūrṇaṁ",
  "K10sf101_sc:mat4_2": "pariśuddhaṁ paryavadātaṁ brahmacaryaṁ caritum | yannv ahaṁ keśaśmaśruṇy avatārya",
  "K10sf101_sc:mat4_3": "kāṣāyāṇi vastrāṇy ācchādya saṁmyag eva śraddhayā agārād anagārikaṁ pravrajeyaṁ |",
  "K10sf101_sc:mat5_0": "atha bhagavāṁ sthūlakoṣṭhīyakāṁ brahmaṇagṛhapatīm anekaparyāyeṇa dharmyā kathayā saṁdarśayitvā samākāpayitvā samuttejayitvā saṁpraharṣayitvā tūṣṇīm abhavat |",
  "K10sf101_sc:mat6_0": "atha sthūlakoṣṭhīyakā brāhmaṇagṛhapatayo bhagavato bhāṣitam abhinandyānumodya bhagavatpādau śirasā vanditvā bhagavato ’ntikāt prakrāntāḥ | rāṣṭrapālo gṛhapatiputras tatraivāsthāt |",
  "K10sf101_sc:mat7_0": "atha rāṣṭrapālo gṛhapatiputraḥ aciraprakrāntān sthūlakoṣṭhīyakāṁ brāhmaṇagṛhapatīṁ",
  "K10sf101_sc:mat7_1": "viditvā | utthāyāsanād ekaṁsam uttarāsaṁgaṁ kṛtvā yena bhagavāṁs tenāṁ jaliṁ praṇamya",
  "K10sf101_sc:mat7_2": "bhagavantam idam avocat | labheyāhaṁ bhadanta svākhyāte dharmavinaye pravrajyām upasaṁpadaṁ",
  "K10sf101_sc:mat7_3": "bhikṣubhāvaṁ | careyam ahaṁ bhagavato ’ntike brahmacaryaṁ |",
  "K10sf101_sc:mat8_0": "anujñāto ’si gṛhapatiputramātāpitṛbhyāṁ |",
  "K10sf101_sc:mat9_0": "no bhadanta |",
  "K10sf101_sc:mat10_0": "na hi gṛhapatiputra tathāgata vā tathāgataśrāvaka vāna anujñātaṁ mātāpitṛbhyāṁ pravrajayanti upasaṁpādayanti vā |",
  "K10sf101_sc:mat11_0": "ahaṁ bhadanta tathā kariṣyāmi yathā mātāpitaram anujñāsyati |",
  "K10sf101_sc:mat12_0": "atha rāṣṭrapālo gṛhapatiputro bhagavatpādau śirasā vanditvā bhagavato ’ntikāt prakrāntaḥ |",
  "K10sf101_sc:mat13_0": "atha rāṣṭrapālo gṛhapatiputraḥ svakaṁ niveśanaṁ gatvā mātāpitaraṁ āmantrayati |",
  "K10sf101_sc:mat14_0": "aṁba tāta anujānīdhvaṁ māṁ pravrajiṣyāmi saṁmyag eva śraddhayā agārād anagārikaṁ |",
  "K10sf101_sc:mat15_0": "yat khalu tāta rāṣṭrapāla jānīyāḥ tvam asmākam ekaputrakaḥ priyo manāpaḥ kṣānta apratikūla maraṇenāpi tvayā vayam akāmakā vinā bhaviṣyāmaḥ kutaḥ punar jīvaṁtam utsrakṣyāmaḥ |",
  "K10sf101_sc:mat16_0": "saced anujñāsyatha ity evaṁ kuśalaṁ nānujñāsyatha adyāgreṇa na annam api bhokṣyāmi |",
  "K10sf101_sc:mat17_0": "atha rāṣṭrapālo gṛhapatiputraḥ ekam api bhaktacchedam akārṣīt | dvau trīn yāvat sapta bhaktacchedānām akārṣīt |",
  "K10sf101_sc:mat18_0": "atha rāṣṭrapālasya gṛhapatiputrasya mātāpitaraṁ rāṣṭrapālaṁ gṛhapatiputram idam avocat |",
  "K10sf101_sc:mat19_0": "yat khalu tāta rāṣṭrapāla jānīyāḥ tvaṁ hi sukumāraḥ sukhaiṣīna tvaṁ jānīṣe duḥkhasya",
  "K10sf101_sc:mat19_1": "duṣkaraṁ brahmacaryaṁ duṣkaraṁ prāvivekyaṁ duṣkaraṁ ekatvam abhiramaṁ durabhisaṁbodhāny",
  "K10sf101_sc:mat19_2": "araṇyavanaprasthāni prāntāni śayanāsa nāny abhyāvastum | ihaiva tvaṁ tāta rāṣṭrapāla",
  "K10sf101_sc:mat19_3": "niṣadya kāmāṁś ca paribhuṁkṣva dānāni ca dehi puṇyāni ca kuru |",
  "K10sf101_sc:mat20_0": "evam ukto rāṣṭrapālo gṛhapatiputras tūṣṇīm |",
  "K10sf101_sc:mat21_0": "atha rāṣṭrapālasya gṛhapatiputrāsya mātāpitaraṁ jñātīn udyojayati | aṁga tāvajjñātayaḥ tātaṁ rāṣṭrapālam utthāpayata |",
  "K10sf101_sc:mat22_0": "atha jñātayo yena rāṣṭrapālo gṛhapatiputras tenopasaṁkrāntāḥ | upetya rāṣṭrapālaṁ gṛhapatiputram idam avocaṁ |",
  "K10sf101_sc:mat23_0": "yat khalu tāta rāṣṭrapāla jānīyās tvaṁ hi sukumāraḥ sukhaiṣī na tvaṁ jānīṣe duḥkhasya pūrvavat puṇyāni ca kuru |",
  "K10sf101_sc:mat24_0": "evam ukto rāṣṭrapālo gṛhapatiputras tūṣṇīṁ |",
  "K10sf101_sc:mat25_0": "atha rāṣṭrapālasya gṛhapatiputrasya mātāpitaraṁ vayasyakān udyojayati | aṁga tāvad vayasyakāḥ tātaṁ rāṣṭrapālam utthāpayata |",
  "K10sf101_sc:mat26_0": "atha rāṣṭrapālasya gṛhapatiputrasya vayasyakāḥ yena raṣṭrapālo gṛhapatiputras tenopasaṁkrāntāḥ | upetya rāṣṭrapālaṁ gṛhapatiputram idam avocaṁ |",
  "K10sf101_sc:mat27_0": "yat khalu saumya rāṣṭrapāla jānīyās tvaṁ hi sukumāraḥ sukhaiṣī na tvaṁ jānīṣe duḥkhasya pūrvavat puṇyāni ca kuru |",
  "K10sf101_sc:mat28_0": "evam ukto rāṣṭrapālo gṛhapatiputras tūṣṇīṁ |",
  "K10sf101_sc:mat29_0": "atha rāṣṭrapālasya gṛhapatiputrasya vayasyakā yena rāṣṭrapālasya gṛhapatiputrasya mātāpitaraṁ tenopasaṁkrāntāḥ | upetya rāṣṭrapālasya gṛhapatiputrasya mātāpitaram idam avocaṁ |",
  "K10sf101_sc:mat30_0": "amba tāta anujānīdhvaṁ putraṁ rāṣṭrapālaṁ pravrajituṁ kiṁ mṛtena kariṣyatha saced",
  "K10sf101_sc:mat30_1": "abhiramiṣyati jīvantam enaṁ drakṣyadhve sacen nābhiiramiṣyati kānyā putrasya gatir",
  "K10sf101_sc:mat30_2": "anyatra mātāpitaram eva |",
  "K10sf101_sc:mat31_0": "evaṁ vayaṁ kumārakās tātaṁ rāṣṭrapālam anujānāmaḥ sacet pravrajitvā uddarśayitavyam |",
  "K10sf101_sc:mat32_0": "atha rāṣṭrapālasya gṛhapatiputrasya vayasyakā yena rāṣṭrapālo gṛhapatiputras tenopasaṁkrāntāḥ upetya rāṣṭrapālaṁ gṛhapatiputram idam avocam |",
  "K10sf101_sc:mat33_0": "yat khalu saumya rāṣṭrapāla jānīyāḥ | anujñāto ’si mātāpitṛbhyāṁ sacet pravrajya uddarśayitavyaṁ |",
  "K10sf101_sc:mat34_0": "atha rāṣṭrapāla gṛhapatiputro ’nupūrveṇa kāyasya sthāmaṁ ca balaṁ ca saṁjānayya yena",
  "K10sf101_sc:mat34_1": "bhagavāṁs tenopajagāma | upetya bhagavatpādau śirasā vanditvā ekānte asthād | ekānte",
  "K10sf101_sc:mat34_2": "sthito rāṣṭrapālo gṛhapatiputro bhagavantam idam avocat |",
  "K10sf101_sc:mat35_0": "anujñāto ’smi bhadanta mātāpitṛlabhyām labheyāhaṁ svākhyāte dharmavinaye pravrajyām upasaṁpadaṁ bhikṣubhāvaṁ careyāhaṁ bhagavato ’ntike brahmacaryam |",
  "K10sf101_sc:mat36_0": "labdhavān rāṣṭrapālo gṛhapatiputraḥ svākhyāte dharmavinaye pravrajyām upasaṁpadaṁ bhikṣubhāvam |",
  "K10sf101_sc:mat37_0": "atha bhagavān gṛhapatiputraṁ rāṣṭrapālaṁ pravrājayitvā upasaṁpādayitvā yathābhiramyaṁ",
  "K10sf101_sc:mat37_1": "sthūlakoṣṭhake vihṛtya yena śrāvastī tena caryāṁ prakrāntaḥ | anupūrveṇa caryāṁ caraṁ",
  "K10sf101_sc:mat37_2": "śravastīm anuprāptaḥ | śravastyāṁ viharati jetavana anāthapiṇḍadasya ārāme |",
  "K10sf101_sc:mat37J_0": "tena khalu samayenāyuṣmato rāṣṭrapālasya pitāmadhyame dvārasāle muṇḍinam ullekhayati | adrākṣīd āyuṣmato rāṣṭrapālasya pitāyuṣmantaṁ rāṣṭrapālaṁ dvārasamīpe |",
  "K10sf101_sc:mat37K_0": "dṛṣṭvaitad avocat | tair muṇḍakaiḥ śramaṇakair asmākaṁ kulasya pratiprasrabdhaṁ kṛtaṁ |",
  "K10sf101_sc:mat37K_1": "yair asmākam ekaputrakaḥ priyo manāpaḥ kṣānto ’pratikūlo rāṣṭrapālaḥ pravrājayita",
  "K10sf101_sc:mat37K_2": "upasaṁpādayitas teṣāṁ muṇḍakānāṁ śramaṇakānāṁ kena piṇḍaṁ dātavyaṁ kartavyaṁ manyate |",
  "K10sf101_sc:mat37L_0": "athāyuṣmān rāṣṭrapālaḥ svake niveśane ākrośād anyaṁ naiva dānam alabdha | pravāsayitas tvaritatvaritaṁ pratiniṣkrāntaḥ |",
  "K10sf101_sc:mat37M_0": "tena khalu samayenāyuṣmato rāṣṭrapālasya purāṇajīrṇadāsī paryuṣitaṁ pūtikulmāṣam",
  "K10sf101_sc:mat37M_1": "ākīrya bahir nirgatā cchorayitum | āyuṣmān rāṣṭrapālas tāṁ purāṇajīrṇadāsīm adrākṣīt |",
  "K10sf101_sc:mat37M_2": "dṛṣṭvā tāṁ jīrṇadāsīm etad avocat |",
  "K10sf101_sc:mat37N_0": "bhagini sacet paryuṣitāḥ pūtikulmāṣāḥ parityaktāḥ asmākaṁ pātre ākira | āryaṁ yāca |",
  "K10sf101_sc:mat37O_0": "atha sā purāṇajīrṇadāsī paryuṣitaṁ pūtikulmāṣaṁ pātra ākirantī āyuṣmato rāṣṭrapālasya",
  "K10sf101_sc:mat37O_1": "hastataś ca pādataś ca ghrāṇataś ca | mukhataś ca svaraguptitaś ca nimittaṁ pratyabhijñāyedam avocat |",
  "K10sf101_sc:mat37P_0": "āryaptra kiṁ rāṣṭrapālaḥ | bhagini māṁ tathā janaḥ saṁjānāti |",
  "K10sf101_sc:mat37Q_0": "atha sā purāṇajīrṇadāsī śīghraṁsīghraṁ yenāyuṣmato rāṣṭrapālasya mahallakas tenopasaṁkrāntā | upetyāyuṣmato rāṣṭrapālasya mahallakam idam avocat |",
  "K10sf101_sc:mat37R_0": "svāmi jānīyāḥ saumyo rāṣṭrapālaḥ sthūlakoṣṭakaṁ ciraprāptaḥ svaniveśanaṁ tu prāptuṁ necchati |",
  "K10sf101_sc:mat37S_0": "athāyuṣmato rāṣṭrapālasya mahallako vāmahastena keśaṁ saṁnipātayan paṭakam ekanivāsaṁ nivāsayya yenāyuṣmān rāṣṭrapālo tenopasaṁkrāntaḥ |",
  "K10sf101_sc:mat37T_0": "tena khalu samayenāyuṣmān rāṣṭrapālaḥ prakārakaṇṭake sthitas taṁ paryuṣitaṁ pūtikulmāṣaṁ paribhuñjati |",
  "K10sf101_sc:mat38_0": "śakṭeṣv āropayya nadyā gaṅgāyāḥ sroto gaṁbhīrataraṁ ca śīghrataraṁ ca tatra prakṣipa mā te atonidānam utpatsyante śokaparidevaduḥkhadaurmanasyopāyāsāḥ |",
  "K10sf101_sc:mat39_0": "athāyuṣmato rāṣṭrapālasya mahallikāyāḥ etad abhavad | evam apy ahaṁ kurvatī na śakyā tātaṁ rāṣṭrapālam anvāvartitum | yanv ahaṁ vadhukā udyojayeyam |",
  "K10sf101_sc:mat40_0": "athāyuṣmato rāṣṭrapālasya mahallikā vadhukā udyojayantīdam avocat |",
  "K10sf101_sc:mat41_0": "vadhukā | yadrūpeṇa pūrvaṁ snānena snātāḥ vastraiḥ prāvṛtāḥ alaṁkāreṇālaṁkṛtāḥ dhūpair",
  "K10sf101_sc:mat41_1": "dhūpitāḥ cūrṇair avacūrṇitā rāṣṭrapālasya pūrve āgārikasya sataḥ priyāś cābhūta manāpāś",
  "K10sf101_sc:mat41_2": "ca tadrūpaiḥ snātraiḥ snātāḥ vastraiḥ prāvṛtāḥ alaṁkāreṇālaṁkṛtāḥ dhūpair dhūpitāḥ",
  "K10sf101_sc:mat41_3": "cūrṇair avacūrṇitāḥ ekā ekasmiṁ pāde nipatitvā dvitīyā dvitīye nipatitvā evaṁ vadata |",
  "K10sf101_sc:mat41_4": "kathaṁ rūpās tā apsarasa yāsām arthe āryaputro bhagavato ’ntike brahmacaryaṁ carati |",
  "K10sf101_sc:mat42_0": "athāyuṣmato rāṣṭrapālasya purāṇadvitīyā yadrūpaiḥ snānaiḥ snātāḥ pūrvavad yāvac cūrṇair",
  "K10sf101_sc:mat42_1": "avacūrṇitā rāṣṭrapālasya | pūrve āgārikasya sataḥ priyāś cābhūvan manāpāś ca tadrūpaiḥ",
  "K10sf101_sc:mat42_2": "snānaiḥ snātāḥ pūrvavad yāvac cūṇair avacūrṇitāḥ ekā ekasmiṁ pāde nipatitā dvitīyā",
  "K10sf101_sc:mat42_3": "dvitīye evam kathaṁ rūpās tā apsaraso yāsām arthe āryaputro bhagavato ’ntike brahmacaryaṁ carati |",
  "K10sf101_sc:mat43_0": "nāhaṁ bhaginyaḥ apsarasāṁ hetor bhagavato ’ntike brahmacaryaṁ carāmi |",
  "K10sf101_sc:mat44_0": "athāyuṣmato rāṣṭrapālasya purāṇadvitīyā bhaginīvādena samudācīrṇe | mūrcchitā bhūmyāṁ nipatitāḥ |",
  "K10sf101_sc:mat45_0": "athāyuṣmāṁ rāṣṭrapālo mātāpitaram āmantrayati | aṁbatāta saced annaṁ parityaktaṁ kiṁ na kīyate kiṁ viheṭhīyate parityakte |",
  "K10sf101_sc:mat46_0": "bhuṁkṣva tāta rāṣṭrapāla |",
  "K10sf101_sc:mat47_0": "athāyuṣmato rāṣṭrapālasya mahallako mahallikā cāyuṣmantaṁ rāṣṭrapālaṁ śucinā praṇītena",
  "K10sf101_sc:mat47_1": "khādanīyabhojanīyena svahastaṁ santarpayanti saṁpravārayanti | anekaparyāyeṇa śucinā",
  "K10sf101_sc:mat47_2": "praṇītena khādanīyabhojanīyena svahastaṁ santarpayitvā saṁpravārayitvā |",
  "K10sf101_sc:mat48_0": "āyuṣmantaṁ rāṣṭrapālaṁ bhuktavantaṁ viditvā dhautahastam apanītapātraṁ nīcatarakam āsanaṁ gṛhītvā niṣaṇṇā dharmaśravaṇāya |",
  "K10sf101_sc:mat49_0": "athāyuṣmato rāṣṭrapālas tasyāṁ velāyāṁ gāthā babhāṣe |",
  "K10sf101_sc:mat49_1": "grahāyakapaṁñña śrāmaṇyam eva śreyaḥ ||",
  "K10sf101_sc:mat49_2": "atho mahārājā kauravya āyuṣmato rāṣṭrapālasya bhāṣitam abhinandyānumodyāyuṣmatpādauśirasā vanditvāsanād utthāya prakrāntaḥ |"
}