{
    "T05bsu027_u:0": " (Vaidya 117)",
    "T05bsu027_u:1": " Pratītyasamutpādādivibhaṅganirdeśasūtram /",
    "T05bsu027_u:2": " evaṃ mayā śrutam /",
    "T05bsu027_u:3": " ekasmin samaye bhagavān śrāvastyāṃ viharati sma jetavane anāthapiṇḍadasyārāme mahatā bhikṣusaṃghena sārdhamardhatrayodaśabhirbhikṣuśataiḥ /",
    "T05bsu027_u:4": " tatra bhagavānāmantrayate sma - pratītyasamutpādasya vo bhikṣavaḥ ādiṃ vo deśayiṣyāmi vibhaṅgaṃ ca /",
    "T05bsu027_u:5": " tacchṛṇuta,",
    "T05bsu027_u:6": " sādhu ca suṣṭhu ca manasikuruta, bhāṣiṣye -",
    "T05bsu027_u:7": " pratītyasamutpādasya ādiḥ katamaḥ?",
    "T05bsu027_u:8": " yaduta asmin sati idaṃ bhavati,",
    "T05bsu027_u:9": " asyotpādādidamutpadyate /",
    "T05bsu027_u:10": " yaduta avidyāpratyayāḥ saṃskārāḥ /",
    "T05bsu027_u:11": " saṃskārapratyayaṃ vijñānam /",
    "T05bsu027_u:12": " vijñānapratyayaṃ nāmarūpam /",
    "T05bsu027_u:13": " nāmarūpapratyayaṃ ṣaḍāyatanam /",
    "T05bsu027_u:14": " ṣaḍāyatanapratyayaḥ sparśaḥ /",
    "T05bsu027_u:15": " sparśapratyayā vedanā /",
    "T05bsu027_u:16": " vedanāpratyayā tṛṣṇā /",
    "T05bsu027_u:17": " tṛṣṇāpratyayamupādānam /",
    "T05bsu027_u:18": " upādānapratyayo bhavaḥ /",
    "T05bsu027_u:19": " bhavapratyayā jātiḥ /",
    "T05bsu027_u:20": " jātipratyayā jarāmaraṇaśokaparidevaduḥkhadaurmanasyopāyāsāḥ saṃbhavanti /",
    "T05bsu027_u:21": " evamasya kevalasya mahato duḥkhaskandhasya samudayo bhavati /",
    "T05bsu027_u:22": " ayamucyate pratītyasamutpādasyādiḥ //",
    "T05bsu027_u:23": " vibhaṅgaḥ katamaḥ?",
    "T05bsu027_u:24": " avidyāpratyayāḥ saṃskārāḥ ityavidyā katamā?",
    "T05bsu027_u:25": " yat pūrvānte 'jñānam,",
    "T05bsu027_u:26": " aparānte 'jñānam,",
    "T05bsu027_u:27": " pūrvāntāparānte 'jñānam,",
    "T05bsu027_u:28": " adhyātmajñānam,",
    "T05bsu027_u:29": " bahirdhājñānam,",
    "T05bsu027_u:30": " adhyātmabahirdhājñānam,",
    "T05bsu027_u:31": " karmaṇyajñānam,",
    "T05bsu027_u:32": " vipāke 'jñānam,",
    "T05bsu027_u:33": " karmavipāke 'jñānam,",
    "T05bsu027_u:34": " buddhe 'jñānam,",
    "T05bsu027_u:35": " dharme 'jñānam,",
    "T05bsu027_u:36": " saṃghe 'jñānam,",
    "T05bsu027_u:37": " duḥkhe 'jñānam,",
    "T05bsu027_u:38": " samudaye 'jñānam,",
    "T05bsu027_u:39": " nirodhe 'jñānam,",
    "T05bsu027_u:40": " mārge 'jñānam,",
    "T05bsu027_u:41": " hetāvajñānam,",
    "T05bsu027_u:42": " hetusamutpanneṣu dharmeṣvajñānam,",
    "T05bsu027_u:43": " kuśalākuśaleṣu sāvadyānavadyeṣu sevitavyāsevitavyeṣu hīnapraṇītakṛṣṇaśuklasapratibhāgapratītyasamutpanneṣu dharmeṣvajñānam,",
    "T05bsu027_u:44": " ṣaṭsu vā punaḥ sparśāyataneṣu yathābhūta(tā?)",
    "T05bsu027_u:45": " saṃprativedhaḥ iti /",
    "T05bsu027_u:46": " yadatra tatra yathābhūtasyājñānam,",
    "T05bsu027_u:47": " adarśanam,",
    "T05bsu027_u:48": " anabhisamayaḥ,",
    "T05bsu027_u:49": " tamaḥ,",
    "T05bsu027_u:50": " saṃmohaḥ,",
    "T05bsu027_u:51": " avidyāndhakāram,",
    "T05bsu027_u:52": " iyamucyate 'vidyā //",
    "T05bsu027_u:53": " avidyāpratyayāḥ saṃskārāḥ katame?",
    "T05bsu027_u:54": " trayaḥ saṃskārāḥ - kāyasaṃskārāḥ vāksaṃskārāḥ manaḥsaṃskārā iti //",
    "T05bsu027_u:55": " saṃskārapratyayaṃ vijñānamiti vijñānaṃ katamat?",
    "T05bsu027_u:56": " ṣaḍ vijñānakāyāḥ - cakṣurvijñānaṃ śrotraghrāṇajihvākāyamanovijñānam //",
    "T05bsu027_u:57": " vijñānapratyayaṃ nāmarūpamiti nāma katamat?",
    "T05bsu027_u:58": " catvāra arūpiṇaḥ skandhāḥ /",
    "T05bsu027_u:59": " katame catvāraḥ?",
    "T05bsu027_u:60": " vedanāskandhaḥ saṃjñāskandhaḥ saṃskāraskandhaḥ vijñānaskandhaḥ /",
    "T05bsu027_u:61": " rūpaṃ katamat?",
    "T05bsu027_u:62": " yat kiṃcidrūpam,",
    "T05bsu027_u:63": " sarvaṃ tat catvāri mahābhūtāni /",
    "T05bsu027_u:64": " catvāri ca mahābhūtānyupādāya itīdaṃ ca nāma,",
    "T05bsu027_u:65": " tadaikadhyamabhisaṃkṣipya nāmarūpamityucyate //",
    "T05bsu027_u:66": " nāmarūpapratyayaṃ ṣaḍāyatanamiti ṣaḍāyatanaṃ katamat?",
    "T05bsu027_u:67": " ṣaḍādhyātmikānyāyatanāni /",
    "T05bsu027_u:68": " cakṣurādhyātmikamāyatanaṃ śrotaghrāṇajihvākāyamanaādhyātmikamāyatanam //",
    "T05bsu027_u:69": " ṣaḍāyatanapratyayaḥ sparśa iti sparśaḥ katamaḥ?",
    "T05bsu027_u:70": " ṣaṭ sparśakāyāḥ /",
    "T05bsu027_u:71": " cakṣuḥsaṃsparśaḥ śrotraghrāṇajihvākāyamanaḥsaṃsparśaḥ //",
    "T05bsu027_u:72": " (Psvibh, Vaidya 118)",
    "T05bsu027_u:73": " sparśapratyayā vedaneti vedanā katamā?",
    "T05bsu027_u:74": " tisro vedanāḥ /",
    "T05bsu027_u:75": " sukhā duḥkhā aduḥkhāsukhā ca //",
    "T05bsu027_u:76": " vedanāpratyayā tṛṣṇeti tṛṣṇā katamā?",
    "T05bsu027_u:77": " tisrastṛṣṇāḥ /",
    "T05bsu027_u:78": " kāmatṛṣṇā rūpatṛṣṇā arūpyatṛṣṇā ca //",
    "T05bsu027_u:79": " tṛṣṇāpratyayamupādānamiti upādānaṃ katamat?",
    "T05bsu027_u:80": " catvāryupādānāni /",
    "T05bsu027_u:81": " kāmopādānaṃ dṛṣṭyupādānaṃ śīlavratopādānamātmavādopādānam //",
    "T05bsu027_u:82": " upādānapratyayo bhava iti bhavaḥ katamaḥ?",
    "T05bsu027_u:83": " trayo bhavāḥ /",
    "T05bsu027_u:84": " kāmabhavaḥ rūpabhavaḥ arūpyabhavaḥ //",
    "T05bsu027_u:85": " bhavapratyayā jātiriti jātiḥ katamā?",
    "T05bsu027_u:86": " yā teṣāṃ teṣāṃ sattvānāṃ tasmiṃstasmin sattvanikāye jātiḥ saṃjātiravakrāntirabhirvṛttiḥ",
    "T05bsu027_u:87": " prādurbhāvaḥ skandhapratilambho dhātupratilambhaḥ āyatanapratilambhaḥ skandhānāmabhinirvṛttiḥ",
    "T05bsu027_u:88": " jīvitendriyasya prādurbhāvaḥ //",
    "T05bsu027_u:89": " jātipratyayaṃ jarāmaraṇamiti jarā katamā?",
    "T05bsu027_u:90": " yattat khālatyaṃ pālityaṃ valīpracuratā jīrṇatā bhugnatā kubjagopānasīvaṅkatā tilakālakācitagātratā",
    "T05bsu027_u:91": " khuapraśvāsakāyatā purataḥ prāgbhārakāyatā daṇḍaviṣkambhaṇatā dhandhatvaṃ mandatvaḥ",
    "T05bsu027_u:92": " hāniḥ parihāṇiḥ indriyāṇāṃ paripākaḥ paribhedaḥ saṃskārāṇāṃ purāṇībhāvaḥ jarjarībhāvaḥ /",
    "T05bsu027_u:93": " iyamucyate jarā //",
    "T05bsu027_u:94": " maraṇaṃ karamat?",
    "T05bsu027_u:95": " yā teṣāṃ teṣāṃ sattvānāṃ tasmāttasmāt sattvanikāyāt cyutiḥ cyavanato bhedaḥ antarahāṇiḥ āyuṣo hāṇiḥ uṣmaṇo hāṇiḥ jīvitendriyasya nirodhaḥ skandhānāṃ nikṣepaḥ maraṇaṃ kālakriyā /",
    "T05bsu027_u:96": " idamucyate maraṇamiti /",
    "T05bsu027_u:97": " idaṃ ca maraṇa pūrvikā ca jarā,",
    "T05bsu027_u:98": " tadubhayamaikadhyamabhisaṃkṣipya jarāmaraṇamityucyate //",
    "T05bsu027_u:99": " ayamucyate pratītyasamutpādasya vibhaṅgaḥ /",
    "T05bsu027_u:100": " pratītyasamutpādasyādiṃ vo deśayiṣyāmi iti vibhaṅgaṃ ca iti vo yaduktam,",
    "T05bsu027_u:101": " tadetat pratyuktam //",
    "T05bsu027_u:102": " idamavocadbhagavān /",
    "T05bsu027_u:103": " āttamanasaste bhikṣavo bhagavato bhāṣitamabhyanandan //",
    "T05bsu027_u:104": " pratītyasamutpādādivibhaṅganirdeśasūtraṃ samāptam //"
}