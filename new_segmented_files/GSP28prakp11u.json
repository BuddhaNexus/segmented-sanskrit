{
    "GSP28prakp11u:0": " ________________________________________ oṃ",
    "GSP28prakp11u:1": " śrīmatprabhākaragurutantradhurandhareṇa",
    "GSP28prakp11u:2": " mahāmahopādhyāya-śālikanāthamiśreṇa praṇītā prakaraṇapañcikā",
    "GSP28prakp11u:3": " nyāyasiddhyākhyayā vyākhyayā viṣamasthalaṭipparāyā",
    "GSP28prakp11u:4": " ca samalaṅkṛtā",
    "GSP28prakp11u:5": " PARICCHEDA 1 11_1",
    "GSP28prakp11u:6": " savṛttikāyā vākyārthamātṛkāyā upodghāto nāma",
    "GSP28prakp11u:7": " prathamaḥ paricchedaḥ /",
    "GSP28prakp11u:8": " 1070gambhīravitatamarthaṃ vācā saṃkṣiptayā nibaddhamapi /",
    "GSP28prakp11u:9": " na vidanti ye samagraṃ kṛpayā tadanugrahaḥ kriyate // 1 // 1071//",
    "GSP28prakp11u:10": " tatra kāryavākyārthavādina eva bhāvam,",
    "GSP28prakp11u:11": " bhāvanām,",
    "GSP28prakp11u:12": " apūrvañca vākyārthān pratijānate /",
    "GSP28prakp11u:13": " tatrāpūrvameva vākyārtha iti sādhanīyam /",
    "GSP28prakp11u:14": " tasya mūlaṃ padānāmanvitābhidhāyeteti,",
    "GSP28prakp11u:15": " tāmeva tāvadādau pariśodhayati /",
    "GSP28prakp11u:16": " 1072atra ye pratyastamitapadavibhāgam,",
    "GSP28prakp11u:17": " vākyameva vākyārthasya vācakamityācakṣate /",
    "GSP28prakp11u:18": " 1073ye ca vākyāntyavarṇa eveti,",
    "GSP28prakp11u:19": " 1074 ye ca padairananvitāḥ padārthā abhihitāḥ padārthā abhihitāḥ parasparānvayamātmano 'vagamayanti---iti /",
    "GSP28prakp11u:20": " tannirāsāya pratijānīte---",
    "GSP28prakp11u:21": " padebhya eva vākyārthapratyayo jāyate yathā /",
    "GSP28prakp11u:22": " tathā vayaṃ nibadhnīmaḥ prabhākaragurormatam // 1 //",
    "GSP28prakp11u:23": " padebhya eva,",
    "GSP28prakp11u:24": " na vākyāt,",
    "GSP28prakp11u:25": " nāpyantyavarṇāt,",
    "GSP28prakp11u:26": " nāpi padārthebhya ityarthaḥ // 1 //",
    "GSP28prakp11u:27": " taṃ prakāraṃ vaktumupakramate---",
    "GSP28prakp11u:28": " paderevānvitasvārthamātropakṣīṇaśaktibhiḥ /",
    "GSP28prakp11u:29": " svārthāścedbodhitā buddho vākyārtho 'pi tathā sati // 2 //",
    "GSP28prakp11u:30": " vākyārthapratipattau hi padānāmanupāyatve tadanyathānupapattyā,",
    "GSP28prakp11u:31": " vākyamekaṃ tadupāyabhūtaṃ kalpyate /",
    "GSP28prakp11u:32": " yadyapi vyutpattyanapekṣācchabdādartho nāvagamyate /",
    "GSP28prakp11u:33": " yadyapi cā'nantyādvākyānām,",
    "GSP28prakp11u:34": " tadarthānāñca,",
    "GSP28prakp11u:35": " vaidikasya cār'thasyānanyopāyatvāt vyutpattiraśakyā /",
    "GSP28prakp11u:36": " tathāpi kālpanikapada-padārthavyutpattisaṃskṛtāt vākyādvākyārthamavagacchatītyāśrīyate /",
    "GSP28prakp11u:37": " yadi kālpanikatve pada-padārthānāṃ pramāṇābhāvādekaikavarṇoccāraṇer'thānavabodhāt,",
    "GSP28prakp11u:38": " krameṇoccāritānāñca yugapacchavaṇāsambhavāt,",
    "GSP28prakp11u:39": " pūrvapūrvavarṇānubhavajanitasaṃskārasahito 'ntyo varṇaḥ pratyāyakaḥ,",
    "GSP28prakp11u:40": " tasya ca pāramārthikapada-padārthavyutpattissahakāriṇīti pakṣassvīkriyate,",
    "GSP28prakp11u:41": " yadi vā padaissukaravyutpattayo 'nanvitā eva svārthā abhihitā vākyārthamavabodhayantītyaṅgīkriyata,",
    "GSP28prakp11u:42": " yadi tu padānyevānvitānsvārthānabhidadhatīti śakyate sādhayitum,",
    "GSP28prakp11u:43": " tadā vākyārthasyāvabuddhatvānnaitāḥ kalpanā ātmānaṃ labhante // 2 //",
    "GSP28prakp11u:44": " kathaṃ punaḥ padānāmanvitasvārthamātrabodhakatve vākyārthāvagatissiddhyatītyatrā'ha---",
    "GSP28prakp11u:45": " 1075pradhānaguṇabhāvena labdhānyonyasamanvayān /",
    "GSP28prakp11u:46": " padārthāneva vākyārthān saṅgirante vipaścitaḥ // 3 //",
    "GSP28prakp11u:47": " nanu teṣāṃ bhūyastvād bhūyāṃso vākyārthāḥ,",
    "GSP28prakp11u:48": " vākyāni ca syurityatrā'ha---",
    "GSP28prakp11u:49": " bhūyāṃso yadyapi svārthāḥ padānāṃ te pṛthakpṛthak /",
    "GSP28prakp11u:50": " prayojanatayā tvekavākyārthaṃ sampracakṣate // 4 //",
    "GSP28prakp11u:51": " tatpratītyekakāryatvādvākyamapyekamucyate /",
    "GSP28prakp11u:52": " kathaṃ punarekaprayojanatvamityatrā'ha---",
    "GSP28prakp11u:53": " pratipattirguṇānāṃ hi pradhānaikaprayojanā // 5 //",
    "GSP28prakp11u:54": " yaddhi pradhānabhūtaṃ,",
    "GSP28prakp11u:55": " tadeva kathannāma viśiṣṭaṃ pratīyatāmityevamarthaṃ guṇānāṃ pratipādanam,",
    "GSP28prakp11u:56": " tena tatraiva tātparyam,",
    "GSP28prakp11u:57": " tadeva prameyam,",
    "GSP28prakp11u:58": " tātparyaviṣaya eva śabdasya prāmāṇyābhyupagamāt,",
    "GSP28prakp11u:59": " tasya tathābhūtasya pratipattirnaikapadanibandhaneti,",
    "GSP28prakp11u:60": " vākyameva tatra pramāṇam /",
    "GSP28prakp11u:61": " ata eva ca “1076ṣaṣṭhādye na padaṃ nāma kiñcana vākye,",
    "GSP28prakp11u:62": " na padārthā nāma kecana vākyārthe” [bṛ. ṭī. 6-1-1] ityuktam /",
    "GSP28prakp11u:63": " pṛthagbhūtaṃ padaṃ nāma na kiñcana pramāṇamasti /",
    "GSP28prakp11u:64": " pṛthagbhūtāśca padārthāḥ,",
    "GSP28prakp11u:65": " na prameyāssantītyarthaḥ /",
    "GSP28prakp11u:66": " etacca tatraiva spaṣṭamuktam // 5 // 1076 //",
    "GSP28prakp11u:67": " samprati vākyameva vācakaṃ vākyārthasyeti ye bruvate,",
    "GSP28prakp11u:68": " 1077ye ca vākyāntyavarṇa eveti /",
    "GSP28prakp11u:69": " tannirākaraṇāyā'ha---",
    "GSP28prakp11u:70": " vyavahāreṣu vṛddhānāṃ vākyaśravaṇabhāviṣu /",
    "GSP28prakp11u:71": " āvāpe-ddhārabhedena padānāṃ śaktiniścayaḥ // 6 //",
    "GSP28prakp11u:72": " yadyapi vṛddhavyavahārapūrvikaiva sarvā śabdavyutpattiḥ,",
    "GSP28prakp11u:73": " vākyaireva ca vyavahāraḥ /",
    "GSP28prakp11u:74": " tathāpi yatpadāvāpe yasyār'thasyā'vāpaḥ,",
    "GSP28prakp11u:75": " yaduddhāre coddhāraḥ,",
    "GSP28prakp11u:76": " tasminnevār'the tasya padasya vācakaśaktiravasīyate /",
    "GSP28prakp11u:77": " na ca tathā sati vākyārthapratipattirnopapadyate,",
    "GSP28prakp11u:78": " vakṣyamāṇatvānnyāyasya /",
    "GSP28prakp11u:79": " yena kāryabalena vākyamekaṃ pratyakṣaparidṛśyamānavarṇapadabhedāpahnavena kalpyeta /",
    "GSP28prakp11u:80": " 1078kiñca, “śiśo / gāmānaya, śiśo /",
    "GSP28prakp11u:81": " gāṃ badhāna, vatsa /",
    "GSP28prakp11u:82": " gāmānaya, vatsa /",
    "GSP28prakp11u:83": " gāṃ badhāna, arbhaka /",
    "GSP28prakp11u:84": " gāmānaya, arbhaka /",
    "GSP28prakp11u:85": " gāṃ badhāna, ḍimbha ?",
    "GSP28prakp11u:86": " gāmānaya, ḍimbha ?",
    "GSP28prakp11u:87": " gāṃ badhāne“tyaṣṭānāṃ vākyānāmaṣṭau vācakaśaktayaḥ kalpyāḥ /",
    "GSP28prakp11u:88": " padavādinastu,",
    "GSP28prakp11u:89": " saptānāṃ padānāṃ saptaiva śaktaya iti kalpanālāghavam /",
    "GSP28prakp11u:90": " anayaiva diśā śuklāmiti padaprekṣepe vākyavādino 'ṣṭāvaparāḥ kalpyāḥ,",
    "GSP28prakp11u:91": " apāramārthike ca 1080pada-padārthavibhāge kimāśritā vyutpattirabhyupāyatāmupaitītyapi cintanīyam /",
    "GSP28prakp11u:92": " ye punaḥ---vākyāntyavarṇasya vācakatāmāhuḥ,",
    "GSP28prakp11u:93": " tanmate 'pi tāvat padārthavibhāgasya pāramārthikatvāt ghaṭetaiva vyutpattiḥ /",
    "GSP28prakp11u:94": " nanu vācyavācakasambandhagrahaṇameva vyutpattirityucyate /",
    "GSP28prakp11u:95": " na ca vākyāntyavarṇavācakatvavādināṃ padaṃ padārthasya vācakam /",
    "GSP28prakp11u:96": " atastanmate 'pi nirviṣayaiva vyutpattiḥ /",
    "GSP28prakp11u:97": " ucyate /",
    "GSP28prakp11u:98": " na nirviṣayā,",
    "GSP28prakp11u:99": " nimittanaimittikabhāvasyābhyupagatatvāt /",
    "GSP28prakp11u:100": " keyamavācakasya nimittatā ?",
    "GSP28prakp11u:101": " naiṣa doṣaḥ /",
    "GSP28prakp11u:102": " vākyāddhi yatpadaprayoge1081 sati,",
    "GSP28prakp11u:103": " yatpadārthānvito vākyārthaḥ pratīyate,",
    "GSP28prakp11u:104": " tatpadaṃ tasyār'thasyāvācakamapi bhavati nimittam /",
    "GSP28prakp11u:105": " kintu tanmate 'pi śaktikalpanāgauravaṃ pūrvoktanyāyena tulyameva //",
    "GSP28prakp11u:106": " ye 'pyāhuḥ---vākyameva smṛtyārūḍhaṃ vākyārthaṃ pratipādayatīti,",
    "GSP28prakp11u:107": " teṣāmapi prācyameva śaktikalpanāgauravalakṣaṇa1082 dūṣaṇamaśakyaparihāram /",
    "GSP28prakp11u:108": " 1083bhāṣyakāravacanañca “pūrvavarṇanitasaṃskārasahito 'ntyo varṇaḥ pratyāyakaḥ” [śā. bhā. pṛ. 46] iti nirviṣayam /",
    "GSP28prakp11u:109": " aśakyañca mahāvākyasya sakṛtsmaraṇam /",
    "GSP28prakp11u:110": " tasmātpadānāmeva vācakaśaktirāśrayaṇīyā /",
    "GSP28prakp11u:111": " atra keciccodayanti---nanu vṛddhavyavahāraprayukte vākye padānāṃ vācakaśaktyavadhāraṇameva nopapadyate /",
    "GSP28prakp11u:112": " puruṣavākyanāmarthaṃ prati liṅgabhāvena pramāṇatvābhyupagamāt /",
    "GSP28prakp11u:113": " vākyāddhi kāryabhūtātpratītasya vaktustadarthaviṣayaṃ pūrvavijñānaṃ 1084kāraṇabhūtamanumīyate /",
    "GSP28prakp11u:114": " tasya va jñānasya jñeyāvyabhicāritvāt jñeyabhūtārthaniścaya iti,",
    "GSP28prakp11u:115": " na vācakaśaktyavagamaḥ /",
    "GSP28prakp11u:116": " ucyate /",
    "GSP28prakp11u:117": " na nūnaṃ bhavān 1085nītipathoktamarthaṃ samyagākalayati /",
    "GSP28prakp11u:118": " parihṛtaṃ hi tatredam---bālo hi vyutpadyamānaḥ prayojyavṛddhasya śabdaśravaṇasamanantarabhāvinīṃ viśiṣṭaceṣṭānumitāmarthapratītiṃ śabdakāraṇikāmavagacchati",
    "GSP28prakp11u:119": " sa tathā vyutpannaḥ kadācitkasyacidananvitārthapadaracanaṃ vākyamupalabhate,",
    "GSP28prakp11u:120": " tathopalabhamānasya caiva vimārśo jāyate---sambhāvyamānānanvitārthapadaracanamidaṃ vākyaṃ kathaṃ prayojyavṛddhasya arthaniścayaṃ kṛtavat ?",
    "GSP28prakp11u:121": " vṛddhasyāpi puruṣāyatte vākye 'nanvitārthapadaracanaśaṅkā mameva sambhavatīti /",
    "GSP28prakp11u:122": " tasyaivaṃ vicikitsodaye punareṣa niścayo jāyate---",
    "GSP28prakp11u:123": " nūnamanenāyaṃ prayoktetthamavadhārito yadanvitārthānyeva padānyayaṃ prayuṅkte-iti /",
    "GSP28prakp11u:124": " tathāvidhāpadaprayoganiyamaścāsyānupalabdhe 'nvaye nopapadyate ityevamanvayopalambhamanumimānenānvayo niścīyate /",
    "GSP28prakp11u:125": " niścite cānvaye vākyametadanuvādabhūta186 marthasyeti /",
    "GSP28prakp11u:126": " evañcedanuvādakatayā tasyār'thasya tadvākyaṃ vācakameveti,",
    "GSP28prakp11u:127": " pūrvavācakaśaktijñānaṃ nāyathārthamiti manyate /",
    "GSP28prakp11u:128": " yadi paraṃ mayā prāganumānapurassaror'thaniśco 'syeti nāvagatam /",
    "GSP28prakp11u:129": " yāpi ceyamarthasyāniścite 'nvaye viśiṣṭavaktṛjñānānumā,",
    "GSP28prakp11u:130": " sāpi padānāṃ svarūpamātrāvagamādeva nopapadyate,",
    "GSP28prakp11u:131": " kinatu viśeṣāvagamāt /",
    "GSP28prakp11u:132": " na ca śakteranyaḥ padānāṃ viśeṣo 'vagamyate /",
    "GSP28prakp11u:133": " tato mayevānenāpi padānāṃ vācakaśaktiravadhāritā /",
    "GSP28prakp11u:134": " tena viśiṣṭānvayavācakapadaprayogāttadviṣayaṃ vaktuḥ pūrvajñānamanumitavān,",
    "GSP28prakp11u:135": " iti gambhīro 'yaṃ nītimahāhvadaḥ /",
    "GSP28prakp11u:136": " anvitābhidhānānupapattiśaṅkā /",
    "GSP28prakp11u:137": " atra 1087kecidācakṣate---bhavatu padānāṃ padārtheṣu śaktijñānam,",
    "GSP28prakp11u:138": " tathāpyanvitābhidhānaṃ na sidhyati---iti /",
    "GSP28prakp11u:139": " tathāhi---pratiyogināmanantatayā anvayānāmānantyāt,",
    "GSP28prakp11u:140": " tadānantye cānvitānāmapyānantyātsambandhagrahaṇaṃ duṣkaram /",
    "GSP28prakp11u:141": " agṛhītasambandhasya ca padasya vācakatve,",
    "GSP28prakp11u:142": " sāmānyānvayābhidhānañca nā'śaṅkanīyameva,",
    "GSP28prakp11u:143": " vākyebhyo viśeṣānvayāvagamāt /",
    "GSP28prakp11u:144": " svarūpamātrābhidhānenāpi ca vākyārthapratipattyupa1089 - pattāvanvitābhidhānāśrayaṇe śaktikalpanāgauravam1090 /",
    "GSP28prakp11u:145": " tathā1091 padenānvitassvārtho 'bhidhīyamānaḥ--kimabhihitena padārrthāntareṇānvito 'bhidhīyate ?",
    "GSP28prakp11u:146": " uta, anabhihiteneti ?",
    "GSP28prakp11u:147": " vikalpanīyam /",
    "GSP28prakp11u:148": " anabhihitena cet,",
    "GSP28prakp11u:149": " ekasmācca 1093sarvānvayapratītiprasaṅgaḥ /",
    "GSP28prakp11u:150": " abhihitena cet,",
    "GSP28prakp11u:151": " tadapi tarhi padamanvitābhidhāyitayā 1094padāntaropāttamarthamabhidhānāyāpekṣata---iti,",
    "GSP28prakp11u:152": " itaretarāśrayaḥ prāpnoti /",
    "GSP28prakp11u:153": " tasmātpadāntarābhidhānānapekṣasvarūpamātrābhidhānamevār'thānāṃ padaiḥ kriyate /",
    "GSP28prakp11u:154": " te ca tathābhūtāḥ padairabhihitāḥ padārthā ākāṅkṣā-sannidhi-yogyatāvanto vākyārthamavagamayanti /",
    "GSP28prakp11u:155": " na teṣāṃ sambandhagrahaṇāpekṣā śaṅkanīyā /",
    "GSP28prakp11u:156": " yataḥ padadharmo 'yam,",
    "GSP28prakp11u:157": " nāyamarthadharmaḥ /",
    "GSP28prakp11u:158": " tadāha bhāṣyakāraḥ---",
    "GSP28prakp11u:159": " “1095padāni hi svaṃ svamarthamabhidhāya nivṛttavyāpārāṇi /",
    "GSP28prakp11u:160": " athedānīṃ avagatāssanta vākyārthamavagamayantī” [pū. mī. 1. 1. 25.] ti // 6 //",
    "GSP28prakp11u:161": " tadetannirākartumupakramate---",
    "GSP28prakp11u:162": " opyante, coddhriyante ca svārthā anvayaśālinaḥ /",
    "GSP28prakp11u:163": " anviteṣveva sāmarthya padānāṃ tena 1096gamyate // 7 //",
    "GSP28prakp11u:164": " tatraiva vārtikamatena śaṅkā /",
    "GSP28prakp11u:165": " atrā'ha---satyamanvitapadārthaviṣayāvevā'vāpoddhārau,",
    "GSP28prakp11u:166": " tathāpyanvitābhidhānamaśakyam /",
    "GSP28prakp11u:167": " pāramparyeṇāpi tadupapatteḥ /",
    "GSP28prakp11u:168": " tathāhi---padairananvito 'pyabhihitor'tho 'nvitārthapratipatternimittaṃ bhavatīti,",
    "GSP28prakp11u:169": " padānāṃ pāramparyeṇānviteṣvapi hetutvam /",
    "GSP28prakp11u:170": " tadāhurvārtikakārabhiśrāḥ---",
    "GSP28prakp11u:171": " “na vimuñcanita sāmarthyaṃ vākyārthe 'pi padāni naḥ /",
    "GSP28prakp11u:172": " tanmātrāvasiteṣveṣu padārthebhyassa gamyate” //",
    "GSP28prakp11u:173": " [ślo. vā. adhi. 7. ślo. 229] iti /",
    "GSP28prakp11u:174": " padārthapratipādanañca vākyārthapratipattaye prayuktānāṃ padānāmavāntaravyāpāra iti ca,",
    "GSP28prakp11u:175": " teṣāmeva vyavahāraḥ---",
    "GSP28prakp11u:176": " “vākyārthamitaye teṣāṃ pravṛttau nāntarīyakam /",
    "GSP28prakp11u:177": " pāke jvāleva kāṣṭhānāṃ 1097padārthapratipādanam” //",
    "GSP28prakp11u:178": " [ślo. vā. adhi. 7. ślo. 343.] iti /",
    "GSP28prakp11u:179": " etāmāśaṅkāmupekṣyaiva tāvaddoṣāntaraṃ pariharati---",
    "GSP28prakp11u:180": " ākāṅkṣā-sannidhiprāptayogyārthāntarasaṅgatān /",
    "GSP28prakp11u:181": " svārthānahuḥ padānīti vyutpattissaṃśritā1097 yadā // 8 //",
    "GSP28prakp11u:182": " ānantya-vyabhicārābhyāṃ tadā doṣo na kaścana /",
    "GSP28prakp11u:183": " yattāvaduktam---ānantyācchabdaśaktyavadhāraṇānupapattiḥ,",
    "GSP28prakp11u:184": " agṛhītaśakteśca vācakatve vyabhicāraprasaṅga iti /",
    "GSP28prakp11u:185": " tadanupapannam /",
    "GSP28prakp11u:186": " upalakṣaṇāśrayaṇenāpi 1098sambandhabodhaḥ,",
    "GSP28prakp11u:187": " saukāryādākāṅkṣitena yogyena sannihitena cānvitaṃ svārthaṃ padaṃ vaktīti vyutpattirāśrīyate /",
    "GSP28prakp11u:188": " tena---",
    "GSP28prakp11u:189": " 1099yadyadākāṅkṣitaṃ yogyaṃ sannidhānaṃ prapadyate /",
    "GSP28prakp11u:190": " tadanvitaḥ padenār'thassvakīyaḥ pratipādyate //",
    "GSP28prakp11u:191": " iti saṃgrahaślokaḥ /",
    "GSP28prakp11u:192": " ākāṅkṣaviṣaye nyāyamatopanyāsa-nirosau /",
    "GSP28prakp11u:193": " kā punariyamākāṅkṣā ?",
    "GSP28prakp11u:194": " pratipatturjijāsā /",
    "GSP28prakp11u:195": " kinnibandhanā punarasau ?",
    "GSP28prakp11u:196": " 1100avinābhāvanibandhaneti kecit /",
    "GSP28prakp11u:197": " kriyā hi kārakāvinābhāvinīti tāṃ pratītya,",
    "GSP28prakp11u:198": " kārakaṃ jijñāsate,",
    "GSP28prakp11u:199": " evaṃ kārakamapi budhvā, kriyāmiti /",
    "GSP28prakp11u:200": " 1101tadayuktamiti manyāmahe ?",
    "GSP28prakp11u:201": " , jijñāsāvirāmānupapatteḥ /",
    "GSP28prakp11u:202": " tathāhi---yadā tāvat kārakajijñāsā,",
    "GSP28prakp11u:203": " tadā tadīyajanaka--tadguṇa--tatkriyā--tatkārakāntarādijijñāsāpyāpadyate /",
    "GSP28prakp11u:204": " atha prayojanābhāvāt kārakātiriktamanyanna jijñāsyate,",
    "GSP28prakp11u:205": " tarhi kriyāmātrāvagame 'pi yatra kārakajñānena prayojanaṃ nāsti,",
    "GSP28prakp11u:206": " tatra jijñāsā na syāt /",
    "GSP28prakp11u:207": " anuṣṭheya tayā hi kriyāyāmavagatāyāṃ kārakamantareṇa tadanuṣṭhānānupapatteḥ,",
    "GSP28prakp11u:208": " kārakajñānaṃ na prayojanavat /",
    "GSP28prakp11u:209": " vartamānāpadeśādau tvananuṣṭheyatayā nāsti na kārakajñānena prayojanam /",
    "GSP28prakp11u:210": " atha ca yatrāpi vākyamaparipūrṇaṃ manyante,",
    "GSP28prakp11u:211": " sākāṅkṣārthābhidhāyitayā cāparipūrṇatā /",
    "GSP28prakp11u:212": " ata eva tatrādhyāhāramapi kurvanti /",
    "GSP28prakp11u:213": " yatrāpi cānuṣṭheyakriyāvagamaḥ,",
    "GSP28prakp11u:214": " tatrāpi niśśeṣakārakajijñāsā syāt /",
    "GSP28prakp11u:215": " yathā-devadatta /",
    "GSP28prakp11u:216": " “gāmānaye“ti 1102karaṇānupādānādaparipūrṇatā syāt /",
    "GSP28prakp11u:217": " athaikakārakajñānenāpi tāvadanuṣṭhānopapatterna kārakāntarajijñāsā,",
    "GSP28prakp11u:218": " tarhi devadatta /",
    "GSP28prakp11u:219": " “gāmānaya daṇḍene“ti prayukte 'pi daṇḍaśabde,",
    "GSP28prakp11u:220": " tadākāṅkṣā na syāt /",
    "GSP28prakp11u:221": " tataśca anākāṅkṣitatvāt tasya,",
    "GSP28prakp11u:222": " tadanvayo na syādvākyārthe /",
    "GSP28prakp11u:223": " atha daṇḍapadoccāraṇāt tatrā'kāṅkṣā parikalpyate /",
    "GSP28prakp11u:224": " 1103anyathā daṇḍapadārthasyānanvaye tatpadoccāraṇamanarthakaṃ syāt /",
    "GSP28prakp11u:225": " evama “pyaruṇayaikahāyanyā piṅgākṣyā somaṃ krīṇātī” [tai. saṃ. 6.1.9] tyatrāpyananvayaprasaṅgaḥ /",
    "GSP28prakp11u:226": " na hi vedapadoccāraṇenānarthakena na bhavitavyamiti kiñcana pramāṇamasti,",
    "GSP28prakp11u:227": " ato na tatrā'kāṅkṣodaye kiñcitkāraṇamastīti,",
    "GSP28prakp11u:228": " “somaṃ krīṇātī“tyato 'dhikasyānanvitatā syāt /",
    "GSP28prakp11u:229": " api ca laukikatvāt kriyākārakayoḥ,",
    "GSP28prakp11u:230": " yatkiñcitkriyā-kārakopādāne 'pi tatsiddheravighātānna'tīva viśeṣajijñāsā ghaṭate /",
    "GSP28prakp11u:231": " ajñāte hi jñānecchā ghaṭate,",
    "GSP28prakp11u:232": " na punarjñāte 'pi /",
    "GSP28prakp11u:233": " svamatenā'kāṅkṣākathanam /",
    "GSP28prakp11u:234": " abhidheyāparyavasānañca jijñāsodaye nibandhanam /",
    "GSP28prakp11u:235": " ekapadaprayoge hi 1105dvāramityādāvabhidhānameva na paryavasyati /",
    "GSP28prakp11u:236": " na hyanuccarite pratiyogisannidhāpake1106 pade 'nvitābhidhānaṃ śakyate vaktum /",
    "GSP28prakp11u:237": " vṛddhavyavahāravaśenānvitārthapratipādanaparatā padānāmavadhāriteti,",
    "GSP28prakp11u:238": " tadarthaṃ yuktaiva pratiyogijijñāsā /",
    "GSP28prakp11u:239": " yasyāpyabhihitānvaya iti rāddhāntaḥ,",
    "GSP28prakp11u:240": " tanmate 'pi padārthasya 1107padārthāntaramanteraṇānvayāsāmarthyāt,",
    "GSP28prakp11u:241": " tadupapattaye yuktaiva 1108pratiyogijijñāsā /",
    "GSP28prakp11u:242": " tasyāñca satyāmaparipūrṇavākyaparipūrakatayā loke 'dhyāhārasya1109 1110viditatvāt,",
    "GSP28prakp11u:243": " prakaraṇādivaśena yogyapratiyogyadhyāhāraḥ kriyate /",
    "GSP28prakp11u:244": " “amāvāsyāyāmaparāhṇe piṇḍapitṛyajñena carantī” [ā.śrau.1.3.7.sū.1.2.] tyādiṣvanekapadaprayogādanvitābhidhāne 'pi,",
    "GSP28prakp11u:245": " abhihitasnaya kāryasyāpūrvātmano 'nuṣṭhānaṃ vinā kāryatvānupapatteḥ,",
    "GSP28prakp11u:246": " kartrā ca vinā tadasambhavāt,",
    "GSP28prakp11u:247": " adhikārādṛte ca tadayogāt,",
    "GSP28prakp11u:248": " niyojyamantareṇa catasyānavakalpanāt,",
    "GSP28prakp11u:249": " tadupapattaye yuktaiva tadanvayayogyaniyojyajijñāsā /",
    "GSP28prakp11u:250": " tasyāṃ satyāmaparipūrṇatvāvagamāt,",
    "GSP28prakp11u:251": " lokavadadhyāhāre kartavye satyapi,",
    "GSP28prakp11u:252": " 1111jīvanasyā'vaśyakatve 'ntaraṅgatve ca 1112vidheranuṣṭhānākṣepo na kalpeteti,",
    "GSP28prakp11u:253": " tatparityāgena kāmye niyojyaviśeṣaṇe sthite sarvakāmipuruṣavyāpisvargasyaiva niyojyaviśeṣaṇatvayogyatvāt,",
    "GSP28prakp11u:254": " svargakāmo niyojyo 'dhyāhviyate /",
    "GSP28prakp11u:255": " 1113tathādhyayanavidhāvanyaprayuktānuṣṭhānanirvāhitakāryabhāve niyojyo nādhyāhviyate /",
    "GSP28prakp11u:256": " 1114alaukikatvāccāpūrve kārye niyojyasyādhyāhāramantareṇā'kāṅkṣā na nivartate /",
    "GSP28prakp11u:257": " alaukikatvādeva ca “sauryaṃ caruṃ1115 nirvapet ghṛte śuklānāṃ vrīhīṇāṃ brahmavarcasakāmaḥ” [mai. saṃ. 2. 2. 2] ityādau karaṇopakāramanteraṇa vidhessiddhyasambhavāt tajjijñāsā,",
    "GSP28prakp11u:258": " tajjanakapadārthajijñāsā ca /",
    "GSP28prakp11u:259": " ata eva tadabhāve bhāṣyakāro vākyānāṃ 1116nyūnatāmāśaṅkya parihṛtavān1117 /",
    "GSP28prakp11u:260": " nanvevaṃ tarhi tatra padatrayaṃ prayujyate---“gāmānaya śuklāmi“ti loke,",
    "GSP28prakp11u:261": " tatra hi kārakadvayasyāsambhavānnā'kāṅkṣāstīti kathamanvitābhidhānam /",
    "GSP28prakp11u:262": " “gāmānayetye” tāvataiva paripūrṇatvādvākyasya /",
    "GSP28prakp11u:263": " satyam /",
    "GSP28prakp11u:264": " padāntarānuccāraṇa evam,",
    "GSP28prakp11u:265": " uccarite tu tasmin,",
    "GSP28prakp11u:266": " tasyāpyānayatisannidhānādekavākyatvāvagamādānayatyanvitasvārthābhidhāy itvāt,",
    "GSP28prakp11u:267": " ākāṅkṣāṃ vinā ca tadasambhavāt,",
    "GSP28prakp11u:268": " ānayaterākāṅkṣā parikalpyate /",
    "GSP28prakp11u:269": " tathā coktaṃ 1118bhāṣyakāreṇa---",
    "GSP28prakp11u:270": " “bhavati ca raktaṃ pratyākāṅkṣe” [śā. bhā. pṛ. 117.ṭati /",
    "GSP28prakp11u:271": " tenātrāpyanvitābhidhānasiddhyarthamevā'kāṅkṣā /",
    "GSP28prakp11u:272": " yadi paramayaṃ viśeṣaḥ,",
    "GSP28prakp11u:273": " “dvārami“tyādau tasyaiva padasyānvitābhidhānāyā'kāṅkṣā,",
    "GSP28prakp11u:274": " “gāmānaya śuklāmi“tyādau tu 1119padāntarasyeti /",
    "GSP28prakp11u:275": " anvitasyābhidhānārthamuktārthaghaṭanāya vā /",
    "GSP28prakp11u:276": " pratiyogini jijñāsā yā sā'kāṅkṣeti gīyate //",
    "GSP28prakp11u:277": " iti saṅgrahaślokaḥ //",
    "GSP28prakp11u:278": " sā ceyamākāṅkṣā 1120bhavantī vyutpattāvupalakṣaṇamāśrīyate /",
    "GSP28prakp11u:279": " kimiti punassannidhi-yogyatva eva 1121nā'śrīyate,",
    "GSP28prakp11u:280": " nirākāṅkṣāṇāmanvitābhidhānādarśanāt /",
    "GSP28prakp11u:281": " “ayameti putro rājñaḥ,",
    "GSP28prakp11u:282": " puruṣo 'yamapanīyatāmi“tyādau putrapadasambandhanirākāṅkṣo rājā na puruṣeṇānvīyate /",
    "GSP28prakp11u:283": " kasmātpunaranayoḥ putra-puruṣa-yossannidhi-yogyatvāviśeṣe 'pi putreṇaiva rājñassambandhaḥ,",
    "GSP28prakp11u:284": " na puruṣeṇa /",
    "GSP28prakp11u:285": " ucyate---vākyāt 1122vākyārthapratipatternyāyasāpekṣatvāt,",
    "GSP28prakp11u:286": " nityasāpekṣeṇa putreṇaiva rājā sambadhyate,",
    "GSP28prakp11u:287": " tatsambandhanirākāṅkṣaśca na puruṣasambandhamanubhavatītyākāṅkṣāpi vyutpattyupalakṣaṇamāśrīyate /",
    "GSP28prakp11u:288": " paripūrṇena yogyasya samīpasyāpyananvayaḥ1123 /",
    "GSP28prakp11u:289": " vyutpattau tena śabdānāmākāṅkṣāpyupalakṣaṇam //",
    "GSP28prakp11u:290": " iti saṃgrahaślokaḥ //",
    "GSP28prakp11u:291": " sā ceyamākāṅkṣā pratiyogiṣu sarveṣu na sahasaivopajāyate,",
    "GSP28prakp11u:292": " kintu kāraṇopanipātakrameṇa /",
    "GSP28prakp11u:293": " tathāhi---viṣayamantareṇāpūrvaṃ kāryaṃ pratyetumeva na śakyata iti,",
    "GSP28prakp11u:294": " pratipattyanubandhabhūtaviṣayāpekṣā prathamaṃ vidheḥ /",
    "GSP28prakp11u:295": " atha pratipanne viṣayasambandhini vidhyarthe,",
    "GSP28prakp11u:296": " niyojyamantareṇa tatsiddhyasambhavānniyojyākāṅkṣā /",
    "GSP28prakp11u:297": " tathā viṣayībhūte bhāvārthe karaṇe labdhe,",
    "GSP28prakp11u:298": " vaikṛtāpūrvāṇāṃ karaṇopakārākāṅkṣā,",
    "GSP28prakp11u:299": " labdhe ca tasmin,",
    "GSP28prakp11u:300": " tajjanakapadārthākāṅkṣeti /",
    "GSP28prakp11u:301": " tathā cā'hu ḥ---",
    "GSP28prakp11u:302": " “pratiyogiṣu sarveṣu nā'kāṅkṣodeti tatkṣaṇāt /",
    "GSP28prakp11u:303": " kāraṇopanipātānupūrvyeṇa tu yathāyatham” //",
    "GSP28prakp11u:304": " iti //",
    "GSP28prakp11u:305": " tatkrameṇānvitābhidhānamapi krameṇaiva /",
    "GSP28prakp11u:306": " ślokaścātra bhavati---",
    "GSP28prakp11u:307": " jijñāsā jāyate boddhussambandhiṣu yathā yathā /",
    "GSP28prakp11u:308": " tathā tathaiva śabdānāmanvitārthābhidhāyitā //",
    "GSP28prakp11u:309": " sannidhinirūpaṇam /",
    "GSP28prakp11u:310": " atha 1124sannidhiḥ kaḥ ?",
    "GSP28prakp11u:311": " 1125yasyār'thasya śravaṇānantaramākāṅkṣā-yogyatābhyāmarthāntare buddhi viparivṛttiḥ /",
    "GSP28prakp11u:312": " sā ca na śabdanibandhanaiva kevalamanvitābhidhānavyutpattāvupalakṣaṇam 1126 adhyāhṛtenāpi loke anvitābhidhānadarśanāt /",
    "GSP28prakp11u:313": " na ca vācyaṃ---śabda evādhyāhviyate,",
    "GSP28prakp11u:314": " sacār'thamupasthāpayati---iti,",
    "GSP28prakp11u:315": " anupayogāt,",
    "GSP28prakp11u:316": " apramāṇakatvācca /",
    "GSP28prakp11u:317": " yadyapyarthāpattipramāṇako 'dhyāhāraḥ,",
    "GSP28prakp11u:318": " tathāpi śabdakalpanamanupapannam /",
    "GSP28prakp11u:319": " yena hi vinānupapattiḥ,",
    "GSP28prakp11u:320": " tadevār'thāpattiprameyam /",
    "GSP28prakp11u:321": " na cār'thānāṃ śabdamantareṇānupapattiḥ /",
    "GSP28prakp11u:322": " syānmatam /",
    "GSP28prakp11u:323": " arthakalpanāyaivār'thāpattiḥ pravarttamānāṃ tasyār'thasya savikalpakajñānavedyatvāt,",
    "GSP28prakp11u:324": " savikalpakajñānānāñca śabdapurassaratvāt purovartiti śabda eva paryavasyati---iti /",
    "GSP28prakp11u:325": " tadasat /",
    "GSP28prakp11u:326": " yathaiva śabdapurassare 'pi savikalpakajñāne liṅgasya,",
    "GSP28prakp11u:327": " indriyāṇāñca nirvikalpakadaśāyāmartha evāvadhāritaśaktitvānna śabdamātre paryavasānam,",
    "GSP28prakp11u:328": " tathā dṛṣṭārthāpattau sākṣādupapādaker'tha evār'thāpatteḥ prāmāṇyābhyupagamāt,",
    "GSP28prakp11u:329": " śrutārthāpattavapi tatraiva tasyāḥ prāmāṇyaṃ yuktam, na śabde /",
    "GSP28prakp11u:330": " tasya sākṣādanupapattiśamanāsamarthatvāt /",
    "GSP28prakp11u:331": " kiñca sarvatra savikalpakajñāne śabdassmaraṇaviparivartī na prameyatāṃ pratipattumarhati /",
    "GSP28prakp11u:332": " savikalpakalpakajñāneṣu pūrvapratīyamānatā ca śabdasya nātīva pramāṇavatī,",
    "GSP28prakp11u:333": " kintvarthapratītāveva samānakālaṃ śabdasmaraṇamiti pratītyārūḍham /",
    "GSP28prakp11u:334": " tena na śrutārthāpattiśśabdaviṣayā /",
    "GSP28prakp11u:335": " na ca śabdānupapattyā śabdakalpanaivocitā,",
    "GSP28prakp11u:336": " tasya svāte 'nupapattyabhāvāt /",
    "GSP28prakp11u:337": " anvitābhidhānānupapattyā tu kalpanā prasarantī yogyapratiyogyarthaviṣayaivāvatiṣṭhate,",
    "GSP28prakp11u:338": " tasyaivā'kāṅkṣitatvāt,",
    "GSP28prakp11u:339": " 1127daśamādyanyāyena padārthavat pūrvapratītasyāpi śabdasyopekṣaṇīyattvāt /",
    "GSP28prakp11u:340": " na ca “dvārami“ti yatrādhyāhāraḥ,",
    "GSP28prakp11u:341": " tatrāpyāvriyatām,",
    "GSP28prakp11u:342": " saṃvriyatāmiti vā kalpayitumarthāpatteḥ prabhaviṣṇutā,",
    "GSP28prakp11u:343": " sāmānyakalpanāmātrahetutvāt /",
    "GSP28prakp11u:344": " tasmādaparipūrṇaparipūrakatayā lokata evādhyāhārasyāpyupapattiḥ1128 /",
    "GSP28prakp11u:345": " tatra yaugyatayā,",
    "GSP28prakp11u:346": " prakaraṇādivaśena ca viśeṣāvadhāraṇādartha eva ca paripūraka iti,",
    "GSP28prakp11u:347": " anupayogī śabdasyādhyāhāraḥ /",
    "GSP28prakp11u:348": " ato viśvajidādau niyojyena,",
    "GSP28prakp11u:349": " sarvatra ca karaṇopakāreṇa,",
    "GSP28prakp11u:350": " vikṛtiṣu ca prākṛtapadārthairaśabdopasthāpitairapi siddhamanvitābhidhānam /",
    "GSP28prakp11u:351": " ākāṅkṣāvacca sannidhāvapi sannidhāpakakrameṇaiva kramo veditavyaḥ,",
    "GSP28prakp11u:352": " tadanusāreṇa cānvitābhidhānamapitathaiva---iti /",
    "GSP28prakp11u:353": " sannidhiśśabdajanmaiva vyutpattau nopalakṣaṇam /",
    "GSP28prakp11u:354": " adhyāhṛtenāpyarthena loke sambandhadarśanāt //",
    "GSP28prakp11u:355": " sahasaiva na sarveṣāṃ sannidhiḥ pratiyoginām /",
    "GSP28prakp11u:356": " sannidhāpakasāmagrīkrameṇa kramavānasau //",
    "GSP28prakp11u:357": " yathā yathā sannidhānaṃ jāyate pratiyoginām /",
    "GSP28prakp11u:358": " tathā tathā krameṇaiva śabdairanvitabodhanam //",
    "GSP28prakp11u:359": " iti saṅgrahaślokāḥ /",
    "GSP28prakp11u:360": " ato yathoktākāṅkṣā---sannidhiprāptamākāṅkṣitaṃ sannihitaṃ yogyañca yat padārthāntaram,",
    "GSP28prakp11u:361": " tena saṅgatamityarthaḥ /",
    "GSP28prakp11u:362": " yogyatānirūpaṇam /",
    "GSP28prakp11u:363": " kiṃ puraridaṃ yogyatvaṃ nāma ?",
    "GSP28prakp11u:364": " ucyate--yat 1129sambandhārham /",
    "GSP28prakp11u:365": " sambandhārhamidamiti kathamavagamyate,",
    "GSP28prakp11u:366": " sambandhitvena dṛṣṭatvāt /",
    "GSP28prakp11u:367": " nanvevaṃ tarhi kathamapūrve kārye 'nvitābhidhānaṃ vede,",
    "GSP28prakp11u:368": " tena saha kasya cit sambandhasyādarśanāt /",
    "GSP28prakp11u:369": " ucyate---sāmānyato yogyatāvadhāraṇaṃ viśaiṣapratittāvupāya ityadoṣaḥ /",
    "GSP28prakp11u:370": " yadapi tadapūrvam,",
    "GSP28prakp11u:371": " tadapi kāryameveti dṛṣṭacarakāryasambandhaṃ yat,",
    "GSP28prakp11u:372": " tadyogyamityavasīyate /",
    "GSP28prakp11u:373": " sāmānyenaiva yogyatvaṃ loke yadavadhāritam /",
    "GSP28prakp11u:374": " tadanvitābhidhānasya vyutpattāvupalakṣaṇam //",
    "GSP28prakp11u:375": " iti saṅgrahaślokaḥ /",
    "GSP28prakp11u:376": " yogyatāviṣaye matāntaropanyāsa---nirāsau /",
    "GSP28prakp11u:377": " anye tu---yadayogyatayā nāvadhāritam, tad yogyam /",
    "GSP28prakp11u:378": " tenālaukikenāpi vidhyarthenānvitābhidhānaṃ siddhyatītyāhuḥ /",
    "GSP28prakp11u:379": " tadidamasāram /",
    "GSP28prakp11u:380": " yathāpramāṇāntarāvedye vastani kasyacid yogyatāvadhārayituṃ na śakyate,",
    "GSP28prakp11u:381": " tathaivāyogyatāpīti,",
    "GSP28prakp11u:382": " sarvasyāpratītenāpi sarvaprakāreṇa tasminnanvayassyāt /",
    "GSP28prakp11u:383": " bhāvārthasyaiva viṣayatvenānvayaḥ,",
    "GSP28prakp11u:384": " anupādeyaviśeṣaṇaviśiṣṭasyaiva svargakāmādeḥ niyojyatayānvaya iti niyamo nopapadyata ityalamatiprasaṅgena // 8 //",
    "GSP28prakp11u:385": " nanvanvitābhidhānapakṣe vyutpattāvupalakṣaṇāśrayaṇameva gauravamityatrā'ha---",
    "GSP28prakp11u:386": " padārtheṣvapi caivaiṣā sāmagryanvayabodhane // 9 //",
    "GSP28prakp11u:387": " yasyāpi mate padārthā evānyonyānvayamavagamayanti,",
    "GSP28prakp11u:388": " tenāpi pratiniyatānvayabodhasiddhyarthamidamāśrayaṇīyameva--ākāṅkṣā--sannidhi--yogyatāvanta eva padārthā 1133vākayārtha bodhayanti,",
    "GSP28prakp11u:389": " nānya iti,",
    "GSP28prakp11u:390": " etadeva kathamiti paryanuyuktena vṛddhavyavahāre tathādarśanāditi parihāro vācyaḥ /",
    "GSP28prakp11u:391": " tasmādubhayapakṣasādhāraṇatvānnedaṃ dūṣaṇam // 9 //",
    "GSP28prakp11u:392": " nanvevamapi kena viśeṣeṇābhihitānvayaṃ parityajya,",
    "GSP28prakp11u:393": " anvitābhidhānamāśritamiti /",
    "GSP28prakp11u:394": " kintu teṣāmadṛṣṭaiṣā śaktirmānāntarādgatau /",
    "GSP28prakp11u:395": " kalpyā viśiṣṭārthaparapadasaṃsparśabhāvitā // 10 //",
    "GSP28prakp11u:396": " padārthānāṃ hi śabdādanyataḥ pramāṇāt pratīyamānānāmanyonyānvayabodhakatvaṃ na pratītamiti,",
    "GSP28prakp11u:397": " śabdābhidheyānāṃ tadavagamaśaktiḥ kalpayitavyā /",
    "GSP28prakp11u:398": " tasyāścotpattau śabdasaṃsparśa eva heturityāśrayaṇīyam /",
    "GSP28prakp11u:399": " śabdo hi viśiṣṭārthapratipattiparatayā lokavyavahāreṣu prayujyamāno dṛṣṭaḥ /",
    "GSP28prakp11u:400": " na co 'sau sākṣādvākyārthapratipādane samartha iti,",
    "GSP28prakp11u:401": " padārthānavāntaravyāpārīkaroti /",
    "GSP28prakp11u:402": " te ca yadyanyonyānyānvayabodhane samarthāssyuḥ,",
    "GSP28prakp11u:403": " tadā teṣāmavāntaravyāpāratā syānnānyatheti,",
    "GSP28prakp11u:404": " viśiṣṭārthāvabodhaparaśabdasaṃsparśādeva teṣāmeṣā śaktirāvirbhavatīti,",
    "GSP28prakp11u:405": " śabdasyāpi padārthagatānvayabodhakatva1135 śaktyādhānaśaktirāśrayaṇīyā /",
    "GSP28prakp11u:406": " syādevam---yadi mānāntarāvaseyānāṃ padārthānāmanyonyānvayāvagame sāmarthyaṃ na syāt /",
    "GSP28prakp11u:407": " asti tu tat śvaityasyānavadhāritāśrayaviśeṣasya pratyakṣadṛṣṭasya,",
    "GSP28prakp11u:408": " aśvasyāpratipannaguṇaviśeṣasya pratyakṣahveṣāśabdānumitasya padanikṣepaśabdānumitasya,",
    "GSP28prakp11u:409": " ajñātakartṛbhedasya dhāvanasya,",
    "GSP28prakp11u:410": " “śveto 'śvo dhāvatī“tyanvayabodhakatvadarśanāt /",
    "GSP28prakp11u:411": " “paśyataśśvetamārūpaṃ hveṣāśabdañca śṛṇvataḥ /",
    "GSP28prakp11u:412": " khuranikṣepaśabdañca śveto 'śvo dhāvatīti dhīḥ //",
    "GSP28prakp11u:413": " dṛṣṭāvākyavinirmuktā” iti /",
    "GSP28prakp11u:414": " [ślo. vā. vā. adhi. ślo. 358] ārūpam---avyaktarūpamityarthaḥ /",
    "GSP28prakp11u:415": " tena guṇaviśeṣo na pratyakṣamavasīyata ityarthaḥ /",
    "GSP28prakp11u:416": " atrocyate---kiṃ yenaiva puruṣeṇa śvaityasamānāśrayau hveṣādhvani-padanikṣepaśabdāvavagatau,",
    "GSP28prakp11u:417": " tasyaiveyaṃ “śveto 'śvo dhāvatī“ti dhīḥ ?",
    "GSP28prakp11u:418": " uta yasya'pādānānadhyavasāyaḥ,",
    "GSP28prakp11u:419": " tasyāpi---iti ? kimataḥ /",
    "GSP28prakp11u:420": " yadi tāvadapratyākalitahveṣādhvatina-padavihāranirdhoṣāpādānasyetyucyate,",
    "GSP28prakp11u:421": " tadāpratītivirodhaḥ /",
    "GSP28prakp11u:422": " sa hyevaṃ pratipadyate---bhavitavyamasmin deśe nūnamaśvena,",
    "GSP28prakp11u:423": " bhavitavyañca kenaciddhāvateti /",
    "GSP28prakp11u:424": " athāśvasaṃbandhinameva surapuṭaṭaṅkāraravamabhyāsapāṭavavaśādavaiti,",
    "GSP28prakp11u:425": " tadāsāvaśvavartinīmeva vegavatīṃ gatimanuminotīti,",
    "GSP28prakp11u:426": " na punaḥ kevalāmevāvagamya,",
    "GSP28prakp11u:427": " tasyānvayaṃ padārthasāmarthyenāvabuddhyate /",
    "GSP28prakp11u:428": " yo 'pi tasmin deśe nāstyanyo 'śvāditi niścitya,",
    "GSP28prakp11u:429": " pāriśeṣyādapādānādhyavasāye 'pi hveṣādhvaneśśvaityasamānādhikaraṇamaśvatvamapyadhyavasyati, /",
    "GSP28prakp11u:430": " tasyāpi gṛhābhāvadarśanamiva bahirbhāvāvagatāvarthāpattiḥ---“yo 'yaṃ śvetaḥ,",
    "GSP28prakp11u:431": " sa eṣo 'śvaḥ” ityatra pramāṇam /",
    "GSP28prakp11u:432": " yastu śvaityasamānādhikaraṇau hveṣādhvani-khurapuṭaṭaṅkārāvadhyavasyati,",
    "GSP28prakp11u:433": " tasyāpyaśvatve vegavati ca gamane śvetavartinyevānumānam,",
    "GSP28prakp11u:434": " na svatantrayoḥ /",
    "GSP28prakp11u:435": " ataḥ pramāṇāntareṇāsambaddhāvabhātānāṃ padārthānāṃ na kvacidanyonyasambandhabodhakatvamanumānārthāpattivyatirekeṇa pratītam /",
    "GSP28prakp11u:436": " api ca yadi padārthāvagatimātrādeva parasparānvayāvagamaḥ,",
    "GSP28prakp11u:437": " tadā kasmin pramāṇe tasyāntarbhāva iti vācyam ?",
    "GSP28prakp11u:438": " na tāvacchābde,",
    "GSP28prakp11u:439": " śabdābhāvāt /",
    "GSP28prakp11u:440": " padāthābhidhānāvāntaravyāpāreṇa hi 1138yacchabdādanvayajñānam,",
    "GSP28prakp11u:441": " tacchābdamityeṣa vo rāddhāntaḥ /",
    "GSP28prakp11u:442": " 1139tasmānnāsya śābde 'ntarbhāvaḥ /",
    "GSP28prakp11u:443": " pramāṇāntarābhyupagame tu śābdasyocchedaḥ,",
    "GSP28prakp11u:444": " śabdāvagatapadārthaviṣaye 'pi tasyaiva prāmāṇyaprasaṅgāt /",
    "GSP28prakp11u:445": " tasmācchabdābhihitānāṃ padārthānāmanyatrādṛṣṭaṃ vākyārthabodhanasāmarthyaṃ kalpayitavyam /",
    "GSP28prakp11u:446": " tadādhānaśaktiśca śabdānāmapīti kalpanālāghavācchabdānāmevānvitasvārthāvabodhanaśaktimātraṃ kalpayituṃ nyāyyam /",
    "GSP28prakp11u:447": " tena pāramparyeṇa padānāmanviteṣu sāmarthyamiti nirastam /",
    "GSP28prakp11u:448": " 1140nanvanantapratiyogyanvitasvārthabodhanaviṣayā anantā eva śabdasya śaktayaḥ kalpayitavyāssyuḥ /",
    "GSP28prakp11u:449": " abhihitānvayavāde tvekasminnarthe ekasya śabdasyaikaiva śaktiriti /",
    "GSP28prakp11u:450": " 1141tanna---ekayaivā'kāṅkṣita-sannihita-1142yogyārthānvitasvārthābhidhānaśaktyā pratiyogibhedena kāryabhedopapatteścakṣurādīnāmiva /",
    "GSP28prakp11u:451": " cakṣuryathaivaikayā darśanaśaktyā ghaṭādipratiyogisahāyabhedājjñānāni bhinnāni janayati,",
    "GSP28prakp11u:452": " tathā śabdo 'pi pratiyogibhedāditi mantavyam /",
    "GSP28prakp11u:453": " kiñca padārtheṣvapi tulyametaditi na kiñcidetat /",
    "GSP28prakp11u:454": " anye tvāhuḥ---ākāṅkṣā-sannidhi-yogyatāvantaḥ padārthā vākayārthībhavanti,",
    "GSP28prakp11u:455": " na punarvākyārthameva bodhayantīti /",
    "GSP28prakp11u:456": " tadidamatimandam---vākyārthāvagateḥ kāraṇābhāvaprasaṅgāt /",
    "GSP28prakp11u:457": " anupāyatve padānāmanvayapratītau padārthā api cenna kāraṇam,",
    "GSP28prakp11u:458": " akāraṇikaivā /",
    "GSP28prakp11u:459": " dyapadyeta /",
    "GSP28prakp11u:460": " syānmatam /",
    "GSP28prakp11u:461": " kriyāpadena,",
    "GSP28prakp11u:462": " kārakapadena vā sākāṅkṣer'the 'bhihite,",
    "GSP28prakp11u:463": " yadeva padāntareṇa yogyapratiyogipadārthāntaraṃ sannidhāpyate,",
    "GSP28prakp11u:464": " tadave tasya sambandhitvenāvatiṣṭhate--iti /",
    "GSP28prakp11u:465": " satyamevam /",
    "GSP28prakp11u:466": " avagatistu tatsambandhasya kinnibandhaneti vācyam /",
    "GSP28prakp11u:467": " atha pūrvapadārthe sākāṅkṣe abhihite,",
    "GSP28prakp11u:468": " yat padāntaramuccaritam,",
    "GSP28prakp11u:469": " tat tatsambandhitayaiva svārthamupanayati pratyayavat /",
    "GSP28prakp11u:470": " yathā prakṛtyarthe pūrvapratīte pratyaya uccāryamāṇassvarthaṃ tadviśiṣṭamevābhidhatte,",
    "GSP28prakp11u:471": " tathā padāntaramapi /",
    "GSP28prakp11u:472": " taduktaṃ, “prakṛtipratyayau pratyayārthaṃ saha brūtaḥ” [ma. bhā.] iti /",
    "GSP28prakp11u:473": " prakṛti svārthaṃ pratyayārthaviśaiṣaṇatvenopanayatīti,",
    "GSP28prakp11u:474": " pratyayena tadarthamāhetyarthaḥ /",
    "GSP28prakp11u:475": " tathā coktam---",
    "GSP28prakp11u:476": " “nityaṃ viśiṣṭa evār'the pratyayo yatprayujyate /",
    "GSP28prakp11u:477": " tatpūrvataravijñātaprakṛtyarthaviśeṣaṇāt” //",
    "GSP28prakp11u:478": " iti /",
    "GSP28prakp11u:479": " aṅgīkṛtaṃ tarhi dvitīyasya padasyānvitābhidhānam,",
    "GSP28prakp11u:480": " prathamasya tathāpi nāstīti cenna /",
    "GSP28prakp11u:481": " vākye pādānāṃ prayogakramaniyamābhāvāt /",
    "GSP28prakp11u:482": " yadeva kadācit prathamam,",
    "GSP28prakp11u:483": " tadeva kadācit dvitīyamiti,",
    "GSP28prakp11u:484": " sarvapadānāmevānvitābhidhānamāpatitam /",
    "GSP28prakp11u:485": " abhihitānvayavādī ca prakṛti-pratyayayorapyanvaya-vyatirekāvadhāritavyatiriktaśaktikayorabhihitānvayameva padavadicchati /",
    "GSP28prakp11u:486": " tathā ca---",
    "GSP28prakp11u:487": " “prakṛtipratyayau brūtaḥ pratyayārthaṃ saheti yat /",
    "GSP28prakp11u:488": " bhedenaivābhidhāne 'pi prādhānyena tathocyate” //",
    "GSP28prakp11u:489": " “pākaṃ tu pacirevā'ha kartāraṃ pratyayo 'pyakaḥ /",
    "GSP28prakp11u:490": " pākayuktaḥ punaḥ kartā vācyo naikasya kasyacid” // 1143//",
    "GSP28prakp11u:491": " ityāha /",
    "GSP28prakp11u:492": " kiñca pratayayaścedanvitābhidhāyī,",
    "GSP28prakp11u:493": " tadā tadaviśeṣāt padānāmapyanvitābhidhāyitā kimiti nābhyupeyate,",
    "GSP28prakp11u:494": " kimardhavaiśasena /",
    "GSP28prakp11u:495": " yadi prakṛti-pratyayayorapyanvitābhidhānamasti,",
    "GSP28prakp11u:496": " na tarhi dvāramityatrānvitābhidhānānupapattinibandhayā'kāṅkṣayā vivriyatāṃ,",
    "GSP28prakp11u:497": " saṃvritayāṃ vetyadhyāhāraḥ /",
    "GSP28prakp11u:498": " ucyate /",
    "GSP28prakp11u:499": " dvāramiti prathameyaṃ prātipadikārthāvyatiriktārthābhidhāyinī /",
    "GSP28prakp11u:500": " tenātra kena sahānvitasyābhidhānam /",
    "GSP28prakp11u:501": " vyatiriktārthe pratyaye praviśetyādau yo 'dhyāhāraḥ,",
    "GSP28prakp11u:502": " so 'bhihitārthānupapattyaiva viśvajidādivaditi na doṣaḥ /",
    "GSP28prakp11u:503": " vākyārthaviṣaye bhaṭṭapādamatam /",
    "GSP28prakp11u:504": " 1144vārtikakāramiśrāstu-lākṣaṇikān sarvavākyārthānicchantaḥ padārthānāmanvayāvabodhaśaktikalpanāṃ nirākurvanti /",
    "GSP28prakp11u:505": " ananvitāvastho hi padārtho 'bhihito 'nvitāvasthāṃ svasambandhinīṃ lakṣayati /",
    "GSP28prakp11u:506": " avasthā-vasthāvatorhi sambandhāt,",
    "GSP28prakp11u:507": " avasthāvatyabhihite,",
    "GSP28prakp11u:508": " bhavatyevāvasthāpi buddhisthā //",
    "GSP28prakp11u:509": " sarvatra ca sambandhini dṛṣṭe,",
    "GSP28prakp11u:510": " sambandhyantare buddhirbhavatīti kḷptameva /",
    "GSP28prakp11u:511": " tena nāsti padānāmanvitabodhane śaktikalpaneti /",
    "GSP28prakp11u:512": " tadāhuḥ---",
    "GSP28prakp11u:513": " “vākyārtho lakṣyamāṇo hi sarvatraiveti nassthitiḥ /",
    "GSP28prakp11u:514": " ” atrāpare bruvate---neyaṃ lakṣaṇā,",
    "GSP28prakp11u:515": " svārthāparityāgāt /",
    "GSP28prakp11u:516": " svārthaparityāgena hi gaṅgādiṣu lakṣaṇā dṛṣṭā-iti /",
    "GSP28prakp11u:517": " te tu mīmāṃsātantrāntaḥpātavaikalyenaivamāhuḥ /",
    "GSP28prakp11u:518": " lakṣaṇīyavaśena hi kvacit svārthasya tyāgaḥ,",
    "GSP28prakp11u:519": " saṃgraho vā /",
    "GSP28prakp11u:520": " “sṛṣṭīrūpadadhātī“ti 1145lakṣaṇāyāssvīkāraḥ,",
    "GSP28prakp11u:521": " 1146guṇināṃ tadgaṇapaṭhitānāṃ sṛṣṭiśabdarahitānāmapi lakṣyamāṇatvāt,",
    "GSP28prakp11u:522": " tadantargatatvācca sṛṣṭyarthasrū /",
    "GSP28prakp11u:523": " tathā “paurṇamāsīṃ yajate” ityekavacanānupapattyā paurṇamāsīśabdo yāgavacano yāgasamudāyalakṣaṇārthaḥ1147 /",
    "GSP28prakp11u:524": " na ca samudāyaparigrahe samudāyityāgaḥ,",
    "GSP28prakp11u:525": " tadāśrayatvāttasrū /",
    "GSP28prakp11u:526": " tathaitaretarayogadvandve dvivacana-bahuvacanānupapatterarthāntarasahitāvasthā lakṣaṇayā'śrīyate,",
    "GSP28prakp11u:527": " na cāvasthāvatparityāgaḥ /",
    "GSP28prakp11u:528": " tathā niṣādasthapatyadhikaraṇa [mī. da. 6. 1-10] pūrvapakṣe ṣaṣṭhyarthalakṣaṇā syādityucyate,",
    "GSP28prakp11u:529": " na tatra prakṛtyarthasya tyāgo 'pyāpadyate /",
    "GSP28prakp11u:530": " tathā 1148rathaghoṣeṇetyatra rathasyāparityāgaḥ /",
    "GSP28prakp11u:531": " tathā “medhapataye 1149medhami“tyekavacanāntasya mantrasya lakṣaṇayā prakṛtau niveśaḥ /",
    "GSP28prakp11u:532": " na ca guṇinoragnīṣomayostatra hānamiti,",
    "GSP28prakp11u:533": " 1150svārthāparityāge 'pi yuktaiva lakṣaṇā /",
    "GSP28prakp11u:534": " gurumatena lakṣaṇānirūpaṇam /",
    "GSP28prakp11u:535": " atrocyate /",
    "GSP28prakp11u:536": " kathaṃ punariyaṃ lakṣaṇā ? /",
    "GSP28prakp11u:537": " vācyasyār'thasya vākyārthe sambandhānupapattitaḥ /",
    "GSP28prakp11u:538": " tatsambandhavaśaprāptasyānvayāllakṣaṇocyate // 1151//",
    "GSP28prakp11u:539": " iti saṅgrahaślokaḥ1152 /",
    "GSP28prakp11u:540": " “gaṅgāyāṃ ghāṣaḥ,",
    "GSP28prakp11u:541": " ” ityādiṣu śrautasya gaṅgāpadārthasya vākyārthe 'nvayāsambhavāt,",
    "GSP28prakp11u:542": " taṃ parityajya tatsambandhāllabdhabuddhisannidheḥ kūlādyarthasya vākyārthānvayitādhyavasīyate /",
    "GSP28prakp11u:543": " ata evā'huḥ---",
    "GSP28prakp11u:544": " “anupapattyā,",
    "GSP28prakp11u:545": " sambandhena ca lakṣaṇā bhavatī“ti /",
    "GSP28prakp11u:546": " iha ca “gāmānaye“tyādau na śrautasyār'thasyānvayāyogyatvaṃ,",
    "GSP28prakp11u:547": " anvitārthasyānvayāntarāsambhavāt /",
    "GSP28prakp11u:548": " atha mā bhūdeṣā lakṣaṇā,",
    "GSP28prakp11u:549": " kinatu kriyāvagata kārakānvayinīmātmano daśāmavagamayati,",
    "GSP28prakp11u:550": " avinābhāvāditi /",
    "GSP28prakp11u:551": " ucyate---śābdatvaṃ tāvaditthamapahnutamanvayāvagamasya,",
    "GSP28prakp11u:552": " kintu sāmānyatodṛṣānumānagocaratābhyupagatā bhavati /",
    "GSP28prakp11u:553": " tathā viśiṣṭānvayāvagatiranupapadyamānā 1154nirmūlā'padyate /",
    "GSP28prakp11u:554": " atha viśeṣānvayaṃ vinā vyavahārānavakalpanādanarthakaṃ śabdoccāraṇamiti tadāśrayaṇam,",
    "GSP28prakp11u:555": " evamapi prekṣāpūrvakāriṇāṃ1165 sārthakavākyamātraprayogiṇāṃ vacanādviśeṣānvayāvagamaḥ /",
    "GSP28prakp11u:556": " vede tvānarthakyena na bhavitavyamiti,",
    "GSP28prakp11u:557": " pramāṇābhāvānna śakyate viśeṣānvayo 'vagantum /",
    "GSP28prakp11u:558": " na ca loke 'pyānarthakyamāpadyata ityetāvatā kāraṇenopāyādvināpi viśeṣānvayādhyavasānaṃ yuktam /",
    "GSP28prakp11u:559": " na hi dagdhukāmasyodakopādānamanarthakamiti,",
    "GSP28prakp11u:560": " jalasya dāhaśaktirāvirbhavati /",
    "GSP28prakp11u:561": " kāmamānarthakyam /",
    "GSP28prakp11u:562": " na punassāmānyatodṛṣṭasya 1156viśeṣānvayāvasāyitā /",
    "GSP28prakp11u:563": " athā'kāṅkṣita-sannihita-yogyānyavaparatā vṛddhavyavahāre padānāmavagateti,",
    "GSP28prakp11u:564": " vyutpattyanusāreṇa viśeṣānvayāvagamaḥ /",
    "GSP28prakp11u:565": " tanna tatra vṛddhavyavahāra eva tatparatā padānām,",
    "GSP28prakp11u:566": " padārthānāṃ vā upāyābhāvena kathaṃ nāma nirvahati ?",
    "GSP28prakp11u:567": " me cintā sā hi padānām,",
    "GSP28prakp11u:568": " padārthānāṃ vā śaktikalpanāṃ vinānupapanneti manyāmahe // 10 //",
    "GSP28prakp11u:569": " sā ca padānāmevocitetyāha---",
    "GSP28prakp11u:570": " padānāmeva sā śaktirvaramabhyupagamyatām // 11 //",
    "GSP28prakp11u:571": " prathamabhāvīni padānyatilaṅghya,",
    "GSP28prakp11u:572": " nār'theṣu vākyārthabodhanaśaktirāśrayituṃ yuktā /",
    "GSP28prakp11u:573": " kiñca padāni tāvadabhidhāyakānīti nirvivādam /",
    "GSP28prakp11u:574": " tena teṣāmabhidhānaśaktissampratipannaiveti,",
    "GSP28prakp11u:575": " tasyā evānvayaparyantatayā kalpayituṃ sukarā /",
    "GSP28prakp11u:576": " padārthānāntu bodhanaśaktireva kalpyā /",
    "GSP28prakp11u:577": " tena “dharmikalpanāto varaṃ dharmakalpanā 1159laghīyasī“tyanvitābhidhānaśaktiḥ padānāmeva kalpayitumucitā /",
    "GSP28prakp11u:578": " kiñca padānyabhidhāyakānīṣyante,",
    "GSP28prakp11u:579": " tatra yadi svarūpamātraviṣayāmeva padārthabuddhimādadhyuḥ,",
    "GSP28prakp11u:580": " tadāpyabhidhāyakatā hīyeta,",
    "GSP28prakp11u:581": " tasyā buddhessambandhagrahaṇasamayajātapadārthabodhakasaṃskāronmeṣaprabhavatvāt /",
    "GSP28prakp11u:582": " avaśyaṃ hi sambandhasmaraṇasiddhyarthaṃ sambandhibhūtārthasmaraṇasaṃskārodbodho 'ṅgīkaraṇīyaḥ /",
    "GSP28prakp11u:583": " tasmāt sambandhagrahaṇasamayānadhigatānvitārthapratipādanābhyupagama eva śabdānāmabhidhāyakateti,",
    "GSP28prakp11u:584": " tāmaṅgīkurvatā padānāmanvitābhidhāyakatā'śrayaṇīyā /",
    "GSP28prakp11u:585": " yastu---",
    "GSP28prakp11u:586": " “padamabhyadhikābhāvāt smārakānna viśiṣyate” //",
    "GSP28prakp11u:587": " [ślo. vā. adhi. 6. 107.] iti /",
    "GSP28prakp11u:588": " tathā---",
    "GSP28prakp11u:589": " “bhāvanāvacanastāvat tāṃ smārayati lokavat” //",
    "GSP28prakp11u:590": " [ślo. vā. adhi. 7. ślo. 248] iti cā'cāryavacanadarśanāt smārakatāmeva padānāmabhidhāyakatvamāha,",
    "GSP28prakp11u:591": " taṃ pratyāha---",
    "GSP28prakp11u:592": " “tātparyopagamādapī“ti /",
    "GSP28prakp11u:593": " yenāpi vādinā padānāṃ smārakatvameva padārtheṣvaṅgīkṛtam1160,",
    "GSP28prakp11u:594": " so 'pi vākyāthapratipattiparatāṃ padānāmabhyupaityeva,",
    "GSP28prakp11u:595": " anyathā vākyārthasyāśābdatvaprasaṅgaḥ /",
    "GSP28prakp11u:596": " evañcet padānāmeva sākṣādvākyārthabodhanaśaktirastu,",
    "GSP28prakp11u:597": " kiṃ paramaparāśrayaṇena1161 /",
    "GSP28prakp11u:598": " tena padārtheṣu padānāṃ smārakatvātiriktaṃ ye 'bhidhāyakatvamāhuḥ,",
    "GSP28prakp11u:599": " teṣāṃ śaktitrayakalpanā /",
    "GSP28prakp11u:600": " ekā tāvatpadānāmabhidhāyakatvaśaktiḥ,",
    "GSP28prakp11u:601": " aparā ca padārthagatānvayabodhanaśaktyādhānaśaktiḥ,",
    "GSP28prakp11u:602": " padārthānāñcānvayajñāpanaśaktiriti /",
    "GSP28prakp11u:603": " smārakatvavādinastvabhidhānaśaktiṃ hitvā śaktidvayakalpanālāghavāt,",
    "GSP28prakp11u:604": " uktenaiva nyāyena padānāmeva śaktikalpanāyā 1162ucitatvāt,",
    "GSP28prakp11u:605": " anvitābhidhāyīni padānīti sthāpitam // 11 //",
    "GSP28prakp11u:606": " samprati pūrvoktamitaretarāśrayadoṣaṃ parihartum,",
    "GSP28prakp11u:607": " yathā padebhyo vākyārthapratipattiḥ,",
    "GSP28prakp11u:608": " tathā darśayati---",
    "GSP28prakp11u:609": " 1163padajātaṃ śrutaṃ sarvaṃ smāritānanvitārthakam /",
    "GSP28prakp11u:610": " 1164nyāyasampāditavyakti paścādvākyārthabodhakam // 12 //",
    "GSP28prakp11u:611": " yastāvadagṛhītasambandhaḥ,",
    "GSP28prakp11u:612": " yasya ca sambandhagrahaṇasaṃskāro notpannaḥ,",
    "GSP28prakp11u:613": " pradhvasto vā sa vākyārthapratipattau nādhikriyate /",
    "GSP28prakp11u:614": " yastvanapabhraṣṭasambandhagrahaṇasaṃskāraḥ,",
    "GSP28prakp11u:615": " sa padaṃ śrutvā nūnaṃ tāvadidaṃ smarati---idamasyākāṅkṣita-sannihita-yogya-pratiyogyanvitasya vācakamiti /",
    "GSP28prakp11u:616": " evañca smaratā smṛtameva ananvitamapi1165 svarūpamanavayabhājām /",
    "GSP28prakp11u:617": " na caikapadaśravaṇe vākyārthāvagatiritikaścinmanyate /",
    "GSP28prakp11u:618": " abhihitānvayavādino 'pi yāvat padāntaramarthāntaraṃ nopasthāpayati,",
    "GSP28prakp11u:619": " tāvadanvayāvagamo nāsti /",
    "GSP28prakp11u:620": " padārthasyānvayāvabodhinaḥ padārthāntarāpekṣatvāt,",
    "GSP28prakp11u:621": " pratiyogisāpekṣatvādanvayasya /",
    "GSP28prakp11u:622": " atastanmate 'pi sarvadairananvitasvārthā 116abhidhānīyāḥ /",
    "GSP28prakp11u:623": " paścāttebhyassarvebhyassmṛtyārūḍhebhyo vākyārthapratipattiraṅgīkaraṇīyā /",
    "GSP28prakp11u:624": " tadāhurvārtikakāramiśrāḥ---",
    "GSP28prakp11u:625": " “te 'pi1165 nevāsmṛtā yasmādṛ vākyārthaṃ gamayanti naḥ /",
    "GSP28prakp11u:626": " tasmāt tatsmaraṇeṣveva 1167saṃhateṣu pramāṇatā” //",
    "GSP28prakp11u:627": " [ bṛhaṭṭīkā ] iti /",
    "GSP28prakp11u:628": " ata eva tatrabhavata ācāryasya vākyalakṣaṇaṃ “saṃhatyār'thamabhidadhati padāni vākyami” [śā. bhā. balā. a. pa. 824.] ti /",
    "GSP28prakp11u:629": " nanvanvitābhidhānavādināṃ kathaṃ vākyārthapatipattiḥ /",
    "GSP28prakp11u:630": " śrūyamāṇena hi padena yor'tho nāvabodhitaḥ,",
    "GSP28prakp11u:631": " sa kathamantarhite tasminnavabhāseta /",
    "GSP28prakp11u:632": " ucyate---abhihitānvayavādino 'pi nāyaṃ niyamaḥ---śrūyamāṇa eva pūrvapūrvavarṇajanitasaṃskārasahito 'ntyo varṇaḥ padārthapratipādaka iti,",
    "GSP28prakp11u:633": " bālyadaśādhītāt prāganavadhṛtārthādaṅgaparijñānasaṃskārāt paścāt smṛtādapi vedādarthāvagamadarśanāt /",
    "GSP28prakp11u:634": " tena smṛtyārūḍhasyāvagamakatvamadoṣaḥ /",
    "GSP28prakp11u:635": " śrūyamāṇena hi padena pratiyogisāpekṣatvādanvitābhidhānasya prāk sahakārivirahādartho nābhihitaḥ,",
    "GSP28prakp11u:636": " paścādabhidhīyata iti kimanupapannam /",
    "GSP28prakp11u:637": " ye 'pi vādina evamāhuḥ---ekameva padamanvitābhidhāyakamastu,",
    "GSP28prakp11u:638": " itarāṇi ca padāni pratiyogisannidhāpanamātra eva vyāpriyantām /",
    "GSP28prakp11u:639": " na cāgṛhyamāṇaviśeṣatā,",
    "GSP28prakp11u:640": " prāthamyena,",
    "GSP28prakp11u:641": " pradhānapadatvena vā viśeṣagrahaṇāt /",
    "GSP28prakp11u:642": " ata eva cā'huḥ---",
    "GSP28prakp11u:643": " “padamādyaṃ1168 vā vākyam,",
    "GSP28prakp11u:644": " pradhānaṃ padaṃ vā vākyami” [vā. pa. kā. 2. ślo. 2.] ti /",
    "GSP28prakp11u:645": " tānpratyāha-- “sarvami“ti /",
    "GSP28prakp11u:646": " prathamasyaiva syādvākyatā yadi,",
    "GSP28prakp11u:647": " sarvapadārthānāṃ prathamapadārthānvitatā syāt /",
    "GSP28prakp11u:648": " na cāyaṃ niyamaḥ /",
    "GSP28prakp11u:649": " “aruṇayaikahāyanyā piṅgākṣyā somaṃ krīṇātī” [tai.saṃ. 6.1.9ṭati krayamātrānvayitavādāruṇyasya /",
    "GSP28prakp11u:650": " kiñca1169 vākye padānāmānupūrvyaniyamābhāvāt,",
    "GSP28prakp11u:651": " kadācittadeva prathamaṃ sadanvitābhidhāyakam,",
    "GSP28prakp11u:652": " anyadā neti na yuktam /",
    "GSP28prakp11u:653": " tathā pradhānapadasyāpi vākyatvamayuktam,",
    "GSP28prakp11u:654": " somapadārthena1170 saha sarveṣāmananvayāt /",
    "GSP28prakp11u:655": " yadyapyāruṇyādīnāṃ sarveṣāṃ somaṃ pratyaidamarthyamasti /",
    "GSP28prakp11u:656": " tathāpyasmin vākye kraya evā'ruṇyādīnāmaidamarthyena,",
    "GSP28prakp11u:657": " kriyā-kārakabhāvena cānvayaḥ /",
    "GSP28prakp11u:658": " krayadvādeṇa tu somaṃ pratyaidamarthyamātram /",
    "GSP28prakp11u:659": " atha yatpratipādanaparaṃ vākyam,",
    "GSP28prakp11u:660": " tat pradhānamityucyate /",
    "GSP28prakp11u:661": " iha tu kraya eva sarvakarmakaraṇāvacchinnaḥ pratipādyate /",
    "GSP28prakp11u:662": " tena krīṇātītyetadeva1171 pradhānaṃ padam,",
    "GSP28prakp11u:663": " tadanvayitā ca sarveṣāmāruṇyādīnāmiti /",
    "GSP28prakp11u:664": " atrocyate---vākyasya yat tāvat tātparyaṃ,",
    "GSP28prakp11u:665": " 1172tanna vyavasthitam /",
    "GSP28prakp11u:666": " kvacidākhyātaparatvameva---“agnihotraṃ juhotī“ti /",
    "GSP28prakp11u:667": " kvacid guṇavidhiparatvaṃ,",
    "GSP28prakp11u:668": " dadhnā juhotī“ti /",
    "GSP28prakp11u:669": " tena pradhānapadatvasyāpi sarveṣāṃ padānāṃ sambhavāt,",
    "GSP28prakp11u:670": " sarveṣāmeva padānāmanvitābhidhānaśaktirāśrayaṇīyā /",
    "GSP28prakp11u:671": " tathā sati yatrāpi klṝptaśaktikatayā tadanvitābhidhāyakatvamaviruddham /",
    "GSP28prakp11u:672": " padārtheṣvapi caitat tulyameva /",
    "GSP28prakp11u:673": " nanvevaṃ “gāmānaye“tyādau parasparaparyāyatā sarvaśabdānāṃ syāt /",
    "GSP28prakp11u:674": " yathā “gāmi“tyanenā'nayatyanvitābhidhānam,",
    "GSP28prakp11u:675": " tathā “''naye“tyanenāpi gavānvitābhidhānamiti /",
    "GSP28prakp11u:676": " ucyate---dvāvetāvarthau,",
    "GSP28prakp11u:677": " yadānayanānvitaṃ gotvam,",
    "GSP28prakp11u:678": " gavānvitañcā'nayanamiti /",
    "GSP28prakp11u:679": " tenaikaikenaikaikasyārthasyābhidhānāt kutaḥ paryāyatvaprasaṅgaḥ /",
    "GSP28prakp11u:680": " padārtheṣvapi caitatsamānam /",
    "GSP28prakp11u:681": " nanu krīṇātyarthasyā'ruṇyādyanekārthānvitābhidhānādāvṛttilakṣaṇo vākyabhedassyāt / na /",
    "GSP28prakp11u:682": " tantroccāraṇāt /",
    "GSP28prakp11u:683": " vairūpye ca tantratānupapattervākyabhedassyāt /",
    "GSP28prakp11u:684": " “nyāyasampāditavyaktī“ti kimidam,",
    "GSP28prakp11u:685": " yāvannyāyena vacanavyaktirnasampādyate,",
    "GSP28prakp11u:686": " tāvat padajātaṃ vākyārthasyāvabodhake na bhavati /",
    "GSP28prakp11u:687": " lokavya1173vahāravartibhirnyāyairyāvat---idaṃ vidheyam,",
    "GSP28prakp11u:688": " idamanuvādyam /",
    "GSP28prakp11u:689": " idaṃ pradhānam,",
    "GSP28prakp11u:690": " idaṃ guṇabhūtam /",
    "GSP28prakp11u:691": " idaṃ vivakṣitam,",
    "GSP28prakp11u:692": " idavivakṣitamityādi na sampradhāryate,",
    "GSP28prakp11u:693": " tāvanna kvacidvedavākyārtho 'vabuddhyate /",
    "GSP28prakp11u:694": " taduktaṃ vārtikakāramiśraiḥ---",
    "GSP28prakp11u:695": " “tāvadeva hi sandeho vedavākye śrute bhavet /",
    "GSP28prakp11u:696": " yāvanna vacanavyaktistasya spaṣṭāvadhāryate //",
    "GSP28prakp11u:697": " jñātvā tu vacanavyaktiṃ mīmāṃsānyāyakātarāḥ /",
    "GSP28prakp11u:698": " pratīyante samastāśca vedavākyārthasaṃśayāḥ” //",
    "GSP28prakp11u:699": " iti /",
    "GSP28prakp11u:700": " ata eva mīmāṃsāyā vedavākayārthapratipattāvitikarttavyatātvam /",
    "GSP28prakp11u:701": " taduktaṃ taireva---",
    "GSP28prakp11u:702": " “dharme pramīyamāṇe hi vedina karaṇātmanā /",
    "GSP28prakp11u:703": " itikartavyatābhāgaṃ 1174mīmāṃsā pūrayiṣyati” //",
    "GSP28prakp11u:704": " [bṛhaṭṭīkā ] iti /",
    "GSP28prakp11u:705": " nanu loke drāgeva vākyārthāvagatirneyatīṃ sāmagrīmapekṣate /",
    "GSP28prakp11u:706": " ucyate---atyantābhyasteṣu vākyeṣu syādevam,",
    "GSP28prakp11u:707": " adṛṣṭārtheṣu smṛtyādivākyeṣu,",
    "GSP28prakp11u:708": " loke 'pi nānāvidhavivādotthānāt kuto drāgevār'thaniścayaḥ /",
    "GSP28prakp11u:709": " api ca kāraṇābhāvenāpi lokasyāyaṃviveko nāsti /",
    "GSP28prakp11u:710": " taduktam---",
    "GSP28prakp11u:711": " “bahujāti-guṇa-dravya-karmabhedāvalambinaḥ /",
    "GSP28prakp11u:712": " pratyayān sahasā jātān śrauta-lākṣaṇikātmakān //",
    "GSP28prakp11u:713": " na lokaḥ kāraṇābhāvānnirdhārayitumarhati /",
    "GSP28prakp11u:714": " balā-balādisiddhyarthaṃ vākyajñāstu 1175vicinvate” //",
    "GSP28prakp11u:715": " [ taṃ. vā. pṛ-] iti /",
    "GSP28prakp11u:716": " yaccedaṃ sarvapadānāmanvitābhidhāyitvamucyate,",
    "GSP28prakp11u:717": " tat sarveṣu śrautārtheṣu padeṣu /",
    "GSP28prakp11u:718": " lākṣaṇika-gauṇārthapadaprayoge tu yadeva tatra śrautārtha padam tadevānvitābhidhāyakam,",
    "GSP28prakp11u:719": " itarattu padaṃ pratiyogisannidhāpanaparameva /",
    "GSP28prakp11u:720": " tatra vācakatvaśaktyanavadhāraṇāt svārthasyāpi tattadānīmavācakam,",
    "GSP28prakp11u:721": " anvayāyogyatvāt /",
    "GSP28prakp11u:722": " kintu tadarthena smṛtena yat svasambandhi,",
    "GSP28prakp11u:723": " svasadṛśaṃ vā svayamanvayayogyamupasthāpyate,",
    "GSP28prakp11u:724": " tenānvitaṃ śrautārthameva padaṃ svārthamabhidhatta iti darśanarahasyamidam /",
    "GSP28prakp11u:725": " na ca sarvapadānyeva lākṣaṇikāni,",
    "GSP28prakp11u:726": " gauṇāni vā vākye sambhavantīti niravadyam /",
    "GSP28prakp11u:727": " kvacidabhidhānaṃ nimittam,",
    "GSP28prakp11u:728": " kvacidabhihitor'tha iti ca yaduktam,",
    "GSP28prakp11u:729": " tacchabdopasthāpitatāṃ darśayituṃ gauṇamabhihitatvagrahaṇam // 12 //",
    "GSP28prakp11u:730": " kathaṃ punaranvitābhidhāyināṃ padena svarūpamātraṃ smārayituṃ śakyamityāha---",
    "GSP28prakp11u:731": " anvitasyābhidhāne 'pi svarūpaṃ vidyate sadā /",
    "GSP28prakp11u:732": " tena svarūpamātre 'pi śabdo janayati smṛtim // 13 //",
    "GSP28prakp11u:733": " evaṃ tāvat sambandhagrahaṇāntargataṃ svarūpasmaraṇamuktam /",
    "GSP28prakp11u:734": " samprati svarūpamātrasmaraṇamapi padādeva nānupapannamityāha---",
    "GSP28prakp11u:735": " yathār'thenāpramāṇena svapadaṃ smāryate kvacit /",
    "GSP28prakp11u:736": " padenāpyapramāṇena tathār'thassmārayiṣyate // 14 //",
    "GSP28prakp11u:737": " na hi yatpramāṇaṃ,",
    "GSP28prakp11u:738": " tadeva smaraṇakāraṇam,",
    "GSP28prakp11u:739": " apramāṇameva hi tat /",
    "GSP28prakp11u:740": " yasya tu yena saha kadācitpratyāsattiḥ pratītapūrvā,",
    "GSP28prakp11u:741": " sa tatra saṃskārodbodhaddhāreṇa śaknotyeva smṛtiṃ janayitum /",
    "GSP28prakp11u:742": " asti ca svarūpasyāpi tadabhidheyāntargatyā śabdena pratyāsattiriti,",
    "GSP28prakp11u:743": " śāknoti tatrāpi śabdassmṛtiṃ janayitum, arthavat /",
    "GSP28prakp11u:744": " yathā nirvikalpakadaśāpratītamarthasvarūpamātramanabhidhemapi śabdaṃ smārayati,",
    "GSP28prakp11u:745": " tathā śabdo 'pyarthamiti,",
    "GSP28prakp11u:746": " kimanupapannam /",
    "GSP28prakp11u:747": " etena---padoccāraṇānantaraṃ padārthasvarūpapratītissamarthitā /",
    "GSP28prakp11u:748": " abhihitānvayavādino 'pi sā na pramāṇam,",
    "GSP28prakp11u:749": " abhyadhikārthaparicchedābhāvāt /",
    "GSP28prakp11u:750": " “anadhigatārthagantṛ pramāṇami“ti siddhāntābhyupagamāt /",
    "GSP28prakp11u:751": " taduktam---",
    "GSP28prakp11u:752": " “sarvasyānupalabdher'the prāmāṇyaṃ smṛtiranyathā” [ślo. vā. au. sū ślo. 11.] iti /",
    "GSP28prakp11u:753": " ata eva smṛtiriyam,",
    "GSP28prakp11u:754": " yadi punassmṛtireṣā nābhyupeyeta,",
    "GSP28prakp11u:755": " tadā pramāṇa-smṛti-saṃśaya-viparyayebhyaḥ pratipattyantarānabhyupagamāt padāt padārthapratītiḥ kvāntarbhāvyatāmiti vācyam /",
    "GSP28prakp11u:756": " ata evābhihitānvayavāde 'pi smārakatvamevāsmabhyaṃ rocate // 14 //",
    "GSP28prakp11u:757": " itaretarāśrayamidānīṃ pariharati---",
    "GSP28prakp11u:758": " arthamāha padaṃ sarvamiti 1177nānyonyasaṃśrayaḥ // 15 //",
    "GSP28prakp11u:759": " svārthasvarūpamātrasmaraṇe hi na padaṃ padāntaramapekṣate /",
    "GSP28prakp11u:760": " smṛtisannihitamapīdaṃ bhavatyeva sannihitam /",
    "GSP28prakp11u:761": " nāsti tenetaretarāśrayatvam /",
    "GSP28prakp11u:762": " nanu vṛddhavyavahāreṇa vyutpattiḥ,",
    "GSP28prakp11u:763": " anvitārthapratipattinibandhanaśca vyavahāraḥ,",
    "GSP28prakp11u:764": " atastaddarśanāt anvitapratipattirevānumātuṃ śakyā,",
    "GSP28prakp11u:765": " na tvananvitapadārthamātrasmaraṇam /",
    "GSP28prakp11u:766": " ucyate---vyavahārānumitānvitapratipattyanyathānupapattirevānanvitasvārthasmaraṇasambhave pramāṇam /",
    "GSP28prakp11u:767": " darśitaṃ hyetat---nānanvitapratipattimantareṇānvitapratipattirupapadyata iti /",
    "GSP28prakp11u:768": " 1178atra kaścidāha---yadi smṛtisannihitamāśrityānvitābhidhānaṃ paraiḥ kriyate,",
    "GSP28prakp11u:769": " tadā smaraṇasya pratyāsattinibandhanatvāt,",
    "GSP28prakp11u:770": " anekeṣāñcār'thānāṃ pratyāsattisambhavāt,",
    "GSP28prakp11u:771": " teṣu smṛtisannihiteṣvagṛhyamāṇaviśeṣatvāt,",
    "GSP28prakp11u:772": " “uravāyāṃ pacatī“ti nokhā pacatayarthānvitaiva kevalābhidhīyeta /",
    "GSP28prakp11u:773": " sā hi 1179kulālādyanvitāpi pratipannaiveti,",
    "GSP28prakp11u:774": " smaraṇāt tadanvitāpyuravābhidhīyeta /",
    "GSP28prakp11u:775": " tathā pacatyartho 'pi piṣṭakādikaraṇako 'vagata1180 iti tatsmaraṇānnaudanānvita evābhidhīyeta /",
    "GSP28prakp11u:776": " abhihitānvayavāde tu nāyaṃ doṣaḥ /",
    "GSP28prakp11u:777": " ekaikasyār'thasyābhidheyatvāditi /",
    "GSP28prakp11u:778": " 1181atrocyate---padāttāvat padārthapratītissmaraṇād bhinnā vadituṃ na śakyate /",
    "GSP28prakp11u:779": " tena smṛtānāmevānvayabodhakatvamityāśrayaṇīyam /",
    "GSP28prakp11u:780": " tathā ca tulyo doṣaḥ /",
    "GSP28prakp11u:781": " atha śabdaissmāritānāmanvayabodhakatvaṃ1182 vṛddhavyavahāre tathādarśanādityadoṣaḥ1183 /",
    "GSP28prakp11u:782": " matāntare 'pi tulyametat /",
    "GSP28prakp11u:783": " na cāyamekāntaḥ,",
    "GSP28prakp11u:784": " vṛddhavyavahāre 'dhyāhṛtenāpnayarthenā'nvitābhidhānadarśanādityuktam /",
    "GSP28prakp11u:785": " atha śabdairbahavor'thāssmāryante,",
    "GSP28prakp11u:786": " kintu teṣāṃ katamenānvayāvabodhakatvamiti na vidmaḥ1184 /",
    "GSP28prakp11u:787": " abhihitānvayavāde tvabhihitenaivānvayabodhakatvaṃ yuktameveti /",
    "GSP28prakp11u:788": " tadasat /",
    "GSP28prakp11u:789": " yā vyavasthānibandhanam /",
    "GSP28prakp11u:790": " athocyeta-smārakatvaṃ nāma pratyāsattinibandhanam /",
    "GSP28prakp11u:791": " tena tadatirekiṇyabhidheyā---",
    "GSP28prakp11u:792": " bhidhāyakatālakṣaṇā pratyāsattiraṅgīkaraṇīyeti /",
    "GSP28prakp11u:793": " naitadevam /",
    "GSP28prakp11u:794": " smārakatvenaiva vṛddhavyavahāre darśanāt smārakatvopapatteḥ /",
    "GSP28prakp11u:795": " 1186pratyāyya-pratyāyakatā hi vācyavācakatā,",
    "GSP28prakp11u:796": " sā ca yadyapyagni---dhūmādīnāṃ sambandhāntarapūrvikā dṛṣṭā /",
    "GSP28prakp11u:797": " tathāpi śabde tathā nā'śrīyate,",
    "GSP28prakp11u:798": " kintu vācakatvāvagamādeva vācakatvam /",
    "GSP28prakp11u:799": " evaṃ smārakatvāvagamādeva smārakatvamiti,",
    "GSP28prakp11u:800": " kiṃ pratyāsattyantarāśrayaṇena /",
    "GSP28prakp11u:801": " api cānvitārthavādina evedaṃ pratiniyatānvayitvamupapadyate---yatpadārthāntarānvitābhidhāyakatayā smāryate,",
    "GSP28prakp11u:802": " tadanvitasyaiva vṛddhavrūvahvāre vācyatvadarśanāt /",
    "GSP28prakp11u:803": " yatrāpyadhyāhāraḥ,",
    "GSP28prakp11u:804": " tatrāpi sannidhāpakavaśena viśeṣānvitābhidhānalābha iti lokata eva jñātamiti,",
    "GSP28prakp11u:805": " na kaściddoṣaḥ /",
    "GSP28prakp11u:806": " api ca jñātaṃ tāvadetad yadanena padenāyamartho 'nvito vācya iti,",
    "GSP28prakp11u:807": " tatra yadyanyenāpyanvitābhidhānaṃ syāt,",
    "GSP28prakp11u:808": " tadā vākyabhedo bhavet /",
    "GSP28prakp11u:809": " na cāsāvekavākyatvasambhave nyāyyaḥ /",
    "GSP28prakp11u:810": " taduktam---",
    "GSP28prakp11u:811": " “sambhavatyekavākyatve vākyabhedastu neṣyate” [ślo. vā. pra. sū. ślo. 9.] iti /",
    "GSP28prakp11u:812": " ata eva yathākathañcidekavākyatvopapattau vākyabhedasyānyāyyatvam /",
    "GSP28prakp11u:813": " loke ca lakṣaṇā,",
    "GSP28prakp11u:814": " gauṇī ca vṛttirvākyabhedabhayādeva1187 /",
    "GSP28prakp11u:815": " anyathā vākyaṃ bhitvā kimityadhyāhṛtya yogyamarthāntaraṃ sarvapadānyeva mukhyārthāni nā'śrīyante /",
    "GSP28prakp11u:816": " vede 'pyekavākyatvabalādevār1188'thavādeṣu1189guṇavādādyāśrayaṇam,",
    "GSP28prakp11u:817": " 1190sammārgādhikaraṇe [mī. da. 2. 1. 4.] vibhaktivyatyayavarṇanam /",
    "GSP28prakp11u:818": " audumbarādhikaraṇapūrvapakṣe ca kathañcit paśuphalakatvāśrayaṇam /",
    "GSP28prakp11u:819": " citrādhikaraṇe [mī. da. 1. 4. 2.] rūḍhiparityāgena “pañcadaśānyājyāni bhavantī” [tāṃ . vrā. 20. 1. 1.] tikathañcinnāmadheyatvāśrayaṇam /",
    "GSP28prakp11u:820": " vājapeyādhikaraṇe [mī. da. 1. 4. 5.] ca vākyabhedabhayādeva nāmadheyatvāśrayaṇam /",
    "GSP28prakp11u:821": " paurṇamāsyadhikaraṇe [mī. da. 2. 2. 3.] cānekaguṇavidhāne vākyabhedāpattessmudāyānuvādakatvasiddhiḥ /",
    "GSP28prakp11u:822": " prakaraṇāntarādhikaraṇe [mī. da. 2. 3. 11.] ca vākyabhedadoṣādevāgnihotrapadasya gauṇatvavarṇanam /",
    "GSP28prakp11u:823": " grahādhikaraṇe [mī. da. 1. 3. 7.] caikatvasyāvivakṣitatvam /",
    "GSP28prakp11u:824": " “arddhamantarvedi minoti,",
    "GSP28prakp11u:825": " arddhaṃ bahirvedī” [mai. saṃ. 3. 9. 4.] tyatra [mī. da. 3. 7. 6.] deśalakṣaṇāparatvam /",
    "GSP28prakp11u:826": " kṣaumādhikaraṇai [mī. da. 6. 1. 5.] ca pundvayavidhānahānam /",
    "GSP28prakp11u:827": " havirārttyadhikaraṇe [mī. da. 6. 4. 6.] cobhayapadasyāvivakṣā /",
    "GSP28prakp11u:828": " “vāruṇyā niṣkāsena tuṣaiścāvabhṛthaṃ yantī” [mī. da. 7. 3. 5.] tyatra nirapekṣatvatyāgaḥ /",
    "GSP28prakp11u:829": " paryudāsādhikaraṇe [mī. da. 10. 8. 7.] ca nañarthasya lākṣaṇikatvamityāda bahutaraṃ dṛśyate /",
    "GSP28prakp11u:830": " tatra yadi samabhivyāhviyamāṇasya padasyābhidheyaṃ parityajya,",
    "GSP28prakp11u:831": " anyena sahānvayo lakṣyate,",
    "GSP28prakp11u:832": " 1191tadā tadekavākyatā hīyeta /",
    "GSP28prakp11u:833": " “nyāyasampāditavyaktīti” /",
    "GSP28prakp11u:834": " ekavākyatvaṃ hi nyāyaḥ1193 /",
    "GSP28prakp11u:835": " tadanusāreṇa yor'thaḥ,",
    "GSP28prakp11u:836": " so 'tra vākyasyā'śrayaṇīyaḥ /",
    "GSP28prakp11u:837": " vṛddhavyavahāracyutpattiniyantritāyāṃ śabdārthāvagatau ye nyāyāḥ vṛddhavyavahāre vākyārthāvagatihetutayā viditāḥ,",
    "GSP28prakp11u:838": " tānaparijahatā vākyārthā boddhavyā iti-sarvāsāmevānupapattīnāmanavakāśaḥ /",
    "GSP28prakp11u:839": " bhavatu tarhi padārthāntareṇa tāvadanvitābhidhānamekavākyatvabalāt tatsmāritena,",
    "GSP28prakp11u:840": " svayaṃ smāritena ca tadekavākyatvānuguṇenār'thāntareṇāpi kimityanvitābhidhānaṃ na bhavati /",
    "GSP28prakp11u:841": " ucyate---padadvayenaivānvitābhidhānasiddherākāṅkṣopaśānteḥ /",
    "GSP28prakp11u:842": " atha nopaśāntā'kāṅkṣā,",
    "GSP28prakp11u:843": " tarhi ko nāma tatrānvitābhidhānaṃ vārayet /",
    "GSP28prakp11u:844": " ata evaikapadoccāraṇe tadarthasambandhamukhena bahuṣvapi smṛtisannihiteṣuyasyār'thasya kenacitprakāreṇa viśeṣo gṛhyate,",
    "GSP28prakp11u:845": " tenaivānvitābhidhānam,",
    "GSP28prakp11u:846": " agṛhyamāṇe tu viśeṣe 'nadhyavasāyādapratītireva /",
    "GSP28prakp11u:847": " ata eva vikṛtiṣu tatsādṛśyena yadapūrvaṃ smaryamāṇaṃ svopakārakaṃ smārayati,",
    "GSP28prakp11u:848": " tadīyenaivopakāreṇa paripūraṇm /",
    "GSP28prakp11u:849": " ato yatra bahutaradharmasādharaṇyanibandhanaṃ sādṛśyamatyantodmaṭam1194,",
    "GSP28prakp11u:850": " tatraiva śīghraṃ smṛtyupapattestadīyopakāraparigraha eva /",
    "GSP28prakp11u:851": " darvihomeṣu tu sarvāpūrvāṇāmaviśeṣād viśeṣo grahītumaśakya ityanadhyavasāya eva prākṛtasyopakārasyaeti,",
    "GSP28prakp11u:852": " tatraivopakārakalpanā /",
    "GSP28prakp11u:853": " 1195api ca yathāvṛddhavyavahārāvagamaṃ vākyārthāvabodhaḥ /",
    "GSP28prakp11u:854": " tatra tadeva padena anapabhraṣṭasambandhagrahaṇasaṃskārasya puruṣasya niyamena smāryate,",
    "GSP28prakp11u:855": " tenaivānvitābhidhānaṃ padāntarasya dṛśyate, nānyena /",
    "GSP28prakp11u:856": " sarvaṃ padaṃ svārthaṃ hi niyamena sambandhagrahaṇāt1196 smārayati,",
    "GSP28prakp11u:857": " nār'thāntaram /",
    "GSP28prakp11u:858": " tataśca 1197tenaivānvitasvārthabodhakateti,",
    "GSP28prakp11u:859": " na kaściddoṣaḥ /",
    "GSP28prakp11u:860": " kiñca yadyabhihitenaivānvitasvārthabodhanābhyupagama eva pratiniyatānvayabodho ghaṭate,",
    "GSP28prakp11u:861": " nānyathā,",
    "GSP28prakp11u:862": " tarhi kalpyatāṃ padānāmanvitābhidhānaśaktirapi /",
    "GSP28prakp11u:863": " dvirabhidhānamāpadyata iti cedāpadyatām,",
    "GSP28prakp11u:864": " na kaściddoṣaḥ /",
    "GSP28prakp11u:865": " pūrvaṃ kevalaṃ padamananvitaṃ svārthamabhidhatte,",
    "GSP28prakp11u:866": " pratiyogipadāntarābhihitavastvantarasahāyaprāptyā tu tattadanvitamarthamāha,",
    "GSP28prakp11u:867": " iti na kaściddoṣaḥ /",
    "GSP28prakp11u:868": " itthamapi cāsmanmate śaktikalpanālāghavamasti,",
    "GSP28prakp11u:869": " padārthagatānvayabodhanaśaktyādhānaśaktikalpanātyāgāt /",
    "GSP28prakp11u:870": " tulyāyāmapi śaktikalpanāyām,",
    "GSP28prakp11u:871": " padānāmevānvitabodhanaśaktirāśrayitumucitā,",
    "GSP28prakp11u:872": " 1198na padārthānām,",
    "GSP28prakp11u:873": " prathamāvagatatvāt,",
    "GSP28prakp11u:874": " vākyārthe ca 1199 tātparyasyopagamāditi // 15 //",
    "GSP28prakp11u:875": " kathaṃ tarhīdaṃ bhāṣyam---",
    "GSP28prakp11u:876": " “padāni hī“tyādi /",
    "GSP28prakp11u:877": " tatrā'ha---",
    "GSP28prakp11u:878": " anviteṣu padairevaṃ bodhyamāneṣu śaktibhiḥ /",
    "GSP28prakp11u:879": " anvayārthagṛhītatvānnānyāṃ śaktimapekṣate // 16 // 1200//",
    "GSP28prakp11u:880": " āśaṅkitottaramidaṃ bhāṣyam /",
    "GSP28prakp11u:881": " kimāśaṅkitam ?",
    "GSP28prakp11u:882": " yadyanvitābhidhāyīni padāni,",
    "GSP28prakp11u:883": " tarhi nānvayābhidhāyīni /",
    "GSP28prakp11u:884": " tatsiddhyarthaṃ padānāṃ śaktyantaraṃ kalpyamiti /",
    "GSP28prakp11u:885": " atredamuttaram /",
    "GSP28prakp11u:886": " yatpadamanvitābhidhāyakam,",
    "GSP28prakp11u:887": " tadanvayābhidhāyakameva /",
    "GSP28prakp11u:888": " 1201anyathānvita evāsau nābhihitassyāditi,",
    "GSP28prakp11u:889": " anvitarūpeṇār'thenānvayassvīkṛtaḥ /",
    "GSP28prakp11u:890": " taṃ vinā tadasambhavāditi,",
    "GSP28prakp11u:891": " nāparā tadviṣayā padānāṃ śaktiḥ kalpanīyā // 16 //",
    "GSP28prakp11u:892": " kathaṃ punarasāvarthagṛhīta 1202ityatrā'ha---",
    "GSP28prakp11u:893": " pratīyannanvayaṃ yasmāt pratīyādanvitaṃ pumān /",
    "GSP28prakp11u:894": " vyaktiṃ 1203jātimivār'the 'sāviti samparikīrtyate // 17 //",
    "GSP28prakp11u:895": " anvayavāne hyanvitaḥ /",
    "GSP28prakp11u:896": " so 'nvayāpratītau na pratīta eva syāt,",
    "GSP28prakp11u:897": " kintu svarūpamātrameva /",
    "GSP28prakp11u:898": " na ca tadanvitamucyate /",
    "GSP28prakp11u:899": " tasmādanvayaṃ pratipadyamāna1204 evā'nvitaṃ pratipadyate /",
    "GSP28prakp11u:900": " yathā vyaktiṃ pratipadyamāna eva jātim /",
    "GSP28prakp11u:901": " ayantu viśeṣaḥ /",
    "GSP28prakp11u:902": " anvayavānevānvita ucyata iti,",
    "GSP28prakp11u:903": " anvayo 'pyabhidhānānupravaṣṭiḥ /",
    "GSP28prakp11u:904": " vyaktimattaiva jātisvarūpaṃ na bhavati,",
    "GSP28prakp11u:905": " kintu vyakterākārāntarabhūtā jātistato bhinnā /",
    "GSP28prakp11u:906": " sācedākṛtiśśabdābhidheyā,",
    "GSP28prakp11u:907": " na vyaktirapyabhidhānānupraveśinī,",
    "GSP28prakp11u:908": " kintvākārabhūtā jātirvyaktervyatiriktāpi vastusvabhāvena vyaktimantareṇa na pratītimanubhavati,",
    "GSP28prakp11u:909": " etāvatā ca sāmyena dṛṣṭāntaḥ,",
    "GSP28prakp11u:910": " na sarvātmanā /",
    "GSP28prakp11u:911": " nanvekavijñānārūḍhā kathaṃ vyaktiranabhidheyā /",
    "GSP28prakp11u:912": " śabdotthāpitavijñānaviṣayatā hyabhidheyatā,",
    "GSP28prakp11u:913": " asti ca vyakterapi tathābhāva iti,",
    "GSP28prakp11u:914": " kathamanamabhidheyateti /",
    "GSP28prakp11u:915": " 1205śrūyatāmavadhānena sarvasvaṃ prābhākarāṇām /",
    "GSP28prakp11u:916": " satyamekasaṃvittiviṣayatā jātivyaktyoḥ /",
    "GSP28prakp11u:917": " tathāpi cintanīyamidam---kathameṣā saṃvittirubhayaviṣayā jāyata iti /",
    "GSP28prakp11u:918": " kimasyobhayaviṣayatve śabdamātrasyaiva vyāpāraḥ ?",
    "GSP28prakp11u:919": " uta jātimātraviṣayatve śabdassvarūpamātreṇa vyāpriyate /",
    "GSP28prakp11u:920": " vyaktiviṣayatve jātyanabhidhāyakatayā jāteranyathā bodhayitumaśakyatvāt---iti /",
    "GSP28prakp11u:921": " tatra tāvadanantāsu vyaktiṣu sambanghagrahaṇāśakteḥ,",
    "GSP28prakp11u:922": " ākṛtyupalakṣitāsu ca yadyapi sambandhagrahaṇaṃ sukaram,",
    "GSP28prakp11u:923": " tathāpi tadrūpavattvenaiva śabdādvyaktyavagamāt,",
    "GSP28prakp11u:924": " upalakṣaṇatve kāraṇābhāvāt,",
    "GSP28prakp11u:925": " cihnābhāvena ca kriyānvayāsambhavādākṛtiviṣayatve śabdavyāpāra iti niścīyate /",
    "GSP28prakp11u:926": " tenā'kṛtirna vyaktiṃ gamayati,",
    "GSP28prakp11u:927": " kintu śabda eva tadabhidhāyakatayetyākṛtito vyaktirucyate /",
    "GSP28prakp11u:928": " ato 'nvitābhidhānāyānvayasyār'thagrahītatvādasāvanvayo nābhidhīyate /",
    "GSP28prakp11u:929": " tena vyatiṣaktābhidhānavanna vyatiṣaṅgābhidhānaṃ,",
    "GSP28prakp11u:930": " niṣkṛṣṭāmidhānantu na bhavati /",
    "GSP28prakp11u:931": " vyatiṣaktato 'vagatervyatiṣaṅgasya,",
    "GSP28prakp11u:932": " vyatiṣaktasya vyatiṣaṅgaṃ vinābhidhānānupapatteḥ /",
    "GSP28prakp11u:933": " 1206bhāṣyākṣarāṇāmayamarthaḥ---padānyanvitamabhidhāya nivṛttavyāpārāṇi nānvayaṃ pṛthagabhidadhati /",
    "GSP28prakp11u:934": " athedānīmanvitāḥ pratipannā anvayamapi pratītaṃ sampādayanti---iti /",
    "GSP28prakp11u:935": " loke ca padārthānāṃ sambandhagrahaṇasamaya eva viditatvāt,",
    "GSP28prakp11u:936": " vākyāntare cānvayāntarasyaiva pratipannatvāt,",
    "GSP28prakp11u:937": " tatparataiva vākyasyeti /",
    "GSP28prakp11u:938": " vākyārthaśabdena bhāṣyakāro 'nvayamāha /",
    "GSP28prakp11u:939": " vede tvapūrvātmānvito vākyārtha iti 1207vakṣyāmaḥ /",
    "GSP28prakp11u:940": " tasya ca svarūpamanavagatamityasyaiva vākyārthatvam /",
    "GSP28prakp11u:941": " evamuktena nyāyena viśeṣeṇaivānvitābhidhānaṃ samarthitam // 17 //",
    "GSP28prakp11u:942": " ye 'nvitābhidhānavādina evamāhuḥ---vṛddhavyavahāraprasiddhasambandhaśśabdor'thasya vācakaḥ,",
    "GSP28prakp11u:943": " anvaya-vyatirekābhyañca sambandhāvadhāraṇam /",
    "GSP28prakp11u:944": " na ca viśeṣānvayaviṣayau tau sambhavataḥ /",
    "GSP28prakp11u:945": " kriyāpadaṃ hi kārakasāmānyāvyabhicāriṇyā kriyayā sahānvaya---vyatirekau bhajate /",
    "GSP28prakp11u:946": " evaṃ kārakapade 'pi yojyam /",
    "GSP28prakp11u:947": " tannirākaraṇāyā'---",
    "GSP28prakp11u:948": " sāmānyenānvitaṃ vācyaṃ padānāṃ ye pracakṣate /",
    "GSP28prakp11u:949": " niyatena viśeṣeṇa teṣāṃ syādanvayaḥ katham // 18 //",
    "GSP28prakp11u:950": " darśitamidaṃ---viśeṣānvaye 'pyākāṅkṣā-sannidhi-yogyatopādhivaśena sambandhagrahaṇaṃ sukaramiti,",
    "GSP28prakp11u:951": " tadabhidhāyakataiva yuktā padānām /",
    "GSP28prakp11u:952": " yadi cāsau neṣyate,",
    "GSP28prakp11u:953": " tadā vākyārthapratipattireva nopapadyate,",
    "GSP28prakp11u:954": " viśeṣānvayarūpatvādvākyārthasrū // 18 //",
    "GSP28prakp11u:955": " nanu ca sāmānyānvayo 'bhihito viśeṣānvayamākṣepsyati,",
    "GSP28prakp11u:956": " nirviśeṣasya sāmānyasya 1209pratyetumaśakterviśeṣānvayapratipattirupapannaivetyatrā'ha---",
    "GSP28prakp11u:957": " yadyapyākṣipyate nāma viśeṣo vyaktijātivat /",
    "GSP28prakp11u:958": " nirdhāritaviśeṣastu tadvadeva na gamyate // 19 //",
    "GSP28prakp11u:959": " yathā---jātirvyaktimākṣipantyapi,",
    "GSP28prakp11u:960": " na pratiniyataṃ viśaiṣamākṣipati,",
    "GSP28prakp11u:961": " tathātrāpi pratiniyataviśeṣālābhānniyataviśeṣātmakavākyārthapratipathtataranupapannā // 19 //",
    "GSP28prakp11u:962": " atha viśeṣamātrākṣepe 'pyākāṅkṣitassannihito yogyaśca yogaviśeṣo yaḥ padāntareṇa samarpyate,",
    "GSP28prakp11u:963": " sa eva gṛhyate /",
    "GSP28prakp11u:964": " 1210 tadatikrame pramāṇābhāvādityatrā'ha---",
    "GSP28prakp11u:965": " yadyapyākāṅkṣito yogyo viśeṣassannidhau śrutaḥ /",
    "GSP28prakp11u:966": " sambandhabodhakābhāve1211 gṛhyate na tathāpyasau // 20 //",
    "GSP28prakp11u:967": " sāmānyānvitābhidhānavādino mate padāni tāvat tanmātra eva paryavasitaśaktīni,",
    "GSP28prakp11u:968": " padārthānāmapyanvayabodhanaśaktirnāṅgīkriyate /",
    "GSP28prakp11u:969": " na ca sāmānyākṣepo 'pi 1212niyataṃ viśeṣamāskandati /",
    "GSP28prakp11u:970": " tenā'kāṅkṣite yogye ca viśeṣe padāntareṇa1213 sannidhāpite 'pi,",
    "GSP28prakp11u:971": " tadanvayabodhakapramāṇābhāvāt tadanvayo na pratīyetaiva /",
    "GSP28prakp11u:972": " ata ākāṅkṣā-sannidhi-yogyatvānyanupayogīnyeva /",
    "GSP28prakp11u:973": " viśeṣānvayavādinastu mate sambandhagrahaṇaṃ pratyupādhitvena praviṣṭāni tāni 1214vākyārthapratipattāvupayujyante // 20 //",
    "GSP28prakp11u:974": " tadāha---",
    "GSP28prakp11u:975": " sambandhabodhe vyutpattāvupādhitve1210 samaviśat /",
    "GSP28prakp11u:976": " viśeṣānvayavāde tu yogyatvādyupakārakam // 21 //",
    "GSP28prakp11u:977": " padānāṃ padārthāntarasambaddhassvārtho bodhya ityasyāṃ vyupattāvupādhitvena yogyatvādikamanupraviṣṭaṃ1215 viśeṣānvitābhidhānavādipakṣe upakārakam,",
    "GSP28prakp11u:978": " na sāmānyānvitābhidhāne-iti darśitaṃ prāk // 21 //",
    "GSP28prakp11u:979": " dūṣaṇāntarañcā'ha---",
    "GSP28prakp11u:980": " kiñca vastubalenaiva siddhe sāmānyasaṅgame /",
    "GSP28prakp11u:981": " tasya vācyatvamicchadbhirvṛthā śabdaḥ prayāsitaḥ // 22 //",
    "GSP28prakp11u:982": " kriyā-kārakasvabhāvālocanayāpi kārakamātreṇa,",
    "GSP28prakp11u:983": " kriyāmātreṇa cānvayāvagamasiddheḥ,",
    "GSP28prakp11u:984": " vṛthā sāmānyānvayābhidhāyakatā śabdasyāṅgīkriyata iti // 22 // 1216//",
    "GSP28prakp11u:985": " vākyamekaṃ na nirbhāgra vākyāntyo varṇa eva vā /",
    "GSP28prakp11u:986": " padavṛndaṃ smṛtisthaṃ vā prathamaṃ padameva vā //",
    "GSP28prakp11u:987": " ākhyātapadamātraṃ vā padārthā vāpyananvitāḥ /",
    "GSP28prakp11u:988": " 1217sāmānyānvayabodhe vā heturvākyārthabodhane //",
    "GSP28prakp11u:989": " padānyeva samarthāni vākyārthasyāvabodhane /",
    "GSP28prakp11u:990": " viśeṣānvayavādīni bhāgaśo bhāgaśālinaḥ /",
    "GSP28prakp11u:991": " iti saṅgrahaślokāḥ /",
    "GSP28prakp11u:992": " tathā coktam /",
    "GSP28prakp11u:993": " asti vā padasyār'thaḥ ?",
    "GSP28prakp11u:994": " bāḍhamasti /",
    "GSP28prakp11u:995": " kathaṃ tarhi vākya-vākyārthayorautpattikatvam,",
    "GSP28prakp11u:996": " vṛddhavyavahārāt /",
    "GSP28prakp11u:997": " satyam /",
    "GSP28prakp11u:998": " satvavayavaśa ityuktam /",
    "GSP28prakp11u:999": " iti mahāmahopādhyāyaśrīmacchālikanāthamiśrapraṇītāyāṃ prakaraṇapañcikāyāṃ savṛttikāyā vākyārthamātrṛkāyā upoddhāto nāma prathamaḥ paricchedassamāptaḥ",
    "GSP28prakp11u:1000": " PARICCHEDA 2",
    "GSP28prakp11u:1001": " atha savṛttervākyārthamātṛkāyā dvitīyaḥ paricchedaḥ /",
    "GSP28prakp11u:1002": " kāryaviṣaye pūrvapakṣaḥ /",
    "GSP28prakp11u:1003": " 1218upoddhātabhūtamanvitābhidhānaṃ prasādhya,",
    "GSP28prakp11u:1004": " apūrvaṃ kāryaṃ vedavākyānāmartha iti sādhayitukāmaḥ pūrvapakṣaṃ tāvadāha---",
    "GSP28prakp11u:1005": " nanu vyutpattyapekṣeṣu śabdeṣvarthābhidhāyiṣu /",
    "GSP28prakp11u:1006": " kathaṃ mānāntarāvedyaṃ kāryamāhurliṅādayaḥ // 1 //",
    "GSP28prakp11u:1007": " apūrvādhikaraṇai [mī. da. 2. 1. 2] liṅādyartho 'pūrvamityuktam /",
    "GSP28prakp11u:1008": " pramāṇāntarāyogyañcāpūrvamiṣyate /",
    "GSP28prakp11u:1009": " yacca pramāṇāntarāyogyam,",
    "GSP28prakp11u:1010": " tatra sambandhagrahaṇamaśakyam,",
    "GSP28prakp11u:1011": " sambandhigrahaṇapūrvakatvāttasya /",
    "GSP28prakp11u:1012": " viśiṣṭārthavyavahāradarśanena hi tadviṣayā śabdaśaktiranumīyate,",
    "GSP28prakp11u:1013": " tadeva ca sambandhagrahaṇam /",
    "GSP28prakp11u:1014": " yacca na pratīyate,",
    "GSP28prakp11u:1015": " na tadviṣayo vyavahāro 'vasīyate /",
    "GSP28prakp11u:1016": " tadanavasāye ca,",
    "GSP28prakp11u:1017": " na tadviṣayā buddhiranumīyate /",
    "GSP28prakp11u:1018": " tadananumāne ca kutaśśabdasya śaktiḥ kalpyate /",
    "GSP28prakp11u:1019": " apūrvañca na pramāṇāntaragocaraḥ /",
    "GSP28prakp11u:1020": " na ca śabdādeva tadavagamya,",
    "GSP28prakp11u:1021": " sambandhāvadhāraṇam,",
    "GSP28prakp11u:1022": " avasitaśakteravabodhakatvāt /",
    "GSP28prakp11u:1023": " avabodhakatvādeva śaktyavagamāt /",
    "GSP28prakp11u:1024": " syānmatam /",
    "GSP28prakp11u:1025": " liṅādeśśabdasyāyaṃ mahimā,",
    "GSP28prakp11u:1026": " yadanavasitaśaktirapi svārthamavagamayatīti /",
    "GSP28prakp11u:1027": " kriyāmātrāvabodhakatvāṅgīkāreṇa liṅāderlokato vyutpattisambhave,",
    "GSP28prakp11u:1028": " śabdāntaravailakṣaṇyenāgṛhītasambandhasyaiva vācakatvakalpanānupapatteḥ /",
    "GSP28prakp11u:1029": " vedavākyādapūrvakāryāvagaterevaṃ kalpyata iti cet / na /",
    "GSP28prakp11u:1030": " tasyā evāsiddhatvāt,",
    "GSP28prakp11u:1031": " kriyaiva kāryatayā vedavākyebhyo 'vagamyata iti,",
    "GSP28prakp11u:1032": " vyutpattibalenāprāmāṇikaṃ manorathamātravijṛmbhitantvapūrvaṃ kāryaṃ pratīyate--iti /",
    "GSP28prakp11u:1033": " tasmādagṛhītasambandho liṅādiḥ kathamapūrvaṃ kāryamabhidhatte,",
    "GSP28prakp11u:1034": " tathā ca kathaṃ 1221tadvākyārthaḥ /",
    "GSP28prakp11u:1035": " abhidheya eva 1222hyartho bhavati vākyārthaḥ // 1 //",
    "GSP28prakp11u:1036": " evañca---",
    "GSP28prakp11u:1037": " śabdāntarāṇyapi kathaṃ tenādṛṣṭena kutracid /",
    "GSP28prakp11u:1038": " vadiṣyantyanvitaṃ svārthaṃ vyutpattipathadūragam // 2 //",
    "GSP28prakp11u:1039": " tasminnapratīyamāne tadanvitasyāpratīteḥ,",
    "GSP28prakp11u:1040": " tatra saṃbandhāvadhāraṇānupapatterdūranirastaṃ śabdāntarāṇāṃ tadanvitasvārthabodhakatvamiti // 2 //",
    "GSP28prakp11u:1041": " siddhāntaḥ /",
    "GSP28prakp11u:1042": " rāddhāntamupakramate---",
    "GSP28prakp11u:1043": " 1223atrocyate yadā nāma vṛddhenaikena bhāṣite /",
    "GSP28prakp11u:1044": " jalaṃ caitrā'harasveti caitra āharate jalam // 3 //",
    "GSP28prakp11u:1045": " tadā vyutpitsamāno 'nyastatraivamavagacchati /",
    "GSP28prakp11u:1046": " 1224buddhipūrvā 1225mamevāsya pravṛttiriyamīdṛśī /",
    "GSP28prakp11u:1047": " liṅādiyuktavākyaśravaṇasamanantaraṃ vṛddhasya viśiṣṭārthaviṣayāṃ pravṛttiṃ dṛṣṭvā,",
    "GSP28prakp11u:1048": " vyuptitsamāno bāla evamākalayati---yeyaṃ svādhīnāsva pravṛttiḥ,",
    "GSP28prakp11u:1049": " sā madvad buddhipūrviketi /",
    "GSP28prakp11u:1050": " punaśca tasyāyaṃ vimarśo jāyate---ahaṃ buddhvā pravṛtto1226 yathā,",
    "GSP28prakp11u:1051": " tadvadeṣo 'pi /",
    "GSP28prakp11u:1052": " yasyāḥ pravṛtterhetubhūtā buddhiḥ,",
    "GSP28prakp11u:1053": " sā yadviṣayā satī mama pravṛttihetuḥ,",
    "GSP28prakp11u:1054": " tadviṣayaivāsyāpīti,",
    "GSP28prakp11u:1055": " punarvyutpitsoranumā jāyate /",
    "GSP28prakp11u:1056": " tadevamanumānadvayametatadvṛddhasya svatantrā pravṛttiḥ-dharmiṇī,",
    "GSP28prakp11u:1057": " buddhipūrvikā-iti sāddhyo dharmaḥ,",
    "GSP28prakp11u:1058": " svatantrapravṛttitvāt madīyasvatantrapravṛttivaditi,",
    "GSP28prakp11u:1059": " tathā-vṛddhasya pravṛttihetubhūtā buddhiḥ---dharmiṇī yadviṣayā buddhirmama pravṛttihetubhūtā tadviṣayaivāsyāpīti---sādhyo dharmaḥ,",
    "GSP28prakp11u:1060": " pravṛttihetubhūtabuddhitvāt madīyapravṛttihetubhūtabuddhivat---iti /",
    "GSP28prakp11u:1061": " punaśca tasyāyaṃ vimarśaḥ pravarttate /",
    "GSP28prakp11u:1062": " 1227tadasya tu śabdena bodhyate /",
    "GSP28prakp11u:1063": " anena mama mānāntareṇa tu yadviṣayā sā buddhiḥ pravṛttihetubhūtā,",
    "GSP28prakp11u:1064": " tadvastvanena1228 śabdena bodhyate /",
    "GSP28prakp11u:1065": " tadbhāve satyavagamāt,",
    "GSP28prakp11u:1066": " mama tu mānāntareṇa tad bodhyata iti---ayamāvayorviśeṣaḥ /",
    "GSP28prakp11u:1067": " tena yat buddhvā pravṛttirmama,",
    "GSP28prakp11u:1068": " tadasyānena śabdena boddhyata iti śabdasya pravṛttihetubhūtārthāvabodhakatāmavadhārayati // 3 1// / 2 //",
    "GSP28prakp11u:1069": " punaśca ko 'sau pravṛttihetubhūtor'thaśśabdābhidheya iti nirdhārayitum,",
    "GSP28prakp11u:1070": " svātmani pratipannaṃ pravṛttihetubhūtamarthamanusandhatte---",
    "GSP28prakp11u:1071": " tatra buddhvā pravṛtto 'haṃ kiṃ tāvat svayamanyadā // 4 //",
    "GSP28prakp11u:1072": " śabdanirapekṣassvayamahaṃ pravarttamānaḥ kiṃ buddhvā pravṛtta iti jijñāsate /",
    "GSP28prakp11u:1073": " anyadetyanena---vyutpattitaḥ prāgavasthocyate /",
    "GSP28prakp11u:1074": " vyutpannena bālena yadātmani pravṛttikāraṇatayā 1229pratītam,",
    "GSP28prakp11u:1075": " tadeva vyutpannasyāpīti kalpyate,",
    "GSP28prakp11u:1076": " nānyadityarthaḥ /",
    "GSP28prakp11u:1077": " śabda-vyāpārayorbhāvanātvanirāsaḥ /",
    "GSP28prakp11u:1078": " 1230tena śabda eva pravṛttihetubhūto vidhiḥ,",
    "GSP28prakp11u:1079": " tadvyāpāro veti nirastaṃ bhavati /",
    "GSP28prakp11u:1080": " tayorbālenā'tmani pravṛttikāraṇatvenādarśanāt /",
    "GSP28prakp11u:1081": " 1231atimandatayā cemau pakṣau na sākṣādupanyasya nirastau /",
    "GSP28prakp11u:1082": " tathāhi---liṅādiśabdasvarūpasya pravartakatve sarva eva tacchāviṇo niyamena pravartteran,",
    "GSP28prakp11u:1083": " nacaivaṃ dṛśyate,",
    "GSP28prakp11u:1084": " kasyacit kadācit pravṛtteḥ /",
    "GSP28prakp11u:1085": " liṅādivyāpārasya tu pravṛttihetutvāśrayaṇaṃ devāḥ pratipadyantām,",
    "GSP28prakp11u:1086": " piśitacakṣuṣo mānuṣā vayaṃ neyatīṃ pramāṇabhūmimavagāhituṃ kṣamāḥ /",
    "GSP28prakp11u:1087": " śābdabhāvanopanyāsaḥ /",
    "GSP28prakp11u:1088": " keyaṃ śabdabhāvanā1231 -1231ucyate---liṅādivyāpārarūpā purūṣapravṛttibhavanānukūlā /",
    "GSP28prakp11u:1089": " svajñānakaraṇikā,",
    "GSP28prakp11u:1090": " arthavādoditaprāśastyalakṣaṇetikarttavyatāyoginī preraṇātmikā kalpyate /",
    "GSP28prakp11u:1091": " “svādhyāyādhyayanavidhinā hi sarve vidhāyakāḥ,",
    "GSP28prakp11u:1092": " svādhyāyapadopāttaścātmā niyujyante bhāvayedi” [taṃ. vā. pṛ. 114ṭati /",
    "GSP28prakp11u:1093": " tatra kimityapekṣāyāṃ puruṣapravṛttissambaddhyate /",
    "GSP28prakp11u:1094": " kenetyākāṅkṣāyāṃ vidhijñāmeva yogyatayā karaṇatvenāṅgīkriyate /",
    "GSP28prakp11u:1095": " jñātā hi śābdabhāvanā pravṛttiṃ prasūte,",
    "GSP28prakp11u:1096": " yogyatayaivār'thavādasamutthaprāśastyajñānamitikarttavyatāṃśe niviśate /",
    "GSP28prakp11u:1097": " avasīdantī hi vidhiśaktiḥ prāśastyajñānenottabhyate /",
    "GSP28prakp11u:1098": " tasyāśca puruṣavyāpārarūpā svargādibhāvyāvacchinnā bhāvārthakaraṇikā śrauta-smārttā-cāraprāptapadārthajanitakaraṇopakāravatyārthabhāvanā samānapratyayavācyā viṣayabhūtā---iti /",
    "GSP28prakp11u:1099": " tannirāsaḥ /",
    "GSP28prakp11u:1100": " tanna /",
    "GSP28prakp11u:1101": " liṅādestādṛśo vyāpāro vidyata ityatra na kiñcana pramāṇam /",
    "GSP28prakp11u:1102": " liṅādiśabdānantarabhāvinī purūṣapravṛttireva pramāṇamiti cet / na /",
    "GSP28prakp11u:1103": " tannibandhanatvena pravṛtteranyatrādṛṣṭatvāt /",
    "GSP28prakp11u:1104": " ayannibandhanā hi pravṛttirdṛṃṣṭā,",
    "GSP28prakp11u:1105": " tadeva tāṃ dṛṣṭvā śakyamanumātum,",
    "GSP28prakp11u:1106": " na punarapratipannapūrvakāraṇabhāvaśśabdavyāpāraviśeṣaḥ /",
    "GSP28prakp11u:1107": " atha liṅādiśabda eva pramāṇamiti sāhasam,",
    "GSP28prakp11u:1108": " agṛhītasambandhasyāvācakatvāt /",
    "GSP28prakp11u:1109": " anavadhārite hi sambandhini,",
    "GSP28prakp11u:1110": " sambandhabodhavaidhuryāt /",
    "GSP28prakp11u:1111": " prprkathañca tatra svādhyāyādhyayanavidhinā sarve vidhāyakāssvātmā ca viniyujyante /",
    "GSP28prakp11u:1112": " puruṣaṃ cvidhirārthabhāvanāyāṃ prerayati /",
    "GSP28prakp11u:1113": " yaśca yena oṃpreryate,",
    "GSP28prakp11u:1114": " sa tena niyujyate /",
    "GSP28prakp11u:1115": " na cācetanānāṃ gvidhīnāṃ niyojakatvamapi sambhavati /",
    "GSP28prakp11u:1116": " atha nacc niyojyante /",
    "GSP28prakp11u:1117": " tadapyanupapannam---śābdabhāvanāsu sarvaśabdānāṃ svata eva kartṛtvāt viniyogānapekṣaṇāt /",
    "GSP28prakp11u:1118": " atha na apuruṣāḥ preraṇe viniyujyante,",
    "GSP28prakp11u:1119": " kintvarthāvabodhane /",
    "GSP28prakp11u:1120": " tadapi na ghaṭate /",
    "GSP28prakp11u:1121": " tatrāpi niyojyānapekṣāyāstulyatvāt /",
    "GSP28prakp11u:1122": " adhyayanavidheścākṣarasaṃskārarūpādhyayanavidhāyakatvābhyupagamātā /",
    "GSP28prakp11u:1123": " tathācā'huḥ---",
    "GSP28prakp11u:1124": " “dravyādīnāṃ punaḥ kasmin svādhyāyo 'ntargato bhavet /",
    "GSP28prakp11u:1125": " tredhāpi pratibhātyasmin saṃskāratvasya nirṇayaḥ //",
    "GSP28prakp11u:1126": " saṃskāryagaṇanāyāñca yuktaivākṣarasaṃskriyā /",
    "GSP28prakp11u:1127": " svādhyāyāṃ hi sphuṭaṃ karma sākṣātsaṃskriyate ci saḥ” //",
    "GSP28prakp11u:1128": " iti /",
    "GSP28prakp11u:1129": " saṃskāravidhiśca na saṃskāryaṃ viniyuṅkte,",
    "GSP28prakp11u:1130": " pramāṇāntarāvasitopayogasya śeṣitvāt /",
    "GSP28prakp11u:1131": " saṃskāraparyavasāyī tu saṃskāravidhirna saṃskāryasya kāryaṃ kalpayet /",
    "GSP28prakp11u:1132": " ātmā cādhyayanavidhinā viniyujyate,",
    "GSP28prakp11u:1133": " na viniyujyate veti pratipattidvayasyāpyasambhavādanupapannam /",
    "GSP28prakp11u:1134": " puruṣapravṛtterbhāvyatvaprakṣepa-pratikṣepau /",
    "GSP28prakp11u:1135": " kathañca puruṣavṛttistasyā bhāvyam,",
    "GSP28prakp11u:1136": " na tāvadanantaraniṣpatteḥ,",
    "GSP28prakp11u:1137": " vidhijñānasya karaṇatvābhāvaprasaṅgāt /",
    "GSP28prakp11u:1138": " kriyāphalaṃ hi tadā puruṣapravṛttissyāt /",
    "GSP28prakp11u:1139": " na ca kriyā svaphalaprasavāya karaṇamapekṣate /",
    "GSP28prakp11u:1140": " na ca gamanaṃ saṃyoga-vibhāgārambhe karaṇāpekṣam /",
    "GSP28prakp11u:1141": " syānmatam 1233liṅādiśabdo vidhijñānaṃ janayitvā,",
    "GSP28prakp11u:1142": " 1234karaṇānugṛhītāḥ preraṇārūpaṃ svavyāpāramārabhate iti /",
    "GSP28prakp11u:1143": " na ca karaṇatvābhāvaḥ,",
    "GSP28prakp11u:1144": " kriyāniṣpattāveva karaṇatvāt /",
    "GSP28prakp11u:1145": " tadidamalaukikam /",
    "GSP28prakp11u:1146": " na hi kasyacidvastunassvajñānamutpādahetuḥ pratītam /",
    "GSP28prakp11u:1147": " prāśastyajñānasyetikartavyatātvanirāsaḥ /",
    "GSP28prakp11u:1148": " evamarthavādoditaprāśastyasyāpītikarttavyatātvaṃ vidhyastam /",
    "GSP28prakp11u:1149": " yogyatayā hi tasya tathābhāvaḥ /",
    "GSP28prakp11u:1150": " na ca preraṇotpattau śabdakartṛkāyāṃ karaṇībhūtajñānānugrahayogyatā tasya śakyate 'vagantuṃ /",
    "GSP28prakp11u:1151": " purūṣakartṛkāyāntu pravṛttau syāt tasya yogyatāvagamaḥ,",
    "GSP28prakp11u:1152": " praśaste 1235puruṣapravṛttidarśanāt /",
    "GSP28prakp11u:1153": " syānmatam /",
    "GSP28prakp11u:1154": " apraśaste praruṣapravṛttyasambhave preraṇaiva nopapadyate /",
    "GSP28prakp11u:1155": " tadasat /",
    "GSP28prakp11u:1156": " na phalasambhavāyattā kriyāniṣpattiḥ,",
    "GSP28prakp11u:1157": " kriyāniṣpattyāyattaiva tu phalasiddhiriti loke pratītam /",
    "GSP28prakp11u:1158": " ata eva tasminpakṣe niṣphale 'pi preraṇāsiddheḥ pravṛttissyāt /",
    "GSP28prakp11u:1159": " atha phalamapītikarttavyatāpadaniveśi,",
    "GSP28prakp11u:1160": " prāśastyavat,",
    "GSP28prakp11u:1161": " atastadabhāve na preraṇā niṣpadyate---iti /",
    "GSP28prakp11u:1162": " tarhi phalamevāstvitikarttavyatāṃśaparipūrakam,",
    "GSP28prakp11u:1163": " kiṃ prāśastyena /",
    "GSP28prakp11u:1164": " satyametad,",
    "GSP28prakp11u:1165": " asti tāvad tadapīti na tyajyeta /",
    "GSP28prakp11u:1166": " evaṃ tarhyaśrute prāśastye tadapekṣā mā bhūt /",
    "GSP28prakp11u:1167": " tataśca tadatideśādikalpanamaghaṭamānaṃ kevalasya vidherdarvihomavatkaraṇetikarttavyatākalpanāpi kalpanāmātrameva /",
    "GSP28prakp11u:1168": " darvihomavaditi1236 cāsiddho dṛṣṭāntaḥ /",
    "GSP28prakp11u:1169": " tatrāpi śrautadravya-devatā-smṛtyācāraprāptācamanādītikarttavyatāmātreṇopakārakḷpterabhimatatvāt1237 /",
    "GSP28prakp11u:1170": " nahyekasyaiva vastuno 'nugrāhakatā,",
    "GSP28prakp11u:1171": " anugrāhyatā ca svātmanyupapadyate /",
    "GSP28prakp11u:1172": " atha śabdaḥ preraṇāṃ karotyeva,",
    "GSP28prakp11u:1173": " pravṛttistu na tāvanmātreṇa,",
    "GSP28prakp11u:1174": " kintu tajjñāne sati /",
    "GSP28prakp11u:1175": " evaṃ tarhi jñānaphalameva pravṛttirastu,",
    "GSP28prakp11u:1176": " na preraṇāphalaṃ,",
    "GSP28prakp11u:1177": " tasminsati bhāvāt,",
    "GSP28prakp11u:1178": " asati cābhāvāt /",
    "GSP28prakp11u:1179": " tathā ca na śābdabhāvanā vidhiriti siddham /",
    "GSP28prakp11u:1180": " 1238kiñca śabdo 'mbaraguṇa iti,",
    "GSP28prakp11u:1181": " anyathā nabhasaśśrotrabhūtasya,",
    "GSP28prakp11u:1182": " śabdasya ca prāptyasambhavātsaṃyoga-samavāyayoranyatarasya ca prāptirūpatvāt,",
    "GSP28prakp11u:1183": " saṃyogasyānyatarakarmajasya,",
    "GSP28prakp11u:1184": " ubhayakarmajasya,",
    "GSP28prakp11u:1185": " saṃyogajasya ca dravyatve sati śabdasya nabhasā sahāsambhavāt tasya ca traividhyaniyamāt,",
    "GSP28prakp11u:1186": " pāriśeṣyātsamavāyaḥ prāptiriti,",
    "GSP28prakp11u:1187": " ākāśaguṇaśśabdaḥ /",
    "GSP28prakp11u:1188": " na ca tasya vyāpārasambhavaḥ,",
    "GSP28prakp11u:1189": " dravyāśritatvāddvyāpārāṇām /",
    "GSP28prakp11u:1190": " kathaṃ tarhi śabdasyābhidhānalakṣaṇo vyāpāra āśrīyate /",
    "GSP28prakp11u:1191": " yathā tattathā śrūyatām---yattāvadātmanyarthaviṣayajñānaṃ śabdaviṣayajñānānantaraṃ jāyate,",
    "GSP28prakp11u:1192": " 1239tacchabdakartṛkatayā yadā vivakṣyate,",
    "GSP28prakp11u:1193": " tadā 1240tadābhidhānikamityucyate /",
    "GSP28prakp11u:1194": " parasthe 'pi vyāpāre bhavatyeva kartṛtā,",
    "GSP28prakp11u:1195": " parispanda ivātmana iti,",
    "GSP28prakp11u:1196": " na kaściddoṣaḥ /",
    "GSP28prakp11u:1197": " kathañcāsau śabdavyāpārārthabhāvanāviṣayaḥ,",
    "GSP28prakp11u:1198": " taduktam---",
    "GSP28prakp11u:1199": " “1242vidhi-bhāvanayoścaikapratyayagrāhyatā kṛtaḥ /",
    "GSP28prakp11u:1200": " dhātvarthātprathamaṃ tāvatsambandho 'dhyavasīyate” //",
    "GSP28prakp11u:1201": " [ślo. vā. a. 7. ślo. 79 1 / 2. 80 1 /",
    "GSP28prakp11u:1202": " 2] iti /",
    "GSP28prakp11u:1203": " tanna /",
    "GSP28prakp11u:1204": " pratyayasya bhāvanābhidhānamasminpakṣe durghaṭaṃ yataḥ /",
    "GSP28prakp11u:1205": " ākhyātānāṃ bhāvanāvācitvaśaṅkā /",
    "GSP28prakp11u:1206": " nanu1243 ca sarvākhyātānāṃ bhāvanāvacanatā karotisāmānādhikaraṇyādadhyavasīyate /",
    "GSP28prakp11u:1207": " tathāhi---bhavatyarthasya kartuḥ prayojakavyāpāro bhāvanā,",
    "GSP28prakp11u:1208": " saivakṛtiḥ /",
    "GSP28prakp11u:1209": " bhāvyamānasyaiva kriyamāṇatvāt,",
    "GSP28prakp11u:1210": " tasya kṛtikarmatvāt /",
    "GSP28prakp11u:1211": " kimakārṣīt ?",
    "GSP28prakp11u:1212": " apākṣīt kiṃ karoti ?",
    "GSP28prakp11u:1213": " pacati ?",
    "GSP28prakp11u:1214": " kiṃ kariṣyati,",
    "GSP28prakp11u:1215": " pakṣyati,",
    "GSP28prakp11u:1216": " iti praśnottaradarśanāt,",
    "GSP28prakp11u:1217": " karotyarthassarvākhyātairabhidhīyata iti gamyate /",
    "GSP28prakp11u:1218": " anyathā karotyarthaviṣayapraśne taduttarānupapattiḥ /",
    "GSP28prakp11u:1219": " 1241tatra satyāmapi prakṛtau dhañantādiṣu karotyarthānavabodhāt,",
    "GSP28prakp11u:1220": " ākhyātapratyayasannidhāne ca tadavagamāt,",
    "GSP28prakp11u:1221": " ākhyātānāmeva sor'tha iti niścīyate /",
    "GSP28prakp11u:1222": " tannirāsaḥ /",
    "GSP28prakp11u:1223": " tadasat /",
    "GSP28prakp11u:1224": " kiṃ karotītyasya praśnasya yadyayamarthaḥ-yatkaroti,",
    "GSP28prakp11u:1225": " tatkimiti,",
    "GSP28prakp11u:1226": " tatra cetpacatītyuttaraṃ syāt,",
    "GSP28prakp11u:1227": " tadā pākaṃ karotītyasminnarthe pacatīti varttate /",
    "GSP28prakp11u:1228": " tathā ca siddhyedākhyātānāṃ karotyarthatā /",
    "GSP28prakp11u:1229": " na caitadevam /",
    "GSP28prakp11u:1230": " anavagate hi dhātuvācye vyāpāraviśeṣe,",
    "GSP28prakp11u:1231": " tadviśeṣa eva-evaṃpṛcchyate,",
    "GSP28prakp11u:1232": " tatra pacatītyuttaram /",
    "GSP28prakp11u:1233": " tathā ca na siddhyati dhātvarthātiriktakarotyarthavacanatā'khyātānām /",
    "GSP28prakp11u:1234": " sarve dhātvarthāśca kasyacidabhūtasya bhavane 'nukūlatāṃ bhajantaḥ karotyarthatāmāpannāḥ karotinā praṣṭum,",
    "GSP28prakp11u:1235": " nirdeṣṭuñca śakyanta iti,",
    "GSP28prakp11u:1236": " tadviśeṣapraśnottare eva te /",
    "GSP28prakp11u:1237": " kiñca dhātuvācyavyāpāraviśeṣaviṣayatvenāpi praśno-ttarayorupapattau,",
    "GSP28prakp11u:1238": " tadatiriktakarotyarthavācakatā'khyātānāṃ na śakyate vaktum /",
    "GSP28prakp11u:1239": " api ca saprayatnakriyeṣu devattādiṣu vyāpārabhedasambhavāt ghaṭetāṃ praśnottare /",
    "GSP28prakp11u:1240": " vyatiriktakarotyarthaviṣaye “kiṃ karotī“ti praśne,",
    "GSP28prakp11u:1241": " “gacchatī“ti cottare gamanātiriktavyāpārāmāvādanupapattireva syāt /",
    "GSP28prakp11u:1242": " dhātvarthaviśeṣaviṣayatve tu tatrāpyupapattiḥ /",
    "GSP28prakp11u:1243": " atha tatrāpi saṃyoga-vibhāgau dhātvarthaḥ,",
    "GSP28prakp11u:1244": " parispandastu vibhaktyartha iti,",
    "GSP28prakp11u:1245": " tatrāpi dhātvarthavyatiriktavyāpārasambhavānnānupapattiḥ /",
    "GSP28prakp11u:1246": " tanna /",
    "GSP28prakp11u:1247": " parispandasyaiva gamivācyatvāt /",
    "GSP28prakp11u:1248": " tathāhi---na kevale saṃyoge,",
    "GSP28prakp11u:1249": " vibhāge vā gameḥ prayogaḥ,",
    "GSP28prakp11u:1250": " sthāṇau śyenena viyukte,",
    "GSP28prakp11u:1251": " saṃyukte vāprayogāt /",
    "GSP28prakp11u:1252": " nāpi dvayoḥ,",
    "GSP28prakp11u:1253": " utpatya-nipatite śyene sthāṇau prayogaprasaṅgāt /",
    "GSP28prakp11u:1254": " ekakriyākṣaṇajanyau saṃyoga--vibhāgau gamivācyāviti yadyucyeta /",
    "GSP28prakp11u:1255": " tarhi kriyaivāstuvācyā,",
    "GSP28prakp11u:1256": " kimasāvupādhikoṭau niveśyate /",
    "GSP28prakp11u:1257": " evaṃ hyupādhisamāśrayagauravameva parihṛtaṃ bhavati /",
    "GSP28prakp11u:1258": " api ca vṛddhavyavahārācchabdārthanirṇayaḥ /",
    "GSP28prakp11u:1259": " na cā'ravyātānāṃ bhāvanāvacanatvamantareṇa kasyacidvṛddhavyavahārasyānupapattiḥ /",
    "GSP28prakp11u:1260": " praśnottare tu sambandhajñānottarakālabhāvinī,",
    "GSP28prakp11u:1261": " ato na tadvaśena sambandhinirūpaṇā /",
    "GSP28prakp11u:1262": " kartrādisaṃkhyāmātravācitayā'khyātaprayogopapattau,",
    "GSP28prakp11u:1263": " nādhikaṃ vācyaṃ śakyaṃ kalpayitum /",
    "GSP28prakp11u:1264": " api ca “pākaṃ karoti devadattaḥ” ityatra tāvatpacyarthaṃ pākaśabdo bravīti,",
    "GSP28prakp11u:1265": " tadanuguṇantu puruṣaprayatnaṃ karotirācaṣṭe,",
    "GSP28prakp11u:1266": " ākhyātantu kevalakartṛsaṃkhyāṃ vaktīti,",
    "GSP28prakp11u:1267": " siddhaṃ tanmātravācitvam /",
    "GSP28prakp11u:1268": " ato 'nyatrāpi tatraiva varttata iti yuktam /",
    "GSP28prakp11u:1269": " evaṃ “pacati devadattaḥ” ityasya yadvivaraṇaṃ---pākaṃ karotīti /",
    "GSP28prakp11u:1270": " tadapyanupapannam /",
    "GSP28prakp11u:1271": " pacatītyatra yaḥ puruṣaprayatnaḥ yatsambandhena pacyarthassādhyabhūtaḥ,",
    "GSP28prakp11u:1272": " taṃ karotinā prakṛtibhūtenopādāya vivaraṇopapatteḥ /",
    "GSP28prakp11u:1273": " yatrāpi “ratho gamanaṃ karoti“ti na prayatno 'paro 'sti,",
    "GSP28prakp11u:1274": " tatrāpi gamanasya sādhyatāṃ darśayitum,",
    "GSP28prakp11u:1275": " gauṇaḥ karoti prayogo draṣṭavyaḥ /",
    "GSP28prakp11u:1276": " pakṣadvaye 'pi tulyatvāt /",
    "GSP28prakp11u:1277": " maṇḍanamiśramatopanyāsa-nirāsau /",
    "GSP28prakp11u:1278": " yastu---“devadatta odanaṃ pacatī“tyādau vṛddhavyavahāre eva prakṛtyarthātirikte prayatne prayogādāravyātānāṃ tadarthatāmāha /",
    "GSP28prakp11u:1279": " sa itthaṃ śikṣayitavyaḥ---",
    "GSP28prakp11u:1280": " vatsa / kiṃ na vetsi “ananyalabhyaśśabdārthaḥ” iti /",
    "GSP28prakp11u:1281": " iha ca prakṛtyarthākṣepeṇāpi prayatnapratipattyupapatteḥ,",
    "GSP28prakp11u:1282": " na śakyate tadvācakatā'khyātānāmāśrayitum---iti /",
    "GSP28prakp11u:1283": " kāryavācināmeva kṛtivācitvanirūpaṇam /",
    "GSP28prakp11u:1284": " nanu prābhākarā api bhāvanāvācakatāṃ na kathamāravyātapratyayasyecchanti /",
    "GSP28prakp11u:1285": " ucyate---na sarvākhyātapratyayānāṃ bhāvanāvacanatvamabhyupemaḥ,",
    "GSP28prakp11u:1286": " kintu kāryābhidhāyino liṅādayaḥ kāryasyānyathānabhidhānāt kṛtyabhidhāyina iṣyante /",
    "GSP28prakp11u:1287": " kṛtisambandhi hi kāryaṃ kṛtyanabhidhāne nābhihitaṃ syāt /",
    "GSP28prakp11u:1288": " nahyasti sambhavaḥ,",
    "GSP28prakp11u:1289": " kṛtiśca nābhidhīyate,",
    "GSP28prakp11u:1290": " kāryañcābhidhīyate---iti /",
    "GSP28prakp11u:1291": " atha matam /",
    "GSP28prakp11u:1292": " yathā daṇḍītyatra pratyayena daṇḍo nābhidhīyate,",
    "GSP28prakp11u:1293": " atha ca tadviśiṣṭapuruṣapratītiḥ,",
    "GSP28prakp11u:1294": " evamihāpi bhavediti /",
    "GSP28prakp11u:1295": " tanna /",
    "GSP28prakp11u:1296": " tatrāpyapratīte daṇḍe,",
    "GSP28prakp11u:1297": " na tadvati pratyayaḥ /",
    "GSP28prakp11u:1298": " asti ca tatra prakṛtibhūto daṇḍaśabdaḥ,",
    "GSP28prakp11u:1299": " sa ca tasya pratyāyayitā /",
    "GSP28prakp11u:1300": " na ceha tathā sambhavati,",
    "GSP28prakp11u:1301": " prakṛtīnāṃ 1244puruṣavyāpārābhidhānāniyamāt /",
    "GSP28prakp11u:1302": " puruṣo hi cetanaḥ kāryaṃ liṅādibhiravabudhyate /",
    "GSP28prakp11u:1303": " na cāsau parakṛtisambandhi svayaṃ kāryaṃ boddhumalamiti,",
    "GSP28prakp11u:1304": " tadīyakṛtyabhidhānameṣitavyam /",
    "GSP28prakp11u:1305": " tasya ca kṛtiḥ prayatnarūpā /",
    "GSP28prakp11u:1306": " na ca sarvathā 1245tadananubhave tadabhidhāyina iti,",
    "GSP28prakp11u:1307": " na daṇḍinyāyasyāyaṃ viṣayaḥ /",
    "GSP28prakp11u:1308": " syānmatam /",
    "GSP28prakp11u:1309": " yathā liṅa kartrādisaṃkhyāmātravacanatā,",
    "GSP28prakp11u:1310": " kriyākṣepeṇa ca kartrādīnāṃ pratītiḥ /",
    "GSP28prakp11u:1311": " tathehāpi kriyā prayatnamākṣipati,",
    "GSP28prakp11u:1312": " mā bhūttasya liṅvācyatā--iti /",
    "GSP28prakp11u:1313": " tadasat /",
    "GSP28prakp11u:1314": " yadyapi prakṛtyarthabhūtayā kriyayā prayatna ākṣipyate /",
    "GSP28prakp11u:1315": " tathāpi tadāyattasiddhikatayā1246 kathamapūrvaṃ gamyate /",
    "GSP28prakp11u:1316": " prayatnābhidhāne tadavacchinnatayā pratīyamānaṃ1247 tadāyattasiddhikamavagamyate, nānyathā /",
    "GSP28prakp11u:1317": " na ca kṛttyanavacchinnasvarūpamātreṇāpūrvamabhihitaṃ kṛtimākṣeptumalam /",
    "GSP28prakp11u:1318": " avagatasambandhaṃ hi vastvākṣipyate /",
    "GSP28prakp11u:1319": " na ca śabdamantareṇāpūrvasya prayatnasambandhāvagame 1248kāraṇamasti /",
    "GSP28prakp11u:1320": " ataḥ kathaṃ tat prayatnamākṣipet /",
    "GSP28prakp11u:1321": " tasmādapūrvakāryabhidhāyināṃ prayatnābhidhānamavaśyamāśrayaṇīyamiti,",
    "GSP28prakp11u:1322": " viṣayakaraṇīye nipuṇataramupapāditamityalamatiprasaṅgena // 4 //",
    "GSP28prakp11u:1323": " tatra na kriyāmatraṃ tāvadahaṃ budhvā pravṛttaḥ,",
    "GSP28prakp11u:1324": " nāpi phalamātram,",
    "GSP28prakp11u:1325": " na kriyāphalasambandhamātraṃ vā /",
    "GSP28prakp11u:1326": " kriyā--phalayossādhya-sādhanatāvagame 'pi na pravṛttirupapadyate /",
    "GSP28prakp11u:1327": " tṛptihetau bhojane 'tīte,",
    "GSP28prakp11u:1328": " vartamāne vāpravṛtteḥ,",
    "GSP28prakp11u:1329": " bhaviṣyatyapi tatsādhane sāmudravidākhyāta ivānuṣṭhānābhāvāt /",
    "GSP28prakp11u:1330": " puruṣāśayāvagamastu prabṛttihetutvenā'śaṅkito 'pi,",
    "GSP28prakp11u:1331": " svatantrapravṛttau vyutpitsordūrotsāritatvāt /",
    "GSP28prakp11u:1332": " kintu kāryatāṃ budhvā pravṛtto 'ham,",
    "GSP28prakp11u:1333": " mamedaṃ kāryathmati pratītya---ahaṃ sarvatra pravṛttaḥ /",
    "GSP28prakp11u:1334": " tathāhi---",
    "GSP28prakp11u:1335": " āstāṃ tāvatkriyā loke gamanā-gamanādikā /",
    "GSP28prakp11u:1336": " antatasstanyapānādistṛptikārariṇyapi1249 kriyā // 5 //",
    "GSP28prakp11u:1337": " sā yāvanmama kāryeyamiti naivāvadhāryate /",
    "GSP28prakp11u:1338": " tāvatkadā'pi me tatra pravṛttirabhavanna1250 hi // 6 //",
    "GSP28prakp11u:1339": " brahmasiddhikato matenā'śaṅkā /",
    "GSP28prakp11u:1340": " 1251atrāpara āha /",
    "GSP28prakp11u:1341": " satyaṃ---kāryāvagamādeva pravṛttiḥ /",
    "GSP28prakp11u:1342": " iṣṭasādhanataiva tu kāryatā,",
    "GSP28prakp11u:1343": " na parā kācit,",
    "GSP28prakp11u:1344": " saiva pravṛttiheturvidhirucyate /",
    "GSP28prakp11u:1345": " tadāha---",
    "GSP28prakp11u:1346": " “apekṣitopāyataiva vidhiriṣṭo manīṣibhiḥ /",
    "GSP28prakp11u:1347": " ato hyadhyavasāyādirnākasmānnābhidhānataḥ” //",
    "GSP28prakp11u:1348": " [bra. si. kāṃ. 3, 103 1 / 2 104 1 /",
    "GSP28prakp11u:1349": " 2 pṛ0 115] iti /",
    "GSP28prakp11u:1350": " 1252tathā “puṃso neṣṭābhyupāyatvāt kriyāsvanyaḥ pravarttakaḥ /",
    "GSP28prakp11u:1351": " pravṛttihetuṃ dharmañca pravadanti pravarttanām //",
    "GSP28prakp11u:1352": " [vi. vi. ślo. 26 pṛ0 243] iti /",
    "GSP28prakp11u:1353": " kartturiṣṭābhyupāye hi karttavyamiti lokadhīḥ /",
    "GSP28prakp11u:1354": " viparīte tvakartavyamiti tadviṣaye tataḥ //",
    "GSP28prakp11u:1355": " [vi. vi. ślo. 30 pṛ0 302] iti ca /",
    "GSP28prakp11u:1356": " tannirāsaḥ /",
    "GSP28prakp11u:1357": " tatra tāvadidameva vaktavyam /",
    "GSP28prakp11u:1358": " atītasya 1253vartamānasya ceṣṭasādhanatā'sti,",
    "GSP28prakp11u:1359": " na ca tat kāryatayā'vasīyate /",
    "GSP28prakp11u:1360": " tenānyā kāryatā,",
    "GSP28prakp11u:1361": " anyā ceṣṭasādhanatā---iti /",
    "GSP28prakp11u:1362": " tathā pravṛttirapi tanmātrāvagamāyattā na bhavatītyupekṣyaiva tāvat taṃ,",
    "GSP28prakp11u:1363": " phalasādhanatā---kāryatayorbhedaṃ vinirdiśati---",
    "GSP28prakp11u:1364": " 1254phalasādhanatā nāma yā sā naiva ca kāryatā /",
    "GSP28prakp11u:1365": " kāryatā kṛtisādhyatvaṃ phalasādhanatā punaḥ // 7 //",
    "GSP28prakp11u:1366": " karaṇatvaṃ phalotpāde bhidyete te parasparam /",
    "GSP28prakp11u:1367": " yadyapyekavastuniveśitā dvayoḥ,",
    "GSP28prakp11u:1368": " tathāpi svarūpabhedo 'styeva /",
    "GSP28prakp11u:1369": " tadeva hi vastu phalaṃ pratyupāyabhāvātphalasādhanamityucyate,",
    "GSP28prakp11u:1370": " kṛtyadhīnātmalābhatayā ca kāryamiti // 7 //",
    "GSP28prakp11u:1371": " kimitīṣṭābhyupāyeṣveva karttavyatāvagamaḥ,",
    "GSP28prakp11u:1372": " anyatra netyatrā'ha--- /",
    "GSP28prakp11u:1373": " kintu svayaṃ kleśarūpaṃ karma yatkāryatāṃ vrajet // 8 //",
    "GSP28prakp11u:1374": " phalasādhanatā tatra 1255kāraṇaṃ tena kāryatā /",
    "GSP28prakp11u:1375": " tadbhāvabhāvinī nityaṃ tadā saiva1256 prakāśate // 9 //",
    "GSP28prakp11u:1376": " svabhāvena hi karmāṇi dukhotpādahetubhūtāni /",
    "GSP28prakp11u:1377": " teṣu kāryatvāvagamaḥ phalasādhanatāvagamanibandhanaḥ /",
    "GSP28prakp11u:1378": " kāryatā hi na kṛtyadhīnasiddhitāmātrarūpā,",
    "GSP28prakp11u:1379": " kintu kṛtiṃ prati pradhānabhūtaṃ sat yat tadadhīnasattākam,",
    "GSP28prakp11u:1380": " tatkāryamucyate /",
    "GSP28prakp11u:1381": " tacca kṛteḥ pradhānam,",
    "GSP28prakp11u:1382": " yadadhikṛtya kṛtiḥ pravartate /",
    "GSP28prakp11u:1383": " na ca duḥkhaṃ dukhahetuṃvādhikṛtyakṛteḥ pravṛttirupapannā,",
    "GSP28prakp11u:1384": " nāpyaduḥkham,",
    "GSP28prakp11u:1385": " aduḥkhahetuṃ vā /",
    "GSP28prakp11u:1386": " kintu sukhaṃ,",
    "GSP28prakp11u:1387": " sukhahetuṃ vā /",
    "GSP28prakp11u:1388": " tatra na tāvatsvayaṃ sukharūpaṃ karma,",
    "GSP28prakp11u:1389": " sukhasādhanamapi cenna syāt,",
    "GSP28prakp11u:1390": " na tasya kṛtiṃ prati prādhānyāvagamo1257 ghaṭate /",
    "GSP28prakp11u:1391": " ataḥ karmasu kāryatvāvagamaḥ phalasādhanatāvagamanibandhana iti,",
    "GSP28prakp11u:1392": " jñāpakakoṭiniviṣṭā phalasādhanatā 1258kāryatāmanurudhyate,",
    "GSP28prakp11u:1393": " na tvasau tadātmaiva /",
    "GSP28prakp11u:1394": " tathā cāsādhanasyāpi sukhasyaivāsti kāryatā /",
    "GSP28prakp11u:1395": " sukhaṃ hi sarvaḥ kāryatayāvaiti,",
    "GSP28prakp11u:1396": " na tasya phalasādhanatāmapekṣate /",
    "GSP28prakp11u:1397": " tena phalasādhanatottīrṇakāryatāvagamena me pravṛttiriti niścitya,",
    "GSP28prakp11u:1398": " vyutpitsamānaścaitraṃ pravarttamānaṃ dṛṣṭvānuminoti--caitro 'pi kāryabodhātpravartate---iti /",
    "GSP28prakp11u:1399": " caitrasya 1259pravṛttiḥ--dharmiṇī,",
    "GSP28prakp11u:1400": " kāryabodhapūrvikā--iti sādhyo dharmaḥ,",
    "GSP28prakp11u:1401": " buddhipūrvakatve sati pravṛttitvānmadīyapravṛttivaditi /",
    "GSP28prakp11u:1402": " liṅādayaśca pravṛttihetubhūtārthābhidhāyinaḥ kāryamevābhidadhate /",
    "GSP28prakp11u:1403": " tasyaivāvagatasya pravṛttyanantarakāraṇatvāt // 9 //",
    "GSP28prakp11u:1404": " icchā yadyapi pravṛttihetuḥ,",
    "GSP28prakp11u:1405": " tathāpi sā liṅādivācyā na bhavati /",
    "GSP28prakp11u:1406": " tadavagamasya pravṛttāvanapekṣitatvāt /",
    "GSP28prakp11u:1407": " utpannā hi sā pravṛttikāraṇam, nāvagatā /",
    "GSP28prakp11u:1408": " nanvevamapi kathaṃ liṅādīnāṃ kārye vyutpattirityatrā'ha---",
    "GSP28prakp11u:1409": " śabdāntarāṇi svārtheṣu vyutpadyante yathaiva hi /",
    "GSP28prakp11u:1410": " āvāpo-dvāpabhedena tathā kārye liṅādayaḥ // 10 // 1260//",
    "GSP28prakp11u:1411": " liṅādiyuktavākyaśravaṇe tadbhāvabhāvinyā pravṛttyā viśiṣṭakāryāvagatimanumāya,",
    "GSP28prakp11u:1412": " vākyasya 1261hetutāmadhyavasyati /",
    "GSP28prakp11u:1413": " tatrāpi 1262kor'thaḥ kena 1263śabdenābhihita iti vivecane,",
    "GSP28prakp11u:1414": " liṅānadyāvāpe1264 kāryāvagatidarśanāt,",
    "GSP28prakp11u:1415": " taduddhāre cādarśanāt,",
    "GSP28prakp11u:1416": " ta eva kāryāvagatiṃ kurvantīti śabdāntaravalliṅādīnāṃ kāryavācakatvavyutpattisiddhiḥ // 10 //",
    "GSP28prakp11u:1417": " nanu lokavyavahārāt liṅādayo vācakatayā vyutpādyamānāṃ praiṣādiṣvevavacakatayā vyutpattimarhanti /",
    "GSP28prakp11u:1418": " tatraiva teṣāṃ prayogadarśanādityaśaṅkyā'ha--- /",
    "GSP28prakp11u:1419": " kāryameva hi 1265vaktṛṇāṃ jyāyaḥ-sama-kanīyasām /",
    "GSP28prakp11u:1420": " pravarttyāpekṣayā bhedātpraiṣādivyapadeśabhāk // 11 //",
    "GSP28prakp11u:1421": " pravarttyapuruṣāpekṣayā jyāyasā vaktrā pratipādyamānaṃ kāryaṃ praiṣa iti vyapadiśyate /",
    "GSP28prakp11u:1422": " samenā /",
    "GSP28prakp11u:1423": " dya'mantraṇaṃ,",
    "GSP28prakp11u:1424": " hīnenādhyeṣaṇamiti,",
    "GSP28prakp11u:1425": " praiṣādipratipādakā api liṅādayaḥ 1266kāryameva pratipādanti,",
    "GSP28prakp11u:1426": " nār'thāntaram // 11 //",
    "GSP28prakp11u:1427": " kathaṃ punaravasīyate---kāryameva praiṣādivyapadeśabhāgityatrā'ha---",
    "GSP28prakp11u:1428": " kāryameva hi sarvatra pravṛttāvekakāraṇam /",
    "GSP28prakp11u:1429": " pravṛttyavyabhicāritvālliṅādyartho 'vadhāryate // 12 //",
    "GSP28prakp11u:1430": " pravṛttirhi bālena svātmani kāryāvagamapūrvikā pratipanneti,",
    "GSP28prakp11u:1431": " sarvapuruṣānapi pravarttamānāndṛṣṭvā kāryāvagamameva bālaḥ kalpayatīti,",
    "GSP28prakp11u:1432": " praiṣādīnāmapi pravṛttiḥ kāryāvagamanibandhaneti,",
    "GSP28prakp11u:1433": " kāryameva praiṣādivyapadeśayogīti siddham /",
    "GSP28prakp11u:1434": " vastutastu praiṣādīnāmapi 1267pravṛttyavyabhicāritvātkāryasya ca pravṛttiṣu sarvāsu hetubhūtatvātpraiṣādiṣvapi liṅādīnāṃ kāryamevār'tha iti niścīyate // 12 //",
    "GSP28prakp11u:1435": " kena punaḥ pramāṇena bālassvyaṃ kāryamavagacchati /",
    "GSP28prakp11u:1436": " yataḥ pravarttata ityatrā'ha---",
    "GSP28prakp11u:1437": " kṛtisādhyaṃ pradhānaṃ 1268yattatkāryamabhidhīyate1269 /",
    "GSP28prakp11u:1438": " 1270tacca mānāntareṇāpi vedyamodanapākavat // 13 //",
    "GSP28prakp11u:1439": " kṛtau satyāṃ bhāvāt,",
    "GSP28prakp11u:1440": " asatyāñcābhāvādanumānataḥ kṛtisādhyatā tāvadavagamyate /",
    "GSP28prakp11u:1441": " yadadhitkṛtya kṛtiḥ pravarttate,",
    "GSP28prakp11u:1442": " tatkṛteḥ pradhānam,",
    "GSP28prakp11u:1443": " prayatnaśca kṛtiḥ /",
    "GSP28prakp11u:1444": " sa ca mānasapratyakṣavedya iti,",
    "GSP28prakp11u:1445": " viśiṣṭaprayojanatāpi prayatnasya pratyakṣavedyaiva /",
    "GSP28prakp11u:1446": " tena pratyakṣā-numānābhyāṃ kāryamavagamyate /",
    "GSP28prakp11u:1447": " yathā codana-pākayoriti,",
    "GSP28prakp11u:1448": " na kiñcidanupapannam /",
    "GSP28prakp11u:1449": " upasaṃharati---",
    "GSP28prakp11u:1450": " evaṃ kāryātmake 'pyarthe vyutpadyante liṅādayaḥ /",
    "GSP28prakp11u:1451": " tadanviteṣu svārtheṣu tathā śabdāntarāṇyapi // 14 //",
    "GSP28prakp11u:1452": " evamapi kathaṃ mānāntarāvedyakāryavācitā liṅādīnāmityāśaṅkya,",
    "GSP28prakp11u:1453": " mīmāṃsāmavatārayati---",
    "GSP28prakp11u:1454": " saṃpradhāryamidantvatra tatkāryaṃ kiṃ kriyātmakam /",
    "GSP28prakp11u:1455": " yadvā tadyvatirekīti ....................... //",
    "GSP28prakp11u:1456": " ko nu nirṇaya ityatrā'ha---",
    "GSP28prakp11u:1457": " ................. tatra lokānusārataḥ // 15 //",
    "GSP28prakp11u:1458": " pramāṇāntaravijñeyā kriyā kāryeti yadyapi //",
    "GSP28prakp11u:1459": " loke hi liṅādiyuktavākyaśravaṇe viśiṣṭakriyānuṣṭhānadarśanāttadviṣayā kāryāvagatirliṅādibhiḥ kriyata iti yuktam,",
    "GSP28prakp11u:1460": " avagati-pravṛttyorekabiṣayatvāt /",
    "GSP28prakp11u:1461": " nahyanyatkāryatayāvagamya,",
    "GSP28prakp11u:1462": " anyatra bālaḥ pravarttate /",
    "GSP28prakp11u:1463": " kiñca kriyāyāṃ kāryabhūtāyāṃ liṅādiyuktavākyapratipādyāyāmabhyupagamyamānāyāṃ1271 śaktikalpanālāghavaṃ syādeva /",
    "GSP28prakp11u:1464": " tathāhi---dhātureva svārthaṃ bravītu,",
    "GSP28prakp11u:1465": " tathābhūtārthavācinastu dhātoḥ pare liṅādayo bhavantītyāśrīyate /",
    "GSP28prakp11u:1466": " liṅādiśravaṇe tu tathābhūtārthaṃparatayā1272 dhātuḥ prayukta ityavagamya,",
    "GSP28prakp11u:1467": " kāryabhūtadhātvarthāvagamassampadyate /",
    "GSP28prakp11u:1468": " yathā laḍādibhyo varttamānādyadhyavasāyaḥ,",
    "GSP28prakp11u:1469": " teṣvapi 1273vartamāner'the varttamānāddhātorlaḍityeva sūtrārthaḥ /",
    "GSP28prakp11u:1470": " kartrādisaṃkhyāmātravācitvameva kevalaṃ laḍādīnāmiva liṅādīnāmapyartha iti,",
    "GSP28prakp11u:1471": " kriyaiva kāryatayā vede 'pyavagamyata iti,",
    "GSP28prakp11u:1472": " yadyapi vivekāsamarthānāmavagatirbhavati1274 /",
    "GSP28prakp11u:1473": " 1275tathāpi vede ṣaṣṭhādyasiddhānte 'vasthite sati // 16 //",
    "GSP28prakp11u:1474": " svargakāmādayaḥ kārye niyojyatvena 1276sammatāḥ /",
    "GSP28prakp11u:1475": " 1277svargakāmādibhiśśbdairvaktavyā itayavasthitam // 17 //",
    "GSP28prakp11u:1476": " ṣaṣṭhādye hyetaduktam---liṅādiprayoge tāvatkāryāvagatirastīti nirvivādam /",
    "GSP28prakp11u:1477": " kṛtisādhyañca kāryaṃ bhavati /",
    "GSP28prakp11u:1478": " sati karttari tasyā'tmalābhaḥ /",
    "GSP28prakp11u:1479": " kartṛlābhaśca svasambandhikāryāvabodhe sati bhavati, nānyathā /",
    "GSP28prakp11u:1480": " tena yadyapi lokānusāreṇa kriyāyā eva kāryatayā bodhyamānāyā vākyārthatvāt,",
    "GSP28prakp11u:1481": " tadanvayitvāccetareṣāmapi1278 padārthānām,",
    "GSP28prakp11u:1482": " kārakatvādṛte cānyasya kriyānvayitvāsambhavāllohitoṣṇīṣanyāyena viśeṣaṇabhūtasvargakāmanāsamarpaṇaparatayā kartṛviśeṣaṇatvena svargakāmasyānvayo 'vagamyate /",
    "GSP28prakp11u:1483": " tathāpi svasambandhikāryaboddhṛtvenaivānvayo varṇanīya iti,",
    "GSP28prakp11u:1484": " niyojyasamarpakatvamevā'śrīyate--iti // 17 //",
    "GSP28prakp11u:1485": " evamapi kimityāha---",
    "GSP28prakp11u:1486": " niyojyassa ca kāryaṃ yassvakīyatvena buddhyate /",
    "GSP28prakp11u:1487": " tathāpi kimityāha---",
    "GSP28prakp11u:1488": " svargādiḥ kāmayogācca sādhyatvenaiva gamyate // 18 //",
    "GSP28prakp11u:1489": " sādhyaviṣayaiva hi sarvatra kāmanā bhavati,",
    "GSP28prakp11u:1490": " tena tatsambandhātsādhyabhūtaṃ svargādi kāmyamānatayā puruṣaṃ viśinaṣṭi---",
    "GSP28prakp11u:1491": " tena sādhyatvaparyantasvargādīcchāviśeṣitaḥ /",
    "GSP28prakp11u:1492": " tadeva śaknuyātkāryaṃ boddhuṃ yatkāmyasādhanam // 19 //",
    "GSP28prakp11u:1493": " maṇḍanamiśramatasyopanyāsaḥ /",
    "GSP28prakp11u:1494": " atra kaścidāha---yadyapi kāmanāyogātsādhyatā svargādīnāmavagamyate,",
    "GSP28prakp11u:1495": " tathāpi prakṛtakāryasādhyatvāvagamo niṣpramāṇaka eva,",
    "GSP28prakp11u:1496": " anyasādhyasyāpi sādhyatvasambhavāt /",
    "GSP28prakp11u:1497": " na ca yatkāmyate,",
    "GSP28prakp11u:1498": " tasyāvaśyaṃ sādhanamasti /",
    "GSP28prakp11u:1499": " manorathaparamparāhṛtacetaso hi tannāsti,",
    "GSP28prakp11u:1500": " yanna kāmanāviṣayībhavati /",
    "GSP28prakp11u:1501": " na ca tasya sarvasya sādhanaṃ bhavati,",
    "GSP28prakp11u:1502": " sarvajñatvamapi kecitkāmayante,",
    "GSP28prakp11u:1503": " na ca tasyopāyasambhavaḥ /",
    "GSP28prakp11u:1504": " atha tadicchāvato 'tatsādhane kartrṛtā nopapadyate /",
    "GSP28prakp11u:1505": " katha1279 nopapadyeta /",
    "GSP28prakp11u:1506": " dṛśyante hi grāmābhigamanakāmā 1280api yādṛcchikīṣu kriyāsu pravarttamānāḥ /",
    "GSP28prakp11u:1507": " api ca sarvo 'bhyudayārthyeva1281 puruṣaḥ,",
    "GSP28prakp11u:1508": " tathāpi prāyaśastadvirodhiṣvevendriyārtheṣu pravarttamāno dṛśyate-iti /",
    "GSP28prakp11u:1509": " tannirāsaḥ /",
    "GSP28prakp11u:1510": " atrocyate---svargādikaṃ kāmayamānasya tadeva kāryatayā baboddhumavakalpate,",
    "GSP28prakp11u:1511": " yadeva tasya kāmyamānasya siddhyanuguṇam /",
    "GSP28prakp11u:1512": " anyathā hi tatkāminā satā tatkāryatayānavabuddhaṃ syāt /",
    "GSP28prakp11u:1513": " aparityaktatatkāmanāsambandho hi tatsādhanaṃ kāryatayāvabudhyate /",
    "GSP28prakp11u:1514": " tasmādyatkāmino yatkāryatayopadiśyate,",
    "GSP28prakp11u:1515": " tattasnaya kāmyasya 1282sādhanamiti niyojyakāryānvayānupapattyaiva gamyate // 19 //",
    "GSP28prakp11u:1516": " evaṃ sati kiṃ phalamityāha---",
    "GSP28prakp11u:1517": " liṅādistatra kāryañcet kriyāmevāvabodhayet /",
    "GSP28prakp11u:1518": " samanvayo niyojyena tadānīmeva hīyate // 20 //",
    "GSP28prakp11u:1519": " kathamityāha---",
    "GSP28prakp11u:1520": " kriyā hi kṣaṇikatvena na kālāntarabhāvināḥ /",
    "GSP28prakp11u:1521": " svargādeḥ 1283kāmyamānasrū 1284samarthā jananaṃ prati // 21 //",
    "GSP28prakp11u:1522": " iṣṭasyājanikā sā ca niyojyena phalārthinā /",
    "GSP28prakp11u:1523": " kāryatvena na sambandhamarhati kṣaṇabhaṅginī // 22 //",
    "GSP28prakp11u:1524": " kāryavirodhi karmeti pramāṇāntarasiddham /",
    "GSP28prakp11u:1525": " parispando hyuttaradeśasaṃyogodayāpavargītyāśutaravināśī,",
    "GSP28prakp11u:1526": " svargaśca niyatadeśāntara---kālāntarabhogyaḥ /",
    "GSP28prakp11u:1527": " maṇḍanamiśramatānuvādaḥ /",
    "GSP28prakp11u:1528": " 1285nanu prītimātravacanassvarga iti ṣaṣṭhādye sādhitam,",
    "GSP28prakp11u:1529": " prītisādhaneṣu dravyeṣu svargaśabdaprayogāt /",
    "GSP28prakp11u:1530": " na ca teṣu svarūpanibandhana eva tatprayogaḥ,",
    "GSP28prakp11u:1531": " prītyapagame tadabhāvāt /",
    "GSP28prakp11u:1532": " na ca tatsādhanavacanatā tadanabhidhāne ghaṭate,",
    "GSP28prakp11u:1533": " tadabhidhānābhyūpagame tadvācakataiva /",
    "GSP28prakp11u:1534": " lakṣaṇayā tatsādhane prayogopapatteḥ,",
    "GSP28prakp11u:1535": " tatra śaktikalpanāparikṣayāt /",
    "GSP28prakp11u:1536": " akhaṇḍaśabdatayā ca daṇḍinyāyasyāsambhavāttadantargatasya daṇḍaśabdasya daṇḍapratyāyakatvasambhavāt /",
    "GSP28prakp11u:1537": " prīteśca karmānantarabhāvitvamapi na sambhavatyeva /",
    "GSP28prakp11u:1538": " tannirāsaḥ /",
    "GSP28prakp11u:1539": " ucyate /",
    "GSP28prakp11u:1540": " na prītimātravacanatayā jyotiṣṭomādicodanāsu svargaśabdasya prayogo 'vakalpate1286,",
    "GSP28prakp11u:1541": " arthavādeṣu duḥkhāsambhinnacirataropabhogyābhilāṣopaneyaprītiśravaṇāt /",
    "GSP28prakp11u:1542": " tatra yadi vidhyuddeśagatassvargaśabdastathāvidhaprītiparatayā na varṇyate,",
    "GSP28prakp11u:1543": " tadātiparokṣār'thavādapadānāṃ vṛttirādṛtā na bhavediti,",
    "GSP28prakp11u:1544": " tadānuguṇyena tādaśyāmeva prītau svargaśabdaḥ prayukta iti niścītate /",
    "GSP28prakp11u:1545": " tathābhūtā1287 ca sā niyatameva deśāntarabhogyā /",
    "GSP28prakp11u:1546": " ato na karmānantarabhāvinīti,",
    "GSP28prakp11u:1547": " na tatra karmaṇa āśutaravināśinassādhanatāvakalpate /",
    "GSP28prakp11u:1548": " yasmin hi pūrvavarttini yanniṣpādyate,",
    "GSP28prakp11u:1549": " tattasya sādhanamitilokapratītiḥ /",
    "GSP28prakp11u:1550": " ata eva ca vinaṣṭasyāpi karmaṇaśśāstreṇa sādhanatvaṃ bodhata iti ye bruvate,",
    "GSP28prakp11u:1551": " te 'pi nirastāḥ /",
    "GSP28prakp11u:1552": " evaṃ cāsāvāśutaravināśinī kriyā svargakāminā niyojyena saha kāryatayā sambandhuṃ nār'hati,",
    "GSP28prakp11u:1553": " svargaṃ prati sādhanatvānupapatteḥ // 20 // - 22 //",
    "GSP28prakp11u:1554": " tasmānniyojyasambandhasamarthaṃ vidhivācibhiḥ /",
    "GSP28prakp11u:1555": " kāryaṃ kālāntarasthāyi kriyāto bhinnamucyate // 23 //",
    "GSP28prakp11u:1556": " nanu kriyaiva kāryatayocyatām,",
    "GSP28prakp11u:1557": " astu saiva 1288phalasādhanam /",
    "GSP28prakp11u:1558": " tena tasyā api niyojyasaṃbandho ghaṭata eva /",
    "GSP28prakp11u:1559": " na tvasau kṣaṇabhaṅginī dehāntaropabhogyasvargasādhanatāṃ kathamavalambiṣyate /",
    "GSP28prakp11u:1560": " ucyate /",
    "GSP28prakp11u:1561": " varaṃ tasyā eva tadanupapattyā ciratarāvasthāyitākalpanā,",
    "GSP28prakp11u:1562": " na punaradṛṣṭasyāśrutasya tadatirekiṇor'thasya kalpanā /",
    "GSP28prakp11u:1563": " yadi 1289vā karmaṇa eva śaktiravasthāyinītyabhyupagamyatām /",
    "GSP28prakp11u:1564": " tadidamubhayamapi pramāṇāntaravirodhānna kalpanāmarhati /",
    "GSP28prakp11u:1565": " avirodhi hi pratītasiddhyartha kalpayituṃ śakyam /",
    "GSP28prakp11u:1566": " karmaṇaścā'śutaravināśinaściratarāvasthāyitā pramāṇāntaraviruddhā1290 /",
    "GSP28prakp11u:1567": " vārtikamatopanyāsa-nirāsau /",
    "GSP28prakp11u:1568": " śaktimati cātīte śaktirapyatīteti pramāṇāntarasiddhamiti,",
    "GSP28prakp11u:1569": " na sāpi sthāyinī śakyā kalpayitum /",
    "GSP28prakp11u:1570": " 1291api cā'śraye nivṛtte,",
    "GSP28prakp11u:1571": " kimāśrayā śaktiravatiṣṭhatām /",
    "GSP28prakp11u:1572": " ātmāśriteti cet /",
    "GSP28prakp11u:1573": " nānyadīyā śaktiranyatra vartate,",
    "GSP28prakp11u:1574": " pramāṇāntaravirodhādeva /",
    "GSP28prakp11u:1575": " kiñca śathkatamatyasati,",
    "GSP28prakp11u:1576": " śakteḥ phalaṃ na yuktam /",
    "GSP28prakp11u:1577": " śakmimaddhi sādhanam,",
    "GSP28prakp11u:1578": " na śaktiḥ kevalā1292,",
    "GSP28prakp11u:1579": " anyathā śaktitvaṃ na syāt /",
    "GSP28prakp11u:1580": " devatāprasādasya phalaprayojakatvaśaṅkā 1293nanu yāgādikriyā devatārādhanopāyabhūtā satī kāryatayocyatām,",
    "GSP28prakp11u:1581": " sā tatprattyāsattidvāreṇa kālāntare 'pi phalaṃ janayitumalameva /",
    "GSP28prakp11u:1582": " devatā phaladānasamarthā karmabhirārādhyate,",
    "GSP28prakp11u:1583": " sā'rādhitā prasīdati,",
    "GSP28prakp11u:1584": " prasannā ca kartrṝnkālāntare 'pi phalena yojayatyeva---iti /",
    "GSP28prakp11u:1585": " tannirāsaḥ /",
    "GSP28prakp11u:1586": " naitadevam /",
    "GSP28prakp11u:1587": " yāgādīnāṃ devatārādhanahetutve pramāṇābhāvāt /",
    "GSP28prakp11u:1588": " na hi devatārādhanopāyabhūto yāga ityatra kiñcitpramāṇamasti /",
    "GSP28prakp11u:1589": " nanu devapūjārtha eva yajissmaryate /",
    "GSP28prakp11u:1590": " pūjo ca sarvā /",
    "GSP28prakp11u:1591": " pūjyamānārādhanārthetyavagatam /",
    "GSP28prakp11u:1592": " ucyate /",
    "GSP28prakp11u:1593": " na smṛtiḥ pramāṇam,",
    "GSP28prakp11u:1594": " smṛtitvādeva /",
    "GSP28prakp11u:1595": " pramāṇāntarāpekṣayā ca smṛtīnāmarthavarṇanam,",
    "GSP28prakp11u:1596": " tadanuvarttitvāttāsām /",
    "GSP28prakp11u:1597": " na ca pramāṇāntareṇa devatāsādhanopāyatā ayāgasyāvagamyata ityuktam /",
    "GSP28prakp11u:1598": " ato devatoddeśena dravyatyāgo yāga iti,",
    "GSP28prakp11u:1599": " gauṇaṃ devatāpūjātmakatvamavagantavyam,",
    "GSP28prakp11u:1600": " pūjāpi pūjyoddeśenaiva hi pravarttate--iti /",
    "GSP28prakp11u:1601": " apa ca sā karmabhirārādhyate,",
    "GSP28prakp11u:1602": " yā'rādhanaṃ pratipadyate /",
    "GSP28prakp11u:1603": " nānādeśagāminā purūṣeṇānuṣṭhīyamānayāgātmakapūjāvagamaśca devatāyā iti,",
    "GSP28prakp11u:1604": " pramāṇaviruddhameva 1294vigrahavataśca pratipattiyogitā,",
    "GSP28prakp11u:1605": " tasya ca vedenānādinā'rādhyatayā pratipādanamapi pramāṇāntaraviruddhameva,",
    "GSP28prakp11u:1606": " tasyānāditvānupapatteḥ /",
    "GSP28prakp11u:1607": " devatādhikaraṇe [mī. da. 9. 1. 4] ca prapañcenāyamartho nirasta iti,",
    "GSP28prakp11u:1608": " nātīvātra yatitavyam /",
    "GSP28prakp11u:1609": " yāgasya puruṣasaṃskārakatvaśaṅkā /",
    "GSP28prakp11u:1610": " athāpi syātpuruṣasaṃskārahetubhūtaiva kriyā śabdena kāryatayocyate,",
    "GSP28prakp11u:1611": " tasyāśca svargakāmādipuruṣasambandhātpuruṣasaṃskārādeva kālāntare phalaṃ bhaviṣyati--iti /",
    "GSP28prakp11u:1612": " tanna /",
    "GSP28prakp11u:1613": " puruṣasaṃskārakatve pramāṇābhāvāt /",
    "GSP28prakp11u:1614": " na hi pramāṇāntarataḥ,",
    "GSP28prakp11u:1615": " śabdato vā puruṣasaṃskārahetutā yāgādīnāmavasīyata iti “karmāṇyārambhabhāvyatvādi” [mī. da. a. 11. pā. 1 sū. 20] tyatroktam /",
    "GSP28prakp11u:1616": " kriyākāryatvaśaṅkā /",
    "GSP28prakp11u:1617": " nanu kriyaiva kāryatayocyatām,",
    "GSP28prakp11u:1618": " phalasādhanatā ca tasyā evā'śrīyatām /",
    "GSP28prakp11u:1619": " tadanyathānupapattyā tu kiñcidapyaparaṃ tañjanyaṃ phalodayānuguṇaṃ kālāntarasthāyyātmāśrayaṃ parikalpyatām,",
    "GSP28prakp11u:1620": " mā bhūttasya liṅādivācyatā---iti /",
    "GSP28prakp11u:1621": " kāryaṃ liṅādivācyamiti svamatanirūpaṇam /",
    "GSP28prakp11u:1622": " ucyate---taddhi tadanupapattyā kalpyate,",
    "GSP28prakp11u:1623": " yadyasyopapādakam /",
    "GSP28prakp11u:1624": " na ca kriyājanyenānyena phalajanakena kalpitena kriyāyāḥ phalasādhanatopapāditā bhavati /",
    "GSP28prakp11u:1625": " na hi sādhanasādhanaṃ tasya sādhanaṃ bhavati,",
    "GSP28prakp11u:1626": " avāntaravyāpāro vā,",
    "GSP28prakp11u:1627": " śaktirvā tatsādhanatāṃ nirvāhayati /",
    "GSP28prakp11u:1628": " vyāpārayogitayaiva śaktimatāṃ sādhanatā yataḥna cā'tmasamavāyyarthāntaraṃ karmaṇāmavāntaravyāpāraḥ,",
    "GSP28prakp11u:1629": " nāpi śaktiriti,",
    "GSP28prakp11u:1630": " na tasyār'thāpattigamyatā yuktā /",
    "GSP28prakp11u:1631": " kintvanvitābhidhāne sthite,",
    "GSP28prakp11u:1632": " niyojyānuguṇyācchabdavācyataivāciteti sūktam---",
    "GSP28prakp11u:1633": " 1296niyojyasambandhasamarthaṃ kālāntarasthāpi kāryaṃ kriyātiriktaṃ liṅādibhirevocyate---iti /",
    "GSP28prakp11u:1634": " gurumatasarvasvavarṇanam /",
    "GSP28prakp11u:1635": " 1297atraiṣā prakriyā /",
    "GSP28prakp11u:1636": " codanāsūtre kāryārthatā pratipāditā /",
    "GSP28prakp11u:1637": " ṣaṣṭhādye tasyaiva kāryasya svasambandhitayā bodhyassvargakāmādirniyojya iti vyutpāditam /",
    "GSP28prakp11u:1638": " svargakāmanā ca niyojyaviśeṣaṇamityekādaśādye [mī. da. 11. 1. 1.] vyutpāditam /",
    "GSP28prakp11u:1639": " tasya ca kāryasya niyojyaviśeṣaṇībhūtakāmyotpattihetutvamiti bādaryadhikaraṇe [mī. da. 3. 1. 3] rāddhāntitam /",
    "GSP28prakp11u:1640": " tacca tathābhūtaṃ kāryaṃ kriyārūpaṃ na bhavati,",
    "GSP28prakp11u:1641": " tasyāḥ phalasādhanatvāyogāt /",
    "GSP28prakp11u:1642": " devatārādhanamukhena tāvat phalasādhanatā nāstīti devatādhikaraṇai [mī. da. 9. 1. 4] vyutpāditam /",
    "GSP28prakp11u:1643": " puruṣasaṃskāramukhena nāstīti “karmāṇyārambhabhāvyatvādi“tyatroktam /",
    "GSP28prakp11u:1644": " karmaṇaḥ, tacktervā sthāyitā neti cāpūrvādhikaraṇe [mī. da. 2. 1. 2.] pratipāditam /",
    "GSP28prakp11u:1645": " ato niyojyānvayamukhena mānāntarāpūrvamātmasamavāyi kāryaṃ liṅādibhirabhidhayata ityanekanyāyasādhyam /",
    "GSP28prakp11u:1646": " kāryañca kṛtisādhyam /",
    "GSP28prakp11u:1647": " kṛtiśca puṃsāṃ prayatna eva /",
    "GSP28prakp11u:1648": " na ca cāsau bhāvārthamantareṇāstīti,",
    "GSP28prakp11u:1649": " 1298tatsambaddha evocyataiti bhāvārthādhikaraṇe [ 2. 1 . 1 ] sthitam /",
    "GSP28prakp11u:1650": " sa ca bhāvārthassambadhyamānastamavacchinattīti,",
    "GSP28prakp11u:1651": " śabdāntarādhikaraṇe [mī. da. 2. 2. 1] nirṇītam /",
    "GSP28prakp11u:1652": " viṣayabhūtaśca bhāvārthaḥ karaṇībhavatīti bādaryadhikaraṇe evoktam,",
    "GSP28prakp11u:1653": " svakāryasādhane bhāvārthe puruṣasyaiśvaryamiti ca tatraivāktam // 23 //",
    "GSP28prakp11u:1654": " kālāntarāvasthāyinaḥ kāryasya niyojyānvayayogyatāmāha---",
    "GSP28prakp11u:1655": " taddhi kālāntarasthānācchaktaṃ svargādisiddhaye /",
    "GSP28prakp11u:1656": " sambandho 'pyupapadyeta niyojyenāsya kāminā // 24 //",
    "GSP28prakp11u:1657": " nanu bhāṣyakāraḥ---pratyayārthaṃ prayatnamityāha1299,",
    "GSP28prakp11u:1658": " na kriyādibhinnaṃ kāryamiti yo manyate,",
    "GSP28prakp11u:1659": " taṃ pratyāha---",
    "GSP28prakp11u:1660": " kriyādibhannaṃ yatkāryaṃ vedyaṃ mānāntarairna tat /",
    "GSP28prakp11u:1661": " ato mānāntarāpūrvamapūrvamiti gīyate // 25 //",
    "GSP28prakp11u:1662": " niyoganirvacanam /",
    "GSP28prakp11u:1663": " nanvevamapyapūrvaṃ vākyārthassyād, na niyogaḥ /",
    "GSP28prakp11u:1664": " niyogaśca vākyārthaiti prābhākarāṇāmullāpa ityatrā'ha---",
    "GSP28prakp11u:1665": " 1300kāryatvena niyojyañnaca svātmani prerayannasau /",
    "GSP28prakp11u:1666": " niyoga1301 iti mīmāṃsāniṣṇātairabhidhīyate // 26 //",
    "GSP28prakp11u:1667": " evamapi kathaṃ 1303tasya vākyārthatvamitayāha---",
    "GSP28prakp11u:1668": " kāryasyaiva pradhānatvādvākyārthatvañca yujyate /",
    "GSP28prakp11u:1669": " vākyaṃ tadeva hi prā'ha niyojya-viṣayānvitam // 27 //",
    "GSP28prakp11u:1670": " uktaṃ hyetat-yat pradhānatayā pratipādyate,",
    "GSP28prakp11u:1671": " tadvākyārthaḥ--iti /",
    "GSP28prakp11u:1672": " kāryañca pradhānatayocyata iti,",
    "GSP28prakp11u:1673": " tasyaiva vākyārthatvam /",
    "GSP28prakp11u:1674": " niyojyānvitābhidhāne prāyikamiti kathanam /",
    "GSP28prakp11u:1675": " niyojyanvitābhidhānañca prāyikam,",
    "GSP28prakp11u:1676": " ādhānādhyayanāṅga-pradhānotpattiniyogānāṃ niyojyaśūnyānāmabhidhānābhyupagamāt /",
    "GSP28prakp11u:1677": " vivaraṇakārā hyādhānaviṣayamapi niyogāntaramicchanita,",
    "GSP28prakp11u:1678": " kratuniyogapratyabhijñānābhāvād /",
    "GSP28prakp11u:1679": " asannidhāne hi tanniyogapratyabhijñānaṃ nopapadyate /",
    "GSP28prakp11u:1680": " nāpi 1303paṇatādivadavyabhicaritakratusambandhāgnimukhena1304 pratyabhijñopapattiḥ /",
    "GSP28prakp11u:1681": " juhvādīnāntvākṛtivacanatvātprāgeva 1306vidherniyogapratyabhijñāsambhavaḥ /",
    "GSP28prakp11u:1682": " nanvagnīnāmapi sādhyatvāt,",
    "GSP28prakp11u:1683": " sādhyadvayaṃ kathamekasminvākye 'nvīyate ?",
    "GSP28prakp11u:1684": " ucyate---niyoga evātrāpi pradhānaṃ sādhyam,",
    "GSP28prakp11u:1685": " anīpsitakarmatātvagnīnām /",
    "GSP28prakp11u:1686": " anīpsitakarmatve 'pi yattadādhānajanyaṃ phalamagnisamavāyi,",
    "GSP28prakp11u:1687": " tadyoginyāhavanī yādiśabdaprayogāt,",
    "GSP28prakp11u:1688": " āhavanīyādīnāñca kratūpayogitvāttatsiddhyarthatayaiva puruṣapravṛttyupapatteranuṣṭhānalābhādalaṃ 1307niyojyānvitābhidhānena--iti /",
    "GSP28prakp11u:1689": " tathādhyayanavidhāvapyācāryakaraṇavidhiprayuktyaivānuṣṭhānalābhānniyojyaśūnyābhidhānamiti sthitam /",
    "GSP28prakp11u:1690": " pradhānotpattiniyogā apyadhikāraniyogākṣiptasvaviṣayānuṣṭhānenaiva labdhasiddhaya iti,",
    "GSP28prakp11u:1691": " na tatra niyojyānvitābhidhānānveṣaṇam /",
    "GSP28prakp11u:1692": " prayājādiṣu niyogāntaropannyāsaḥ /",
    "GSP28prakp11u:1693": " aṅgotpattiniyogā api viniyuktaprayājādiviṣayatvādadhikāraniyogāṅgatayaiva sidhyantīti,",
    "GSP28prakp11u:1694": " kiṃ teṣu niyojyānvitābhidhānena /",
    "GSP28prakp11u:1695": " kathaṃ punaḥ prayājādividhīnāṃ viniyuktaviṣayatvam ?",
    "GSP28prakp11u:1696": " ucyate---sādhikāraniyogasannidhau prayājādivākayāni śrutāni na 1308tāvatsvaviṣayaṃ niyogāntaramavagamayitumīśate,",
    "GSP28prakp11u:1697": " avadhātādivadanuvādakatvasambhavāt /",
    "GSP28prakp11u:1698": " kintu svarūpamātramava1309 yogyasvapadārthaviśiṣṭamupasthāpayanti1310 /",
    "GSP28prakp11u:1699": " tacca prayojanākaṅkṣitayā prayojanībhūtena sādhikāreṇa niyogenānvīyata iti,",
    "GSP28prakp11u:1700": " adhikāravākyagata eva liṅśabdastadanvitaṃ svārthamabhidhatte /",
    "GSP28prakp11u:1701": " sa cānvayaḥ prayājādīnāmaidamarthyamātreṇa grāhakagrahaṇamityucyate /",
    "GSP28prakp11u:1702": " karaṇopakārasākāṅkṣasya cāpūrvasya yatkara1311ṇopakāraparikalpanam,",
    "GSP28prakp11u:1703": " sa prakaraṇavyāpāraḥ /",
    "GSP28prakp11u:1704": " tatra yatteṣāṃ 1312karaṇopakārajanakatavakalpanam,",
    "GSP28prakp11u:1705": " tadaupādānikam---iti /",
    "GSP28prakp11u:1706": " tatra śaṅkā-nirāsau /",
    "GSP28prakp11u:1707": " nāsti tarhi prayājādiṣu niyogāntaram ?",
    "GSP28prakp11u:1708": " na nāsti, kṣaṇikānāṃ teṣāṃ sambhūyakaraṇopakārakatvānupapatterniyogāntarasyāvaśyāśrayaṇīyatvāt /",
    "GSP28prakp11u:1709": " yo 'sau liṅādiḥ prāganūdyamānārthakatayā śaṅkitaḥ,",
    "GSP28prakp11u:1710": " sa idānīṃ niyogāntaramabhidhatte /",
    "GSP28prakp11u:1711": " ata eva cāvaghātādivadeṣāṃ yajyādiśabdānāmevāṅgavākyagatānāmadhikāraniyogānvitasvārthābhidhānaṃ nābhyupagamyate /",
    "GSP28prakp11u:1712": " tathā satyutpattāvevāṅgayāgasvarūpasyānyatiraścīnasya niyogāntarāviṣayatvāt,",
    "GSP28prakp11u:1713": " niyogāntaraviṣayatā na syāt /",
    "GSP28prakp11u:1714": " utpattidaśāyāṃ 1313tvananyatiraścīnatayābhidhānādyuktaṃ niyogāntaraviṣayatvam /",
    "GSP28prakp11u:1715": " kasmātpunaranyatiraścīnasya niyogāntarāviṣayatvam,",
    "GSP28prakp11u:1716": " nahyekaṃ vastu yugapatkāryadvayasambandhi śakyamavagantum /",
    "GSP28prakp11u:1717": " yacca tanniyogāntaraṃ prayājādiṣu,",
    "GSP28prakp11u:1718": " tat paścādabhidhīyamānamadhikāraniyogāṅgatayaiva1315 svaśabdenābhidhīyate /",
    "GSP28prakp11u:1719": " anyathā viṣayadvayaviniyogavirodhādityalamatiprasaṅgena // 27 //",
    "GSP28prakp11u:1720": " niyogasya guṇatvaśaṅkā-nirāsau /",
    "GSP28prakp11u:1721": " nanu niyogasya kāmyamānaphalasādhanatvābhyupagamāt,",
    "GSP28prakp11u:1722": " phalasyeva prādhānyāt,",
    "GSP28prakp11u:1723": " tasyaiva vākyārthatvaṃ1316 yuktamityata āha---",
    "GSP28prakp11u:1724": " ātmasiddhyanukūlasnaya niyojyasya prasiddhaye /",
    "GSP28prakp11u:1725": " kurvatsvargādikamapi pradhānaṃ kāryameva naḥ // 28 //",
    "GSP28prakp11u:1726": " yattadapūrvaṃ kāryam,",
    "GSP28prakp11u:1727": " tasya niyojyānvayaṃ vinā kāryatvānupapatteḥ,",
    "GSP28prakp11u:1728": " anuṣṭhānaṃ vinā tadasambhavāt,",
    "GSP28prakp11u:1729": " kartrā ca vinā tadanupapatteḥ,",
    "GSP28prakp11u:1730": " adhikāreṇa1317 ca vinā kartturabhāvāt,",
    "GSP28prakp11u:1731": " niyojyatvaṃ vinā tadayogāt,",
    "GSP28prakp11u:1732": " akāmasādhane ca 1318kāmino niyogānavagamāditi,",
    "GSP28prakp11u:1733": " ātmasiddhyarthameva niyogaḥ kāmyamānaphalasiddhihetutvamavalambate, svāmivat /",
    "GSP28prakp11u:1734": " yathā'tmana eva saṃvidadhānassvāmī garbhadāsasyopakaroti,",
    "GSP28prakp11u:1735": " tathā niyogo 'pi niyojyasyeti,",
    "GSP28prakp11u:1736": " na 1319prādhānyapracyutiḥ // 28 //",
    "GSP28prakp11u:1737": " nanu niyogasya phalasādhanatvāt,",
    "GSP28prakp11u:1738": " tasya ca setikarttavyatākakaraṇanibandhanasiddhitvāt,",
    "GSP28prakp11u:1739": " tadanuṣṭhānānantaraṃ niyogasiddheḥ phalasiddhissyāt,",
    "GSP28prakp11u:1740": " anantaraṃ niyogo 1320na niṣpadyate,",
    "GSP28prakp11u:1741": " tarhi kriyāyāmatītāyāṃ kutastatsiddhirityatrā'ha---",
    "GSP28prakp11u:1742": " viṣayānuṣṭhitau satyāṃ siddho na hi vidhiḥ phalam /",
    "GSP28prakp11u:1743": " tadānīmeva kurute sahakārivyapekṣayā // 29 //",
    "GSP28prakp11u:1744": " eṣā'tra darśanasthitiḥ---pradhānotpattiniyogāḥ,",
    "GSP28prakp11u:1745": " aṅgotpattiniyogāśca yathāyathaṃ saṃnipatyopakārakāṅgayuktasvaviṣayamātrānuṣṭhānenaiva siddhyanti /",
    "GSP28prakp11u:1746": " tatra yānyaṅgāpūrvāṇi,",
    "GSP28prakp11u:1747": " tāni sambhūta pradhānotpattyapūrveṣūpakurvanti,",
    "GSP28prakp11u:1748": " tasmācca paramāpūrvaṃ niṣpadyate /",
    "GSP28prakp11u:1749": " yānyapi cā'ṅgāpūrvāṇi dīkṣiṇīyādīnām,",
    "GSP28prakp11u:1750": " teṣāmapyārādupakārakātideśikāṅgamājāmekamutpattyapūrvam,",
    "GSP28prakp11u:1751": " aparamapyaṅgāpūrvaṃ pradhānavadveditavyam---iti /",
    "GSP28prakp11u:1752": " anayā diśānyatrāpi sakalamūhanīyam /",
    "GSP28prakp11u:1753": " itthaṃ yadyapi karmānuṣṭhānānantarameva niyogasiddhiḥ,",
    "GSP28prakp11u:1754": " tathāpi yat phalasyānantarābhavanam,",
    "GSP28prakp11u:1755": " tat upapattyā kalpyate---iti // 29 //",
    "GSP28prakp11u:1756": " nanvevaṃ sati phalahetutāpūrvasya bādhyetetyatrā'ha---",
    "GSP28prakp11u:1757": " sahakārivyapekṣā ca kāraṇatvaṃ na bādhate /",
    "GSP28prakp11u:1758": " mā1321 bādhiṣṭheti sarvatra tadanugrahakalpanā // 30 //",
    "GSP28prakp11u:1759": " tathetyarthaḥ /",
    "GSP28prakp11u:1760": " “1322ataḥ puruṣakāraśca daivañca phalasādhanam” /",
    "GSP28prakp11u:1761": " ityācāryāḥ /",
    "GSP28prakp11u:1762": " daivam---apūrvam /",
    "GSP28prakp11u:1763": " apekṣaṇīyaṃ sahakāri ca puruṣakārapadavepham /",
    "GSP28prakp11u:1764": " nityādiṣu niyogānabhidhānaśaṅkā-parihārau /",
    "GSP28prakp11u:1765": " nanvevaṃ bhavatu kābhyeṣvapūrvakāryābhidhānaṃ liṅādīnām,",
    "GSP28prakp11u:1766": " nitya-naimittikaniṣedhādhikāreṣu katham ?",
    "GSP28prakp11u:1767": " 1323na hi teṣu phalodayaṃ prābhākarā anumanyante /",
    "GSP28prakp11u:1768": " na hi phalaṃ phalatayānvīyate,",
    "GSP28prakp11u:1769": " kintvadhikāriviśeṣaṇatayā /",
    "GSP28prakp11u:1770": " labdhe tu jīvanādāvadhikāriviśeṣaṇe,",
    "GSP28prakp11u:1771": " kiṃ phalānveṣaṇena /",
    "GSP28prakp11u:1772": " na ca phalamantareṇa pravṛttyasambhavaḥ,",
    "GSP28prakp11u:1773": " svasambandhikāryāvagamamātrāyattatvātpravṛtteḥ /",
    "GSP28prakp11u:1774": " nirapekṣācchabdātphalamantareṇā /",
    "GSP28prakp11u:1775": " dyapi svasambandhikāryāvagamaḥ,",
    "GSP28prakp11u:1776": " tāvanmātrasya loke pravṛttihetutvāvagamāt /",
    "GSP28prakp11u:1777": " kāryāvagamotpādanāyai phalamupayujyata ityuktam /",
    "GSP28prakp11u:1778": " nanu yathā śabdātkāryāvagatiḥ,",
    "GSP28prakp11u:1779": " tathā niṣphalatvādanumānenākāryatāpratītirapīti,",
    "GSP28prakp11u:1780": " kathaṃ pravṛttyupapattiḥ ? na /",
    "GSP28prakp11u:1781": " anyathā yadi kaścitkalpite phale na pravartate,",
    "GSP28prakp11u:1782": " tadā kiṃ karttavyam // 30 //",
    "GSP28prakp11u:1783": " nanu phalodayānabhyupagame ca prācyamārgāsambhavāt,",
    "GSP28prakp11u:1784": " nityādiṣvapūrvakāryābhidhānamapramāṇakaṃ syāt, tatrā'ha---",
    "GSP28prakp11u:1785": " evaṃ kāmādhikārārthaparyālocanayotthitā /",
    "GSP28prakp11u:1786": " vyutpattissarvavākyārthapratipattinibandhanam // 31 // 1325//",
    "GSP28prakp11u:1787": " uktamidamanyāyyañcānekārthatvam-iti /",
    "GSP28prakp11u:1788": " tena kāmādhikāre siddhe 'pūrvakāryābhidhāyakatve,",
    "GSP28prakp11u:1789": " nityādiṣvapi sa evār'tho virodhābhāvādāśrīyate /",
    "GSP28prakp11u:1790": " nityādhikārānuguṇyena tu kriyākāryatvābhidhānaṃ kāmyeṣvanupapannamiti,",
    "GSP28prakp11u:1791": " sarvatrāpūrvameva1327 vākyārthaḥ---iti // 31 //",
    "GSP28prakp11u:1792": " tatraitadeva tāvadvaktavyam---na kevalaṃ vede lokavyavahārādeva śabdārthāvadhāraṇam,",
    "GSP28prakp11u:1793": " kintu prasiddhārthapadasambandhādapi padārthāntarānvayayogyārthābhidhāyakateti1328 sthite,",
    "GSP28prakp11u:1794": " tadanurūpārthābhidhāyakatā nirṇīyata eva /",
    "GSP28prakp11u:1795": " etacca yavavarāhādhikaraṇe [mī. da. 1. 3. 5.] vyutpāditam 1329vyavahārata eva sambandhāvadhāraṇādubhayathāpi padāntarārthādhyavasānaṃ bhavatyeva,",
    "GSP28prakp11u:1796": " tena vaidikavākyaśeṣānvayārhatālocanena dīrghaśūkādyarthatvameveti rāddhāntaḥ /",
    "GSP28prakp11u:1797": " tathā trivṛcchabde,",
    "GSP28prakp11u:1798": " yūpā--havanīyādiṣu ca śaktyavadhāraṇāt /",
    "GSP28prakp11u:1799": " loke 'pi cāyaṃ vyavahāro bahulamupalabhyate /",
    "GSP28prakp11u:1800": " tathā sati vaidikaniyojyānvayayogyatayā liṅādīnāmapūrvakāryābhidhāyakatvanirṇayo nānupapannaḥ /",
    "GSP28prakp11u:1801": " ayañcāparo viśeṣaḥ---yalliṅādiyuktānāṃ vākyānāṃ kāryārthatvam,",
    "GSP28prakp11u:1802": " tattāvadvṛddhavyavahārādeva siddham,",
    "GSP28prakp11u:1803": " kintu liṅādipratyayānāṃ yadvacyaṃ1330 kāryam,",
    "GSP28prakp11u:1804": " taccāpūrvaṃrūpamityetāvanmātraṃ vaidikapadasambandhādavasīyate--iti // 31 // 1331//",
    "GSP28prakp11u:1805": " ekadeśimatamadhunā nirākarttumupanyasyati---",
    "GSP28prakp11u:1806": " vyavahārata evāhurvyutpattimapare punaḥ /",
    "GSP28prakp11u:1807": " kārye mānāntarāvedye kriyādivyatirekiṇi // 32 //",
    "GSP28prakp11u:1808": " asyār'thaḥ---kecidevamāhuḥ---liṅādiyuktavākyaśravaṇe pravṛttidarśanāt,",
    "GSP28prakp11u:1809": " kāryāvagatinibandhanatvātpravṛtteḥ,",
    "GSP28prakp11u:1810": " kāryamātrameva teṣāmarthaḥ, na 1332kriyā /",
    "GSP28prakp11u:1811": " vaidikaliṅādeḥ kārye śaktinirṇayaḥ /",
    "GSP28prakp11u:1812": " nanvevaṃ vedādeva vyutpattirāsthitā syādityāśaṅkyā'ha---",
    "GSP28prakp11u:1813": " vyutpattiripa kāryer'the vyavahārānusāriṇī /",
    "GSP28prakp11u:1814": " kintu nirdhāraṇāmatraṃ vedavākyavimarśajam // 33 //",
    "GSP28prakp11u:1815": " tasyāṃ śabdasya pravṛttyanupayogitvāditi,",
    "GSP28prakp11u:1816": " kriyāniṣkṛṣṭakāryābhidhāyitā laukikavyavahārādeva nirṇīyate--iti // 33 //",
    "GSP28prakp11u:1817": " tadidamayuktamiti pratijānīte---",
    "GSP28prakp11u:1818": " sitetara iva tveṣa pakṣaścittaṃ na karṣati /",
    "GSP28prakp11u:1819": " candrātapāmalanyāyapravāsamalinīkṛtaḥ // 34 //",
    "GSP28prakp11u:1820": " kathamityāha---",
    "GSP28prakp11u:1821": " kārye mānāntarāvedye pārśvasthastannibandhanam /",
    "GSP28prakp11u:1822": " vyavahāraṃ kathaṅkāraṃ śabdātprāgavabudhyatām // 35 //",
    "GSP28prakp11u:1823": " vyavahāramavijñaya tannibandhanatadgtā /",
    "GSP28prakp11u:1824": " pratipattiḥ kathaṃ jñeyā śabdaśaktiḥ kathantarām // 26 //",
    "GSP28prakp11u:1825": " idamatrā'kūtam /",
    "GSP28prakp11u:1826": " yadyapi kāryamātrameva pravṛttyupayogīti tāvanmātrameva śabdārthaḥ,",
    "GSP28prakp11u:1827": " tathāpi tasya loke kriyāgatasyaiva pravarttakatvadarśanād,",
    "GSP28prakp11u:1828": " śakyate kriyāśritatā pratyetum /",
    "GSP28prakp11u:1829": " yathā'kṛtimātrasya śabdārthatve 'pi vyaktyāśritatāpi na pratikṣipyate,",
    "GSP28prakp11u:1830": " tathā kriyāśritatvaṃ pramāṇāntarapramitaṃ na pratikṣepamarhati /",
    "GSP28prakp11u:1831": " tena kriyātiriktakāryābhidhāyakatvamasiddham1333 /",
    "GSP28prakp11u:1832": " yadi paraṃ tannibandhanavyavahāra eva1334 syāt,",
    "GSP28prakp11u:1833": " tadā taddarśanāttaddhetubhūtapratipattyanyathānupapattyānumānena śabdasya vācakatvādhyavasānaṃ bhavet /",
    "GSP28prakp11u:1834": " na caitadasti,",
    "GSP28prakp11u:1835": " tasya śabdādanyataḥ prāganavagamāttannibandhanavyavahārāpratipattiḥ1335,",
    "GSP28prakp11u:1836": " tadapratipattau ca taddhetubhūtapratipattyananumānānna śaktikalpanopapattiḥ // 34 // - 36 //",
    "GSP28prakp11u:1837": " tatrā'kūtaṃ vivṛṇoti---",
    "GSP28prakp11u:1838": " kāryapratītimātrañca pravṛtteranumīyatām /",
    "GSP28prakp11u:1839": " kintu kāryā kriyaiveti1336 lokadṛṣṭyā'vasīyate // 37 //",
    "GSP28prakp11u:1840": " lokapratītaṃ kriyārūpatvañca na śakyate 'pahnotumiti,",
    "GSP28prakp11u:1841": " kāryamātrārthatve kriyaiva kāryatayā liṅādyartha iti niścīyate,",
    "GSP28prakp11u:1842": " na punaḥ pramāṇāntarādapūrvam-iti // 37 //",
    "GSP28prakp11u:1843": " matāntareṇa kriyākāryatvaśaṅkā-nirāsau /",
    "GSP28prakp11u:1844": " anye punar---vedārthabodhakācāryavacananibandhanapravṛttidarśanenātīndriye1337 kārye liṅādayo vyutpadyanta ityāhuḥ /",
    "GSP28prakp11u:1845": " yadyācāryavacanādapi kriyaiva kāryatayā'vagamyate,",
    "GSP28prakp11u:1846": " tadā tasyāssvayaṃ duḥkharūpatvātpuruṣārthāntarānubandhanaṃ vina pravṛttyasambhavānniyamena sukhārthinaḥ pravṛttirna syāt /",
    "GSP28prakp11u:1847": " 1338na ca sandhyopāsanādau puruṣārtho 'sti /",
    "GSP28prakp11u:1848": " tasmātkriyātiriktakāryamācāryavacanebhyo 'vagamyate---iti /",
    "GSP28prakp11u:1849": " tānpratyāha---",
    "GSP28prakp11u:1850": " vedārthācāryavākyeṣu pravṛttiyā'pi dṛśyate /",
    "GSP28prakp11u:1851": " tatrāpyeṣaiva sambandhaparijñānavidhā bhavet // 38 //",
    "GSP28prakp11u:1852": " ācāryavākyaśravaṇādapi śiṣyāṇāṃ yā sandhyopāsanādau pravṛttiḥ,",
    "GSP28prakp11u:1853": " tatrāpi bālassvaviṣayanirūpitaṃ kriyākāryatvāvagamameva kāraṇatvena parikalpayet,",
    "GSP28prakp11u:1854": " phalaṃ vinā ca tadanupapatteḥ phalāvagamamapi sambhāvayet /",
    "GSP28prakp11u:1855": " lokavyutpattyanusāreṇa 1339vedārthamapi pratipadyamāno nitya-naimittika-niṣedhādhikāreṣvapi1340 phalaṃ kalpayet /",
    "GSP28prakp11u:1856": " sa eva vālyadaśāyāṃ vyutpannassvayamācāryapadavīmadhiruḍho vedārthaṃ pratītya,",
    "GSP28prakp11u:1857": " śiṣyebhya upadiśan kriyāmeva kāryatayā pratipādayet,",
    "GSP28prakp11u:1858": " nāpūrvaṃ kāryam--iti // 39 //",
    "GSP28prakp11u:1859": " upasaṃharati---",
    "GSP28prakp11u:1860": " tasmāllokānusāreṇa vyutpattiḥ kāryamātrake /",
    "GSP28prakp11u:1861": " tasya tvapūrvarūpatvaṃ vedavākyānusārataḥ // 39 //",
    "GSP28prakp11u:1862": " evamapūrvakāryābhidhāyitve siddhe codayati---",
    "GSP28prakp11u:1863": " nanu lokavirodhitvaṃ pakṣe 'sminnapi dṛśyate /",
    "GSP28prakp11u:1864": " sarvathaiva1341 yato loke kriyā kāryaiva gamyate // 40 //",
    "GSP28prakp11u:1865": " pariharati---",
    "GSP28prakp11u:1866": " bhavedevaṃ virudhyete kāya'pūrve 'pi laukikau /",
    "GSP28prakp11u:1867": " pratipatti-prayogau cet kriyākāryatvagocarau // 41 //",
    "GSP28prakp11u:1868": " yadi kriyākāryatvagocarau laukikau pratipatti-prayogāvapūrvakāryābhidhāyitvapakṣāṅgīkāre virudhyete,",
    "GSP28prakp11u:1869": " tato lokaviruddhatvaṃ syādasmatpakṣasya /",
    "GSP28prakp11u:1870": " na caitadastītyāha---",
    "GSP28prakp11u:1871": " apūrvaṃ hi kriyāsādhyaṃ sādhitā sādhanaṃ kriyā /",
    "GSP28prakp11u:1872": " pramāṇāntaragamyaṃ hi lokaśśabdairvivakṣati /",
    "GSP28prakp11u:1873": " kriyākāryatva evātaḥ prayogo lakṣaṇānvitaḥ // 43 //",
    "GSP28prakp11u:1874": " pratipatti-prayogau hi nāvaśyaṃ śrautavṛttyanusāriṇāveva,",
    "GSP28prakp11u:1875": " lakṣaṇayāpi loke1344 taddarśanāt /",
    "GSP28prakp11u:1876": " tena yadyapyuktena nyāyenāpūrvameva kāryaṃ liṅādīnāmabhidheyam,",
    "GSP28prakp11u:1877": " tathāpi tasya kriyākāryatvāvyabhicārāt,",
    "GSP28prakp11u:1878": " tatra lakṣaṇayā tayornānupapattiḥ /",
    "GSP28prakp11u:1879": " yattu śrautapadārthe kārye loke liṅādi na prayujyata iti /",
    "GSP28prakp11u:1880": " tat tasyāpūrvātmanaḥ pramāṇāntarāpratītatvāt,",
    "GSP28prakp11u:1881": " pratītaviṣayatvācca laukikaprayogasya /",
    "GSP28prakp11u:1882": " kriyāsādhyantvapūrvam,",
    "GSP28prakp11u:1883": " sādhitā ca satī kriyā sādhanaṃ bhavatītyapūrveṇa saha kriyākāryatvaṃ1345 nityasambaddhamiti,",
    "GSP28prakp11u:1884": " śakyate tallakṣayitum // 42 - 43 //",
    "GSP28prakp11u:1885": " yadyeṣā1346 lakṣaṇā,",
    "GSP28prakp11u:1886": " kimiti tarhi loko nāvagacchatītyāha---",
    "GSP28prakp11u:1887": " lakṣaṇānabhimānastu mukhyārthānavadhāraṇāt /",
    "GSP28prakp11u:1888": " ye tu1347 mukhyārthakuśalāsteṣāṃ lākṣaṇikatvadhīḥ // 44 //",
    "GSP28prakp11u:1889": " mukhyamarthamaviditvā lākṣaṇikamapyarthaṃ śrautamiva manyante,",
    "GSP28prakp11u:1890": " mlecchā iva yava-varāhādyartham /",
    "GSP28prakp11u:1891": " mukhyārthavivekināntu parīkṣakāṇāṃ lākṣaṇikatvadhīḥ---iti // 44 //",
    "GSP28prakp11u:1892": " upasaṃharati---",
    "GSP28prakp11u:1893": " tasmānmānāntarāvedyaṃ kāryamarthāntarānvitam /",
    "GSP28prakp11u:1894": " vedavākyaṃ bravītīti saṃkṣepo 'yamudāhṛtaḥ // 45 //",
    "GSP28prakp11u:1895": " granthasya,",
    "GSP28prakp11u:1896": " kartuśca saṃjñāṃ,",
    "GSP28prakp11u:1897": " prayojanañcā'ha---",
    "GSP28prakp11u:1898": " vākyārthamātṛkeyaṃ prabhākaragurorbhatānusāreṇa1348 /",
    "GSP28prakp11u:1899": " anasūyubodhanārthaṃ śālikanāthena saṅgrathitā // 46 // 1349//",
    "GSP28prakp11u:1900": " racitā saccaritānāmanugrahaṃ kartukāmena /",
    "GSP28prakp11u:1901": " vākyārthamātṛkāyā vṛttiriyaṃ śālikenaiva //",
    "GSP28prakp11u:1902": " iti mahāmahopādhyāyaśrīmacchālikanāthamiśrapraṇītāyāṃ savṛttau vākyārthamātṛkāyāṃ dvitīyaḥ paricchedassamāptaḥ /",
    "GSP28prakp11u:1903": " samāptañcedaṃ prakaraṇapañcikāyāṃ sṛttirvākyārthamātṛkā nāmaikādaśaṃ prakaraṇam //"
}