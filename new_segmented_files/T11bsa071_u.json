{
    "T11bsa071_u:0": " Dharmakīrti: Hetubindu",
    "T11bsa071_u:1": " namo buddhāya /",
    "T11bsa071_u:2": " (1.1) parokṣārthapratipatteranumānāśrayatvādeva tad vyutpādanārtha saṃkṣepata idamārabhyate- pakṣadharmastadaṃśena vyāpto hetustridhaiva saḥ",
    "T11bsa071_u:3": " avinābhāvaniyamād hetvābhāsāstato 'pare //",
    "T11bsa071_u:4": " (1.2) pakṣo dharmī,",
    "T11bsa071_u:5": " avayave samudāyopacārāt /",
    "T11bsa071_u:6": " prayojanābhāvādanupacāra iti cet / na /",
    "T11bsa071_u:7": " sarvadharmidharmapratiṣedhārthatvādupacārasya /",
    "T11bsa071_u:8": " evaṃ hi cākṣuṣatvādi parihṛtaṃ bhavati /",
    "T11bsa071_u:9": " dharmavacanenāpi parāśrayatvād dharmasya dharmyāśrayasiddhau pratyāsatteḥ sādhyadharmiṇa eva siddhiriti cet / na /",
    "T11bsa071_u:10": " pratyāsatteḥ dṛṣṭāntadharmiṇo 'pi /",
    "T11bsa071_u:11": " siddhe tadaṃśavyāptyā dṛṣṭāntadharmiṇi sattve punardharmiṇo vacanaṃ dṛṣṭāntadharmiṇa eva yo dharmaḥ sa heturiti niyamārthamāśaṃkyeta /",
    "T11bsa071_u:12": " dṛṣṭaṃ sajātīya eva sattvam ityavadhāraṇena sādhyābhāve siddhe 'pi vyatireke sādhyābhāve asattvavacanam,",
    "T11bsa071_u:13": " tathehāpi tadaṃśavyāptivacanāt siddhe 'pi dṛṣṭāntadharmiṇi sattve tatraiva bhāvaniyamārtha dharmivacanamāśaṃkyeta /",
    "T11bsa071_u:14": " tasmāt sāmarthyād arthapratītāvapi upacāramātrāt samānanirdeśāt pratipattigauravaṃ ca parihṛtaṃ bhavati /",
    "T11bsa071_u:15": " (1.3) pakṣasya dharmatve tadviśeṣaṇāpekṣasyānyatrānanuvṛtterasādhāraṇateti cet / na /",
    "T11bsa071_u:16": " ayogavyavacchedena viśeṣaṇāt /",
    "T11bsa071_u:17": " yathā caitro dhanurdhara iti /",
    "T11bsa071_u:18": " nānyayogavyavacchedena /",
    "T11bsa071_u:19": " yathā pārtho dhanurdhara iti /",
    "T11bsa071_u:20": " tadaṃśastadharmaḥ /",
    "T11bsa071_u:21": " (1.4) tasya vyāptirhi vyāpakasya tatra bhāva eva /",
    "T11bsa071_u:22": " vyāpyasya vā tatraiva bhāvaḥ /",
    "T11bsa071_u:23": " etena anvayo vyatireko vā pakṣadharmaśca yathāsvaṃ pramāṇena niścita uktaḥ /",
    "T11bsa071_u:24": " sarvatra hetau sādhyavaidharmye vyāptyasiddhervyāpakānivṛttau nivṛttyabhāvādvā /",
    "T11bsa071_u:25": " anvayavyatirekāniścayābhyāṃ hi taddharmavyāptiniścayaḥ /",
    "T11bsa071_u:26": " (1.5) tatra pakṣadharmasya sādhyadharmiṇi pratyakṣato 'numānato vā prasiddhiḥ /",
    "T11bsa071_u:27": " tathā pradeśe dhūmasya,",
    "T11bsa071_u:28": " śabde vā kṛtakatvasya /",
    "T11bsa071_u:29": " sadhūmaṃ hi pradeśamarthāntaraviviktarūpamasādhāraṇātmanā dṛṣṭavataḥ smārtaṃ yathādṛṣṭabheda viṣayaṃ liṅgajñānamutpadyate /",
    "T11bsa071_u:30": " tatra yadādyamasādhāraṇaviṣayaṃ darśanaṃ tadeva pramāṇam /",
    "T11bsa071_u:31": " (1.6) tasmiṃstathābhūte darśanena dṛṣṭesati sa yena yenāsādhāraṇastadasādhāraṇatāṃ tato bhedamabhilapantī atadvayāvṛtiviṣayā smṛtirutpatrā pratyakṣabalena na pramāṇam /",
    "T11bsa071_u:32": " yathādṛṣṭākāragrahaṇāt,",
    "T11bsa071_u:33": " prāgasādhāraṇaṃ dṛṣṭvā asādhāraṇa ityabhilapataḥ apūrvārthādhigamābhāvāt,",
    "T11bsa071_u:34": " arthakriyāsādhanasya ālocanājñānena darśanācca /",
    "T11bsa071_u:35": " adṛṣṭasya punastatsādhanasya vikalpenāpratipatteranumānavat /",
    "T11bsa071_u:36": " arthakriyārthī hi sarvaḥ prekṣāvān pramāṇamapramāṇaṃ vānveṣate /",
    "T11bsa071_u:37": " na ca sāmānyaṃ svalakṣaṇapratipatterūrdhvaṃ tatsāmarthyotpatravikalpavijñānagrāhyaṃ kāñcidarthakriyāmupakalpayati /",
    "T11bsa071_u:38": " yathā nīlaṃ dṛṣṭvā nīlamiti jñāne /",
    "T11bsa071_u:39": " tadeva hi nīlasvalakṣaṇaṃ tathāvidhasādhyārthakriyākāri /",
    "T11bsa071_u:40": " tacca tenātmanā dṛṣṭameva ālocanāpratyayena /",
    "T11bsa071_u:41": " na ca tatsvalakṣaṇagrahaṇottarakālabhāvino nīlavikalpasya viṣayeṇa nīlasādhyārthakriyā kriyate /",
    "T11bsa071_u:42": " (1.7) tasmāt anadhigatārthaviṣayaṃ pramāṇam ityapi anadhigate svalakṣaṇe iti viśeṣaṇīyam /",
    "T11bsa071_u:43": " adhigate tu svalakṣaṇe tatsāmarthyajanmā vikalpastadanukārī kāryatastadviṣayatvāt smṛtireva,",
    "T11bsa071_u:44": " na pramāṇam,",
    "T11bsa071_u:45": " anadhigatavasturūpasyānadhigateḥ /",
    "T11bsa071_u:46": " vastvadhiṣṭhānatvāt pramāṇavyavasthāyāḥ /",
    "T11bsa071_u:47": " arthakriyāyogyaviṣayatvāt tadarthināṃ pravṛtteḥ /",
    "T11bsa071_u:48": " arthakriyāyogyalakṣaṇaṃ hi vastu /",
    "T11bsa071_u:49": " tato 'pi vikalpāt vastunyeva tadadhyavasāyena puruṣasya pravṛtteḥ /",
    "T11bsa071_u:50": " pravṛttau pratyakṣeṇābhinnayogakṣematvāt /",
    "T11bsa071_u:51": " pūrvapratyakṣakṣaṇena abhinnayogakṣematvāduttareṣāṃ kvacidaprāmāṇyaprasaṅga iti cet / na /",
    "T11bsa071_u:52": " kṣaṇaviśeṣasādhyārthavāñcāyāṃ nānāyogakṣematvāt /",
    "T11bsa071_u:53": " sādhāraṇe hi kārye na teṣāṃ sāmarthyabhedaḥ /",
    "T11bsa071_u:54": " aparāparadhūmapramitasatrikṛṣṭāgniṣu iva anumānajñānānāmagnimātrasādhye 'rthe /",
    "T11bsa071_u:55": " etena dharmidharmaliṅgādivikalpasya pramāṇapṛṣṭhabhāvinaḥ prāmāṇyaṃ pratyuktam /",
    "T11bsa071_u:56": " (1.8) anvayaniścayo 'pi svabhāvahetau sādhyadharmasya vastutastadbhāvatayā sādhanadharmabhāvamātrānubandhasiddhiḥ /",
    "T11bsa071_u:57": " sā hi sādhyaviparyaye hetorbādhakapramāṇavṛttiḥ /",
    "T11bsa071_u:58": " yathā sat tat kṣaṇikameva,",
    "T11bsa071_u:59": " akṣaṇikatve 'rthakriyā virodhāt tallakṣaṇaṃ vastutvaṃ hīyate /",
    "T11bsa071_u:60": " kāryahetau kāryakāraṇabhāvasiddhiḥ /",
    "T11bsa071_u:61": " yathedamasyopalambhe upalabdhilakṣaṇaprāptamanupalabdhamupalabhyate,",
    "T11bsa071_u:62": " satsu apyanyeṣu hetuṣu asyābhāve na bhavatīti yastadbhāve bhāvastadabhāve 'bhāvaśca pratyakṣānupalambhasādhanaḥ kāryakāraṇabhāvaḥ tasya siddhiḥ",
    "T11bsa071_u:63": " kāryakāraṇabhāva eva hyarthāntarasya evaṃ syāt- yatra dhūmastatrāvaśyamagniriti,",
    "T11bsa071_u:64": " agnibhāva eva hi bhāvo dhūmasya tatkāryatvamiti /",
    "T11bsa071_u:65": " anupalabdhāvapi anvayaniścayaḥ asadvayavahārasyopalabdhilakṣaṇaprāptasyānupalabdhimātravṛtti sādhanaṃ,",
    "T11bsa071_u:66": " nimittāntarābhāvopadarśanāt /",
    "T11bsa071_u:67": " (1.9) vyatirekaniścayo 'pi kāryasvabhāvahetvoḥ kāraṇavyāpakānupalabdhibhyāṃ dṛśyaviṣayābhyāṃ",
    "T11bsa071_u:68": " kāryakāraṇavyāpyavyāpakabhāvasiddhau satyāṃ sādhyābhāve 'bhāvasiddhiruddiṣṭa viṣayasyābhāvopadarśane /",
    "T11bsa071_u:69": " anupalabdhilakṣaṇaprāptasyānyathā kvacidabhāvāsiddheḥ /",
    "T11bsa071_u:70": " anuddiṣṭaviṣayaṃ sādhyābhāve hetvabhāvakhyāpanaṃ pratibandhamātrasiddhau sidhyatīti na tatra vyatirekasādhane anupalabdhyoḥ dṛśyaviṣayatāviśeṣaṇamapekṣyate",
    "T11bsa071_u:71": " vyatirekāniścayo 'nupalabdhāvupalabdhilakṣaṇaprāptāt sato 'nupalambhābhāvadarśanam /",
    "T11bsa071_u:72": " (1.10) etallakṣaṇaḥ tridhaiva saḥ hetustriprakāra eva /",
    "T11bsa071_u:73": " svabhāvaḥ kāryamanupalabdhiśceti /",
    "T11bsa071_u:74": " yathā anitye kasmiṃścitsādhye sattvamiti /",
    "T11bsa071_u:75": " agnimati pradeśe dhūma iti /",
    "T11bsa071_u:76": " abhāve ca upalabdhilakṣaṇaprāptasyānupalabdhiriti /",
    "T11bsa071_u:77": " atraiva trividhahetāvavinābhāvasya niyamāt /",
    "T11bsa071_u:78": " pakṣadharmasya yathoktā vyāptiravinābhāvaḥ /",
    "T11bsa071_u:79": " na sa trividhāddhetoranyatrāstītyatraiva niyata ucyate /",
    "T11bsa071_u:80": " (2.1) tatra sādhanadharmabhāvamātrānvayini sādhyadharme svabhāvo hetuḥ /",
    "T11bsa071_u:81": " aparāparavyāvṛttibhedena dharmabhede satyapi vastutaḥ liṅgasvabhāva eva /",
    "T11bsa071_u:82": " hetusvabhāve sādhyadharme 'nvayavyabhicārābhāvāt lakṣaṇe tanmātrānvayeneti viśeṣaṇaṃ paramatāpekṣam /",
    "T11bsa071_u:83": " pare hi arthāntaranimittamatadbhāvamātrānvayinamapi svabhāvamiccanti /",
    "T11bsa071_u:84": " tena ca viśeṣaṇena tathavidhasya atatsvabhāvatāṃ tasmin sādhye hetorvyabhicāraṃ cāha /",
    "T11bsa071_u:85": " yathā hetumati vināśe kṛtakatvasya /",
    "T11bsa071_u:86": " (2.2) tasya dvidhā prayogaḥ /",
    "T11bsa071_u:87": " sādharmyeṇaikaḥ vaidharmyeṇāparaḥ /",
    "T11bsa071_u:88": " yathā yat sat tat sarvaṃ kṣaṇikam /",
    "T11bsa071_u:89": " yathā ghaṭādayaḥ /",
    "T11bsa071_u:90": " saṃśca śabdaḥ iti /",
    "T11bsa071_u:91": " tathā, kṣaṇikatvābhāve sattvābhāvaḥ saṃśca śabda iti /",
    "T11bsa071_u:92": " sarvopasaṃhāreṇa vyāptipradarśanalakṣaṇau sādharmyavaidharmyaprayogāvuktau /",
    "T11bsa071_u:93": " (2.3) atra pakṣadharmasambandhavacanamātrasāmarthyādeva pratijñārthasya pratīteḥ na pratijñāyāḥ prayoga upadarśitaḥ /",
    "T11bsa071_u:94": " apradarśite prameye kathaṃ tatpratītiriti cet /",
    "T11bsa071_u:95": " svayaṃ pratipattau prameyasya ka upadarśayitā?",
    "T11bsa071_u:96": " pradeśasthaṃ dhūmamupalabdhavataḥ tasyāgninā vyāpteḥ smaraṇe tatsāmarthyādeva agniratra iti pratijñārthapratītirbhavati /",
    "T11bsa071_u:97": " na ca tatra kaścit agniratreti asmai nivedayati /",
    "T11bsa071_u:98": " nāpi svayamapi prāgeva pratipadyate kiñcit,",
    "T11bsa071_u:99": " pramāṇamantareṇaivaṃ pratīteḥ nimittābhāvāt pratītau liṅgasya vaiyarthyam /",
    "T11bsa071_u:100": " svayamevākasmāt agniratreti vyavasthāpya tatpratipattaye paścālliṅgamanusaratīti ko 'yaṃ pratipatteḥ kramaḥ?",
    "T11bsa071_u:101": " pareṇāpi taducyamānaṃ plavata eva upayogābhāvāt /",
    "T11bsa071_u:102": " viṣayopadarśanamupayoga iti cet,",
    "T11bsa071_u:103": " tenaiva tāvaddarśyamānena ko 'rthaḥ?",
    "T11bsa071_u:104": " yadi pratītiranyathā na syāttadā sarvaṃ śobheta /",
    "T11bsa071_u:105": " tasmādeṣa svayaṃpratītau kenacid viṣayopasthāpakena vināpi pratiyan asmān kāryiṇo dṛṣṭvā parvabrāhmaṇa iva vyaktaṃ mūlyaṃ mṛgayate /",
    "T11bsa071_u:106": " asmadvacanādapi svayaṃ siddhameva liṅgamanusṛtya sādhyaṃ pratyetīti ko 'nayoravasthayorviśeṣaḥ?",
    "T11bsa071_u:107": " dṛṣṭā ca pakṣadharmasambandhavacanamātrāt sādharmyavatprayogādeḥ pratijñāvacanamantareṇāpi pratītiriti kastasyopayogaḥ?",
    "T11bsa071_u:108": " svaniścayavadanyeṣāmapi niścayotpādanāya sādhanamucyate /",
    "T11bsa071_u:109": " tatra svayaṃ prameyopadarśanena vināpi pratipadya paraṃ pratipādayatrapūrva kramamāśrayate iti kimatra kāraṇam?",
    "T11bsa071_u:110": " tasmātra prameyasya vacanena kiñcitprayojanamanyathāpi pratipatterutpatteḥ /",
    "T11bsa071_u:111": " (2.4) etenopanayanigamanādikamapi pratyuktam /",
    "T11bsa071_u:112": " etāvataiva sādhyapratīterbhāvāt /",
    "T11bsa071_u:113": " ḍiṇḍikarāgaṃ parityajyākṣiṇī nimīlya cintaya tāvat kimiyatā pratītiḥ syātra veti /",
    "T11bsa071_u:114": " bhāve kiṃ prapañcamālayā?",
    "T11bsa071_u:115": " iti iyāneva sādhanavākye prayogo jyāyān /",
    "T11bsa071_u:116": " (2.5) atra pūrvaṃ hetuḥ prayoktavyaḥ paścād dṛṣṭānta iti kramaniyamo 'pi na kaścit /",
    "T11bsa071_u:117": " sarvathā gamakatvāt /",
    "T11bsa071_u:118": " (2.6) sambandhavacane 'pi nārthabhedo 'pi kaścit /",
    "T11bsa071_u:119": " ubhayathāpi tadbhāvasyaiva khyāpanāt /",
    "T11bsa071_u:120": " nahi atatsvabhāvasya bhāve ekāntenānyasya bhāvaḥ kṛtakatvasya bhāve prayatnānantarīyakatvavat /",
    "T11bsa071_u:121": " kāryasyāpi atatsvabhāvasyābhāve na tannivṛttiḥ,",
    "T11bsa071_u:122": " yathānayoreva naikanivṛttāvanyanivṛttiḥ /",
    "T11bsa071_u:123": " tasmādanvayavyatirekayoryathālakṣaṇameko 'pi prayokto dvitīyamākṣipatīti naikatraṃ sādhanavākye dvayoḥ prayogaḥ iṣyate vaiyarthyāt /",
    "T11bsa071_u:124": " tatsvabhāvatayānvayasiddhau tadabhāve 'bhāvo 'pi sidhyatyeva /",
    "T11bsa071_u:125": " tathā siddhau cānvayasyāpi siddheriti /",
    "T11bsa071_u:126": " tadabhāva eva hetorabhāvakhyātiryathā syāt nānyatra vipakṣe viruddhe vā iti niyamakhyāpanārtho 'pi vyatirekaprayogo na yuktaḥ,",
    "T11bsa071_u:127": " anyaviruddhayorapi vipakṣatvāt /",
    "T11bsa071_u:128": " (2.7) kathamidam avagamyate sadavaśyaṃ naśvarasvabhāvamiti yena anvayavyatirekasambhava iti cet /",
    "T11bsa071_u:129": " vināśahetvayogāt /",
    "T11bsa071_u:130": " svabhāvata eva bhāvā naśvarāḥ naiṣāṃ svahetubhyo niṣpatrānāmanyato vināśotpattiḥ /",
    "T11bsa071_u:131": " tasyāsāmarthyāt /",
    "T11bsa071_u:132": " na hi vināśaheturbhāvasya svabhāvameva karoti tasya svahetubhyo nirvṛtteḥ /",
    "T11bsa071_u:133": " nāpi bhāvāntarameva,",
    "T11bsa071_u:134": " bhāvāntarakaraṇe bhāvasya tadavasthatvāt tathopalabdhyādiprasaṅgaḥ /",
    "T11bsa071_u:135": " nāpi svabhāvāntaramasyāvaraṇam tadavasthe tasminnāvaraṇāyogāt /",
    "T11bsa071_u:136": " nāpi vināśahetunā bhāvābhāvaḥ kriyate /",
    "T11bsa071_u:137": " abhāvasya vidhinānyatayopagame vyatirekāvyatireka vikalpānatikramāt /",
    "T11bsa071_u:138": " bhāvapratiṣedhakaraṇe na tasya kiñcidbhavati na bhavatyeva kevalamiti /",
    "T11bsa071_u:139": " evaṃ ca kartā na bhavatītyakarturahetutvamiti na vināśahetuḥ kaścit /",
    "T11bsa071_u:140": " (2.8) vaiyarthyācca /",
    "T11bsa071_u:141": " yadi svabhāvato naśvaraḥ svātmanyanavasthāyī bhāvaḥ tasya na kiñcinnāśakāraṇaiḥ /",
    "T11bsa071_u:142": " tatsvabhāvatayaiva svayaṃ nāśāt /",
    "T11bsa071_u:143": " yo hi yatsvabhāvaḥ sa svahetoreva utpadyamānaḥ tādṛśo bhavati,",
    "T11bsa071_u:144": " na punastadbhāve hetvantaramapekṣate /",
    "T11bsa071_u:145": " prakāśadravoṣṇakaṭhinadravyādivat /",
    "T11bsa071_u:146": " na hi prakāśādayastadātmāna utpannāḥ punaḥ prakāśādibhāve hetvantaramapekṣante /",
    "T11bsa071_u:147": " tadātmanastādātmyābhāve nairātmyaprasaṅgāt /",
    "T11bsa071_u:148": " tadvadasthitidharmā cet svabhāvato bhāvo niṣpanno na punastadātmatāyāṃ hetvantaramapekṣate /",
    "T11bsa071_u:149": " (2.9) bījādivadanekānta iti cet /",
    "T11bsa071_u:150": " syādetad bījādayo 'ṅkurādijananasvabhāvā /",
    "T11bsa071_u:151": " api salilādihetvantarāpekṣaṇāt na kevalā janayanti /",
    "T11bsa071_u:152": " tadvad bhāvo 'pi vināśe syādīt / na /",
    "T11bsa071_u:153": " tasvabhāvasya jananādajanakasya cātatsvabhāvatvāt /",
    "T11bsa071_u:154": " ata eva tayoravasthayorvastubhedo niśceyaḥ /",
    "T11bsa071_u:155": " bhāvānāṃ svabhāvānyathātvābhāvāt tatsvabhāvasya paścādiva prāgāpi jananaprasaṅgāt /",
    "T11bsa071_u:156": " tasmādyo 'ntyo 'vasthāviśeṣaḥ sa evāṅkurajananasvabhāvaḥ /",
    "T11bsa071_u:157": " pūrvabhāvinastu avasthāviśeṣā aṅkurakāraṇasya kāraṇāni iti nānekāntaḥ /",
    "T11bsa071_u:158": " kṣaṇikeṣu bhāveṣu aparāparotpatteraikyābhāvāt /",
    "T11bsa071_u:159": " (2.10) yadi te 'ntyāḥ samarthāḥ kiṃ na janayanti pratyekamiti /",
    "T11bsa071_u:160": " janayantyeva nātrānyathābhāvaḥ svabhāsyāvaiparītyāt /",
    "T11bsa071_u:161": " nanu teṣu sahakāriṣu samarthasvabhāveṣu ko 'parasyopayogaḥ?",
    "T11bsa071_u:162": " na vai bhāvānāṃ kācit prekṣāpūrvakāritā yataḥ ayamasmāsvanyatamo 'pi samarthaḥ kimasmābhiḥ kartavyam ityālocyāpare nivarteran /",
    "T11bsa071_u:163": " te nirabhiprāyavyāpārā eva svahetupariṇāmopanidhidharmāṇonopālambhamarhanti,",
    "T11bsa071_u:164": " tatprakṛteḥ /",
    "T11bsa071_u:165": " te samarthāḥ kiṃ nāparāparaṃ janayantīti cet /",
    "T11bsa071_u:166": " na, tatraiva sāmarthyāt tasyaivaikasya janane samarthā nānyasyeti nāparāparajananam /",
    "T11bsa071_u:167": " (2.11) bhinnasvabhāvebhyaścakṣurādibhyaḥ sahakāribhya ekakāryotpattau na kāraṇabhedāt kāryabhedaḥ syāditi cet / na /",
    "T11bsa071_u:168": " yathāsvaṃ svabhāvabhedena tadviśeṣopayogastadupayogaiḥ kāryasvabhāvaviśeṣāsaṅkarāt /",
    "T11bsa071_u:169": " yathā mṛtpiṇḍakulālasūtrā dibhyo bhavato ghaṭasya mṛtpiṇḍādamṛtsvabhāvebhyo vṛkṣādibhyo",
    "T11bsa071_u:170": " bhinnaḥ svabhāvaḥ kulālāttasyaiva mṛdātmanaḥ sataḥ saṃsthāviśeṣātmatayā tadanyebhyo",
    "T11bsa071_u:171": " bhinnaḥ sūtrāttasyaiva mṛtsaṃsthāna viśeṣātmanaḥ cakrādervibhaktaḥ svabhāvo bhavati /",
    "T11bsa071_u:172": " tadevaṃ na kulālānmṛtsvabhāvatāḥ,",
    "T11bsa071_u:173": " na mṛdaḥ saṃsthānaviśeṣaḥ /",
    "T11bsa071_u:174": " na ca tayoḥ śāktiviśeṣaviṣayabhede 'pi tajjanitaviśeṣabhedasya kāryasya svabhāvena bhedaḥ mṛtsaṃsthānayoraparasparātmatayā saṃsthānamṛdrūpābhyāṃ tayorapratibhāsanaprasaṅgāt /",
    "T11bsa071_u:175": " (2.12) anyadeva saṃsthānaṃ guṇo mṛddravyāt tena bhinnasvabhāvaḥ kulālamṛtpiṇḍayorupayogaviśeṣa iti cet /",
    "T11bsa071_u:176": " uktamatra /",
    "T11bsa071_u:177": " api ca yadi saṃsthānaṃ bhinnaṃ mṛdaḥ kulālaḥ kiṃ na pṛthakkaroti?",
    "T11bsa071_u:178": " guṇasya dravyaparatantratvāt sa kathaṃ pṛthak kriyeta?",
    "T11bsa071_u:179": " tatsaṃsthānādhārātmakaṃ yadi svabhāvenaiva tad dravyam,",
    "T11bsa071_u:180": " tatsaṃsthānaṃ vā tadādheyātmakaṃ,",
    "T11bsa071_u:181": " tadā kimiti kulālavyāpāramapekṣate iti cet / na /",
    "T11bsa071_u:182": " tataḥ parasparasambandhayogyatāpratilambhāt /",
    "T11bsa071_u:183": " anyathā mṛtpiṇḍasya svabhāvata eva tathāvidhasaṃsthānasambandhayogyatve vastuna eva prāgapi yogyatālakṣaṇā dharmatāstīti saṃsthānaviśeṣeṇa sambandhaḥ syāditi /",
    "T11bsa071_u:184": " evaṃ tarthi sā yogyatā mṛddravyasya kulālād bhavatīti nānayoḥ svabhāvabhedaḥ /",
    "T11bsa071_u:185": " bhedehi prāgvat prasajyeta /",
    "T11bsa071_u:186": " asti tāvadekasvabhāvatve 'pi ekasyānekapratyayopādheyaviśeṣateti kiṃ mṛtsaṃsthānayoḥ ekasvabhāvatvasādhanāya atinirbandhena /",
    "T11bsa071_u:187": " (2.13) tena sahakāriṇaḥ pratyayā naikopayogaviṣayāḥ kāryasyaikasvabhāvatve 'pi vastuta iti yatheha kāraṇabhedo bhinnaviśeṣopayogāt naikakāryaḥ,",
    "T11bsa071_u:188": " tathā cakṣurādibhyo vijñānotpattau utreyaḥ /",
    "T11bsa071_u:189": " tathā hi - samanantarapratyayādvijñānāccakṣurvijñānasya upalambhātmatā tasyaivopalambhātmanaḥ",
    "T11bsa071_u:190": " sataścakṣurindriyādrūpagrahaṇayogyatāpratiniyamaḥ viṣayāttattulyarūpateti abhinnatve",
    "T11bsa071_u:191": " 'pi vastutaḥ kāryasya kāraṇānāṃ bhinnebhyaḥ svabhāvebhyo bhinnā eva viśeṣā bhvantīti",
    "T11bsa071_u:192": " na kāraṇabhede 'pi abhedastatkāryaviśeṣasya /",
    "T11bsa071_u:193": " ta evaite kāraṇaśaktibhedā yathāsvaṃ prativiśiṣṭakāryajanane 'vyavadheyaśaktitayā pratyupasthitāḥ kṣaṇikatvātsāmagrīkāryasya svabhāvasthityāśrayaityucyante",
    "T11bsa071_u:194": " tathāhi tattebhyaḥ samastebhyaḥ upalambhātmakaṃ rūpagrahaṇaṃ pratiniyataṃ viṣayarūpaṃ ceti prativiśiṣṭasvabhāvamekameva jātam /",
    "T11bsa071_u:195": " (2.14) apratirodhaśaktikeṣu anantarakāryeṣu anādheyaviśeṣeṇu kṣaṇikeṣu pratyayeṣu parasparaṃ kaḥ sahakārārthaḥ?",
    "T11bsa071_u:196": " na vai sarvatrātiśayotpādanaṃ sahakriyā kā tarhi?",
    "T11bsa071_u:197": " ekārthakaraṇaṃ yad bahūnāmapi /",
    "T11bsa071_u:198": " yathāntyasya kāraṇakalāpasya /",
    "T11bsa071_u:199": " tadeva mukhyaṃ sahakāritvaṃ sahakāriṇāṃ,",
    "T11bsa071_u:200": " tasyaivāntyasya kāraṇatvāt /",
    "T11bsa071_u:201": " tatra ca kṣaṇe ekasya svabhāvasyāvivekād viśeṣasya kartumaśakyatvāt,",
    "T11bsa071_u:202": " svabhāvāntarotpattilakṣaṇatvād viśeṣotpatteḥ /",
    "T11bsa071_u:203": " bhāvāntarajanane 'ntyatvameva hīyeta /",
    "T11bsa071_u:204": " tataśca na sākṣātkāraṇaṃ syāt /",
    "T11bsa071_u:205": " tasmānna kāraṇasya sahakāribhyo viśeṣasyotpattiḥ /",
    "T11bsa071_u:206": " te samarthā eva svabhāvato 'ntyāḥ pratyayāḥ saha jāyante kṣaṇikā yeṣāṃ prākpaścātpṛthagbhāvo nāsti,",
    "T11bsa071_u:207": " yebhyaścānantarameva kāryamutpadyate /",
    "T11bsa071_u:208": " tatra ekārthakriyaiva sahakāritvam /",
    "T11bsa071_u:209": " (2.15) samarthaḥ kuto jāyata iti cet /",
    "T11bsa071_u:210": " svakāraṇebhyaḥ /",
    "T11bsa071_u:211": " tāni enamaparasannidhāna evaṃ kiṃ janayanti?",
    "T11bsa071_u:212": " kadācidanyathāpi syuḥ tataścaiko 'pi kvacit janayed iti cet /",
    "T11bsa071_u:213": " aparāpara pratyayayogena pratikṣaṇaṃ bhinnaśaktayaḥ saṃskārāḥ santanvanto yadyapi kutaścitsāmyātsarūpāḥ pratīyante tathāpi bhitra evaiṣāṃ svabhāvaḥ",
    "T11bsa071_u:214": " tena kiñcideva kasyacit kāraṇam /",
    "T11bsa071_u:215": " tatra yo 'vyavadhanādideśo rūpendriyādikalāpaḥ sa vijñānajanane samartho hetuḥ /",
    "T11bsa071_u:216": " yasteṣāṃ parasparopasarpaṇādyāśrayaḥ pratyayaviśeṣaḥ sa taddhetujanane samarthaḥ",
    "T11bsa071_u:217": " teṣāṃ ca na pūrvaṃ na paścātra pṛthagbhāva iti samarthānapi pūrvāparapṛthagbhāvbhāvino doṣā nopalīyante /",
    "T11bsa071_u:218": " tena yasteṣāṃ parasparopasarpaṇādihetuḥ sa samarthasya heturiti tatra na kadācidanyathābhāvaḥ /",
    "T11bsa071_u:219": " (2.16) anena nyāyena sarvatra hetuphalabhāvapratiniyamo draṣṭavyaḥ pratikṣaṇamanyānyasvabhāvabhedānvayinīṣu śaktiṣu,",
    "T11bsa071_u:220": " na tu sthiraikasvabhāveṣu bhāveṣu svabhāvasyānyathātvāsaṃbhavāt /",
    "T11bsa071_u:221": " samarthāsamarthasvabhāvayoḥ kriyākriyānupapatteḥ /",
    "T11bsa071_u:222": " anyasahitaḥ karoti na kevala iti cet /",
    "T11bsa071_u:223": " kiṃ kevalasya kāryajanane 'samarthaḥ svabhāvaḥ?",
    "T11bsa071_u:224": " samartha iti cet /",
    "T11bsa071_u:225": " kiṃ na karoti?",
    "T11bsa071_u:226": " akurvan kathaṃ samarthaḥ?",
    "T11bsa071_u:227": " kuvindādayaḥ paṭādikriyāyāṃ samarthā api na sarvatra kurvantīti cet /",
    "T11bsa071_u:228": " krīḍanaśīlo devānāṃ priyaḥ sukhaidhitaḥ kṛtamapi punaḥ punaḥ kārayati,",
    "T11bsa071_u:229": " tathāhi bījādivad ityanena nirloṭhitameva /",
    "T11bsa071_u:230": " tasmātsvabhāvasyānyathātvāsambhavāt taddharmaṇaḥ tathābhāvaḥ antyāvasthāvadanivāryaḥ /",
    "T11bsa071_u:231": " antyāvasthāyāṃ prāgasamarthasya sāmarthyotpattau tasya sāmarthyasya tatsvabhāvatve 'pūrvotpattirevasā /",
    "T11bsa071_u:232": " atatsvabhāvatve saḥ akāraka eva sāmarthyākhyātpadārthāntarāt kāryotpattyabhyupagamāt /",
    "T11bsa071_u:233": " (2.17) api ca yo 'sau sakaleṣu sahakāriṣu karoti sa tadaiva kasmāt karoti /",
    "T11bsa071_u:234": " ? kurvan dṛṣṭastena karotīti brūmaḥ /",
    "T11bsa071_u:235": " aho mahāsāmarthyaṃ mahāprabhāvasya darśanaṃ yasmādatatsvabhāvān api bhāvān svabhāvamātreṇa nānāprakāreṣu vyāpāreṣu niyuṅkte /",
    "T11bsa071_u:236": " yadi nāma kiñcit kathañcidatrabhavato darśanaviṣayatām atikrāmet,",
    "T11bsa071_u:237": " hanta aprasavadharmakamapetasantānaṃ syaditīyaṃ cintā cittaṃ dunoti /",
    "T11bsa071_u:238": " na vai vayam atatsvabhāvānāṃ bhāvānām asmaddarśanavaśāt kāryakriyāṃ brūmaḥ kintu svabhāvenaiva te kāryakāraṇadharmāḥ,",
    "T11bsa071_u:239": " tān paśyantaḥ kevalaṃ jānīmahe te ete kārakasvabhāvā iti /",
    "T11bsa071_u:240": " (2.18) satyam idamapyasti,",
    "T11bsa071_u:241": " svabhāvasteṣāṃ kāryakriyādharmā tena samastapratyayānāmakṛtvā kāryaṃ nopekṣāpattiriti /",
    "T11bsa071_u:242": " so 'kṣepakriyādharmā svabhāvaḥ kiṃ teṣāṃ tadaivāntyāvasthāyāmutpanna āhosvit prāgapyāsīt?",
    "T11bsa071_u:243": " āsīt, apracyutā nutpatrasthiraikasvabhāvānā kadācit kasyacitsvabhāvasyābhāvavirodhāt /",
    "T11bsa071_u:244": " tatkimidānīṃ mātā ca vandhyā ca asti?",
    "T11bsa071_u:245": " ko vāsya bhāṣitasyārthaḥ- akṣepakriyāsvabhāvaḥ kāryaṃ ca na karotīti /",
    "T11bsa071_u:246": " (2.19) sahitaḥ svakāryajananasvabhāvaḥ na kevala iti cet /",
    "T11bsa071_u:247": " anyastarhi kevalo 'nyaśca sahitaḥ svabhāvabhedāt /",
    "T11bsa071_u:248": " svabhāvabheda eva hi bhāvabhedasya lakṣaṇam /",
    "T11bsa071_u:249": " na hi sa sāhitye 'pi pararūpeṇa kartā syāt /",
    "T11bsa071_u:250": " svarūpaṃ ca tasya prāgapi tadeveti kathaṃ kadacit kriyāvirāmaḥ /",
    "T11bsa071_u:251": " yasyāpi bhāvah kṣaṇikaḥ tasyāpi kasmāt kevalo na karoti?",
    "T11bsa071_u:252": " yadi bhavet kuryādeva /",
    "T11bsa071_u:253": " kathaṃ na bhavati?",
    "T11bsa071_u:254": " kṣaṇikatvāt /",
    "T11bsa071_u:255": " uktaṃ yādṛśasya kriyā /",
    "T11bsa071_u:256": " sa kathamekakṣaṇabhāvī anyathā bhavet?",
    "T11bsa071_u:257": " yaśca bhavati sa eva na bhavatīti nāyaṃ prasaṅgaḥ kārakākārakayoḥ svabhāvataddhetvorvirodhāt /",
    "T11bsa071_u:258": " (2.20) yo 'pi manyate- akṣepakriyādharmaiva sa tasya svabhāvaḥ,",
    "T11bsa071_u:259": " na sa sāhityamapekṣate,",
    "T11bsa071_u:260": " kāryaṃ tu pratyayāntarāpekṣamiti sahitebhya eva jāyate na kevalebhya iti,",
    "T11bsa071_u:261": " tasyāpi kathaṃ- sa bhāvaḥ kevalo 'pi karotyeva?",
    "T11bsa071_u:262": " kāryaṃ ca tasmātrotpadyate iti tadavastho virodhaḥ /",
    "T11bsa071_u:263": " na kevalaḥ karotyeveti cet /",
    "T11bsa071_u:264": " kathamidānīmakṣepakriyāsvabhāvaḥ /",
    "T11bsa071_u:265": " nanu etadeva paridīpitaṃ bhavati,",
    "T11bsa071_u:266": " karotyeveti /",
    "T11bsa071_u:267": " kāryaṃ cāyaṃ kevalo 'pi samarthaḥ san paramapekṣamāṇaṃ kathamupekṣeta?",
    "T11bsa071_u:268": " paramanādṛtyaitat prasahya kuryāt /",
    "T11bsa071_u:269": " evaṃ hi anenātmanaḥ sāmarthyaṃ darśitaṃ bhavati /",
    "T11bsa071_u:270": " kāryaṃ paramapekṣata iti tataḥ kevalād anutpattimasya kathayasi sa kevalo 'pi samarthasvabhāva iti tataḥ utpattiṃ brūṣe,",
    "T11bsa071_u:271": " ete ca kathamevatraṃ syātām?",
    "T11bsa071_u:272": " tadayamīrṣyāśalyavitudyamānamarmā viklavaṃ vikrośatītyupekṣāmevārhati /",
    "T11bsa071_u:273": " tasmādidamekārthakriyālakṣaṇaṃ sahakāritvaṃ kṣaṇikānāmeva bhāvānām /",
    "T11bsa071_u:274": " na tu akṣaṇikānāṃ yeṣāṃ pṛthagapi bhāvaḥ sambhavati pṛthak kāryakaraṇasambhavena sahakāritvaniyamāyogāt /",
    "T11bsa071_u:275": " (2.21) yatra tu santānopakāreṇa bhāvāḥ hetutāṃ pratipadyante,",
    "T11bsa071_u:276": " yathā taṇḍulabījādibhya odanāṅkurādijanmani dahanodakapṛthivyādayaḥ,",
    "T11bsa071_u:277": " tatra santānāśrayeṇa viśeṣotpādanaṃ pratyayānāṃ sahakriyocyate na dravyāśrayeṇa,",
    "T11bsa071_u:278": " kṣaṇike dravye viśeṣasyānutpatteḥ /",
    "T11bsa071_u:279": " nahi taṇḍulādīnāṃ viśeṣānutpattau dahanādibhāve 'pi odanajanma syāt /",
    "T11bsa071_u:280": " tathā prabhāsvarādapavarakaṃ praviṣṭasya yadīndriyaṃ svopakāribhyo 'tiśayaṃ krameṇa na pratipadyeta tadā prāgivārthapratilpattiṃ naiva janayet",
    "T11bsa071_u:281": " akṣepakāriṣu indriyādiṣu na viśeṣotpattiḥ parasparataḥ sambhavati /",
    "T11bsa071_u:282": " tatra yathāsvaṃ pratyayaiḥ parasparopasarpaṇādyāśrayairye yogyadeśādyavasthā jātāste saha svabhāvaniṣpattyā jñānahetutāṃ pratipadyante ityekārthakriyaiva sahakāritvam /",
    "T11bsa071_u:283": " (2.22) yatra tu viśeṣamutpādayantaḥ sahakāriṇaḥ pratyayāḥ tatra hetusantānaḥ pratyayāntarāṇyapekṣata iti tataḥ svabhāvāntarasya pratilambhaḥ",
    "T11bsa071_u:284": " tatra svarasataḥ hetupratyayānāṃ pūrvopanipātakṣaṇānāṃ nivṛttau tebhya eva viśiṣṭakṣaṇotpattirevaṃ krameṇa yāvadatyantātiśayavato 'ntyakāraṇakalāpāt kāryotpattiḥ /",
    "T11bsa071_u:285": " (2.23) sahakāriṇaḥ samutpatraviśeṣātkāraṇātkāryotpattau tasyaiva viśeṣasyotpattirna syāt /",
    "T11bsa071_u:286": " aviśiṣṭādviśeṣotpattau kāryasyāpi syāt /",
    "T11bsa071_u:287": " tataśca parasparaviśeṣotpādānapekṣiṇa eva sahakāriṇaḥ kāryaṃ kurvīran /",
    "T11bsa071_u:288": " tenākṣaṇikānāmapi sahakārisāpekṣāṇāṃ kāraṇatā syāt /",
    "T11bsa071_u:289": " apekṣaṇīyebhyaḥ svabhāvātiśayotpattiśca na syāt /",
    "T11bsa071_u:290": " atha sahakāriṇā kāryotpādānuguṇaviśeṣajananāya kṛtaviśeṣa evopattiṣṭheta /",
    "T11bsa071_u:291": " evaṃ satyanavasthā syāt /",
    "T11bsa071_u:292": " na ca sahakāriṇaḥ parasparakāryotpādānuguṇaviśeṣotpādane nityaṃ yogyāvasthāḥ,",
    "T11bsa071_u:293": " yena nityānuṣakta eṣāṃ viśeṣaḥ syāt /",
    "T11bsa071_u:294": " tadupāyāpāyayoḥ kāryasyotpattyanutpattidarśanāt /",
    "T11bsa071_u:295": " tenādyo viśeṣaḥ sahakāribhyo nirupakārasya notpadyata iti cet /",
    "T11bsa071_u:296": " nāsmākaṃ punaḥ punarabhidhāne 'pi kaścidudvego bhavati yadyevamapi lokasya nyāyapratītirbhavati /",
    "T11bsa071_u:297": " hanta tarhi ucyatām /",
    "T11bsa071_u:298": " na viśeṣotpādanāt sahakāriṇāṃ sahakāritvaṃ paramārthataḥ sambhavati /",
    "T11bsa071_u:299": " yataḥ tadabhāvādviśeṣe kartavye sahakāritāvirahaḥ syāt /",
    "T11bsa071_u:300": " (2.24) atha kathamekārthakriyāpi bhavet sāpi na bhavet parasparato viśeṣarahitānām /",
    "T11bsa071_u:301": " atha bhavet,",
    "T11bsa071_u:302": " pṛthagapi sā bhavet /",
    "T11bsa071_u:303": " tathāca, tasmād viśeṣād bhavanaśīlaṃ kāryamapi kevalāt syāditi cet /",
    "T11bsa071_u:304": " atroktamuttaraṃ pratikṣaṇamaparāparaiḥ pratyayaiḥ yathā bhāvasantāne viśeṣasyotpattiḥ,",
    "T11bsa071_u:305": " yogyadeśatādyavasthāviśeṣāḥ kāryakaraṇaśīlāḥ,",
    "T11bsa071_u:306": " teṣāṃ ca yata utpattiḥ,",
    "T11bsa071_u:307": " pratyekaṃ ca sāmarthye 'pi kevalānāmakriyā,",
    "T11bsa071_u:308": " kartṛviśeṣasya pṛthagekaikasya bhāvasyābhāvāt /",
    "T11bsa071_u:309": " kāryadvaividhyaṃ ca sahakāribhiḥ akṣepakārindriyavijñānavacca kāryakāraṇayoḥ svabhāvabhedāditi sarvamuktam /",
    "T11bsa071_u:310": " (2.25) tatra sahakāribhyaḥ santānopakārāpekṣakāraṇakāryajanmani sahakāriṇāmādyo viśeṣaḥ sahakārikṛtaviśeṣajanmā na bhavati,",
    "T11bsa071_u:311": " anantarakāryavat,",
    "T11bsa071_u:312": " tataḥ ye viśeṣā jāyante te tajjanmānaḥ tatprakṛtitvāditi nānavasthā /",
    "T11bsa071_u:313": " tathā yadyakṣaṇiko 'pi bhāvaḥ kārya karoti,",
    "T11bsa071_u:314": " karotu nāma,",
    "T11bsa071_u:315": " sa yadi akṣepakartṛdharmā,",
    "T11bsa071_u:316": " tadā pṛthagbhāvasya sambhavātkevalo 'pi tathā syād ityuktam /",
    "T11bsa071_u:317": " atatsvabhāvastu tadāpyakāraka eva /",
    "T11bsa071_u:318": " tasmādakṣaṇikānāṃ kāraṇānām ekārthakriyayā na kaścit sahakāritvaniyamaḥ /",
    "T11bsa071_u:319": " nāpi santatyopakāreṇeti na tasya kaścitsahakārīti kevalo 'pi kuryāt /",
    "T11bsa071_u:320": " prāyastu saṃghātasthāyī bhāvasantānaḥ sahakāripratyayairupajanitaviśeṣaḥ svakāryaṃ kurvan dṛṣṭo bījādivat /",
    "T11bsa071_u:321": " tatsthirahetuvādino hetoḥ pratyayāntarāpekṣakārakasya vyaktaṃ svabhāvāntarasyotpattiḥ /",
    "T11bsa071_u:322": " kārakasvabhāvasya prāgapi sattve 'kriyā na yujyate /",
    "T11bsa071_u:323": " (2.26) tasmādyo yadātmā sa svasattāmātreṇa tādṛśo bhavati na bhūtvā tadbhāve parābhisaṃskāramapekṣata iti svabhāvato 'sthitidharmaṇo bhāvasya na kiñcitrāśakāraṇaiḥ /",
    "T11bsa071_u:324": " sthitidharmaṇo 'pi bhāvasya na nāśakāraṇaiḥ kiñcit svabhāvānyathātvasya kenacit kartumaśakyatvāt /",
    "T11bsa071_u:325": " tadanyathātvapratipattau sa tatsvabhāva eva na syāditi pūrva eva vikalpaḥ syāt /",
    "T11bsa071_u:326": " tatra ca prāgevoktaṃ dūṣaṇam /",
    "T11bsa071_u:327": " yaśca parasmādanyathābhāvaḥ so 'paraḥ svabhāvaḥ yaścāparaḥ sa kathaṃ tasya syāt?",
    "T11bsa071_u:328": " svabhāvabhedo hi vastubhedalakṣaṇam /",
    "T11bsa071_u:329": " tathā ca yaḥ sthitidharmā jātaḥ na tasyānyathābhāvaḥ syāt /",
    "T11bsa071_u:330": " etena kaṭhinādīnāṃ tāmrādīnām agnyādeḥ dravatvādisvabhāvāntarotpattiḥ pratyuktā /",
    "T11bsa071_u:331": " tatrāpi pūrvakasya svarasanirodhitvādvināśe 'gnyāderupādānāccāpara eva dravādisvabhāvaḥ utpannaḥ /",
    "T11bsa071_u:332": " (2.27) sa svayaṃ sthitidharmaiva svahetubhirjanitaḥ,",
    "T11bsa071_u:333": " vināśahetorasambhave 'vasthānāt /",
    "T11bsa071_u:334": " tasya parasmādvināśo bhavati iti /",
    "T11bsa071_u:335": " na ca vināśo nāmāparaḥ svabhāvaḥ,",
    "T11bsa071_u:336": " bhāvacyutireva vināśaḥ iti cet /",
    "T11bsa071_u:337": " nedaṃ vikalpadvayamatikrāmati - kiṃ nityo bhāva utānityaḥ /",
    "T11bsa071_u:338": " prāṅnityo bhūtvā paścādanityo bhavatīti ca bruvāṇo bhāvadvayaṃ cāha nityānityasvabhāvabhedam /",
    "T11bsa071_u:339": " prāktanasya nityābhimatasya svabhāvasya svayaṃ nāśaṃ bruvāṇaḥ sarvadaiva nāśamanāśaṃ ca prāheti pūrvasmin vināśaheturasamartha eva /",
    "T11bsa071_u:340": " na prāṅnityo bhūtvā paścādanityaḥ bhavati,",
    "T11bsa071_u:341": " kiṃ tarhi,",
    "T11bsa071_u:342": " paścādapi nitya eva,",
    "T11bsa071_u:343": " ekasvabhāvatvāt /",
    "T11bsa071_u:344": " sa tarhi bhāvaḥ svabhāvena nāśamanāviśan kathaṃ naṣṭo nāma?",
    "T11bsa071_u:345": " tatsvabhāvavināśayoḥ aparaspararūpatvāt /",
    "T11bsa071_u:346": " tasmāt satyasya vināśe vināśasvabhāvena tena bhavitavyaṃ,",
    "T11bsa071_u:347": " tathāpi vināśaheturvyartha ityuktam /",
    "T11bsa071_u:348": " tena svabhāvato naścare 'naśvare vā bhāve na vināśahetorupayogaḥ /",
    "T11bsa071_u:349": " (2.28) tasmādvināśaṃ pratyanapekṣo bhāvastadbhāvaniyataḥ iti yaḥ san sa vināśī naśvaratāyā nivṛttau sattvanivṛtirityanvayavyatirekasiddhiḥ /",
    "T11bsa071_u:350": " svabhāvato naśvaratve 'pi kaścidatatsvabhāvo 'pi syāt /",
    "T11bsa071_u:351": " na hi sarvaḥ sarvasya svabhāva iti na tatribandhanānvayavyatirekāsiddhiriti cet /",
    "T11bsa071_u:352": " na, akṣaṇikatve 'vastutvaprasaṅgāt /",
    "T11bsa071_u:353": " śaktirhi bhāvalakṣaṇam /",
    "T11bsa071_u:354": " sarvaśaktivirahaḥ punarabhāvalakṣaṇam /",
    "T11bsa071_u:355": " na caivākṣaṇikasya kvacit kācit śaktirasti,",
    "T11bsa071_u:356": " kramayaugapadyābhyāṃ kāryakriyāśakti virahāt /",
    "T11bsa071_u:357": " itthaṃ ca yat sattat kṣaṇikameveti vyāptisiddhiḥ /",
    "T11bsa071_u:358": " (3.1) arthāntare gamye kāryaṃ heturavyabhicārāt /",
    "T11bsa071_u:359": " kāryakāraṇabhāvena gamakatve sarvathā gamyagamakabhāvaḥ syāt,",
    "T11bsa071_u:360": " sarvathā janyajanakabhāvād iti cet / na /",
    "T11bsa071_u:361": " tadabhāve bhavatastadutpattiniyamābhāvāt /",
    "T11bsa071_u:362": " tasmāt kāryaṃ svabhāvairyāvadbhiravinābhāvi kāraṇe teṣāṃ hetuḥ /",
    "T11bsa071_u:363": " tatkāryatvaniyamāt /",
    "T11bsa071_u:364": " taireva ca dharmairye tairvinā na bhavanti /",
    "T11bsa071_u:365": " aṃśena janyajanakabhāvaprasaṅga iti cet /",
    "T11bsa071_u:366": " na, tajjanyaviśeṣagrahaṇe 'bhimatatvāt liṅga viśeṣopādhīnāṃ ca sāmānyānām /",
    "T11bsa071_u:367": " aviśiṣṭasāmānyavivakṣāyāṃ vyabhicāra iti gamakatvaṃ neṣyate /",
    "T11bsa071_u:368": " (3.2) kasyacitkadācitkutaścidbhāve 'pi sarvastādṛśastathāvidhajanmeti kuto 'vasitam,",
    "T11bsa071_u:369": " tathā ca nānvayavyatirekāviti cet /",
    "T11bsa071_u:370": " na, atadbhāvinastasya sakṛdapi tato 'bhāvāt /",
    "T11bsa071_u:371": " parasparāpekṣayā janyajanakasvabhāvalakṣaṇe kāryakāraṇe /",
    "T11bsa071_u:372": " tatra yadi dhūmo 'gnyādisāmagjyā anyato 'pi bhavettadā tasya tajjanyaḥ svabhāvo na bhavatīti sakṛdapi tato na bhavet /",
    "T11bsa071_u:373": " arthāntaravat /",
    "T11bsa071_u:374": " nāpi sāmagrī taṃ janayed atajjananasvabhāvatvāt /",
    "T11bsa071_u:375": " sāmagjyantaravat /",
    "T11bsa071_u:376": " na ca dhūmasya tadatajjanyaḥ svabhāvo yuktaḥ /",
    "T11bsa071_u:377": " ekasvabhāvatvāt /",
    "T11bsa071_u:378": " dhūmādhūmajananasvabhāvād bhavato dhūmādhūmasvabhāvaḥ syāt /",
    "T11bsa071_u:379": " kāryasvabhāvānāṃ kāraṇasvabhāvakṛtatvāt /",
    "T11bsa071_u:380": " akāraṇāpekṣaṇe cāhetukatvaprasaṅgāt /",
    "T11bsa071_u:381": " tasmādyo dhūmajananaḥ so 'gnyādisāmagrīviśeṣo yaḥ agnyādisāmagrīviśeṣeṇa janitaḥ sa eva dhūmo bhavatīti kāryakāraṇayorevaṃ svabhāvasya niyamāt tadvijātīyādutpattirna bhavati /",
    "T11bsa071_u:382": " tadyādṛśaṃ kāryaṃ yādṛśāt kāraṇād dṛṣṭamekadā tattanna vyabhicarati /",
    "T11bsa071_u:383": " tena siddhe kāryakāraṇabhāve kāryasya kāraṇena vyāptiḥ siddhā bhavati /",
    "T11bsa071_u:384": " (3.3) nanu vijātīyādapi kiñcid bhavad dṛṣṭaṃ tadyathā go mayādeḥ śālūkādiḥ /",
    "T11bsa071_u:385": " na vijātīyādutpattiḥ /",
    "T11bsa071_u:386": " tathāvidhameva hi tādṛśāmādinimittamiti na kāraṇabhedaḥ /",
    "T11bsa071_u:387": " prabandhena vṛttau tu śarād bhavati /",
    "T11bsa071_u:388": " asti ca gomayetarajanmanoḥ svabhāvabhedaḥ rūpasyābhede 'pi /",
    "T11bsa071_u:389": " na hi ākāratulyataiva bhāvānāṃ tattve nimittam,",
    "T11bsa071_u:390": " abhinnākārāṇāmapi keṣāñcidanyato viśeṣājjātibhedadarśanāt /",
    "T11bsa071_u:391": " anyathā hi vilakṣaṇāyā api sāmagrayā avilakṣaṇakāryotpattau na kāraṇabhedābhedābhyāṃ kāryabhedābhedāvityahetukau viśvasya bhedābhedau syātām",
    "T11bsa071_u:392": " tathā hi na bhedādbheda iti abhedādapi nābhedaḥ /",
    "T11bsa071_u:393": " tadvyatiriktaśca na kaścidbhāvasvabhāva ityahetukatvādbhāvānāṃ nityaṃ sattvamasattvaṃ vā syāt /",
    "T11bsa071_u:394": " apekṣayā hi bhāvāḥ kādācitkā bhavanti /",
    "T11bsa071_u:395": " vyavasthāvāṃśca sādhyeṣu sādhananiyogo na syāt /",
    "T11bsa071_u:396": " kāraṇaśaktipratiniyame hi kiñcideva kasyacit sādhanāyopādīyeta,",
    "T11bsa071_u:397": " nāparaṃ,",
    "T11bsa071_u:398": " tasyaiva tatra śakteḥ,",
    "T11bsa071_u:399": " anyasya cāśakteḥ tayostajjananetarasvabhāvatvena bhedāt /",
    "T11bsa071_u:400": " tajjananasvabhāvavilakṣaṇādapi tasyotpattau na tajjananaśaktipratiniyama iti yat kiñcit yataḥ kutaścitsyāt /",
    "T11bsa071_u:401": " tajjananaśaktisāmye tu tadeveti na kāryaṃ duṣṭaṃ kāraṇaṃ vyabhicarati /",
    "T11bsa071_u:402": " (4.1) upalabdhilakṣaṇaprāptasyānupalabdhirabhāvasyābhāvavyavahārasya vā hetuḥ /",
    "T11bsa071_u:403": " atropalabdherupalabhamānadharmatve tajjñānamupalabdhiḥ /",
    "T11bsa071_u:404": " tasmādanyopalabdhiranupalabdhirvivakṣitopalabdheranyatvāt,",
    "T11bsa071_u:405": " abhakṣyāsparśanīyavatparyudāsavṛttyā /",
    "T11bsa071_u:406": " upalabhyamānadharmatve svaviṣayavijñānajananayogyatālakṣaṇo viṣayasvabhāvaḥ upalabdhiḥ /",
    "T11bsa071_u:407": " yogyatāyā bhāvasvarūpatvāt /",
    "T11bsa071_u:408": " tasmādanya upalambhajananayogya evānupalabdhiḥ pūrvavat /",
    "T11bsa071_u:409": " yatra yasmitrupalabhyamāne niyamena yasyopalabdhiḥ bhavati yogyatāyā aviśeṣāt satatsaṃsṛṣṭaḥ ekajñānasaṃsargāt /",
    "T11bsa071_u:410": " tayoḥ satornaikarūpaniyatā pratipattirasambhavāt /",
    "T11bsa071_u:411": " tasmādaviśiṣṭayogyatārūpayoḥ ekajñānasaṃsargiṇostayoḥ parasparāpekṣamevānyatvamihābhipretaṃ,",
    "T11bsa071_u:412": " pratyāsatterāśrayaṇāt /",
    "T11bsa071_u:413": " sa kevalastadapekṣayā tadanyaśceducyate tadā tajjñānaṃ tatsvabhāvo vā jñātṛjñeya dharmalakṣaṇānupalabdhiḥ /",
    "T11bsa071_u:414": " sābhāvaṃ pratiyogino 'bhāvavyavahāraṃ vā sādhayati /",
    "T11bsa071_u:415": " (4.2) kathamanyabhāvastadabhāvo yena bhāvarūpānupalabdhirabhāvamabhāvavyavahāraṃ vā sādhayediti cet /",
    "T11bsa071_u:416": " uktamatra yathā paryudāsavṛttyāpekṣātaḥ tadvivikto 'rthastajjñānaṃ vābhāvo 'nupalabdhiścocyata iti /",
    "T11bsa071_u:417": " na pratiṣedhamātraṃ,",
    "T11bsa071_u:418": " tasya sādhanāsiddherabhāvavyavahārāsiddhiprasaṅgāt /",
    "T11bsa071_u:419": " tasyāsaṃsṛṣṭarūpasya bhāvasiddhirevāparasyābhāvasiddhirityanyabhāvo 'pi tadabhāva iti vyapadiśyate /",
    "T11bsa071_u:420": " anyabhāvalakṣaṇo 'bhāvaḥ svayaṃ pramāṇasiddhastadabhāvavyavahāraṃ sādhayet,",
    "T11bsa071_u:421": " tatsiddhisiddho veti na kaścidviśeṣo yenānupalabdhyābhāvavyavahārasiddhervirodhaḥ syāt /",
    "T11bsa071_u:422": " (4.3) sa evānyabhāvastadviṣayā copalabdhistadabhāvasya kiṃ na sādhanam?",
    "T11bsa071_u:423": " kiṃ punarabhāvasya siddhireva tadabhāvasiddhiḥ? iti cet /",
    "T11bsa071_u:424": " apṛthaksiddheḥ sambandhābhāvācca /",
    "T11bsa071_u:425": " anyabhāvastāvatra sādhanam /",
    "T11bsa071_u:426": " yatsiddhau yasya na siddhistattasya liṅgaṃ bhavati dhūmāgnivat /",
    "T11bsa071_u:427": " anyabhāvasiddhayaiva tadabhāvaḥ prasidhyati,",
    "T11bsa071_u:428": " tasya tadanyāsaṃsṛṣṭarūpasya tattvavyavasthāpakena pramāṇenaivānyavyavaccedasiddheḥ /",
    "T11bsa071_u:429": " (4.4) sambandhābhāvācca tacca tasya liṅgaṃ yadi syāt,",
    "T11bsa071_u:430": " tasya tena kaścitsambandho bhavet /",
    "T11bsa071_u:431": " yathā kṛtakatvasyānityatvena ekārthasamavāyo dhūmasya vā liṅginaikārthasamavāyaḥ /",
    "T11bsa071_u:432": " ādhārādheyabhāvo vā janyajanakabhāvo vā /",
    "T11bsa071_u:433": " naivaṃ kaścid bhāvābhāvayoḥ sambandhaḥ yenāsyānyabhāvaḥ sādhanaṃ syāt /",
    "T11bsa071_u:434": " asti viṣayaviṣayibhāvaḥ śabdārthasambandhavaditi cet /",
    "T11bsa071_u:435": " śabdārthayoḥ tatpratipādanābhiprāye sati tatprayogāt kāryakāraṇalakṣaṇo 'vinābhāvalakṣaṇo vā sambandhaḥ syāt /",
    "T11bsa071_u:436": " ayaṃ cātra na sambhavati yataḥ viṣayaviṣayibhāvaḥ syāt /",
    "T11bsa071_u:437": " siddhe hi tayoḥ sādhyasādhanabhāve tanmukhena viṣayaviṣabhibhāvaḥ syāt /",
    "T11bsa071_u:438": " sa eva cāsati sambandhe na sidhyati /",
    "T11bsa071_u:439": " anyathetaretarāśrayamidaṃ syāt /",
    "T11bsa071_u:440": " (4.5) anyabhāvāccābhāvasiddhāvasamudāyaśca sādhyaḥ syāt /",
    "T11bsa071_u:441": " tathā ca ghaṭābhāvastadanyabhāvāt iti ghaṭasya sarvatra sarvadā cābhāvaḥ prasajyeta /",
    "T11bsa071_u:442": " na, pradeśādirdharmī ghaṭābhāvena viśeṣyata iti tadviśeṣaṇabhūto 'bhāvaḥ sādhyate na tu kevalaḥ /",
    "T11bsa071_u:443": " tato nāsamudāyasya sādhyatā /",
    "T11bsa071_u:444": " na ca liṅgaliṅganorasambandhaḥ,",
    "T11bsa071_u:445": " anyabhāvasya pradeśādinā sambandhād iti cet /",
    "T11bsa071_u:446": " na, pradeśāderevānyabhāvatvāt /",
    "T11bsa071_u:447": " yatraiva hi pradeśādau yatrāstīti ucyate sa eva tenāsaṃsṛṣṭo 'nyabhāvaḥ /",
    "T11bsa071_u:448": " taddarśanādevāsya ghaṭo nāsti iti vikalpo bhavati iti kathaṃ tasyaiva liṅgaliṅgibhāvaḥ?",
    "T11bsa071_u:449": " (4.6) na cātra sāmānyaviśeṣabhāvakalpanā sambhavati yena sāmānyaṃ heturbhaved viśeṣo dharmāti,",
    "T11bsa071_u:450": " tadviśeṣapratipattereva tadabhāvasya pratīteḥ,",
    "T11bsa071_u:451": " tasyānyatrānvayasyābhāvāt pratijñārthaikadeśatvācca na hetutā /",
    "T11bsa071_u:452": " na ca yatra pradeśamātraṃ tatra ghaṭābhāvaḥ /",
    "T11bsa071_u:453": " tādṛśe kevale pradeśe sarvatrābhāva iti cet /",
    "T11bsa071_u:454": " nanu tasyaiva kaivalyaṃ ghaṭavirahaḥ /",
    "T11bsa071_u:455": " sa ca tatpratipattāveva siddha iti kasya idānīṃ talliṅgam?",
    "T11bsa071_u:456": " anvayasyānugamanamapi nirarthakam /",
    "T11bsa071_u:457": " tasmādanyabhāvo na sādhanamabhāvasya /",
    "T11bsa071_u:458": " (4.7) asti virodhaḥ sambandhaḥ tato 'nyabhāvādabhāvasya siddhiḥ iti cet /",
    "T11bsa071_u:459": " kena kasya virodho 'nyabhāvena pratiyoginaḥ kiṃ nu vai pratiyogī pramātumiṣṭo yena liṅgaliṅganorvirodhaḥ sambandhaḥ syāt?",
    "T11bsa071_u:460": " abhāvastupratiyogino ghaṭasya anyabhāvena aviruddhaḥ sahāvasthānāt /",
    "T11bsa071_u:461": " tasmin prameye liṅgaliṅginoḥ kathaṃ virodhaḥ?",
    "T11bsa071_u:462": " tasmātsambandhābhāvaḥ /",
    "T11bsa071_u:463": " atrāpi asamudāyasādhyatvaṃ tadavastham /",
    "T11bsa071_u:464": " (4.8) nanu anyabhāvatadabhāvayorasati sambandhe 'nyabhāvagatyāpi tadabhāvagatirna syāditi cet /",
    "T11bsa071_u:465": " na vai kutaścit sambandhādanyabhāvastadabhāvagamaka iṣṭaḥ kintu anyabhāva eva tadabhāvo yathoktaṃ prāk /",
    "T11bsa071_u:466": " tasyānyāsaṃsṛṣṭarūpasya kevalasyaikātmavyasthitasya tadātmanā pariccedasyaivānyavyavaccedatvāt tasya kaivalyamevāparasya vaikalyamiti tadanyabhāva eva tadabhāvaḥ /",
    "T11bsa071_u:467": " tataśca tatpratipattireva tadapratipattiḥ /",
    "T11bsa071_u:468": " anyathā tasya pariccedena tato 'nyasya avyavaccede tatparicceda eva na syāt /",
    "T11bsa071_u:469": " tadatadrūpayoravivekāt /",
    "T11bsa071_u:470": " ya eva vyavahāraḥ kasyacitkvaceddeśe darśanāt prāptiparihārārthaḥ sa na syāt /",
    "T11bsa071_u:471": " na hyayamanalaṃ paśyatrapi kevalam analameva paśyatīti kathaṃ salilārthī tatra na praverteta?",
    "T11bsa071_u:472": " anupalambhena salilābhāvaḥ pratīyata iti cet /",
    "T11bsa071_u:473": " ko 'yamanupalambho nāma?",
    "T11bsa071_u:474": " yadi salilopalambhābhāvaḥ tadā kathamabhāvaḥ kasyacitpratipattiḥ pratipattiheturvā?",
    "T11bsa071_u:475": " tasyāpi kathaṃ pratipattiḥ?",
    "T11bsa071_u:476": " tasya tato vānyasya kasyacidapyapratipattāvapi yadyabhāvaḥ pratīyate tadā svāpamadamūrccāvyavadhānapṛṣṭhībhāvādyavasthāsvapi kiṃ na pratīyate?",
    "T11bsa071_u:477": " ityetacca vicāritaṃ pramāṇaviniścaye /",
    "T11bsa071_u:478": " tasmādayamanalaṃ paśyatrapi analo 'yaṃ salilam iti nādhyavasyatīti na tiṣṭhetrāpi pratiṣṭheta /",
    "T11bsa071_u:479": " tataśca dustaraṃ vyasanaṃ pratipattuḥ syāt /",
    "T11bsa071_u:480": " (4.9) tata evaikasya darśanād anyābhāvagatiścet kathamekaṃ dṛṣṭamanyatrāstīti pratyāyayati?",
    "T11bsa071_u:481": " tasyaiva kevalasya darśanād iti cet /",
    "T11bsa071_u:482": " idamevāsmābhiḥ prāgabhihitaṃ kasmāttavātra paruṣamivābhāti?",
    "T11bsa071_u:483": " tasmāttīrādarśineva śakuninā dūraparyaṭayāpi pratyāgantavyamityalam avidyamānapratiṣṭhānayā diśaḥ pratipattyā /",
    "T11bsa071_u:484": " (4.10) yadyekapariccedādevānyavyavaccedaḥ sidhyati tadā sarvasyānyasya aviśeṣeṇa tatrābhāvasiddhirbhavet /",
    "T11bsa071_u:485": " na tu tulyayogyāvasthasyaiva /",
    "T11bsa071_u:486": " upalabdhilakṣaṇaprāptasyānupalabdhirabhāvasādhanīti ca viśeṣaṇaṃ na vaktavyam,",
    "T11bsa071_u:487": " anupalabdhilakṣaṇaprāptānāmapi tatra vyavaccedāt /",
    "T11bsa071_u:488": " (4.11) ekātmapariccedāt tasya tadanyātmavyavaccedo bhavati tadātmaniyatapratibhāsajñānāt na hi tadātmā tadanyasyātmā bhavati /",
    "T11bsa071_u:489": " anyātmāvyavaccede pravṛttinivṛttyoḥ abhāva iti pūrvaḥ prasaṅgaḥ /",
    "T11bsa071_u:490": " taṃ ca deśakālasvabhāvāvasthāniyataṃ tadātmanopalabhamānā buddhiḥ tathātvapracyutimasya vyavaccinati /",
    "T11bsa071_u:491": " evaṃ hi taddeśādiniyataḥ pariccitro bhavati,",
    "T11bsa071_u:492": " yadi anyathābhāvo vyavaccinno bhavatiḥ tathātvaṃ ca tasyaiva bhavati nānyasyeti anyathābhūtāttathābhūtaṃ vyavaccindatyeva tat pariccinati /",
    "T11bsa071_u:493": " evamekapramāṇavṛttiḥ sarvabhāvān dvairāśye vyavasthāpayati /",
    "T11bsa071_u:494": " tasyānvayavyatirekabuddhijanakatvenaiva sāphalyāt /",
    "T11bsa071_u:495": " tadvayatiriktāśeṣavyavaccedena vyāptisādhanādeva prakārāntarasyābhāvaḥ sidhyati /",
    "T11bsa071_u:496": " tasya tadanyatayā vyāptyabhāve tena tadarthāvyavaccedātpunarapi bhāvasyāpariccedaprasaṅgāt /",
    "T11bsa071_u:497": " (4.12) tasmātkvacitpramāṇaṃ pravṛttaṃ tat pariccinatti,",
    "T11bsa071_u:498": " tadanyad vyavaccināti,",
    "T11bsa071_u:499": " tṛtīyaprakārābhāvaṃ ca sūcayati iti ekapramāṇavyāpāra eṣaḥ /",
    "T11bsa071_u:500": " tathāhi kvacitpramāṇaṃ pravṛtaṃ tadeva tadanyasmād vyavaccinattī,",
    "T11bsa071_u:501": " tasyaiva pariccedāt /",
    "T11bsa071_u:502": " tadanyadeva ca tasmād vyavaccinatti anyasya tatra apariccedāt /",
    "T11bsa071_u:503": " atastadeva pramāṇaṃ prakārāntabhāvaṃ sādhayati,",
    "T11bsa071_u:504": " tasmin dṛṣṭatadanyatvena sarvasyaiva vyasthāpanāt,",
    "T11bsa071_u:505": " atadanyasyaiva ca tattvena vyavasthāpanāt /",
    "T11bsa071_u:506": " etena kramākramādayo 'pyanyonyavyavaccedarūpā vyākhytāḥ /",
    "T11bsa071_u:507": " tadevamekasyopalambhāttasya tadanyātmano vyavaccedaḥ /",
    "T11bsa071_u:508": " na taddeśakālayoḥ sarvasyānyasya bhāvasya vyavaccedaḥ /",
    "T11bsa071_u:509": " tasmādatadatmā ca syāttaddeśakālaśca,",
    "T11bsa071_u:510": " rasarūpādivat /",
    "T11bsa071_u:511": " tasmādyathoktādevānupalambhātkvacit kadācitkasyacidabhāvasiddhiḥ /",
    "T11bsa071_u:512": " (4.13) anyabhāvaviṣayasyopalabdhirapi tadabhāvasya sādhikeṣṭaiva na tu liṅgatvena /",
    "T11bsa071_u:513": " tatrāpyabhāvasya pṛthak sādhyatve sambandhābhāvasya tulyatvāt /",
    "T11bsa071_u:514": " liṅgāvirbhāvakāla eva tadabhāvasiddheśca /",
    "T11bsa071_u:515": " na hi anyasya bhāvaṃ pratipadya tatpratipatteḥ anvayavyatirekau prasādhya tadabhāvaṃ pratipadyate /",
    "T11bsa071_u:516": " kiṃ tarhi? tadanyaṃ pratipadyamāna eva tadabhāvaṃ pratipadyate /",
    "T11bsa071_u:517": " darśanānantaram idamasti idaṃ tu nāsti iti vyavasthāpanāt /",
    "T11bsa071_u:518": " tacca tasya liṅgaṃ bhavati yasyānvayi vyatireko ca /",
    "T11bsa071_u:519": " dṛṣṭāntāsiddheḥ /",
    "T11bsa071_u:520": " na hi evaṃ śakyaṃ darśayituṃ yatra anyabhāvopalabdhistatra tadabhāvaḥ iti /",
    "T11bsa071_u:521": " tadekopalabdheḥ kvacidapyabhāvāt /",
    "T11bsa071_u:522": " sāmānyena pradarśane dṛṣṭānte 'pi pramāṇāntaraṃ nāsti,",
    "T11bsa071_u:523": " kiṃtu saiva tadanyabhāvopalabdhiḥ sādhyadharmasya sādhiketi anavasthā dṛṣṭāntānāmityapratipattiḥ /",
    "T11bsa071_u:524": " tasmāt naiva kutaścilliṅgāt tadabhāvasiddhiḥ /",
    "T11bsa071_u:525": " so 'nyabhāvaḥ pratyakṣalakṣaṇenānupalambhena siddhaḥ san mūḍhapratipattāvabhāvavyavahāraṃ sādhayed iti alaṃ prasaṅgena /",
    "T11bsa071_u:526": " (4.14) seyamanupalabdhistridhā /",
    "T11bsa071_u:527": " siddhe kāryakāraṇabhāve siddhābhāvasya kāraṇasyānupalabdhiḥ,",
    "T11bsa071_u:528": " vyāpyavyāpakabhāvasiddhau siddhābhāvasya vyāpakasyānupalabdhiḥ svabhāvānupalabdhiśca /",
    "T11bsa071_u:529": " tatra kāraṇavyāpakayorapi abhāvavyavahāraḥ tadanyabhāvasiddhayaiva sidhyati /",
    "T11bsa071_u:530": " sa tathā siddhaḥ san kāryavyāpyayorabhāvam abhāvavyavahāraṃ vā sādhayati /",
    "T11bsa071_u:531": " svabhāvānupalabdhau tu anupalabdhyā liṅgabhūtayā abhāvavyavahāra eva sādhyate /",
    "T11bsa071_u:532": " (4.15) yadi kāraṇavyāpakau tadanyabhāvasiddhayānupalabdhyā siddhāsad vyavahārāvanyasyābhāvamabhāvavyavahāṃra ca sādhayataḥ /",
    "T11bsa071_u:533": " sā ca tayorupalabdhilakṣaṇaprāptāvevāsadvyavahārasya sādhiketi kathaṃ tayoḥ parokṣe 'rtheprayogaḥ?",
    "T11bsa071_u:534": " naiva prayogaḥ pramāṇatayā,",
    "T11bsa071_u:535": " liṇgasyāniścayāt /",
    "T11bsa071_u:536": " kevalaṃ kāraṇavyāpakayorhi siddhasambandhayoryadyabhāvaḥ parasyāpi avaśyamabhāvaḥ iti etasya darśanārthamete prayujyete iti /",
    "T11bsa071_u:537": " eṣa eva pakṣadharmo 'nvayavyatirekavān iti tadaṃśena vyāptaḥ trilakṣaṇa eva trividha eva heturgamakaḥ svaśādhyadharmāvyabhicārāt /",
    "T11bsa071_u:538": " (5.1) ṣaḍliṅgo heturityapare /",
    "T11bsa071_u:539": " trīṇi caitāni abādhitaviṣayatvaṃ vivakṣitaikasaṃkhyatvaṃ jñātatvaṃ ceti /",
    "T11bsa071_u:540": " tatrābādhitaviṣayatvaṃ tāvat pṛthag lakṣaṇaṃ na bhavati,",
    "T11bsa071_u:541": " bādhāvinābhāvayorvirodhāt /",
    "T11bsa071_u:542": " avinābhāvo hi satyeva sādhyadharme bhāvo hetoḥ /",
    "T11bsa071_u:543": " sa hetustallakṣaṇaḥ dharmiṇi syād atra ca sādhyadharmaḥ kathaṃ na bhavet?",
    "T11bsa071_u:544": " pratyakṣānumāne hi sādhyadharmaṃ bādhamāne taṃ dharmiṇo niṣkāsayataḥ tasmiṃśca satyeva heturbhavan taṃ tatraivāvasthāpayatīti paraṃ bata bhāvānāmasvāsthyam",
    "T11bsa071_u:545": " anyatra sādhyadharmeṇāvinābhāvī heturna punaḥ sādhyadharmiṇeveti cet /",
    "T11bsa071_u:546": " tat kimayaṃ tapasvī śaṇḍhamudvāhya putraṃ mṛgayate?",
    "T11bsa071_u:547": " yasya dharmiṇyasatyapi sādhyadharme bhāvaḥ,",
    "T11bsa071_u:548": " tamupadarśya kathaṃ sa dharmī sādhyadharmavānityucyate?",
    "T11bsa071_u:549": " (5.2) ata eva bādhābhāva uktaḥ /",
    "T11bsa071_u:550": " syādetad, yata eva heturanyathāpi bhavedata eva pramāṇābhyāmabādhitadharmā dharmītyucyata iti /",
    "T11bsa071_u:551": " tatkimidānīṃ hetoḥ sāmarthyam?",
    "T11bsa071_u:552": " abādhayaiva sādhyasiddhervyartho hetuḥ /",
    "T11bsa071_u:553": " bādhāyāmapi sādhyābhāvasya tena sādhanāt kutaḥ sādhanasya sāmarthyam /",
    "T11bsa071_u:554": " aniyame bādhakapramāṇavṛttau sādhyābhāvasya,",
    "T11bsa071_u:555": " bādhakapramāṇasyābhāvaḥ sādhyābhāvasya ca saṃbhavaḥ syāditi na sāmarthyamabādhāyāḥ /",
    "T11bsa071_u:556": " (5.3) na bādhāyā abhāvo 'bādhā /",
    "T11bsa071_u:557": " kiṃ tarhi? bādhāyā anupalabdhiḥ sā ca puruṣasya kvacid bādhāyāḥ saṃbhave 'pi syāditi sa hetuprayogasya viṣayaḥ /",
    "T11bsa071_u:558": " kiṃ nu vai heturbādhopalabdherbibheti na punarbādhāyā yena bādhāmanādṛtya tadanupalabdhau prayoktavya iṣṭaḥ?",
    "T11bsa071_u:559": " sa tarhi paramārthena- 'bādhā kimasti nāsti' ityanapekṣya bādhāyā anupalabdhau prayoktavyaḥ?",
    "T11bsa071_u:560": " kimarthaṃ prayujyate?",
    "T11bsa071_u:561": " sādhyasiddhayartham /",
    "T11bsa071_u:562": " sa kiṃ kvacit satyāmapi bādhāyāṃ sādhyaṃ sādhayed yenāsyā abhāvaniścayaṃ prati yatno na kriyate hetuśca pratyujyate /",
    "T11bsa071_u:563": " evaṃ ca sati abādhitaviṣayatvaṃ hetulakṣaṇaṃ na bhavati /",
    "T11bsa071_u:564": " bādhāyāmapi satyāmasya sāmarthyāt /",
    "T11bsa071_u:565": " tathā ca saṃśayitasya pravṛttirna yujyate /",
    "T11bsa071_u:566": " yathā ca bādhānupalabdhau tāmabhyupagamya prayujyate tathā tadupalabdhāvapi prayujyatām,",
    "T11bsa071_u:567": " abhyupagame viśeṣābhāvāt /",
    "T11bsa071_u:568": " (5.4) na bādhāyāṃ satyāṃ hetoḥ sāmarthyamiti cet /",
    "T11bsa071_u:569": " yadyevam, anirṇītabādhāsambhavo hetuḥ prayogaṃ hārhati,",
    "T11bsa071_u:570": " mā bhūt bādhāyāḥ saṃbhavapakṣe prayuktasyāpyasāmarthyamiti /",
    "T11bsa071_u:571": " bādhānupalambhe sati sāmarthyamiti cet /",
    "T11bsa071_u:572": " kimupalambho bādhāṃ vyāpnoti,",
    "T11bsa071_u:573": " yato hetorbādhāsambhavakṛtam asāmarthyaṃ na sambhavet?",
    "T11bsa071_u:574": " atha tannivṛttau bādhā nivartate /",
    "T11bsa071_u:575": " tathāpi bādhānupalambhādeva sādhyāsiddhervyartho hetuḥ /",
    "T11bsa071_u:576": " anupalambhe bādhāyā asambhavāt /",
    "T11bsa071_u:577": " upalambhasya nivṛttāvapi bādhāyā anivṛttau tadavasthaṃ hetorasāmarthyamityaprayogaḥ /",
    "T11bsa071_u:578": " tasmāt svasādhyabhāvābhāvādhyāmanyathāpi bhavanhetuḥ dharmiṇi na kiñcidbhāvayati na vibhāvayati iti tadupakṣepo na samarthaḥ /",
    "T11bsa071_u:579": " iti bādhāvinābhāvayorvirodhaḥ /",
    "T11bsa071_u:580": " tatrābādhā rūpāntaram /",
    "T11bsa071_u:581": " (5.5) tatrāma tasmād viśeṣaṇāntaraṃ bhavet lakṣaṇāntaratvena copādānamarhati yasya bhāve 'pi yasya aparasyābhāvaḥ syāt /",
    "T11bsa071_u:582": " tadyathā pakṣadharmatvaṃ sapakṣe ca bhāva iti /",
    "T11bsa071_u:583": " n acaitad abādhāyā avinābhāve sati sambhavati iti na sādhyaviparyayāvinābhāvinorhetuviruddhayorviṣaye bādhā saṃbhavati iti na tadabhāvaḥ pṛthaganayorlakṣaṇāntaratvena vācyaḥ /",
    "T11bsa071_u:584": " tasmād hetoḥ prayoge pratijñādoṣāṇāṃ saṃbhavo nāsti /",
    "T11bsa071_u:585": " nāpi kevalā pratijñaiva prayujyate /",
    "T11bsa071_u:586": " tataśca na pratijñādoṣā vācyāḥ /",
    "T11bsa071_u:587": " (5.6) etena ekasaṃkhyāvivakṣāpi pratyuktā /",
    "T11bsa071_u:588": " katham? eko hi hetuḥ svasādhyabhāva eva bhavediti tatrāvyabhicārī tatraiva tasmādanyo 'pi kathaṃ heturbhavati?",
    "T11bsa071_u:589": " ekasya yat sādhyaṃ tadabādhakasya dharmasya bhāva eva bhāvāditi bādhayā samānam /",
    "T11bsa071_u:590": " (5.7) api ca / kiṃ yo vastuto 'sambhavatpratihetuḥ sa samyagjñānasya viparyayasya vā heturiṣṭa āhosvidapradarśitapratihetuḥ? kiṃ cātaḥ?",
    "T11bsa071_u:591": " yadyasambhavatpratihetuḥ aśakyaniścayatvādalakṣaṇametad hetvabhāvo vā /",
    "T11bsa071_u:592": " na hi aniścitātmanaḥ pratipādakadharmasya tallakṣaṇatvaṃ yathā sandigdhasya pakṣadharmatvasya /",
    "T11bsa071_u:593": " nāpi sandigdhalakṣaṇo heturbhavediti na kaścid heturbhavet /",
    "T11bsa071_u:594": " tulye lakṣaṇe di dṛṣṭaḥ pratiyoginaḥ saṃbhavo 'dṛṣṭapratiyogiṣu api śaṃkāmutpādayati viśeṣābhāvāt /",
    "T11bsa071_u:595": " sati vā viśeṣe sa viśeṣo hetorlakṣaṇam /",
    "T11bsa071_u:596": " yatastadviśeṣād heturekāntena nirastapratipakṣaḥ svasādhyaṃ niścāyayatīti atallakṣaṇo na hetuḥ syāt tathā ca vyarthā ekasaṃkhyāvivakṣā /",
    "T11bsa071_u:597": " ato viruddhāvyabhicāriṇo lakṣaṇaṃ hīyeta svalakṣaṇayuktayorhetvorekatra dharmiṇi virodhenopanipāte sati viruddhāvyabhicārī iti /",
    "T11bsa071_u:598": " (5.8) na ca tasya viśeṣasya svarūpaṃ nirdiṣṭaṃ,",
    "T11bsa071_u:599": " yadrūpaṃ pratītya pratiyoginaḥ sambhavāsambhavāvutpaśyāmaḥ /",
    "T11bsa071_u:600": " tasmātrāstyevaṃ viśeṣa iti sarvatra śaṅkayā bhavitavyam /",
    "T11bsa071_u:601": " dṛṣṭapratihetorapi hetoḥ prāgitareṇa na kaścidviśeṣo lakṣyate /",
    "T11bsa071_u:602": " na ca saṃbhavatpratihetūnāmapi sarvadā tasyopalabdhiḥ /",
    "T11bsa071_u:603": " atiśayavatī tu prajñā pratihetūtprekṣiṇī dṛṣṭā /",
    "T11bsa071_u:604": " tenāniścayaḥ pratiyoginaḥ saṃbhavāsaṃbhavayoriti vastuto /",
    "T11bsa071_u:605": " sambhavatpratihetutvalakṣaṇasya aniścitatvātra kaścid hetuḥ syāt /",
    "T11bsa071_u:606": " (5.9) athāpradarśitapratihetuḥ yathāha,",
    "T11bsa071_u:607": " “yadā tarhi śabdatvaṃ nityamabhyupagaccati tadāyaṃ hetureva syād yadyatra anityatvahetuṃ kṛtakatvādi kaścitra darśayed ” iti /",
    "T11bsa071_u:608": " idamidānīṃ sumahad vyasanamāyātaṃ gurubhirabhihitatvādaprakāśyaṃ,",
    "T11bsa071_u:609": " nyāyamanupālayadbhirasaṃvaraṇīyamiti kaṣṭataraṃ vyasanaṃ kathaṃ nirvoḍhuṃ śakyeta?",
    "T11bsa071_u:610": " sa tāvadayaṃ hetuḥ vastūni svasādhyaprakṛtīni kṛtvā tatpramāṇakān puruṣān abhyudayaniḥ",
    "T11bsa071_u:611": " śreyasābhyāṃ yojayitvā punaśca pratibhāvatā puruṣeṇa hetvantaranidarśanena utkīlitasādhanasāmarthyaḥ",
    "T11bsa071_u:612": " tāni vastūni tadbhāvasampadastāṃśca puruṣān abhyudayaniḥ śreyasasampadaḥ pracyāvya",
    "T11bsa071_u:613": " bhraṣṭarājya iva rājā tapovanaṃ gaccatīti kimatra brūmaḥ /",
    "T11bsa071_u:614": " (5.10) puruṣapratibhākṛtaṃ hi yadi sādhanatvaṃ syāt tadā na kiñcit sādhanamasādhanaṃ vā /",
    "T11bsa071_u:615": " sa ca heturyadi svabhāvatastaddharmabhāvī tadā kathamanyathā kriyeta?",
    "T11bsa071_u:616": " vastusvabhāvānyathābhāvasyābhāvāt /",
    "T11bsa071_u:617": " ekasya ca viruddhobhayasvabhāvasyābhāvāt /",
    "T11bsa071_u:618": " ataddharmabhāvī ca kathamanyadāpi sādhanaṃ kasyacit /",
    "T11bsa071_u:619": " tasmāt svabhāvataḥ svasvasādhyāvinābhāvinoryathoktalakṣaṇayoḥ kāryasvabhāvahetvoḥ tallakṣaṇasya pratihetorasaṃbhavādalakṣaṇamekasaṃkhyāvivakṣā,",
    "T11bsa071_u:620": " vyavaccedyābhāvāt /",
    "T11bsa071_u:621": " (5.11) jñānaṃ punarna liṅgasyātmarūpamiti kathaṃ liṅgalakṣaṇaṃ bhaviṣyati /",
    "T11bsa071_u:622": " kiṃrūpād hetoranumeyo 'rtho jñātavya iti cintāyāṃ pratipatturavisaṃvādakalingasvarūpamabhidhīyate",
    "T11bsa071_u:623": " yasya darśanād ayaṃ pravibhāgena sādhanaṃ vyavasthāpya tasyeṣṭārthasaṃnidhānasaṃpratyayāt",
    "T11bsa071_u:624": " pravṛttimavalambate /",
    "T11bsa071_u:625": " tathā yadasyātmarūpaṃ tallakṣaṇaṃ na tu pararūpam /",
    "T11bsa071_u:626": " pratipattijanmani upayogamātrāt tallakṣaṇatve prameyapuruṣādīnāmapi tallakṣaṇatvaṃ bhavet /",
    "T11bsa071_u:627": " na hi teṣvapi asatsu liṅgini jñānaṃ bhavati /",
    "T11bsa071_u:628": " (5.12) niścitagrahaṇaṃ tarhi na kartavyam /",
    "T11bsa071_u:629": " na, tasyānyārthatvāt /",
    "T11bsa071_u:630": " sapakṣavipakṣayordarśanādarśanamātrato gamakaṃ hetumiccatāṃ naiva samartho heturbhavati satorapi darśanādarśanayoragamakatvadarśanāt /",
    "T11bsa071_u:631": " tena bhāvābhāvābhyāmeva gamako heturiti jñāpanārtha niścitagrahaṇam /",
    "T11bsa071_u:632": " tena pararūpaṃ liṅgasya lakṣaṇaṃ na bhavati,",
    "T11bsa071_u:633": " tena liṅgasya rūpaviśeṣānamidhānāt /",
    "T11bsa071_u:634": " tau hi bhāvābhāvau tadbhāvasādhakapramāṇavṛttyā boddhavyau,",
    "T11bsa071_u:635": " upāyāntarābhāvāt /",
    "T11bsa071_u:636": " (5.13) yadyapi bhāvābhāvavacanamātreṇa tatsādhanapramāṇavṛttiḥ ākṣipyate,",
    "T11bsa071_u:637": " anyathā tayoreva sattā prasiddheḥ,",
    "T11bsa071_u:638": " jñānasattānibandhanatvājjñeyasattāvyavasthāyāḥ iti sarvatra jñeyasattāvyavasthaiva",
    "T11bsa071_u:639": " tatsādhanaṃ pramāṇamākarṣatiḥ parārthatvācca śāstrapraṇayanasyaḥ trirūpaṃ liṅgaṃ",
    "T11bsa071_u:640": " saṃvādakamiti tadrūpamapratipattṛṇāṃ tataḥ pravṛttirna bhavatīti paropalakṣaṇātvādeva",
    "T11bsa071_u:641": " pravartake jñānaṃ siddhamḥ tathāpi tāveva viśiṣṭau bhāvābhāvau kecid darśanādarśanamātreṇa",
    "T11bsa071_u:642": " vyavasthāpayantīti teṣāṃ niṣedhārtho 'yaṃ niścitaśabdaḥ prayuktaḥ /",
    "T11bsa071_u:643": " satorapi bhāvābhāvadarśanayoḥ anvayavyatirekayoḥ saṃśayāt /",
    "T11bsa071_u:644": " tasmāt pratibandhasādhakapramāṇavṛttyaiva bhāvābhāvau sidhyata iti vipratipattinirāsārthamasmābhirniścitagrahaṇaṃ kṛtam /",
    "T11bsa071_u:645": " yato 'pi trairūpyavacanamātreṇa tatsādhanapramāṇākṣepasiddhiḥ,",
    "T11bsa071_u:646": " na jñānaṃ pṛthagato rūpāntaraṃ bhavati,",
    "T11bsa071_u:647": " tenaivāvagatatvād,",
    "T11bsa071_u:648": " upalayārthavat pakṣadharmatvāt /",
    "T11bsa071_u:649": " (5.14) anvayavyatirekayorapi tarhi na pṛthakatvam,",
    "T11bsa071_u:650": " ekasya prayogādubhayagateriti cet / na /",
    "T11bsa071_u:651": " hetoḥ sapakṣāsapakṣayorbhāvābhāvau na parasparamākṣipataḥ /",
    "T11bsa071_u:652": " ekaṃ vākyamubhayaṃ gamayatītyucyate naiko 'rthaḥ svabhāvo dvitīyasyeti /",
    "T11bsa071_u:653": " nanu tatraiva bhāva ityatra tadarthatayā tadabhāve 'bhāvo gamyate,",
    "T11bsa071_u:654": " atadbhāve 'vaśyamabhāva ityatra ca tadbhāve bhāva iti parasparākṣepa iti cet /",
    "T11bsa071_u:655": " vacanametat sāmarthyādubhayamākṣipati ekasyāpi niyamakhyāpakasya dvitīyākṣepanāntarīyakatvāt /",
    "T11bsa071_u:656": " na ca tāvatobhayorekasvabhāvatā /",
    "T11bsa071_u:657": " pṛthagabhidhānaṃ tu prayoganiyamārtham /",
    "T11bsa071_u:658": " na punaḥ kevalau bhāvābhāvau parasparamākṣipataḥ /",
    "T11bsa071_u:659": " niyamavantau ca na kevalau niyamasyobhayarūpatvāt /",
    "T11bsa071_u:660": " (5.15) tasmāt tatraiva bhāva iti na bhāva evocyate itareṇāpi nā bhāva eva yena bhāvo 'bhāvo vā dvitīyamākṣipet /",
    "T11bsa071_u:661": " naivaṃ jñānaṃ,",
    "T11bsa071_u:662": " paropalakṣaṇaśāstrāgṛhītajñānāt trailakṣaṇyādavyatirekāditi na lakṣaṇāntaram /",
    "T11bsa071_u:663": " tasmātra hetuḥ ṣaḍlakṣaṇaḥ /",
    "T11bsa071_u:664": " hetubindurācāryadharmakīrtikṛtaḥ samāptaḥ /"
}