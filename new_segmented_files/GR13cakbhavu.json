{
    "GR13cakbhavu:0": " Viv:",
    "GR13cakbhavu:1": " 1. svavimarśavikacakānana&samunmiṣadviṣayakusumasaṃtatyā",
    "GR13cakbhavu:2": " karaṇeśvarībhir abhitaḥ & samarcito bodhabhairavo jayati",
    "GR13cakbhavu:3": " 2. vimarśamayyā nijaśaktidevyā & viśvaprathābhairavakḷptapūjaḥ",
    "GR13cakbhavu:4": " jayaty akāmoditaraśmirūpa&svaśaktipuñjātmajacakranāthaḥ \\var{puñjātmaja\\lem puñjākara \\kha}",
    "GR13cakbhavu:5": " 3. kramākramakriyākrānti&vyatikramanikṛntanam",
    "GR13cakbhavu:6": " devaṃ cakraṃ śraye krīḍā&kroḍīkṛtakṛtāntakam",
    "GR13cakbhavu:7": " iha hi niruttaranirniketanāvaṭaviṭaṅkasaṃkalitasakalakalanākulaṃ paramabhairavacakreśvarasatatattvam",
    "GR13cakbhavu:8": " avācyavācakam avarṇanirvarṇanam anādyanantam antarbahīrūpam apūjyapūjakam api prasaradādyodyantṛtāvatārakramāvatāritapañcavāhaprapañcamayākṛtrimapūjyapūjanakakrameṇa",
    "GR13cakbhavu:9": " protsphurati iti rītir avigītasukhasaṃpradāyasaraṇisamanugatasarvāgamāntaraghumaghumāyamānaśrīvijñānabhairavādiṣu",
    "GR13cakbhavu:10": " svakaṇṭhenaivabhagavatā nirṇītā,",
    "GR13cakbhavu:11": " śrīsvatantrabhaṭṭārakādiṣu ca",
    "GR13cakbhavu:12": " Q: akṛtvā mānasaṃ yāgaṃ [SvaTa 3.32c]",
    "GR13cakbhavu:13": " ityādivākyair dhvanitā mānasayāgātirekiṇī sarvabhāvopahṛtiḥ,",
    "GR13cakbhavu:14": " tām eva bhaṭṭārakapādāḥ stotramukhena prakaṭayanta ādiślokena āsūtrayanti",
    "GR13cakbhavu:15": " CakBhst_1ab: [oṃ] namaḥ sūryakalājāla&kāladehāpahāriṇe",
    "GR13cakbhavu:16": " CakBhst_1cd: ādhārādheyapīṭhāya & bhavāyābhavadāyine",
    "GR13cakbhavu:17": " Viv: bhavāya helāmātrodbhāvitabhavābhavāya namaḥ /",
    "GR13cakbhavu:18": " nama iti namaḥśabdagatavarṇadvayavityāsena (?)",
    "GR13cakbhavu:19": " caturthyantapadāveditatatsvarūpasarvāvedananayena unmanībhāvaḥ tatsamāviṣṭena sūcitaḥ,",
    "GR13cakbhavu:20": " tena tatra mano vilāpayāmīty arthaḥ /",
    "GR13cakbhavu:21": " kāladehaṃ vā kālavikalpanollāsikāmīhaṃ vā sūryakalājālena dvādaśātmakamarīcicayena yo 'paharatīti tacchīlo 'yam akramapadena darśitaḥ,",
    "GR13cakbhavu:22": " sūrīnāmakalājālena madhyamadhāmānuvedhena bhāvābhāvabhūmyullaṅghanātmanā kāladehāpahārī mahāhaṅkārātmakamahākāladeham apahartuṃ śīlaṃ yasya sa tathoktaḥ / tad uktaṃ",
    "GR13cakbhavu:23": " Q: kālīṃ mahākālam alaṃgrasantīm [source?]",
    "GR13cakbhavu:24": " ityādi / tataś ca sūryakalājālena vā sūryakalājālam eva vā kāladeham apaharatīty alaṃgrāsamahaughaḥ prakaṭitaḥ,",
    "GR13cakbhavu:25": " na hy akramānākhyaparaciccakreśvarīsamudaye kālo nāma kaścid upapadyate /",
    "GR13cakbhavu:26": " tad uktaṃ mayaivākramakallolakārikāsu",
    "GR13cakbhavu:27": " Q: kālaḥ kālena kālyaś cet & kālaḥ kālyeta kena vā",
    "GR13cakbhavu:28": " akālya eva kālaś cet & kālya eva tathāḷna kim",
    "GR13cakbhavu:29": " mṛtyuḥ sphuratprakāśāntar&nigīrṇo nigiret katham",
    "GR13cakbhavu:30": " asphurann aprakāśatvān & nāntargrāhyo 'thavā na kim",
    "GR13cakbhavu:31": " iti / tathādhārādheyau ṣaḍadhvataduttīrṇarūpau bhavābhavau tatsthyaivāsya,",
    "GR13cakbhavu:32": " udyogāvabhāsacarvaṇavilāpanataduttarakṛtyayogāt pīṭha iva pīṭho yasya \\pratika{ādhārādhyeyapīṭhāya}",
    "GR13cakbhavu:33": " iti tu pāṭhe ādhāre dhyeyā śaktir eva tadadhiṣṭhānena sādhiṣṭhānatvāt pīṭho yasya tasmai bhavāya,",
    "GR13cakbhavu:34": " abhavadāyine 'śivaparikhaṇḍanāya mokṣapradāya vā nama ity anena kāladehāpahāriṇādhārādheyapīṭhatvapratipādanena sarvātmasātkaraṇalakṣaṇaḥ satatodito 'kṛtrimapūjānaya uṭṭaṅkitaḥ /",
    "GR13cakbhavu:35": " atrāpahāripadena saṃhāra uktaḥ,",
    "GR13cakbhavu:36": " pīṭhapadena sthitikramah,",
    "GR13cakbhavu:37": " bhavapadena sṛṣṭiḥ,",
    "GR13cakbhavu:38": " ity akramaughaḥ sṛṣṭiparyavasānenānena ślokena carcitaḥ /",
    "GR13cakbhavu:39": " caturthasya sakalakramākramabhittibhūtatvāt pṛthag anabhidhānam eva /",
    "GR13cakbhavu:40": " atha sthitipradhānasṛṣṭisaṃhāraparighaṭṭanena dvitīyaṃ pūjākramaṃ darśayati:",
    "GR13cakbhavu:41": " CakBhst_2ab: namaḥ śiśuniśākānta&kalākamalamāline",
    "GR13cakbhavu:42": " CakBhst_2cd: paramānandadehāya & śivāyāvyaktamūrtaye",
    "GR13cakbhavu:43": " Viv: avyaktā bhavābhavasthitiprādhānyād uṭṭaṅkatvenāprakaṭitā mūrtir yasya tasmai śivāya mahatyāveśe 'py aparibhraṃśaśīlāya /",
    "GR13cakbhavu:44": " nama iti vyākhyātam /",
    "GR13cakbhavu:45": " śiśutayādyā bhedasvabhāvena sthitā yeyaṃ niśākāntasya kālarātrīramaṇasya parabhairavasya kalanāt kalā saivāghoraghorāghorātighorāvaraṇatrayopetavargāṣṭakadalalālitā,",
    "GR13cakbhavu:46": " saiva kamalaṃ tanmāline tadādhārāya tadādheyāya vā /",
    "GR13cakbhavu:47": " niśākāntakalā saṃhāradevī,",
    "GR13cakbhavu:48": " tathā cāsmatputraḥ",
    "GR13cakbhavu:49": " Q: śivaśivāsanamūrdhni sadā sthitā & vigatakālakalākalanākramā /",
    "GR13cakbhavu:50": " Q: kṛśatayā kraśimavyapalāpinī & jayati kāpi kalā vigatakramā",
    "GR13cakbhavu:51": " iti / vājasaneyabhaṭṭārikāyām api",
    "GR13cakbhavu:52": " Q: avadhūtā nirācārā & sarvabhūtāntare sthitā /",
    "GR13cakbhavu:53": " Q: krīḍaty ātmamayair bhāvair & bālaḥ krīḍanakair iva //",
    "GR13cakbhavu:54": " Q: prabuddhapūrṇabhāvābhyāṃ & vibhajyātmānam ātmanā /",
    "GR13cakbhavu:55": " Q: aprabuddhaprabuddhena & krīḍārthaṃ bhāvayed bhṛśam //",
    "GR13cakbhavu:56": " iti / \\pratika{māline} dhāriṇe iti sthitiḥ /",
    "GR13cakbhavu:57": " \\pratika{ānandadehāya} iti sṛṣṭis tasyā ānandarūpatvāt,",
    "GR13cakbhavu:58": " \\pratika{avyaktamūrtaye} iti saṃhāraḥ /",
    "GR13cakbhavu:59": " ayam api satatasiddha eva pūjākramaḥ //",
    "GR13cakbhavu:60": " atha guṇībhūtasṛṣṭisthitirūpatṛtīyacakrākramapūjāṃ pratijānīte",
    "GR13cakbhavu:61": " CakBhst_3ab: namaḥ pāśaughasaṃghaṭṭalayaviśleṣakāriṇe",
    "GR13cakbhavu:62": " CakBhst_3cd: mantragarbhodarasthāya harāya paramātmane",
    "GR13cakbhavu:63": " Viv: pāśānām -- āṇavamāyīyakārmikāṇām malānām oghaḥ tasya saṃghaṭṭa ahetukena kenāpi krameṇa ullāsaḥ,",
    "GR13cakbhavu:64": " tena vā tatra vā tasya vā yo 'yaṃ layaḥ,",
    "GR13cakbhavu:65": " tathā viśleṣaḥ pṛthagbhāvas tatkaraṇaśīlatvena vartamānāya sadā tritayakāritvān nāntarīyakaṃ tirodhānānugrahakāritvaṃ dhvanitam /",
    "GR13cakbhavu:66": " \\pratika{mantragarbhodarasthāya} ity atra tridhā gurvāmnāyaḥ -- mantrā varṇarūpā",
    "GR13cakbhavu:67": " garbhe yasyāḥ sā mālinī mantragarbhā tadantargatā tasyā udare vācyatvenābhyantare",
    "GR13cakbhavu:68": " tiṣṭhatīti sa tathā,",
    "GR13cakbhavu:69": " athavā mantrāṇāṃ garbho mantragarbhaḥ prathamasvaras tasyodaram uttarapakṣapratikṣepeṇa madhyamakalā tuṭyardharūpā tatra sthitā,",
    "GR13cakbhavu:70": " athavā mananatrāṇadharmitvān marīciṣu sthityuditāsu mantra ityādirūpatayā yo 'yam anārāvarāvo rāvasaṃghaṭṭakatayā",
    "GR13cakbhavu:71": " Q: tvām ajām akṛtapañcakāraṇa&drāvaṇoḍḍamaradhāmabhairavīm /",
    "GR13cakbhavu:72": " Q: staumy anāhatahatavyatikrama&sphārarāvakṛtavīraghaṭṭanām [akulakaulikātriṃśikā of RamyadevaBhaṭṭa]",
    "GR13cakbhavu:73": " ityādyasmadviracitākulakaulikātriṃśikoktasvarūpas tasya garbhaṃ gahanam avaṭarūpaṃ tadudare tadgamanikāgamye dhāmni tiṣṭhatīti sa tathoktaḥ,",
    "GR13cakbhavu:74": " sarvatra cātrādyabhaṭṭārakopadeśa eva virājate tasyaiva paramātmatvāt,",
    "GR13cakbhavu:75": " ata evātra bhavaśivaharaśabdaiḥ ślokatrayoditasṛṣṭyādyupadeśacaramasyānākhyasya sarvāntaścāritvam avāggocaratvāt sūcitam eva /",
    "GR13cakbhavu:76": " atraughasaṃghaṭṭaśabdābhyāṃ sṛṣṭisthityoḥ,",
    "GR13cakbhavu:77": " haraśabdena saṃhārasya dyotane 'kṛtakā kāpi pūjā nirūpitaiva //3",
    "GR13cakbhavu:78": " tad evam anavacchinnasatatasiddhanirupādānānantanava_dhikasvarūpabhūtapūjāsaṃbhave",
    "GR13cakbhavu:79": " śambhor nirguṇasyānantaguṇasya vopacārair anantair bāhyair vā kāyikair vācikair mānasair",
    "GR13cakbhavu:80": " vā pūjayitum aśakyatvāt ko 'yaṃ bhāvopahāro nāma ity āśaṅkyāha",
    "GR13cakbhavu:81": " CakBhst_4ab: yadyapi tvaṃ guṇātīto vākpater apy agocaraḥ",
    "GR13cakbhavu:82": " CakBhst_4cd: tathāpy ā hṛdayāt stotum udyatā vāk sadā mama",
    "GR13cakbhavu:83": " CakBhst_5ab: atibhaktirasāveśavivaśā viśvatomukha",
    "GR13cakbhavu:84": " CakBhst_5cd: tvatpreritā yato nātha nāparādho 'sti me kvacit",
    "GR13cakbhavu:85": " Viv: yadyapitathāpiśabdābhyām anupapattāv apy upapattiṃ prakāśayadbhyām anupapattir eva sarvopapattir iti kāpi yuktir uktā,",
    "GR13cakbhavu:86": " tathā hi guṇātīto 'pi tasyaiva viṣayo 'pi tadullāsitena kenāpi durghaṭaghaṭanānayenārvācīnabhūmimūrtitvena viṣayadhāma aśnute /",
    "GR13cakbhavu:87": " tad uktaṃ tapasviprabodhanāthena",
    "GR13cakbhavu:88": " Q: parataratayāpi rūpaṃ & yad yat kalayāmi tat tad adharaṃ te",
    "GR13cakbhavu:89": " Q: adharatarāpi na kalanā & sā kācid yatra na sthitāsy abhitaḥ /iti",
    "GR13cakbhavu:90": " ā hṛdayād ā paradhāmnaḥ paśyantyādirūpeṇa sadoditāpi vaikharyātmanā tvayaivaitenādyabhaṭṭārakena prakarṣeṇeritā satī prasarati,",
    "GR13cakbhavu:91": " iti mam na kaś caid aparādha ity ahaṃ tatsamāveśita evoditaḥ,",
    "GR13cakbhavu:92": " yady ahaṃ nāma kaś cid anyo bhaveyaṃ,",
    "GR13cakbhavu:93": " bhaven nāma aparādho,",
    "GR13cakbhavu:94": " yadi param aparādho 'py aham api bhavān apy ekam eva tattvaṃ,",
    "GR13cakbhavu:95": " tataś ca ko 'parādhaśabdārthaḥ /",
    "GR13cakbhavu:96": " tad uktaṃḷmayaiva śivaravastotre",
    "GR13cakbhavu:97": " Q: atha vā hṛdambaragatena & janinidhanahīnamūrtinā",
    "GR13cakbhavu:98": " Q: candravimalamukuṭena nutāv & anumoditā mama matiḥ pravartate / iti",
    "GR13cakbhavu:99": " atikrāntā bhaktirasāvibhāgabhūmir yena tādṛg yo 'yam āveśaḥ sarvatodikkatanmayatodayas",
    "GR13cakbhavu:100": " tena vivaśā viśiṣṭā vaśeva kareṇur iva nijabodharasacarvaṇasadāvaraṇanirāvaraṇamadavighūrṇitatvād",
    "GR13cakbhavu:101": " viśvataḥ sarvato mukhāni yasya sa tathā,",
    "GR13cakbhavu:102": " ity anenaitad uktaṃ bhavati---na tad vācyaṃ kṛtyaṃ vā kiṃcana yat tvatparicarvaṇacārurūpatayā na cakāsti /",
    "GR13cakbhavu:103": " tataś ca suptapralāpagālidānādibhir api tvam eva stūyase ity āha viśvato mukha iti visvata ā mukhaṃ yasyeti vā /",
    "GR13cakbhavu:104": " paśukukkuṭādimūrtiparyantam asyāvirbhūtatvam abādhyam ity arthaḥ /",
    "GR13cakbhavu:105": " sarvathāpy anuditān astamitāparimitacidekaghanam iti pratipāditam //4--5//",
    "GR13cakbhavu:106": " CakBhst_6ab: tvatpādābjarajaḥpūtacitābhūtivibhūṣitāt",
    "GR13cakbhavu:107": " CakBhst_6cd: gṛhāṇa mattaḥ śrīkaṇṭha /",
    "GR13cakbhavu:108": " bhāvapūjām akṛtrimām",
    "GR13cakbhavu:109": " Viv: śrīr viśvavaicitryaśobhodhāvinī śaktiḥ kaṇṭhe 'vibhāgadhāmni yasya tasyāmantraṇaṃ,",
    "GR13cakbhavu:110": " `gṛhāṇa' iti saṃpradānasaṃpradeyatayā tvam eva sphurasīti yāñcārthā akṛtktrimaśabdena sūcitā /",
    "GR13cakbhavu:111": " tava pādāḥ piṇḍasthādibhedena catasro 'vasthās tā evābjaṃ tatra tadullāsitajñeyakāryavastu vikalparūpaṃ,",
    "GR13cakbhavu:112": " rañjanād rajas tena pūtā tato vā pūtā sadyuktiparipavanena kṣapitā yā citābhūtiḥ",
    "GR13cakbhavu:113": " sarvasaṃkṣayaparacidrūpā sarvodbhūtirūpā vā tayā viśiṣṭāyāṃ bhuvy uṣitāt prastoṣyamāṇān",
    "GR13cakbhavu:114": " matto mama sakāśāt tvam api matto nijānandanirbharo bhāvapūjām ātasātkaroṣīti //6 //",
    "GR13cakbhavu:115": " tām eva snānakrameṇa prastauti",
    "GR13cakbhavu:116": " CakBhst_7ab: hṛtpuṣkarākhye snātvāntas tīrthe yoginiṣevite",
    "GR13cakbhavu:117": " CakBhst_7cd: saṃbodhadhautavasanaḥ śyāmakaṇṭhaṃ yajāmy aham",
    "GR13cakbhavu:118": " Viv: hṛtpuṣkaraṃ hṛtpadmaṃ tatra baddhalakṣyatayā snātvā sakalamalavidhūnananaṃ vidhāya,",
    "GR13cakbhavu:119": " athavā haratīti hṛt saṃhārasaṃhāriṇīrūpam,",
    "GR13cakbhavu:120": " etad eva hṛtpuṣkaraṃ tīrthaṃ sarvacakrāṇāṃ tatraiva paramaviśrāntilābhāt,",
    "GR13cakbhavu:121": " tatra sarvaviśuddhim ādāya yogino 'tra pararaśmirūpāḥ,",
    "GR13cakbhavu:122": " samyag bodhaḥ saṃbodhas tad eva dhautaṃ sakalakālikāviśuddhaṃ vasanam aśeṣācchādakatayā vartamānam yasya,",
    "GR13cakbhavu:123": " iti sarvottīrṇasarvamayatoktiḥ,",
    "GR13cakbhavu:124": " śyāmakaṇṭhaḥ sarvaghaṭṭakamahātamisrārūpasaṃkalanadhāmātmikā śyāmā kaṇṭhe gale yasya / yathoktam",
    "GR13cakbhavu:125": " Q: pānāśanaprasādhana&saṃbhuktasamastaviśvayā śivayā",
    "GR13cakbhavu:126": " Q: pralayotsavasarabhasayā & dṛḍham upagūḍhaṃ śivaṃ vande [Utp. Stotrāvalī 16.19--21]",
    "GR13cakbhavu:127": " iti //7//",
    "GR13cakbhavu:128": " arghapātram āha---",
    "GR13cakbhavu:129": " CakBhst_8ab: prabhūtabhūtasaṃbhūtaśoṇitair arghabhājanam",
    "GR13cakbhavu:130": " CakBhst_8cd: kriyate te mahākālakāyakaṃkālakandale",
    "GR13cakbhavu:131": " Viv: prabhau vyāpake bhairavadhāmny ūtāny anusyūtāni yāni bhūtāni pañcātmakaśaktivivartabhūtāni pṛthivyādīni,",
    "GR13cakbhavu:132": " tatra saṃbhūtāni yāni śoṇitāni tatsvarūpavigalanasamuditacidrasarūpāṇi,",
    "GR13cakbhavu:133": " tair arghabhājanaṃ mahāvimarśamayapūjanapātram ekaśaktiśuktivigalanarūpaṃ sarveṣām",
    "GR13cakbhavu:134": " avikalpabhūmyadhirohavidāritavikalpamayamahākālakalevarakaraṅkakapāle kalāsaṃkarṣiṇīdhāmamadhye",
    "GR13cakbhavu:135": " vidhīyata ity alaṃ rahasyodghāṭanena //8 //",
    "GR13cakbhavu:136": " CakBhst_9ab: yad yad vikalpanājālaṃ bāhyārthapratipattaye",
    "GR13cakbhavu:137": " CakBhst_9cd: tat tad dvārādhipakulaṃ tava pūjyaṃ manasvibhiḥ",
    "GR13cakbhavu:138": " Viv: bāhyaviṣayākṣepakatvān manonmanālakṣaṇaṃ dvāraṃ tadvāsi kulaṃ dvāḥsthakulaṃ dvāḥsthasamūhaḥ,",
    "GR13cakbhavu:139": " vikalparasā eva hi svarūparasāveśadravaṇenāsamvibhaktā bāhyakaṣyāsu kṣipanti,",
    "GR13cakbhavu:140": " tad anu caivaṃ mānitās te svarūpanarapatisamīpam arpayanti,",
    "GR13cakbhavu:141": " iti svaśaktibhāgāvadhānena pūjyaṃ svīkṛtamanaskaiḥ //9//",
    "GR13cakbhavu:142": " CakBhst_10ab: aśeṣāvaraṇonmuktaguptasauṣuptamaṇḍale",
    "GR13cakbhavu:143": " CakBhst_10cd: pūjyase nagajākānta /",
    "GR13cakbhavu:144": " grahaṇe candrasūryayoḥ",
    "GR13cakbhavu:145": " Viv: camanād abāhyatvenāntar eva cimicimāyamānatvāt,",
    "GR13cakbhavu:146": " dravaṇāc ca bahirlokayātrātmanā prasaraṇāt,",
    "GR13cakbhavu:147": " tathā suṣṭhu ūraṇād iti candraśabdena sūryaśabdena ca jāgratsvapnayor grahaṇam,",
    "GR13cakbhavu:148": " tayor grahaṇe ātmasātkaraṇe sati,",
    "GR13cakbhavu:149": " aśeṣāvaraṇaiḥ sarvopādhibhiḥ,",
    "GR13cakbhavu:150": " unmukte guuptasauṣuptamaṇḍale guptaṃ tirohitaṃ sauṣuptaṃ maṇḍalaṃ yatra tasmin turīye dhāmni,",
    "GR13cakbhavu:151": " nagajā avicalakūṭasthadhāmasamullasitā śaktiḥ tasyāḥ kānta viśrāntadhāman,",
    "GR13cakbhavu:152": " pūjyase satataṃ saṃbodhanenānubhūyase //10//",
    "GR13cakbhavu:153": " CakBhst_11ab: hānādānodayārambhasadasadvibhramojjhitam",
    "GR13cakbhavu:154": " CakBhst_11cd: jñaptimātrapratiṣṭhānam āsanaṃ trijagatpate",
    "GR13cakbhavu:155": " Viv: tyāgagrahodgamakriyābhāvābhāvavikalpanirmuktam ata eva mātṛmānameyollaṅghanena",
    "GR13cakbhavu:156": " pramitimātraṃ nirviśeṣeṇa phalarūpam āsanam upalakṣaṇatayā tasyāpi sāpekṣatvāt tad",
    "GR13cakbhavu:157": " apy ullaṅghitavato 'vyapadeśyasya tava,",
    "GR13cakbhavu:158": " te nivedyata iti pāṭhe nivedyate niḥśeṣeṇa vedyate tadbhāvenānubhūyate,",
    "GR13cakbhavu:159": " trijagato mātṛmānameyalakṣaṇasyādhiṣṭhātaḥ/",
    "GR13cakbhavu:160": " hānādānādipadārthaṣaṭkanirdeśatvānapekṣam āsanaṃ sūcitam //11//",
    "GR13cakbhavu:161": " CakBhst_12ab: mūrtidānam anābhāsaśaktibhāsopabṛṃhitam",
    "GR13cakbhavu:162": " CakBhst_12cd: turyapīṭhapratiṣṭhānaṃ vitarāmi jagatpate",
    "GR13cakbhavu:163": " Viv: upabṛṃhitam upabṛṃhaṇam,",
    "GR13cakbhavu:164": " bāhyārthāvabhāsarahitān avachinnacamatkārasāraśaktyavabhāsarūpaṃ,",
    "GR13cakbhavu:165": " mūrter mūrcchitasatattvasya kiṃciducchūnatātmanaḥ pāripūrṇyollekhasya dānaṃ,",
    "GR13cakbhavu:166": " vitarāmi vimṛśāmi,",
    "GR13cakbhavu:167": " pūrṇāhantayā ca paradaniviṣṭam //12",
    "GR13cakbhavu:168": " CakBhst_13ab: dikkāladeśakalanākalaṅkojjhitacetasaḥ",
    "GR13cakbhavu:169": " CakBhst_13cd: kaḥ karoti budhaḥ sthāṇor āhvānādivisarjanam",
    "GR13cakbhavu:170": " Viv: sthāṇor sthāsnor apracalitasarvagatacinmātravapuṣaḥ pṛthag digdeśakālaparigaṇanakalpanābhāvād āhvānopakramaṃ visarjanam avagatatattvah kaḥ karoti,",
    "GR13cakbhavu:171": " vyatiriktadeśakālasaṃbhave hi kasya cid ānayanaṃ kutra cit prahāṇaṃ saṃbhāvyeta,",
    "GR13cakbhavu:172": " iha tu sarvasyaiva tanmayatvāt kasyāhvānaṃ kuta āhvānaṃ,",
    "GR13cakbhavu:173": " kasya visarjanaṃ kutra ca visarjanam iti tatsamāveśenaiva sarvasaṃsaktir uktā //13//",
    "GR13cakbhavu:174": " CakBhst_14ab: sūryaśītāṃunetrābhyāṃ mathitvā śaktivāridhim",
    "GR13cakbhavu:175": " CakBhst_14cd: parāmṛtarasābhyaṅgaṃ śivāya vinivedaye",
    "GR13cakbhavu:176": " Viv: abhyajyate 'nabhivyaktam aoi vyaktim ānīyate sṛṣṭikramāvadyotitā yena so 'bhaṅga upasnehakaḥ,",
    "GR13cakbhavu:177": " netre prathamasūtre 'pi //14//",
    "GR13cakbhavu:178": " CakBhst_15ab: indriyeṣv indriyārtheṣu rāgalobhānuyāyiṣu",
    "GR13cakbhavu:179": " CakBhst_15cd: niḥsnehatvaṃ prabhutvaṃ ca rūkṣam udvartanaṃ tava",
    "GR13cakbhavu:180": " Viv: indriyārtheṣu śabdasparśarūparasagandheṣu viṣayabhūteṣu,",
    "GR13cakbhavu:181": " indriyeṣu rāgalobhānuyāyiṣu satsv iti vyadhikaraṇe saptamyau,",
    "GR13cakbhavu:182": " niḥsnehatvaṃ prabhutvaṃ cātyantāyuktir anabhiṣvaṅgas tadadhiṣṭhātṛtvena vā sphuraṇam",
    "GR13cakbhavu:183": " Q: buddhavat sarvarāgī syāt & sarvadveṣyo 'tha bhairavaḥ",
    "GR13cakbhavu:184": " iti nyāyenodvartanam aśeṣavāsanonmūlanam //15//",
    "GR13cakbhavu:185": " CakBhst_16ab: saṃśodhyānacchakalayā baindhavaṃ tīrthamañjasā",
    "GR13cakbhavu:186": " CakBhst_16cd: tadvirāmarasasnānaṃ deyaṃ candrārdhamaulaye",
    "GR13cakbhavu:187": " Viv: mahānādādyakalāvacūlāya ṣoḍaśasvararūpakalākalāpārambhādyavarṇarūpaśiroṅkuśarūpayā+ anacchakalayā baindhavaṃ tīrtham ubhayaśūnyabilarūpaṃ saṃśodhya nirgranthibandhaṃ vidhāya,",
    "GR13cakbhavu:188": " nirodhanādanādāntavartiparamatṛptitālakṣaṇarasena kāryam abhiṣecanam //16//",
    "GR13cakbhavu:189": " CakBhst_17ab: svaprabodhāmbarodāravikasadvastragharṣaṇam",
    "GR13cakbhavu:190": " CakBhst_17cd: viniveśya bhavatsaṃvidvikārān vikarāmahe",
    "GR13cakbhavu:191": " Viv: svaprabodhaḥ svavimarśa eva+ ambaram anāvaraṇatvād vyoma ata evodāram udbhaṭaṃ",
    "GR13cakbhavu:192": " vikasat sarvātmatayā prasarat sollāsitakāryācchādakatayā vastraṃ tena gharṣaṇaṃ pratyāvṛttinayena",
    "GR13cakbhavu:193": " svāvadhānaṃ vidhāya,",
    "GR13cakbhavu:194": " prāpte mahāsāmarasye,",
    "GR13cakbhavu:195": " vigaliteṣu dvaitodayamahāsaṃtrāsaḍambhareṣv akhaṇḍitasvāvabodhanirmatsarabalīn sarvatodikkaṃ kṣipāmaḥ //17//",
    "GR13cakbhavu:196": " CakBhst_18ab: jñānajñeyaparityāganaganirjharavisrutam",
    "GR13cakbhavu:197": " CakBhst_18cd: paramānandadaṃ me 'ntas tava pādyam anābilam",
    "GR13cakbhavu:198": " Viv: ubhayor api sāpekṣatvenānupapadyamānasvarūpatvāj jaḍājaḍayos triṣv api kāleṣu",
    "GR13cakbhavu:199": " cidatirekeṇābhāva evāgamanād avicalatvān nagaḥ tatra yo nirjharo nirgato jharo vayohānirūpaḥ",
    "GR13cakbhavu:200": " kālo yasmāt tādṛksvarūpaṃ tataḥ pravṛttaṃ paracamatkārarūpaṃ pādyaṃ",
    "GR13cakbhavu:201": " Q: jhṝṣ-vayohānau",
    "GR13cakbhavu:202": " ity asya jhara iti rūpam",
    "GR13cakbhavu:203": " Q: ṛdorap //18//",
    "GR13cakbhavu:204": " CakBhst_19ab: amandānandaniḥṣyandaspandamandirakandarāt",
    "GR13cakbhavu:205": " CakBhst_19cd: galatkaivalyasalilam ādatsvācamanaṃ vibho",
    "GR13cakbhavu:206": " Viv: guṇādispandaniḥṣyaniṣu yat sāmānyaspandarūpam akramaprakaṭitanimeṣonmeṣasrṣṭisthitiprakāram",
    "GR13cakbhavu:207": " īṣaducchūnatayā kiṃciccalanātmakam api tad eva mandiraṃ sarvasya prathamanivāsitvād",
    "GR13cakbhavu:208": " amando 'navacchinna ānandaniḥṣyando 'ham ity ullekhacamatkāraprasaro yatra tādṛśaspandamandirasya",
    "GR13cakbhavu:209": " kandarād agādhād dhāmnaḥ,",
    "GR13cakbhavu:210": " unmiṣadananyatvarasarūpam ācamanaṃ gṛhāṇa kaivalyarasam api saṃhara,",
    "GR13cakbhavu:211": " iti ko 'pi bandhamokṣottīrṇo naya unmīlitaḥ,",
    "GR13cakbhavu:212": " ``mandarakandarāt'' iti vā pāṭhaḥ //19//",
    "GR13cakbhavu:213": " CakBhst_20ab: prakṣālya dhāraṇāmbhobhir granthipañcakamauktikam",
    "GR13cakbhavu:214": " CakBhst_20cd: anarghyam arghaṃ pādebhyaḥ prayacchāmi vṛṣākape",
    "GR13cakbhavu:215": " Viv: he vṛṣa svaśaktirasavarṣanapravaṇa/",
    "GR13cakbhavu:216": " tathā+ akape acapala---kūṭastha/",
    "GR13cakbhavu:217": " granthipañcakam indhikā+dīpikā+rocikā+mocikā+ūrdhvagālakṣaṇaṃ,",
    "GR13cakbhavu:218": " manograthanād dhāraṇā vāruṇyādyā deśabandharūpāś cittasya tā evāmbhāsi tair aṣṭottaraśatasaṃkhyātāntikamukhyasaṃpradāyasiddhibhūmikolaṅghanakrameṇa+ amalatām āsādya,",
    "GR13cakbhavu:219": " CakBhst_21ab: turīyodyānavikasatsaṃvitsaurabhanirbharaiḥ",
    "GR13cakbhavu:220": " CakBhst_21cd: girīśa tisṛbhir vāgbhiḥ stutipuṣpaiḥ prapūjyase",
    "GR13cakbhavu:221": " Viv: giri vāgviṣaye īśa svāmin,",
    "GR13cakbhavu:222": " turīyodyāne parāsvarūpakānane vikasad yad etat saṃvitsaurabhaṃ bodhāmodas tannirbharaiḥ,",
    "GR13cakbhavu:223": " stutirūpaiḥ puṣpaiḥ,",
    "GR13cakbhavu:224": " tisṛbhir vāgbhiḥ pūjyase /",
    "GR13cakbhavu:225": " tatra paśyantyāḥ tāvat svarūpāvyatiriktāntāsphuṭatedantāhantāvabhāsaparamasāmarasyarūpā stutiḥ,",
    "GR13cakbhavu:226": " madhyamāyā api grāhyagrāhakākalpakalpanānalpasphurattātātparyaparyavasito 'py aviluptasvāvabhāsas tava stavastabakaḥ,",
    "GR13cakbhavu:227": " vaikharyās tu maukharyeṇa sphuṭaghaṭapaṭādinaṭanalāmpaṭye 'pi sarvatodikkaprathitaparameśvararūpātirekivācyāntaravirahāt",
    "GR13cakbhavu:228": " satatam eva tadanuśaṃsaiva kusumitā mitābhidhānanirṇayanirdalanatātparyaparyavasitā",
    "GR13cakbhavu:229": " ityuktaṃ bhavati //21 //",
    "GR13cakbhavu:230": " CakBhst_22ab: prāṇavahniśikhāstreṇa bhaṅktvā brahmabilaṃ lasat",
    "GR13cakbhavu:231": " CakBhst_22cd: dhūpavartinibhābhāso dhūpas te nagajādhava",
    "GR13cakbhavu:232": " Viv: prāṇoddīpitā yeyaṃ vahniśikhā---āgneyadhāmakoṭiḥ,",
    "GR13cakbhavu:233": " saiva astāt trāyate iti astraṃ,",
    "GR13cakbhavu:234": " atha vā niṣkalanātho 'tra udvṛttaḥ,",
    "GR13cakbhavu:235": " tenaiva hikkāpātoddīpitena granthibhedanakrameṇa brahmagranthibhedāt,",
    "GR13cakbhavu:236": " tatra prāṇo ``ha'' vahniśikhārūpam astram ityādi,",
    "GR13cakbhavu:237": " sarvaprameyajātaṃ dhūpayati sarvaṃ svaṃparispandenādhivāsayatīti dhūpaḥ //22//",
    "GR13cakbhavu:238": " CakBhst_23ab: anāhatā nadaty antar yā gaur dhāmni pare parā",
    "GR13cakbhavu:239": " CakBhst_23cd: sā ghaṇṭā vādyate śambhor agre granthārthagarbhiṇī",
    "GR13cakbhavu:240": " Viv: aghaṃṭasiditi troṭayati iti aghaṇṭā parā prakṛṣṭā granthārthagarbhiṇī---antaritasakalavācyavācakakalāpā //23//",
    "GR13cakbhavu:241": " CakBhst_24ab: kandānalollasacchaktiśikhāṃ dīpaśikhopamām",
    "GR13cakbhavu:242": " CakBhst_24cd: uddīpayāmi bhagavan mohadhvāntāpanuttaye",
    "GR13cakbhavu:243": " Viv: kandānalāt ādhāramadhyadhāmnaḥ ullasantī śaktiśikhā bindurūpā,",
    "GR13cakbhavu:244": " tāṃ śāktasphāroddīpanāt dīparūpāṃ nādasūciśekharamudrānupraveśena uddīpayāmi //24//",
    "GR13cakbhavu:245": " CakBhst_25ab: vṛttityāgāmṛtakalācandraś candrakirīṭinaḥ",
    "GR13cakbhavu:246": " CakBhst_25cd: samālambhanavevāstu mumukṣūṇāṃ vimuktaye",
    "GR13cakbhavu:247": " Viv: pramāṇaviparyayavikalpanidrāsmṛtivṛttiprahāṇapariśiṣṭatadanuprāṇakāvināśabodhaghanasārarūpaṃ samyag ālambhanaṃ samālambhanaṃ,",
    "GR13cakbhavu:248": " sarvācchuraṇāt samālambhakaṃ vā tādṛśā eva hi mumukṣavo mucyante iti /",
    "GR13cakbhavu:249": " tad uktam utpaladevapādaiḥ---",
    "GR13cakbhavu:250": " Q: yo 'vikalpam idam arthamaṇḍalaṃ & paśyatīśa nikhilaṃ bhavadvapuḥ /",
    "GR13cakbhavu:251": " Q: svātmapakṣaparipūrite jagaty & asya nityasukhinaḥ kuto bhayam // iti",
    "GR13cakbhavu:252": " CakBhst_26ab: nādaśaktyuditaṃ dhāma malatrayavivarjitam",
    "GR13cakbhavu:253": " CakBhst_26cd: uṣṇīṣam astu te rudra vidrāvitanabho 'rgalam",
    "GR13cakbhavu:254": " Viv: nādaśakter bindūrdhvakalāyā uditam uparigataṃ nādāntatejovyapadeśyaṃ prakāśakatvād dhāma,",
    "GR13cakbhavu:255": " tad eva avacchedahetunā āṇavādinā malatrayeṇa virahitam,",
    "GR13cakbhavu:256": " tathā vidrāvitanabho 'rgalaṃ kṣapitaparavyomānuvedhanirodhakagranthicakram,",
    "GR13cakbhavu:257": " uṣaṇe vikalpaploṣaṇe īśam uṣṇīṣam iti akṣarasāmyenāpi niruktiḥ //",
    "GR13cakbhavu:258": " CakBhst_27ab: bhavadbhaktisudhāsārasaṃplāvitahṛdambudheḥ",
    "GR13cakbhavu:259": " CakBhst_27cd: prollasadbrahmakamalam amalaṃ te 'stu śekharam",
    "GR13cakbhavu:260": " Viv: anugrahaśaktirūpabhaktyamṛtavarṣāgādhīkṛtahṛtsamudrapratibhātabrahmapuṇḍarīkaṃ śikhāntaprāntakoṭyavabhāsanāt śekharam //27//",
    "GR13cakbhavu:261": " CakBhst_28ab: bodhāravindasaṃdoho hara hāralatā tava",
    "GR13cakbhavu:262": " CakBhst_28cd: nityoditāntaravyāptikalā candrakalā ca te",
    "GR13cakbhavu:263": " Viv: nānākārakaraṇeśvarīsamupahṛtaviṣayopahārahāralatāvatas tadaikyasamāpattimahākāśavyāptir evāhlādanadīptidhātvarthānugamāc candrakalā,",
    "GR13cakbhavu:264": " taveti candrakamalamīlananayaḥ ko 'pi gurumukharahasyakrama uddīpitaḥ //29//",
    "GR13cakbhavu:265": " CakBhst_29ab: ākṛṣyārkakaraiḥ śāktair viśvākāśakuśeśayāt",
    "GR13cakbhavu:266": " CakBhst_29cd: ciccandrāmṛtaniḥṣyandam āsvādaya jagatpate",
    "GR13cakbhavu:267": " Viv: viśvākāśakuśeśayāt plāvakarasayuktyā akhilavigalanakrameṇa /",
    "GR13cakbhavu:268": " tad uktaṃ mayā cakreśvarabhairavāṣṭake",
    "GR13cakbhavu:269": " Q: bhūtacatuṣṭayakavalana&bṛṃhitatanugaganam apy auccaṇḍam /",
    "GR13cakbhavu:270": " Q: paramāṇuvatprahīṇaṃ & yatra nabhas tan numaḥ śaivam",
    "GR13cakbhavu:271": " iti śaktair arkakarair mahākālasaṃkarṣiṇīkiraṇaiś cidrūpacandrapīyūṣarasacarvaṇena cinnabhaso 'pi u .........(lacuna)",
    "GR13cakbhavu:272": " ....... ṇatāpādanānantarasakaladhāmaghaṭṭanād ghorāghoraghasmararāvārāvavidrāvaṇacakrāticakrottaramahāsphāramayamahāmudrāvidrāvaṇānuttaraparaparispandasaundaryāvadyotanenāmāvasyāvāsanāvāsitaḥ",
    "GR13cakbhavu:273": " ko 'pi saṃpradāya uṭṭaṅkitaḥ //29 //",
    "GR13cakbhavu:274": " CakBhst_30ab: mantraṃ manasi tacchaktau tāṃ svadhāmni sadodite",
    "GR13cakbhavu:275": " CakBhst_30cd: kṛtvā japavidhiṃ samyak śivāya vinivedaye",
    "GR13cakbhavu:276": " Viv: ``sahasro mānasa'' iti nītyā mantram anāhatasatatoccarad akulabhaṭṭārakākāram",
    "GR13cakbhavu:277": " Q: ā gopālāṅganābālamlecchāḥ prākṛtabhāṣiṇaḥ",
    "GR13cakbhavu:278": " Q: antarjalacarāḥ satvās te 'pi nityaṃ bruvanti tam",
    "GR13cakbhavu:279": " iti prāṇātmikakalāṃśāṃśikāsthitasamastatithiviṣuvadayanaparigamapūrapūritāśeṣajapaphalam",
    "GR13cakbhavu:280": " ekoccāraviprasṛtākṣamālākṣamāloparigatādyantakarmaspandameruparyāvṛttidarśitasṛṣṭisaṃhāraṃ",
    "GR13cakbhavu:281": " manasy avadhānamaye kṛtvā,",
    "GR13cakbhavu:282": " tad api manaḥ prāptamantrasāmarasyaṃ śaktau prathanaprathamavīrye kṛtvā,",
    "GR13cakbhavu:283": " śaktim api nijamahimani nityam aparityaktasārvātmyasarvottīrṇatātirekamahodaye sarvavarṇānāṃ śaktikramasphuritatattatsvarūpānuprāṇanena svarūpalābhāt / tad uktaṃ",
    "GR13cakbhavu:284": " Q: tad ākramya balaṃ mantrāḥ",
    "GR13cakbhavu:285": " iti / evaṃvidhaṃ japamakaraṇakaraṇena nirvartya,",
    "GR13cakbhavu:286": " śivāya svātmamaheśvare tādarthyena viśeṣeṇa niravaśeṣaṃ buddhye samyak,",
    "GR13cakbhavu:287": " ityevaṃvidhamahāvīryasphārasāmarasyamayasatatoditajapāvadhānātirekeṇa paśūnāṃ japa uccaritapradhvaṃsivarṇanirvartyaḥ,",
    "GR13cakbhavu:288": " etat paramārthatāyām api nirvīryabījatayā na samyaksiddhisādhanabhāvam aśnuta ity uktaṃ bhavati //30//",
    "GR13cakbhavu:289": " CakBhst_31ab: niḥśeṣārthaparityāge grahaṇe vāmitād dyute",
    "GR13cakbhavu:290": " CakBhst_31cd: anābilaṃ parāṃ vyāptiṃ mudrāṃ badhnāmi dhūrjaṭe",
    "GR13cakbhavu:291": " Viv: dhunoti sarvaṃ,",
    "GR13cakbhavu:292": " raṃhati sarvatra,",
    "GR13cakbhavu:293": " janayati sarvaṃ,",
    "GR13cakbhavu:294": " ṭīkate sarvatra iti āgūritākramacatuṣṭayārtho dhūrjaṭiḥ /",
    "GR13cakbhavu:295": " etāṃ layodayamudrām ekām api pañcadhā vakṣyamāṇanayena sphurantīṃ badhnāmy ātmasātkaromi /",
    "GR13cakbhavu:296": " akhilārthaparihāre vā svīkāre vā askhalanāt aparicchinnamahiman?",
    "GR13cakbhavu:297": " vedyavedakakālikābhir akaluṣitām,",
    "GR13cakbhavu:298": " akṛtrimamahāvyāptimayīm /",
    "GR13cakbhavu:299": " iyam eva cāntarlakṣyabahirdṛṣṭibhāvena tyāgagrahābhyāṃ bhairavī,",
    "GR13cakbhavu:300": " akhilāsvādacamatkārasphuraṇābhyām api tyāgagrahavigrahā lelihānā,",
    "GR13cakbhavu:301": " sarvaparikṣapaṇena ca svāvaśeṣamātreṇāpi tyāgagrahātmikaivakaraṅkiṇī,",
    "GR13cakbhavu:302": " svarūpākṣamatāyām api tadgrāsagṛdhnusphurattāsāraiva tadrūpaiva krodhinī,",
    "GR13cakbhavu:303": " paravyomni vyāptyunmimiṣāsaṃjihīrṣātmakollāsopaśamasîdhyaiva khe caratīti khecarī",
    "GR13cakbhavu:304": " ity etallakṣaṇalakṣitatayaiva sarvamudrîṇîm iyam ekaiva pañcadhî prasarantī tattadvacanabhedaiś carvyate ca //31 //",
    "GR13cakbhavu:305": " CakBhst_32ab: śaṣkulīkarṇayor baddhvā yo rāvo 'tra vijṛmbhate",
    "GR13cakbhavu:306": " CakBhst_32cd: tadgītam atha te vādyam ādyasaṃpuṭaghaṭṭanāt",
    "GR13cakbhavu:307": " Viv: śrotrapuṭikayor yo 'ntarninadann iva sāmānyasvarūpo yo 'sau,",
    "GR13cakbhavu:308": " gītaṃ sa eva,",
    "GR13cakbhavu:309": " ādyakandobhayapakṣasaṃkocāt nānānāḍīveṇuvane vicarann upajanitatataghanasuṣiratāramandramadhyamabhedāṅkuritakalāprastārāstṛtacañcatpuṭacāṣapuṭapañcapāṇipramukhamukharataratārabhedo",
    "GR13cakbhavu:310": " vādyabhāvam bhajate /",
    "GR13cakbhavu:311": " ``śaṣkulīkarṇayor antar'' iti vā pāṭhaḥ --- golakatacchaktyor antar ityarthaḥ /",
    "GR13cakbhavu:312": " gopya iti pāṭhe bhagavata āmantraṇaṃ svaprakāsatvās ananyaprakāsya/",
    "GR13cakbhavu:313": " ityarthaḥ, śaṣkulīkarṇayor ādyasaṃpuṭaghaṭṭanād yo rāvas tad gītam iti anvīyate //32//",
    "GR13cakbhavu:314": " CakBhst_33ab: bhavadbhāvarasāveśāt tāṇḍavāḍambaroddhataḥ",
    "GR13cakbhavu:315": " CakBhst_33cd: mantrādhvani nadāmy antaḥ kim u bāhyārthabhāvanaiḥ",
    "GR13cakbhavu:316": " Viv: tvanmayotkarṣeṣu śṛṅgārādiṣv api raseṣv āveśāt tvadanukārivikīrṇanijamarīcimayakarakalpitasaṃkīrṇāsaṃkīrṇapatākādisamudbodhitabhāvavaibhavābhinayo",
    "GR13cakbhavu:317": " bhavābhavodghaṭṭanavighaṭṭanajavanikāprāveśanirgamanākampitasvarūpo 'pi nṛttam ārabhe,",
    "GR13cakbhavu:318": " tad uktaṃ mayā śivarātrivicāravārtike",
    "GR13cakbhavu:319": " Q: nityamāttakaraṇakramonmiṣac&citrabhāvaśatasaṃniveśinīḥ /",
    "GR13cakbhavu:320": " Q: niṣkriyo nijamarīcinartakīr & nartayāmi paranṛttadaiśikaḥ //",
    "GR13cakbhavu:321": " [Śivarātrivicāravārtika of Ramyadeva]",
    "GR13cakbhavu:322": " iti / mantrādhvani dhvanidhāmani guptabhāṣaṇapravaṇapaśyantīpade,",
    "GR13cakbhavu:323": " yad vā vācyavācakādhvaṣaṭkamadhyavartipañcamantramahimani,",
    "GR13cakbhavu:324": " nadāmi cidbhairavaikaghanatāpramodena garjāmi /",
    "GR13cakbhavu:325": " kiṃ varākair bāhyaviṣayavikalpātaṅkaiḥ,",
    "GR13cakbhavu:326": " iti pararasaparitṛptimahodgāraṃ prakaṭayati ``na māmy antaḥ kim u bāhye 'tra bhauvane'' iti vā pāṭhaḥ,",
    "GR13cakbhavu:327": " tatra na māmi na varte kim u bhauvane kalādāv akalānte bhuvanādhvanītyarthaḥ //33//",
    "GR13cakbhavu:328": " CakBhst_34ab: akhaṇḍamaṇḍalākāraśivatābhāvanāmbaram",
    "GR13cakbhavu:329": " CakBhst_34cd: upariṣṭān mayā śambhor vitānam upakalpitam",
    "GR13cakbhavu:330": " Viv: vitanoti sarvaṃ vitanyate vā sarvatra iti vitānam //34//",
    "GR13cakbhavu:331": " CakBhst_35ab: recayitvā karandhreṇa bhācakraṃ hṛdayāmbarāt",
    "GR13cakbhavu:332": " CakBhst_35cd: dhāryate dhūrjaṭer agre cārucāmaravan mayā",
    "GR13cakbhavu:333": " Viv: prabuddhakuṇḍalinīspaṣṭībhāvabhāsuramadhyamadhāmadaṇḍānupreraṇaprayatnaprasṛtabrahmabilotkālitabaindhavadīptivṛndaṃ",
    "GR13cakbhavu:334": " hṛdayagaganaprasṛtaṃ trividhatāpahāritayā cāmaraṃ dhārayāmi //35 //",
    "GR13cakbhavu:335": " CakBhst_36ab: nāsāpuṭakuṭīkoṭivisṛtaiḥ prasṛtaiḥ puraḥ",
    "GR13cakbhavu:336": " CakBhst_36cd: tālavṛntair iva vibho vījyase haṃsamārutaiḥ",
    "GR13cakbhavu:337": " Viv: visṛtaiḥ praviṣṭaiḥ,",
    "GR13cakbhavu:338": " prasṛtaiḥ,",
    "GR13cakbhavu:339": " haṃsamārutaiḥ prāṇapavanais tāluvṛntair ivotkṣepakatulyaiḥ //36//",
    "GR13cakbhavu:340": " CakBhst_37ab: sarvātapavinirmuktaṃ & bhavadbhaktisudhāsitam",
    "GR13cakbhavu:341": " CakBhst_37cd: ātapatram athāsmābhir & dhāryate te mahāśaya",
    "GR13cakbhavu:342": " Viv: viṣayāsaṅgakalilarahitaṃ,",
    "GR13cakbhavu:343": " tvanmayatāmṛtavimalaṃ chatraṃ dhāryate //37//",
    "GR13cakbhavu:344": " CakBhst_38ab: mamatāmandurātyāgā&trailokyākarṣaṇakṣamaḥ",
    "GR13cakbhavu:345": " CakBhst_38cd: ahaṃkāraturaṅgas te & vāhanāya prakalpitaḥ",
    "GR13cakbhavu:346": " Viv: bhavanirāvaraṇavijayayātropakrame niyatāhantāmamatāparikṣaye pūrṇāhantātmako 'haṅkāro hayas tvadativahanāya //38//",
    "GR13cakbhavu:347": " CakBhst_39ab: svasaṃvinnandanānanda&nāgavallīdalojjvalam",
    "GR13cakbhavu:348": " CakBhst_39cd: sphuratspandendusurabhi & tāmbūlaṃ te nivedyate",
    "GR13cakbhavu:349": " Viv: tāmbūlaṃ---tāmrabhavāmūlam,",
    "GR13cakbhavu:350": " akhiloparañjakatvāt,",
    "GR13cakbhavu:351": " nijabodhānandanandanodyānapraphullo,",
    "GR13cakbhavu:352": " nāgaḥ śarīraḥ pavanaviśeṣas tasya vallī prathamaprāṇodbhedaśaktiḥ tatsaṃpattikāsundaram,",
    "GR13cakbhavu:353": " udgacchadādyecchācimicimikākarpūravāsitā---ubhayor api sarvacamatkārakatvāt //39//",
    "GR13cakbhavu:354": " CakBhst_40ab: bhogyabhoktṛvibhedottha&vāsanendhanasaṃcayam",
    "GR13cakbhavu:355": " CakBhst_40cd: advaitāgnau juhomy antaḥ & śāṃkare sreyasām nidhau",
    "GR13cakbhavu:356": " Viv: bhogyabhoktṛvibhāgatadudgatavāsanādāruvisaram avibhāgaśambhudhāmni sāmarasyaṃ lambhayāmi //40//",
    "GR13cakbhavu:357": " CakBhst_41ab: prakāśākāśahastābhyām & avalambyonmanāsrucam",
    "GR13cakbhavu:358": " CakBhst_41cd: dharmādharmagalatsneha&pūrṇāṃ vahnau juhomy aje",
    "GR13cakbhavu:359": " Viv: aje sarvādisiddhe pūrvodite śivadhāmahavyabhuji grāhyagrāhakabhedavāsanendhanadahanasamedhite",
    "GR13cakbhavu:360": " svarasavigalitapriyāpriyaphaladharmādharanibaddhavāsanāghṛtapūrṇāhutiṃ juhomy avimarśatadvirāmarūpasamanonmanāpāṇibhyāṃ",
    "GR13cakbhavu:361": " sūkṣmakaraṇaśaktitaduparamāṅgulipañcakopaśobhitābhyāṃ taduparivartanād ``unmanyante",
    "GR13cakbhavu:362": " paraḥ śivaḥ'' iti dṛśā unmanāsrucaṃ parigṛhya pūrṇāṃ juhomi,",
    "GR13cakbhavu:363": " iti saṃkṣayapradhānāyām api vṛttāv aviluptam eva pāripūrṇyam---iti pūrnakṛśadevataikātmyamayah ko 'pi nayaḥ prathitaḥ /",
    "GR13cakbhavu:364": " uktaṃ ca mayaivākulakālikātriṃśikāyāṃ---",
    "GR13cakbhavu:365": " Q: svānandatas tribhuvanaṃ kavalaṃ vidhāya & svātmānam apy atitarāṃ samadā grasantī",
    "GR13cakbhavu:366": " Q: tṛptā tathāpy aparikhaṇḍitanityasiddha&svātantryapūrṇavibhavā kṛśamūrtir avyāt",
    "GR13cakbhavu:367": " iti //41//",
    "GR13cakbhavu:368": " CakBhst_42ab: yuṣmaddhyānaniśānātha&kiraṇair uparañjitaḥ",
    "GR13cakbhavu:369": " CakBhst_42cd: antarmānavidhau te 'stu & cittacintāmaṇir mama",
    "GR13cakbhavu:370": " Viv: bāhyavyāvṛttivigamapūrvakam antarmananam anantatayā sphuraṇam antarmānaṃ tadvidhau,",
    "GR13cakbhavu:371": " tvadanubhavaśaśiprakāśavivaśīkṛtaḥ,",
    "GR13cakbhavu:372": " cittam eva cintāmaṇir bhavatsamāveśena tadvad eva saṃkalpamātreṇa sarvasamullāsāt //42//",
    "GR13cakbhavu:373": " CakBhst_43ab: mokṣalakṣmīkarāmbhoja&pātre vinyasya saṃskṛtām",
    "GR13cakbhavu:374": " CakBhst_43cd: nivedayāmi bhagavan & prāṇasarvasvadakṣiṇām",
    "GR13cakbhavu:375": " Viv: prāṇā eva teṣāṃ vā sarvasvam āṇavaṃ svarūpaṃ,",
    "GR13cakbhavu:376": " tan nivedayāmi---māyīyapārimityābhāsanirāsasamupalabdhasatatasiddhaparapāripūrṇyabṛṃhitatayā niḥśeṣato vedayāmi /",
    "GR13cakbhavu:377": " mokṣalakṣmyā bhavaunmukhyaparāvṛttāyāḥ saṃviddevyāḥ karāmbhasi paramavīciniḥṣyande jātaṃ yat pātram pātatrāṇātmakam aviluptam avadhānaṃ,",
    "GR13cakbhavu:378": " tadarpitaṃ kṛtvā,",
    "GR13cakbhavu:379": " saṃskṛtāṃ kṛtaśāstrācāryasaṃpradāyopaskarām /",
    "GR13cakbhavu:380": " tad evaṃ māyopakalpitatattadavacchedavicchedikramākramacakracāramahāsāmarasyasamāpattipratipādanena yad eva ``namaḥ sūryakalā'' ityādinā prakrāntaṃ tad eva paryavasitam //43//",
    "GR13cakbhavu:381": " CakBhst_44ab: saṃsāravāridheḥ santaḥ & paraṃ pāraṃ titīrṣavaḥ",
    "GR13cakbhavu:382": " CakBhst_44cd: candramauleḥ śrayantūccair & bhāvapūjātaraṇḍakam",
    "GR13cakbhavu:383": " Viv: śrayantv avadhānena sevantāṃ,",
    "GR13cakbhavu:384": " bhāvapūjāmayaṃ taraṇḍakaṃ potam //44//",
    "GR13cakbhavu:385": " CakBhst_45ab: ittham īśānacaraṇa&nuter yat samupārjitam",
    "GR13cakbhavu:386": " CakBhst_45cd: śreyas tena jagat kṛtsnaṃ & dveṣadoṣād vimucyatām",
    "GR13cakbhavu:387": " Viv: niyatadarśanāvagrahagrahasamudgatadarśanāntaranirbhartsanākhaṇḍanasamayalopāj jagad vimuktam astu,",
    "GR13cakbhavu:388": " niyatadarśanahevākitā hi sarvodayaviśrāmabhūmibhūtaparatattvaparikhaṇḍanatvāmastvāt sarvasyaiva paraḥ prakāraḥ /",
    "GR13cakbhavu:389": " tad uktam mayā kṛtāntatāntiśāntistave---",
    "GR13cakbhavu:390": " Q: māyeyaṃ bahurūpatām upagatā nānā yathā te vibho & vidyāpy evam anantabhedagahanā no cet kathaṃ syād idam /",
    "GR13cakbhavu:391": " Q: naiḥsvābhāvyagamena ke cana pare vaiviktyataḥ ke 'pi vā & sārvātmyena pare taduttaradṛśā muktāḥ pare sarvatah //",
    "GR13cakbhavu:392": " iti / advayadvādaśikāyām api---",
    "GR13cakbhavu:393": " Q: yady atattvaparihārapūrvakaṃ & tattvam eṣi tad atattvam eva hi /",
    "GR13cakbhavu:394": " Q: yady atattvam atha tattvam eva vā & tattvam eva nanu tattvam īdṛśam //",
    "GR13cakbhavu:395": " iti //45//",
    "GR13cakbhavu:396": " CakBhst_46ab: stotraṃ gṛhāṇa parameśvara viśvasākṣin & mānāvamānamatojjhitacittavṛtteḥ",
    "GR13cakbhavu:397": " CakBhst_46cd: mattas tvadaṅghriyugapīṭhanilīnamauler &bhasmāvaguṇṭhitatanor nṛkapālapāṇeḥ",
    "GR13cakbhavu:398": " Viv: viśvasya sākṣī viśvarūpo vāmantryate,",
    "GR13cakbhavu:399": " mānāvamānayoḥ grahaṇāgrahaṇayor niṣprapañcaprapañcayor mamatayojjhitā cittavṛttir yasya tadyuktā vā tyaktā cittavṛttir yena,",
    "GR13cakbhavu:400": " aṃhaḥ pāpaṃ haratīti,",
    "GR13cakbhavu:401": " ahaṃkṛd eva vāṅghris tadyugam anāvaraṇajñānakriyārūpaṃ tasya pīṭhaṃ paramaśivarūpaṃ",
    "GR13cakbhavu:402": " tatra nilīnamauleḥ praśāntakaraṇapañcakakañcukopacayaploṣapariśiṣṭena ākhilabhūtihetunā",
    "GR13cakbhavu:403": " avabodhabhūtivibhavena avaguṇṭhitā ācchāditās tanavo mitatayā sphurantaḥ sarvabhāvā yena,",
    "GR13cakbhavu:404": " nuḥ aṇor yat kapālaṃ,",
    "GR13cakbhavu:405": " kaṃ mahāsvātantryarūpam anavacchinnaṃ brahma pālayati gopayatīti nṛkapālaṃ karparaṃ tat pāṇau ekasmin udbubhūṣāmarīcilakṣaṇe mitatayā iyattayā tulitaṃ yasya sa tathoktaḥ //46//",
    "GR13cakbhavu:406": " CakBhst_47ab: mahāpāśupatodyāne & kaścid viśramya tāpasaḥ",
    "GR13cakbhavu:407": " CakBhst_47cd: cakre ciccakranāthasya & śambhor bhāvanutiṃ parām",
    "GR13cakbhavu:408": " Viv: ``nirastaśāstrārthavikalpajālā & devyāḥ śmaśāne karavīrakākhye'' iti dṛśā bhasmaśabdavyākhyānavarṇitasvarūpe mahāpāśupatodyāne,",
    "GR13cakbhavu:409": " bhairavāṇāṃ paśūnāṃ patir akalitaciccakreśvarātmakas tadudyāne tadūrdhvayāne sarvātiśāyini,",
    "GR13cakbhavu:410": " viśramya ananyatayā pratiṣṭhāṃ prāpya,",
    "GR13cakbhavu:411": " ata eva kaś cid ajñāyamānapaśuparikalpitaniyatasaṃjñāvacchedaḥ,",
    "GR13cakbhavu:412": " mahati tapasi citsamāveśamaye bhavaḥs tāpasaḥ ciccakranāthasya---",
    "GR13cakbhavu:413": " Q: sarvasaṃvinnadībhedābhinnaviśrāmabhūmaye /",
    "GR13cakbhavu:414": " Q: namaḥ pramātṛvapuṣe śivacaitanyasindhave //",
    "GR13cakbhavu:415": " ityādinā rājānakotpaladevanirvarṇitasvarūpasya śambhoḥ śreyaḥprabhavasya bhāvena sarvabhāvaikyasamāpattisamāveśamayena nutiṃ parāṃ cakre,",
    "GR13cakbhavu:416": " iti cakranātha+cakre+śabdābhyām ātmanaś cakrapāṇināma dyotayati //47//",
    "GR13cakbhavu:417": " adṛṣtavigrahāgataṃ & marīcicakravistaram /",
    "GR13cakbhavu:418": " anugrahaikakāraṇaṃ & namāmy ahaṃ gurukramam //",
    "GR13cakbhavu:419": " yogānandābhidhānadvijavaravadanāyātapīṭheśidevī&pādāvadyotitājñapraṇayanajanitānantasotsāhaharṣaḥ /",
    "GR13cakbhavu:420": " stotre bhāvopahāre vivaraṇam akarod ramyadevo dvijanmā &janmādyāyāsabhaṅgapravaṇamatilasatsadrahasyopadeśaḥ //"
}