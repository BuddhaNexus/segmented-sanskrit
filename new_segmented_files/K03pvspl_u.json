{
    "K03pvspl_u:0": " Pañcaviṃśatisāhasrikā Prajñāpāramitā",
    "K03pvspl_u:1": " (PvSPL 1a)",
    "K03pvspl_u:2": " namas sarvajñāya //",
    "K03pvspl_u:3": " evaṃ mayā śrutam ekasmin samaye bhagavān rājagṛhe viharati sma gṛdhrakūṭe parvate",
    "K03pvspl_u:4": " mahatā bhikṣusaṃghena sārdhaṃ pañcamātrair bhikṣusahasrais sarvair arhadbhiḥ kṣīṇāsravair",
    "K03pvspl_u:5": " niṣkleśair vaśībhūtaiḥ suvimuktacittaiḥ suvimuktaprajñair ājāneyair mahānāgaiḥ kṛtakṛtyaiḥ",
    "K03pvspl_u:6": " kṛtakaraṇīyair apahṛtabhārair anuprāptasvakārthaiḥ parikṣīṇabhavasaṃyojanais samyagājñāsuvimuktacittais",
    "K03pvspl_u:7": " sarvacetovaśiparamapāramiprāptaiḥ pañcamātrair bhikṣuṇīśatair upāsakair upāsikābhiś",
    "K03pvspl_u:8": " ca sārdhaṃ sarvair dṛṣṭadharmair anekaiś ca bodhisatvakoṭīnayutaśatasahasraiḥ sārdhaṃ",
    "K03pvspl_u:9": " sarvair dhāraṇīpratilabdhaiḥ śūnyatāvihāribhir animittagocaraiḥ praṇidhānākalpitaiḥ",
    "K03pvspl_u:10": " kṣāntisamatāpratilabdhair asaṅgadhāraṇīpratilabdhair acyutābhijñair ādeyavacanair",
    "K03pvspl_u:11": " akuhakair alapakair apagatajñātṛlābhacittaiḥ nirāmiṣadharmadeśakair gambhīradharmakṣāntipāraṅgatair",
    "K03pvspl_u:12": " vaiśāradyaprāptair mārakarmasamatikrāntaiḥ karmāvaraṇapratiprasrabdhair dharmapravicayavibhaktinirdeśakuśalair",
    "K03pvspl_u:13": " asaṃkhyeyakalpapraṇidhānasusamārabdhaiḥ smitamukhaiḥ pūrvālāpibhiḥ apagatabhrūkuṭīmukhair",
    "K03pvspl_u:14": " gāthābhigītālapanakuśalair apagatalīnacittair anācchedyapratibhānair anantaparṣadabhibhaṃvanavaiśāradyasamanvāgatair",
    "K03pvspl_u:15": " anantakalpakoṭīniḥsaraṇakuśalair māyāmarīcidakacandrasvapnapratiśrutkāpratibhāsapratibimbanirmāṇopamadharmādhimuktais",
    "K03pvspl_u:16": " satvagaticaritasūkṣmanānādhimuktyavatārakuśalair apratihatacittair adhimātrakṣāntisamanvāgatair",
    "K03pvspl_u:17": " yathātmyāvataraṇakuśalais sarvabuddhakṣetrānantavyūhapraṇidhānaprasthānaparigṛhītair",
    "K03pvspl_u:18": " asaṃkhyeyalokadhātubuddhānusmṛtisamādhisatatasamitamabhimukhībhūtair aparimitabuddhādhyeṣaṇakuśalair",
    "K03pvspl_u:19": " nānādṛṣṭyanuśayaparyavasthānakleśapraśamanakuśalais samādhivikrīḍitaśatasahasranirhārakuśalaiḥ //",
    "K03pvspl_u:20": " tadyathā badhrapālena ca bodhisatvena mahāsatvena ratnākareṇa ca susārthavāhena ca",
    "K03pvspl_u:21": " naradattena ca varuṇadattena ca guhaguptena ca indradattena ca uttaramatinā ca viśeṣamatinā",
    "K03pvspl_u:22": " ca vardhamānamatinā ca amoghadarśinā ca susaṃprasthitena ca suvikrāntavikrāmiṇa ca",
    "K03pvspl_u:23": " nityodyuktena ca nityaprayuktena ca anikṣiptadhureṇa ca sūryagarbheṇa ca anupamamatinā",
    "K03pvspl_u:24": " ca avalokiteśvareṇa ca mahāsthāmaprāptena ca mañjuśriyā ca vajramatinā ca ratnamudrāhastena",
    "K03pvspl_u:25": " ca nityotkṣiptahastena ca maitreyeṇa ca bodhisatvena mahāsatvena //",
    "K03pvspl_u:26": " evaṃpramukhair anekair bodhisatvakoṭīnayutaśatasahasraiḥ //",
    "K03pvspl_u:27": " atha khalu bhagavān svayam eva siṃhāsanaṃ prajñapya nyaṣīdat paryaṅkam ābhujya ṛjukāyaṃ praṇidhānyā (PvSPL kā_a)",
    "K03pvspl_u:28": " abhūvan* sarvakṣaṇāś cāstamitā abhūvan* ye ca satvās tābhyo nirayatiryagyoniyamalokagatibhyaś",
    "K03pvspl_u:29": " cyutās te sarve devamanuṣyeṣūpapadyante sma te devamanuṣyeṣūpapannā bhagavata evānubhāvena",
    "K03pvspl_u:30": " pūrvajanmāny anusmaranti sma anusmṛtya tenaiva prītiprāmodyena svakasvakeṣu buddhakṣetreṣu",
    "K03pvspl_u:31": " ye buddhā bhagavantas teṣām antikam upasaṃkrāntā upasaṃkramya teṣāṃ buddhānāṃ bhagavatāṃ",
    "K03pvspl_u:32": " pādavandanāṅ kṛtvā sarve prāñjalayo bhūtvā tān buddhān bhagavato namasyanti sma //",
    "K03pvspl_u:33": " atha khalu tenaiva kṣaṇalavamuhūrtena ye 'smiṃs trisāhasramahāsāhasre lokadhātau",
    "K03pvspl_u:34": " andhās satvās te cakṣuṣā rūpāṇi paśyanti sma vadhirāḥ śrotreṇa śabdāñ cchṛṇvanti",
    "K03pvspl_u:35": " sma unmattāḥ smṛtiṃ pratilabhante sma vikṣiptacittā ekāgracittā bhavanti sma nagnāś",
    "K03pvspl_u:36": " cīvaraprāvṛtā bhavanti sma jighatsitāḥ pūrṇagātrā bhavanti sma tṛṣitāḥ vigatapipāsā",
    "K03pvspl_u:37": " bhavanti sma rogaspṛṣṭāḥ vigatarogā bhavanti sma hīnendriyāḥ paripūrṇendriyā bhavanti",
    "K03pvspl_u:38": " sma aviratākuśalakāyavāṅmanaskarmāntājīvāḥ satvā viratākuśalakāyāvāṅmanaskarmāntājīvā",
    "K03pvspl_u:39": " bhavanti sma sarvasatvāś ca mātāpitṛsamacittā bhavanti sma bhrātṛbhaginī samacittā",
    "K03pvspl_u:40": " mitrāmātyajñātisālohitasamacittā daśakuśalakarmapathasevinaś ca bhavanti sma brahmacāriṇaḥ",
    "K03pvspl_u:41": " śucayo nirāmagandhāḥ sarvasukhasamarpitā īdṛśasukhaṃ pratilabhante sma tadyathāpi",
    "K03pvspl_u:42": " nāma tṛtīyadhyānasamāpannasya tasminn eva ca samaye evaṃrūpayā prajñāya samanvāgatā",
    "K03pvspl_u:43": " bhavanti sma yad anyabuddhakṣetrasthā buddhā bhagavanta evam udānam udānayanti sma",
    "K03pvspl_u:44": " sādhu damaḥ sādhu śamaḥ sādhu saṃyamaḥ sādhu cīrṇo brahmacaryavāsaḥ sādhu praṇibhūteṣv avihiṃseti //",
    "K03pvspl_u:45": " atha khalu bhagavāṃs tasminn eva sihāsane niṣaṇṇaḥ iman trisāhasramahāsāhasraṃ lokadhātum",
    "K03pvspl_u:46": " abhibhūya tiṣṭhati bhāsate tapati virocate sma ābhayā varṇena śriyā tejasā ca pūrvasyān",
    "K03pvspl_u:47": " diśi dakṣiṇasyāṃ paścimāyām uttarasyām adha-ūrdhvavidikṣu gaṅgānadīvālikopamāl lokadhātūn",
    "K03pvspl_u:48": " abhibhūya tathāgatas tiṣṭhati bhāsate tapati virocate sma ābhayā varṇena śriyā tejasā ca //",
    "K03pvspl_u:49": " tadyathāpi nāma sumeruḥ parvatarājaḥ sarvvaparvatān abhibhūya tiṣṭhati bhāsate tapati",
    "K03pvspl_u:50": " virocate ābhayā varṇena śriyā tejasā ca evam eva bhagavān sarvalokadhātūn abhibhūya",
    "K03pvspl_u:51": " tiṣṭhati bhāsate tapati virocate sma ābhayā varṇena śriyā tejasā ca //",
    "K03pvspl_u:52": " atha khalu bhagavān punar eva yādṛk trisāhsaramahāsāhsre lokadhātau satvānām ātmabhāvas tatsamānam ātmabhāvaṃ prākṛtam upadarśayāmāsa //",
    "K03pvspl_u:53": " atha khalu yāvanto smiṃs trisāhasramahāsāhasre",
    "K03pvspl_u:54": " lokadhātau śuddhāvāsikāyikā (PvSPL kā_b)",
    "K03pvspl_u:55": " devā brahmakāyikāś ca paranirmitavaśavartinaś ca nirmāṇaratayaś ca tuṣitāś ca yāmāś",
    "K03pvspl_u:56": " ca trāyastriṃśāś ca cāturmahārājakāyikāś ca devās te tan tathāgatasyāsecanakam ātmabhāvaṃ",
    "K03pvspl_u:57": " dṛṣṭvā divyāni puṣpāṇi gṛhītvā divyagandhamālyavilepanacūrṇacīvaracchatraddhvajapatākāś",
    "K03pvspl_u:58": " ca gṛhītvā divyāni cotpalakumudasaugandhikapundarīkapadmāni gṛhītvā divyāni ca kesaratamālapatrāṇi",
    "K03pvspl_u:59": " gṛhītvā yena sa tathāgatasyāsecanaka ātmabhāvas tenopasaṃkrāntā ye ceha trisāhasramahāsāhasre",
    "K03pvspl_u:60": " lokadhātau manuṣyās te pi tan tathāgatasyāsecanakam ātmabhāvan dṛṣṭvā sthalajajalajāni",
    "K03pvspl_u:61": " puṣpāṇi gṛhītvā yena sa tathāgatasyāsecanaka ātmabhāvas tenopasaṃkrāntāḥ //",
    "K03pvspl_u:62": " atha khalu te devās te ca manuṣyās tābhir divyābhiḥ puṣpadhūpagandhamālyavilepanacūrṇacīvaracchatraddhvajapatākābhis",
    "K03pvspl_u:63": " te sthalajajalajaiḥ puṣpais tan tathāgatakāyam avakiranti smābhyavakiranti sma abhiprakiranti sma //",
    "K03pvspl_u:64": " atha khalu yais taiḥ puṣpadhūpagandhamālyavilepanacūrṇacīvaracchatraddhvajapatākāvarṣaiḥ",
    "K03pvspl_u:65": " sthajajalajaiś ca puṣpair bhagavān avakīrṇas tāni sarvāny uparyantarīkṣe bhagavato",
    "K03pvspl_u:66": " 'dhiṣṭhānena trisāhasramahāsāhasralokadhātupramāṇa ekaḥ kūṭāgāraḥ saṃsthito bhūt*",
    "K03pvspl_u:67": " tataś ca kūṭāgārād divyāni puṣpapaṭṭadāmāni lambante sma pralambante sma abhipralambante",
    "K03pvspl_u:68": " sma taiś ca puṣpadāmabhiḥ paṭṭadāmabhiś cāyan trisāhasramahāsāhasro lokadhātur atīva",
    "K03pvspl_u:69": " śobhate sma tena ca suvarṇavarṇena bhagavataḥ prabhāvabhāsena daśasu dikṣu pravisṛtena",
    "K03pvspl_u:70": " ekaikasyān diśi gaṅgānadīvālikopamā lokadhātavaḥ sphuṭā avabhāsitāś cābhūvan* asmiṃś",
    "K03pvspl_u:71": " ca trisāhasramahāsāhasre lokadhātau sarvacāturdvīpikeṣu lokadhātuṣu devamanuṣyānām*",
    "K03pvspl_u:72": " ekaikasyaitad abhūt* mama puratas tathāgato niṣiṇṇo dharman deśayati mama puratas",
    "K03pvspl_u:73": " tathāgato niṣiṇṇo dharman deśayatīti //",
    "K03pvspl_u:74": " atha khalu bhagavāṃs tasminn eva siṃhāsane niṣaṇṇaḥ punar api smitam akarot* yena",
    "K03pvspl_u:75": " smitāvabhāsenāyan trisāhasramahāsāhasro lokadhātuḥ sphuṭo bhūt* yāvad daśasu dikṣu",
    "K03pvspl_u:76": " gaṅgānadīvālikopamā lokadhātavaḥ sphuṭā abhūvan* ye ceha trisāhasramahāsāhasre lokadhātau",
    "K03pvspl_u:77": " satvāḥ te pūrvasyān diśi gaṅgānadīvālikopameṣu lokadhātuṣu buddhān bhagavataḥ paśyanti",
    "K03pvspl_u:78": " sma saśrāvakasaṃghāṃs tatra ca pūrvasyān diśi",
    "K03pvspl_u:79": " (PvSPL ki_a) gaṅgānadīvālikopameṣu lokadhātuṣu ye satvās te pīmāṃ sahāṃ lokadhātuṃ",
    "K03pvspl_u:80": " paśyanti sma śākyamuniñ ca tathāgataṃ sārdhaṃ bhikṣusaṃghena evan dakṣiṇasyān diśi",
    "K03pvspl_u:81": " paścimāyām uttarasyāṃ vidikṣv adha-ūrdhvandigbhāge gaṅgānadīvālikopameṣu lokadhātuṣu",
    "K03pvspl_u:82": " buddhān bhagavantaḥ paśyanti sma saśrāvakasaṃghāṃs teṣu ca lokadhātuṣu ye satvās",
    "K03pvspl_u:83": " te pīmāṃ sahāṃ lokadhātuṃ paśyanti sma śākyamuniñ ca tathāgataṃ sārdhaṃ bhikṣusaṃghena //",
    "K03pvspl_u:84": " atha khalu pūrvasyān diśi gaṅgānadīvālikopamāl lokadhātūn atikramya tebhyo yā sarvapaścimā",
    "K03pvspl_u:85": " lokadhātū ratnāvatī nāma tatra ratnākaro nāma tathāgato 'rhan samyaksambuddhas tiṣṭhati",
    "K03pvspl_u:86": " dhriyate yāpayati sa imām eva prajñāpāramitāṃ bodhisatvānān deśayati atha tatra lokadhātau",
    "K03pvspl_u:87": " samantaraśmir nāma bodhisatvo mahāsatvas taṃ mahāntam avabhāsan dṛṣṭvā tañ ca mahāntaṃ",
    "K03pvspl_u:88": " pṛthivīcālan tañ ca bhagavato secanakam atmabhāvan dṛṣṭvā yena sa bhagavān ratnākaras",
    "K03pvspl_u:89": " tathāgato 'rhan samyaksambuddhas tenopasaṃkrānta upasaṃkramya tasya bhagavataḥ pādāv",
    "K03pvspl_u:90": " abhivandya taṃ bhagavantaṃ ratnākaran tathāgatam etad avocat* ko bhagavan hetuḥ kaḥ",
    "K03pvspl_u:91": " pratyayo 'sya mahato 'vabhāsasya loke prādurbhāvāyāsya ca mahataḥ pṛthivīcālasyāsya",
    "K03pvspl_u:92": " cāsecanakasya tathāgatasyātmabhāvasya sandarśanāya //",
    "K03pvspl_u:93": " evam ukte sa bhagavān ratnākaras tathāgataḥ samantaraśmiṃ bodhisatvam etad avocat*",
    "K03pvspl_u:94": " asti kulaputretaḥ paścime digbhāge gaṅgānadīvālikopamāl lokadhātūn atikramya sahā",
    "K03pvspl_u:95": " nāma lokadhātus tatra śākyamunir nāma tathāgato rhan samyaksambuddhas tiṣṭhati dhriyate",
    "K03pvspl_u:96": " yāpayate sa bodhisatvānāṃ prajñāpāramitā saṃprakāśayati tasyām īdṛśo 'nubhāvaḥ //",
    "K03pvspl_u:97": " atha khalu samantaraśmir bodhisatvo ratnākaran tathāgatam etad avocat* gamiṣyāmy",
    "K03pvspl_u:98": " ahaṃ bhagavaṃs tāṃ sahāṃ lokadhātun taṃ bhagavantaṃ śākyamunin tathāgatam arhantaṃ",
    "K03pvspl_u:99": " samyaksambuddhan darśanāya vandanāya paryupāsanāya tāṃś ca bodhisatvān mahāsatvāṇ",
    "K03pvspl_u:100": " bhūyastvena kumārabhūtān dhāraṇīpratilabdhān samādhinirhārakuśalān sarvasamādhivaśipāraṅgatān",
    "K03pvspl_u:101": " darśanāya sa bhagavān āha gaccha tvaṃ kulaputra yasedānīṅ kālaṃ manyase //",
    "K03pvspl_u:102": " atha khalu ratnākaras tathāgato nānāratnamayāni suvarṇanirbhāsāni sahasrapatrāṇi",
    "K03pvspl_u:103": " padmāni samantaraśmaye bodhisatvāya prādād evañ cāvādīd etais tvaṃ kulaputra padmais",
    "K03pvspl_u:104": " saparivāras taṃ śākyamunin tathāgatam abhyavakireḥ evañ ca vadeḥ ratnākaro bhagavān*",
    "K03pvspl_u:105": " bhagavantam alpābādhatāṃ paripṛcchaty alpātaṃkatāṃ laghusamutthānatāṃ (PvSPL ki_b)",
    "K03pvspl_u:106": " yātrāṃ balaṃ sukhasparśavihāratāṃ paripṛcchatīmāni ca tena bhagavatā ratnākareṇa",
    "K03pvspl_u:107": " tathāgatenārhatā samyaksambuddhena nānāratnāmayāni suvarṇāvabhāsāni sahasrapatrāṇi",
    "K03pvspl_u:108": " padmāni prahitāni bhagavata iti saṃprajānaṅkārī ca tvaṃ kulaputra tatra buddhakṣetre",
    "K03pvspl_u:109": " bhaves taṅ kasya hetor durāsadā hi te kulaputra bodhisatvā ye tatra sahāyāṃ lokadhātāv upapannāḥ //",
    "K03pvspl_u:110": " atha khalu samantaraśmir bodhisatvas tasya ratnākarasya tathāgatasya sakāśāt tāni",
    "K03pvspl_u:111": " nānāratnamayāni padmāni gṛhītvā suvarṇāvabhāsāni sahasrapatrāṇy anekair bodhisatvakoṭīnayutaśatasahasrair",
    "K03pvspl_u:112": " gṛhasthaiḥ pravrajitair dārakair dārikābhiś ca parivṛtaḥ puraskṛtaḥ pūrvasyān diśi",
    "K03pvspl_u:113": " teṣu gaṅgānadīvālikopameṣu buddhān bhagavatas satkurvan gurukurvan mānayan pūjayan",
    "K03pvspl_u:114": " puṣpadhūpagandhamālyavilepanacūrṇacīvaracchatradhvajapatākāvaijayantībhir yeneyaṃ",
    "K03pvspl_u:115": " sahā lokadhātus tena saṃprāptaḥ yena ca śākyamunis tathāgato 'rhan samyaksambuddhas",
    "K03pvspl_u:116": " tenopasaṃkrāmat upasaṃkramya bhagavataḥ pādau śirasābhivandyaikānte 'sthād ekānte",
    "K03pvspl_u:117": " sthitaś ca samantaraśmir bodhisatvo bhagavantaṃ śākyamunin tathāgatam etad avocat*",
    "K03pvspl_u:118": " ratnākaro bhagavān bhagavantam alpābādhatāṃ paripṛcchaty alpātaṃkatāṃ laghūtthānatāṃ",
    "K03pvspl_u:119": " yātrāṃ balaṃ sukhasparśavihāratāñ ca paripṛcchatīmāni ca tena bhagavatā ratnākareṇa",
    "K03pvspl_u:120": " tathāgatena nānāratnamayāni suvarṇanirbhāsāni sahasrapatrāṇi padmāni prahitāni bhagavataḥ //",
    "K03pvspl_u:121": " atha khalu bhagavāñ cchākyamunis tathāgatas tāni padmāni gṛhītvā yena te pūrvasyān",
    "K03pvspl_u:122": " diśi gaṅgānadīvālikopamā lokadhātavas tena prākṣipat taiś ca padmais te lokadhātavaḥ",
    "K03pvspl_u:123": " sphuṭā abhūvan* teṣu ca padmeṣu buddhavigrahā niṣaṇṇakās teṣu buddhakṣetreṣu dharman",
    "K03pvspl_u:124": " deśayanti sma yad utemam eva prajñāpāramitāpratisaṃyuktaṃ yaiś ca satvais sa dharmaś",
    "K03pvspl_u:125": " śrutas te sarve niyatā abhūvann anuttarāyāṃ samyaksambodhau //",
    "K03pvspl_u:126": " atha khalu ye te bodhisatvā mahāsatvā gṛhasthāḥ pravrajitāś ca dārakā dārikāś ca",
    "K03pvspl_u:127": " tato ratnāvatyā lokadhātos samantaraśminā bodhisatvena mahāsatvena sārdham āyātās",
    "K03pvspl_u:128": " te svakasvakaiḥ kuśalamūlair bhagavantaṃ śākyamuniṃ satkṛtya gurukṛtya saṃmānya saṃpūjya",
    "K03pvspl_u:129": " pādau śirasābhivandyaikānte nyasīdan* ekāntaniṣannāś ca te gṛhasthās te ca pravrajitās",
    "K03pvspl_u:130": " te ca dārakās tāś ca dārikā bhagavantaṃ śākyamunin tathāgatam etad avocan* ratnākaro",
    "K03pvspl_u:131": " bhagavāṃs tathāgataḥ bhagavato 'lpabādhātāṃ paripṛcchaty alpātaṃkatāṃ laghusamutthānatāṃ",
    "K03pvspl_u:132": " yātrāṃ balaṃ sukhasparśavihāratāñ ca paripṛcchati imāni ca tena bhagavatā ratnākareṇa",
    "K03pvspl_u:133": " tathāgatena padmāni preṣitāni bhagavataḥ atha khalu bhagavāñ cchākyamunis tathāgatas",
    "K03pvspl_u:134": " tāni padmā (PvSPL kham_a)",
    "K03pvspl_u:135": " manasikārād evaṃ hi śāriputra bodhisatvo mahāsatvaḥ prajñāpāramitāyāñ caran pūrvanivāsānusmṛtyabhijñājñānasākṣātkriyā",
    "K03pvspl_u:136": " dānam abhinirharati sa divyena cakṣuṣā viśuddhenātikrāntamānuṣyakeṇa satvān paśyati",
    "K03pvspl_u:137": " cyavamānān upapadyamānān suvarṇān durvarṇān hīnān praṇītān sugatān durgatān yathākarmopagān",
    "K03pvspl_u:138": " satvān yathābhūtaṃ prajānāty amī bhavantas satvāḥ kāyaduścaritena samanvāgatā vāgduścaritena",
    "K03pvspl_u:139": " samanvāgatā manoduścaritena samanvāgatā āryāṇām apavādakā mithyādṛṣṭayas te mithyādṛṣṭikarmasamādānahetoḥ",
    "K03pvspl_u:140": " kāyasya bhedāt paraṃ maraṇād apāyadurgativinipātan narakeṣūpapadyante amī punar bhavantas",
    "K03pvspl_u:141": " satvāḥ kāyasucaritena samanvāgatā vāksucaritena manaḥsucaritena samanvāgatā āryāṇām",
    "K03pvspl_u:142": " anapavādakās samyagdṛṣṭikās te samyagdṛṣṭikarmasamādānahetoḥ kāyasya bhedāt paraṃ",
    "K03pvspl_u:143": " maraṇāt sugatau svargaloka upapadyanta iti divyena cakṣuṣā viśuddhenātikrāntamānuṣyakeṇa",
    "K03pvspl_u:144": " daśa diśi loke ākāśadhātuparyavasāne sarvalokadhātuṣu ṣaḍgatikānāṃ satvānāñ cyutopapādaṃ",
    "K03pvspl_u:145": " yathābhūtaṃ prajānāti tena ca divyena cakṣuṣā na manyate tathā hi tac cakṣur acakṣur",
    "K03pvspl_u:146": " acintyatām upādāya yo 'haṃ paśyāmīti na manyate sa tad eva cakṣur nopalabhate svabhāvaśūnyatām",
    "K03pvspl_u:147": " upādāya svabhāvaviviktatām upādāya svabhāvānutpattikām upādāya sa divyacakṣuścetanām",
    "K03pvspl_u:148": " api notpādayati na divyacakṣurabhinirhāracetanām anyatra sarvākārajñatāmanasikārād evaṃ hi",
    "K03pvspl_u:149": " śāriputra bodhisatvo mahāsatvaḥ prajñāpāramitāyāñ caran divyacakṣurabhijñāsākṣātkriyājñānam",
    "K03pvspl_u:150": " abhinirharati sa āsravakṣayābhijñāsākṣātkriyājñānam abhinirharati na śrāvakabhūmiṃ",
    "K03pvspl_u:151": " vā pratyekabuddhabhūmiṃ vā patati nāpy anyaṅ kañcid dharmam āśaṃsamāno 'nyatrānuttarāṃ",
    "K03pvspl_u:152": " samyaksambodhim abhisambhotsyata iti sa tayā āsravakṣayasākṣātkriyābhijñājñānābhinirhārakuśalatayā",
    "K03pvspl_u:153": " na manyate tathā hi taj jñānam ajñānam acintyatām upādāya so 'haṃ prajānāmīti na",
    "K03pvspl_u:154": " manyate sa tad eva jñānan nopalabhate svabhāvaśūnyatām upādāya svabhāvaviviktatām",
    "K03pvspl_u:155": " upādāya svabhāvopalabdhitām upādāya āsravakṣayajñānacetanām api notādayati nāsravakṣayasākṣātkriyābhijñājñānabhinirhāracetanām",
    "K03pvspl_u:156": " anyatra sarvākārajñatāmanasikārād evaṃ hi śāriputra bodhisatvo mahāsatvaḥ prajñāpāramitāyāñ",
    "K03pvspl_u:157": " caran nāśravakṣayasākṣātkriyābhijñājñānam abhinirharaty evaṃ punaś śāriputra bodhisatvasya",
    "K03pvspl_u:158": " mahāsatvasya prajñāpāramitāyāñ carataṣ ṣaḍabhijnāḥ paripūrayante pariśuddhyanti cābhijñāḥ",
    "K03pvspl_u:159": " pariśuddhās sarvākārajñatām asaṃyanti //",
    "K03pvspl_u:160": " santi śāriputra bodhisatvā mahāsatvā ye prajñāpāramitāyāñ caranto dānapāramitāyāṃ sthitvā sarvākārajñatāpanthānañ śodhanyanti atyantaśūnyatayā (PvSPL kham_b)",
    "K03pvspl_u:161": " anavagṛhītatām upādāya //",
    "K03pvspl_u:162": " santi śāriputra bodhisatvā mahāsatvā ye prajñāpāramitāyāñ carantaś śīlapāramitāyāṃ sthitvā sarvākārajñatāpanthānañ śodhayanti atyantaśūnyatayā anaddhyāpattitām upādāya //",
    "K03pvspl_u:163": " santi śāriputra bodhisatvā mahāsatvā ye prajñāpāramitāyāñ carantaḥ kṣāntipāramitāyāṃ sthitvā sarvākārajñatāpanthānañ śodhayanti atyantaśūnyatayā akṣobhaṇatām upādāya //",
    "K03pvspl_u:164": " santi śāriputra bodhisatvā mahāsatvā ye prajñāpāramitāyāñ caranto vīryapāramitāyāṃ",
    "K03pvspl_u:165": " sthitvā sarvākārajñatāpanthānañ śodhayanti atyantaśūnyatayā kāyikacaitasikavīryāsraṃsanatām upādāya //",
    "K03pvspl_u:166": " santi śāriputra bodhisatvā mahāsatvā ye prajñāpāramitāyāñ caranto dhyānapāramitāyāṃ sthitvā sarvākārajñatāpanthānañ śodhayanti atyantaśūnyatayā avikṣiptacittām upādāya //",
    "K03pvspl_u:167": " santi śāriputrā bodhisatvā mahāsatvā ye prajñāpāramitāyāñ carantas sarvākārajñatāpanthānañ",
    "K03pvspl_u:168": " śodhayanti dauṣprajñyacittaparivarjanatām upādāya evaṅ khalu śāriputra bodhisatvā",
    "K03pvspl_u:169": " mahāsatvāṣ ṣaṭsu pāramitāsu sthitvā sarvākārajñatāpanthānañ śodhayanti atyantaśūnyatayā",
    "K03pvspl_u:170": " agamanānāgamanatām upādāyāparigrahatām upādāya tat kasya hetor dānam āgraham upādāya",
    "K03pvspl_u:171": " prajñapyate śīlan dauḥśīlyatām upādāya kṣāntir akṣāntim upādāya vīryaṅ kausīdyam",
    "K03pvspl_u:172": " upādāya samādhir asamāhitatām upādāya prajñā dauṣprajñyam upādāya prajñapyate sa",
    "K03pvspl_u:173": " tīrṇa iti na manyate atīrṇa iti na manyate dānaṃ mātsaryam iti na manyate śīlan dauḥśīlyam",
    "K03pvspl_u:174": " iti kṣāntiḥ kṣobha iti vīryaṃ kausīdyam iti samādhir asamāhitateti prajñā duṣprajñateti",
    "K03pvspl_u:175": " na manyate vindako 'ham iti na manyate satkṛta iti na manyate asatkṛta iti na manyate",
    "K03pvspl_u:176": " tat kasya hetor na hi śāriputrānutpāda ākṛṣṭo 'ham iti manyate na vandito 'ham iti",
    "K03pvspl_u:177": " na satkṛto 'ham iti nāsatkṛto 'ham iti manyate tat kasya hetos tathā hi prajñāpāramitā",
    "K03pvspl_u:178": " sarvamanyanās samucchinattīha śāriputra prajñāpāramitāyāñ carato bodhisatvasya mahāsatvasya",
    "K03pvspl_u:179": " ye guṇā bhavanti na te śrāvakapratyekabuddhānāṃ saṃvidyante //",
    "K03pvspl_u:180": " imān guṇān paripūrayan satvānś ca paribhāvayati buddhakṣetrāñ ca pariśodhayati sarvākārajñatāñ cānuprāpnoti //",
    "K03pvspl_u:181": " punar aparañ śāriputra bodhisatvo mahāsatvaḥ prajñāpāramitāyāñ caran sarvasatvānām",
    "K03pvspl_u:182": " antike samacittatām utpādayati sarvasatvānām antike samacittatām utpādya sarvadharmasamatāṃ",
    "K03pvspl_u:183": " pratilabhate sarvadharmasamatāṃ pratilabhya tasyāṃ sarvadharmasamatāyāṃ sarvasatvān",
    "K03pvspl_u:184": " pratiṣṭhāpayati sa dṛṣṭa eva dharme buddhānāṃ bhagavatāṃ priyo bhavati manaāpaś ca",
    "K03pvspl_u:185": " sarvabodhisatvānāṃ sarvaśrāvakāṇāṃ sarvapratyekabuddhānāñ ca priyo bhavati manaāpaś",
    "K03pvspl_u:186": " ca sa yatra (PvSPL khaḥ_a)",
    "K03pvspl_u:187": " yatropapadyate tatra tatra na jātu cakṣuṣāmanaāpāni rūpāṇi paśyati na śrotreṇāmanaāpāñ",
    "K03pvspl_u:188": " cchabdāñ cchṛṇoti na ghrāṇenāmanaāpān gandhāñ jighrati na jihvayāmanaāpān rasān āsvādayati",
    "K03pvspl_u:189": " na kāyenāmanaāpān sparśān spṛśati na manasāmanaāpān dharmān vijānāti na ca parihīyate",
    "K03pvspl_u:190": " sarvakārajñatāyāḥ //",
    "K03pvspl_u:191": " asmin khalu punaḥ prajñāpāramitānirdeśe nirdiśyamāne tataḥ parṣadas trīṇi bhikṣuśatāni",
    "K03pvspl_u:192": " bhagavantaṃ yathāprāvṛtaiś cīvarair abhicchādayāmāsur anuttarāyāñ ca samyaksambodhau",
    "K03pvspl_u:193": " cittāny utpādayāmāsuḥ //",
    "K03pvspl_u:194": " atha khalu bhagavān smitam akarot* //",
    "K03pvspl_u:195": " atha khalv āyuṣmān ānanda utthāyāsanād ekāṃsam uttarāsaṅgaṃ kṛtvā dakṣiṇañ jānumaṇḍalaṃ",
    "K03pvspl_u:196": " pṛthivyāṃ pratisthāpya yena bhagavāṃs tenāñjaliṃ praṇamya bhagavantam etad avocat",
    "K03pvspl_u:197": " ko bhagavan hetuḥ kaḥ pratyayaḥ smitasya prāviṣkaraṇāya nāhetukān nāpratyayaṃ buddhā",
    "K03pvspl_u:198": " bhagavanta smitaṃ prāviṣkurvanti //",
    "K03pvspl_u:199": " bhagavān āha etāny ānanda trīṇi bhikṣuśatāny ekaṣaṣṭitame kalpe mahāketunāmānas tathāgatā",
    "K03pvspl_u:200": " arhantas samyaksambuddhā loka utpatsyante tārakopame kalpe itaś cyutās santaḥ akṣobḥyasya",
    "K03pvspl_u:201": " tathāgatasyārhatas samyaksambuddhasya buddhakṣetra upapatsyante abhiratyāṃ lokadhātau",
    "K03pvspl_u:202": " ṣaṣṭiś ca devaputrasahasrāś cāsyāṃ parṣady anayā dharmadeśanayā paripācitāni maitreyasya",
    "K03pvspl_u:203": " tathāgatasyārhatas samyaksambuddhasyāntike parinirvāsyanti //",
    "K03pvspl_u:204": " atha khalu tasyāṃ velāyāṃ bhagavataś śākyamuneḥ parṣanmaṇḍalāc catasraḥ parṣado bhagavato",
    "K03pvspl_u:205": " 'nubhāvena pūrvasyān diśi buddhasahasraṃ paśyanti sma mahatā buddhakṣetraguṇavyūhān",
    "K03pvspl_u:206": " evan dakṣiṇasyān diśi paścimāyām uttarasyām uttarapūrvāyāṃ pūrvadakṣiṇāyān dakṣiṇapaścimāyāṃ",
    "K03pvspl_u:207": " paścimottarāyām adha-ūrdhvam ekaikasyān diśi buddhasahasraṃ buddhasahasraṃ paśyanti",
    "K03pvspl_u:208": " sma mahatā buddhakṣetraguṇavyūhena na ceha sahāyāṃ lokadhātau tān buddhakṣetraguṇavyūhān",
    "K03pvspl_u:209": " paśyanti yān daśasu dikṣu",
    "K03pvspl_u:210": " teṣāṃ buddhānāṃ bhagavatām //",
    "K03pvspl_u:211": " atha khalu bhagavataś śākyamuneḥ parṣanmaṇḍalād daśabhiḥ prāṇisahasraiḥ praṇidhānāni",
    "K03pvspl_u:212": " kṛtāni vayaṃ bhagavaṃs tāni puṇyāni kariṣyāmo yaiḥ puṇyair eteṣu buddhakṣetreṣūpapatsyāmahaṃ iti //",
    "K03pvspl_u:213": " atha khalu bhagavāṃs teṣāṃ kulaputrāṇām āśayaṃ viditvā tasyāṃ velāyāṃ smitam akarot*",
    "K03pvspl_u:214": " ānanda āha ko bhagavan hetuḥ kaḥ pratyayas smitasya prāviṣkaraṇāya nāhetukan nāpratyayaṃ",
    "K03pvspl_u:215": " buddhā bhagavantaḥ smitam āviṣkurvanti //",
    "K03pvspl_u:216": " bhagavān āha paśyasi tvam ānandemāni daśa prāṇisahasrāṇi ānanda āha paśyāmi bhagavan",
    "K03pvspl_u:217": " bhagavān āha etāny ānanda daśa prāṇisahasrāṇītaś cyutāni daśasu dikṣv eteṣu buddhakṣetreṣūpapatsyante",
    "K03pvspl_u:218": " na ca kadācit tathāgatavirahitā bhaviṣyanti tataḥ paścād vyūharājanāmānas tathāgatā",
    "K03pvspl_u:219": " arhantas samyaksaṃbuddhā loka utpatsyante //",
    "K03pvspl_u:220": " atha khalu āyuṣmāñ cchāriputra (PvSPL khaḥ_b)",
    "K03pvspl_u:221": " āyuṣmāñ ca mahāmaudgalyāyana āyuṣmāñ ca subhūtir āyuṣmāñ ca pūrṇo maitrāyaṇīputra",
    "K03pvspl_u:222": " āyuṣmāñ ca mahākāśyapa ete cānye ca sambahulā abhijñātābhijñātā bhikṣavo bodhisatvāś",
    "K03pvspl_u:223": " ca mahāsatvā bhikṣubhikṣuṇyupāsakopāsikāś ca bhagavantam etad avocan mahāpāramiteyaṃ",
    "K03pvspl_u:224": " bhagavann udārapāramiteyaṃ bodhisatvānāṃ mahāsatvānān yad uta prajñāpāramitā agrapāramiteyaṃ",
    "K03pvspl_u:225": " viśiṣṭapāramiteyaṃ parapāramiteyaṃ pravarapāramiteyaṃ praṇītapāramiteyam anuttarapāramiteyan",
    "K03pvspl_u:226": " niruttarapāramiteyam asamapāramiteyam asamasamapāramiteyam ākāśapāramiteyaṃ svalakṣanaśūnyatāpāramiteyaṃ",
    "K03pvspl_u:227": " sarvaguṇasamanvāgatapāramiteyaṃ sarvaśūnyatāsamanvāgatapāramiteyam anamṛdyapāramiteyaṃ",
    "K03pvspl_u:228": " bhagavan bodhisatvānāṃ mahāsatvānāṃ yad uta prajñāpāramitā atra hi bhagavan prajñāpāramitāyāñ",
    "K03pvspl_u:229": " caradbhir bodhisatvair mahāsatvair asamasaman dānan dattan tair asamasamā dānapāramitā",
    "K03pvspl_u:230": " paripūritā tair asamasama ātmabhāvapratilabdhaye samasamasya dharmasya lābhino bhaviṣyanti",
    "K03pvspl_u:231": " yad utānuttarāyās samyaksambodheḥ //",
    "K03pvspl_u:232": " evam asamasamaṃ śīlaṃ kṣāntir vīryan dhyānam asamasamā prajñā bhāvitā tair asamasamā",
    "K03pvspl_u:233": " prajñāpāramitā paripūritā tair asamasama ātmabhāvaḥ pratilabdhas te samasamasya dharmasya",
    "K03pvspl_u:234": " lābhino bhaviṣyanti yadutānuttarāyās samyaksambodher atraive ca tvaṃ bhagavan prajñāpāramitāyāñ",
    "K03pvspl_u:235": " carann asamasamasya rūpasya lābhī jātaḥ asamasamāyā vedanāyās saṃjñāyās saṃskārāṇām",
    "K03pvspl_u:236": " asamasamasya vijñānasya lābhī jātaḥ asamasamāṃ bodhim abhisambuddho samasaman dharmacakraṃ",
    "K03pvspl_u:237": " pravartitavān evam atītānāgatapratyutpannā buddhā bhagavanto 'traiva prajñāpāramitāyāñ",
    "K03pvspl_u:238": " caranto 'nuttarāṃ samyaksambodhim abhisambuddhā abhisambuddhyante abhisaṃbhotsyante",
    "K03pvspl_u:239": " ca tasmāt tarhi bhagavan sarvadharmāṇāṃ pāraṅgantukāmena bodhisatvena mahāsatvena",
    "K03pvspl_u:240": " prajñāpāramitāyāṃ yogaṅkaraṇīyo namaskaraṇīyās te bhagavaṃ bodhisatvā mahāsatvās",
    "K03pvspl_u:241": " sadevamānuṣāsureṇa lokena ye 'syāṃ prajñāpāramitāyāñ caranti //",
    "K03pvspl_u:242": " evam ukte bhagavāṃs tān sambahulān mahāśrāvakāṃs tāṃś ca bodhisatvān mahāsatvān etad",
    "K03pvspl_u:243": " avocad evam etat kulaputrā evam etan namaskaranīyās te bodhisatvā mahāsatvās sadevamānuṣāsureṇa",
    "K03pvspl_u:244": " lokena ye 'syāṃ prajñāpāramitāyāñ caranti //",
    "K03pvspl_u:245": " tat kasya hetor bodhisatvam* kulaputrā mahāsatvam āgamya manuṣyalokasya loke prādurbhāvo",
    "K03pvspl_u:246": " bhavaty evan devalokasya kṣatriyamahāsālakulānāṃ brāhmaṇamahāsālakulānān gṛhapatimahāsālakulānāṃ",
    "K03pvspl_u:247": " rājñāñ cakravartināñ cāturmahārājikānān devānān trāyastriṅśānāṃ yāmānān tuṣitānān",
    "K03pvspl_u:248": " nirmāṇaratīnāṃ paranirmitavaśavartināṃ brahmakāyikānāṃ brahmapurohitānāṃ brahmapārṣadyānāṃ",
    "K03pvspl_u:249": " mahābrahmaṇāṃ parīttābhānām apramāṇābhānām ābhāsvarāṇāṃ parīttaśubhānām (PvSPL ga_a)",
    "K03pvspl_u:250": " apramāṇaśubhānāṃ śubhakṛtsnānāṃ bṛhatphalānām asaṃjñisatvānāṃ śuddhāvāsānāṃ sudṛśānāṃ",
    "K03pvspl_u:251": " sudarśanānām aspṛhāṇām atapānām akaniṣṭhānāñ cākāśānantyāyatanopagānāṃ vijñānānantyāyatanopagānām",
    "K03pvspl_u:252": " ākiñcanyāyatanopagānān naivasaṃjñānāsaṃjñāyatanopagānān devānāṃ loke prādurbhāvo",
    "K03pvspl_u:253": " bhavati srotaāpannānāṃ sakṛdāgāminām anāgāminām arhataṃ pratyekabuddhānāṃ bodhisatvānāṃ",
    "K03pvspl_u:254": " mahāsatvānān tathāgatānām arhatāṃ samyaksambuddhānāṃ loke prādurbhāvo bhavati bodhisatvaṃ",
    "K03pvspl_u:255": " mahāsatvam āgamya trayāṇāṃ ratnānāṃ yad idaṃ buddharatnasya dharmaratnasya saṃgharatnasya",
    "K03pvspl_u:256": " loke prādurbhāvo bhavati bodhisatvaṃ mahāsatvam āgamya sarveṣāṃ laukikānāñ jīvitopakaraṇānām",
    "K03pvspl_u:257": " annapānavastrayānaśayyāsanaglānapratyayabhaiṣajyapariskārāṇāṃ maṇimuktāvaiḍūryaśaṃkhaśilāpravāḷajātarūparajatānāṃ",
    "K03pvspl_u:258": " loke prādurbhāvo bhavati yāvat kulaputrās sarvasukhopadhānānān divyānāṃ mānuṣyakāṇāñ",
    "K03pvspl_u:259": " ca bhavasukhānān nirvāṇasukhānāñ ca loke prādurbhāvo bhavati sarvas sa kulaputrā",
    "K03pvspl_u:260": " bodhisatvaṃ mahāsatvam āgamya tat kasya hetos tathā hi kulaputrā bodhisatvo mahāsatvaḥ",
    "K03pvspl_u:261": " prajñāpāramitāyāñ caran satvān* ṣaṭsu pāramitāsu niyojayati dānan dāpayati śīle niyuṅkte",
    "K03pvspl_u:262": " kṣāntau pratiṣṭhāpayati vīrye niyojayati dhyāne pratiṣṭhāpayati prajñāyāṃ niyojayati",
    "K03pvspl_u:263": " bodhisatvaṃ mahāsatvam āgamya satvā dānapāramitāyāṃ yāvat prajñāpāramitāyāñ caranti",
    "K03pvspl_u:264": " te dānapāramitāyāṃ yāvat prajñāpāramitāyāñ carantas sarvalaukikalokottarās saṃpattīr",
    "K03pvspl_u:265": " anuprāpnuvanti tasmāt tarhi kulaputrā bodhisatvo mahāsatvas sarvasatvānāṃ hitasukhāya",
    "K03pvspl_u:266": " pratipanno bhavati //",
    "K03pvspl_u:267": " atha khalu bhagavāṃs tasyāṃ velāyāñ jihvendriyaṃ mūkhān nirṇāmyemān trisāhasramahāsāhasraṃ",
    "K03pvspl_u:268": " lokadhātuñ jihvendriyeṇācchādayāmāsa atha khalu tato jihvendriyād anekavarṇā nānānvarṇā",
    "K03pvspl_u:269": " arciso niścārya pūrvasyān diśi gaṅgānadīvālikopamāl lokadhātūn avabhāsayamāsuḥ evan",
    "K03pvspl_u:270": " dakṣiṇasyāṃ paścimāyām uttarasyāṃ pi dikṣv adha-ūrdhvāyān diśi gaṅgānadīvālikopamāl",
    "K03pvspl_u:271": " lokadhātūn avabhāsayāmāsuḥ //",
    "K03pvspl_u:272": " atha khalu pūrvasyān diśi gaṅgānadīvālikopameṣu lokadhātuṣv aprameyāsaṃkhyeyā bodhisatvā",
    "K03pvspl_u:273": " mahāsatvās taṃ prabhāvyūhan dṛṣṭvā svakasvasvakeṣu buddhakṣetreṣu buddhān bhagavataḥ",
    "K03pvspl_u:274": " paripṛcchanti sma kasyāyaṃ bhagavann anubhāvo yenāyam evaṃrūpaḥ prabhāvabhāsas sandṛśyante",
    "K03pvspl_u:275": " te buddhā bhagavantas tān bodhisatvān mahāsatvān evam āhuḥ eṣa kulaputrāḥ paścime",
    "K03pvspl_u:276": " digbhāge sahāyāṃ lokadhātau śākyamunir",
    "K03pvspl_u:277": " nāma tahāgato 'rhan samyaksambuddhas tena jihvendriyaṃ mukhān nirṇāmya daśasu dikṣu gaṅgānadīvālikopamā lokadhātavo mahatāvabhāsena (PvSPL ga_b)",
    "K03pvspl_u:278": " sphuṭīkṛtā yad uta bodhisatvānāṃ mahāsatvānāṃ prajñāpāramitādeśanāya saṃprakāśanāya",
    "K03pvspl_u:279": " te bodhisatvā mahāsatvās tāṃs tathāgatān evam āhur gamiṣyāmo vayaṃ bhagavaṃs tāṃ",
    "K03pvspl_u:280": " sahāṃ lokadhātun taṃ bhagavantaṃ śākyamunin tathāgatam arhantaṃ samyaksambuddhan",
    "K03pvspl_u:281": " darśanāya vandanāya paryupāsanāya tāṃś ca daśadiksannipatitān bodhisatvān mahāsatvān",
    "K03pvspl_u:282": " darśanāya tāñ ca prajñāpāramitāṃ śravaṇāya te buddhā bhagavanta evam āhur yasyedānīṃ",
    "K03pvspl_u:283": " kulaputrāḥ kālaṃ manyaddhva evan dakṣiṇasyān diśi paścimāyām uttarasyāṃ vidikṣv adha-ūrdhvāyān",
    "K03pvspl_u:284": " diśi gaṅgānadīvālikopameṣu lokadhātuṣv aprameyāsaṃkhyeyā bodhisatvā mahāsatvās taṃ",
    "K03pvspl_u:285": " prabhāvyūhan dṛṣṭvā svakasvakeṣu buddhakṣetreṣu buddhān bhagavantaḥ paripṛcchanti",
    "K03pvspl_u:286": " sma kasyāyaṃ bhagavann anubhāvo yenāyam evaṃrūpaḥ prabhāvabhāsas sandṛśyate te buddhā",
    "K03pvspl_u:287": " bhagavantas tān bodhisatvān māhāsatvān evam āhuḥ eṣa kulaputrā adhodigbhāge sahāṃyāṃ",
    "K03pvspl_u:288": " lokadhātau śākyamunir nāma tāthāgato 'rhan samyaksambuddhas tena jihvendriyan nirṇāmya",
    "K03pvspl_u:289": " daśasu dikṣu gaṅgānadīvālikopamā lokadhātavo mahatāvabhāsena sphuṭīkṛtā yad uta bodhisatvānāṃ",
    "K03pvspl_u:290": " mahāsatvānāṃ prajñāpāramitān deśanāya saṃprakāśanāya te bodhisatvā mahāsatvās tāṃs",
    "K03pvspl_u:291": " tathāgatān evam āhur gamiṣyāmo vayaṃ bhagavaṃs tāṃ sahāṃ lokadhātun tañ ca bhagavantaṃ",
    "K03pvspl_u:292": " śākyamunin tathāgatam arhantaṃ samyaksambuddhan darśanāya vandanāya paryupāsanāya",
    "K03pvspl_u:293": " tāṃś ca daśadiksannipatitān bodhisatvān mahāsatvān darśanāya vandanāya tāñ ca prajñāpāramitāṃ",
    "K03pvspl_u:294": " śravaṇāya te buddhā bhagavanta evam āhur yasyedānīṃ kulaputrāḥ kālaṃ manyadhve //",
    "K03pvspl_u:295": " atha khalu daśabhyo digbhyas te bodhisatvāḥ puṣpadhūpagandhamālyavilepanacūrṇacīvaracchatradhvajapatākā",
    "K03pvspl_u:296": " gṛhītvā nānāratnasuvarṇarūpyapuṣpapuṭaṃ parigṛhītvā mahatyā tūryatāṇḍāvacarasaṃgītyā",
    "K03pvspl_u:297": " bhagavantaṃ śākyamunin tathāgatam upasaṃkrāntā abhūvan* //",
    "K03pvspl_u:298": " atha khalu cāturmahārājikā devā yāvad akaniṣṭhā devā divyāni puṣpadhūpagandhamālyavilepanacūrṇotpalapadmakumudapuṇḍarīkamaṇḍāravakesaratamālapatrāṇi",
    "K03pvspl_u:299": " gṛhītvā yena bhagavāṃs tenopasaṃkrāman* atha khalu te bodhisatvā mahāsatvās te ca",
    "K03pvspl_u:300": " devās taiḥ puṣpadhūpagandhamālyavilepanais tathāgatam arhantaṃ samyaksambuddham avakiranti",
    "K03pvspl_u:301": " sma atha khalu tāni puṣpāṇi viyad abhyudgamyāsya trisāhasramahāsāhasrasya lokadhātor",
    "K03pvspl_u:302": " upariṣṭhāt puṣpavitānāṃ saṃsthitañ caturaśrañ ca catusthūṇaṃ samambhāgaśas suvibhaktaṃ",
    "K03pvspl_u:303": " ramaṇīyaṃ manoramaṃ yat puṣpavitānan dṛṣṭvā tato bodhisatvamahāsatvaparṣado devaparṣadaś",
    "K03pvspl_u:304": " ca prāṇikoṭinayutaśatasahasreṇānutpattakeṣu dharmeṣu kṣāntiḥ pratilabdhā ta utthāyāsanebhya",
    "K03pvspl_u:305": " ekāṃsam uttarāsaṅgān kṛtvā dakṣiṇāni jānumaṇḍalāni pṛthivyāṃ pratiṣṭhāpya yena bhagavāṃs",
    "K03pvspl_u:306": " tenāñjaliṃ praṇamayya bhagavantam etad avocan vayaṃ bhagavann anāgate (PvSPL gā_a)",
    "K03pvspl_u:307": " 'dhvany evaṃrūpāṇān dharmāṇāṃ lābhino bhavema yathā tathāgato 'rhan samyaksambuddhaḥ",
    "K03pvspl_u:308": " evañ ca śrāvakasaṃghaṃ pariharema evañ ca parṣadi dharman deśayema yathaitarhi tathāgato dharman deśayati //",
    "K03pvspl_u:309": " atha khalu bhagavāṃs teṣān daśadigabhyāgatānāṃ bodhisatvānāṃ mahāsatvānān teṣāñ ca",
    "K03pvspl_u:310": " devānām āśayaṃ viditvā sarvadharmāṇām anutpādāyānirodhāyānabhisaṃskārāyāprādurbhāvāya",
    "K03pvspl_u:311": " kṣāntiñ ca viditvā smitam akarot* //",
    "K03pvspl_u:312": " atha khalv āyuṣmān ānanda utthāyāsanād ekāṃsam uttarāsaṅgaṅ kṛtvā dakṣiṇañ jānumaṇḍalaṃ",
    "K03pvspl_u:313": " pṛthivyāṃ pratiṣṭhāpya yena bhagavāṃs tenāñjaliṃ praṇamayya bhagavantam etad avocat",
    "K03pvspl_u:314": " ko bhagavan hetuḥ kaḥ pratayaḥ smitasya prādurbhāvāya nāhetukan nāpratyayaṃ buddhā",
    "K03pvspl_u:315": " bhagavanta smitam āviṣkurvanti evam ukte bhagavān āyuṣmantam ānandam etad avocad",
    "K03pvspl_u:316": " etenānanda prāṇikoṭīnayutaśatasahasreṇānutpattikeṣu dharmeṣu kṣāntiḥ pratilabdhā",
    "K03pvspl_u:317": " ete cānāgate 'dhvany aṣṭāṣaṣṭyā kalpakoṭibhir bodhyaṅgapuṣpanāmānas tathāgatā arhantas",
    "K03pvspl_u:318": " samyaksambuddhā loka utpatsyante puṣpākare kalpe //",
    "K03pvspl_u:319": " atha khalu bhagavāṃs tasyāṃ velāyām ayuṣmantaṃ subhūtim āmantrayāmāsa pratibhātu",
    "K03pvspl_u:320": " te subhūte bodhisatvānāṃ mahāsatvānāṃ prajñāpāramitām ārabhya dhārmikīṅ kathāṅ kartuṃ",
    "K03pvspl_u:321": " yathā bodhisatvā mahāsatvā prajñāpāramitāyāñ caranto niryāyur iti //",
    "K03pvspl_u:322": " atha khalu teṣāṃ bodhisatvānāṃ mahāsatvānān teṣāñ ca mahāśrāvakāṇān teṣāñ ca devaputrāṇām etad abhavat* //",
    "K03pvspl_u:323": " kin nu khalv āyuṣmān subhūtis svakena prajñāpratibhānabalādhānena bodhisatvānāṃ mahāsatvānāṃ prajñāpāramitām upadekṣyaty uta buddhānubhāvena",
    "K03pvspl_u:324": " atha khalv āyuṣmān subhūtir buddhānubhāvena teṣāṃ bodhisatvānāṃ mahāsatvānān teṣāñ",
    "K03pvspl_u:325": " ca mahāśrāvakāṇān teṣāñ ca devaputrāṇāñ cetasaiva cetaḥparivitarkam ājñāyāyuṣmantaṃ",
    "K03pvspl_u:326": " śāriputram etad avocat tat kiñcid āyuṣmañ cchāriputra bhagavataś śrāvakā bhāṣante",
    "K03pvspl_u:327": " deśayanty udīrayanti sarvas sa tathāgatasya puruṣākāro veditavyas taṅ kasya hetor",
    "K03pvspl_u:328": " yo hi tathāgatena dharmo deśitas tasyān dharmadeśanāyāṃ śikṣamāṇo bhagavataś śrāvakās",
    "K03pvspl_u:329": " tān dharmatāṃ sākṣātkurvanti tān dharmatāṃ sākṣātkṛtya yad yad eva bhāṣante deśayanty",
    "K03pvspl_u:330": " upadiśanti sarvan tad dharmatayā na viruddhyate tathāgata evaiṣa śāriputropāyakauśalyayogena",
    "K03pvspl_u:331": " bodhisatvānāṃ mahāsatvānāṃ prajñāpāramitām upadekṣyaty aviṣayo 'trāyuṣmāñ cchāriputra",
    "K03pvspl_u:332": " sarvaśrāvakapratyekabuddhānāṃ bodhisatvānāṃ mahāsatvānāṃ prajñāpāramitām upadeśam //",
    "K03pvspl_u:333": " atha khalv āyuṣmān subhūtir bhagavantam etad avocat* bodhisatvo mahāsatva iti bhagavann",
    "K03pvspl_u:334": " ucyate kasyaitad bhagavan dharmasyādhivacanaṃ yad uta bodhisatva iti prajñāpāramiteti",
    "K03pvspl_u:335": " vā nāhaṃ bhagavaṃs tan dharmaṃ samanupaśyāmi (PvSPL gā_b)",
    "K03pvspl_u:336": " yad uta bodhisatva iti prajñāpāramiteti vā so 'haṃ bhagavan bodhisatvam asamanupaśyan",
    "K03pvspl_u:337": " prajñāpāramitām apy anupalabhamānaḥ katamaṃ bodhisatvaṃ katamasyāṃ prajñāpāramitāyām",
    "K03pvspl_u:338": " avavadiṣyāmy anuśāsiṣyāmi //",
    "K03pvspl_u:339": " evam ukte bhagavān āyuṣmantaṃ subhūtim etad avocan nāmamātram idaṃ subhūte yad uta",
    "K03pvspl_u:340": " prajñāpāramiteti bodhisatva iti bodhisatvanāmeti tad api nāma nādhyātman na bahirdhā",
    "K03pvspl_u:341": " nobhayam antareṇopalabhyate tadyathā pi nāma subhūte satvas satva iti nāmnocyate",
    "K03pvspl_u:342": " na ca kadācit satvopalabdhir yac ca nāma tad dharmaprajñaptimātran tasyāś ca dharmaprajñaptir",
    "K03pvspl_u:343": " notpādo na nirodho 'nyatra nāmasaṃketamātreṇa vyavahriyate",
    "K03pvspl_u:344": " tac ca nāma nādhyātman na bahirdhā nobhayam antareṇopalabhyate evam ātmasatvajīvajantupoṣapuruṣapudgalamanujamānavakārakavedakajanakapaśyakā",
    "K03pvspl_u:345": " iti subhūte sarvam etad dharmaprajñaptimātran tasyāś ca dharmaprajñapter notpādo",
    "K03pvspl_u:346": " na nirodho 'nyatra nāmasaṃketanamātreṇa vyavahriyate tac ca nāma nādhyātmān na bahirdhā",
    "K03pvspl_u:347": " nobhayam antareṇopalabhyate evam eva subhūte yad ucyate prajñāpāramiteti bodhisatva",
    "K03pvspl_u:348": " iti bodhisatvanāmeti sarvam etad dharmaprajñaptimātran tasyāś ca dharmaprajñapter",
    "K03pvspl_u:349": " notpādo na nirodho 'nyatra nāmasaṃketamātreṇa vyavahriyate tac ca nāma nādhyātmān",
    "K03pvspl_u:350": " na bahirdhā nobhayam antareṇopalabhyate tadyathāpi nāma subhūte idam ādhyātmakaṃ",
    "K03pvspl_u:351": " rūpam iti sarvam etad dharmaprajñaptimātran tasyāś ca dharmaprajñapter notpādo na",
    "K03pvspl_u:352": " nirodho 'nyatra nāmasaṃketamātreṇa vyavahriyate tac ca nāma nādhyātman na bahirdhā",
    "K03pvspl_u:353": " nobhayam antareṇopalabhyate evaṃ vedanāsaṃjñāsaṃskārāvijñānam iti subhūte dharmaprajñaptimātram",
    "K03pvspl_u:354": " etad tasyāś ca dharmaprajñapter notpādo na nirodho 'nyatra nāmasaṃketamātreṇa vyavahriyate",
    "K03pvspl_u:355": " tac ca nāma nādhyātman na bahirdhā nobhayam antareṇopalabhyate evam eva subhūte yad",
    "K03pvspl_u:356": " ucyate prajñāpāramiteti bodhisatva iti bodhisatvanāmeti sarvam etan dharmaprajñaptimātran",
    "K03pvspl_u:357": " tasyāś ca dharmaprajñapter notpādo na nirodho 'nyatra nāmasaṃketamātreṇa vyavahriyate",
    "K03pvspl_u:358": " tac ca nāma nādhyātman na bahirdhā nobhayam antareṇopalabhyate cakṣur iti subhūte",
    "K03pvspl_u:359": " dharmaprajñaptimātram etat tasyāś ca dharmaprajñapter notpādo na nirodho 'nyatra",
    "K03pvspl_u:360": " nāmasaṃketamātreṇa vyavahriyate tac ca nāma nādhyātman na bahirdhā nobhayam antareṇopalabhyate //",
    "K03pvspl_u:361": " evaṃ śrotraṃ ghrāṇaṃ jihvā kāyo mana iti subhūte dharmaprajñaptimātram etat tasyāś",
    "K03pvspl_u:362": " ca dharmaprajñapter notpādo na nirodho 'nyatra dharmasaṃketamātreṇa vyavahriyate",
    "K03pvspl_u:363": " tac ca nāma nādhyātman na bahirdhā nobhayam antareṇopalabhyate rūpam iti subhūte",
    "K03pvspl_u:364": " dharmaprajñaptimātram etat tasyāś ca dharmaprajñapter notpādo na nirodho 'nyatra",
    "K03pvspl_u:365": " nāmasaṃketamātreṇa vyavahriyate tac ca nāma nādhyātman na bahirdhā nobhayam antareṇopalabhyate.",
    "K03pvspl_u:366": " evaṃ śabdo gandho rasaḥ spraṣṭavyan dharma iti subhūte dharmapra"
}