{
    "K01vinv13_u:0": " (MSV III 89)",
    "K01vinv13_u:1": " vastutrayasya piṇḍoddānam* /",
    "K01vinv13_u:2": " abhivādanaṃ ca ṣaṣṭiś ca aśuddhaś codanāhi ca /",
    "K01vinv13_u:3": " adhārmikaś ca śākyaś ca glānakaḥ kalahena ca //",
    "K01vinv13_u:4": " (MSV III 91)",
    "K01vinv13_u:5": " Pārivāsikavastu",
    "K01vinv13_u:6": " (MSV III 93)",
    "K01vinv13_u:7": " pārivāsikavastūddānam* /",
    "K01vinv13_u:8": " abhivādanaṃ caṃkramaṇamāsanāni kulāni ca /",
    "K01vinv13_u:9": " ekacchadane na saṃvasen na pravrājayed api /",
    "K01vinv13_u:10": " na gacched api abhikṣukam (309v1 = GBM 6.931)",
    "K01vinv13_u:11": " āvāsam adhodeśañ ca sarvalābhikam* //",
    "K01vinv13_u:12": " buddho bhagavān śrāvastyāṃ viharati jetavane anāthapiṇḍadasyārāme /",
    "K01vinv13_u:13": " asati vairāgye bhikṣavaḥ saṃghāvaśeṣām āpattim āpadyante /",
    "K01vinv13_u:14": " te vipratisārajātāḥ saṃlakṣayanti /",
    "K01vinv13_u:15": " katham idānīṃ vayaṃ sāpattikāḥ santaḥ sakaukṛtyāḥ savilolāḥ sakaraṇīyāḥ khaṇḍakāriṇaḥ",
    "K01vinv13_u:16": " śavalakāriṇaḥ kalmaṣakāriṇaḥ āpattimūlād avyutthitāḥ prakṛtisthakānāṃ bhikṣūṇām antikād",
    "K01vinv13_u:17": " abhivādanavandanapratyutthānāṃjalisāmīcīkarma svīkariṣyāmaḥ /",
    "K01vinv13_u:18": " śrāddhānāṃ ca brāhmaṇagṛhapatīnāṃ sakāśād agrāsanam agrodakam agrapiṇḍapātaṃ paribhokṣyāmaḥ /",
    "K01vinv13_u:19": " alpakālikasya ca sukhasyārthāya bahukālikaṃ duḥkham āviśāmo narakatīryakpretebhyaḥ paribhramantaḥ /",
    "K01vinv13_u:20": " yan nu vayaṃ śikṣāṃ pratyākhyāya hānāyāvartāmaha iti te śikṣāṃ pratyākhyāya hānāyāvartante /",
    "K01vinv13_u:21": " pravrajyābhilaṣitaṃ ca janaṃ vipralambhayanti /",
    "K01vinv13_u:22": " bhavanto duścaraṃ brahmacaryam alaṃ pravrajyayeti /",
    "K01vinv13_u:23": " teṣām apravrajitānām apravrājayatāṃ cālpībhūtā bhikṣavaḥ /",
    "K01vinv13_u:24": " kṣayam (MSV III 94) āpannaś chidrībhūtas tanubhūto bhikṣusaṃghaḥ /",
    "K01vinv13_u:25": " jānakāḥ pṛcchakā buddhā bhagavantaḥ pṛcchanti /",
    "K01vinv13_u:26": " buddho bhagavān āyuṣmantam ānanadam* /",
    "K01vinv13_u:27": " ka ānanda hetuḥ kaḥ pratyayaḥ yenetarhy alpībhūtā bhikṣavaḥ /",
    "K01vinv13_u:28": " kṣayam āpannaś chidrībhūtas tanubhūto bhikṣusaṃgha iti /",
    "K01vinv13_u:29": " sa etat prakaraṇaṃ bhagavato vistareṇārocayati /",
    "K01vinv13_u:30": " atha bhagavata etad abhavat* /",
    "K01vinv13_u:31": " yanv ahaṃ saṃghāvaśeṣām āpattim āpannānāṃ bhikṣūṇāṃ hastoddhāram anupradadyām anugraham",
    "K01vinv13_u:32": " aneneti viditvā bhikṣusaṃghaṃ saṃnipātya purastād bhikṣusaṃghasya prajñapta evāsane niṣaṇṇaḥ /",
    "K01vinv13_u:33": " niṣadya bhagavān bhikṣūn āmantrayate sma /",
    "K01vinv13_u:34": " śrutaṃ mayā bhikṣavaḥ saṃghāvaśeṣām āpattim āpannā vipratisārajātāḥ śikṣāṃ pratyākhyāya hānāyāvṛttā iti /",
    "K01vinv13_u:35": " tasmād yuṣmābhiḥ śāsanasthitaye teṣāṃ cānukampayā saṃghāvaśeṣām āpattim āpannānāṃ bhikṣūṇāṃ parivāso deyo mūlāpakarṣo mānāpyaṃ mūlamānāpyaṃ mūlāpakarṣamānāpyam āvarhitavyaś ca /",
    "K01vinv13_u:36": " evaṃ ca punar deyaḥ /",
    "K01vinv13_u:37": " śayanāsanaprajñaptiṃ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṃghe saṃniṣaṇṇe saṃnipatite apaścimakena bhikṣuṇā parivāso deyaś caturvargamaṇḍalakena /",
    "K01vinv13_u:38": " saṃghāvaśeṣakeṇa bhikṣuṇā yathāvṛddhikayā sāmīcīṃ kṛtvā vṛddhānte utkuṭukena sthitvāñjaliṃ pragṛhya parivāso yācitavyaḥ /",
    "K01vinv13_u:39": " evaṃ ca punar yācitavyaḥ /",
    "K01vinv13_u:40": " (MSV III 95)",
    "K01vinv13_u:41": " śṛṇotu bhadantaḥ saṃghaḥ /",
    "K01vinv13_u:42": " aham evaṃnāmā bhikṣuḥ saṃbahulāḥ saṃghāvaśeṣā āpattīr āpannaḥ saṃcintyaśukravisṛṣṭisamutthitām ardhamāsapraticchannām* /",
    "K01vinv13_u:43": " so 'ham evaṃnāmā bhikṣus tāsāṃ saṃbahulānāṃ saṃghāvaśeṣāṇāṃ āpattīnāṃ saṃcintyaśukravisṛṣṭisamutthitām ardhamāsapraticchannāṃ saṃghād ardhamāsaṃ parivāsaṃ yāce /",
    "K01vinv13_u:44": " dadātu me bhadantaḥ saṃgho mamaivaṃnāmno bhikṣor āsāṃ saṃbahulānāṃ saṃghāvaśeṣāṇāṃ",
    "K01vinv13_u:45": " āpattīnāṃ saṃcintyaśukravisṛṣṭisamutthitānām ardhamāsapraticchannānām ardhamāsaṃ",
    "K01vinv13_u:46": " parivāsam anukaṃpayānukaṃpām upādāya /",
    "K01vinv13_u:47": " evaṃ dvir api trir api /",
    "K01vinv13_u:48": " tataḥ paścād ekena bhikṣuṇā jñaptiṃ kṛtvā karma kartavyam* /",
    "K01vinv13_u:49": " śṛṇotu bhadantaḥ saṃghaḥ /",
    "K01vinv13_u:50": " ayam evaṃnāmā bhikṣuḥ saṃbahulāḥ saṃghāvaśeṣā (310r1 = GBM 6.932)",
    "K01vinv13_u:51": " āpattīr āpannaḥ saṃcintyaśukravisṛṣṭisamutthitām ardhamāsapraticchannām* /",
    "K01vinv13_u:52": " so 'yam evaṃnāmā bhikṣur āsāṃ saṃbahulānāṃ saṃghāvaśeṣāṇām āpattīnāṃ saṃcintyaśukravisṛṣṭisamutthitānām ardhamāsapraticchannānāṃ saṃghād ardhamāsaṃ parivāsaṃ yācate /",
    "K01vinv13_u:53": " sacet saṃghasya prāptakālaṃ kṣametānujānīyāt saṃgho yat saṃghaḥ evaṃnāmnor bhikṣor",
    "K01vinv13_u:54": " āsāṃ saṃbahulānāṃ saṃghāvaśeṣāṇāṃ āpattīnāṃ saṃcintyaśukravisṛṣṭisamutthitānām ardhamāsapraticchannānām",
    "K01vinv13_u:55": " ardhamāsaṃ parivāsaṃ dadyāt* /",
    "K01vinv13_u:56": " ity eṣā jñaptiḥ /",
    "K01vinv13_u:57": " karma kartavyam* /",
    "K01vinv13_u:58": " śṛṇotu bhadantaḥ saṃghaḥ /",
    "K01vinv13_u:59": " ayam evaṃnāmā bhikṣuḥ saṃbahulāḥ saṃghāvaśeṣā āpattīr āpannaḥ saṃcintyaśukravisṛṣṭisamutthitā ardhamāsapraticchannāḥ /",
    "K01vinv13_u:60": " so 'yam evaṃnāmā bhikṣur āsāṃ saṃbahulānāṃ saṃghāvaśeṣāṇām āpattīnāṃ saṃcintyaśukravisṛṣṭisamutthitānām ardhamāsapraticchannānāṃ (MSV III 96)",
    "K01vinv13_u:61": " saṃghād ardhamāsaṃ parivāsaṃ yācate /",
    "K01vinv13_u:62": " tat saṃghaḥ evaṃnāmnor bhikṣor āsāṃ saṃbahulānāṃ saṃghāvaśeṣāṇām āpattīnāṃ saṃcintyaśukravisṛṣṭisamutthitānām ardhamāsaṃ parivāsaṃ dadāti /",
    "K01vinv13_u:63": " eṣām āyuṣmatāṃ kṣāmante evaṃnāmnor bhikṣor āsāṃ saṃbahulānāṃ saṃghāvaśeṣāṇām āpattīnāṃ",
    "K01vinv13_u:64": " saṃcintyaśukravisṛṣṭisamutthitānām ardhamāsapraticchannānām ardhamāsaṃ parivāsaṃ dātuṃ te tūṣṇīm* /",
    "K01vinv13_u:65": " na kṣamante bhāṣantām* /",
    "K01vinv13_u:66": " iyaṃ prathamā karmavācanā vaktavyā /",
    "K01vinv13_u:67": " dattaḥ saṃghena evaṃnāmnor bhikṣor āsāṃ saṃbahulānāṃ saṃghāvaśeṣāṇām āpattīnāṃ saṃcintyaśukravisṛṣṭisamutthitānām ardhamāsapraticchannānām ardhamāsaṃ parivāsaḥ /",
    "K01vinv13_u:68": " kṣāntam anujñātaṃ saṃghena yasmāt tūṣṇīm evam etad dhārayāmi /",
    "K01vinv13_u:69": " uktaṃ bhagavatā /",
    "K01vinv13_u:70": " parivāso dātavyo mūlaparivāsa iti vistaraḥ /",
    "K01vinv13_u:71": " ṣaḍvargikā bhikṣavaḥ pārivāsikamānāpyacārikāḥ santaḥ prakṛtisthakānāṃ bhikṣūṇām antikād abhivādanavandanapratyutthānāṃjalisāmīcīkarma svīkurvanti",
    "K01vinv13_u:72": " alpārthā bhikṣavo 'vadhyāyanti kṣipanti vivācayanti tad idaṃ na cchekaṃ na pratirūpaṃ",
    "K01vinv13_u:73": " yatredānīṃ pārivāsikamānāpyacārikā bhikṣavaḥ prakṛtisthakānāṃ bhikṣūṇām antikād abhivādanavandanapratyutthānāṃjalisāmīcīkarma svīkurvanti /",
    "K01vinv13_u:74": " etat prakaraṇaṃ bhikṣavo bhagavata ārocayanti /",
    "K01vinv13_u:75": " bhagavān āha /",
    "K01vinv13_u:76": " pārivāsikamānāpyacārikāṇām ahaṃ bhikṣavo bhikṣūṇām āsamudācārikān dharmān prajñapayāmi /",
    "K01vinv13_u:77": " pārivāsikamānāpyacārikair bhikṣubhiḥ prakṛtisthakānāṃ bhikṣūṇām antikād abhivādanavandanapratyutthānāṃjalisāmīcīkarma na svīkartavyam* /",
    "K01vinv13_u:78": " naikāsane niṣattavyam* (MSV III 97) /",
    "K01vinv13_u:79": " nāpi samāsane /",
    "K01vinv13_u:80": " sacen niṣīdanti nīcataram āsanaṃ gṛhītvā niṣattavyam* /",
    "K01vinv13_u:81": " na caṃkrame yugapac chaṃkramitavyam* /",
    "K01vinv13_u:82": " nāpy agrataḥ /",
    "K01vinv13_u:83": " sacec caṃkrame caṃkramanti padaparihāṇikayā /",
    "K01vinv13_u:84": " na brāhmaṇakulāni upasaṃkramitavyam* /",
    "K01vinv13_u:85": " saced upasaṃkramanti paścācchramaṇanyāyena /",
    "K01vinv13_u:86": " naikac chadane vastavyam* /",
    "K01vinv13_u:87": " na pravrājayitavyam* /",
    "K01vinv13_u:88": " nopasaṃpādayitavyam* /",
    "K01vinv13_u:89": " na niśrayo deyaḥ /",
    "K01vinv13_u:90": " na śramaṇoddeśī upasthāpayitavyaḥ /",
    "K01vinv13_u:91": " na karma kartavyam* /",
    "K01vinv13_u:92": " na karmakārakaḥ saṃmantavyaḥ /",
    "K01vinv13_u:93": " na bhikṣuṇyo 'vavaditavyāḥ /",
    "K01vinv13_u:94": " na bhikṣuṇyavavādakaḥ saṃmantavyaḥ /",
    "K01vinv13_u:95": " na pūrvasaṃmatena bhikṣuṇyo 'vavaditavyāḥ /",
    "K01vinv13_u:96": " na bhikṣuś codayitavyaḥ (310v1 = GBM 6.933)",
    "K01vinv13_u:97": " smārayitavyaḥ śīlavipattyā dṛṣṭivipattyā ācāravipattyā ājīvavipattyā /",
    "K01vinv13_u:98": " nānenāvavādaḥ sthāpayitavyaḥ /",
    "K01vinv13_u:99": " na poṣadho na pravāraṇā na jñaptir na jñaptidvitīyaṃ na jñapticaturthaṃ karma /",
    "K01vinv13_u:100": " kālyam evotthāya dvāraṃ bhoktavyam* /",
    "K01vinv13_u:101": " dīpasthālaka udvartavyaḥ /",
    "K01vinv13_u:102": " vihāraḥ sektavyaḥ /",
    "K01vinv13_u:103": " saṃmārṣṭavyaḥ /",
    "K01vinv13_u:104": " sukumārī gomayakārṣī anupradātavyā /",
    "K01vinv13_u:105": " prasrāvoccārakuṭī dhāvayitavyā /",
    "K01vinv13_u:106": " mṛttikā upasthāpayitavyā pātrāṇi pānīyaṃ śītalaṃ vā kālānurūpataḥ /",
    "K01vinv13_u:107": " praṇāḍikāmukhāni dhāvayitavyāni /",
    "K01vinv13_u:108": " kālaṃ jñātvāsanaprajñaptiṃ kṛtvā dhūpakaṭacchūke dhūpaś copasthāpayitavaḥ /",
    "K01vinv13_u:109": " sacet pratibalo bhavati śāstur guṇasaṃkīrtanaṃ kartuṃ svayam eva kartavyam* /",
    "K01vinv13_u:110": " noced bhāṣaṇakaḥ praṣṭavyaḥ upānvāhāraṃ pratyavekṣyopānvāhṛtaṃ cec charaṇapṛṣṭham abhiruhya gaṇḍīr (MSV III 98) dātavyā /",
    "K01vinv13_u:111": " nidāghakāle bhikṣūṇāṃ vyajanaṃ grahītavyam* /",
    "K01vinv13_u:112": " tataḥ sarvopasaṃpannānāṃ copariṣṭāc chānteneryāpathavartinā bhikṣusaṃgham upasthāpya bhoktavyam* /",
    "K01vinv13_u:113": " kṛtabhaktakṛtyena śayanāsanaṃ channe gopayitavyam* /",
    "K01vinv13_u:114": " pātrādhiṣṭhānaṃ chorayitavyam* /",
    "K01vinv13_u:115": " kālaṃ jñātvā tathāgatakeśanakhastūpāḥ saṃmārṣṭavyāḥ sukumārī gomayakārṣī anupradātavyā /",
    "K01vinv13_u:116": " sāmagrīvelāyāṃ punaḥ śayanāsanaprajñaptiḥ kartavyā /",
    "K01vinv13_u:117": " dhūpakaṭacchuke dhūpa upasthāpayitavyaḥ /",
    "K01vinv13_u:118": " śastur guṇasaṃkīrtanaṃ pūrvavat kartavyam* /",
    "K01vinv13_u:119": " divasa ārocayitavyaḥ /",
    "K01vinv13_u:120": " śṛṇotu bhadantaḥ saṃghaḥ /",
    "K01vinv13_u:121": " adya pakṣaya daśamīty evamādi yathā upadhivārikā ārocayanti /",
    "K01vinv13_u:122": " tataḥ parivāsa ārocayitavyaḥ /",
    "K01vinv13_u:123": " śṛṇotu bhadantaḥ saṃghaḥ /",
    "K01vinv13_u:124": " aham evaṃnāmā bhikṣur evaṃrūpāṃ caivaṃrūpāṃ ca saṃghāvaśeṣām āpattim āpanna iyatkālapraticchannām* /",
    "K01vinv13_u:125": " tasya mama saṃghena iyatkālaṃ parivāso dattaḥ /",
    "K01vinv13_u:126": " tato mayā iyaccaritaṃ śiṣṭaṃ caritavyam* /",
    "K01vinv13_u:127": " pārivāsikaṃ māṃ bhadantaḥ saṃgho dhārayatu mānāpyacārikaṃ ceti /",
    "K01vinv13_u:128": " uktaṃ bhagavatā /",
    "K01vinv13_u:129": " parivāsa ārocayitavyaḥ /",
    "K01vinv13_u:130": " ity āgantukānāṃ nārocayati /",
    "K01vinv13_u:131": " bhagavān āha /",
    "K01vinv13_u:132": " āgantukānām ārocayitavyam iti /",
    "K01vinv13_u:133": " uktaṃ bhagavatā /",
    "K01vinv13_u:134": " āgantukānām apy ārocayitavyam iti /",
    "K01vinv13_u:135": " anyatamaś ca bhikṣur āgantuka āgataḥ /",
    "K01vinv13_u:136": " sa yāvan na pātracīvaraṃ sthāpayati tāvat pārivāsiko 'sya purataḥ sthitvā kathayati /",
    "K01vinv13_u:137": " samanvāhara mām āyuṣmann (MSV III 99)",
    "K01vinv13_u:138": " aham evaṃnāmā bhikṣuḥ saṃghāvaśeṣām āpattim āpannaḥ /",
    "K01vinv13_u:139": " pūrvavad yāvat pārivāsikaṃ mām āyuṣmān dharayatv iti /",
    "K01vinv13_u:140": " sa tasyāntike paryavasthitaḥ kathayati /",
    "K01vinv13_u:141": " apehi mama purastān mohapuruṣa mā parivāso mā tvam iti /",
    "K01vinv13_u:142": " sa lajjāparigatahṛdayo 'vāṅmukho mandagatipracāratayā tasya bhikṣoḥ sakāśāt prakrāntaḥ /",
    "K01vinv13_u:143": " etat prakaraṇaṃ bhikṣavo bhagavata ārocayanti /",
    "K01vinv13_u:144": " bhagavān āha /",
    "K01vinv13_u:145": " āgantukasya bhikṣoḥ pātracīvare apratiśāmite nārocayitavyam* /",
    "K01vinv13_u:146": " api tu na ekaikasyārocayitavyam* /",
    "K01vinv13_u:147": " kiṃ tu sarvasaṃghe saṃniṣaṇṇe saṃnipatita iti /",
    "K01vinv13_u:148": " bhagavān āha /",
    "K01vinv13_u:149": " gaṇḍyām ākoṭitāyāṃ yathā saṃnihitānām ārocayitavyam* /",
    "K01vinv13_u:150": " na cānenābhikṣukaṃ vihāraṃ gantavyam* /",
    "K01vinv13_u:151": " saced gacchati na tatra vastavyam* /",
    "K01vinv13_u:152": " vikāle bhikṣūṇām uṣṇena śītāmbunā vā yathākālaṃ pādāḥ śocitavyāḥ /",
    "K01vinv13_u:153": " mrakṣayitavyāḥ /",
    "K01vinv13_u:154": " na ced icchanti /",
    "K01vinv13_u:155": " snehalābhopasaṃhāraḥ kartavyaḥ /",
    "K01vinv13_u:156": " tataḥ smṛtim upasthāpya utthānasaṃjñinā śayyā kalpayitavyā /",
    "K01vinv13_u:157": " pārivāsikamānāpyacārikā (311r1 = GBM 6.934)",
    "K01vinv13_u:158": " bhikṣavo yathā prajñaptān āsamudācārikān dharmān na samādāya vartante sātisārā bhavanti /",
    "K01vinv13_u:159": " tasya vihāraṃ noddiśanti /",
    "K01vinv13_u:160": " lābhaṃ nānuprayacchanti /",
    "K01vinv13_u:161": " bhagavān āha /",
    "K01vinv13_u:162": " sarvapaścāt tasya vihāra uddeṣṭavyaḥ /",
    "K01vinv13_u:163": " sarvapaścāc ca lābho deyaḥ /",
    "K01vinv13_u:164": " (MSV III 100)",
    "K01vinv13_u:165": " uddānam* /",
    "K01vinv13_u:166": " ṣaṣṭiśataṃ kuryāt pudgalaś caiva viṃśikāt* /",
    "K01vinv13_u:167": " saṃghe mānāpyaṃ caritavyam āgatāḥ prativaikārikāḥ //",
    "K01vinv13_u:168": " ṣaḍvargikāḥ pārivāsikamānāpyacārikāḥ santo bhikṣūṇāṃ parivāsaṃ pradadati /",
    "K01vinv13_u:169": " etat prakaraṇaṃ bhikṣavo bhagavata ārocayanti /",
    "K01vinv13_u:170": " bhagavān āha /",
    "K01vinv13_u:171": " na caturbhiḥ pārivāsikair bhikṣoḥ parivāso dātavyaḥ /",
    "K01vinv13_u:172": " na tribhiḥ pārivāsikair ekena prakṛtisthena /",
    "K01vinv13_u:173": " na dvābhyāṃ pārivāsikābhyāṃ dvābhyāṃ prakṛtisthakābhyām* /",
    "K01vinv13_u:174": " naikena pārivāsikena na tribhiḥ prakṛtisthakaiḥ /",
    "K01vinv13_u:175": " kin tu sarvaiḥ pariśuddhaiḥ samānadṛṣṭibhir bhikṣoḥ parivāso dātavyaḥ /",
    "K01vinv13_u:176": " yathā pārivāsikair evaṃ mūlapārivāsikair mānāpyacārikaiś caritamānāpyaiḥ /",
    "K01vinv13_u:177": " yathā parivāsam evaṃ mūlaparivāsaṃ mūlāpakarṣaṃ mānāpyaṃ mūlamānāpyaṃ mūlāpakarṣamānāpyaṃ ca /",
    "K01vinv13_u:178": " ṣaḍvargikā bhikṣavaḥ pārivāsikamānāpyacārikāḥ santo bhikṣūn āvarhanti /",
    "K01vinv13_u:179": " etat prakaraṇaṃ bhikṣavo bhagavata ārocayanti /",
    "K01vinv13_u:180": " bhagavān āha /",
    "K01vinv13_u:181": " na viṃśatyā pārivāsikair bhikṣur āvarhitavyaḥ /",
    "K01vinv13_u:182": " na ekonaviṃśatyā pārivāsikair ekena prakṛtisthakena /",
    "K01vinv13_u:183": " nāṣṭādaśabhiḥ pārivāsikair dvābhyāṃ prakṛtisthakābhyām evaṃ yāvan na ekonaviṃśatyā prakṛtisthakair ekena pārivāsikena /",
    "K01vinv13_u:184": " (MSV III 101)",
    "K01vinv13_u:185": " yathā pārivāsikair evaṃ paryuṣitaparivāsair mānāpyaiś cāritamānāpyaiḥ śikṣādattakaiś ca /",
    "K01vinv13_u:186": " ṣaḍvargikā bhikṣavaḥ pārivāsikamānāpyacārikāḥ santaḥ pārivāsikānāṃ bhikṣūṇām antike parivāsaṃ caranti /",
    "K01vinv13_u:187": " etat prakaraṇaṃ bhikṣavo bhagavata ārocayanti /",
    "K01vinv13_u:188": " bhagavān āha /",
    "K01vinv13_u:189": " na bhikṣuṇā caturṇāṃ pārivāsikānām antikāt parivāsaś caritavyaḥ /",
    "K01vinv13_u:190": " na trayāṇāṃ pārivāsikānām ekasya prakṛtisthakasya /",
    "K01vinv13_u:191": " na dvayoḥ pārivāsikayor dvayoḥ prakṛtisthakayoḥ /",
    "K01vinv13_u:192": " na trayāṇāṃ prakṛtisthakānām ekasya pārivāsikasya /",
    "K01vinv13_u:193": " api tu sarveṣāṃ pariśuddhānāṃ samānadṛṣṭikānām antikāt parivāsaś caritavyaḥ /",
    "K01vinv13_u:194": " yathā pārivāsikānām evaṃ paryuṣitapārivāsikānāṃ mānāpyacārikāṇāṃ cāritamānāpyānāṃ śikṣādattakānāṃ ca /",
    "K01vinv13_u:195": " yathā parivāsam evaṃ mūlaparivāsaṃ mūlāpakarṣaṃ mānāpyaṃ mūlamānāpyaṃ mūlāpakarṣamānāpyaṃ caranti /",
    "K01vinv13_u:196": " ṣaḍvargikā bhikṣavaḥ pārivāsikamānāpyacārikāḥ santaḥ śūnyavihāraṃ gatvā parivāsaṃ caranti /",
    "K01vinv13_u:197": " te bhikṣubhir dṛṣṭā uktāś ca /",
    "K01vinv13_u:198": " āyuṣmantaḥ kim eṣa vihāro yuṣmābhir āvāsitaḥ /",
    "K01vinv13_u:199": " te kathayanti /",
    "K01vinv13_u:200": " nāyam asmābhir āvāsitaḥ /",
    "K01vinv13_u:201": " kiṃ tu parivāsaṃ carāma iti /",
    "K01vinv13_u:202": " te kathayanti /",
    "K01vinv13_u:203": " yūyaṃ parivāsaṃ carathā /",
    "K01vinv13_u:204": " kiṃ tarhi pracchādyanti /",
    "K01vinv13_u:205": " tair abhyāhatās tūṣṇīm avasthitāḥ /",
    "K01vinv13_u:206": " etat prakaraṇaṃ bhikṣavo bhagavata ārocayanti /",
    "K01vinv13_u:207": " bhagavān āha /",
    "K01vinv13_u:208": " na bhikṣavaḥ śūnyāgāre parivāsaś caritavyo nāpi yatraiko bhikṣur dvau trayo vā /",
    "K01vinv13_u:209": " api tu yatra (MSV III 102)",
    "K01vinv13_u:210": " catvāro bhikṣavaḥ pariśuddhāḥ samānadṛṣṭayaḥ prativasanti tatra parivāsaś caritavyaḥ /",
    "K01vinv13_u:211": " (311v1 = GBM 6.935)",
    "K01vinv13_u:212": " yathā parivāsa evaṃ mūlaparivāso mūlāpakarṣo mānāpyaṃ mūlamānāpyaṃ mūlāpakarṣamānāpyaṃ ca /",
    "K01vinv13_u:213": " athāyuṣmān upālī buddhaṃ bhagavantaṃ pṛcchati /",
    "K01vinv13_u:214": " yathāpi tad bhadanta pārivāsikamānāpyacārikaiḥ śrutaṃ bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikāḥ",
    "K01vinv13_u:215": " te 'smāṃś codayiṣyanti alajjitena vā vaitarikeṇa vā iti /",
    "K01vinv13_u:216": " tais teṣāṃ kathaṃ pratipattavyam iti /",
    "K01vinv13_u:217": " bhagavān āha /",
    "K01vinv13_u:218": " pārivāsikamānāpyacārikair upālin bhikṣubhiḥ kalahakārakā bhikṣava āgacchantīti śrutvā sa parivāso bhikṣoḥ purastāt pratinisraṣṭavyaḥ /",
    "K01vinv13_u:219": " evaṃ ca punaḥ pratinisraṣṭavyaḥ /",
    "K01vinv13_u:220": " samīcīṃ kṛtvā utkuṭukena sthitvāñjaliṃ pragṛhya idaṃ syād vacanīyam* /",
    "K01vinv13_u:221": " samanvāharāyuṣmann aham evaṃnāmā evaṃrūpāṃ caivaṃrūpāṃ ca saṃghāvaśeṣām āpattim āpannaḥ iyaccirakālapraticchannām* /",
    "K01vinv13_u:222": " tasya mama saṃghena iyantaṃ kālaṃ parivāso dattaḥ /",
    "K01vinv13_u:223": " tena mayā pārivāsikena satā śrutaṃ bhikṣava āgacchanti kalahakārakā bhaṇḍanakārakā",
    "K01vinv13_u:224": " vigrahakārakā vivādakārakā ādhikaraṇikās te māṃ codayiṣyanti smārayiṣyanti alajjitena vā vaitarikeṇa vā /",
    "K01vinv13_u:225": " so 'ham evaṃnāmā pārivāsiko bhikṣus taṃ parivāsam āyuṣmataḥ purastāt pratinisṛjāmi /",
    "K01vinv13_u:226": " iyatkālaṃ me caritam iyatkālaṃ tu caritavyam* /",
    "K01vinv13_u:227": " prakṛtisthakaṃ (MSV III 103)",
    "K01vinv13_u:228": " māmāyuṣman dhārayatv iti /",
    "K01vinv13_u:229": " tataḥ punar api gatavegair hatavegair gatapratyarthikais tathaiva prakṛtisthakasya bhikṣoḥ purastāt parivāsaḥ samādātavyaḥ /",
    "K01vinv13_u:230": " evam ca punaḥ samādātavyaḥ /",
    "K01vinv13_u:231": " samīcīṃ kṛtvā utkuṭukena sthitvāñjaliṃ pragṛhya idaṃ syād vacanīyam* /",
    "K01vinv13_u:232": " samanvāharāyuṣmann aham evaṃnāmā bhikṣur evaṃrūpāṃ caivaṃrūpāṃ ca saṃghāvaśeṣām āpattim āpannaḥ iyaccirakālapraticchannām* /",
    "K01vinv13_u:233": " tasya mama saṃghena iyantaṃ kālaṃ parivāso dattaḥ /",
    "K01vinv13_u:234": " tena mayā pārivāsikena śrutaṃ bhikṣava āgacchanti kalahakārakā bhaṇḍanakārakā vigrahakārakā",
    "K01vinv13_u:235": " vivādakārakā ādhikaraṇikās te māṃ codayiṣyanti smārayiṣyanti alajjitena vā vaitarikeṇeti /",
    "K01vinv13_u:236": " tan mayā pārivāsikavṛttaṃ bhikṣoḥ purastāt pratinisṛṣṭam* /",
    "K01vinv13_u:237": " so 'ham evaṃnāmā bhikṣus taṃ parivāsam āyuṣmataḥ purastāt samādade /",
    "K01vinv13_u:238": " iyatkālaṃ me caritam iyatkālaṃ me kartavyaṃ bhaviṣyati /",
    "K01vinv13_u:239": " pārivāsikaṃ māmāyuṣman dhārayatu /",
    "K01vinv13_u:240": " yathā parivāsa evaṃ mūlaparivāso mūlāpakarṣo mānāpyaṃ ca /",
    "K01vinv13_u:241": " pārivāsikavastu samāptam* //"
}