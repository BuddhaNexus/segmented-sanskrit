{
    "XXn1137u_001:0": " nāgānandam",
    "XXn1137u_001:1": " prathamo'ṅkaḥ",
    "XXn1137u_001:2": " nāndī",
    "XXn1137u_001:3": " dhyānavyājamupetya cintayasi kāmunmīlya cakṣuḥ kṣaṇaṃ",
    "XXn1137u_001:4": " padhyānaṅgaśarāturaṃ janamimaṃ trātā'pi no rakṣasi |",
    "XXn1137u_001:5": " mithyākāruṇiko'si nirghṛṇātarastvattaḥ kuto'nyaḥ pumān",
    "XXn1137u_001:6": " serṣyaṃ māravadhūbhirityabhihito bodhau jinaḥ pātu vaḥ ||1 ||",
    "XXn1137u_001:7": " api ca-",
    "XXn1137u_001:8": " kāmenākṛṣya cāpaṃ hatapaṭuhā''valgibhirmāravīrai-",
    "XXn1137u_001:9": " rbhrabhaṅgotkalpajṛmbhāsmitacalitaddṛśā divyanārījanena |",
    "XXn1137u_001:10": " siddhaiḥ prahvottamāṅgaiḥ pulakitavapuṣā vismayād vāsavena",
    "XXn1137u_001:11": " dhyāyan bodheravāptāvacalita iti vaḥ pātu dṛṣṭo munīndraḥ ||2 ||",
    "XXn1137u_001:12": " śrīharṣo nipuṇaḥ kaviḥ pariṣadapyeṣā guṇāgrāhiṇī",
    "XXn1137u_001:13": " loke hāri ca bodhisattvacaritaṃ nāṭye ca dakṣā vayam |",
    "XXn1137u_001:14": " vastvekaikamapīha vāñchitaphalaprāpteḥ padaṃ kiṃ puna-",
    "XXn1137u_001:15": " rmadūbhāgyopacayādayaṃ samuditaḥ sarvo guṇānāṃ gaṇaḥ ||3 ||",
    "XXn1137u_001:16": " dvijaparijanabandhuhite madbhavanataṭākahaṃsi mṛduśīle |",
    "XXn1137u_001:17": " parapuruṣacandrakamalinyārye kāryāditastāvat ||4 ||",
    "XXn1137u_001:18": " pitrorvidhātuṃ śuśrūṣāṃ tyaktvaiśvarya kramāgatam |",
    "XXn1137u_001:19": " vanaṃ yāmyahamadyaiva yathā jīmūtavāhanaḥ ||5 ||",
    "XXn1137u_001:20": " rāgasyāspadamityavaimi na hi me dhvaṃsīti na pratyayaḥ",
    "XXn1137u_001:21": " kṛtyākṛtyavicāraṇāsu vimukhaṃ ko vā na vetti kṣitau |",
    "XXn1137u_001:22": " evaṃ nindyamapīdamindriyavaśaṃ prītyai bhaved yauvanaṃ",
    "XXn1137u_001:23": " bhaktyā yāti yadītthameva pitarau śuśrūṣamāṇasya me ||6 ||",
    "XXn1137u_001:24": " tiṣṭhan bhāti pituḥ puro bhuvi yathā siṃhāsane kiṃ tathā ?",
    "XXn1137u_001:25": " yat saṃvāhayataḥ sukhaṃ tu caraṇau tātasya kiṃ rājake ?",
    "XXn1137u_001:26": " kiṃ bhukte bhuvanatraye dhṛtirasau bhuktojjhite yā guroḥ ?",
    "XXn1137u_001:27": " āyāsaḥ khalu rājyamujjhitagurustatrāsti kaścid guṇaḥ ? ||7 ||",
    "XXn1137u_001:28": " nyāyye vartmani yojitāḥ prakṛtayaḥ santaḥ sukhaṃ sthāpitā",
    "XXn1137u_001:29": " nīto bandhujanastathātmasamatāṃ rājye ca rakṣā kṛtā |",
    "XXn1137u_001:30": " datto dattamanorathādhikaphalaḥ kalpadrumo'pyarthine",
    "XXn1137u_001:31": " kiṃ karttavyamataḥ paraṃ kathaya vā yatte sthitaṃ cetasi ||8 ||",
    "XXn1137u_001:32": " mādyaddiggajagaṇḍabhittikaṣaṇairbhanasravaccandanaḥ",
    "XXn1137u_001:33": " krandatkandaragahvaro jalanidherāsphālito vīcibhiḥ |",
    "XXn1137u_001:34": " pādālaktakaraktamauktikaśilaḥ siddhāṅganānāṃ gataiḥ",
    "XXn1137u_001:35": " sevyo'yaṃ malayācalaḥ kimapi me cetaḥ karotyutsukam ||9 ||",
    "XXn1137u_001:36": " dakṣiṇaṃ spandate cakṣuḥ phalākāṅkṣā na me kvacit |",
    "XXn1137u_001:37": " na ca mithyā munivacaḥ kathayiṣyati kiṃ nvidam ||10 ||",
    "XXn1137u_001:38": " vāso'rthaṃ dayayaiva nātipṛthavaḥ kṛttāstarūṇāṃ tvaco",
    "XXn1137u_001:39": " bhagnā''lakṣyajaratkamaṇḍalu nabhaḥsvacchaṃ payo nairjharam |",
    "XXn1137u_001:40": " dṛśyante truṭitojjhitāśca baṭubhiormauñjyaḥ kvacinmekhalā",
    "XXn1137u_001:41": " nityākarṇanayā śukena ca padaṃ sāmnāmidaṃ paṭhayate ||11 ||",
    "XXn1137u_001:42": " madhuramiva vadanti svāgataṃ bhṛṅgaśabdai-",
    "XXn1137u_001:43": " rnatimiva phalanamraiḥ kurvate'mī śirobhiḥ |",
    "XXn1137u_001:44": " mama dadata ivārghyaṃ puṣpavṛṣṭīḥ kirantaḥ",
    "XXn1137u_001:45": " kathamatithisaparyyāṃ śikṣitāḥ śākhino'pi ||12 ||",
    "XXn1137u_001:46": " sthānaprāptyā dadhānaṃ prakaṭitagamakāṃ mandratāravyavasthāṃ",
    "XXn1137u_001:47": " nirhrādinyā vipañcyā militamaliruteneva tantrīsvareṇa |",
    "XXn1137u_001:48": " ete dantāntarālasthitatṛṇakavalacchedaśabdaṃ niyamya",
    "XXn1137u_001:49": " vyājihyāṅgāḥ kuraṅgāḥ sphuṭalalitapadaṃ gītamākarṇayanti ||13 ||",
    "XXn1137u_001:50": " ulphullakalamalakesaraparāgagauradyute ! mama hi gauri !",
    "XXn1137u_001:51": " abhivāñchitaṃ prasidhyatu bhagavati ! yuṣmatprasādena ||14 ||",
    "XXn1137u_001:52": " vyaktirvyañcanadhātunā daśavidhenāpyatra labdhā'munā",
    "XXn1137u_001:53": " vispaṣṭo drutamadhyalambitaparicchinnastridhā'yaṃ layaḥ |",
    "XXn1137u_001:54": " gopucchapramukhāḥ krameṇa yatayastistro'pi sampāditā-",
    "XXn1137u_001:55": " stattvaughānugatāśca vādyavidhayaḥ samyak trayo darśitāḥ ||15 ||",
    "XXn1137u_001:56": " svargastrī yadi tatkṛtārthamabhavaccakṣuḥsahastra hare-",
    "XXn1137u_001:57": " rnāgī cenna rasātalaṃ śaśabhṛtā śūnyaṃ mukhe'syāḥ sthite |",
    "XXn1137u_001:58": " jātirnaḥ sakalānyajātijayinī vidyādharī cediyaṃ",
    "XXn1137u_001:59": " syātsiddhānvayajā yadi tribhuvane siddhā prasiddhāstataḥ ||16 ||",
    "XXn1137u_001:60": " tanuriyaṃ taralāyatalocane !",
    "XXn1137u_001:61": " śvasitakampitapīnaghanastani !",
    "XXn1137u_001:62": " śramamalaṃ tapasaiva gatā punaḥ",
    "XXn1137u_001:63": " kimiti sambhramakāriṇi ! khidyate ||17 ||",
    "XXn1137u_001:64": " uṣṇīṣaḥ sphuṭa eṣa mūrddhani vibhātyūrṇeyamantarbhruvo-",
    "XXn1137u_001:65": " ścakṣustāmarasānukāri hariṇā vakṣaḥsthalaṃ sparddhate |",
    "XXn1137u_001:66": " cakrāṅkañca yathā padadvayamidaṃ manye tathā ko'pyayaṃ",
    "XXn1137u_001:67": " no vidyādharacakravarttipadavīmaprāpya viśrāmyati ||18 ||",
    "XXn1137u_001:68": " ekkato guruvaaṇaṃ aṇṇato daiadaṃsaṇasuhāiṃ |",
    "XXn1137u_001:69": " gamaṇāgamaṇādhirūḍhaṃ ajja bi dolaedi me hiaaṃ ||19 ||",
    "XXn1137u_001:70": " ekato guruvacanamanyato dayitadarśanasukhāni |",
    "XXn1137u_001:71": " gamanā'gamanādhirūḍhamadyāpi dolāyate me hṛdayam ||19 ||",
    "XXn1137u_001:72": " anayā jaghanā''bhogamantharayānayā |",
    "XXn1137u_001:73": " anyato'pi vrajantyā me hṛdaye nihitaṃ padam ||20 ||",
    "XXn1137u_001:74": " tāpāt tatkṣaṇaghṛṣṭacandanarasāpāṇḍū kapālau vahan",
    "XXn1137u_001:75": " saṃsavaktairnijakarṇatālapavanaiḥ saṃvijyamānānanaḥ |",
    "XXn1137u_001:76": " sampratyeṣa viśeṣasiktahṛdayā hastojjhitaiḥ śīkarai-",
    "XXn1137u_001:77": " rgāḍhā''yallakaduḥsahāmiva daśāṃ dhatte gajānāṃ patiḥ ||21 ||",
    "XXn1137u_001:78": " iti prathamo'ṅkaḥ |",
    "XXn1137u_002:0": " dvitīyo'ṅkaḥ",
    "XXn1137u_002:1": " kuṇasi ghaṇacandaṇaladāpallavasaṃsaggasīalaṃ pi imaṃ |",
    "XXn1137u_002:2": " ṇīsāsehiṃ tumaṃ evva kaalīdalamāruaṃ uṇhaṃ ||1 ||",
    "XXn1137u_002:3": " vyāvṛtyaiva sitā'sitekṣaṇarucā tānāaśrame śākhinaḥ",
    "XXn1137u_002:4": " kurvatyā viṭapāvasaktavilasatkṛṣṇājinaudhāniva |",
    "XXn1137u_002:5": " yad dṛṣṭosmi tayā munerapi purastenaiva mayyāhate",
    "XXn1137u_002:6": " puṣpeṣo ! bhavatā mudhaiva kimiti kṣipyanta ete śarāḥ ? ||2 ||",
    "XXn1137u_002:7": " nītāḥ kiṃ na niśāḥ śaśāṅkadhavalā nāghrātamindīvaraṃ ?",
    "XXn1137u_002:8": " kiṃ nonmīlitamālatīsurabhayaḥ soḍhāḥ pradoṣānilāḥ ?",
    "XXn1137u_002:9": " jhaṅkāraḥ kamalākare madhulihāṃ kiṃ vā mayā na śruto ?",
    "XXn1137u_002:10": " nirvyājaṃ vidhureṣvadhīra iti māṃ yenābhidhatte bhavān ? ||3 ||",
    "XXn1137u_002:11": " strīhṛdayena na soḍhāḥ kṣiptāḥ kusumeṣavo'pyanaṅgena |",
    "XXn1137u_002:12": " yenādyaiva purastava vadāmi dhīra iti sa kathamaham ? ||4 ||",
    "XXn1137u_002:13": " candanalatāgṛhamidaṃ sacandramaṇiśilamapi priyaṃ na mama |",
    "XXn1137u_002:14": " candrānanayā rahitaṃ candrikayā mukhamiva niśāyāḥ ||5 ||",
    "XXn1137u_002:15": " śaśimaṇiśilā seyaṃ yasyāṃ vipāṇḍuramānanaṃ",
    "XXn1137u_002:16": " karakisalaye kṛtvā vāme ghanaśvasitodgamā |",
    "XXn1137u_002:17": " cirayati mayi vyaktākūtā manāk sphuritairbhruvo-",
    "XXn1137u_002:18": " rviramitamanomanyurdṛṣṭā mayā rudatī priyā ||6 ||",
    "XXn1137u_002:19": " niṣyandata ivānena mukhacandrodayena te |",
    "XXn1137u_002:20": " etad vāṣpāmbunā siktaṃ candrakāntaśilātalam ||7 ||",
    "XXn1137u_002:21": " akliṣṭabimbaśobhādharasya nayanotsavasya śaśina iva |",
    "XXn1137u_002:22": " dayitāmukhasya sukhayati rekhā'pi prathamadṛṣṭayem ||8 ||",
    "XXn1137u_002:23": " priyā sannihitaiveyaṃ saṅkalpasthāpitā puraḥ |",
    "XXn1137u_002:24": " dṛṣṭvā dṛṣṭvā likhāmyenāṃ yadi tat ko'tra vismayaḥ ! ||9 ||",
    "XXn1137u_002:25": " yaddhidyādhararājavaṃśatilakaḥ prājñaḥ satāṃ sambhato",
    "XXn1137u_002:26": " rūpeṇāpratimaḥ parākramadhano viddhān vinīto yuva |",
    "XXn1137u_002:27": " yaccasūnapi santyajet karuṇayā sattvārthamabhyudyata-",
    "XXn1137u_002:28": " stenāsmai dadataḥ svasāramatulāṃ tuṣṭirviṣādaśca me ||10 ||",
    "XXn1137u_002:29": " na khalu na khalu mugdhe ! sāhasaṃ kāryamīdṛk",
    "XXn1137u_002:30": " vyapanaya karametaṃ pallavā''bhaṃ latāyāḥ |",
    "XXn1137u_002:31": " kusumamapi vicetuṃ yo na manye samarthaḥ",
    "XXn1137u_002:32": " kalayati sa kathaṃ te pāśamudbandhanāya ? ||11 ||",
    "XXn1137u_002:33": " kaṇṭhe hāralatāyogye yena pāśastvayā'rpitaḥ |",
    "XXn1137u_002:34": " gṛhītaḥ sāparādho'yaṃ kathaṃ te mucyate karaḥ ? ||12 ||",
    "XXn1137u_002:35": " vṛṣṭayā piṣṭātakasya dyutimiha malaye meyutulyāṃ dadhānaḥ",
    "XXn1137u_002:36": " sadyaḥ sindūradūrīkṛtadivasasamārambhasandhyā''tapaśrīḥ |",
    "XXn1137u_002:37": " udūgitairaṅganānāṃ calacaraṇaraṇannūpurahrādahṛdyai-",
    "XXn1137u_002:38": " rūdvāhasnānavelāṃ kathayati bhavataḥ siddhaye siddhalokaḥ ||13 ||",
    "XXn1137u_002:39": " anyonyadarśanakṛtaḥ samānarūpānurāgakulavayasām |",
    "XXn1137u_002:40": " keṣāñcideva manye samāgamo bhavati puṇyavatām ||14 ||",
    "XXn1137u_002:41": " iti dvitiyo'ṅkaḥ |",
    "XXn1137u_003:0": " tṛtīyo'ṅkaḥ",
    "XXn1137u_003:1": " ṇiccaṃ jo pibai suraṃ jaṇassa piasagamaṃ ca jo kuṇai |",
    "XXn1137u_003:2": " maha de do abi devā baladeo kāmadeo a ||1 ||",
    "XXn1137u_003:3": " vacchatthalamhi daiā diṇṇuppalavāsiā muhe mairā |",
    "XXn1137u_003:4": " sīsammi a seharao ṇiccaṃ via saṃṭhiā jassa ||2 ||",
    "XXn1137u_003:5": " hariharapidāmahāṇaṃ pi gavvido jo ṇa jāṇai ṇamiduṃ |",
    "XXn1137u_003:6": " so seharao calaṇesu tujja ṇomālie padai ||3 ||",
    "XXn1137u_003:7": " dṛṣṭā dṛṣṭimadho dadāti kurute nā''lāpamābhāṣitā",
    "XXn1137u_003:8": " śayyāyāṃ parivṛtya tiṣṭhati balādāliṅgitā vepate |",
    "XXn1137u_003:9": " niryantīṣu sakhīṣu vāsabhavanānnirgantumevehate",
    "XXn1137u_003:10": " jātā vāmatayaiva me'dya sutarāṃ prityai navoḍhā priyā ||4 ||",
    "XXn1137u_003:11": " huṅkāraṃ dadatā mayā prativaco yanmaunamāsevitaṃ",
    "XXn1137u_003:12": " yad dāvānaladīptibhistanuriyaṃ candrātapaistāpitā |",
    "XXn1137u_003:13": " dhyātaṃ yat subahūnyanamanasā naktandināni priye !",
    "XXn1137u_003:14": " tasyaitat tapasaḥ phalaṃ mukhamidaṃ paśyāmi yatte'dhunā ||5 ||",
    "XXn1137u_003:15": " khedāya stanabhāra eva kimu te madhyasya hāro'paraḥ ?",
    "XXn1137u_003:16": " śrāmyatyūruyugaṃ nitambabharataḥ kāñcyā'nayā kiṃ punaḥ ?",
    "XXn1137u_003:17": " śaktiḥ pādayugatya norupugalaṃ voḍhu kuto nūpurau ?",
    "XXn1137u_003:18": " svāṅgaireva vimūṣitā'si vahasi kleśāya kiṃ maṇḍanam ? ||6 ||",
    "XXn1137u_003:19": " niṣyandaścandanānāṃ śiśirayati latāmaṇḍape kuṭṭimāntā-",
    "XXn1137u_003:20": " nārād dhārāgṛhāṇāṃ dhvanimanu tatute tāṇḍavaṃ nolakaṇṭhaḥ |",
    "XXn1137u_003:21": " yantronmuktaśca vegād calati viṭapināṃ pūrayannālavālā-",
    "XXn1137u_003:22": " nāpātotpīḍahelāhṛta kusumarajaḥpiñjaro'yaṃ jalaughaḥ ||7 ||",
    "XXn1137u_003:23": " api ca-",
    "XXn1137u_003:24": " amī gītārambhaimukharitalatāmaṇḍapabhuvaḥ",
    "XXn1137u_003:25": " parāgaiḥ puṣpāṇāṃ prakaṭapaṭavāsavyatikarāḥ |",
    "XXn1137u_003:26": " pibantaḥ paryyāptaṃ saha sahacarībhirmaghurasaṃ",
    "XXn1137u_003:27": " samantādāpānotsavamanabhavantīva madhupāḥ ||8 ||",
    "XXn1137u_003:28": " digdhāṅgā haricandanena dadhataḥ santānakānāṃ srajo",
    "XXn1137u_003:29": " māṇikyā''bharaṇaprabhāvyatikaraiścitrīkṛtā'cchāṃśukāḥ |",
    "XXn1137u_003:30": " sārddha siddhajanairmadhūni dayitāpītā'vaśiṣṭānyamī",
    "XXn1137u_003:31": " miśrībhūya pibanti candanatarucchāyāsu vidyādharāḥ ||9 ||",
    "XXn1137u_003:32": " etanmukhaṃ priyāyāḥ śaśinaṃ jitvā kapolayāḥ kāntyā |",
    "XXn1137u_003:33": " tāpānurktamadhunā kamalaṃ dhruvamīhate jetum ||10 ||",
    "XXn1137u_003:34": " etatte bhrulatollāsi pāṭalā'dharapallavam |",
    "XXn1137u_003:35": " mukhaṃ nandanamudyānamato'nyatkevalaṃ vanam ||11 ||",
    "XXn1137u_003:36": " smitapuṣpodgamo'yaṃ te dṛśyate'dharapallave |",
    "XXn1137u_003:37": " phalaṃ tvanyatra mugdhākṣi ! cakṣuṣormama paśyataḥ ||12 ||",
    "XXn1137u_003:38": " dinakarakarāmṛṣṭaṃ bibhrat dyutiṃ paripāṭalāṃ",
    "XXn1137u_003:39": " daśanakiraṇauḥ saṃsarpadbhiḥ sphuṭīkṛtakesaram |",
    "XXn1137u_003:40": " ayi makhamidaṃ mugdhe ! satyaṃ samaṃ kamalena te",
    "XXn1137u_003:41": " madhu madhukaraḥ kintvetasmin pibbanna vibhāvyate ? ||13 ||",
    "XXn1137u_003:42": " anihatya taṃ sapatnaṃ kathamiva jīmūtavāhanasyāham |",
    "XXn1137u_003:43": " kathayiṣyāmi hṛtaṃ tava rājyaṃ rīpuṇeti nirlajjaḥ ? ||14 ||",
    "XXn1137u_003:44": " saṃsarpadbhiḥ samantāt kṛtasakalaviyanmārgayānairvimānaiḥ",
    "XXn1137u_003:45": " kurvāṇāḥ prāvṛṣīva sthagitaravirucaḥ śyāmatāṃ vāsarasya |",
    "XXn1137u_003:46": " ete yātāśca sadyastava vacanamitaḥ prāpya yuddhāya siddhāḥ",
    "XXn1137u_003:47": " siddhañcodvṛttaśatrukṣayabhayavinamudrājakaṃ te svarājyam ||15 ||",
    "XXn1137u_003:48": " ekākināpi hi mayā rabhasāvakṛṣṭa-",
    "XXn1137u_003:49": " nistriṃśadīdhitisaṭābharabhāsureṇa |",
    "XXn1137u_003:50": " ārānnipatya hariṇeva mataṅgajendra-",
    "XXn1137u_003:51": " mājau mataṅgahatakaṃ viddhi ||16 ||",
    "XXn1137u_003:52": " svaśarīramapi parārthe yaḥ khalu dadyādayācitaḥ kṛpayā |",
    "XXn1137u_003:53": " rājyasya kṛte sa kathaṃ prāṇivadhakrauryamanumanute ||17 ||",
    "XXn1137u_003:54": " nidrāmudrāvabandhānmadhukaramaniśaṃ padmakāśādapāsya-",
    "XXn1137u_003:55": " nnāśāpūraikakarmapravaṇanijakaraprīṇitāśeṣaviśvaḥ |",
    "XXn1137u_003:56": " dṛṣṭaḥ siddhaiḥ prasaktastutimukharamukhairastamapyeṣa gacchan",
    "XXn1137u_003:57": " ekaḥ ślāghyo vivasvān parahitakaraṇāyaiva yasya prayāsaḥḥ ||18 ||",
    "XXn1137u_003:58": " iti tṛtīyoṅka |",
    "XXn1137u_004:0": " caturtho'ṅkaḥ",
    "XXn1137u_004:1": " kañcukī-",
    "XXn1137u_004:2": " antaḥpurāṇāṃ vihitavyavasthaḥ pade pade'haṃ skhalanāni rakṣan |",
    "XXn1137u_004:3": " jarāturaḥ samprati daṇḍanītyā sarvāṃ nṛpasyānukaromi vṛttim ||1 ||",
    "XXn1137u_004:4": " śayyā śādvalamāsanaṃ śuciśilā sadma drumāṇāmadhaḥ",
    "XXn1137u_004:5": " śītaṃ nirjharavāri pānamaśanaṃ kandāḥ sahāyā mṛgāḥ |",
    "XXn1137u_004:6": " ityaprārthitalabhyasarvavibhave doṣo'yameko vane",
    "XXn1137u_004:7": " duṣprāpārthini yat parārthaghaṭanāvandhyairvṛthā sthīyate ||2 ||",
    "XXn1137u_004:8": " unmajjajjalakuñjarendrarabhasāsphālānubandhoddhataḥ",
    "XXn1137u_004:9": " sarvāḥ parvatakandarodarabhuvaḥ kurvan pratidhvānitāḥ |",
    "XXn1137u_004:10": " uccairuccarati dhvaniḥ śrutipathonmāthī yathāyaṃ tathā",
    "XXn1137u_004:11": " prāyaḥ preṅkhadasaṃkhyaśaṅkhadhavalā veleyamāgachati ||3 ||",
    "XXn1137u_004:12": " kavalitalavaṅgapallakarimakarodūgārisurabhiṇā payasā |",
    "XXn1137u_004:13": " eṣā samudravelā ratnadyutirañjitā bhāti ||4 ||",
    "XXn1137u_004:14": " jihvāsahasradvitayasya madhye naikāpi sā tasya kimasti jihvā |",
    "XXn1137u_004:15": " ekāhirakṣārthamahidviṣe'dya datto mayātmeti yayā bravīti ||5 ||",
    "XXn1137u_004:16": " ityeṣa bhogipatinā vihitavyavastho",
    "XXn1137u_004:17": " yān bhakṣayatyahipatīn patagādhirājaḥ |",
    "XXn1137u_004:18": " yāsyanti yānti ca gatāśca dinairbivṛddhiṃ",
    "XXn1137u_004:19": " teṣāmamī tuhinaśailaruco'sthikūṭāḥ ||6 ||",
    "XXn1137u_004:20": " sarvā'śucinidhānasya kṛtaghnasya vināśinaḥ |",
    "XXn1137u_004:21": " śarīrakasyāpi kṛte mūḍhāḥ pāpāni kurvate ! ||7 ||",
    "XXn1137u_004:22": " kroḍīkaroti prathamaṃ yadā jātamanityatā |",
    "XXn1137u_004:23": " dhātrīva jananī paścāttadā śokasya kaḥ kramaḥ ? ||8 ||",
    "XXn1137u_004:24": " mūḍhāyā muhuraśrusantatimucaḥ kṛtvā pralāpān bahūn",
    "XXn1137u_004:25": " kastrātā tava putraketi kṛpaṇaṃ dikṣu kṣipantyā dṛśam |",
    "XXn1137u_004:26": " aṅke māturavasthitaṃ śiśumimaṃ tyaktvā ghṛṇāmaśnataḥ",
    "XXn1137u_004:27": " cañcurnaiva khagādhipasya hṛdayaṃ vajreṇa manye kṛtam |9 ||",
    "XXn1137u_004:28": " yairatyantadayāparairna vihitā vandhyā'rthināṃ prārthanā",
    "XXn1137u_004:29": " yaiḥ kāruṇyaparigrahānna gaṇitaḥ svārthaḥ parārtha prati |",
    "XXn1137u_004:30": " ye nityaṃ paraduḥkhaduḥkhitadhiyaste sādhavo'staṃ gatā",
    "XXn1137u_004:31": " mātaḥ ! saṃhara bāṣpavegamadhunā kasyāgrato rudyate ? ||10 ||",
    "XXn1137u_004:32": " ārtta kaṇṭhagataprāṇaṃ parityaktaṃ svabandhubhiḥ |",
    "XXn1137u_004:33": " trāye nainaṃ yadi tataḥ kaḥ śarīreṇa me guṇaḥ ||11 ||",
    "XXn1137u_004:34": " asyā vilokya manye putrasnehena viklavatvamidam |",
    "XXn1137u_004:35": " akaruṇahṛdayaḥ karuṇāṃ kurvīta bhujaṅgaśatrurapi ||12 ||",
    "XXn1137u_004:36": " mahāhimastiṣkavibhedamukta-",
    "XXn1137u_004:37": " raktacchaṭācarccitacaṇḍacañcuḥ |",
    "XXn1137u_004:38": " kvāsau garutmān kva ca nāma saumyasvabhāvarūpākṛtireṣa sādhuḥ ? ||13 ||",
    "XXn1137u_004:39": " mamaitadambārpaya vadhyacihnaṃ prāvṛtya yāvadvinatā''tmajāya |",
    "XXn1137u_004:40": " putrasya te jīvitarakṣaṇāya svadehamāhārayituṃ dadāmi ||14 ||",
    "XXn1137u_004:41": " viśvāmitraḥ śvamāṃsaṃ śvapaca iva purā'bhakṣayadyannimittaṃ",
    "XXn1137u_004:42": " nādijaṅgho nijadhne kṛtatadupakṛtiryatkṛte gautamena |",
    "XXn1137u_004:43": " putro'yaṃ kaśyapasya pratidinamuragānatti tārkṣyo yadarthaṃ",
    "XXn1137u_004:44": " prāṇāṃstāneṣa sādhustṛṇamiva kṛpayā yaḥ parārtha dadāti ||15 ||",
    "XXn1137u_004:45": " jāyante ca mriyante ca mādṛśāḥ kṣudrajantavaḥ |",
    "XXn1137u_004:46": " parārthebaddhakakṣāṇāṃ tvādṛśāmudbhavaḥ kutaḥ ? ||16 ||",
    "XXn1137u_004:47": " mriyate mriyamāṇe yā tvayi jīvati jīvati |",
    "XXn1137u_004:48": " tāṃ yadīcchasi jīvantīṃ rakṣātmānaṃ mamāsubhiḥ ||17 ||",
    "XXn1137u_004:49": " cañcaccañcūddhṛtārddha cyutapiśitalavagrāsasaṃvṛddhagarddhai-",
    "XXn1137u_004:50": " rgṛddhairārabdhapakṣadvitayavidhutibhirbaddhasāndrāndhakāre |",
    "XXn1137u_004:51": " vaktroddhāntāḥ patantyaśchamiti śikhiśikhāśreṇayosmin śivānā-",
    "XXn1137u_004:52": " masrasrotasmajasrasru tabahalavasāvāsavisre svananti ||18 ||",
    "XXn1137u_004:53": " pratidinamaśūnyamahikā''hāreṇa vināyakā''hitaprīti |",
    "XXn1137u_004:54": " śaśidhavalā'sthikapālaṃ vapuriva raudraṃ śmaśānamidam ||19 ||",
    "XXn1137u_004:55": " samutpasyāmahe mātaryasyāṃ yasyāṃ gatau vayam |",
    "XXn1137u_004:56": " tasyāṃ tasyāṃ priyasute ! mātā bhūyāstvameva naḥ ||20 ||",
    "XXn1137u_004:57": " vāsoyugamidaṃ raktaṃ prāpte āle samāgatam |",
    "XXn1137u_004:58": " mahatīṃ prītimādhatte parārthe dehamujjhataḥ ||21 ||",
    "XXn1137u_004:59": " tulyāḥ saṃvarttakābhraīḥ pidadhati gaganaṃ paṅktayaḥ pakṣatīnāṃ",
    "XXn1137u_004:60": " tīre vegānilo'mbhaḥ kṣipati bhuva iva lāvanāyāmburāśeḥ |",
    "XXn1137u_004:61": " kurvan kalpāntaśaṅkāṃ sapadi ca sabhayaṃ vīkṣito digdvipendrai",
    "XXn1137u_004:62": " rdehodyoto daśā''śāḥ kapiśayati muhurdvādaśādityadīptiḥ ||22 ||",
    "XXn1137u_004:63": " na tathā sukhayati manye malayavatī malayacandanarasā''rdrā |",
    "XXn1137u_004:64": " abhivāñchitārthasiddhatyai vadhyaśileyaṃ yathā''śliṣṭā ||23 ||",
    "XXn1137u_004:65": " śayitena māturaṅke visrabdhaṃ śaiśave na tat prāptam |",
    "XXn1137u_004:66": " labdhaṃ sukhaṃ mayā'syā vadhyaśilāyā yadutsaṅge ||24 ||",
    "XXn1137u_004:67": " kṣiptvā bimbaṃ himaṃśorbhayakṛtavalayāṃ saṃmarañcheṣamūrtti",
    "XXn1137u_004:68": " sānandaṃ syandanāśvatrasanavicalite pūṣṇi dṛṣṭo'grajena |",
    "XXn1137u_004:69": " eṣa prāntāvasajjajjaladharapaṭalaiarāyatībhūtapakṣaḥ",
    "XXn1137u_004:70": " prāpto velāmahīdhraṃ malayamahigrāsagṛdhnuḥ kṣaṇena ||25 ||",
    "XXn1137u_004:71": " saṃrakṣatā pannagamadya puṇyaṃ mayā'rjitaṃ yatsvaśarīradānāt |",
    "XXn1137u_004:72": " bhave bhave tena mamaivamevaṃ bhūyāt parārthaḥ khalu dehalābhaḥ ||26 ||",
    "XXn1137u_004:73": " asminvadhyaśilātale nipatitaṃ śeṣānahīn rakṣituṃ",
    "XXn1137u_004:74": " nirbhidyā'śanidaṇḍacaṇḍatarayā cañcvā'dhunā vakṣasi |",
    "XXn1137u_004:75": " bhoktuṃ bhoginamuddharāmi tarasā raktāmbaraprāvṛtaṃ",
    "XXn1137u_004:76": " digdhaṃ madbhayadīryyamāṇahṛdayaprasyandinevāsṛjā ||27 ||",
    "XXn1137u_004:77": " āmodānanditālirnipatati kimiyaṃ puspavṛṣṭirnabhastaḥ ?",
    "XXn1137u_004:78": " svarge kiṃ vaiṣa cakraṃ mukharayati diśāṃ dundubhīnāṃ ninādaḥ ?",
    "XXn1137u_004:79": " āṃ jñātaṃ ! so'pi manye mama javamarutā kampitaḥ pārijātaḥ",
    "XXn1137u_004:80": " sarvaiḥ saṃvarttakābhrairidamapi rasitaṃ jātasaṃhāraśaṅkaiḥ ||28 ||",
    "XXn1137u_004:81": " nāgānāṃ rakṣitā bhāti gurureṣa yathā mama |",
    "XXn1137u_004:82": " tathā sarpāśinākāṅkṣāṃ vyaktamadyāpaneṣyati ||29 ||",
    "XXn1137u_004:83": " iti caturtho'ṅkaḥ |",
    "XXn1137u_005:0": " pañcamo'ṅkaḥ",
    "XXn1137u_005:1": " pratīhāraḥ-",
    "XXn1137u_005:2": " svagṛhodyānagate'pi snigdhe pāpaṃ viśaṅkyate snehāt |",
    "XXn1137u_005:3": " kimu dṛṣtavahvapāyapratibhayakāntāramadhyasthe ? ||1 ||",
    "XXn1137u_005:4": " kṣaume bhaṅgavatīi taraṅgitadaśe phenāmbutulye vahan",
    "XXn1137u_005:5": " jāhnavyeva virājitaḥ savayasā devyā mahāpuṇyayā |",
    "XXn1137u_005:6": " dhatte toyanidherayaṃ susadṛśīṃ jīmūtaketuḥ śriyaṃ",
    "XXn1137u_005:7": " yasyaiṣāntikavarttinī malayavatyābhāti velā yathā ||2 ||",
    "XXn1137u_005:8": " bhuktāni yauvanasukhāni yaśo'vakīrṇaṃ",
    "XXn1137u_005:9": " rājye sthitaṃ sthiradhiyā caritaṃ tapo'pi |",
    "XXn1137u_005:10": " ślādhyaḥ sutaḥ susadṛśānvayajā snuṣeyaṃ",
    "XXn1137u_005:11": " cintyo māya nanu kṛtārthatayā'dya mṛtyuḥ ||3 ||",
    "XXn1137u_005:12": " sphurasi kimu dakṣiṇetara ! muhurmuhuḥ sūcayanmamāniṣṭam |",
    "XXn1137u_005:13": " hatacakṣurapahataṃ te sphuritaṃ mama putrakaḥ kuśalī ||4 ||",
    "XXn1137u_005:14": " ālokyakyamānamatilocanaduḥkhadāyi",
    "XXn1137u_005:15": " raktacchaṭānijamarīciruco vimuñcat |",
    "XXn1137u_005:16": " utpātavātatalīkṛtatārakābha-",
    "XXn1137u_005:17": " metatpuraḥ patati kiṃ sahasā nabhastaḥ ? ||5 ||",
    "XXn1137u_005:18": " tārkṣyeṇa bhakṣyamāṇānāṃ pannagānāmanekaśaḥ |",
    "XXn1137u_005:19": " ulkārūpāḥ patantyete śiromaṇaya īdṛśāḥ ||6 ||",
    "XXn1137u_005:20": " gokarṇamarṇavataṭe tvaritaṃ praṇamya",
    "XXn1137u_005:21": " prāpto'smi tāṃ khalu bhujaṅgamavadhyabhūmim |",
    "XXn1137u_005:22": " āḍhāya taṃ nakhamukhakṣatasañca",
    "XXn1137u_005:23": " vidyādharaṃ gaganamutpatito garutmān ! ||7 ||",
    "XXn1137u_005:24": " nā'hitrāṇatkīrtirekā mayā'ptā",
    "XXn1137u_005:25": " nāpi ślāghyā svāmino'nuṣṭhitā''jñā |",
    "XXn1137u_005:26": " dattvātmānaṃ rakṣito'nyena śocyo",
    "XXn1137u_005:27": " hā dhik ! kaṣṭaṃ ! vañcito vañcito'smi ||8 ||",
    "XXn1137u_005:28": " ādāvutpīḍapṛthvīṃ praviralapatitāṃ sthūlabinduṃ tato'gre",
    "XXn1137u_005:29": " grāvasvāpātaśīrṇaprasṛtatanukaṇāṃ kīṭakīrṇā sthalīṣu |",
    "XXn1137u_005:30": " durlakṣyāṃ dhātubhittau ghatanaruśikhare styānanīlasvarūpā-",
    "XXn1137u_005:31": " menāṃ tākṣya didṛkṣurnipuṇamanusaran raktadhārāṃ vrajāmi ||9 ||",
    "XXn1137u_005:32": " āvedaya mamā''tmīyaṃ putra ! dukhaṃ suduḥsaham",
    "XXn1137u_005:33": " mayi saṅkrāntametatte yena sahyaṃ bhaviṣyati ||10 ||",
    "XXn1137u_005:34": " vidyādhareṇa kenāpi karuṇā''viṣṭacetasā |",
    "XXn1137u_005:35": " mama saṃrakṣitāḥ prāṇā dattvātmānaṃ garutmatte ||11 ||",
    "XXn1137u_005:36": " cūḍāmaṇiṃ caraṇayormama pātayatā tvayā |",
    "XXn1137u_005:37": " lokāntaragatenāpi nojjhito vinayakramaḥ ! ||12 ||",
    "XXn1137u_005:38": " bhaktyā sudūramavanāmitanamramauleḥ",
    "XXn1137u_005:39": " śaśvattava praṇamataścaraṇau madīyau |",
    "XXn1137u_005:40": " cūḍāmaṇirnikaṣaṇaurmasṛṇo'pyahiṃstraḥ",
    "XXn1137u_005:41": " gāḍhaṃ vidārayati me hṛdayaṃ kathaṃ nu ? ||13 ||",
    "XXn1137u_005:42": " kurvāṇo rudhirārdracañcukaṣaṇairdroṇīrivādrestaṭīḥ",
    "XXn1137u_005:43": " pluṣṭopāntavatāntaraḥ svanayanajyotiḥśikhāśreṇibhiḥ |",
    "XXn1137u_005:44": " sajjadvajrakaṭhoghoranakharaprāntāvagāḍhāvaniḥ",
    "XXn1137u_005:45": " śrṛṅgāgre malayasya pannagaripurdūrādayaṃ dṛśyate ||14 ||",
    "XXn1137u_005:46": " glānirnādhikapīyamānarudhirasyāpyasti dhairyyodadhe-",
    "XXn1137u_005:47": " rmāsotkarttanajā rūjo'pi vahataḥ prasannaṃ mukham |",
    "XXn1137u_005:48": " gātraṃ yanna viluptameṣa pulakastatra sphuṭo lakṣyate",
    "XXn1137u_005:49": " dṛṣṭirmayyupakāriṇīva nipatatyasyāpakāriṇyapi ||15 ||",
    "XXn1137u_005:50": " śirāmukhaiḥ syandata eva rakta-",
    "XXn1137u_005:51": " madyāpi dehe mama māṃsabhasti |",
    "XXn1137u_005:52": " tṛptiṃ na paśyāmi tavāpi tāvat",
    "XXn1137u_005:53": " kiṃ bhakṣaṇāttvaṃ virato garutman! ||16 ||",
    "XXn1137u_005:54": " āvarjitaṃ mayā cañcvā hṛdayāt tava śoṇitam |",
    "XXn1137u_005:55": " anena dhairyyeṇa punastvayā hṛdayameva naḥ ||17 ||",
    "XXn1137u_005:56": " āstāṃ svastikalakṣma vakṣasi tanau nālokyate kañcukaḥ",
    "XXn1137u_005:57": " jihve jalpata eva me na gaṇite nāma tvayā dve api !",
    "XXn1137u_005:58": " tistrastīvraviṣāgnidhūmapaṭalavyājihyaratnatviṣo",
    "XXn1137u_005:59": " naitā duḥsahaśokaśūtkṛtamarutsphītāḥ phaṇāḥ paśyasi ! ||18 ||",
    "XXn1137u_005:60": " merau mandarakandarāsu himavatsānau mahendrācale |",
    "XXn1137u_005:61": " kailāsasya śilātaleṣu malayaprāgbhāradeśeṣvapi |",
    "XXn1137u_005:62": " uddeśeṣvapi teṣu teṣu bahuśo yasya śrutaṃ tanmayā |",
    "XXn1137u_005:63": " lokālokavicāraṇagaṇairudugīyamānaṃ yaśaḥ ||19 ||",
    "XXn1137u_005:64": " svaśarīreṇa śarīraṃ tārkṣyāt parirakṣatā madīyamidam |",
    "XXn1137u_005:65": " yuktaṃ netuṃ bhavatā pātālatalādapi talaṃ mām ? ||20 ||",
    "XXn1137u_005:66": " ātmīyaḥ para ityayaṃ khalu kutaḥ satyaṃ kṛpāyāḥ kramaḥ ?",
    "XXn1137u_005:67": " ‘kiṃ rakṣāmi bahūn kimeka’ miti te jātā na cintā katham ?",
    "XXn1137u_005:68": " tārkṣyāttrātumahiṃ svajīvitaparityāgaṃ tvayā kurvatā",
    "XXn1137u_005:69": " yenā''tmā pitarau vadhūriti hataṃ niḥśeṣametatkulam ||21 ||",
    "XXn1137u_005:70": " jvālābhaṅgaistrikagrasanarasacalatkālajihvāgrakalpaiḥ",
    "XXn1137u_005:71": " sarpadbhiḥ sapta sarpiṣkaṇamiva kavalīkarttumīśe samudrān |",
    "XXn1137u_005:72": " svairevotpātavātaprasarapaṭutarairdhukṣite pakṣavātai-",
    "XXn1137u_005:73": " rasmin kalpāvasānajvalanabhayakare vāḍavāgnau patāmi ||22 ||",
    "XXn1137u_005:74": " viluptaśeṣāṅgatayā prayātān",
    "XXn1137u_005:75": " nirāśrayatvādiva kaṇṭhadeśam |",
    "XXn1137u_005:76": " prāṇāṃstyajantaṃ tanayaṃ nirīkṣya",
    "XXn1137u_005:77": " kathaṃ na pāpaḥ śatadhā vrajāmi ||23 ||",
    "XXn1137u_005:78": " medosthimāṃsamajjā'sṛksaṅghāte'smiṃstvacā''vṛte |",
    "XXn1137u_005:79": " śarīranāmni kā śobhā sadā bībhatsadarśane ? ||24 ||",
    "XXn1137u_005:80": " nityaṃ prāṇābhighātāt prativirama kuru prākkṛtasyānutāpaṃ",
    "XXn1137u_005:81": " yatnāt puṇyapravāhaṃ samupacinu diśann sarvasattveṣvabhītim |",
    "XXn1137u_005:82": " magnaṃ yenātra nainaḥ phalati pariṇataṃ prāṇihiṃsāsamutthaṃ",
    "XXn1137u_005:83": " durgādhe vāripūre lavaṇapalamiva kṣiptamantarhradasya ||25 ||",
    "XXn1137u_005:84": " ajñānanidrāśayito bhavatā pratibodhitaḥ |",
    "XXn1137u_005:85": " sarvaprāṇivadhādeṣa virato'dya prabhṛtyaham ||26 ||",
    "XXn1137u_005:86": " kvacidūdvīpākāraḥ pulinavipulairbhoganivahaiḥ",
    "XXn1137u_005:87": " kṛtāvarttabhrāntirvalayitaśarīraḥ kvacidapi |",
    "XXn1137u_005:88": " vrajan kūlāt kūlaṃ kvacidapi ca setupratisamaḥ",
    "XXn1137u_005:89": " samājo nāgānāṃ viharatu mahodanvati sukham ||27 ||",
    "XXn1137u_005:90": " srastānāpādalambān ghanatimiranibhān keśapāśān vahantyaḥ",
    "XXn1137u_005:91": " sindūreṇeva digdhaiḥ prathamaravikarasparśatāmraiḥ kapolaiḥ |",
    "XXn1137u_005:92": " āyāsenā'lasāṅgayo'pyavagaṇitarujaḥ kānane candanānā-",
    "XXn1137u_005:93": " masmin gāyantu rāgāduragayuvatayaḥ kīrtimetāṃ tavaiva ||28 ||",
    "XXn1137u_005:94": " utprekṣamāṇā tvāṃ tārkṣyacañcukoṭivipāṭitam |",
    "XXn1137u_005:95": " tvadūduḥkhaduḥkhitā nūnamāste sā jananī tava ||29 ||",
    "XXn1137u_005:96": " gātrāṇyamūni na vahanti sacetanatvaṃ",
    "XXn1137u_005:97": " śrātraṃ sphuṭākṣarapadāṃ na diraṃ śrṛṇoti |",
    "XXn1137u_005:98": " kaṣṭaṃ nimītilamidaṃ sahasaiva cakṣu-",
    "XXn1137u_005:99": " rhā tāta ! yānti vivaśasya mamāsavo'mī ||30 ||",
    "XXn1137u_005:100": " nirādhāraṃ dhairyya kamiva śaraṇaṃ yātu vinayaḥ ?",
    "XXn1137u_005:101": " kṣamaḥ kṣāntiṃ voḍhuṃ ka iha viratā dānaparatā |",
    "XXn1137u_005:102": " hataṃ satyaṃ satyaṃ vrajatu kṛpaṇā kvādya karuṇā ?",
    "XXn1137u_005:103": " jagajjātaṃ śūnyaṃ tvayi tanaya lokāntaragate ||31 ||",
    "XXn1137u_005:104": " pakṣotkṣiptāmbunāthaḥ paṭutarajavanaiḥ preryyamāṇaiḥ samīraiḥ",
    "XXn1137u_005:105": " netrāgniploṣamūrcchāvidhuravinipatatsānaladvādaśārkaḥ |",
    "XXn1137u_005:106": " cañcvā sañcūrṇya śakrāśanidhanadagadāpretalokeśadaṇḍān",
    "XXn1137u_005:107": " ājau nirjatya devān kṣaṇamamṛtamayīṃ vṛsṭimabhyutsṛjāmi ||32 ||",
    "XXn1137u_005:108": " uṣṇīṣaḥ sphuṭa eṣa mūrdhani vibhātyūrṇoyamantarbhruvo-",
    "XXn1137u_005:109": " ścakṣustāmarasānukāri hariṇā vakṣaḥsthalaṃ spardhate |",
    "XXn1137u_005:110": " cakrāṅkau caraṇau tathāpi hi kathaṃ hā vatsa madūduṣkṛtai-",
    "XXn1137u_005:111": " stvaṃ vidyādharacakravartipadavīmaprāpya viśrāmyasi ||33 ||",
    "XXn1137u_005:112": " nijena jīvitenāpi jagatāmupakāriṇaḥ |",
    "XXn1137u_005:113": " parituṣṭā'smi te vatsa ! jīva jīmūtavāhana ||34 ||",
    "XXn1137u_005:114": " abhilaṣitādhikavarade ! praṇipatitajanārttihāriṇi ! śaraṇye !",
    "XXn1137u_005:115": " caraṇau namāmyahaṃ te vidyāvarapūjite ! gauri ! ||35 ||",
    "XXn1137u_005:116": " samprāptākhaṇḍadehāḥ sphuṭaphaṇamaṇibhirbhāsurairuttanāṅgai-",
    "XXn1137u_005:117": " rjihvākoṭidvayena kṣitimamṛtarasāsvādalobhāllihantaḥ |",
    "XXn1137u_005:118": " sampratyābaddhavegā malayagirisaridvāripūrā ivāmī",
    "XXn1137u_005:119": " vakraiḥ prasthānamārgerviṣadharapatayastoyarāśiṃ viśanti ||36 ||",
    "XXn1137u_005:120": " haṃsāsevitemapaṅkajarajaḥsamparkapaṅkojjhitai-",
    "XXn1137u_005:121": " rutpannairmama mānasādupanataistoyairmahāpāvanaiḥ |",
    "XXn1137u_005:122": " svecchānirmitaratnakumbhanihitaireṣā'bhiṣicya svayaṃ",
    "XXn1137u_005:123": " tvāṃ vidyādharacakravarttinamahaṃ prītyā karomi kṣaṇāt ||37 ||",
    "XXn1137u_005:124": " agresarībhavatu kāñcanakrameta-",
    "XXn1137u_005:125": " deṣa dvipaśca dhavalo daśanaiścaturbhiḥ |",
    "XXn1137u_005:126": " śyāmo harirmalayavatyapi cetyamūni",
    "XXn1137u_005:127": " ratnāni te samavalokya cakravarttin ! ||38 ||",
    "XXn1137u_005:128": " trāto'yaṃ śaṅkhacūḍaḥ patagapatimukhādvainateyo vinīta-",
    "XXn1137u_005:129": " stena prāgbhakṣitā ye viṣadharapatayo jīvitāste'pi sarve |",
    "XXn1137u_005:130": " matprāṇāptyā vimuktā na gurubhirasavaścakravarttitvamāptaṃ",
    "XXn1137u_005:131": " sākṣāttvaṃ devi ! dṛṣṭā priyamaparamataḥ kiṃ punaḥ prārthyate yat ||39 ||",
    "XXn1137u_005:132": " vṛṣṭiṃ hṛṣṭaśikhaṇḍatāṇḍavabhṛto muñcantu kāle dhanāḥ",
    "XXn1137u_005:133": " kurvantu pratirūḍhasantataharicchasyottarīyāṃ kṣitim |",
    "XXn1137u_005:134": " cinvānāḥ sukṛtāni vītavipado nirmansarairmānisai-",
    "XXn1137u_005:135": " rmodantāṃ satataṃ ca bāndhavasuhṛdgoṣṭhipramodāḥ prajāḥ ||40 ||",
    "XXn1137u_005:136": " śivamastu sarvajagatāṃ parahitaniratā bhavantu bhūtagaṇāḥ |",
    "XXn1137u_005:137": " doṣāḥ prayāntu nāśaṃ sarvatra sukhī bhavatu lokaḥ ||41 ||",
    "XXn1137u_005:138": " iti pañcamo'ṅkaḥ"
}