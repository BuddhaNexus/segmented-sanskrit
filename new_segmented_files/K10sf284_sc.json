{
  "K10sf284_sc:wal0_1": "Veṇukātyāyanasagotrīsūtra",
  "K10sf284_sc:wal1_0": "pṛccha bhagini śrutvā te vedayiṣyāmi |",
  "K10sf284_sc:wal2_0": "saṁti śramaṇa eke śramaṇa brāhmaṇāḥ ye svayaṁkṛtaṁ sukhaduḥkhaṁ prajñapayaṁti | saṁty",
  "K10sf284_sc:wal2_1": "eke parakṛtaṁ prajñapayaṁti saṁty eke svayaṁkṛtaṁ ca parakṛtaṁ ca | saṁty eke ’svayaṁkāra?aparakārahetusamutpannaṁ",
  "K10sf284_sc:wal2_2": "sukhaduḥkhaṁ prajñapayaṁti | yathā kathaṁ samutpannam arhantaḥ sukhaduḥkhaṁ prajñapayaṁti |",
  "K10sf284_sc:wal3_0": "anyathāsamutpannam arhantaḥ sukhaduḥkhaṁ prajñapayaṁti |",
  "K10sf284_sc:wal4_0": "yathā kathaṁ śramaṇa anyathāsamutpannam arhantaḥ sukhaduḥkhaṁ prajñapayaṁti |",
  "K10sf284_sc:wal5_0": "pratītyasamutpannaṁ bhagini arhantaḥ sukhaduḥkhaṁ prajñapayaṁti |",
  "K10sf284_sc:wal6_0": "yathā kathaṁ śramaṇa pratītyasamutpannaṁ arhantaḥ sukhaduḥkhaṁ prajñpayaṁti |",
  "K10sf284_sc:wal7_0": "tena hi bhagini tvām eva prakṣyāmi yathā te kṣamati tathaitaṁ vyākuru |",
  "K10sf284_sc:wal8_0": "kiṁ manyase bhagini | asti cakṣuḥ | asti śramaṇa | asti rūpam | asti śramaṇa |",
  "K10sf284_sc:wal9_0": "cakṣuś ced bhagini utpadyeta api nu asti cakṣuḥsaṁsparśapratyayam ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā | asti śramaṇa |",
  "K10sf284_sc:wal10_0": "asti śrotram asti ghāṇam asti jihvā asti kāyaḥ asti manaḥ |",
  "K10sf284_sc:wal10_1": "asti śramaṇa | saṁti dharmāḥ |",
  "K10sf284_sc:wal11_0": "asti śrotraṁ ghrāṇaṁ jihvā kāyo manaś ced utpadyeta api nu śrotraghrāṇajihvākāyamanaḥsaṁsparśapratyayam ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā |",
  "K10sf284_sc:wal11_1": "asti śramaṇa |",
  "K10sf284_sc:wal12_0": "evaṁ hi bhagini pratīyasamutpannam arhantaḥ sukhaduḥkhaṁ prajñapayaṁti |",
  "K10sf284_sc:wal13_0": "evaṁ hi śramaṇa pratītyasamutpannam arhantaḥ sukhaṁ prajñapya yathā kathaṁ śramaṇa arhantaḥ sukhaduḥkhasya nirodhaṁ prajñapayaṁti |",
  "K10sf284_sc:wal14_0": "tena hi bhagini tvām eva prakṣyāmi yathā te kṣamati tathaitaṁ vyākuru |",
  "K10sf284_sc:wal15_0": "kiṁ manyase bhagini | cakṣuś ced bhagini sarveṇa sarvaṁ sarvathā apariśeṣaṁ nirudhyeta",
  "K10sf284_sc:wal15_1": "apariśeṣan adhyastaṁ parikṣayam paryādānaṁ gacched api nu cakṣuḥsaṁsparśapratyayam",
  "K10sf284_sc:wal15_2": "ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā |",
  "K10sf284_sc:wal15_3": "no śramaṇa |",
  "K10sf284_sc:wal16_0": "śrotraṁ ghrāṇaṁ jihvā kāyo manaś ced bhagini sarveṇa sarvaṁ sarvathā apariśeṣaṁ nirudhyeta",
  "K10sf284_sc:wal16_1": "apariśeṣam adhyastaṁ parikṣayaṁ paryādānaṁ gacchet api nu manaḥsaṁsparśapratyayam",
  "K10sf284_sc:wal16_2": "ādhyātmam utpadyate vedayitaṁ sukhaṁ vā duḥkhaṁ vā aduḥkhāsukhaṁ vā |",
  "K10sf284_sc:wal16_3": "no śramaṇa |",
  "K10sf284_sc:wal17_0": "evaṁ hi bhagini ārhantaḥ pratītyasamutpannasya sukhaduḥkhasya nirodhaṁ prajñapayaṁti |",
  "K10sf284_sc:wal18_0": "asmiṁ khalu dharmaparyāye bhāṣyamāne veṇukātyāyanasagotryā virajo vigatamalaṁ dharmeṣu dharmacakṣur utpannam …",
  "K10sf284_sc:wal19_0": "atha veṇukātyāyanasagotrī dṛṣṭadharmā prāptadharmā viditadharmā paryavagāḍhadharmā",
  "K10sf284_sc:wal19_1": "tīrṇakāṁkṣā tīrṇavicikitsā aparapratyayā ananyaneyā śāstuḥ śāsane dharmeṣu vaiśaradyaprāptā",
  "K10sf284_sc:wal19_2": "utthāyāsanād ekāṁsam uttarāsaṁgaṁ kṛtvā yenāyuṣmān udāyī tenāṁjaliṁ praṇamya āyuṣmantam",
  "K10sf284_sc:wal19_3": "udāyinam idam avocat |",
  "K10sf284_sc:wal20_0": "abhikrāntāhaṁ śramaṇa abhikrāntā eṣāhaṁ bhagavantaṁ śaraṇaṁ gacchāmi dharmaṁ ca bhikṣusaṁghaṁ",
  "K10sf284_sc:wal20_1": "ca | upāsikāṁ ca mān dhāraya śramaṇa adyāgreṇa yāvajjīvaṁ prāṇopetaṁ śaraṇaṁgatām abhiprasannām |",
  "K10sf284_sc:wal21_0": "atha udāyī veṇukātyāyanasagotrīṁ brāhmaṇīṁ dhārmyā kathayāsaṁdarśayitvā samādapayitvā samuttejayitvā saṁpraharṣayitvā utthāyāsanāt prakrāntaḥ |"
}