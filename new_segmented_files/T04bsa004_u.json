{
    "T04bsa004_u:0": " namo bodhisattvāya mañjuśriye kumārabhūtāya /",
    "T04bsa004_u:1": " kālatrayākhilajināṃśca tadīyadharmān saṅghān mahādaratayā praṇipatya cāpi /",
    "T04bsa004_u:2": " bodhiprabheṇa kathito viśadīkaromi śiṣyottamena khalu bodhipathapradipam // Bpp_1 //",
    "T04bsa004_u:3": " puruṣāstrividhā jñeyā uttamādhamamadhmāḥ /",
    "T04bsa004_u:4": " likhyate lakṣaṇaṃ teṣāṃ sphuṭaṃ pratyekabhedataḥ // Bpp_2 //",
    "T04bsa004_u:5": " upāyena tu kenāpi kevalaṃ saṃsṛteḥ sukham /",
    "T04bsa004_u:6": " svasyaivārthe ya īheta jñeyaḥ so puruṣo 'dhamaḥ // Bpp_3 //",
    "T04bsa004_u:7": " pāpakarmanivṛttātmā bhavasukhāt parāṅmukhaḥ /",
    "T04bsa004_u:8": " ātmanirvāṇamātrārthī yo naro madhyamastu saḥ // Bpp_4 //",
    "T04bsa004_u:9": " svasantānagatairduḥkhairduḥkhasyānyasya sarvathā /",
    "T04bsa004_u:10": " sarvasya yaḥ kṣayaṃ kāṅkṣeduttamaḥ puruṣastu saḥ // Bpp_5 //",
    "T04bsa004_u:11": " kāṅkṣanto hi varāṃ bodhiṃ sattvānāmuttamāstathā /",
    "T04bsa004_u:12": " darśitān gurubhistebhyaḥ sadupāyāṃ pracakṣmahe // Bpp_6 //",
    "T04bsa004_u:13": " sambuddhacitramūrtyādistūpasaddharmasammukhaḥ /",
    "T04bsa004_u:14": " puṣpaidhupaiḥ padārthaiśca yathāprāptaiḥ supūjayet // Bpp_7 //",
    "T04bsa004_u:15": " samantabhadracaryoktā pūjā saptavidhāpi ca /",
    "T04bsa004_u:16": " bodhisārasya paryantam avaivartikacittataḥ // Bpp_8 //",
    "T04bsa004_u:17": " suśraddhayā triratneyaḥ bhumau saṃsthāpya jānunī /",
    "T04bsa004_u:18": " bhūtvā kṛtāñjaliścāpi triścādau śaraṇaṃ vrajet // Bpp_9 //",
    "T04bsa004_u:19": " tataḥ samastasattveṣu maitrīcitta puraskṛtaḥ /",
    "T04bsa004_u:20": " durgatitrayājanmādisaṅkrāntimaraṇādibhiḥ // Bpp_10 //",
    "T04bsa004_u:21": " dṛṣṭvāśeṣaṃ jagaddukhaṃ duḥkhena dukhitāyāśca /",
    "T04bsa004_u:22": " duḥkhahetostathā duḥkhāt jagatāṃ muktikāṅkṣayā // Bpp_11 //",
    "T04bsa004_u:23": " bodhicittaṃ samutpādyamanāpāyipratijñayā /",
    "T04bsa004_u:24": " evaṃ praṇidhicittānām utpādetu guṇāśca ye // Bpp_12 //",
    "T04bsa004_u:25": " te gaṇḍavyūhasūtreṣu maitreyeṇa prabhāṣitāḥ /",
    "T04bsa004_u:26": " sūtrasya tasya paṭhanācchravaṇād gurorvā",
    "T04bsa004_u:27": " sambodhicittaguṇakāni nirantakāni // Bpp_13 //",
    "T04bsa004_u:28": " vijñāya tasya khalu saṃsthitārarṇāna /",
    "T04bsa004_u:29": " cittaṃ tathā samudayeta muhurmuhaśca /",
    "T04bsa004_u:30": " vīradattaparīpṛcchāsūtre puṇyaṃ pradarśitam // Bpp_14 //",
    "T04bsa004_u:31": " yattacślokatrayeṇaiva samāsenātralikhyate /",
    "T04bsa004_u:32": " bodhicittāddhi yatpuṇyaṃ tacca rupi bhavedyadi // Bpp_15 //",
    "T04bsa004_u:33": " ākāśadhātuṃ sampūrya bhuyaścottari tadbhavet /",
    "T04bsa004_u:34": " gaṅgāvālikasaṅkhyāni buddhakṣetrāṇi yo naraḥ // Bpp_16 //",
    "T04bsa004_u:35": " dadyātsadratna pūrṇāni lokanāthebhya eva hi /",
    "T04bsa004_u:36": " yaścaikaḥ prāñjalirbhūtvā cittaṃ bodhāya nāmayet // Bpp_17 //",
    "T04bsa004_u:37": " iyaṃ viśeṣyate pūjā yasyānto 'pi na vidyate /",
    "T04bsa004_u:38": " utpādyabodhipraṇidhānacittaṃ naikaprayatnaiḥ parivardhitavyam // Bpp_18 //",
    "T04bsa004_u:39": " janmāntare 'pi smaraṇārthamasya śikṣā yathoktā paripālanīyā /",
    "T04bsa004_u:40": " prasthānacitte svayamātiriktaṃ samyagbhavenna praṇidhānavṛddhiḥ // Bpp_19 //",
    "T04bsa004_u:41": " sambodhisaṃvāra vivṛddhikāmaḥ tasmād dhruvaṃ cainamavāpnuyāta /",
    "T04bsa004_u:42": " saptadhāprātimokṣaiśca sadānyasaṃvarānvitaḥ // Bpp_20 //",
    "T04bsa004_u:43": " bhāgyaṃ bodhisattvānāṃ saṃvarasya na cānyathā /",
    "T04bsa004_u:44": " saptadhā prātimokṣeṣu bhāṣiteṣu tathāgataiḥ // Bpp_21 //",
    "T04bsa004_u:45": " brahmacaryaśriyaḥ śreṣṭhāḥ bhikṣusaṃvara iṣyate /",
    "T04bsa004_u:46": " śīlādhyāyoktavidhinā bodhisattvasya bhumiṣu // Bpp_22 //",
    "T04bsa004_u:47": " saṃvaraḥ sadgurorgrāhyaḥ samyaglakṣaṇayuktataḥ /",
    "T04bsa004_u:48": " yaḥ saṃvaravidhau dakṣaḥ svayaṃ ca saṃvare sthitaḥ // Bpp_23 //",
    "T04bsa004_u:49": " kṛpāluḥ saṃvare śaktaḥ jñātavyaḥ sadgurustu saḥ /",
    "T04bsa004_u:50": " tatra yatnena na prāpto guruścaitādṛśo yadi // Bpp_24 //",
    "T04bsa004_u:51": " saṃvaragrahaṇasyānyo vidhiḥ tasmāt samuyacte /",
    "T04bsa004_u:52": " ambararājabhutena pūrvaṃ mañjuśriyā yathā // Bpp_25 //",
    "T04bsa004_u:53": " bodhicittaṃ samutpādi suspaṣṭaṃ cātra likhyate /",
    "T04bsa004_u:54": " mañjuśribuddhakṣetrālaṅkārasūtroktivat tathā // Bpp_26 //",
    "T04bsa004_u:55": " utpādayāmi sambodhau cittaṃ nāthasya sammukham /",
    "T04bsa004_u:56": " nimantraye jagatsarvaṃ dāridyānmocitāsmi tat // Bpp_27 //",
    "T04bsa004_u:57": " vyāpādakhilacittaṃ vā īrṣyāmātsaryameva va /",
    "T04bsa004_u:58": " adhyāgre na kariṣyāmi bodhiṃ prāpsyāmi yāvatā // Bpp_28 //",
    "T04bsa004_u:59": " brahmacaryaṃ cariṣyāmi kāmāṃstyakṣyāmi pāpakān /",
    "T04bsa004_u:60": " buddhānāmānuśikṣiṣye śīlasaṃvara saṃyame // Bpp_29 //",
    "T04bsa004_u:61": " nāhaṃ tvaritarupeṇa bodhiṃ prāptumihotsahe /",
    "T04bsa004_u:62": " parāntakoṭiṃ sthāsyāmi sattvasyaikasya kāraṇāt // Bpp_30 //",
    "T04bsa004_u:63": " kṣetraṃ viśodhiṣyāmi aprameyamacintim /",
    "T04bsa004_u:64": " nāmadheyaṃ kariṣyāmi daśadikṣu ca viśrutam // Bpp_31 //",
    "T04bsa004_u:65": " kāyavākkarmaṇī cāhaṃ śodhayiṣyāmi sarvaśaḥ /",
    "T04bsa004_u:66": " śodhayiṣye manaskarma kartāsmi nāśabham // Bpp_32 //",
    "T04bsa004_u:67": " svakāyavākacittaviśuddhihetu,",
    "T04bsa004_u:68": " prasthānacittātmayamasthitena /",
    "T04bsa004_u:69": " triśīlaśikṣāpariśiyeta cet,",
    "T04bsa004_u:70": " triśīlaśikṣāsu mahādarasyāt // Bpp_33 //",
    "T04bsa004_u:71": " śuddhasambodhisattvānāṃ tasmāt saṃvarasaṃvṛtau /",
    "T04bsa004_u:72": " yatnāt sambodhisambhāraḥ paripūrṇo bhaviṣyati // Bpp_34 //",
    "T04bsa004_u:73": " puṇyajñānasvabhāvasya sambhārasya tu pūrtaye /",
    "T04bsa004_u:74": " sarvabuddhamatoheturabhijñotpāda eva hi // Bpp_35 //",
    "T04bsa004_u:75": " pakṣavṛddhiṃ vinā pakṣī khe noḍaḍetuṃ yathā kṣamaḥ /",
    "T04bsa004_u:76": " tathābhijñābalairhīnaḥ sattvārthakaraṇe 'kṣamaḥ // Bpp_36 //",
    "T04bsa004_u:77": " abhijñasya divārātrau yāni puṇyāni santi vai /",
    "T04bsa004_u:78": " abhijñāyāśca rāhitye naiva janmaśateṣu ca // Bpp_37 //",
    "T04bsa004_u:79": " śīghraṃ sambodhisambhāraṃ sampūrayitumicchati /",
    "T04bsa004_u:80": " nirālasyena yatnenābhijñāṃ saṃsādhayettu saṃ // Bpp_38 //",
    "T04bsa004_u:81": " śamathasiddhayabhāve 'bhijñānaṃ na jāyate /",
    "T04bsa004_u:82": " ataḥ śamathasiddhayarthaṃ yatitavyaṃ punaḥ punaḥ // Bpp_39 //",
    "T04bsa004_u:83": " śamathaṅgaprahīṇatve tadyatnairbhāvite 'pi ca /",
    "T04bsa004_u:84": " saṃvatsarasahasraiśca samādhirnaiva setsyati // Bpp_40 //",
    "T04bsa004_u:85": " ataḥ samādhisambhārādhyāyoktāṅgasamāśritaḥ /",
    "T04bsa004_u:86": " kasmiṃścit alambane 'pi puṇye saṃsthāpayenmanaḥ // Bpp_41 //",
    "T04bsa004_u:87": " yoginaḥ śamathe siddhe 'bhijñānaṃ cāpi setsyati /",
    "T04bsa004_u:88": " prajñāpāramitāyogaṃ vinā nāvaraṇakṣayaḥ // Bpp_42 //",
    "T04bsa004_u:89": " kleśajñeyāvṛtestasmāt prahāṇārthamaśeṣataḥ /",
    "T04bsa004_u:90": " prajñāpāramitāṃ yogī sopāyaṃ bhāvayet sadā // Bpp_43 //",
    "T04bsa004_u:91": " upāyarahitā prajñāpyupāyaḥ prajñayā vinā /",
    "T04bsa004_u:92": " yato bandha iti proktau praheyaṃ nobhayaṃ tataḥ // Bpp_44 //",
    "T04bsa004_u:93": " kā prajñā ka upāyaśca śaṅkāmiti nirāsitum /",
    "T04bsa004_u:94": " upāyasya ca prajñāyāḥ bhedaḥ samyak prakāśyate // Bpp_45 //",
    "T04bsa004_u:95": " prajñāpāramitāṃ tyaktvā dānapāramitādayaḥ /",
    "T04bsa004_u:96": " sarve hi kuśalāḥ dharmāḥ upāyāḥ jinabhāṣitāḥ // Bpp_46 //",
    "T04bsa004_u:97": " upāyābhyāsavaśyātmā yo hi prajñāṃ vibhāvayet /",
    "T04bsa004_u:98": " śīghraṃ sa labhate bodhiṃ na nairātmyaikabhāvanāt // Bpp_47 //",
    "T04bsa004_u:99": " skandhāyatanadhātūnāmanutpādāvabodhinām /",
    "T04bsa004_u:100": " svabhāvaśūnyatājñānaṃ prajñeti parikīrtitā // Bpp_48 //",
    "T04bsa004_u:101": " sadutpattirayuktāsti asaccāpi khapuṣpavat /",
    "T04bsa004_u:102": " dvayordoṣaprasaṅgatvāt udbhāvo na dvayorapi // Bpp_49 //",
    "T04bsa004_u:103": " anutpannaḥ svato bhāvo parato nobhayorapi /",
    "T04bsa004_u:104": " ahetuteśca no tasmāt niḥsvabhāvaḥ svarupataḥ // Bpp_50 //",
    "T04bsa004_u:105": " athavā sarvadharmāṇāṃ caikānekavicāraṇe /",
    "T04bsa004_u:106": " svarupāprāpyamāṇatvāt niḥsvabhāvatvaniścayaḥ // Bpp_51 //",
    "T04bsa004_u:107": " śunyatāsaptau yuktau mūlamadhyamakādiṣu /",
    "T04bsa004_u:108": " siddho bhāvasvabhāvastu śunyatāyāṃ bhāṣitaḥ // Bpp_52 //",
    "T04bsa004_u:109": " granthasya gauravo yasmāt atra tasmānna vistaraḥ /",
    "T04bsa004_u:110": " siddhasiddhāntamātraikaṃ bhāvanārthaṃ prabhāṣitam // Bpp_53 //",
    "T04bsa004_u:111": " tasmādaśeṣadharmāṇāṃ svabhāvanāmalābhataḥ /",
    "T04bsa004_u:112": " nairātmyabhāvanā yā hi sā prajñāyāstu bhāvanā // Bpp_54 //",
    "T04bsa004_u:113": " prajñayā sarvadharmaṇāṃ yatsvabhāvo na dṛṣṭavat /",
    "T04bsa004_u:114": " yuktayā parīkṣya tāṃ prajñāṃ so 'vikalpena bhāvayet // Bpp_55 //",
    "T04bsa004_u:115": " bhavo vikalpobhūto 'yaṃ tadvikalpātmakastataḥ /",
    "T04bsa004_u:116": " sarvakalpaparityāgaḥ nivārṇaḥ paramo 'sti hi // Bpp_56 //",
    "T04bsa004_u:117": " evamapyuktaṃ bhagavatā - -",
    "T04bsa004_u:118": " mahāvidyā vikalpo hi saṃsārārṇavapātakaḥ /",
    "T04bsa004_u:119": " nirvikalpasamādhisthe 'vikalpo bhāsate khavat // Bpp_57 //",
    "T04bsa004_u:120": " avikalpapraveśadhāraṇyāmapi uktam - -",
    "T04bsa004_u:121": " cintitenirvikalpe 'smin saddharme jinaputrakaiḥ /",
    "T04bsa004_u:122": " vikalpaṃ durgamaṃ tīrtvāvikalpo prāpsyate kramāt // Bpp_58 //",
    "T04bsa004_u:123": " niścayīyāgamayuktibhyāṃ svabhāva rahitān tathā /",
    "T04bsa004_u:124": " sarvān dharmānutpannānavikalpaṃ bhāvayet // Bpp_59 //",
    "T04bsa004_u:125": " bhāvayannidamevetthaṃ prāpyoṣṇatvādikaṃ kramāt /",
    "T04bsa004_u:126": " labhate pramuditvādiṃ buddhabodhirna lambitā // Bpp_60 //",
    "T04bsa004_u:127": " sādhitairmantraśaktayā hi śāntivistarakarmabhiḥ /",
    "T04bsa004_u:128": " bhadrakumbhādisiddhāṣṭamahāsiddhibalena ca // Bpp_61 //",
    "T04bsa004_u:129": " abhīṣṭā bodhisambhāraparipūrtiḥ sukhena cet /",
    "T04bsa004_u:130": " kriyācaryādi tantrokam guhyācaraṇabhiṣyate // Bpp_62 //",
    "T04bsa004_u:131": " tadācāryabhiṣekārthaṃ mahāratnādidānataḥ /",
    "T04bsa004_u:132": " sadguruṃ prīṇayed bhaktayā sarvāñjñādipālanaiḥ // Bpp_63 //",
    "T04bsa004_u:133": " prasanne ca gurau bhūte pūrṇācāryābhiṣekataḥ /",
    "T04bsa004_u:134": " sarvapāpaviśuddhātmā siddhibhāgī bhaviṣyati // Bpp_64 //",
    "T04bsa004_u:135": " ādibuddhamahātantre prayatnena niṣedhataḥ /",
    "T04bsa004_u:136": " guhyaprajñābhiṣekastu na grahyā brahmacārariṇā // Bpp_65 //",
    "T04bsa004_u:137": " so 'bhiṣeko gṛhītaścet brahyacaryatapaḥ sthitaiḥ /",
    "T04bsa004_u:138": " niṣiddhācaraṇatvāt tattapaḥ samvarakṣayaḥ // Bpp_66 //",
    "T04bsa004_u:139": " jāyante vratinastasya pārājikavipattayaḥ /",
    "T04bsa004_u:140": " saḥ pateddurgatau nūnaṃ siddhirnaiva kadācana // Bpp_67 //",
    "T04bsa004_u:141": " sarvatantraśrutau bhāṣye homayajñādikarmāsu /",
    "T04bsa004_u:142": " labdhācāryābhiṣekaśca tattvavida naiva duṣyati // Bpp_68 //",
    "T04bsa004_u:143": " dīpaṅkaraśriyā bodhipathaḥ proktaḥ samāsataḥ /",
    "T04bsa004_u:144": " dṛaṣṭvā sūtrādidharmoktiṃ bodhiprabhanivedanāt // Bpp_69 //"
}