{
    "K01vinv06_u:0": " Bhaiṣajyavastu",
    "K01vinv06_u:1": " (fol. 91v3 = GBM 6.765; MSV I i)",
    "K01vinv06_u:2": " bhaiṣajyavastuni piṇḍoddānam* /",
    "K01vinv06_u:3": " bhaiṣajyaṃ mahāseno rājagṛhaṃ veṇuvanaṣaṇḍaḥ /",
    "K01vinv06_u:4": " icchānaṅgalā ca kampilla ādirājyaṃ kumāravardhanam* /",
    "K01vinv06_u:5": " glānakāś ca kaineyo vargo bhavati samudyataḥ //",
    "K01vinv06_u:6": " uddānam* /",
    "K01vinv06_u:7": " bhaiṣajyam anujñātaṃ vasā kacchuś ca añjanam* /",
    "K01vinv06_u:8": " unmattakaḥ pilindaś ca revataḥ sauvīrakeṇa ca //",
    "K01vinv06_u:9": " buddho bhagavān śrāvastyāṃ viharati jetavane anāthapiṇḍadasyārāme /",
    "K01vinv06_u:10": " tena khalu samayena bhikṣavaḥ śāradakena rogeṇa bādhyante /",
    "K01vinv06_u:11": " te śāradakena rogeṇa bādhyamānā utpāṇḍūtpāṇḍukā bhavanti kṛṣālukā durbalakā mlānā aprāptakāyāḥ /",
    "K01vinv06_u:12": " jānakāḥ pṛcchakā buddhā bhagavantaḥ /",
    "K01vinv06_u:13": " {MS adds jānantaḥ pṛcchanti ajānanto na pṛcchanti /",
    "K01vinv06_u:14": " } yāvat pṛcchati buddho bhagavān āyuṣmantam ānandam* /",
    "K01vinv06_u:15": " kasmād ānanda etarhi bhikṣavaḥ utpāṇḍūtpāṇḍukāḥ kṛṣālukā durbalakā mlānā aprāptakāyā iti /",
    "K01vinv06_u:16": " (MSV I ii) āyuṣmān ānandaḥ kathayati /",
    "K01vinv06_u:17": " etarhi bhadanta bhikṣavaḥ śāradakena rogeṇa bādhyante /",
    "K01vinv06_u:18": " etarhi śāradakena rogeṇa bādhyamānā utpāṇḍūtpāṇḍukā bhavanti kṛṣālukā durbalakā mlānā aprāptakāyāḥ /",
    "K01vinv06_u:19": " bhagavān āha /",
    "K01vinv06_u:20": " tasmād ānanda anujānāmi bhikṣubhir bhaiṣajyaṃ sevitavyam iti /",
    "K01vinv06_u:21": " uktaṃ bhagavatā bhikṣubhir bhaiṣajyaṃ pratisevitavyam iti /",
    "K01vinv06_u:22": " bhikṣavaḥ kāle sevanti kālātikrāntaṃ na sevanti /",
    "K01vinv06_u:23": " te bhavanti utpāṇḍūtpāṇḍukāḥ kṛṣālukā durbalakā mlānā aprāptakāyāḥ /",
    "K01vinv06_u:24": " jānakāḥ pṛcchakā buddhā bhagavantaḥ /",
    "K01vinv06_u:25": " pṛcchati buddho bhagavān āyuṣmantam ānandam* /",
    "K01vinv06_u:26": " uktaṃ mayā bhikṣubhir bhaiṣajyaṃ sevitavyam iti /",
    "K01vinv06_u:27": " atha ca punar bhikṣavaḥ utpāṇḍūtpāṇḍukāḥ kṛṣālukā durbalakā mlānā aprāptakāyāḥ /",
    "K01vinv06_u:28": " uktaṃ bhadanta bhagavatā bhikṣubhir bhaiṣajyaṃ pratisevitavyam iti /",
    "K01vinv06_u:29": " ta ete kālabhojino vayam iti kāle sevante kālātikrāntaṃ na sevante /",
    "K01vinv06_u:30": " tenotpāṇḍūtpāṇḍukāḥ kṛṣālukā durbalakā mlānā aprāptakāyāḥ /",
    "K01vinv06_u:31": " tasmāt tarhy ānanda anujānāmi bhikṣubhiś caturvidhāni bhaiṣajyāni pratisevitavyāni /",
    "K01vinv06_u:32": " kālikāni yāmikāni sāptāhikāni yāvajjīvikāni /",
    "K01vinv06_u:33": " tatra kālikāni maṇḍaḥ odanaṃ kulmāṣo māṃsam apūpāś ca /",
    "K01vinv06_u:34": " yāmikam aṣṭau pānāni /",
    "K01vinv06_u:35": " cocapānaṃ mocapānaṃ kolapānam (fol. 92r1 = GBM 6.766)",
    "K01vinv06_u:36": " aśvatthapānam udumbarapānaṃ pāruṣikapānaṃ {MS parūṣaka-} mṛdvīkāpānaṃ kharjūrapānaṃ ca /",
    "K01vinv06_u:37": " (MSV I iii)",
    "K01vinv06_u:38": " antaroddānam* /",
    "K01vinv06_u:39": " cocaṃ mocaṃ ca kolaṃ ca aśvatthodumbareṇa ca /",
    "K01vinv06_u:40": " pāruṣikaṃ ca mṛdvīkā kharjūraṃ cāṣṭamaṃ matam* //",
    "K01vinv06_u:41": " sāptāhikaṃ sarpis tathā tailaṃ phāṇitaṃ madhu śarkarā /",
    "K01vinv06_u:42": " yāvajjīvikaṃ mūlabhaiṣajyaṃ gaṇḍabhaiṣajyaṃ patrabhaiṣajyaṃ puṣpabhaiṣajyaṃ phalabhaiṣajyaṃ paṃca jatūni pañca kṣārāḥ pañca lavaṇāni pañca kaṣāyāḥ",
    "K01vinv06_u:43": " tatra mūlabhaiṣajyaṃ mustaṃ vaco haridrārdrakam ativiṣā iti /",
    "K01vinv06_u:44": " yad vā punar anyad api mūlabhaiṣajyārthāya spharati nāmiṣārthāya /",
    "K01vinv06_u:45": " gaṇḍabhaiṣajyam* /",
    "K01vinv06_u:46": " candanaṃ cavikā padmakā devadāru guḍūcī dāruharidrā iti /",
    "K01vinv06_u:47": " yad vā punar anyad api gaṇḍabhaiṣajyārthāya spharati nāmiṣārthāya /",
    "K01vinv06_u:48": " patrabhaiṣajyam* /",
    "K01vinv06_u:49": " paṭolapatraṃ vāśikapatraṃ nimbapatraṃ kośātakīpatraṃ saptaparṇapatram iti /",
    "K01vinv06_u:50": " yad vā punar anyad api patrabhaiṣajyārthāya spharati nāmiṣārthāya /",
    "K01vinv06_u:51": " puṣpabhaiṣajyam* /",
    "K01vinv06_u:52": " pañca puṣpāṇi /",
    "K01vinv06_u:53": " vāśikapuṣpaṃ nimbapuṣpaṃ dhātukīpuṣpaṃ śaṭipuṣpaṃ {MS śikapuṣpaṃ nāgāpuṣpaṃ /",
    "K01vinv06_u:54": " } padmakesaram iti /",
    "K01vinv06_u:55": " yad vā punar anyad api puṣpabhaiṣajyārthāya spharati nāmiṣārthāya /",
    "K01vinv06_u:56": " phalabhaiṣajyam* /",
    "K01vinv06_u:57": " harītakīm āmalakaṃ vibhītakaṃ maricaṃ pippalī iti /",
    "K01vinv06_u:58": " yad vā punar anyad api phalabhaiṣajyārthāya spharati nāmiṣārthāya /",
    "K01vinv06_u:59": " pañca jatūni /",
    "K01vinv06_u:60": " hiṅguḥ sarjarasaḥ takas {MS tapa} takakarṇī tadāgataś ca /",
    "K01vinv06_u:61": " tatra hiṅguḥ hiṅguvṛkṣasya (MSV I iv) niryāsaḥ /",
    "K01vinv06_u:62": " sarjarasaḥ sālavṛkṣasya niryāsaḥ /",
    "K01vinv06_u:63": " tako lākṣās takakarṇī sikthaṃ tad āgatas tad anyeṣāṃ vṛkṣāṇāṃ niryāsaḥ /",
    "K01vinv06_u:64": " pañca kṣārāḥ katame /",
    "K01vinv06_u:65": " yavakṣāraḥ yāvaśūkakṣāraḥ sarjikākṣāras tilakṣāro vāsakākṣāraś ca /",
    "K01vinv06_u:66": " pañca lavaṇāni katamāni /",
    "K01vinv06_u:67": " saindhavaṃ viḍaṃ sauvarcalaṃ romakaṃ sāmudrakam* /",
    "K01vinv06_u:68": " pañca kaṣāyāḥ katame /",
    "K01vinv06_u:69": " āmrakaṣāyo nimbakaṣāyo jambūkaṣāyaḥ śirīṣakaṣāyaḥ kośambakaṣāyaś ca /",
    "K01vinv06_u:70": " tatra yac ca kālikaṃ yac ca yāmikaṃ yac ca sāptāhikaṃ yac ca yāvajjīvikaṃ tac cet kālikaṃ saṃsṛṣṭaṃ bhavati kāle paribhoktavyaṃ kālātikrāntaṃ na paribhoktavyam* /",
    "K01vinv06_u:71": " yac ca yāmikaṃ yac ca sāptāhikaṃ yac ca yāvajjīvikaṃ tac ced yāmikaṃ saṃsṛṣṭaṃ bhavati yāme paribhoktavaṃ yāmātikrāntaṃ na paribhoktavyam* /",
    "K01vinv06_u:72": " yac ca sāptāhikaṃ yac ca yāvajjīvikaṃ tac cet sāptāhikaṃ saṃsṛṣṭaṃ bhavati saptāhe paribhoktavyaṃ saptāhātikrāntaṃ na paribhoktavyam* /",
    "K01vinv06_u:73": " yāvajjīvikaṃ yāvajjīvikam adhiṣṭhāya paribhoktavyam* /",
    "K01vinv06_u:74": " evaṃ ca punar adhiṣṭheyam* /",
    "K01vinv06_u:75": " hastau prakṣālya pratigrāhayitvā bhikṣūṇāṃ purataḥ sthitvā idaṃ syād vacanīyam* /",
    "K01vinv06_u:76": " (MSV I v) samanvāharāyuṣman* /",
    "K01vinv06_u:77": " aham evaṃnāmā idaṃ bhaiṣajyaṃ yāvajjīvikam adhitiṣṭhāmi /",
    "K01vinv06_u:78": " teṣām arthāya sabrahmacāriṇāṃ ca evaṃ dvir api trir api /",
    "K01vinv06_u:79": " yathā yāvajjīvikam adhiṣṭhitam evaṃ yāmikaṃ sāptāhikaṃ vādhiṣṭheyam* /",
    "K01vinv06_u:80": " śrāvastyāṃ nidānam* /",
    "K01vinv06_u:81": " athānyatamasya bhikṣor vāyvābādhikaṃ glānyam utpannam* /",
    "K01vinv06_u:82": " sa vaidyasakāśam upasaṃkrāntaḥ /",
    "K01vinv06_u:83": " upasaṃkramya kathayati /",
    "K01vinv06_u:84": " vāyvābādhikaṃ (92v1 = GBM 6.767)",
    "K01vinv06_u:85": " glānyam utpannaṃ bhaiṣajyaṃ vyapadiśeti /",
    "K01vinv06_u:86": " sa kathayati /",
    "K01vinv06_u:87": " ārya vasāṃ sevasva svāsthyaṃ te bhaviṣyatīti /",
    "K01vinv06_u:88": " bhikṣur āha /",
    "K01vinv06_u:89": " bhadramukha kim ahaṃ puruṣādaḥ /",
    "K01vinv06_u:90": " sa kathayati /",
    "K01vinv06_u:91": " bhikṣo /",
    "K01vinv06_u:92": " idaṃ te bhaiṣajyaṃ na śakyam anyathā svasthena bhavitum iti /",
    "K01vinv06_u:93": " etat prakaraṇaṃ bhikṣavo bhagavata ārocayanti /",
    "K01vinv06_u:94": " bhagavān āha /",
    "K01vinv06_u:95": " yadi vaidyaḥ kathayati /",
    "K01vinv06_u:96": " idaṃ te bhikṣor bhaiṣajyaṃ na śakyam anyathā svasthena bhavitum iti sevitavyā vaseti /",
    "K01vinv06_u:97": " bhikṣavo na jānate /",
    "K01vinv06_u:98": " tair vaidyaḥ pṛṣṭaḥ /",
    "K01vinv06_u:99": " sa kathayati /",
    "K01vinv06_u:100": " ārya yuṣmākam eva śāstā sarvajñas tam eva gatvā pṛccheti /",
    "K01vinv06_u:101": " etat prakaraṇaṃ bhikṣavo bhagavata ārocayanti /",
    "K01vinv06_u:102": " bhagavān āha /",
    "K01vinv06_u:103": " pañca vasāḥ prasevitavyāḥ /",
    "K01vinv06_u:104": " katamāḥ pañca /",
    "K01vinv06_u:105": " matsyavasā śuśukāvasā śuśumāravasā rikṣavasā sūkaravasā ca /",
    "K01vinv06_u:106": " itīmāḥ pañca vasāḥ /",
    "K01vinv06_u:107": " akāle pakvā akāle parisrutā akāle pratigrāhitā akāle 'dhiṣṭhitā na paribhoktavyāḥ /",
    "K01vinv06_u:108": " kāle pakvā akāle parisrutā akāle pratigrāhitā akāle 'dhiṣṭhitā na paribhoktavyāḥ /",
    "K01vinv06_u:109": " kāle pakvāḥ kāle parisrutā akāle pratigrāhitā akāle 'dhiṣṭhitā na paribhoktavyāḥ /",
    "K01vinv06_u:110": " kāle pakvāḥ kāle parisrutāḥ kāle pratigrāhitāḥ kāle 'dhiṣṭhitās tailaparibhogena saptāhaṃ paribhoktavyā iti /",
    "K01vinv06_u:111": " tatas tena bhikṣuṇā vasā paribhuktā /",
    "K01vinv06_u:112": " svasthaḥ saṃvṛttaḥ /",
    "K01vinv06_u:113": " (MSV I vi) tena svasthībhūto 'smīty anyāvaśiṣṭā vasā choritā /",
    "K01vinv06_u:114": " yāvad aparasya bhikṣos tādṛśam eva glānyam utpannam* /",
    "K01vinv06_u:115": " so 'pi vaidyasakāśaṃ gatvā kathayati /",
    "K01vinv06_u:116": " bhadramukha mamaivaṃvidhaṃ glānyam utpannaṃ bhaiṣajyaṃ vyapadiśeti /",
    "K01vinv06_u:117": " tasyāpi tena vasā samādiṣṭā /",
    "K01vinv06_u:118": " sa tasya bhikṣoḥ sakāśaṃ gataḥ /",
    "K01vinv06_u:119": " sa kathayati /",
    "K01vinv06_u:120": " āyuṣmaṃs tvayā vasopayuktā mamāpi vaidyena vasā vyapadiṣṭā /",
    "K01vinv06_u:121": " asti kācid avaśiṣṭā vaseti /",
    "K01vinv06_u:122": " sa kathayati /",
    "K01vinv06_u:123": " āsīt sā tu mayā choritā /",
    "K01vinv06_u:124": " na śobhanaṃ kṛtam* /",
    "K01vinv06_u:125": " etat prakaraṇaṃ bhikṣavo bhagavata ārocayanti /",
    "K01vinv06_u:126": " bhagavān āha /",
    "K01vinv06_u:127": " na hi bhikṣuṇopayuktaśeṣā vasā chorayitavyā /",
    "K01vinv06_u:128": " vasādhārakasyāhaṃ bhikṣor āsamudācārikān dharmān prajñapayiṣyāmi /",
    "K01vinv06_u:129": " vasādhārakeṇa",
    "K01vinv06_u:130": " bhikṣuṇopayuktaśeṣā vasā yācitāny asya bhikṣor dātavyā /",
    "K01vinv06_u:131": " noced glānakalpikaśālāyāṃ sthāpayitavyā /",
    "K01vinv06_u:132": " yo 'rthī bhaviṣyati sa grahīṣyatīti /",
    "K01vinv06_u:133": " vasādhārako bhikṣur yathāprajñaptān āsamudācārikān dharmān na samādāya vartate sātisāro bhavati /",
    "K01vinv06_u:134": " bhagavān śrāvastyāṃ viharati jetavane 'nāthapiṇḍadasyārāme /",
    "K01vinv06_u:135": " tena khalu samayenānyatamasya bhikṣoḥ kacchūrogaḥ samutpannaḥ /",
    "K01vinv06_u:136": " sa vaidyasakāśam upasaṃkrāntaḥ /",
    "K01vinv06_u:137": " bhadramukha me kacchūrogaḥ samutpanno bhaiṣajyaṃ vyapadiśeti /",
    "K01vinv06_u:138": " sa kathayati /",
    "K01vinv06_u:139": " ārya kaṣāyaṃ sevasva /",
    "K01vinv06_u:140": " svāsthyaṃ te bhaviṣyati /",
    "K01vinv06_u:141": " bhadramukha kim ahaṃ kāmabhogī /",
    "K01vinv06_u:142": " sa kathayati /",
    "K01vinv06_u:143": " idaṃ te bhikṣor bhaiṣajyam* /",
    "K01vinv06_u:144": " na śakyam anyathā svasthena bhavitum* /",
    "K01vinv06_u:145": " etat prakaraṇaṃ bhikṣavo bhagavata ārocayanti /",
    "K01vinv06_u:146": " pūrvavad yāvac chāstā te (MSV I vii) sarvajñaḥ /",
    "K01vinv06_u:147": " tam eva gatvā pṛccheti /",
    "K01vinv06_u:148": " etat prakaraṇaṃ bhikṣavo bhagavata ārocayanti /",
    "K01vinv06_u:149": " bhagavān āha /",
    "K01vinv06_u:150": " pañca (fol. 93r1 = GBM 6.1055) kaṣāyāḥ /",
    "K01vinv06_u:151": " āmrakaṣāyāḥ pūrvavat* /",
    "K01vinv06_u:152": " tena bhikṣuṇā kaṣāyaṃ kalpīkṛtya gātraṃ ghṛṣṭam* /",
    "K01vinv06_u:153": " ekadhanībhūtam* /",
    "K01vinv06_u:154": " bhagavān āha /",
    "K01vinv06_u:155": " cūrṇaḥ kartavyaḥ /",
    "K01vinv06_u:156": " bhikṣavaḥ ārdram eva cūrṇayanti /",
    "K01vinv06_u:157": " piṇḍībhūtaḥ /",
    "K01vinv06_u:158": " bhagavān āha /",
    "K01vinv06_u:159": " śoṣayitavyaḥ /",
    "K01vinv06_u:160": " te ātape śoṣayanti /",
    "K01vinv06_u:161": " nirvīryaṃ bhavati /",
    "K01vinv06_u:162": " bhagavān āha /",
    "K01vinv06_u:163": " nātape śoṣayitavyaḥ /",
    "K01vinv06_u:164": " te chāyāyāṃ śoṣayanti /",
    "K01vinv06_u:165": " tathāpi pūyyati /",
    "K01vinv06_u:166": " bhagavān āha /",
    "K01vinv06_u:167": " chāyātape śoṣayitavya iti /",
    "K01vinv06_u:168": " bhikṣavaḥ kaṣāyeṇa gātraṃ mrakṣayitvā snānti /",
    "K01vinv06_u:169": " kaṣāyakṛtyaṃ na kurvanti /",
    "K01vinv06_u:170": " bhagavān āha /",
    "K01vinv06_u:171": " yāvad hastaparāmarśaṃ śodhayitavyam* /",
    "K01vinv06_u:172": " atha kaṣāyaṃ datvā snātavyam* /",
    "K01vinv06_u:173": " kaṣāyakṛtyaṃ karotīti {MS nākariṣyatīti} /",
    "K01vinv06_u:174": " bhikṣoḥ kaṣāyeṇa rogo vyupaśāntaḥ /",
    "K01vinv06_u:175": " tenāvaśiṣṭaḥ kaṣāyaḥ choritaḥ /",
    "K01vinv06_u:176": " yāvad aparasya bhikṣos tādṛśa eva rogaḥ prādurbhūtaḥ /",
    "K01vinv06_u:177": " sa vaidyasakāśaṃ gataḥ /",
    "K01vinv06_u:178": " pūrvavat* /",
    "K01vinv06_u:179": " sa mayā choritaḥ /",
    "K01vinv06_u:180": " na śobhanaṃ kṛtam* /",
    "K01vinv06_u:181": " etat prakaraṇaṃ bhikṣavo bhagavata ārocayanti /",
    "K01vinv06_u:182": " bhagavān āha /",
    "K01vinv06_u:183": " kaṣāyadhārakasyāhaṃ bhikṣor āsamudācārikān dharmān prajñapayiṣyāmi /",
    "K01vinv06_u:184": " kaṣāyadhārakeṇa bhikṣuṇā (MSV I viii)",
    "K01vinv06_u:185": " upayuktaśeṣaḥ kaṣāyo yo bhikṣur arthī tasya dātavyaḥ /",
    "K01vinv06_u:186": " glānakalpikaśālāyāṃ vā sthāpayitavyaḥ /",
    "K01vinv06_u:187": " kaṣāyadhārako bhikṣur yathāprajñaptān āsamudācārikān dharmān na samādāya vartate sātisāro bhavati /",
    "K01vinv06_u:188": " śrāvastyāṃ nidānam* /",
    "K01vinv06_u:189": " tena khalu samayenānyatamasya bhikṣor akṣirogaḥ prādurbhūtaḥ /",
    "K01vinv06_u:190": " sa vaidyasakāśam upasaṃkrāntaḥ /",
    "K01vinv06_u:191": " bhadramukha akṣirogo me prādurbhūtaḥ /",
    "K01vinv06_u:192": " bhaiṣajyaṃ vyapadiśeti /",
    "K01vinv06_u:193": " sa kathayati /",
    "K01vinv06_u:194": " ārya añjanaṃ pratisevasva /",
    "K01vinv06_u:195": " svāsthyaṃ te bhaviṣyati /",
    "K01vinv06_u:196": " bhadramukha kiṃ vayaṃ kāmabhoginaḥ /",
    "K01vinv06_u:197": " ārya idaṃ te bhaiṣajyam* /",
    "K01vinv06_u:198": " na śakyam anyathā svasthena bhavitum* /",
    "K01vinv06_u:199": " etat prakaraṇaṃ bhikṣavo bhagavata ārocayanti /",
    "K01vinv06_u:200": " bhagavān āha /",
    "K01vinv06_u:201": " vaidyopadeśenāñjanaṃ sevitavyam* /",
    "K01vinv06_u:202": " te na jānanti /",
    "K01vinv06_u:203": " tair vaidyaḥ pṛṣṭaḥ /",
    "K01vinv06_u:204": " sa kathayati /",
    "K01vinv06_u:205": " ārya śāstā te sarvajñaḥ /",
    "K01vinv06_u:206": " tam eva gatvā pṛccheti /",
    "K01vinv06_u:207": " etat prakaraṇaṃ bhikṣavo bhagavata ārocayanti /",
    "K01vinv06_u:208": " bhagavān āha /",
    "K01vinv06_u:209": " pañcāñjanāni /",
    "K01vinv06_u:210": " puṣpāñjanaṃ rasāñjanaṃ cūrṇāñjanaṃ guṭikāñjanaṃ sauvīrakāñjanam* /",
    "K01vinv06_u:211": " tena sevitam* /",
    "K01vinv06_u:212": " svasthībhūtaḥ /",
    "K01vinv06_u:213": " tenāvaśiṣṭam añjanaṃ yatra tatra vā sthāpitaṃ vinaṣṭam* /",
    "K01vinv06_u:214": " yāvad aparasya bhikṣor akṣirogaḥ prādurbhūtaḥ /",
    "K01vinv06_u:215": " sa tatsakāśam upasaṃkrāntaḥ /",
    "K01vinv06_u:216": " āyuṣman mamāpy akṣirogaḥ prādurbhūtaḥ /",
    "K01vinv06_u:217": " asti tava kiñcid añjanam avaśiṣṭam* /",
    "K01vinv06_u:218": " sa samanveṣayati /",
    "K01vinv06_u:219": " na labhate /",
    "K01vinv06_u:220": " sa kathayati /",
    "K01vinv06_u:221": " āyuṣman añjanam (MSV I ix) āsīt* /",
    "K01vinv06_u:222": " idānīṃ tu na labhyate /",
    "K01vinv06_u:223": " etat prakaraṇaṃ bhikṣavo bhagavata ārocayanti /",
    "K01vinv06_u:224": " bhagavān āha /",
    "K01vinv06_u:225": " na bhikṣuṇā añjanaṃ yatra vā tatra vā sthāpayitavyam* /",
    "K01vinv06_u:226": " añjanadhārakasyāhaṃ bhikṣor āsamudācārikān dharmān prajñapayiṣyāmi /",
    "K01vinv06_u:227": " añjanadhārakair bhikṣubhir añjanāni evam evaṃ sthāpayitavyāni /",
    "K01vinv06_u:228": " puṣpāñjanaṃ pātre (fol. 93v1 = GBM 6.1056)",
    "K01vinv06_u:229": " rasāñjanaṃ samudgake sthāpayitavyam* /",
    "K01vinv06_u:230": " cūrṇāñjanaṃ guṭikāñjanaṃ sauvīrakaṃ ca puṭikāṃ baddhvā nāgadantake sthāpayitavyam* /",
    "K01vinv06_u:231": " añjanadhārakasya bhikṣor āsamudācārikā dharmā mayā prajñaptāḥ /",
    "K01vinv06_u:232": " etān na samādāya sthāpayati sātisāro bhavati /",
    "K01vinv06_u:233": " śrāvastyāṃ nidānam* /",
    "K01vinv06_u:234": " āyuṣmān saikata unmattaḥ kṣiptacittas tena tenāhiṇḍate /",
    "K01vinv06_u:235": " sa brāhmaṇagṛhapatis taṃ dṛṣṭvā āha /",
    "K01vinv06_u:236": " eṣa āyuṣmān kasya putraḥ /",
    "K01vinv06_u:237": " apare āhuḥ /",
    "K01vinv06_u:238": " amukasya gṛhapateḥ /",
    "K01vinv06_u:239": " te kathayanti /",
    "K01vinv06_u:240": " śākyaputrīyaśramaṇā anāthā apy apravrajitāḥ /",
    "K01vinv06_u:241": " yadi na pravrajito 'bhaviṣyat* jñātibhir asya cikitsā kṛtābhaviṣyat* /",
    "K01vinv06_u:242": " etat prakaraṇaṃ bhikṣavo bhagavata ārocayanti /",
    "K01vinv06_u:243": " bhagavān āha /",
    "K01vinv06_u:244": " evaṃ sati bhikṣavaḥ saikatasya bhikṣor glānyanirūpaṇāya praṣṭavyam* /",
    "K01vinv06_u:245": " atha te vaidyasakāśam upasaṃkrāntāḥ /",
    "K01vinv06_u:246": " bhadramukha asyaivam evaṃ ca glānyam* /",
    "K01vinv06_u:247": " bhaiṣajyaṃ vyapadiśa /",
    "K01vinv06_u:248": " ārya āmamāṃsaṃ paribhuñjatu /",
    "K01vinv06_u:249": " svastho bhaviṣyati /",
    "K01vinv06_u:250": " bhadramukha kim asau puruṣādaḥ /",
    "K01vinv06_u:251": " ārya na śakyam anyathā svasthena bhavitum* /",
    "K01vinv06_u:252": " etat prakaraṇaṃ bhikṣavo bhagavata ārocayanti /",
    "K01vinv06_u:253": " (MSV I x) bhagavān āha /",
    "K01vinv06_u:254": " yady evaṃ bhaiṣajyaṃ sevitavyam* /",
    "K01vinv06_u:255": " na śakyam anyathā svasthena bhavitum* /",
    "K01vinv06_u:256": " māṃsaṃ dātavyam* /",
    "K01vinv06_u:257": " bhikṣavas tathā evānuprayacchanti /",
    "K01vinv06_u:258": " na khādati /",
    "K01vinv06_u:259": " bhagavān āha /",
    "K01vinv06_u:260": " akṣiṇī paṭṭakena baddhvā dātavyam* /",
    "K01vinv06_u:261": " tair dattam* /",
    "K01vinv06_u:262": " atiśīghraṃ paṭṭako muktaḥ /",
    "K01vinv06_u:263": " tena hastau liptau dṛṣṭau /",
    "K01vinv06_u:264": " tena vāntam* /",
    "K01vinv06_u:265": " bhagavān āha /",
    "K01vinv06_u:266": " sadyo na moktavyaḥ /",
    "K01vinv06_u:267": " atha cet* sadyo moktavyas tadā tasya hastau tadagrataḥ suśuddhe pānīye sthāpayitvā paścāt* paṭṭako moktavyaḥ /",
    "K01vinv06_u:268": " sa svasthībhūtaḥ /",
    "K01vinv06_u:269": " tasya sa eva dohadaḥ saṃvṛttaḥ /",
    "K01vinv06_u:270": " etat prakaraṇaṃ bhikṣavo bhagavata ārocayanti /",
    "K01vinv06_u:271": " bhagavān āha /",
    "K01vinv06_u:272": " yadā svasthībhūtas tadā evaṃ śikṣāṃ samādāya tat samavasthānam ācaritavyam* /",
    "K01vinv06_u:273": " adhyācarati sātisāro bhavati /",
    "K01vinv06_u:274": " rājagṛhe nidānam* /",
    "K01vinv06_u:275": " āyuṣmān pilindavatso yataḥ pravrajito bahvābādhaḥ /",
    "K01vinv06_u:276": " sa bhikṣubhir ucyate /",
    "K01vinv06_u:277": " sthavira evaṃ te ābādhaḥ /",
    "K01vinv06_u:278": " sa kathayati /",
    "K01vinv06_u:279": " āyuṣmantaḥ satatam ahaṃ bahvābādhaḥ /",
    "K01vinv06_u:280": " niryāṇaprakaraṇaṃ nāsti /",
    "K01vinv06_u:281": " te kathayanti /",
    "K01vinv06_u:282": " sthavira purā kiṃ dhṛtam* /",
    "K01vinv06_u:283": " sa kathayati /",
    "K01vinv06_u:284": " bhaiṣajyaṃ kacchapuṭam* /",
    "K01vinv06_u:285": " idānīṃ kiṃ na dhārayasi /",
    "K01vinv06_u:286": " bhagavatā nānujñātam* /",
    "K01vinv06_u:287": " etat prakaraṇaṃ bhikṣavo bhagavata ārocayanti /",
    "K01vinv06_u:288": " bhagavān āha /",
    "K01vinv06_u:289": " evaṃ saty anujñātam* /",
    "K01vinv06_u:290": " bhikṣūṇāṃ bhaiṣajyaṃ kacchapuṭaṃ dhārayitavyam* /",
    "K01vinv06_u:291": " bhikṣūṇāṃ mūlapuṣpagaṇḍaphalabhaiṣajyāni dhārayitavyāni /",
    "K01vinv06_u:292": " te sarvatra bhaiṣajyāni kacchapuṭe na dāpayanti /",
    "K01vinv06_u:293": " bhagavān āha /",
    "K01vinv06_u:294": " phalabhaiṣajyāni kacchapuṭe sthāpayitavyāni /",
    "K01vinv06_u:295": " mūlapuṣpagaṇḍabhaiṣajyāni (MSV I xi)",
    "K01vinv06_u:296": " varaṇḍikāṃ baddhvā nāgadantake sthāpayitavyāni /",
    "K01vinv06_u:297": " bhagavān āha /",
    "K01vinv06_u:298": " kāle kāle śoṣayitavyāni /",
    "K01vinv06_u:299": " te ātape śoṣayanti /",
    "K01vinv06_u:300": " nirvīryaṃ bhavati /",
    "K01vinv06_u:301": " bhagavān āha /",
    "K01vinv06_u:302": " nātape śoṣayitavyam* /",
    "K01vinv06_u:303": " chāyāyāṃ śoṣayanti /",
    "K01vinv06_u:304": " tathāpi pūyyati /",
    "K01vinv06_u:305": " bhagavān āha /",
    "K01vinv06_u:306": " chāyātape śoṣayitavyam* /",
    "K01vinv06_u:307": " {the following first two lines of fol. 94r have not been transliterated by Dutt} te praviṣajitvā gacchanti /",
    "K01vinv06_u:308": " vātavarṣam āgacchati na praveśayanti /",
    "K01vinv06_u:309": " bhagavān āha //",
    "K01vinv06_u:310": " praveśayitavyaṃ /",
    "K01vinv06_u:311": " uktaṃ bhagavatā praveśayitavyam iti /",
    "K01vinv06_u:312": " te na jānanti kena praveśayitavyam iti /",
    "K01vinv06_u:313": " bhagavān āha /",
    "K01vinv06_u:314": " ā .. .. .. .. .. .. .. .. .. + + + + + + + + na bhavati /",
    "K01vinv06_u:315": " śrāmaṇerakena /",
    "K01vinv06_u:316": " śrāmaṇerako na bhavati svayam eva praveśayitavyaṃ /",
    "K01vinv06_u:317": " miśrībhavanti /",
    "K01vinv06_u:318": " bhikṣavaḥ saṃpṛṣṭā iti kṛtvā na paribhuṃjanti /",
    "K01vinv06_u:319": " bhagavān āha /",
    "K01vinv06_u:320": " vicīya vicīya paribhoktavyaṃ nātra kaukṛtyaṃ karaṇīyam* //",
    "K01vinv06_u:321": " śrāvastyāṃ nidānam* /",
    "K01vinv06_u:322": " yasmād āyuṣmān (fol. 94r3 = GBM 6.769)",
    "K01vinv06_u:323": " revato yatra kvacana kāṃkṣī tasya kāṃkṣārevataḥ kāṃkṣārevata iti saṃjñā saṃvṛttā /",
    "K01vinv06_u:324": " sa pūrvāhṇe nivāsya pātracīvaram ādāya śrāvastīṃ piṇḍāya praviṣṭaḥ /",
    "K01vinv06_u:325": " so 'nupūrveṇa guḍaśālāṃ gato yāvat paśyati kaṇena guḍaṃ badhyamānam* /",
    "K01vinv06_u:326": " sa kathayati /",
    "K01vinv06_u:327": " bhavanto mā kaṇena guḍaṃ bandhata /",
    "K01vinv06_u:328": " ārya asti kiṃcid anyaṃ bandhaṃ jānāsi /",
    "K01vinv06_u:329": " nāham anyaṃ bandhaṃ jānāmi /",
    "K01vinv06_u:330": " api tu vayam akāle paribhuṃjāmaḥ /",
    "K01vinv06_u:331": " ārya kāle vākāle vā paribhuñja /",
    "K01vinv06_u:332": " eṣo 'sya bandho 'nyathā bandhaṃ na gacchati /",
    "K01vinv06_u:333": " apareṇa samayena saṃghasya guḍakhādanīyaṃ saṃpannam* /",
    "K01vinv06_u:334": " sa na khādati /",
    "K01vinv06_u:335": " tasya sārdhaṃvihāryantevāsikāḥ kathayanti /",
    "K01vinv06_u:336": " ārya saṃghasya guḍakhādanīyaṃ saṃpannaṃ paribhuñja /",
    "K01vinv06_u:337": " sa kathayati /",
    "K01vinv06_u:338": " bhadramukhāḥ sāmiṣam etat* /",
    "K01vinv06_u:339": " te 'pi na bhuñjate /",
    "K01vinv06_u:340": " anyair bhikṣubhir ucyante /",
    "K01vinv06_u:341": " āyuṣmantaḥ saṃghasya guḍakhādanīyaṃ saṃpannaṃ kiṃ na paribhuñjata /",
    "K01vinv06_u:342": " te kathayanti /",
    "K01vinv06_u:343": " upādhyāyaḥ kathayati sāmiṣam etat* /",
    "K01vinv06_u:344": " tair api na paribhuktam* /",
    "K01vinv06_u:345": " mahāparivāraḥ saḥ /",
    "K01vinv06_u:346": " tair na paribhuktam iti yadbhūyasā sarvasaṃghena na paribhuktam* /",
    "K01vinv06_u:347": " etat prakaraṇaṃ bhikṣavo bhagavata (MSV I xii)",
    "K01vinv06_u:348": " ārocayanti bhagavān āha /",
    "K01vinv06_u:349": " na labhyante nāmiṣeṇāmiṣakṛtyaṃ kartum* /",
    "K01vinv06_u:350": " āgārapariśuddham iti kṛtvā paribhoktavyaṃ nātra kaukṛtyaṃ karaṇīyam* /",
    "K01vinv06_u:351": " śrāvastyāṃ nidānam* /",
    "K01vinv06_u:352": " athāyuṣmān revataḥ pūrvāhṇe nivāsya pātracīvaram ādāya śrāvastyāṃ piṇḍāya praviṣṭaḥ /",
    "K01vinv06_u:353": " so 'nupūrveṇa vīthīṃ gataḥ /",
    "K01vinv06_u:354": " tena gāṃdhiko dṛṣṭaḥ saktuṃ spṛṣṭvā guḍaṃ spṛśati /",
    "K01vinv06_u:355": " sa kathayati /",
    "K01vinv06_u:356": " bhadramukha mā saktuṃ spṛṣṭvā guḍaṃ spṛśa /",
    "K01vinv06_u:357": " asmābhir akāle paribhoktavyam* /",
    "K01vinv06_u:358": " sa kathayati /",
    "K01vinv06_u:359": " ārya ko mama muhur muhur hastaśaucaṃ dadāti /",
    "K01vinv06_u:360": " apareṇa samayena saṃghasya guḍakhādanīyaṃ saṃpannam* /",
    "K01vinv06_u:361": " sa na paribhuñjati /",
    "K01vinv06_u:362": " sārdhaṃvihāryantevāsinaḥ kathayanti /",
    "K01vinv06_u:363": " ārya saṃghasya guḍakhādanīyaṃ saṃpannaṃ kiṃ na khādasi /",
    "K01vinv06_u:364": " sa kathayati /",
    "K01vinv06_u:365": " bhadramukhāḥ sāmiṣam etat* /",
    "K01vinv06_u:366": " tair api na paribhuktam* /",
    "K01vinv06_u:367": " te bhikṣubhir ucyante /",
    "K01vinv06_u:368": " āyuṣmantaḥ saṃghasya guḍakhādanīyaṃ saṃpannam* /",
    "K01vinv06_u:369": " kiṃ na paribhuñjata /",
    "K01vinv06_u:370": " te kathayanti /",
    "K01vinv06_u:371": " upādhyāyaḥ kathayati sāmiṣam etat* /",
    "K01vinv06_u:372": " tair api na paribhuktam* /",
    "K01vinv06_u:373": " mahāparivāraḥ saḥ /",
    "K01vinv06_u:374": " tair na paribhuktam iti yadbhūyasā sarvasaṃghena na paribhuktam* /",
    "K01vinv06_u:375": " etat prakaraṇaṃ bhikṣavo bhagavata ārocayanti /",
    "K01vinv06_u:376": " bhagavān āha /",
    "K01vinv06_u:377": " na labhyante nāmiṣeṇāmiṣakṛtyaṃ kartum* /",
    "K01vinv06_u:378": " āgārapariśuddham (fol. 94v1 = GBM 6.768)",
    "K01vinv06_u:379": " iti kṛtvā paribhoktavyam* /",
    "K01vinv06_u:380": " nātra kaukṛtyaṃ karaṇīyam* /",
    "K01vinv06_u:381": " (MSV I xiii) śrāvastyāṃ nidānam* /",
    "K01vinv06_u:382": " āyuṣmataḥ śāriputrasya vāyvābādhikaṃ glānyam utpannam* /",
    "K01vinv06_u:383": " āyuṣmān mahāmaudgalyāyanaḥ saṃlakṣayati /",
    "K01vinv06_u:384": " bahuśo mayā āyuṣmataḥ śāriputrasya paricaryā kṛtā na tu kadācid vaidyaḥ pṛṣṭaḥ /",
    "K01vinv06_u:385": " yanv aham idānīṃ vaidyaṃ pṛccheyam* /",
    "K01vinv06_u:386": " sa vaidyasakāśam upasaṃkrāntaḥ /",
    "K01vinv06_u:387": " bhadramukha āyuṣmataḥ śāriputrasyedaṃ cedaṃ ca glānyam utpannaṃ tasyānulomikabhaiṣajyam upadiśeti /",
    "K01vinv06_u:388": " sa kathayati /",
    "K01vinv06_u:389": " ārya lavaṇaṃ sauvīrakaṃ bhaiṣajyaṃ bhaviṣyatīti /",
    "K01vinv06_u:390": " tena sauvīrakaṃ samudānītam* /",
    "K01vinv06_u:391": " lavaṇaṃ nāsti /",
    "K01vinv06_u:392": " sa lavaṇaṃ paryeṣitum ārabdhaḥ /",
    "K01vinv06_u:393": " āyuṣmatā pilindavatsenoktaḥ /",
    "K01vinv06_u:394": " asti āyuṣman mama śṛṅgāpuṭaṃ lavaṇaṃ yāvajjīvam adhiṣṭhitam* /",
    "K01vinv06_u:395": " yadi bhagavān anujānīte dadāmīti śāriputreṇa śrutam* /",
    "K01vinv06_u:396": " sa kathayati /",
    "K01vinv06_u:397": " mama mānasa āyuṣmān mahāmaudgalyāyana evaṃ bhavati /",
    "K01vinv06_u:398": " na labhyaṃ kālikena yāvajjīvikaṃ paribhoktum* /",
    "K01vinv06_u:399": " etat prakaraṇam āyuṣmān mahāmaudgalyāyano bhagavata ārocayati /",
    "K01vinv06_u:400": " bhagavān āha /",
    "K01vinv06_u:401": " na labhyaṃ maudgalyāyana yac ca kālikaṃ yac ca yāmikaṃ yac ca sāptāhikaṃ yac ca yāvajjīvikam adhiṣṭhitam* /",
    "K01vinv06_u:402": " tatra maudgalyāyana yac ca yāmikaṃ yac ca sāptāhikaṃ yac ca yāvajjīvikaṃ tac cet",
    "K01vinv06_u:403": " kālikena saṃsṛṣṭaṃ bhavati kālikasaṃsṛṣṭam iti kṛtvā kāle paribhoktavyaṃ kālātikrāntaṃ",
    "K01vinv06_u:404": " na paribhoktavyam* /",
    "K01vinv06_u:405": " yac ca yāmikaṃ yac ca sāptāhikaṃ yac ca yāvajjīvikaṃ tac ca yāmikena saṃsṛṣṭam iti kṛtvā yāmaṃ paribhoktavyaṃ yāmātikrāntaṃ (MSV I xiv)",
    "K01vinv06_u:406": " na paribhoktavyam* /",
    "K01vinv06_u:407": " yac ca sāptāhikaṃ yac ca yāvajjīvikaṃ tac cet sāptāhikena saṃsṛṣṭaṃ bhavati sāptāhikasaṃsṛṣṭam",
    "K01vinv06_u:408": " iti kṛtvā sāptāhaṃ paribhoktavyaṃ saptāhātikrāntaṃ na paribhoktavyam* {MS adds saptāhasyātyayān",
    "K01vinv06_u:409": " na paribhoktavyam*} /",
    "K01vinv06_u:410": " yan nu yāvajjīvikaṃ tad yāvajjīvikaṃ paribhoktavyam* /",
    "K01vinv06_u:411": " anyathā paribhuñjati sātisāro bhavati /",
    "K01vinv06_u:412": " uddānam* /",
    "K01vinv06_u:413": " mahāseno māṃsamarśo vātavyādhiś ca pūrṇakaḥ / ..... //",
    "K01vinv06_u:414": " buddho bhagavān kāśīṣu janapadeṣu cārikāṃ caran vārāṇasīm anuprāptaḥ /",
    "K01vinv06_u:415": " vārāṇasyāṃ viharati ṛṣivadane mṛgadāve /",
    "K01vinv06_u:416": " vārāṇasyāṃ mahāseno nāma gṛhapatiḥ prativasati āḍhyo mahādhano mahābhogaḥ /",
    "K01vinv06_u:417": " tasya patnī mahāsenā nāma /",
    "K01vinv06_u:418": " sa sapatnīkaḥ śrāddho bhadraḥ kalyāṇāśayaḥ /",
    "K01vinv06_u:419": " tena srutam* /",
    "K01vinv06_u:420": " bhagavān kāśīṣu janapadeṣu cārikāṃ caran vārāṇasīm anuprāptaḥ /",
    "K01vinv06_u:421": " vārāṇasyāṃ viharati ṛṣivadane mṛgadāve iti /",
    "K01vinv06_u:422": " śrutvā ca punar apy etad abhavat* /",
    "K01vinv06_u:423": " bahuśo mayā bhagavān antargṛhe upanimantrito na tv eva sarvopakaraṇaiḥ pravāritaḥ /",
    "K01vinv06_u:424": " yanv aham etarhi bhagavantaṃ traimāsīṃ sarvopakaraṇaiḥ pravārayeyam iti viditvā yena bhagavāṃs tenopasaṃkrāntaḥ /",
    "K01vinv06_u:425": " upasaṃkramya bhagavataḥ pādau śirasā vanditvā ekānte niṣaṇṇaḥ /",
    "K01vinv06_u:426": " [folios 95 to 140 are missing]",
    "K01vinv06_u:427": " (fol. 141r3 = GBM 6.950; MSV I A) adrākṣīd bhagavān dūrād eva nīlanīlāṃ vanarājim* /",
    "K01vinv06_u:428": " dṛṣṭvā ca punar vajrapāṇiṃ yakṣam āmantrayate /",
    "K01vinv06_u:429": " paśyasi tvaṃ vajrapāṇe nīlanīlām etāṃ vanarājim* /",
    "K01vinv06_u:430": " paśyāmi bhadanta /",
    "K01vinv06_u:431": " eṣa vajrapāṇe kāśmīramaṇḍalam* /",
    "K01vinv06_u:432": " mama varṣaśataparinirvṛtasya mādhyandino nāma bhikṣur bhaviṣyaty ānandasya bhikṣoḥ sārdhaṃvihārī /",
    "K01vinv06_u:433": " sa huluṭaṃ duṣṭanāgaṃ vineṣyati /",
    "K01vinv06_u:434": " atha paryaṅkaṃ baddhvā samagre kāśmīramaṇḍale śāsanaṃ praveśayiṣyati /",
    "K01vinv06_u:435": " vipaśyanānukūlānāṃ śayanāsanaṃ yaduta kāśmīramaṇḍalam* /",
    "K01vinv06_u:436": " ṣaṣṭigrāmasahasrāṇi ṣaṣṭigrāmaśatāni ca /",
    "K01vinv06_u:437": " ṣaṣṭir grāmās trayo grāmā hy etat kāśmīramaṇḍalam* /",
    "K01vinv06_u:438": " bhraṣṭālāyām ṛṣir vinītaḥ āpannakaś ca yakṣaḥ saparivāraḥ /",
    "K01vinv06_u:439": " kanthāyāṃ yakṣiṇī saparivārā vinītā /",
    "K01vinv06_u:440": " dhānyapuram anuprāptaḥ /",
    "K01vinv06_u:441": " dhānyapure senarājaḥ paramasatyeṣu pratiṣṭhāpitaḥ /",
    "K01vinv06_u:442": " naitarīm anuprāptaḥ /",
    "K01vinv06_u:443": " naitaryām anyatamaḥ kumbhakāraḥ /",
    "K01vinv06_u:444": " so 'tīva śilpamadamattaḥ /",
    "K01vinv06_u:445": " śuṣkāṇi bhājanāni cakrād avatārayati /",
    "K01vinv06_u:446": " bhagavāṃs tasya vinayakālaṃ jñātvā kumbhakāraveṣaṃ gṛhītvā tena sārdhaṃ jalpaṃ kartum ārabdhaḥ /",
    "K01vinv06_u:447": " tvaṃ kīdṛśāni bhājanāni cakrād avatārayasi /",
    "K01vinv06_u:448": " sa kathayati /",
    "K01vinv06_u:449": " śuṣkāṇi /",
    "K01vinv06_u:450": " aham api śuṣkāṇy avatārayāmi /",
    "K01vinv06_u:451": " samas tvaṃ mayā /",
    "K01vinv06_u:452": " kim etad bhaṅgureṇa /",
    "K01vinv06_u:453": " ahaṃ dantamayāny api avatārayāmi /",
    "K01vinv06_u:454": " tvaṃ mattaḥ kuśalataro 'si /",
    "K01vinv06_u:455": " na kevalaṃ dantamayāni suvarṇaraupyavaiḍūryasphaṭikamayāny api /",
    "K01vinv06_u:456": " so 'bhiprasannaḥ /",
    "K01vinv06_u:457": " tato bhagavatā kumbhakāraveṣam (MSV I B)",
    "K01vinv06_u:458": " antardhāpya svaveṣeṇa sthitvā saparijanaḥ satyeṣu pratiṣṭhāpitaḥ /",
    "K01vinv06_u:459": " śādvalām anuprāptaḥ /",
    "K01vinv06_u:460": " śādvalāyāṃ mahāyakṣaparivāraḥ śaraṇagamanaśikṣāpadeṣu pratiṣṭhāpitaḥ pālitakoṭo nāgapālakaś ca /",
    "K01vinv06_u:461": " nandivardhanam anuprāptaḥ /",
    "K01vinv06_u:462": " nandivardhane bhavadevo rājā saparivāraḥ satyeṣu pratiṣṭhāpitaḥ sasaptamātaṅgaputro bhūpayakṣaś ca /",
    "K01vinv06_u:463": " tatrāśvakapunarvasukau (fol. 141v1 = GBM 6.951)",
    "K01vinv06_u:464": " nāgayonāv upapannau /",
    "K01vinv06_u:465": " dvādaśānāṃ varṣāṇām atyayāt kṣubdhau /",
    "K01vinv06_u:466": " tāv evam āhatuḥ /",
    "K01vinv06_u:467": " nāvayor bhagavatā dharmo deśito yenāvāṃ vinipatitau nāgayonau jātau /",
    "K01vinv06_u:468": " kathaṃ vayam asya deśanāṃ jñāsyāmaḥ /",
    "K01vinv06_u:469": " bhagavata etad abhavat* /",
    "K01vinv06_u:470": " tayor mahānubhāvaḥ /",
    "K01vinv06_u:471": " sthānam etad vidyate yat parinirvṛtasya me śāsanaṃ bhasma kariṣyata iti viditvā yenāśvakapunarvasukayor bhavanaṃ tenopasaṃkrāntaḥ /",
    "K01vinv06_u:472": " upasaṃkramyāśvakapunarvasukābhyāṃ catuṣpadiko dharmaparyāyo deśitaḥ /",
    "K01vinv06_u:473": " etasya vyākhyāṃ jñāsyatha /",
    "K01vinv06_u:474": " ke vayaṃ saddharmasya jñātāra iti viditvā tatraiva nimagnau /",
    "K01vinv06_u:475": " tayor etad abhavat* /",
    "K01vinv06_u:476": " deśito 'smākaṃ bhagavatā dharmaḥ /",
    "K01vinv06_u:477": " asmābhis tu na vijñāta iti /",
    "K01vinv06_u:478": " bhagavatā tasminn eva pradeśo pratimaikā dattā /",
    "K01vinv06_u:479": " aśvakapunarvasukau tatra punar nimajjataḥ /",
    "K01vinv06_u:480": " adyāpi bhagavāṃs tiṣṭhatīti tasminn eva pradeśe /",
    "K01vinv06_u:481": " bhagavatā nālī udaryā ca yakṣiṇī vinītā /",
    "K01vinv06_u:482": " kuntīnagaram anuprāptaḥ /",
    "K01vinv06_u:483": " kuntīnagare kuntī yakṣiṇī iti khyātā krodhānvitā caṇḍā ca prativasati /",
    "K01vinv06_u:484": " kuntīnagarasya brāhmaṇagṛhapatīnāṃ jātāni jātāny apatyāni bhakṣayati /",
    "K01vinv06_u:485": " aśrauṣuḥ kauntīnāgarā brāhmaṇagṛhapatayo bhagavān kuntīnagaram anuprāptaḥ /",
    "K01vinv06_u:486": " tasmin pradeśe tiṣṭhatīti śrutvā te sannipatitāḥ kuntīnagarān nirgatāḥ /",
    "K01vinv06_u:487": " (MSV I 1) yena bhagavāṃs tenopasaṃkrāntāḥ /",
    "K01vinv06_u:488": " upasaṃkramya bhagavataḥ pādau śirasā vanditvaikānte niṣaṇṇāḥ /",
    "K01vinv06_u:489": " ekāntaniṣaṇṇānāṃ kauntīnāgarāṇāṃ brāhmaṇagṛhapatīnāṃ bhagavān* dharmyayā kathayā pūrvavad yāvat saṃpraharṣya tūṣṇīm* /",
    "K01vinv06_u:490": " atha śrāddhā brāhmaṇagṛhapataya utthāyāsanād ekāṃsam uttarāsaṃgaṃ kṛtvā yena bhagavāṃs tenāñjaliṃ praṇamya bhagavantam idam avocan* /",
    "K01vinv06_u:491": " adhivāsayatv asmākaṃ bhagavān* śvo 'ntargṛhe bhaktena sārdhaṃ bhikṣusaṃgheneti /",
    "K01vinv06_u:492": " atha bhagavantaṃ bhuktavantaṃ dhautahastam apanītapātraṃ niṣaṇṇaṃ viditvā sauvarṇaṃ bhṛṅgāraṃ gṛhītvā bhagavataḥ purataḥ sthitvā yācamāna evaṃ cāha /",
    "K01vinv06_u:493": " bhagavatā te te duṣṭanāgā duṣṭayakṣā vinītāḥ /",
    "K01vinv06_u:494": " iyaṃ bhadanta kuntī yakṣiṇī asmākaṃ dīrgharātram asapatnānāṃ sapatnī adrugdhānāṃ drogdhrī jātāni jātāny apatyāni harati /",
    "K01vinv06_u:495": " aho vata bhagavān kuntīṃ yakṣiṇīṃ vinayed anukampām upādāyeti /",
    "K01vinv06_u:496": " tena khalu samayena kuntī yakṣiṇī tasyām eva parṣadi sanniṣaṇṇābhūt* sannipatitā /",
    "K01vinv06_u:497": " tatra bhagavān yakṣīṇīm āmantrayate /",
    "K01vinv06_u:498": " śrutaṃ te kunti /",
    "K01vinv06_u:499": " śrutaṃ me bhagavan* /",
    "K01vinv06_u:500": " śrutaṃ te kunti /",
    "K01vinv06_u:501": " śrutaṃ me sugata /",
    "K01vinv06_u:502": " virama tvam asmāt pāpakād asaddharmāt* /",
    "K01vinv06_u:503": " samayenāhaṃ bhadanta (fol. 142r1 = GBM 6.952)",
    "K01vinv06_u:504": " viraṃsyāmi yady ete mamārthāya vihāraṃ kārayanti /",
    "K01vinv06_u:505": " tatra bhagavān kauntīnāgarān brāhmaṇagṛhapatīn āmantrayate /",
    "K01vinv06_u:506": " śrutaṃ vo brāḥmaṇagṛhapatayaḥ /",
    "K01vinv06_u:507": " śrutaṃ bhagavan* /",
    "K01vinv06_u:508": " kathaṃ vo 'tra bhavati /",
    "K01vinv06_u:509": " kariṣyāmo bhagavan* /",
    "K01vinv06_u:510": " atha bhagavān kuntīṃ yakṣīṇīṃ saparivārāṃ vinīya prakrāntaḥ /",
    "K01vinv06_u:511": " bhagavān kharjūrikām",
    "K01vinv06_u:512": " anuprāptaḥ /",
    "K01vinv06_u:513": " khajūrikāyāṃ bāladārakān pāṃsustūpakaiḥ krīḍato 'drākṣīt* /",
    "K01vinv06_u:514": " bhagavān bāladārakān pāṃsustūpakaiḥ krīḍato dṛṣṭvā ca (MSV I 2)",
    "K01vinv06_u:515": " punar vajrapāṇiṃ yakṣam āmantrayate /",
    "K01vinv06_u:516": " paśyasi tvaṃ vajrapāṇe bāladārakān pāṃsustūpakaiḥ krīḍataḥ /",
    "K01vinv06_u:517": " evaṃ bhadanta /",
    "K01vinv06_u:518": " eṣa caturvarṣaśataparinirvṛtasya mama vajrapāṇe kuśanavaṃśyaḥ kaniṣko nāma rājā bhaviṣyati /",
    "K01vinv06_u:519": " so 'smin pradeśe stūpaṃ pratiṣṭhāpayati /",
    "K01vinv06_u:520": " tasya kaniṣkastūpa iti saṃjñā bhaviṣyati /",
    "K01vinv06_u:521": " mayi ca parinirvṛte buddhakāryaṃ kariṣyati /",
    "K01vinv06_u:522": " tato bhagavān yāvac cāpalālasya bhavanaṃ yāvac ca rohitakam atrāntare saptasaptatiprāṇiśatasahasrāṇi vinīya rohitakam āgatya vihāraṃ praviśya pratisaṃlīnaḥ /",
    "K01vinv06_u:523": " bhagavān sāyāhne pratisaṃlayanād vyutthāyāyuṣmantam ānandam āmantrayate /",
    "K01vinv06_u:524": " āgamayānanda yenādirājyam iti /",
    "K01vinv06_u:525": " athāyuṣmān ānando bhagavantam idam avocat* /",
    "K01vinv06_u:526": " pūrvaṃ bhadanta bhagavān evam āha /",
    "K01vinv06_u:527": " uttarāpathe nāgarājam apalālaṃ vineṣyāmaḥ /",
    "K01vinv06_u:528": " pañcānuśaṃsā uttarāpatheneti /",
    "K01vinv06_u:529": " atha ca punar bhagavān āha /",
    "K01vinv06_u:530": " āgamayānanda yenādirājyam iti /",
    "K01vinv06_u:531": " tat katham* /",
    "K01vinv06_u:532": " bhagavān āha /",
    "K01vinv06_u:533": " gato 'ham ānanda vajrapāṇisahīya uttarāpatham* /",
    "K01vinv06_u:534": " vyākṛtaṃ tamasāvanaṃ yāvad* /",
    "K01vinv06_u:535": " vyākṛtaṃ vālukāstūpam* /",
    "K01vinv06_u:536": " gato 'ham ānanda yāvac ca rohitakaṃ yāvac cāpalālasya nāgarājasya bhuvanam* /",
    "K01vinv06_u:537": " atrāntare tathāgatena rājñā saptasaptatiprāṇiśatasahasrāṇi vinītāni /",
    "K01vinv06_u:538": " pañcādīnavā uttarāpathe sthāṇukaṇṭakadrumapāṣāṇaśarkaraś caṇḍakukkuro duṣṭhulasamudācāro mātṛgrāmaḥ /",
    "K01vinv06_u:539": " (MSV I 3)",
    "K01vinv06_u:540": " uddānam* /",
    "K01vinv06_u:541": " ādirājyaṃ ca bhadrāśvo mathurā otalā ca /",
    "K01vinv06_u:542": " ārāmavairaṃbhya ayodhyā ca nadī gaṅgā pretā velāmo bhavati paścimaḥ //",
    "K01vinv06_u:543": " atha bhagavāñ chūraseneṣu janapadeṣu cārikāṃ carann ādirājyam anuprāptaḥ /",
    "K01vinv06_u:544": " tatra bhagavān āyuṣmantam ānandam āmantrayate /",
    "K01vinv06_u:545": " asminn ānanda pradeśe mahāsammato rājā prathamato rājyābhiṣekenābhiṣiktaḥ /",
    "K01vinv06_u:546": " abhiṣikto 'yaṃ ca rājñām ādirato 'syādirājyaḥ ādirājya iti saṃjñā saṃvṛttā /",
    "K01vinv06_u:547": " bhadrāśvam anuprāptaḥ /",
    "K01vinv06_u:548": " tatra bhagavān āyuṣmantam ānandam āmantrayate /",
    "K01vinv06_u:549": " asminn ānanda pradeśe rājño mahāsammatasya bhadram aśvaratnaṃ prādurbhūtaṃ yato 'sya bhadrāśvo bhadrāśva iti saṃjñā saṃvṛttā /",
    "K01vinv06_u:550": " tatra bhagavān āyuṣmantam ānandam āmantrayate /",
    "K01vinv06_u:551": " āgamayānanda yena mathurā iti (fol. 142v1 = GBM 6.953) /",
    "K01vinv06_u:552": " evaṃ bhadanta ity āyuṣmān ānando bhagavataḥ pratyaśrauṣīt* /",
    "K01vinv06_u:553": " atha bhagavān mathurāṃ saṃprasthitaḥ /",
    "K01vinv06_u:554": " dūrād eva nīlanīlāṃ bhagavān vanarājiṃ dṛṣṭvā punar āyuṣmantam ānandam āmantrayate /",
    "K01vinv06_u:555": " paśyasi tvam ānanda etāṃ nīlanīlāṃ vanarājim* /",
    "K01vinv06_u:556": " evam bhadanta /",
    "K01vinv06_u:557": " eṣa ānanda uramuṇḍo nāma parvataḥ /",
    "K01vinv06_u:558": " atra mathurāyāṃ naṭo bhaṭaś ca dvau bhrātarau mama varṣaśataparinirvṛtasya vihāraṃ pratiṣṭhāpayataḥ /",
    "K01vinv06_u:559": " tatas tasya naṭabhaṭika iti saṃjñā bhaviṣyati /",
    "K01vinv06_u:560": " agraṃ ca bhaviṣyati (MSV I 4)",
    "K01vinv06_u:561": " śamathavipaśyanānukūlānāṃ śayanāsanānām* /",
    "K01vinv06_u:562": " adyānanda mathurāyāṃ gupto nāma gāndhikadārako bhaviṣyati /",
    "K01vinv06_u:563": " tasya putraḥ upagupto nāma bhaviṣyati alakṣaṇako buddhaḥ /",
    "K01vinv06_u:564": " sa mama varṣoṣitasya parinirvṛtasya śāsane pravrajya buddhakāryaṃ kariṣyati /",
    "K01vinv06_u:565": " mādhyandino nāmnā ānandasya bhikṣoḥ sārdhaṃvihārī /",
    "K01vinv06_u:566": " sa upaguptaṃ pravrājayiṣyati /",
    "K01vinv06_u:567": " upaguptaḥ paścimako bhaviṣyati avavādakānām* /",
    "K01vinv06_u:568": " vṛkṣavāṭikāyāṃ guhā bhaviṣyati /",
    "K01vinv06_u:569": " dairghyeṇāṣṭādaśahastā /",
    "K01vinv06_u:570": " vistāreṇa dvādaśa /",
    "K01vinv06_u:571": " ucchrāyeṇa sapta /",
    "K01vinv06_u:572": " ye ye tasyāvavāde arhatvaṃ sākṣātkariṣyanti te te caturaṅgulamātrāṃ kaṭikāṃ tasyāṃ guhāyāṃ prakṣepsyante /",
    "K01vinv06_u:573": " yadā sā guhā purṇā bhaviṣyati arhatkaṭikābhis tadā upaguptaḥ parinirvāsyati /",
    "K01vinv06_u:574": " parinirvṛtaṃ cainaṃ tābhir evārhatkaṭikābhiḥ sametya te dhmāpayiṣyanti /",
    "K01vinv06_u:575": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ paripapracchuḥ /",
    "K01vinv06_u:576": " bhadanta bhagavatā āyuṣmān upagupto 'nāgata eva bahujanānukampī vyākṛta iti /",
    "K01vinv06_u:577": " bhagavān āha /",
    "K01vinv06_u:578": " na bhikṣava etarhi yathāsāv atīte 'py adhvani bahujanahitāya pratipannas tac chṛṇuta sādhu ca suṣṭhu ca manasi kuruta bhāṣiṣye /",
    "K01vinv06_u:579": " bhūtapūrvaṃ bhikṣavaḥ asyaiva urumuṇḍasya parvatasya triṣu pārśveṣu pratyekabuddhā ṛṣayo markaṭāś ca prativasanti /",
    "K01vinv06_u:580": " ekasmin pārśve pañca (MSV I 5)",
    "K01vinv06_u:581": " pratyekabuddhaśatāni dvitīye pañca ṛṣiśatāni tṛtīye pañca markaṭaśatāni /",
    "K01vinv06_u:582": " ācaritaṃ markaṭayūthapater jātaṃ jātaṃ markaṭaśāvakaṃ praghātayati /",
    "K01vinv06_u:583": " tatas tā markaṭyaḥ śāvakaśokābhibhūtāḥ parasparaṃ saṃjalpaṃ kartum ārabdhāḥ /",
    "K01vinv06_u:584": " śṛṇvantu bhavantyo markaṭyaḥ /",
    "K01vinv06_u:585": " ayam asmākaṃ yūthapatir jātaṃ jātaṃ śāvakaṃ praghātayati /",
    "K01vinv06_u:586": " tad upāyasaṃvidhānaṃ kartavyam* /",
    "K01vinv06_u:587": " yā asmākaṃ markaṭī āpannasatvā bhavati tayā yūthapater nārocayitavyam iti /",
    "K01vinv06_u:588": " yāvad apareṇa samayenānyatamā markaṭī āpannasatvā saṃvṛttā /",
    "K01vinv06_u:589": " sā tābhiḥ pratigupte pradeśe gopāyitvā mūlaphalair upasthāpitā /",
    "K01vinv06_u:590": " markaṭaśāvako jātaḥ /",
    "K01vinv06_u:591": " so 'pi tābhiḥ pratigupte pradeśe sthāpitaḥ poṣitaḥ saṃvardhitaḥ /",
    "K01vinv06_u:592": " sa yadā mahān saṃvṛttas tadā tenāsau yūthapatiḥ svayūthāt pracyāvitaḥ /",
    "K01vinv06_u:593": " urumuṇḍaparvate itaś cāmutaś ca (fol. 143r1 = GBM 6.954)",
    "K01vinv06_u:594": " paribhramitum ārabdhaḥ /",
    "K01vinv06_u:595": " tena paribhramatā pratyekabuddhānāṃ śabdaḥ śrutaḥ /",
    "K01vinv06_u:596": " sa teṣāṃ sakāśaṃ gataḥ /",
    "K01vinv06_u:597": " yadā viśvastasaṃvāsaḥ saṃvṛttas {MS smṛtaḥ} tadā teṣāṃ mūlapatrapuṣpaphaladantakāṣṭhair upasaṃhāraṃ karoti /",
    "K01vinv06_u:598": " te 'pi tasya pātraśeṣaṃ chorayanti /",
    "K01vinv06_u:599": " ācaritaṃ teṣāṃ pratyekabuddhānāṃ bhuktvā bhuktvā paryaṅke niṣīdanti /",
    "K01vinv06_u:600": " so 'pi markaṭas teṣām īryāpathaṃ dṛṣṭvā paryaṅkena niṣīdati /",
    "K01vinv06_u:601": " yāvad apareṇa samayena teṣāṃ pratyekabuddhānām etad abhavat* /",
    "K01vinv06_u:602": " yad asmābhir anena kvāthakāyena prāptavyam* /",
    "K01vinv06_u:603": " prāptaṃ tad yan nu vayaṃ śāntaṃ nirvāṇadhātuṃ praviśema iti /",
    "K01vinv06_u:604": " tatas te jvalanatapanavarṣaṇavidyotanaprātihāryāṇi kṛtvā nirupadhiśeṣe nirvāṇadhātau parinirvṛtāḥ /",
    "K01vinv06_u:605": " teṣāṃ vyutthānakālaḥ /",
    "K01vinv06_u:606": " tasmin (MSV I 6) nottiṣṭhanti iti /",
    "K01vinv06_u:607": " sa markaṭas tān apaśyan dhṛtiṃ na labhate /",
    "K01vinv06_u:608": " yāvad asau markaṭo guhāṃ praviśya teṣāṃ pratyekabuddhānāṃ cīvarāṇi vikopayitum ārabdhaḥ /",
    "K01vinv06_u:609": " yā devatā tasyāṃ guhāyām adhyuṣitā tasyā etad abhavat* /",
    "K01vinv06_u:610": " mā haivāyaṃ śākhāmṛgaḥ",
    "K01vinv06_u:611": " pratyekabuddhacīvarāṇi vikopayiṣyatīti dvāraṃ mahatyā śilayā pidhāyāvasthitā /",
    "K01vinv06_u:612": " tato 'sau markaṭaḥ śocitvā klamitvā paridevitvā prakrāntaḥ /",
    "K01vinv06_u:613": " urumuṇḍaparvate samantāt parikrāmati /",
    "K01vinv06_u:614": " anabhiratitvād dhṛtiṃ na labhamāno 'vahitaśrotro manuṣyaśabdam ākāṃkṣati /",
    "K01vinv06_u:615": " tena teṣām ṛṣīṇāṃ vākpravyāhāraśabdaḥ śrutaḥ /",
    "K01vinv06_u:616": " sa mārgapranaṣṭa ivādhvagas tvaritatvaritaṃ teṣāṃ sakāśam upasaṃkrāntaḥ /",
    "K01vinv06_u:617": " tena ṛṣayaḥ kaṣṭāni tapāṃsi tapyante /",
    "K01vinv06_u:618": " kecid ūrdhvahastakās tiṣṭhanti /",
    "K01vinv06_u:619": " kecid ekena pādena /",
    "K01vinv06_u:620": " kecit pañcatapas tapyante /",
    "K01vinv06_u:621": " yadāsau markaṭas taiḥ sārdhaṃ viśvastasaṃvāsaḥ saṃvṛttas tadā teṣām ṛṣīṇāṃ mūlapatrapuṣpaphaladantakāṣṭhair upasaṃhāraṃ karoti /",
    "K01vinv06_u:622": " te 'pi tasya bhaikṣaśeṣaṃ chorayanti /",
    "K01vinv06_u:623": " sa teṣām īryāpathaṃ vyākopya pratyekabuddheryāpathaṃ deśayati /",
    "K01vinv06_u:624": " tatra ye ūrdhvahastakās teṣāṃ hastān adhaḥ kṛtvā ricchaṭāśabdaṃ ca kṛtvā purastāt paryaṅkaṃ baddhvāvatiṣṭhate /",
    "K01vinv06_u:625": " ye pañcatapas tapyante teṣām agniṃ nirvāpya ricchaṭāśabdaṃ kṛtvā purastāt paryaṅkenāvatiṣṭhate /",
    "K01vinv06_u:626": " tatas taiḥ ṛṣibhir avavādakasyārocitam* /",
    "K01vinv06_u:627": " upādhyāya eṣa śākhāmṛgo 'smākaṃ tapovighnaṃ karoti /",
    "K01vinv06_u:628": " tais tasya vistareṇārocitam* /",
    "K01vinv06_u:629": " sa kathayati /",
    "K01vinv06_u:630": " bhavantaḥ smṛtimanto hy ete śākhāmṛgā bhavanti /",
    "K01vinv06_u:631": " nūnam anena īryāpathena ke (MSV I 7)",
    "K01vinv06_u:632": " ṛṣayo 'nena dṛṣṭā bhaviṣyanti /",
    "K01vinv06_u:633": " yūyam api yathāsthāpitaṃ paryaṅkaṃ baddhvā niṣīdatha /",
    "K01vinv06_u:634": " te tathaiva paryaṅkaṃ baddhvā niṣaṇṇāḥ /",
    "K01vinv06_u:635": " teṣāṃ pūrvakāni kuśalamūlāny āmukhībhūtāni /",
    "K01vinv06_u:636": " tair anācāryakair anupādhyāyakair jñānena saptatriṃśadbodhipakṣadharmān utpādya pratyekabodhiḥ sākṣātkṛtas teṣāṃ markaṭasyāntike dharmānvayaḥ prasāda utpannaḥ /",
    "K01vinv06_u:637": " te yāni navaśasyāni (fol. 143v1 = GBM 6.955)",
    "K01vinv06_u:638": " navaphalāni navartukāni janapadāt piṇḍapātaṃ pratilabhate tāni tasmai prathamato datvā tata ātmanaḥ paribhuñjate /",
    "K01vinv06_u:639": " tāvad apareṇa samayena sa markaṭaḥ kālagataḥ /",
    "K01vinv06_u:640": " tatas taiḥ pratyekabuddhair nānādigdeśādhiṣṭhāneṣu gandhakāṣṭhāni samādāpya sarvagandhakāṣṭhaiś citāṃ citvā dhmāpitaḥ",
    "K01vinv06_u:641": " kiṃ manyadhve bhikṣavaḥ /",
    "K01vinv06_u:642": " yo 'sau pratyekabuddhaiḥ saṃpoṣito markaṭaḥ sa evāsāv upaguptaḥ /",
    "K01vinv06_u:643": " tadāpy asau bahujanahitāya pratipannaḥ etarhy apy asau mayā bahujanahitānukampī vyākṛta iti /",
    "K01vinv06_u:644": " atha bhagavāñ chūraseneṣu janapadeṣu cārikāṃ caran mathurām anuprāptaḥ /",
    "K01vinv06_u:645": " aśrauṣur māthurā brāhmaṇāḥ śramaṇo gautamo mathurām anuprāptaḥ /",
    "K01vinv06_u:646": " so 'tyarthaṃ cāturvarṇaviśuddhiṃ rocayati dīpayati prajñapayati prasthāpayati virujati vivṛṇoti uttānīkaroti deśayati /",
    "K01vinv06_u:647": " yady asau mathurāṃ pravekṣyati asmākaṃ lābhāntarāyo bhaviṣyati /",
    "K01vinv06_u:648": " sa cāsatkārabhītaḥ śrūyate /",
    "K01vinv06_u:649": " yadi tasya kaścid asatkāraṃ kuryād evam asau mathurāṃ na praviśet* iti cāsya nīcapuruṣo 'satkāraṃ kuryāt* (MSV I 8)",
    "K01vinv06_u:650": " pravekṣyati na citrīkariṣyati /",
    "K01vinv06_u:651": " yady asya pradhānapuruṣaḥ kaścid asatkāraṃ kuryāc chobhanaṃ syāt* /",
    "K01vinv06_u:652": " tat ko 'smākaṃ pradhānapuruṣaḥ /",
    "K01vinv06_u:653": " tena khalu samayena mathurāyāṃ nīlabhūtir nāma brāhmaṇo vedavedāṅgapāragaḥ svavādoddyotakaḥ paravādanigrahasamarthaḥ /",
    "K01vinv06_u:654": " tasya vāk satyānuparivartinī /",
    "K01vinv06_u:655": " tato māthurā brāhmaṇāḥ saṅgamya samāgamya nīlabhūteḥ sakāśam upasaṃkrāntāḥ /",
    "K01vinv06_u:656": " upādhyāya śrūyate śramaṇo gautamo ihāgata iti /",
    "K01vinv06_u:657": " so 'tyarthaṃ cāturvarṇaviśuddhiṃ pūrvavad yāvat saṃprakāśayati /",
    "K01vinv06_u:658": " sa cāsatkārabhītaḥ śrūyate /",
    "K01vinv06_u:659": " yadi tasya kaścid asatkāraṃ kuryād evam asau mathurāṃ na pravekṣyati /",
    "K01vinv06_u:660": " yadi cāsya nīcapuruṣo 'satkāraṃ kariṣyati na citrīkariṣyati /",
    "K01vinv06_u:661": " yady asya pradhānapuruṣaḥ kaścid asatkāraṃ kuryāc chobhanaṃ syāt* /",
    "K01vinv06_u:662": " tato 'smākaṃ kaḥ pradhānapuruṣaḥ ṛte upādhyāyāt* /",
    "K01vinv06_u:663": " tvam asyāsatkāraṃ kuru vāgdaṇḍair ākrośaya /",
    "K01vinv06_u:664": " nīlabhūtiḥ kathayati /",
    "K01vinv06_u:665": " bhavanto mameyaṃ jihvā satyānupravartinī /",
    "K01vinv06_u:666": " yady ākrośārho bhaviṣyati ākrokṣyāmi /",
    "K01vinv06_u:667": " atha stavārhas toṣyāmīti /",
    "K01vinv06_u:668": " tato nīlabhūtir brāhmaṇo vṛddhavṛddhair mathurānivāsibhir brāhmaṇaiḥ saṃpuraskṛto yena bhagavāṃs tenopasaṃkrāntaḥ /",
    "K01vinv06_u:669": " adrākṣīn nīlabhūtir brāhmaṇo bhagavantaṃ dūrād eva dvātriṃśatā mahāpuruṣalakṣaṇaiḥ",
    "K01vinv06_u:670": " samalaṃkṛtam aśītyā cānuvyañjanair virājitagātraṃ vyomaprabhālaṅkṛtaṃ sūryasahasrātirekaprabhaṃ (MSV I 9)",
    "K01vinv06_u:671": " jaṃgamam iva ratnaparvataṃ samantato bhadrakam anyataraṃ vṛkṣamūlaṃ niśritya śāntena īryāpathena niṣaṇṇam* /",
    "K01vinv06_u:672": " dṛṣṭvā ca vismayotphulladṛṣṭiḥ stotum",
    "K01vinv06_u:673": " ārabdhaḥ /",
    "K01vinv06_u:674": " praṇidhāya manaḥ sahendriyair vidhivad* (fol. 144r1 = GBM 6.956)",
    "K01vinv06_u:675": " vāk* ca śarīram eva ca /",
    "K01vinv06_u:676": " guṇabhūta mahāguṇodadhes tava vakṣyāmi guṇaikadeśatām* // 1",
    "K01vinv06_u:677": " paramapravaro 'si vādinām anavadyaḥ susamāhitendriyaḥ /",
    "K01vinv06_u:678": " paramārthavid aprakampitaḥ prayataiḥ sarvaparapravādibhiḥ // 2",
    "K01vinv06_u:679": " caraṇaṃ susamāptam eva te susamāptavrata sādhitavrataḥ /",
    "K01vinv06_u:680": " balavāṃś ca samādhir avyayas tava nārāyaṇaśailarājavat* // 3",
    "K01vinv06_u:681": " puruṣarṣabha nāsti te vyathā na viṣādo na bhayaṃ na ca klamaḥ /",
    "K01vinv06_u:682": " na ca te vyasanaṃ kutaḥ kalir na ca bhūteṣu kadācid akṣamā // 4",
    "K01vinv06_u:683": " na ca dhāvasi nātilīyase na ca santapyasi nāpi hṛṣyase /",
    "K01vinv06_u:684": " satataṃ śubham eva te manaḥ satataṃ merur ivācalādhipaḥ // 5",
    "K01vinv06_u:685": " munipuṅgava sarvadhātubhir vipulaṃ jñānam apāvṛtaṃ tava /",
    "K01vinv06_u:686": " aparāhatam akṣayavyayaṃ vividheṣv āyataneṣu vartase // 6",
    "K01vinv06_u:687": " na ca te 'sti mune kathaṃkathā vimatir nāsti na saṃśayaḥ kvacit* /",
    "K01vinv06_u:688": " svayam eva na te parāparaṃ viditaṃ sarvam avedi vidyayā // 7",
    "K01vinv06_u:689": " (MSV I 10)",
    "K01vinv06_u:690": " priyadarśanasādhudarśanapriyasādhupriyapaṇḍitapriyaḥ /",
    "K01vinv06_u:691": " samam eva hi te priyāpriyaṃ satataṃ prītikaras tatheryase // 8",
    "K01vinv06_u:692": " madhurapratibhānavānasi smitavākyaḥ smṛtimān viśāradaḥ /",
    "K01vinv06_u:693": " vividānumataṃ prabhāṣase triṣu lokeṣu ca te stṛtaṃ yaśaḥ / 9",
    "K01vinv06_u:694": " nṛsurāsurayakṣarākṣasā bahavas tvām ihalokapaṇḍitāḥ /",
    "K01vinv06_u:695": " upagamya mune punaḥ punaḥ paripṛcchanti na cābhiṣūyase // 10",
    "K01vinv06_u:696": " svavacaḥparitoṣitās tvayā naradevāḥ surayakṣarākṣasāḥ /",
    "K01vinv06_u:697": " pratiyānti vinītasaṃśayāś caraṇau vandya ca te mahāmune // 11",
    "K01vinv06_u:698": " sthitam āsitam āgataṃ gataṃ śayitaṃ maunam athābhyudīritam* /",
    "K01vinv06_u:699": " atha cīvarapātradhāraṇaṃ ruciraṃ gautama sarvam eva te // 12",
    "K01vinv06_u:700": " avilambitam adrutaṃ samaṃ svaramādhuryaguṇaiḥ samanvitam* /",
    "K01vinv06_u:701": " vacanaṃ punar uktavarjitaṃ samaye vyāharase narottama // 13",
    "K01vinv06_u:702": " balavān asi lokaviśrutaḥ puruṣajñaḥ puruṣarṣabhaḥ prabhuḥ /",
    "K01vinv06_u:703": " na ca manyasi nāvamanyase sakalaṃ lokam imaṃ sadaivatam* // 14",
    "K01vinv06_u:704": " na ca vismayase kadācana prakṛtistheṣu calācaleṣu ca /",
    "K01vinv06_u:705": " suhṛdeṣu ca durhṛdeṣu ca pratikūleṣv anulomavatsu ca // 15",
    "K01vinv06_u:706": " (MSV I 11)",
    "K01vinv06_u:707": " paridevyam adīnanisvanaṃ srutalālārpitasannināditam* /",
    "K01vinv06_u:708": " paridāhavidāhasaṃyutaṃ bhayarogajvaraśokakarṣitam* // 16",
    "K01vinv06_u:709": " prasamīkṣya jagat samākulaṃ vividhair duḥkhaśatair upadrutam* /",
    "K01vinv06_u:710": " cirarātram anātham utsukaṃ bhavatṛṣṇāprasṛtaṃ tamovṛtam* // 17",
    "K01vinv06_u:711": " avatārya muner mahākṛpāṃ vividhāṃ cātmagatāṃ prabhāvatām* /",
    "K01vinv06_u:712": " svayam eva hi śākyapuṅgava vyathitān mocayituṃ tvam udyataḥ // 18",
    "K01vinv06_u:713": " bhavaduḥkham idaṃ sahetukaṃ bhavaduḥkhasya ca yaḥ parikṣayaḥ /",
    "K01vinv06_u:714": " bhavaduḥkhanirodhagāminī pratipaccāpratimaṃ tvayocyate // 19",
    "K01vinv06_u:715": " ativīrya mahāvināyakapravarāṇām anuvādināṃ vara /",
    "K01vinv06_u:716": " na ca te sadṛśaḥ kuto 'dhikas triṣu lokeṣv api naiva vidyate // 20",
    "K01vinv06_u:717": " pratighānunayā (fol. 144v1 = GBM 6.957)",
    "K01vinv06_u:718": " na santi te na ca te santi mune parisravāḥ /",
    "K01vinv06_u:719": " anurodhavirodhavigrahāḥ satataṃ suvrata naiva naiva te // 21",
    "K01vinv06_u:720": " apahāya mune priyāpriye sukhaduḥkhe viṣamaṃ samaṃ tathā /",
    "K01vinv06_u:721": " aratiṃ ca ratiṃ viparyayann upaśāntaś carasīha saṃyataḥ // 22",
    "K01vinv06_u:722": " vyasane na ca nāma nirmanā na ca nāmonnamase praśaṃsayā /",
    "K01vinv06_u:723": " ayaśaś ca yaśaś ca te samaṃ samam ākruṣṭam athāpi vanditam* // 23",
    "K01vinv06_u:724": " ativākyam atho titikṣase puruṣaṃ pāpajanair udīritam* /",
    "K01vinv06_u:725": " samarāgragato viṣāṇavān bhṛśamuktān iva kuñjaraḥ śarān* // 24",
    "K01vinv06_u:726": " (MSV I 12)",
    "K01vinv06_u:727": " suvacas tvam ṛṣe vacaḥkṣamaḥ sudurukteṣv api nābhiṣūyase /",
    "K01vinv06_u:728": " samam eva ca vartase mune paribhāṣāsu śubhāsu vākṣu ca // 25",
    "K01vinv06_u:729": " satataṃ ca varārha pūjyase naradevāsurayakṣarākṣasaiḥ /",
    "K01vinv06_u:730": " ṛṣibhiś ca sadā mahātmabhir na ca te vikriyate sthiraṃ manaḥ // 26",
    "K01vinv06_u:731": " pravaro 'ham ito na manyase 'tyavaro 'ham ito na manyase /",
    "K01vinv06_u:732": " sadṛśo 'ham ito na manyase trividhā mānavidhā na santi te // 27",
    "K01vinv06_u:733": " dhṛtimān samaloṣṭakāñcanaḥ samavaiḍūryakaṭhallaśarkaraḥ /",
    "K01vinv06_u:734": " tṛṇakāṣṭhasamaṃ mahāmune carasīdaṃ hi sadevakaṃ jagat* // 28",
    "K01vinv06_u:735": " himabhāskararaśmisaṃgamāc chiśiroṣṇaṃ pavanaṃ samudvahan* /",
    "K01vinv06_u:736": " adhivāsayase nagendravan na ca te pravyathate sthiraṃ manaḥ // 29",
    "K01vinv06_u:737": " śayanāsanapānabhojanaṃ vividhaṃ cīvaram uttarādharam* /",
    "K01vinv06_u:738": " idam arthikato nideśase pratisaṃkhyāya mune nirāsravam* // 30",
    "K01vinv06_u:739": " na ca śocasi nātha nāsti me na ca te santi mune parigrahāḥ /",
    "K01vinv06_u:740": " asito 'si suvākyanirmamaḥ parimukto vividhair upadravaiḥ // 31",
    "K01vinv06_u:741": " na ca lābham avāpya hṛṣyase tadalābhāc ca layaṃ na gacchasi /",
    "K01vinv06_u:742": " avamānam atho titikṣase na ca saṃmānam ihābhinandasi // 32",
    "K01vinv06_u:743": " (MSV I 13)",
    "K01vinv06_u:744": " kṣatajopamam agracandanaṃ surabhūmandarasānusambhavam* /",
    "K01vinv06_u:745": " asayo niśitāḥ śarāś ca te na vikurvanti manaḥ kadācana // 33",
    "K01vinv06_u:746": " na kathāṃ kathayasy anarthikāṃ na ca yā durjanasevitā kathā /",
    "K01vinv06_u:747": " na ca lābhakathā na sāmiṣā na ca yā nānumatā mahātmabhiḥ // 34",
    "K01vinv06_u:748": " pravivekakathāḥ sukhāvahāḥ praśamaṃ yāḥ pravadanti kevalam* /",
    "K01vinv06_u:749": " kathayasy atidevatāḥ kathāḥ kathitā yā vinayanti kilviṣam* // 35",
    "K01vinv06_u:750": " madhurāṇi ca saṅgatāni ca svabhinītāni ca sāravanti ca /",
    "K01vinv06_u:751": " vacanāni mune prabhāṣase jagadarthāya viniścitāni ca // 36",
    "K01vinv06_u:752": " abudhā viparītadarśanāś capalāḥ sāhasikāḥ priyānvitāḥ /",
    "K01vinv06_u:753": " piśunāḥ paruṣāḥ śaṭhāś ca ye bhagavaṃs taiḥ saha saṅgataṃ na te // 37",
    "K01vinv06_u:754": " aśaṭhā ṛjavaś ca ye narāḥ śucayaḥ satyaratā jitendriyāḥ /",
    "K01vinv06_u:755": " satataṃ ca samīkṣyakāriṇo bhagavaṃs taiḥ saha saṅgataṃ tava // 38",
    "K01vinv06_u:756": " dharmajña nayajña pudgalajña tvāṃ vande ṣaḍabhijña sarvadaiva /",
    "K01vinv06_u:757": " kṣetrajña mune parāparajña tvāṃ vande śirasā nayānayajña // 39",
    "K01vinv06_u:758": " pṛthum api samīkṣate guṇaṃ tava parikathito hi mayā guṇaikadeśaḥ /",
    "K01vinv06_u:759": " (fol. 145r1 = GBM 6.958)",
    "K01vinv06_u:760": " na tava guṇamahārṇavasya pāraṃ jagati pumān adhigantum ārya śaktaḥ // 40",
    "K01vinv06_u:761": " (MSV I 14)",
    "K01vinv06_u:762": " ity evamādibhiḥ pañcabhiḥ stotraśatair bhagavān abhiṣṭutaḥ {MS abhituṣṭaḥ} /",
    "K01vinv06_u:763": " tathābhiprasannasya ca bhagavatā nīlabhūter dharmo deśitaḥ /",
    "K01vinv06_u:764": " yathā yathā tasminn evāsane niṣaṇṇena satyadarśanaṃ kṛtam* /",
    "K01vinv06_u:765": " atha nīlabhūtir brāhmaṇo bhagavantaṃ stutvā prakrāntaḥ /",
    "K01vinv06_u:766": " so 'dhvapratipanno māthuryair brāhmaṇaiḥ saṃcamparīkṛtaḥ /",
    "K01vinv06_u:767": " upādhyāya tvam asmābhir abhihitaḥ /",
    "K01vinv06_u:768": " śramaṇasya gautamasyāsatkāraṃ kuruṣveti /",
    "K01vinv06_u:769": " sa tvam etarhi stutvā āgataḥ /",
    "K01vinv06_u:770": " bhavanto na tv ahaṃ pūrvam avocam* /",
    "K01vinv06_u:771": " mama jihvā satyābhidhāyinī /",
    "K01vinv06_u:772": " yady ākrośārho bhaviṣyati /",
    "K01vinv06_u:773": " ākrośe /",
    "K01vinv06_u:774": " stavārho bhaviṣyati /",
    "K01vinv06_u:775": " stoṣya iti /",
    "K01vinv06_u:776": " stavārhaḥ śramaṇo gautamo mayā stutaḥ /",
    "K01vinv06_u:777": " atha bhagavān pūrvāhṇe nivāsya pātracīvaram ādāya mathurāṃ piṇḍāya prāvikṣat* /",
    "K01vinv06_u:778": " tena khalu samayena mathurāyāṃ nakṣatrarātraḥ pratyupasthitaḥ /",
    "K01vinv06_u:779": " atha yā devatā mathurāyām adhyuṣitā tasyā etad abhavat* /",
    "K01vinv06_u:780": " yadi śramaṇo gautamo mathurāṃ pravekṣyati /",
    "K01vinv06_u:781": " mama nakṣatrarātrer antarāyaṃ kariṣyatīti viditvā bhagavataḥ purastād vinagno 'sthāt* /",
    "K01vinv06_u:782": " bhagavān āha /",
    "K01vinv06_u:783": " apraticchannas tāvad devate mātṛgrāmo na śobhate prāg eva vinagna iti /",
    "K01vinv06_u:784": " atha sā devatā jihrīya nagnarūpā ekānte 'pakrāntā /",
    "K01vinv06_u:785": " tato bhagavān mārgād apakramya purastād bhikṣusaṃghasya prajñapta evāsane niṣaṇṇaḥ /",
    "K01vinv06_u:786": " niṣadya bhagavān bhikṣūn āmantrayate sma /",
    "K01vinv06_u:787": " pañceme bhikṣava ādīnavā mathurāyām* /",
    "K01vinv06_u:788": " katame pañca /",
    "K01vinv06_u:789": " utkūlanikūlāḥ sthāṇukaṇṭakapradhānā (MSV I 15)",
    "K01vinv06_u:790": " bahupāṣāṇaśarkarakaṭhallā uccandrabhaktāḥ pracuramātṛgrāmā iti /",
    "K01vinv06_u:791": " atha bahagavān na praviśann eva mathurāṃ yena gardabhasya yakṣasya bhavanaṃ tenopasaṃkrāntaḥ /",
    "K01vinv06_u:792": " upasaṃkramya gardabhasya yakṣasya bhavanam abhyavagāhyānyatarad vṛkṣamūlaṃ niśritya niṣaṇṇo divāvihārāya /",
    "K01vinv06_u:793": " aśrauṣur māthurā brāhmaṇagṛhapatayo bhagavān piṇḍāya prāviśat* devatayā viheṭhitaḥ /",
    "K01vinv06_u:794": " apraviśann eva mathurāṃ gardabhasya yakṣasya bhavanaṃ gata iti śrutvā ca punaḥ śucinaḥ",
    "K01vinv06_u:795": " praṇītasya khādanīyabhojanīyasya pratyekaṃ pratyekaṃ sthālīpākaṃ samudānīya śakaṭe",
    "K01vinv06_u:796": " āropya yena bhagavāṃs tenopasaṃkrāntaḥ /",
    "K01vinv06_u:797": " upasaṃkramya bhagavataḥ pādau śirasā vanditvaikānte niṣaṇṇaḥ /",
    "K01vinv06_u:798": " ekāntaniṣaṇṇān* śrāddhān māthurān brāhmaṇagṛhapatīn bhagavān dharmyayā kathayā pūrvavad yāvat saṃpraharṣya tūṣṇīm* /",
    "K01vinv06_u:799": " atha śrāddhā brāhmaṇagṛhapataya utthāyāsanād ekāṃsam uttarāsaṅgaṃ kṛtvā yena bhagavāṃs tenāñjaliṃ praṇamya bhagavantam idam avocat* /",
    "K01vinv06_u:800": " ihāsmābhir bhadanta bhagavantam uddiśya śucinaḥ praṇītasya khādanīyabhojanīyasya śakaṭaṃ pūrṇam ānītam* /",
    "K01vinv06_u:801": " tad bhagavān pratigṛhṇātu anukampām upādāya iti /",
    "K01vinv06_u:802": " tatra bhagavān ānandam āyuṣmantam āmantrayate /",
    "K01vinv06_u:803": " gacchānanda yāvanto bhikṣavo gardabhasya yakṣasya bhavanam (fol. 145v1 = GBM 6.959)",
    "K01vinv06_u:804": " upaniśritya (MSV I 16)",
    "K01vinv06_u:805": " viharanti tān sarvān upasthānaśālāyāṃ sannipātaya /",
    "K01vinv06_u:806": " paribhokṣyante piṇḍapātam iti /",
    "K01vinv06_u:807": " evaṃ bhadanta ity āyuṣmān ānando bhagavataḥ pratiśrutya yāvanto bhikṣavo gardabhasya",
    "K01vinv06_u:808": " yakṣasya bhavanam upaniśritya viharanti tān sarvān upasthānaśālāyāṃ sannipātya yena",
    "K01vinv06_u:809": " bhagavāṃs tenopasaṃkrāntaḥ /",
    "K01vinv06_u:810": " upasaṃkramya bhagavataḥ pādau śirasā vanditvaikānte 'sthāt* /",
    "K01vinv06_u:811": " ekāntasthita āyuṣmān ānando bhagavantam idam avocat* /",
    "K01vinv06_u:812": " yāvanto bhadanta bhikṣavo gardabhasya yakṣasya bhavanam upaniśritya viharanti sarve te upasthānaśālāyāṃ sanniṣaṇṇāḥ sannipatitāḥ /",
    "K01vinv06_u:813": " yasyedānīṃ bhagavān kālaṃ manyata iti /",
    "K01vinv06_u:814": " atha bhagavān yenopasthānaśālā tenopasaṃkrāntaḥ /",
    "K01vinv06_u:815": " upasaṃkramya purastād bhikṣusaṃghasya prajñapta evāsane niṣaṇṇaḥ /",
    "K01vinv06_u:816": " atha māthurāḥ śrāddhā brāhmaṇagṛhapatayaḥ sukhopaniṣaṇṇaṃ",
    "K01vinv06_u:817": " buddhapramukhaṃ bhikṣusaṃghaṃ viditvā pūrvavad yāvad dhautahastam apanītapātraṃ bhagavataḥ purastāt tasthur āyācamānaṃ cāhuḥ /",
    "K01vinv06_u:818": " bhagavatā bhadanta te te duṣṭanāgā duṣṭayakṣāś ca vinītāḥ /",
    "K01vinv06_u:819": " ayaṃ bhadanta gardabhako yakṣo 'smākaṃ dīrgharātram avairiṇāṃ vairī /",
    "K01vinv06_u:820": " asapatnānāṃ sapatnaḥ /",
    "K01vinv06_u:821": " adrugdhānāṃ drogdhā /",
    "K01vinv06_u:822": " jātāni jātāny apatyāny apaharati /",
    "K01vinv06_u:823": " aho vata bhagavān gardabhakaṃ yakṣaṃ vinayed anukampām upādāyeti /",
    "K01vinv06_u:824": " tena khalu samayena gardabhako yakṣas tasyām eva parṣadi sanniṣaṇṇo 'bhūt sannipatitaḥ /",
    "K01vinv06_u:825": " tatra bhagavān gardabhakaṃ yakṣam āmantrayate /",
    "K01vinv06_u:826": " śrutaṃ te gardabhaka /",
    "K01vinv06_u:827": " śrutaṃ me bhagavan* /",
    "K01vinv06_u:828": " śrutaṃ te gardabhaka (MSV I 17) /",
    "K01vinv06_u:829": " śrutaṃ me sugata /",
    "K01vinv06_u:830": " viramāsmāt pāpakād asaddharmāt* /",
    "K01vinv06_u:831": " bhagavan samayato 'haṃ viramāmi /",
    "K01vinv06_u:832": " yadi mām uddiśya cāturdiśāya bhikṣusaṃghāya vihāraṃ kārayantīti /",
    "K01vinv06_u:833": " tatra bhagavān māthurān śrāddhān brahmaṇagṛhapatīn āmantrayate /",
    "K01vinv06_u:834": " śrutaṃ vo brāhmaṇagṛhapatayaḥ /",
    "K01vinv06_u:835": " śrutaṃ bhagavan* /",
    "K01vinv06_u:836": " kārayiṣyāmaḥ /",
    "K01vinv06_u:837": " tatra bhagavatā gardabhako yakṣaḥ pañcaśataparivāro vinītaḥ /",
    "K01vinv06_u:838": " śrāddhair brāhmaṇagṛhapatibhis tān uddiśya pañca vihāraśatāni kāritāni /",
    "K01vinv06_u:839": " evaṃ śaro yakṣo vano yakṣaḥ ālikāvendā maghā yakṣiṇī vinītā /",
    "K01vinv06_u:840": " atha bhagavatā ṛddhyā mathurāṃ praviśya timisikā {MS bhagavato bhagavān ṛddhyā vinītā} yakṣiṇī pañcaśataparivārā vinītā /",
    "K01vinv06_u:841": " tām apy uddiśya pañcavihāraśatāni kāritānīti /",
    "K01vinv06_u:842": " tatra bhagavatā sāntarbahir mathurāyām ardhatṛtīyāni yakṣasahasrāṇi vinītāni /",
    "K01vinv06_u:843": " tāny uddiśya śrāddhair brāhmaṇagṛhapatibhir ardhatṛtīyāni vihārasahasrāṇi kāritāni /",
    "K01vinv06_u:844": " atha bhagavān otalām anuprāptaḥ /",
    "K01vinv06_u:845": " otalāyāṃ viharati /",
    "K01vinv06_u:846": " otalīye vanaṣaṇḍe /",
    "K01vinv06_u:847": " tatra otalāyano nāma brāhmaṇamahāśālaḥ prativasati āḍhyo mahādhano mahābhoga iti vistaraḥ /",
    "K01vinv06_u:848": " atha bhagavān pūrvāhṇe nivāsya pātracīvaram ādāya otalāyāṃ piṇḍāya prāvikṣat* /",
    "K01vinv06_u:849": " anyatamasmin pradeśe pañcamātrāṇi kārṣikaśatāni (MSV I 18)",
    "K01vinv06_u:850": " udrajaḥśiraskāni śaṇaśāṭīnivastāni halaṃ vāhayanti /",
    "K01vinv06_u:851": " adrākṣus te kārṣikā buddhaṃ bhagavantaṃ dvātriṃśan mahāpuruṣalakṣaṇālaṃkṛtaṃ (fol. 146r1 = GBM 6.960)",
    "K01vinv06_u:852": " dyotitamūrtim iti vistaraḥ /",
    "K01vinv06_u:853": " bhagavatā teṣāṃ dharmo deśitaḥ /",
    "K01vinv06_u:854": " yāvan mānyāś cābhivādyāś ca saṃvṛttāḥ /",
    "K01vinv06_u:855": " atha tad balīvardasahasraṃ yoktrāṇi varatrāṇi cchitvā yena bhagavāṃs tenopasaṃkrāntam* /",
    "K01vinv06_u:856": " upasaṃkramya bhagavataḥ pādau śirasā vanditvā saṃparivāryāvatasthuḥ /",
    "K01vinv06_u:857": " bhagavatā teṣāṃ tribhiḥ padair dharmo deśito yāvac cāturmahārājikeṣu deveṣūpapannāḥ /",
    "K01vinv06_u:858": " yāvad dṛṣṭasatyāḥ svabhavanaṃ gatāḥ /",
    "K01vinv06_u:859": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv06_u:860": " kiṃ bhadanta ebhiḥ pañcabhiḥ kārṣikaśatair ebhiś ca balīvardaiḥ karma kṛtaṃ yasya karmaṇo vipākena kārṣikāḥ saṃvṛttā daridragṛheṣūpapannāḥ /",
    "K01vinv06_u:861": " ime ca balīvardāḥ saṃvṛttāḥ /",
    "K01vinv06_u:862": " bhagavān āha /",
    "K01vinv06_u:863": " ebhir evaṃ bhikṣavaḥ karmāṇi kṛtānīti vistaraḥ /",
    "K01vinv06_u:864": " ete kāśyapasya samyaksaṃbuddhasya śāsane pravrajitāḥ /",
    "K01vinv06_u:865": " ebhis tatra kausīdyenābhināmitam* /",
    "K01vinv06_u:866": " tasya karmaṇo vipākena kārṣikāḥ saṃvṛttāḥ /",
    "K01vinv06_u:867": " ebhiś ca balīvardais tatraiva pravrajitaiḥ kṣudrānukṣudraiḥ śikṣāpadair anādaraṃ kṛtam* /",
    "K01vinv06_u:868": " tasya karmaṇo vipākena tiryakṣūpapannāḥ /",
    "K01vinv06_u:869": " yat te kāśyapasya samyaksaṃbuddhasya śāsane pravrajitās tasya karmaṇo vipākena mamāntikāt satyadarśanaṃ kṛtam iti hi bhikṣavaḥ ekāntakṛṣṇānām iti vistaraḥ /",
    "K01vinv06_u:870": " (MSV I 19)",
    "K01vinv06_u:871": " aśrauṣīd otalāyano brāhmaṇaḥ śramaṇo gautamo otalām anuprāptaḥ /",
    "K01vinv06_u:872": " otalāyāṃ viharati otalīyake vanaṣaṇḍa iti /",
    "K01vinv06_u:873": " otalāyanasūtraṃ vistareṇa saṃyuktāgame mārgavarganipāte /",
    "K01vinv06_u:874": " {MS GBM 960.6: saṃyuktakāgame mārgavarganipāte}",
    "K01vinv06_u:875": " atha otalāyanasya brāhmaṇasyaitad abhavat* /",
    "K01vinv06_u:876": " kiṃ punar asyānarthaṃ kariṣyāmaḥ /",
    "K01vinv06_u:877": " tena ca pūrvaṃ śrutaṃ śramaṇo gautamaḥ saśrāvakaṃ saṃghaṃ bhojayitvā praṇidhānaṃ karoti /",
    "K01vinv06_u:878": " sa yac cintayati yat prārthayate tat sarvaṃ pratilabhate iti /",
    "K01vinv06_u:879": " atha otalāyano brāhmaṇaḥ utthāyāsanād ekāṃsam uttarāsaṃgaṃ kṛtvā yena bhagavāṃs tenāñjaliṃ praṇamya bhagavantam idam avocat* /",
    "K01vinv06_u:880": " adhivāsayatu me bhagavan gautama śvo 'ntargṛhe bhaktena sārdhaṃ bhikṣusaṃghena /",
    "K01vinv06_u:881": " pūrvavad yāvad bhuktavantaṃ viditvā dhautahastam apanītapātraṃ nīcataram āsanaṃ gṛhītvā bhagavataḥ purastān mithyāpraṇidhānaṃ cintayitum ārabdhaḥ",
    "K01vinv06_u:882": " yāvanta ime śramaṇāḥ śākyaputrīyā mayā bhojitāḥ sarva ete mama balīvardāḥ syur iti /",
    "K01vinv06_u:883": " atha bhagavān otalāyanasya brāhmaṇasya cetasā cittam ājñāya otalāyanaṃ brāhmaṇam idam avocat* /",
    "K01vinv06_u:884": " apratirūpaṃ te brāhmaṇa cittam utpāditam* /",
    "K01vinv06_u:885": " naitat samṛdhyati /",
    "K01vinv06_u:886": " tathā hy ete sarve bhikṣavaḥ kṣīṇapunarbhavāḥ /",
    "K01vinv06_u:887": " anyac cittam utpādayety uktvā bhagavān dakṣiṇādeśanāṃ kṛtvā prakrāntaḥ /",
    "K01vinv06_u:888": " atha bhagavān vihāraṃ gataḥ purastād bhikṣusaṃghasya prajñapta evāsane niṣaṇṇaḥ /",
    "K01vinv06_u:889": " niṣadya bhagavān bhikṣūn āmantrayate sma /",
    "K01vinv06_u:890": " otalāyanena bhikṣavo brāhmaṇena mithyāpraṇidhānasamutthaṃ (MSV I 20)",
    "K01vinv06_u:891": " pāpakaṃ cittam utpāditam* /",
    "K01vinv06_u:892": " yuṣmābhir (fol. 146v1 = GBM 6.961)",
    "K01vinv06_u:893": " bhuktvā ārṣā gāthā vaktavyā /",
    "K01vinv06_u:894": " mithyāpraṇidhānaṃ na samarddhiṣyati /",
    "K01vinv06_u:895": " atha bhagavāṃs tasyā eva rātrer atyayād otalāṃ piṇḍāya prāvikṣad āyuṣmatā ānandena paścācchramaṇena /",
    "K01vinv06_u:896": " tadā otalāyāṃ kacaṃgalā nāma vṛddhā /",
    "K01vinv06_u:897": " sā udakārthinī kūlam apasṛtā /",
    "K01vinv06_u:898": " bhagavāṃs tasya vinayakālam avekṣyāyuṣmantam ānandam āmantrayate /",
    "K01vinv06_u:899": " gacchānanda etasyā vṛddhāyāḥ kathaya /",
    "K01vinv06_u:900": " bhagavāṃs tṛṣitaḥ pānīyam anuprayaccheti /",
    "K01vinv06_u:901": " evaṃ bhadantety āyuṣmān ānando bhagavataḥ pratiśrutya yena kacaṃgalā vṛddhā tenopasaṃkrāntaḥ /",
    "K01vinv06_u:902": " upasaṃkramya kacaṃgalāṃ vṛddhām idam avocat* /",
    "K01vinv06_u:903": " kacaṃgale bhagavāṃs tṛṣitaḥ pānīyam anuprayaccheti /",
    "K01vinv06_u:904": " sā kathayati /",
    "K01vinv06_u:905": " ārya ahaṃ svayam evāneṣyāmīti /",
    "K01vinv06_u:906": " tataḥ kacaṃgalā udakaghaṭaṃ pūrayitvā tvaritatvaritā yena bhagavāṃs tenopasaṃkrāntā /",
    "K01vinv06_u:907": " dadarśa kacaṃgalā buddhaṃ bhagavantaṃ dvātriṃśatā mahāpuruṣalakṣaṇaiḥ samalaṃkṛtam",
    "K01vinv06_u:908": " aśītyā cānuvyaṃjanair virājitagātraṃ vyomaprabhālaṃkṛtaṃ sūryasahasrātirekaprabhaṃ",
    "K01vinv06_u:909": " jaṅgamam iva ratnaparvataṃ samantato bhadrakam* /",
    "K01vinv06_u:910": " kacaṃgalāsahadarśanād asyāḥ putrasneham utpannam* /",
    "K01vinv06_u:911": " sā ūrdhvabāhuḥ putra putreti bhagavantaṃ pariṣvaṅktum ārabdhā /",
    "K01vinv06_u:912": " bhikṣavas tāṃ vārayanti /",
    "K01vinv06_u:913": " bhagavān āha /",
    "K01vinv06_u:914": " mā yūyaṃ bhikṣavaḥ etāṃ vṛddhāṃ vārayata /",
    "K01vinv06_u:915": " tat kasya hetoḥ /",
    "K01vinv06_u:916": " pañca janmaśatāny eṣā me mātābhūn nirantaram* /",
    "K01vinv06_u:917": " sā ced eṣā nivāritā mama gātrasya śleṣaṇāt* //",
    "K01vinv06_u:918": " (MSV I 21)",
    "K01vinv06_u:919": " idānīṃ rudhiraṃ hy uṣṇaṃ kaṇṭhād eṣā vamet kṣaṇāt* /",
    "K01vinv06_u:920": " kṛtajñatām anusmṛtya dṛṣṭvemāṃ putralālasām* /",
    "K01vinv06_u:921": " kāruṇyād gātrasaṃśleṣaṃ pradadāmy anukampayā // iti //",
    "K01vinv06_u:922": " bhagavatā tasyāḥ kaṇṭhāśleṣo dattaḥ /",
    "K01vinv06_u:923": " putrasnehaṃ vinodya bhagavataḥ purastān niṣaṇṇā dharmaśravaṇāya /",
    "K01vinv06_u:924": " tato bhagavatā tasyā āśayānuśayaṃ dhātuṃ prakṛtiṃ ca jñatvā tādṛśī cāturāryasatyasaṃprativedhikī",
    "K01vinv06_u:925": " dharmadeśanā kṛtā yāṃ śrutvā kacaṃgalayā viṃśatiśikharasamudgataṃ satkāyadṛṣṭiśailaṃ",
    "K01vinv06_u:926": " jñānavajreṇa bhitvā srotāpattiphalaṃ sākṣātkṛtam* /",
    "K01vinv06_u:927": " sā dṛṣṭasatyā trir udānam udānayati /",
    "K01vinv06_u:928": " idam asmākaṃ bhadanta na mātrā kṛtaṃ na pitrā /",
    "K01vinv06_u:929": " pūrvavad yāvat* /",
    "K01vinv06_u:930": " anādyakālopacitaṃ satkāyadṛṣṭiśailaṃ jñānavajreṇa bhitvā srotāpattiphalaṃ sākṣātkṛtam* /",
    "K01vinv06_u:931": " gāthāṃ ca bhāṣate /",
    "K01vinv06_u:932": " yat kartavyaṃ suputreṇa mātānugrahakāriṇā /",
    "K01vinv06_u:933": " tat kṛtaṃ bhavatā me 'dya cittaṃ mokṣaparāyaṇam* //",
    "K01vinv06_u:934": " durgatibhyaḥ samuddhṛtya svarge mokṣe ca te aham* /",
    "K01vinv06_u:935": " sthāpitā suprayatnena sādhu te duṣkaraṃ kṛtam* //",
    "K01vinv06_u:936": " (MSV I 22)",
    "K01vinv06_u:937": " ity uktvā bhagavataḥ pādau śirasā vanditvā bhagavato 'ntikāt prakrāntā /",
    "K01vinv06_u:938": " atha kacaṃgalā apareṇa samayena svāminam anujñāpya yena bhagavāṃs tenopasaṃkrāntā /",
    "K01vinv06_u:939": " upasaṃkramya bhagavataḥ pādau śirasā vanditvā ekānte niṣaṇṇā /",
    "K01vinv06_u:940": " ekāntaniṣaṇṇā kacaṃgalā bhagavantam idam avocat* /",
    "K01vinv06_u:941": " labheyāhaṃ bhadanta svākhyāte dharmavinaye pravrajyām upasaṃpadaṃ bhikṣuṇībhāvaṃ careyam ahaṃ bhagavato (fol. 147r1 = GBM 6.962)",
    "K01vinv06_u:942": " 'ntike brahmacaryam iti /",
    "K01vinv06_u:943": " bhagavatā mahāprajāpatye saṃnyastā /",
    "K01vinv06_u:944": " tatas tayā pravrājitā upasaṃpāditā avavādo dattaḥ /",
    "K01vinv06_u:945": " tayā yujyamānayā ghaṭamānayā vyāyacchamānayā sarvakleśaprahāṇād arhatvaṃ sākṣātkṛtam* /",
    "K01vinv06_u:946": " arhantinī ca babhūva /",
    "K01vinv06_u:947": " traidhātukavītarāgā pūrvavan mānyā ca saṃvṛttā /",
    "K01vinv06_u:948": " yadā bhagavān bhikṣuṇīnāṃ saṃkṣepeṇoddiśya vihāraṃ praviśati pratisaṃlayanāya tadā taṃ kacaṃgalā vistareṇa vyākaroti /",
    "K01vinv06_u:949": " tatra bhagavān bhikṣūn āmantrayate sma /",
    "K01vinv06_u:950": " eṣāgrā me bhikṣavo bhikṣuṇīnāṃ mama śrāvikāṇāṃ sūtrāntavibhāgakartrīṇāṃ yaduta kacaṃgalā bhikṣuṇī iti /",
    "K01vinv06_u:951": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv06_u:952": " kiṃ bhadanta kacaṃgalāyāḥ karma kṛtaṃ yena vṛddhā pravrajitā /",
    "K01vinv06_u:953": " kiṃ ca karma kṛtaṃ yena daridrā dāsī ca saṃvṛttā bhagavāṃś ca paścimena garbhavāsena dhāritaḥ /",
    "K01vinv06_u:954": " pravrajyārhatvaṃ ca sākṣātkṛtam* /",
    "K01vinv06_u:955": " bhagavatā ca sūtrāntavibhāgakartrīṇām agrā nirdiṣṭeti /",
    "K01vinv06_u:956": " bhagavān āha /",
    "K01vinv06_u:957": " kacaṃgalayaiva (MSV I 23)",
    "K01vinv06_u:958": " bhikṣavo bhikṣuṇyā karmāṇi kṛtāny upacitāni labdhasaṃbhārāṇi pūrvavad yāvat phalanti khalu dehinām* /",
    "K01vinv06_u:959": " bhūtapūrvaṃ bhikṣavo bodhisatvacaryāyāṃ vartamānasya eṣā mama mātā babhūva /",
    "K01vinv06_u:960": " yadāhaṃ pravrajitum icchāmi tadā mām eva vārayati /",
    "K01vinv06_u:961": " tasya karmaṇo vipākena vṛddhā pravrajitā /",
    "K01vinv06_u:962": " dānaṃ dadato me 'nayā dānāntarāyaḥ kṛtaḥ /",
    "K01vinv06_u:963": " tena daridrā saṃvṛttā /",
    "K01vinv06_u:964": " na cānayā puṇyamaheśākhyasaṃvartanīyāni karmāṇi kṛtāni yathā mahāmāyayā yenāham anayā paścime garbhavāsena dhāritaḥ /",
    "K01vinv06_u:965": " kāśyape ca samyaksaṃbuddhe pravrajitā yāḥ śaikṣāśaikṣā bhikṣuṇyo dāsīvādena samudācaritāḥ /",
    "K01vinv06_u:966": " tena dāsī saṃvṛttā /",
    "K01vinv06_u:967": " yat tatrānayā paṭhitaṃ svādhyāyitaṃ skandhakauśalaṃ dhātukauśalam āyatanakauśalaṃ",
    "K01vinv06_u:968": " pratītyasamutpādakauśalaṃ sthānāsthānakauśalaṃ ca kṛtaṃ tena mama śāsane pravrajya",
    "K01vinv06_u:969": " sarvakleśaprahāṇād arhatvaṃ sākṣātkṛtam* /",
    "K01vinv06_u:970": " yasyāś copādhyāyikāyāḥ sakāśe pravrajitā sā bhagavatā kāśyapena samyaksaṃbuddhena sūtrāntavibhāgakartrīṇām agrā nirdiṣṭā /",
    "K01vinv06_u:971": " tatrānayā maraṇakālasamaye praṇidhānaṃ kṛtaṃ yan mayā bhagavati kāśyape samyaksaṃbuddhe anuttare dakṣiṇīye yāvad āyur brahmacaryaṃ caritaṃ na ca kaścid guṇagaṇo 'dhigataḥ /",
    "K01vinv06_u:972": " anena kuśalamūlena yo 'sau bhagavatā kāśyapenottaro nāma māṇavo vyākṛto bhaviṣyati /",
    "K01vinv06_u:973": " tvaṃ māṇava varṣaśatāyuṣi prajāyāṃ śākyamunir nāma tathāgato 'rhat samyaksaṃbuddha iti /",
    "K01vinv06_u:974": " tasyāhaṃ śāsane pravrajeyam* /",
    "K01vinv06_u:975": " (MSV I 24) yathaiṣā me upādhyāyikā bhagavatā kāśyapena samyaksaṃbuddhena sūtrāntavibhāgakartrīṇām agrā nirdiṣṭā /",
    "K01vinv06_u:976": " (fol. 147v1 = GBM 6.963) evaṃ mām apy asau bhagavān śākyamuniḥ sūtravibhāgakartrīṇām agrāṃ nirdiśed iti /",
    "K01vinv06_u:977": " tat praṇidhānavaśād etarhi mayā sūtrāntavibhāgakartrīṇām agrā nirdiṣṭā /",
    "K01vinv06_u:978": " iti hi bhikṣava ekāntakṛṣṇānāṃ karmaṇām ekāntakṛṣṇo vipākaḥ /",
    "K01vinv06_u:979": " pūrvavad yāvat* /",
    "K01vinv06_u:980": " ābhogaḥ karaṇīyaḥ /",
    "K01vinv06_u:981": " ity evaṃ vo bhikṣavaḥ śikṣitavyam idam avocat* /",
    "K01vinv06_u:982": " tatra bhagavān āyuṣmantam ānandam āmantrayate /",
    "K01vinv06_u:983": " āgamayānanda yena vairaṃbhyam iti /",
    "K01vinv06_u:984": " evaṃ bhadantety āyuṣmān ānando bhagavataḥ pratyaśrauṣīt* /",
    "K01vinv06_u:985": " atha bhagavān saṃprasthito yāvad anyatamasminn ārāme /",
    "K01vinv06_u:986": " brāhmaṇaḥ kūpāt pānīyam uddharati /",
    "K01vinv06_u:987": " ārāmaṃ sektum ārabdhaḥ /",
    "K01vinv06_u:988": " adrākṣīt sa brāhmaṇo bhagavantaṃ dūrād eva /",
    "K01vinv06_u:989": " dṛṣṭvā ca punaḥ saṃlakṣayati /",
    "K01vinv06_u:990": " yadi śramaṇo gautama ārāmaṃ pravekṣyati /",
    "K01vinv06_u:991": " ārāmām udapānaṃ sa dūṣayatīti /",
    "K01vinv06_u:992": " tato rajjuṃ tipyakaṃ ca gopāyitvā sthitaḥ /",
    "K01vinv06_u:993": " atha bhagavān ṛddhyārāmaṃ praviṣṭaḥ /",
    "K01vinv06_u:994": " pāṃcikena ca mahāyakṣasenāpatinā tad udapānaṃ plāvīkṛtam* /",
    "K01vinv06_u:995": " sarvo 'sāv ārāma udakena plāvitaḥ /",
    "K01vinv06_u:996": " tato 'sau brāhmaṇo mahardhiko 'yaṃ śramaṇo gautamo mahānubhāva iti viditvātiprasannaḥ kathayati /",
    "K01vinv06_u:997": " (MSV I 25) āgacchatu bhagavan gautama /",
    "K01vinv06_u:998": " iyaṃ rajjur idaṃ tipyakam* /",
    "K01vinv06_u:999": " gṛhṇātu pānīyaṃ yathāsukham iti /",
    "K01vinv06_u:1000": " atha bhagavāṃs tasyāṃ velāyāṃ gāthāṃ bhāṣate /",
    "K01vinv06_u:1001": " kiṃ kuryād udapānena āpaś cet sarvato yadi /",
    "K01vinv06_u:1002": " chitveha mūlaṃ tṛṣṇāyāḥ kasya paryeṣaṇāṃ caret* // iti //",
    "K01vinv06_u:1003": " athāsau brāhmaṇo bhagavantam idam avocat* /",
    "K01vinv06_u:1004": " labheyāhaṃ bhadanta svākhyāte dharmavinaye pravrajyām upasaṃpadaṃ bhikṣubhāvaṃ pūrvavad yāvat* /",
    "K01vinv06_u:1005": " ehibhikṣukayā pravrājitaḥ /",
    "K01vinv06_u:1006": " ehīti coktaḥ sa tathāgatena muṇḍaś ca saṃghāṭīparītadehaḥ /",
    "K01vinv06_u:1007": " sadyaḥ praśāntendriya eva tasthau naiva sthito buddhamanorathena //",
    "K01vinv06_u:1008": " {MS: tasthur nepacchitā;",
    "K01vinv06_u:1009": " cf. nepacchitā -) Pravr-v III, fol.47r6}",
    "K01vinv06_u:1010": " tenodyacchamānena ghaṭamānena vyāyacchamānena sarvakleśaprahāṇād arhatvaṃ sākṣātkṛtam* /",
    "K01vinv06_u:1011": " arhan saṃvṛttaḥ /",
    "K01vinv06_u:1012": " traidhātukavītarāgaḥ pūrvavad yāvad abhivādyaś ca saṃvṛttaḥ /",
    "K01vinv06_u:1013": " atha bhagavāñ chūraseneṣu janapadeṣu cārikāṃ caran vairaṃbhyam anuprāpto vairaṃbhye viharati naḍerapicumandamūle /",
    "K01vinv06_u:1014": " tena khalu samayena vairaṃbhyeṣv agnidatto nāma brāhmaṇarājo rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca /",
    "K01vinv06_u:1015": " aśrauṣīd agnidatto brāhmaṇarājaḥ śramaṇo gautamaḥ śūraseneṣu janapadeṣu cārikāṃ caran vairaṃbhyam anuprāpto vairaṃbhye viharati naḍerapicumandamūle (MSV I 26) iti /",
    "K01vinv06_u:1016": " śrutvā ca punar asyaitad abhavat* /",
    "K01vinv06_u:1017": " śramaṇo gautamaḥ sarvasāmantarājānāṃ satkṛto gurukṛto mānitaḥ pūjito 'rhatsaṃmataḥ /",
    "K01vinv06_u:1018": " saced ahaṃ śramanaṃ gautamaṃ na satkariṣyāmi prātisīmānāṃ koṭṭarājānāṃ garhyo bhaviṣyāmi /",
    "K01vinv06_u:1019": " bālo vata bhavanto 'gnidatto brāhmaṇarājo yasya grāmakṣetram upaniśritya śramaṇo gautamo viharati na ca satkaroti /",
    "K01vinv06_u:1020": " (fol. 148r1 = GBM 6.964) yanv ahaṃ śramaṇaṃ gautamaṃ saśrāvakasaṃghaṃ sarvopakaraṇaiḥ",
    "K01vinv06_u:1021": " pravārayeyam iti viditvā mahatyā rājarddhyā mahatā rājānubhāvena vairaṃbhyān niṣkramya",
    "K01vinv06_u:1022": " yena bhagavāṃs tenopasaṃkrāntaḥ /",
    "K01vinv06_u:1023": " upasaṃkramya bhagavatā sārdhaṃ saṃmukhaṃ saṃmodanīṃ saṃrañjanīṃ vividhāṃ kathāṃ vyatisārya ekānte niṣaṇṇaḥ /",
    "K01vinv06_u:1024": " ekāntaniṣaṇṇam agnidattaṃ brāhmaṇarājaṃ bhagavān dharmyayā kathayā saṃdarśayati samādāpayati pūrvavad yāvat saṃpraharṣya tūṣṇīm* /",
    "K01vinv06_u:1025": " athāgnidatto brāhmaṇarāja utthāyāsanād ekāṃsam uttarāsaṃgaṃ kṛtvā yena bhagavāṃs tenāñjaliṃ praṇamya bhagavantam idam avocat* /",
    "K01vinv06_u:1026": " adhivāsayatu me bhagavān gautamas traimāsīṃ cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṃghena iti /",
    "K01vinv06_u:1027": " adhivāsayati bhagavān agnidattasya brāhmaṇarājasya tūṣṇīṃbhāvena /",
    "K01vinv06_u:1028": " athāgnidatto brāhmaṇarājo bhagavatas tūṣṇīṃbhāvenādhivāsanāṃ viditvā bhagavato bhāṣitam abhinandyānumodya bhagavato 'ntikāt prakrāntaḥ /",
    "K01vinv06_u:1029": " tena niveśanaṃ gatvā amātyānām ājñā dattā /",
    "K01vinv06_u:1030": " pratidivasam aṣṭādaśaprakāraṃ khādyakaṃ pacata nānāsūpikarasavyaṃjanopetaṃ ca prabhūtaṃ bhaktam* /",
    "K01vinv06_u:1031": " vairaṃbhye ca ghaṇṭāvaghoṣaṇaṃ kāritam* /",
    "K01vinv06_u:1032": " nānyena śramaṇo gautamas traimāsīṃ bhojayitavyaḥ /",
    "K01vinv06_u:1033": " yo bhojayati tasya vadho daṇḍa iti /",
    "K01vinv06_u:1034": " sa evaṃ ghaṇṭāvaghoṣaṇaṃ kṛtvā (MSV I 27)",
    "K01vinv06_u:1035": " rātrau śayitaḥ svapnam adrākṣīt* /",
    "K01vinv06_u:1036": " ātmīyair antraiḥ {MS ātmadīyair antraiḥ} sarvaṃ vairaṃbhyaṃ nagaraṃ veṣṭitam* /",
    "K01vinv06_u:1037": " dṛṣṭvā ca punar bhītaḥ saṃtaptaḥ āhṛṣṭaromakūpo laghu laghv eva mahārhaśayanād utthāya kare kapolaṃ datvā cintāparo vyavasthitaḥ /",
    "K01vinv06_u:1038": " mā haiva me atonidānaṃ rājyāc cyutir bhaviṣyati jīvitasya vāntarāya iti /",
    "K01vinv06_u:1039": " sa prabhātāyāṃ rajanyāṃ brāhmaṇāya purohitāya nivedayāmāsa /",
    "K01vinv06_u:1040": " upādhyāya mayā īdṛśaḥ svapno dṛṣṭaḥ /",
    "K01vinv06_u:1041": " katham atra pratipattavyam iti /",
    "K01vinv06_u:1042": " brāhmaṇaḥ purohitaḥ saṃlakṣayati /",
    "K01vinv06_u:1043": " kiṃ cāpi devenāśobhanaḥ svapno dṛṣṭaḥ /",
    "K01vinv06_u:1044": " yady aham enam anusaṃvarṇayeyaṃ bhūyasyā mātrayā śramaṇo gautamaḥ prasādam utpādayiṣyati /",
    "K01vinv06_u:1045": " yanv aham enaṃ vivarṇayeyeam iti viditvā kathayati /",
    "K01vinv06_u:1046": " devena śobhanaḥ svapno na dṛṣṭaḥ /",
    "K01vinv06_u:1047": " upādhyāya kiṃvipāko 'yaṃ bhaviṣyati /",
    "K01vinv06_u:1048": " niyataṃ devasya rājyacyutir bhaviṣyati jīvitasya vāntarāyaḥ /",
    "K01vinv06_u:1049": " rājā saṃlakṣayati /",
    "K01vinv06_u:1050": " aho vata me na rājyacyutiḥ syād vā jīvitasyāntarāya iti viditvā brāhmaṇaṃ purohitam idam avocat* /",
    "K01vinv06_u:1051": " upādhyāya ko 'sāv upāyaḥ syād yena me na rājyacyutir bhaven nāpi jīvitasyāntarāya iti /",
    "K01vinv06_u:1052": " sa kathayati /",
    "K01vinv06_u:1053": " yadi devas traimāsīm adarśanapathe tiṣṭhati evaṃ devasya na rājyacyutir",
    "K01vinv06_u:1054": " bhavati nāpi jīvitasyāntarāyaḥ /",
    "K01vinv06_u:1055": " agnidatto brāhmaṇarājaḥ saṃlakṣayati /",
    "K01vinv06_u:1056": " yady evaṃ sukaram* /",
    "K01vinv06_u:1057": " evaṃ kārayāmi ghaṇṭāvaghoṣaṇam iti /",
    "K01vinv06_u:1058": " tena sarvavijite ghaṇṭāvaghoṣaṇaṃ kāritam* /",
    "K01vinv06_u:1059": " na (fol. 148v1 = GBM 6.965) mama kenacit traimāsīṃ darśanāyopasaṃkramitavyam* /",
    "K01vinv06_u:1060": " ya upasaṃkrāmati tasya vadho daṇḍa iti /",
    "K01vinv06_u:1061": " sa ghaṇṭāvaghoṣaṇaṃ kṛtvā (MSV I 28)",
    "K01vinv06_u:1062": " traimāsīm adarśanapathe sthitaḥ /",
    "K01vinv06_u:1063": " āyuṣmān ānandaḥ kālyam evotthāya yenāgnidattasya brāhmaṇarājasya niveśanaṃ tenopasaṃkrāntaḥ /",
    "K01vinv06_u:1064": " yāvat paśyaty agnidattasya brāhmaṇarājasya pauruṣeyā alpotsukān kṛtvā tiṣṭhanti /",
    "K01vinv06_u:1065": " dṛṣṭvā ca punaḥ kathayati /",
    "K01vinv06_u:1066": " bhavantaḥ kim alpotsukās tiṣṭhatha /",
    "K01vinv06_u:1067": " te kathayanti /",
    "K01vinv06_u:1068": " ārya kiṃ kurmaḥ /",
    "K01vinv06_u:1069": " na tv agnidattena brāhmaṇarājena buddhapramukho bhikṣusaṃghas traimāsīṃ sarvopakaraṇaiḥ pravāritaḥ /",
    "K01vinv06_u:1070": " te yūyam alpotsukās tiṣṭhatha nāhāraṃ sajjīkurutha nāsanaprajñaptim* /",
    "K01vinv06_u:1071": " kiṃ buddhapramukho bhikṣusaṃgho bhaktacchedaṃ kariṣyatīti /",
    "K01vinv06_u:1072": " te kathayanti /",
    "K01vinv06_u:1073": " āryānanda devenājñā dattā /",
    "K01vinv06_u:1074": " paṃcānāṃ śatānām āhāraṃ sajjīkuruta praṇītaṃ prabhūtaṃ ceti /",
    "K01vinv06_u:1075": " na tūktam amukasyārthāyeti /",
    "K01vinv06_u:1076": " bhavanto gatvā ārocayata /",
    "K01vinv06_u:1077": " ārya devena ghaṇṭāvaghoṣaṇaṃ kāritam* /",
    "K01vinv06_u:1078": " na mama kenacid darśanāyopasaṃkramitavyam* /",
    "K01vinv06_u:1079": " ya upasaṃkrāmati tasya vadho daṇḍa iti /",
    "K01vinv06_u:1080": " tat kim asmākaṃ śirodvayam* /",
    "K01vinv06_u:1081": " na vayam ārocayāma iti /",
    "K01vinv06_u:1082": " athāyuṣmān ānando yena bhagavāṃs tenopasaṃkrāntaḥ /",
    "K01vinv06_u:1083": " upasaṃkramya etat prakaraṇaṃ bhagavato vistareṇārocayati /",
    "K01vinv06_u:1084": " tatra bhagavān āyuṣmantam ānandam āmantrayate /",
    "K01vinv06_u:1085": " gacchānanda saṃghāṭīm ādāya paścācchramaṇaṃ ca vairaṃbhye rathyāvīthīcatvaraśṛṅgāṭakeṣv ārocaya /",
    "K01vinv06_u:1086": " yo yuṣmākaṃ bhavantaḥ utsahate buddhapramukhaṃ bhikṣusaṃghaṃ ca traimāsīṃ bhojayituṃ bhojayatv iti /",
    "K01vinv06_u:1087": " evaṃ bhadantety āyuṣmān ānando bhagavataḥ pratiśrutya saṃghāṭīm ādāya paścācchramaṇaṃ ca rathyāvīthīcatvaraśṛṅgāṭakeṣv ārocayati /",
    "K01vinv06_u:1088": " yo yuṣmākaṃ bhavantaḥ utsahate buddhapramukhaṃ bhikṣusaṃghaṃ traimāsīṃ bhojayituṃ sa bhojayatv iti /",
    "K01vinv06_u:1089": " vairaṃbhyā brāhmaṇagṛhapatayaḥ (MSV I 29)",
    "K01vinv06_u:1090": " kathayanti / āryānanda",
    "K01vinv06_u:1091": " ekaiko 'smākam utsahate traimāsīṃ bhojayitum* /",
    "K01vinv06_u:1092": " api tu anena kalirājena ghaṇṭāvaghoṣaṇaṃ kāritam* /",
    "K01vinv06_u:1093": " nānyena kenacit traimāsīm upanimaṃtrya buddhapramuko bhikṣusaṃgho bhojayitavyam* /",
    "K01vinv06_u:1094": " yo bhojayati tasya vadho daṇḍa iti /",
    "K01vinv06_u:1095": " yāvad uttarāpathāt sārthavāhaḥ paṃcāśvaśatāni paṇyam ādāya vairaṃbhyam anuprāptaḥ /",
    "K01vinv06_u:1096": " sa saṃlakṣayati /",
    "K01vinv06_u:1097": " yad idānīṃ gamiṣyāmi aśvānāṃ khuraḥ kledam āpatsyate /",
    "K01vinv06_u:1098": " aparṇā bhaviṣyanti /",
    "K01vinv06_u:1099": " ihaiva tiṣṭhāmīti /",
    "K01vinv06_u:1100": " sa tatraivāvasthitaḥ /",
    "K01vinv06_u:1101": " tenāśvājāneyasya dvau yavaprasthau prajñaptau /",
    "K01vinv06_u:1102": " avaśiṣṭānām aśvānām ekaikaḥ /",
    "K01vinv06_u:1103": " śrutaṃ cānena rājñā ayaṃ cāyaṃ ca kriyākāraḥ kṛtaḥ /",
    "K01vinv06_u:1104": " āyuṣmatānandena evam ārocitam iti /",
    "K01vinv06_u:1105": " sa saṃlakṣayati /",
    "K01vinv06_u:1106": " nāham asya rājño viṣaye nivāsī /",
    "K01vinv06_u:1107": " kiṃ mama rājā (fol. 149r1 = GBM 6.966) kariṣyati /",
    "K01vinv06_u:1108": " iti viditvāyuṣmantam ānandam idam avocat* /",
    "K01vinv06_u:1109": " āryānanda mayā aśvājāneyasya dvau yavaprasthau prajñaptau /",
    "K01vinv06_u:1110": " avaśiṣṭānām aśvānām ekaikaḥ /",
    "K01vinv06_u:1111": " yadi bhagavān utsahate yavān paribhoktum ahaṃ bhagavataḥ prasthadvayam anuprayacchāmi /",
    "K01vinv06_u:1112": " anyeṣāṃ ca bhikṣūṇām ekaikam iti /",
    "K01vinv06_u:1113": " athāyuṣmān ānando yena bhagavāṃs tenopasaṃkrāntaḥ /",
    "K01vinv06_u:1114": " upasaṃkramya etat prakaraṇaṃ bhagavato vistareṇārocayati /",
    "K01vinv06_u:1115": " atha bhagavata etad abhavat* /",
    "K01vinv06_u:1116": " mayaivaitāni karmāṇi kṛtāny upacitāni labdhasaṃbhārāṇi pariṇatapratyayāni oghavat pratyupasthitāni /",
    "K01vinv06_u:1117": " avaśyaṃbhāvīni mayaivaitāni karmāṇi kṛtāny upacitāni ko 'nyaḥ pratyanubhaviṣyati /",
    "K01vinv06_u:1118": " na hi karmāṇi kṛtāny upacitāni bāhye pṛthivīdhātau vipacyante /",
    "K01vinv06_u:1119": " (MSV I 30) nābdhātau /",
    "K01vinv06_u:1120": " na tejodhātau /",
    "K01vinv06_u:1121": " na vāyudhātāv api /",
    "K01vinv06_u:1122": " pūrvavad yāvat phalanti khalu dehinām iti /",
    "K01vinv06_u:1123": " āyuṣmantam ānandam āmantrayate /",
    "K01vinv06_u:1124": " gacchānanda bhikṣūṇāṃ śalākāṃ {Dutt throughout śilākāṃ} cāraya /",
    "K01vinv06_u:1125": " yo yuṣmākam utsahate tathāgatena sārdhaṃ vairaṃbhye traimāsīṃ yavān paribhoktuṃ sa śalākāṃ gṛhṇātv iti /",
    "K01vinv06_u:1126": " evaṃ bhadantety āyuṣmān ānando bhagavataḥ pratiśrutya śalākāṃ cārayitum ārabdhaḥ /",
    "K01vinv06_u:1127": " yāvad bhagavatā śalākāṃ gṛhītvā bhikṣudvayonaiś ca pāṃcabhir bhikṣuśataiḥ /",
    "K01vinv06_u:1128": " āyuṣmāṃs tu śāriputraḥ kathayati /",
    "K01vinv06_u:1129": " bhagavann ahaṃ vāyvābādhiko notsahe traimāsīṃ yavān paribhoktum iti /",
    "K01vinv06_u:1130": " āyuṣmān mahāmaudgalyāyanaḥ kathayati /",
    "K01vinv06_u:1131": " aham asyopasthāyika iti /",
    "K01vinv06_u:1132": " tato bhagavān bhikṣudvayaunaiḥ paṃcabhir bhikṣuśataiḥ sārdhaṃ vairaṃbhye varṣā upagataḥ /",
    "K01vinv06_u:1133": " āyuṣmantau śāriputramaudgalyāyanau triśaṅkuṃ parvataṃ gatvā varṣā upagatau /",
    "K01vinv06_u:1134": " tataḥ śakreṇa devendreṇa divyayā sudhayā pravāritau /",
    "K01vinv06_u:1135": " tataḥ sārthavāho bhagavato dvau yavaprasthāv anuprayacchati /",
    "K01vinv06_u:1136": " anyeṣāṃ ca bhikṣūṇām ekaikam* /",
    "K01vinv06_u:1137": " tatra bhagavān āyuṣmantam ānandam idam avocat* /",
    "K01vinv06_u:1138": " gacchānanda tathāgatasyārthāya yavān parikarmayeti /",
    "K01vinv06_u:1139": " evaṃ bhadanteti āyuṣmān ānando bhagavataḥ pratyaṃśam ādāya yenānyatamā vṛddhā strī tenopasaṃkrāntaḥ /",
    "K01vinv06_u:1140": " upasaṃkramya (MSV I 31)",
    "K01vinv06_u:1141": " tāṃ striyam idam avocat* /",
    "K01vinv06_u:1142": " bhagini tathāgatasyārthāya yavān parikarmīkuru /",
    "K01vinv06_u:1143": " sā kathayati /",
    "K01vinv06_u:1144": " ārya ahaṃ vṛddhā na śaknomi /",
    "K01vinv06_u:1145": " api tv eṣā taruṇikā dārikā /",
    "K01vinv06_u:1146": " asyā anuprayaccha /",
    "K01vinv06_u:1147": " eṣā parikarmayatīti /",
    "K01vinv06_u:1148": " āyuṣmān ānandas tasyāḥ sakāśam upasaṃkrāntaḥ /",
    "K01vinv06_u:1149": " bhagini śakṣyasi tvaṃ tathāgatasyārthāya yavān parikarmīkartum iti /",
    "K01vinv06_u:1150": " sā kathayati /",
    "K01vinv06_u:1151": " ārya samayenāhaṃ parikarmayāmi /",
    "K01vinv06_u:1152": " yadi me ālāpam anupracchasīti /",
    "K01vinv06_u:1153": " sa kathayati /",
    "K01vinv06_u:1154": " parikarmaya dāsyāmīti /",
    "K01vinv06_u:1155": " sā parikarmayitum ārabdhā /",
    "K01vinv06_u:1156": " pṛcchati ca /",
    "K01vinv06_u:1157": " āryaka eṣa buddho nāma iti /",
    "K01vinv06_u:1158": " āyuṣmān ānandaḥ saṃlakṣayati /",
    "K01vinv06_u:1159": " yady aham asyā buddhavarṇodāharaṇaṃ kariṣye (fol. 149v1 = GBM 6.967)",
    "K01vinv06_u:1160": " gambhīrā buddhadharmāḥ sthānam etad vidyate yad asau na vijñāsyatīti yanv aham asyāś cakraratnavarṇodāharaṇam udāhareyam iti viditvā kathayati",
    "K01vinv06_u:1161": " rājño bhagini cakravartino loke prādurbhāvāt saptānāṃ ratnānāṃ loke prādurbhāvo bhavati /",
    "K01vinv06_u:1162": " katameṣāṃ saptānām* /",
    "K01vinv06_u:1163": " tadyathā /",
    "K01vinv06_u:1164": " cakraratnasya hastiratnasyāśvaratnasya maṇiratnasya strīratnasya gṛhapatiratnasya pariṇāyakaratnasya saptamasya /",
    "K01vinv06_u:1165": " rājño bhagini cakravartino loke prādurbhāvāt kathaṃrūpasya cakraratnasya loke prādurbhāvo bhavati /",
    "K01vinv06_u:1166": " iha bhagini rājñaḥ kṣatriyasya mūrdhābhiṣiktasya tad eva poṣadhe paṃcadaśyāṃ śiraḥsnātopavāsair",
    "K01vinv06_u:1167": " alaṃkṛtasya upari prāsādatalagatasyāmātyagaṇaparivṛtasya pūrvasyāṃ diśi cakraratnaṃ",
    "K01vinv06_u:1168": " prādurbhavati sahasrāraṃ sanābhikaṃ sanemikaṃ sarvākāraparipūrṇaṃ (MSV I 32)",
    "K01vinv06_u:1169": " śubham akarmārakṛtaṃ divyaṃ sarvasauvarṇam* /",
    "K01vinv06_u:1170": " śubhaṃ cānena bhavati /",
    "K01vinv06_u:1171": " yasya rājñaḥ kṣatriyasya mūrdhābhiṣiktasya tad eva poṣadhe paṃcadaśyāṃ pūrvavad yāvat sarvasauvarṇam* /",
    "K01vinv06_u:1172": " bhavati sa rājā cakravartīti /",
    "K01vinv06_u:1173": " addhāham asmi rājā cakravartīti cakraratnaṃ mīmāṃsitukāma utthāyāsanād ekāṃsam uttarāsaṃgaṃ",
    "K01vinv06_u:1174": " kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya tac cakraratnam ubhābhyāṃ pāṇibhyāṃ",
    "K01vinv06_u:1175": " pratigṛhya vāme pāṇau pratiṣṭhāpya dakṣiṇena pāṇinā anuvartayati /",
    "K01vinv06_u:1176": " jayasva bho cakraratna yenāryaḥ purāṇaś cakravartipatha iti /",
    "K01vinv06_u:1177": " atha cakraratnaṃ rājñā cakravartinā anupravartitam uparivihāyasam abhyudgamya pūrveṇa prāyāsīdyenāryaḥ purāṇaś cakravartipathaḥ /",
    "K01vinv06_u:1178": " anveti rājā cakravartī tac cakraratnaṃ sārdhaṃ caturaṅgeṇa balakāyena /",
    "K01vinv06_u:1179": " yasmiṃś ca pradeśe tac cakraratnaṃ pratitiṣṭhati tatra rājā cakravartī vāsaṃ kalpayati sārdhaṃ caturaṅgeṇa balakāyena /",
    "K01vinv06_u:1180": " ye khalu pūrvasyāṃ diśi koṭṭarājānas te yena rājā cakravartī tenopasaṃkrāmanti /",
    "K01vinv06_u:1181": " upasaṃkramya rājānaṃ cakravartinam evaṃ vadanti /",
    "K01vinv06_u:1182": " etu devaḥ /",
    "K01vinv06_u:1183": " svāgataṃ devasya /",
    "K01vinv06_u:1184": " ime devasya janapadā ṛddhāś ca sphītāś ca kṣemāś ca subhikṣāś cākīrṇabahujanamanuṣyāś ca tān devaḥ samanuśāstu /",
    "K01vinv06_u:1185": " vayaṃ devasyānuyātrikā bhaviṣyāmaḥ /",
    "K01vinv06_u:1186": " tena hi yūyaṃ grāmaṇyaḥ svakasvakāni vijitāni samanuśāsatha (MSV I 33)",
    "K01vinv06_u:1187": " dharmeṇa mādharmeṇa /",
    "K01vinv06_u:1188": " mā ca vaḥ kasyacid adharmacāriṇo vipaccāriṇo rāṣṭre vāso rocatām* /",
    "K01vinv06_u:1189": " etat prakāram ānuyātrikā bhaviṣyatha /",
    "K01vinv06_u:1190": " atha tac cakraratnaṃ pūrvāṃ diśam abhinirjitya pūrvavan mahāsamudraṃ pratyuttīrya dakṣiṇena paścimenottareṇa prāyāsīd yenāryaḥ purāṇaś cakravartipathaḥ",
    "K01vinv06_u:1191": " atha cakraratnaṃ rājñā cakravartinānupravartitam upari vihāyasam abhyudgamya uttareṇānvāvṛtaṃ yenāryaḥ purāṇaś cakravartipathaḥ /",
    "K01vinv06_u:1192": " anveti rājā cakravartī tac cakraratnaṃ sārdhaṃ caturaṅgeṇa balakāyena (fol. 150r1 = GBM 6.968) /",
    "K01vinv06_u:1193": " yasmin pradeśe tac cakraratnaṃ pratitiṣṭhati tatra rājā cakravartī vāsaṃ kalpayati sārdhaṃ caturaṅgeṇa balakāyena /",
    "K01vinv06_u:1194": " ye khalūttarasyāṃ diśi koṭṭarājānaḥ te yena rājā cakravartī tenopasaṃkrāmanti /",
    "K01vinv06_u:1195": " upasaṃkramya rājānaṃ cakravartinam evaṃ vadanti /",
    "K01vinv06_u:1196": " ehi deva /",
    "K01vinv06_u:1197": " svāgataṃ devasya /",
    "K01vinv06_u:1198": " ime devasya janapadā ṛddhāś ca sphītāś ca kṣemāś ca subhikṣāś cākīrṇabahujanamanuṣyāś ca /",
    "K01vinv06_u:1199": " tān devaḥ samanuśāstu /",
    "K01vinv06_u:1200": " vayaṃ devasyānuyātrikā bhaviṣyāmaḥ /",
    "K01vinv06_u:1201": " tena hi yūyaṃ grāmaṇyaḥ svakasvakāni vijitāni samanuśāsatha dharmeṇa mādharmeṇa /",
    "K01vinv06_u:1202": " mā ca vaḥ kasyacid adharmacāriṇo rāṣṭre vāso rocatām iti /",
    "K01vinv06_u:1203": " atha cakraratnam uttarāṃ diśam abhinirjityottaramahāsamudraṃ",
    "K01vinv06_u:1204": " pratyuttīrya tām eva rājadhānīm āgatyoparyasyādhikaraṇasyocchrāpitam ivāsthāt* /",
    "K01vinv06_u:1205": " rājño bhagini cakravartino (MSV I 34)",
    "K01vinv06_u:1206": " loke prādurbhāvād asyaivaṃrūpasya cakraratnasya loke prādurbhāvo bhavati /",
    "K01vinv06_u:1207": " rājño bhagini cakravartino loke prādurbhāvāt kathaṃrūpasya hastiratnasya loke prādurbhāvo bhavati /",
    "K01vinv06_u:1208": " iha bhagini rājñaś cakravartino hastī bhavati sarvaśvetaḥ kumudavarṇaḥ saptāṅgaḥ supratiṣṭhito 'bhirūpo darśanīyaḥ prāsādikaḥ /",
    "K01vinv06_u:1209": " yaṃ dṛṣṭvā rājñaś cakravartinaś cittam abhiprasīdati /",
    "K01vinv06_u:1210": " bhadrakaṃ varahastiratnaṃ sakṛd damatham (fol. 150v1 = GBM 6.969) eṣyatīti /",
    "K01vinv06_u:1211": " atha rājā cakravartī saṃkhyātaṃ hastidamakaṃ dūtena prakroṣyedam avocat* /",
    "K01vinv06_u:1212": " idaṃ tvayā saumya saṃkhyātaṃ hastiratnaṃ kṣipram eva sudāntaṃ kṛtvāsmākam upanayitavyam iti /",
    "K01vinv06_u:1213": " evaṃ deva iti saṃkhyāto hastidamako rājñaś cakravartinaḥ pratiśrutya hastiratnam ekāhnā sarvacāraṇebhir upasaṃkrāmati /",
    "K01vinv06_u:1214": " tadekāhnā sarvacāraṇebhir upasaṃkramyamānam ekāhnā sarvacāraṇaiḥ pratigṛhṇāti /",
    "K01vinv06_u:1215": " tadyathānye hastino 'nekavārṣikā anekavarṣagaṇadāntāḥ sarvacāraṇebhir upasaṃkramyamānaṃ pratigṛhṇanti /",
    "K01vinv06_u:1216": " evam etad dhastiratnam ekāhnā sarvacāraṇaiḥ pratigṛhṇāti /",
    "K01vinv06_u:1217": " dāntaṃ cainaṃ viditvā rājñaś cakravartinaḥ upanāmayati /",
    "K01vinv06_u:1218": " dāntaṃ deva bhadraṃ hastiratnam* /",
    "K01vinv06_u:1219": " yasyedānīṃ devaḥ kālaṃ manyata iti /",
    "K01vinv06_u:1220": " atha rājā cakravartī tad dhastiratnaṃ mīmāṃsitukāmaḥ sūryasyābhyudgamanakālasamaye",
    "K01vinv06_u:1221": " tad dhi hastiratnam abhiruhyemām eva samudraparyantāṃ mahāpṛthivīm anvāhiṇḍya tām",
    "K01vinv06_u:1222": " eva rājadhānīm (MSV I 35)",
    "K01vinv06_u:1223": " āgatya prātarāśikam akārṣīt* /",
    "K01vinv06_u:1224": " rājño bhagini cakravartino loke prādurbhāvād asyaivaṃrūpasya hastiratnasya prādurbhāvo bhavati /",
    "K01vinv06_u:1225": " rājño bhagini cakravartino loke prādurbhāvāt kathaṃrūpasyāśvaratnasya loke prādurbhāvo bhavati /",
    "K01vinv06_u:1226": " iha bhagini rājñaś cakravartinaḥ aśvo bhavati sarvanīlaḥ kṛṣṇaśirā manojño javano 'bhirūpo darśanīyaḥ prāsādikaḥ /",
    "K01vinv06_u:1227": " yaṃ dṛṣṭvā rājñaś cakravartinaś cittam abhiprasīdati /",
    "K01vinv06_u:1228": " bhadrakaṃ vatāśvaratnaṃ sakṛd damatham eṣyatīti /",
    "K01vinv06_u:1229": " atha rājā cakravartī saṃkhyātam aśvadamakaṃ dūtena prakroṣyedam avocat* /",
    "K01vinv06_u:1230": " idaṃ tvayā saumya saṃkhyātam aśvaratnaṃ kṣipram eva sudāntaṃ kṛtvāsmākam upanayitavyam iti /",
    "K01vinv06_u:1231": " evaṃ deveti saṃkhyāto 'śvadamako rājñaś cakravartinaḥ pratiśrutya tad aśvaratnam ekāhnā sarvacāraṇair upasaṃkrāmati /",
    "K01vinv06_u:1232": " tadekāhnā sarvacāraṇebhir upasaṃkramyamānam ekāhnā sarvacāraṇaiḥ pratigṛhṇāti /",
    "K01vinv06_u:1233": " tadyathānye aśvā anekavārṣikā anekavarṣagaṇadāntāḥ sarvacāraṇebhir upasaṃkramyamānāḥ sarvacāraṇaiḥ pratigṛhṇanti /",
    "K01vinv06_u:1234": " evam eva tad aśvaratnam ekāhnā sarvacāraṇebhir upasaṃkramyamānam ekāhnā sarvacāraṇaiḥ pratigṛhṇāti /",
    "K01vinv06_u:1235": " dāntaṃ cainaṃ viditvā rājñaś cakravartina upanāmayati /",
    "K01vinv06_u:1236": " dāntaṃ deva bhadram aśvaratnaṃ yasyedānīṃ devaḥ kālaṃ manyate /",
    "K01vinv06_u:1237": " atha rājā cakravartī aśvaratnaṃ mīmāṃsitukāmaḥ sūryasyābhyudgamanakālasamaye tad",
    "K01vinv06_u:1238": " aśvaratnam abhiruhyemām eva samudraparyantāṃ mahāpṛthivīm anvāhiṇḍya tām eva rājadhānīm āgatya (MSV I 36)",
    "K01vinv06_u:1239": " prātarāśam akārṣīt* /",
    "K01vinv06_u:1240": " rājño bhagini cakravartino loke prādurbhāvād asyaivaṃrūpasyāśvaratnasya loke prādurbhāvo bhavati /",
    "K01vinv06_u:1241": " rājño bhagini cakravartino loke prādurbhāvāt kathaṃrūpasya maṇiratnasya loke prādurbhāvo bhavati /",
    "K01vinv06_u:1242": " iha bhagini rājñaś cakravartino maṇir bhavati aṣṭāṃśo vaiḍūryaḥ śubho jātimānaccho viprasannaḥ anāvilaḥ /",
    "K01vinv06_u:1243": " yāvad rājñaś cakravartino 'ntaḥpure dīpakṛtyaṃ sarvaṃ tanmaṇer ābhayā /",
    "K01vinv06_u:1244": " atha rājā cakravartī tan maṇiratnaṃ mīmāṃsitukāmo 'ndhakāratamisrāyāṃ rātryāṃ śanair",
    "K01vinv06_u:1245": " mandaṃ mandaṃ deve vṛṣṭāyamāne vidyutsu niścarantīṣu maṇiratnaṃ dhvajāgre āropyodyānabhūmiṃ",
    "K01vinv06_u:1246": " niryāti sārdhaṃ caturaṅgeṇa balakāyena /",
    "K01vinv06_u:1247": " yāvat khalu rājñaś cakravartino caturaṅgo balakāyaḥ sarvaḥ sphuṭo maṇer ābhayā /",
    "K01vinv06_u:1248": " ardhayojanaṃ ca sāmantakena /",
    "K01vinv06_u:1249": " rājño bhagini cakravartino loke prādurbhāvād asyaivaṃrūpasya maṇiratnasya loke prādurbhāvo bhavati /",
    "K01vinv06_u:1250": " rājño bhagini cakravartino loke prādurbhāvāt kathaṃrūpasya strīratnasya loke prādurbhāvo bhavati /",
    "K01vinv06_u:1251": " iha bhagini rājñaś cakravartinaḥ strī bhavati abhirūpā darśanīyā prāsādikī nātigaurī",
    "K01vinv06_u:1252": " nātiśyāmā madgurucchavir nātidīrghā nātihrasvā supratiṣṭhitā nātikṛśā nātisthūlā",
    "K01vinv06_u:1253": " nātyutsadamāṃsā tanugātrī /",
    "K01vinv06_u:1254": " tasyāḥ khalu bhagini śīte uṣṇasaṃsparśāni gātrāṇi uṣṇe śītasaṃsparśāni gātrāṇi kāliṅgaprāvāramṛdusaṃsparśāni /",
    "K01vinv06_u:1255": " tasyāḥ khalu bhagini sarvaromakūpebhyaś candanagandho vāti mukhāc ca utpalagandhaḥ /",
    "K01vinv06_u:1256": " (MSV I 37)",
    "K01vinv06_u:1257": " yāvad āyuṣmān ānandaḥ strīratnaṃ vibhajati tāvat tayā dārikayā te yāvaḥ parikarmitāḥ /",
    "K01vinv06_u:1258": " sā pādayor nipatya praṇidhānaṃ kartum ārabdhā (fol. 151r1 = GBM 6.970) /",
    "K01vinv06_u:1259": " ārya anenāhaṃ kuśalamūlena rājñaś cakravartinaḥ strīratnaṃ syām iti /",
    "K01vinv06_u:1260": " athāyuṣmān ānando yavān parikarmitān ādāya yena bhagavāṃs tenopasaṃkrāntaḥ /",
    "K01vinv06_u:1261": " upasaṃkramya bhagavato yavān upanāmayati /",
    "K01vinv06_u:1262": " jānakāḥ pṛcchakā buddhā bhagavantaḥ /",
    "K01vinv06_u:1263": " pṛcchati buddho bhagavān āyuṣmantam ānandam* /",
    "K01vinv06_u:1264": " kenaite ānanda yavāḥ parikarmitāḥ /",
    "K01vinv06_u:1265": " amukayā bhadanta brāhmaṇadārikayā /",
    "K01vinv06_u:1266": " kim abhūt te ānanda tayā brāhmaṇadārikayā sārdham antarākathāsamudāhāraḥ /",
    "K01vinv06_u:1267": " tena hy ānanda yāvāṃs te 'bhūt tayā brāhmaṇadārikayā sārdham antarākathāsamudāhāras tat sarvam asmākaṃ vistareṇārocaya /",
    "K01vinv06_u:1268": " athāyuṣmān ānando yat tasyābhūt tayā brāhmaṇadārikayā sārdham antarākathāsamudāhāras tat sarvaṃ bhagavato vistareṇārocayati /",
    "K01vinv06_u:1269": " evam ukte bhagavān āyuṣmantam ānandam idam avocat* /",
    "K01vinv06_u:1270": " kasmāt tvayānanda tayā dārikayā buddhavarṇodāharaṇaṃ na kṛtam* /",
    "K01vinv06_u:1271": " mama bhadanta evaṃ bhavati /",
    "K01vinv06_u:1272": " gambhīrā buddhadharmāḥ sthānam etad vidyate yad asau dārikā na vijñāsyatīti /",
    "K01vinv06_u:1273": " mayā tasyāś cakravartivarṇodāharaṇaṃ kṛtam* /",
    "K01vinv06_u:1274": " kṣīṇas tvam ānanda /",
    "K01vinv06_u:1275": " sacet tvayā tasyā buddhavarṇodāharaṇaṃ kṛtam abhaviṣyat sthānam etad vidyate yat tu yām anuttarāyāṃ samyaksaṃbodhau avaivartikaṃ cittam utpāditam abhaviṣyat* /",
    "K01vinv06_u:1276": " api tv ānanda bhaviṣyaty asau dārikā rājñaś cakravartinaḥ strīratnam* /",
    "K01vinv06_u:1277": " {MS (GBM 970.5f.) adds bhagavān saṃlakṣayati /",
    "K01vinv06_u:1278": " yaḥ kaścid ādīnavo bhikṣavaḥ paṭaplotikaṃ prāvṛtyāntargṛhaṃ gacchati /",
    "K01vinv06_u:1279": " tasmān na bhikṣuṇā paṭaplotiṃ prāvṛtyāntargṛhaṃ gantavyam* /",
    "K01vinv06_u:1280": " gacchati sātisāro bhavati /}",
    "K01vinv06_u:1281": " (MSV I 38)",
    "K01vinv06_u:1282": " sāmantakena śabdo vistṛtaḥ /",
    "K01vinv06_u:1283": " amukayā brāhmaṇadārikayā bhagavato 'rthāya yavāḥ parikarmitāḥ /",
    "K01vinv06_u:1284": " sā bhagavatā rājñaś cakravartinaḥ strīratnaṃ vyākṛtā /",
    "K01vinv06_u:1285": " iti śrutvā yaiḥ paṃcabhir dārikāśatair dvyūnair bhikṣudvayonānāṃ paṃcānāṃ bhikṣuśatānāṃ yavāḥ parikarmitāḥ /",
    "K01vinv06_u:1286": " tābhir api praṇidhānaṃ kṛtam* /",
    "K01vinv06_u:1287": " vayam asyāḥ parivārāḥ syāma iti /",
    "K01vinv06_u:1288": " yāvad bhagavān yavān paribhoktum ārabdhāḥ āyuṣmān ānando viklavaḥ aśrūṇi pramoktum ārabdhaḥ /",
    "K01vinv06_u:1289": " bhagavatā teṣu janmaparivarteṣu karacaraṇaśiraśchedādīni dānāni datvā tribhiḥ kalpāsaṃkhyeyaiḥ sarvajñatvam avāpya idānīṃ koṭarayavān bhakṣayatīti",
    "K01vinv06_u:1290": " tatra bhagavān āyuṣmantam ānandam āmantrayate /",
    "K01vinv06_u:1291": " kasmāt tvam ānanda viklavaḥ aśrūṇi pramuṃcasi /",
    "K01vinv06_u:1292": " bhagavān bhadanta cakravartikule jāto rājyam apahāya pravrajitaḥ karacaraṇaśirādīni dānāni datvā tribhiḥ kalpāsaṃkhyeyaiḥ sarvajñatvam avāpya idānīṃ koṭarayavān bhakṣayatīti /",
    "K01vinv06_u:1293": " bhagavān āha /",
    "K01vinv06_u:1294": " ākāṃkṣasi tvam ānanda tathāgatasya daṃṣṭrāntaravinirgatān yavān paribhoktum* /",
    "K01vinv06_u:1295": " ākāṃkṣāmi bhagavan* /",
    "K01vinv06_u:1296": " tato bhagavatā āyuṣmata ānandāya daṃṣṭrāntaravinirgatānāṃ (fol. 151v1 = GBM 6.971)",
    "K01vinv06_u:1297": " yavānām eko dattaḥ /",
    "K01vinv06_u:1298": " tathā hy ānanda tathāgatasya (MSV I 39)",
    "K01vinv06_u:1299": " rasāgragatānāṃ rasaharaṇī supariśuddhā /",
    "K01vinv06_u:1300": " yadi tathāgataḥ prākṛtam apy āhāraṃ paribhuṃkte tad api tathāgatasyānnaśatarasaṃ saṃparivartate /",
    "K01vinv06_u:1301": " taiḥ sāmantakaiḥ śabdo vistṛtaḥ /",
    "K01vinv06_u:1302": " agnidatto brāhmaṇarājo buddhapramukhaṃ bhikṣusaṃgham upanimaṃtryādarśanapathe sthito bhagavān vairaṃbhye yavān paribhuṃkte iti /",
    "K01vinv06_u:1303": " sāmantarājair api śrutaṃ tair agnidattasya brāhmaṇarājasya dūtasaṃpreṣaṇaṃ kṛtam* /",
    "K01vinv06_u:1304": " te praveśaṃ na labhante dvāri sthitāḥ /",
    "K01vinv06_u:1305": " anāthapiṇḍadena gṛhapatinā śrutaṃ tena paṃcamātrāṇi śakaṭaśatāni parṇopagūṭhasya śāleḥ preṣitāni /",
    "K01vinv06_u:1306": " atha mārasya pāpīyasa etad abhavat* /",
    "K01vinv06_u:1307": " bahuśo mayā śramaṇo gautamo viheṭhito na kadācid avatāro labdhaḥ /",
    "K01vinv06_u:1308": " atrāpi tāvad asya praharāmi iti viditvā āyuṣmantam ānandam ātmānaṃ vinirmāya teṣāṃ paṃcānāṃ śakaṭaśatānāṃ purataḥ sthitvā kathayati /",
    "K01vinv06_u:1309": " bhavantaḥ kutra gamyate /",
    "K01vinv06_u:1310": " te kathayanti /",
    "K01vinv06_u:1311": " ārya ānanda agnidatto brāhmaṇarājo bhagavantaṃ saśrāvakasaṃgham upanimaṃtryādarśanapathe sthito bhagavān vairaṃbhye yavān paribhuṃkte iti /",
    "K01vinv06_u:1312": " anāthapiṇḍadena gṛhapatinā śrutvaitāni parṇopagūṭhasya śāler bhagavato 'rthāya paṃca śakaṭaśatāni preṣitāni iti /",
    "K01vinv06_u:1313": " sa kathayati /",
    "K01vinv06_u:1314": " bhavanto devo abhiprasannā nāgā yakṣāḥ /",
    "K01vinv06_u:1315": " yadi bhagavān ākāśe pātraṃ prasārayati tad api devās trayastriṃśā divyāyāḥ sudhāyāḥ pūrayanti /",
    "K01vinv06_u:1316": " kimarthaṃ bhagavān yavān paribhuṃkte /",
    "K01vinv06_u:1317": " nivartayatha (MSV I 40) iti /",
    "K01vinv06_u:1318": " te kathayanti /",
    "K01vinv06_u:1319": " āryānanda saṃprasthitā vayaṃ kim idānīṃ nivartāmaḥ /",
    "K01vinv06_u:1320": " gacchāma iti /",
    "K01vinv06_u:1321": " māraḥ saṃlakṣayati /",
    "K01vinv06_u:1322": " na śakyam ete nivartayitum* /",
    "K01vinv06_u:1323": " upāyasaṃvidhānaṃ kartavyam iti /",
    "K01vinv06_u:1324": " sa uparivihāyasam abhyudgamya akṣamātrābhir vāridhārābhir varṣitum ārabdhaḥ /",
    "K01vinv06_u:1325": " tena tāvad dṛṣṭaṃ yāvat tāni śakaṭāni nābhiṃ yāvan nimagnāni /",
    "K01vinv06_u:1326": " tatas te śākaṭikā balīvardān muktvā prakrāntā iti /",
    "K01vinv06_u:1327": " tatra bhagavatā vairaṃbhye yavāḥ paribhuktāḥ sārdhaṃ dvayonaiḥ paṃcabhir bhikṣuśataiḥ /",
    "K01vinv06_u:1328": " āyuṣmadbhyāṃ śāriputramaudgalyāyanābhyāṃ triśaṃkuke parvate varṣopagatābhyāṃ divyā sudhā paribhuktā /",
    "K01vinv06_u:1329": " tatas tena sārthavāhena traimāsasyātyayād bhagavān saśrāvakasaṃgho bhaktenopanimaṃtritaḥ /",
    "K01vinv06_u:1330": " adhivāsitaṃ ca bhagavatā tūṣṇīṃbhāvena /",
    "K01vinv06_u:1331": " sa sārthavāhas tām eva rātriṃ śuciṃ praṇītaṃ khādanīyabhojanīyaṃ samudānīya pūrvavad",
    "K01vinv06_u:1332": " yāvad bhagavantaṃ bhuktavantaṃ viditvā dhautahastam apanītapātraṃ bhagavataḥ pādayor",
    "K01vinv06_u:1333": " nipatya praṇidhānaṃ kartum ārabdhaḥ /",
    "K01vinv06_u:1334": " anenāhaṃ kuśalamūlena rājā bhaveyaṃ cakravartī aśvājāneyaḥ putro yuvarājas tāny api paṃcāśvaśatāni paṃca putraśatāni /",
    "K01vinv06_u:1335": " (fol. 152r1 = GBM 6.972) yā sā dārikā bhagavatā strīratnaṃ yāni paṃca dārikāśatāni tasyāḥ paricārikā iti /",
    "K01vinv06_u:1336": " tato bhagavāṃs tasya sārthavāhasya cetasā cittam ājñāya taṃ sārthavāham idam avocat* /",
    "K01vinv06_u:1337": " bhaviṣyasi tvaṃ sārthavāha rājā cakravartī aśvājāneyas te putro yuvarājas tāny api paṃcāśvaśatāni paṃca putraśatāni /",
    "K01vinv06_u:1338": " sā dārikā (MSV I 41) strīratnam* /",
    "K01vinv06_u:1339": " tāny api dvyūnāni paṃca dārikāśatāni tasyāḥ paricārikā iti /",
    "K01vinv06_u:1340": " atha bhagavān traimāsasyātyayāt kṛtacīvaro niṣṭhitacīvaraḥ āyuṣmantam ānandam āmantrayate /",
    "K01vinv06_u:1341": " gacchānanda agnidattaṃ brāhmaṇarājam ārocaya /",
    "K01vinv06_u:1342": " evaṃ ca vada /",
    "K01vinv06_u:1343": " uṣitāḥ smo mahārāja tava vijite /",
    "K01vinv06_u:1344": " avalokito bhava /",
    "K01vinv06_u:1345": " gacchāma iti /",
    "K01vinv06_u:1346": " evaṃ bhadanta iti /",
    "K01vinv06_u:1347": " āyuṣmān ānando bhagavataḥ pratiśrutya yenāgnidattasya brāhmaṇarājasya niveśanaṃ tenopasaṃkrāntaḥ /",
    "K01vinv06_u:1348": " tena khalu samayenāgnidatto brāhmaṇarājaḥ puṇyāham āgamayaṃs tiṣṭhati /",
    "K01vinv06_u:1349": " athāyuṣmān ānando dauvārikaṃ puruṣam āmantrayate /",
    "K01vinv06_u:1350": " ehi tvaṃ bhoḥ puruṣa yenāgnidatto brāhmaṇarājas tenopasaṃkrama /",
    "K01vinv06_u:1351": " upasaṃkramyāgnidattaṃ brāhmaṇarājam evaṃ vada /",
    "K01vinv06_u:1352": " ānando bhikṣur dvāre tiṣṭhati devaṃ draṣṭukāma iti /",
    "K01vinv06_u:1353": " evam ārya iti dauvārikapuruṣaḥ āyuṣmata ānandasya pratiśrutya yenāgnidatto brāhmaṇarājas tenopasaṃkrāntaḥ /",
    "K01vinv06_u:1354": " upasaṃkramyāgnidattaṃ brāhmaṇarājam idam avocat* /",
    "K01vinv06_u:1355": " devāryānando bhikṣur dvāre tiṣṭhati devaṃ draṣṭukāmaḥ /",
    "K01vinv06_u:1356": " sa kathayati /",
    "K01vinv06_u:1357": " ahaṃ bhoḥ puruṣa puṇyāham āgamayaṃs tiṣṭhāmi /",
    "K01vinv06_u:1358": " ānando bhikṣuḥ puṇyamaheśākhyaḥ /",
    "K01vinv06_u:1359": " sa eva puṇyāho bhavatu /",
    "K01vinv06_u:1360": " paṃcakalyāṇaś cāyam* /",
    "K01vinv06_u:1361": " nāmakalyāṇo rūpakalyāṇo varṇakalyāṇaḥ pratibhānakalyāṇaḥ pratipattikalyāṇaś ca /",
    "K01vinv06_u:1362": " praviśatu / ko bhavantam ānandaṃ vārayatīti /",
    "K01vinv06_u:1363": " dauvārikeṇāyuṣmata ānandāyaivam ārocitam* āyuṣmān ānandaḥ praviṣṭaḥ /",
    "K01vinv06_u:1364": " te 'pi sāmantarājānāṃ dūtās tenaiva sārdhaṃ praviṣṭāḥ /",
    "K01vinv06_u:1365": " (MSV I 42)",
    "K01vinv06_u:1366": " athāyuṣmān ānando 'gnidattaṃ brāhamaṇarājam ārogyayitvā ekānte niṣaṇṇaḥ /",
    "K01vinv06_u:1367": " ekāntaniṣaṇṇaḥ āyuṣmān ānando 'gnidattaṃ brāhmaṇarājam idam avocat* /",
    "K01vinv06_u:1368": " bhagavāṃs te mahārāja ārogyayati kathayati ca /",
    "K01vinv06_u:1369": " uṣitāḥ smo mahārāja tava vijite traimāsīm* /",
    "K01vinv06_u:1370": " avalokito bhava /",
    "K01vinv06_u:1371": " gacchāma iti /",
    "K01vinv06_u:1372": " vande āryānanda buddhaṃ bhagavantam* /",
    "K01vinv06_u:1373": " kaccid āryānanda bhagavān vairaṃbhyeṣu janapadeṣu sukhaṃ varṣoṣitaḥ /",
    "K01vinv06_u:1374": " na ca piṇḍakena klānta iti /",
    "K01vinv06_u:1375": " taiḥ sāmantarājadūtair uktaḥ /",
    "K01vinv06_u:1376": " devo 'pratyakṣitarājyas tvaṃ yo bhagavantaṃ saśrāvakasaṃghaṃ traimāsīm upanimaṃtryādarśanapathe vyavasthitaḥ /",
    "K01vinv06_u:1377": " traimāsīṃ koṭarayavāḥ paribhuktā iti /",
    "K01vinv06_u:1378": " sa kathayati /",
    "K01vinv06_u:1379": " satyam āryānanda bhagavatā traimāsīṃ yavāḥ paribhuktāḥ /",
    "K01vinv06_u:1380": " satyaṃ mahārāja /",
    "K01vinv06_u:1381": " sa saṃmūrchitaḥ (fol. 152v1 = GBM 6.973)",
    "K01vinv06_u:1382": " pṛthivyāṃ nipatito mahatā jalapariṣekeṇa pratyāgataprāṇaḥ amātyān āhūya pṛcchati /",
    "K01vinv06_u:1383": " bhavanto na mayā yuṣmākam ājñā dattā /",
    "K01vinv06_u:1384": " pratidivasaṃ paṃcānāṃ śatānām āhāraṃ sajjīkuru /",
    "K01vinv06_u:1385": " praṇītaṃ prabhūtaṃ ceti /",
    "K01vinv06_u:1386": " te kathayanti /",
    "K01vinv06_u:1387": " asti devenaivam ājñaptam* /",
    "K01vinv06_u:1388": " na tv ājñā dattā amukasya dātavyam iti /",
    "K01vinv06_u:1389": " api tu adyāpy āhāraḥ sajjīkṛta eva /",
    "K01vinv06_u:1390": " athāgnidatto brāhmaṇarājo yena bhagavāṃs tenopasaṃkrāntaḥ /",
    "K01vinv06_u:1391": " upasaṃkramya bhagavataḥ pādau śirasā vanditvā ekānte niṣaṇṇaḥ /",
    "K01vinv06_u:1392": " ekāntaniṣaṇṇam agnidattaṃ brāhmaṇarājaṃ bhagavān dharmyayā kathayā saṃdarśayati pūrvavad yāvat saṃpraharṣya tūṣṇīm* /",
    "K01vinv06_u:1393": " athāgnidatto brāhmaṇarājo bhagavataḥ pādayor nipatya bhagavantam idam avocat* /",
    "K01vinv06_u:1394": " (MSV I 43) atyayo bhagavann atyayaḥ sugata yathā bālo yathā mūḍho yathāvyakto yathākuśalo yo 'haṃ bhagavantaṃ saśrāvakasaṃghaṃ traimāsīm upanimaṃtryādarśanapathe vyavasthitaḥ /",
    "K01vinv06_u:1395": " tasya mama bhagavann atyayaṃ jānato 'tyayaṃ paśyataḥ atyayam atyayataḥ pratigṛhṇīṣvānukampām upādāya /",
    "K01vinv06_u:1396": " tathyaṃ te mahārāja atyayam atyayata āgamā yathā bālo yathā mūḍho yathāvyakto yathākuśalo yas tvaṃ tathāgataṃ traimāsīm upanimaṃtryādarśanapathe vyavasthitaḥ /",
    "K01vinv06_u:1397": " yatas tvaṃ mahārāja atyayaṃ jānāsy atyayaṃ paśyasi taṃ ca dṛṣṭvādeśayasi vṛddhir eva te pratikāṃkṣitavyā",
    "K01vinv06_u:1398": " kuśalānāṃ dharmāṇāṃ na hāniḥ /",
    "K01vinv06_u:1399": " athāgnidatto brāhmaṇarājo bhagavantam idam avocat* /",
    "K01vinv06_u:1400": " adhivāsayatu me bhagavān yāvajjīvaṃ cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṃgheneti /",
    "K01vinv06_u:1401": " bhagavān āha /",
    "K01vinv06_u:1402": " tathāgato mahārāja alpāyuṣke kāle jātaḥ prabhūtaṃ ca kāryaṃ karaṇīyam* /",
    "K01vinv06_u:1403": " nirvāṇakālasamayaś ceti /",
    "K01vinv06_u:1404": " nādhivāsayati /",
    "K01vinv06_u:1405": " yady evam adhivāsayatu me bhagavān saptavarṣāṇi saptamāsān saptadivasān* /",
    "K01vinv06_u:1406": " tathāpi bhagavān nādhivāsayati /",
    "K01vinv06_u:1407": " agnidatto brāhmaṇarājo bhagavantam idam avocat* /",
    "K01vinv06_u:1408": " adhivāsayatu me bhagavān śvo 'ntargṛhe bhaktena sārdhaṃ bhikṣusaṃgheneti /",
    "K01vinv06_u:1409": " bhagavān saṃlakṣayati /",
    "K01vinv06_u:1410": " yady aham asyaikabhaktakam api nādhivāsayāmi sthānam etad vidyate yady agnidatto brāhmaṇarāja uṣṇaṃ (MSV I 44)",
    "K01vinv06_u:1411": " śoṇitaṃ chardayitvā kālaṃ kariṣyatīti viditvā adhivāsitaṃ bhagavatā tūṣṇīṃbhāvena /",
    "K01vinv06_u:1412": " athāgnidatto brāhmaṇarājo bhagavatas tūṣṇīṃbhāvenādhivāsanāṃ viditvā bhagavato 'ntikāt prakrānto yena svaṃ niveśanaṃ tenopasaṃkrāntaḥ /",
    "K01vinv06_u:1413": " upasaṃkramyāmātyān āmaṃtrayate bhavantaḥ ko 'sau upāyaḥ syād yena sarvo 'yam āhāro buddhapramukhena bhikṣusaṃghena paribhukto bhaved iti /",
    "K01vinv06_u:1414": " te kathayanti /",
    "K01vinv06_u:1415": " deva sarvo 'yaṃ pṛthivyām āhāras tīryatām* /",
    "K01vinv06_u:1416": " bhikṣavaḥ padbhyām ākramiṣyanti /",
    "K01vinv06_u:1417": " evaṃ paribhukto bhaviṣyatīti /",
    "K01vinv06_u:1418": " tena (fol. 153r1 = GBM 6.974) pauruṣeyāṇām ājñā dattā /",
    "K01vinv06_u:1419": " bhavanto yāvān ayam āhāraḥ sarvam etat samantāt pṛthivyām ākirata iti /",
    "K01vinv06_u:1420": " taiḥ sarvaṃ samantād ākīrṇam* /",
    "K01vinv06_u:1421": " athāgnidatto brāhmaṇarājas tām eva rātriṃ śuci praṇītaṃ khādanīyabhojanīyaṃ samudānīya pūrvavad yāvad bhagavān purastād bhikṣusaṃghasya prajñapta evāsane niṣaṇṇaḥ /",
    "K01vinv06_u:1422": " yāvad anyatamena mahallena saṃjātāmarṣeṇāsmābhis traimāsīṃ koṭarayavāḥ paribhuktāḥ /",
    "K01vinv06_u:1423": " idānīm ayaṃ kalirājo vibhavaṃ darśayatīti viditvā khādanīyabhojanīyasya pṛthivyām ākīrṇasyopari pārṣṇiprahāro dattaḥ /",
    "K01vinv06_u:1424": " brāhmaṇagṛhapatayo 'vadhyāyanti kṣipanti vivācayanti /",
    "K01vinv06_u:1425": " ārya khādanīyabhojanīyaṃ mukhābhyavahāryaṃ pādena spṛśanti /",
    "K01vinv06_u:1426": " etat prakaraṇaṃ bhikṣavo bhagavata ārocayanti /",
    "K01vinv06_u:1427": " bhagavān saṃlakṣayati /",
    "K01vinv06_u:1428": " yaḥ kaścid ādīnavo",
    "K01vinv06_u:1429": " bhikṣavaḥ khādanīyabhojanīyaṃ (MSV I 45)",
    "K01vinv06_u:1430": " mukhābhyavahāryaṃ pādena spṛśantīti viditvā bhikṣūn āmantrayate sma /",
    "K01vinv06_u:1431": " amukena bhikṣavo mahallabhikṣuṇā saṃjātāmarṣeṇa khādanīyabhojanīyasya mukhābhyavahāryasya pṛthivyām ākīrṇasyopari pārṣṇiprahāro datta iti /",
    "K01vinv06_u:1432": " brāhmaṇagṛhapatayo 'vadhyāyanti kṣipanti vivācayanti /",
    "K01vinv06_u:1433": " tasmān na bhikṣuṇā khādanīyabhojanīyaṃ mukhābhyavahāryaṃ pādenākramitavyam* /",
    "K01vinv06_u:1434": " ākrāmati sātisāro bhavatīti /",
    "K01vinv06_u:1435": " athāgnidatto brāhmaṇarājaḥ sukhopaniṣaṇṇaṃ buddhapramukhaṃ bhikṣusaṃghaṃ viditvā",
    "K01vinv06_u:1436": " śucinā praṇītena khādanīyabhojanīyena svahastaṃ santarpayati pūrvavad yāvad dhautahastam",
    "K01vinv06_u:1437": " apanītapātraṃ nīcataram āsanaṃ gṛhītvā bhagavataḥ purastān niṣaṇṇo dharmaśravaṇāya /",
    "K01vinv06_u:1438": " atha bhagavān agnidattaṃ brāhmaṇarājaṃ dharmyayā kathayā saṃdarśayati samādāpayati samuttejayati saṃpraharṣayati /",
    "K01vinv06_u:1439": " anekaparyāyeṇa dharmyayā kathayā saṃdarśya samādāpya samuttejya saṃpraharṣya utthāyāsanāt prakrāntaḥ /",
    "K01vinv06_u:1440": " atha saṃbahulā bhikṣavas trayāṇāṃ vārṣikāṇāṃ māsānām atyayāt kṛtacīvarā niṣṭhitacīvarāḥ samādāya pātracīvaraṃ yena bhagavāṃs tenopasaṃkrāntāḥ",
    "K01vinv06_u:1441": " upasaṃkramya bhagavataḥ pādau śirasā vanditvā ekānte 'sthur /",
    "K01vinv06_u:1442": " ekāntasthitāḥ saṃbahulā bhikṣavo bhagavantam idam avocan* /",
    "K01vinv06_u:1443": " uṣitāḥ smo bhadanta vairaṃbhye traimāsīm* /",
    "K01vinv06_u:1444": " {Tib. inserts the whole Vairambhasūtra; cf. AN II 54-57}",
    "K01vinv06_u:1445": " vistareṇa vairaṃbhyasūtram ekottarikāgame catuṣkanipāte /",
    "K01vinv06_u:1446": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ (MSV I 46)",
    "K01vinv06_u:1447": " papracchuḥ /",
    "K01vinv06_u:1448": " kiṃ bhadanta bhagavatā karma kṛtaṃ yena karacaraṇaśiraśchedādinā dānasaṃbhāreṇa yāvad",
    "K01vinv06_u:1449": " dīnajanaṃ saṃtarpya kalpāsaṃkhyeyaṃ yat trayaṃ satvārthe ātmānaṃ parikhedyāpagatasarvakāryo",
    "K01vinv06_u:1450": " vairaṃbhye koṭarayavān paribhuktavān sārdhaṃ bhikṣudvyūnaiḥ paṃcabhir bhikṣuśataiḥ /",
    "K01vinv06_u:1451": " āyuṣmantau śāriputramaudgalyāyanau (fol. 153v1 = GBM 6.975)",
    "K01vinv06_u:1452": " divyāṃ sudhām iti /",
    "K01vinv06_u:1453": " bhagavān āha /",
    "K01vinv06_u:1454": " tathāgatenaiva etāni bhikṣavaḥ pūrvam anyāsu jātiṣu karmāṇi kṛtāny upacitāni labdhasaṃbhārāṇi pūrvavad yāvat phalanti khalu dehinām* /",
    "K01vinv06_u:1455": " bhūtapūrvaṃ bhikṣavaḥ aśītivarṣasahasrāyuṣi prajāyāṃ vipaśyī nāma samyaksaṃbuddho",
    "K01vinv06_u:1456": " loka udapādi vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā",
    "K01vinv06_u:1457": " devamanuṣyāṇāṃ buddho bhagavān* /",
    "K01vinv06_u:1458": " saḥ aśītibhikṣusahasraparivāro bandhumatīṃ rājadhānīm upaniśritya viharati /",
    "K01vinv06_u:1459": " tena khalu samayena bandhumatyāṃ rājadhānyām anyatamo gaṇavācako brāhmaṇaḥ pāñcaśatikaṃ gaṇaṃ brāhmaṇakān maṃtrān pāṭhayati /",
    "K01vinv06_u:1460": " sarvalokasya cātyarthaṃ satkṛto gurukṛto mānitaḥ pūjito 'rhat saṃmataḥ /",
    "K01vinv06_u:1461": " yata eva vipaśyī samyaksaṃbuddho bandhumatīṃ rājadhānīm anuprāptas tata eva taṃ na kaścit satkaroti na gurukaroti na mānayati na pūjayati /",
    "K01vinv06_u:1462": " sa vipaśyati /",
    "K01vinv06_u:1463": " tathāgate saśrāvakasaṃghe 'tyartham īrṣyāvān saṃvṛttaḥ /",
    "K01vinv06_u:1464": " yāvat saṃbahulāḥ śaikṣāśaikṣā bhikṣavaḥ pūrvāhṇe nivāsya pātracīvaram ādāya bandhumatīṃ (MSV I 47)",
    "K01vinv06_u:1465": " rājadhānīm anuprāptāḥ /",
    "K01vinv06_u:1466": " tato nānāsūpikarasopetasya bhaktasya pātrāṇi pūrayitvā nirgacchanti /",
    "K01vinv06_u:1467": " tena ca brāhmaṇena dṛṣṭāḥ pṛṣṭāś ca /",
    "K01vinv06_u:1468": " bho bhikṣavaḥ paśyāmi kīdṛśaḥ piṇḍapāto labdha iti /",
    "K01vinv06_u:1469": " taiḥ ṛjuko 'yaṃ darśitaḥ /",
    "K01vinv06_u:1470": " tata īrṣyāprakṛtyā saṃjātāmarṣeṇa māṇavakā abhihitāḥ /",
    "K01vinv06_u:1471": " nārhantīme muṇḍakāḥ śramaṇakā nānāsūpikarasavyaṃjanopetaṃ śālyodanaṃ paribhoktum* /",
    "K01vinv06_u:1472": " arhanti tu koṭarayavān paribhoktum iti /",
    "K01vinv06_u:1473": " tair apy anusaṃvarṇitam* /",
    "K01vinv06_u:1474": " evam etad upādhyāya evam etat* /",
    "K01vinv06_u:1475": " nārhanty eva ime muṇḍakāḥ śramaṇakā nānāsūpikarasavyaṃjanopetaṃ śālyodanaṃ paribhoktum* /",
    "K01vinv06_u:1476": " arhanti tu koṭarayavān paribhoktum iti /",
    "K01vinv06_u:1477": " tatra ca dvau māṇavakau śrāddhau bhadrau kalyāṇāśayau /",
    "K01vinv06_u:1478": " tau kathayataḥ /",
    "K01vinv06_u:1479": " upādhyāya maivaṃ vocuḥ /",
    "K01vinv06_u:1480": " mahātmāna ete 'rhanty eva divyāṃ sudhāṃ paribhoktuṃ na koṭarayavān iti /",
    "K01vinv06_u:1481": " kiṃ manyadhve bhikṣavaḥ /",
    "K01vinv06_u:1482": " yo 'sau vipaśyitathāgatena gaṇavācako brāhmaṇaḥ aham eva sa tena kālena tena samayena /",
    "K01vinv06_u:1483": " yāni tāni dvyūnāni paṃca māṇavakaśatāni etāny eva paṃca bhikṣuśatāni /",
    "K01vinv06_u:1484": " yau tau dvau māṇavakau śrāddhau bhadrau kalyāṇāśayau etāv eva tau śāriputramaudgalyāyanau bhikṣū /",
    "K01vinv06_u:1485": " yan mayā vipaśyinaḥ samyaksaṃbuddhasya śaikṣāśaikṣāṇāṃ śrāvakāṇām antike cittaṃ pradūṣya",
    "K01vinv06_u:1486": " kharaṃ vākkarma niścāritaṃ dvyūnaiś ca paṃcabhir māṇavakaśatair anumoditaṃ dvābhyāṃ",
    "K01vinv06_u:1487": " tu nānumoditaṃ tasya karmaṇo vipākenaitarhi tathāgatena vairaṃbhye koṭarayavāḥ paribhuktāḥ (MSV I 48)",
    "K01vinv06_u:1488": " sārdhaṃ bhikṣudvyūnaiḥ paṃcabhir bhikṣuśataiḥ /",
    "K01vinv06_u:1489": " śāriputramaudgalyāyanābhyāṃ tu divyā sudhā paribhuktā /",
    "K01vinv06_u:1490": " iti hi bhikṣavaḥ ekāntakṛṣṇānāṃ (fol. 154r1 = GBM 6.976)",
    "K01vinv06_u:1491": " karmaṇām ekāntakṛṣṇo vipākaḥ pūrvavad yāvad ekāntaśukleṣv eva karmasv ābhogaḥ karaṇīyaḥ /",
    "K01vinv06_u:1492": " ity evaṃ vo bhikṣavaḥ śikṣitavyam* /",
    "K01vinv06_u:1493": " {Mark Allon 2003: Parallel see SN IV 179-181} tatra bhagavān āyuṣmantam ānandam āmaṃtrayate sma /",
    "K01vinv06_u:1494": " āgamayānanda yenāyodhyeti /",
    "K01vinv06_u:1495": " evaṃ bhadantety āyuṣmān ānando bhagavataḥ pratyaśrauṣīt* /",
    "K01vinv06_u:1496": " atha bhagavān dakṣiṇapaṃcāle janapadacārikāṃ carann ayodhyām anuprāptaḥ ayodhyāyāṃ viharati nadyā gaṃgāyās tīre /",
    "K01vinv06_u:1497": " athānyatamo bhikṣur yena bhagavāṃs tenopasaṃkrāntaḥ /",
    "K01vinv06_u:1498": " upasaṃkramya bhagavataḥ pādau śirasā vanditvaikānte 'sthāt* /",
    "K01vinv06_u:1499": " ekāntasthitaḥ sa bhikṣur bhagavantam idam avocat* /",
    "K01vinv06_u:1500": " sādhu me bhagavaṃs tathā saṃkṣiptena dharmaṃ deśayatu yathāhaṃ bhagavato 'ntike saṃkṣiptena dharmaṃ śrutvā eko vyapakṛṣṭo 'pramattaḥ ātāpī prahitātmā vihareyam* /",
    "K01vinv06_u:1501": " eko vyapakṛṣṭo 'pramattaḥ ātāpī prahitātmā viharan yad arthaṃ kulaputrāḥ keśaśmaśrv",
    "K01vinv06_u:1502": " avatārya kāṣāyāṇi vastrāṇy ācchādya samyag eva śraddhayā agārād anagārikāṃ pravrajanti",
    "K01vinv06_u:1503": " tad anuttaraṃ brahmacaryaparyavasānaṃ dṛṣṭa eva dharme svayam abhijñāya sākṣātkṛtvopasaṃpadya pravedayeyam* /",
    "K01vinv06_u:1504": " kṣīṇā me jātir uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmīti /",
    "K01vinv06_u:1505": " evam ukte bhagavān yena gaṃgā nadī tena vyavalokayan vyavalokayati /",
    "K01vinv06_u:1506": " adrākṣīd bhagavān nadyā gaṃgāyāḥ srotasā mahāntaṃ dāruskandham uhyamānam* /",
    "K01vinv06_u:1507": " dṛṣṭvā ca punas taṃ bhikṣum āmantrayate /",
    "K01vinv06_u:1508": " paśyasi tvaṃ bhikṣo nadyā gaṃgāyāḥ srotasā mahāntaṃ dāruskandham uhyamānam* (MSV I 49) /",
    "K01vinv06_u:1509": " evaṃ bhadanta saced eṣa na pārime tīre saṃsrakṣyati /",
    "K01vinv06_u:1510": " nāpārime tīre saṃsrakṣyati /",
    "K01vinv06_u:1511": " na madhye saṃsrakṣyati /",
    "K01vinv06_u:1512": " na sthale utpatsyati /",
    "K01vinv06_u:1513": " na manuṣyagrāhyo bhaviṣyati /",
    "K01vinv06_u:1514": " nāmanuṣyagrāhyaḥ /",
    "K01vinv06_u:1515": " nāvartagrāhyaḥ /",
    "K01vinv06_u:1516": " nāntaḥpūtībhāvaṃ gamiṣyati /",
    "K01vinv06_u:1517": " evam eṣa bhikṣo dāruskandho 'nupūrveṇa samudranimno bhaviṣyati samudrapravaṇaḥ samudraprāgbhāraḥ /",
    "K01vinv06_u:1518": " evam eva sacet tvaṃ bhikṣo na pārime tīre saṃsrakṣyasi /",
    "K01vinv06_u:1519": " pūrvavad yāvat* /",
    "K01vinv06_u:1520": " nāntaḥpūtībhāvaṃ gamiṣyasi /",
    "K01vinv06_u:1521": " evaṃ hi tvaṃ bhikṣo anupūrveṇa nirvāṇanimno bhaviṣyasi nirvāṇapravaṇo nirvāṇaprāgbhāraḥ /",
    "K01vinv06_u:1522": " nāhaṃ bhadanta jāne kim apārimaṃ tīraṃ kiṃ pārimaṃ tīram* / kiṃ madhye",
    "K01vinv06_u:1523": " saṃsadanam* /",
    "K01vinv06_u:1524": " kiṃ sthale utsadanam* /",
    "K01vinv06_u:1525": " ko manuṣyagrāhaḥ /",
    "K01vinv06_u:1526": " kaḥ amanuṣyagrāhaḥ /",
    "K01vinv06_u:1527": " kaḥ āvartagrāhaḥ /",
    "K01vinv06_u:1528": " ko 'ntaḥpūtībhāva iti /",
    "K01vinv06_u:1529": " sādhu me bhagavāṃs tathā saṃkṣiptena dharmaṃ deśayatu yathāhaṃ bhagavato 'ntikāt saṃkṣiptena dharmaṃ śrutvā pūrvavad yāvan nāparam asmād bhavaṃ prajānāmīti /",
    "K01vinv06_u:1530": " apārimaṃ tīram iti bhikṣo ṣaṇṇām ādhyātmikānām āyatanānām etad adhivacanam* /",
    "K01vinv06_u:1531": " pārimaṃ tīram iti ṣaṇṇāṃ bāhyānām āyatanānām etad adhivacanam* /",
    "K01vinv06_u:1532": " madhye saṃsadanam iti nandīrāgasyaitad adhivacanam* /",
    "K01vinv06_u:1533": " sthale utsadanam iti asmimānasyaitad adhivacanam* /",
    "K01vinv06_u:1534": " manuṣyagrāha iti yathāpīhaikaḥ saṃsṛṣṭo (fol. 154v1 = GBM 6.977)",
    "K01vinv06_u:1535": " viharati gṛhasthapravrajitaiḥ (MSV I 50)",
    "K01vinv06_u:1536": " sahanandī sahaśokaḥ /",
    "K01vinv06_u:1537": " sa sukhiteṣu sukhito duḥkhiteṣu dukhitaḥ utpannotpanneṣu kiṃ karaṇīyeṣu samādāya paryavasānānuvartī bhaviṣyati /",
    "K01vinv06_u:1538": " amanuṣyagrāha iti yathāpīhaika iti praṇidhāya brahmacaryaṃ caratīty anenāhaṃ śīlena vā vratena vā tapena vā brahmacaryavāsena vā syāṃ devo devānyatamo veti /",
    "K01vinv06_u:1539": " āvartagrāha iti yathāpīhaikaḥ śikṣāṃ pratyākhyāya hānāyāvartate /",
    "K01vinv06_u:1540": " antaḥpūtībhāva iti yathāpīhaiko duḥśīlo bhavati pāpadharmā antaḥpūtir avasrutaḥ kaṣaṃvakajātaḥ śaṃkhasvarasamācāraḥ /",
    "K01vinv06_u:1541": " aśramaṇaḥ śramaṇapratijño 'brahmacārī brahmacāripratijñaḥ /",
    "K01vinv06_u:1542": " evaṃ hi sacet tvaṃ bhikṣo nāpārime tīre saṃsrakṣyasi pūrvavad yāvan nirvāṇaprāgbhāraḥ /",
    "K01vinv06_u:1543": " atha sa bhikṣur bhagavato bhāṣitam abhinandyānumodya bhagavataḥ pādau śirasā vanditvā bhagavato 'ntikāt prakrāntaḥ /",
    "K01vinv06_u:1544": " atha sa bhikṣur bhagavatā anena dāruskandhopamenāvavādenāvavāditaḥ /",
    "K01vinv06_u:1545": " eko vyapakṛṣṭo 'pramattaḥ ātāpī prahitātmā viharan yad arthaṃ kulaputrāḥ keśaśmaśrūṇy",
    "K01vinv06_u:1546": " avatārya kāṣāyāṇi vastrāṇy ācchadya samyag eva śraddhayā agārād anagārikāṃ pravrajanti",
    "K01vinv06_u:1547": " tad anuttaraṃ brahmacaryaparyavasānaṃ dṛṣṭa eva dharme svayam abhijñāya sākṣātkṛtvopasaṃpadya",
    "K01vinv06_u:1548": " pravedayate kṣīṇā me jātir uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ",
    "K01vinv06_u:1549": " prajānāmīty ājñātavān* /",
    "K01vinv06_u:1550": " sa āyuṣmān arhan babhūva suvimuktacittaḥ /",
    "K01vinv06_u:1551": " (MSV I 51)",
    "K01vinv06_u:1552": " tena khalu samayena nando gopālako bhagavato nātidūre sthito 'bhūt* /",
    "K01vinv06_u:1553": " daṇḍam avaṣṭabhya gāś cārayati /",
    "K01vinv06_u:1554": " tena daṇḍenāvaṣṭabdho maṇḍūkaḥ saṃchidyamāneṣu carmasu mucyamāneṣu sandhiṣu cittam",
    "K01vinv06_u:1555": " utpādayati yady ahaṃ kāyaṃ vā cālayeyaṃ vācaṃ vā niścārayeyaṃ syād atonidānaṃ nandasya",
    "K01vinv06_u:1556": " gopālasya kathāvyākṣepam iti viditvā bhagavato 'ntike cittam abhiprasādya kālagataś",
    "K01vinv06_u:1557": " cāturmahārājikeṣu deveṣūpapannaḥ /",
    "K01vinv06_u:1558": " atha nando gopālako daṇḍam ekānte upanikṣipya yena bhagavāṃs tenopasaṃkrāntaḥ /",
    "K01vinv06_u:1559": " upsasaṃkramya bhagavataḥ pādau śirasā vanditvaikānte 'sthāt* /",
    "K01vinv06_u:1560": " ekāntasthito nando gopālako bhagavantam idam avocat* /",
    "K01vinv06_u:1561": " ahaṃ bhadanta nāpārime tīre saṃsrakṣyāmi /",
    "K01vinv06_u:1562": " na pārime tīre saṃsrakṣyāmi /",
    "K01vinv06_u:1563": " na madhye saṃsrakṣyāmi /",
    "K01vinv06_u:1564": " na sthale utsrakṣyāmi /",
    "K01vinv06_u:1565": " na manuṣyagrāho bhaviṣyāmi /",
    "K01vinv06_u:1566": " nāmanuṣyagrāho nāvartagrāho nāntaḥpūtībhāvaṃ gamiṣyāmi /",
    "K01vinv06_u:1567": " labheyāhaṃ bhadanta svākhyāte dharmavinaye pravrajyām upasaṃpadaṃ bhikṣubhāvaṃ careyam ahaṃ bhagavato 'ntike brahmacaryam iti /",
    "K01vinv06_u:1568": " tena hi nandena svāmināṃ gāvo dattāḥ /",
    "K01vinv06_u:1569": " no bhadanta /",
    "K01vinv06_u:1570": " tat kasya hetoḥ /",
    "K01vinv06_u:1571": " bhadanta gāvas taruṇavatsā jñāsyanti svakasvakāni gokulāni /",
    "K01vinv06_u:1572": " gamiṣyanti svakasvakāni niveśanāni /",
    "K01vinv06_u:1573": " labheyāhaṃ bhadanta svākhyāte dharmavinaye pravrajyām upasaṃpadaṃ (fol. 155r1 = GBM 6.978)",
    "K01vinv06_u:1574": " bhikṣubhāvaṃ careyam ahaṃ bhagavato 'ntike brahmacaryaṃ /",
    "K01vinv06_u:1575": " kiṃ cāpi nanda daharā gāvas taruṇavatsā jñāsyanti svakasvakāni gokulāni /",
    "K01vinv06_u:1576": " gamiṣyanti svakasvakāni niveśanāni /",
    "K01vinv06_u:1577": " api tu karaṇīyam etad gopālakena yathāpi tat svāminā bhaktācchādanaṃ svīkurvatā /",
    "K01vinv06_u:1578": " (MSV I 52)",
    "K01vinv06_u:1579": " atha nando gopālako bhagavataḥ pādau śirasā vanditvā bhagavato 'ntikāt prakrāntaḥ /",
    "K01vinv06_u:1580": " tato bhayaṃ bhayam ity uccaiḥ śabdaṃ kurvāṇaḥ pradhāvitum ārabdhaḥ /",
    "K01vinv06_u:1581": " antarmārge ātmīyaiḥ paṃcabhir gopālakaśatair dṛṣṭaḥ /",
    "K01vinv06_u:1582": " te kathayanti /",
    "K01vinv06_u:1583": " kasya bhayam iti /",
    "K01vinv06_u:1584": " jātibhayaṃ jarābhayaṃ vyādhibhayaṃ maraṇabhayam iti /",
    "K01vinv06_u:1585": " te 'pi tasya pṛṣṭhataḥ pradhāvitum ārabdhāḥ /",
    "K01vinv06_u:1586": " tān dṛṣṭvā anye 'pi gopālakā aśvapālakās tṛṇahārakāḥ kāṣṭḥahārakāḥ pathājīvā utpathājīvāś ca manuṣyāḥ pradhāvitum ārabdhāḥ /",
    "K01vinv06_u:1587": " ānupathikair dṛṣṭās tathā vikrośantaḥ pṛṣṭāḥ /",
    "K01vinv06_u:1588": " kim etad bhavantaḥ /",
    "K01vinv06_u:1589": " te kathayanti /",
    "K01vinv06_u:1590": " bhayam* /",
    "K01vinv06_u:1591": " kasya bhayam* /",
    "K01vinv06_u:1592": " jātibhayaṃ jarābhayaṃ vyādhibhayaṃ maraṇabhayam* /",
    "K01vinv06_u:1593": " śrutvā te 'pi nivṛttāḥ /",
    "K01vinv06_u:1594": " yāvat karvaṭakasamīpaṃ saṃprāptāḥ /",
    "K01vinv06_u:1595": " tataś cāsau karvaṭakanivāsī janakāyas taṃ mahāntaṃ janakāyaṃ dṛṣṭvā itaś cāmutaś ca santrastāḥ /",
    "K01vinv06_u:1596": " kecin niṣpalāyitāḥ /",
    "K01vinv06_u:1597": " kecid bhāṇḍaṃ gopāyanti /",
    "K01vinv06_u:1598": " kecit sannahyāvasthitāḥ /",
    "K01vinv06_u:1599": " apare vīrapuruṣās taiḥ pratyudgamya pṛṣṭāḥ /",
    "K01vinv06_u:1600": " bhavantaḥ kim etad iti /",
    "K01vinv06_u:1601": " te kathayanti /",
    "K01vinv06_u:1602": " bhayam* /",
    "K01vinv06_u:1603": " kasya bhayam* /",
    "K01vinv06_u:1604": " jātibhayaṃ jarābhayaṃ vyādhibhayaṃ maraṇabhayam iti /",
    "K01vinv06_u:1605": " tato 'sau karvaṭakanivāsī janakāyaḥ samāśvastaḥ /",
    "K01vinv06_u:1606": " tena khalu samayenāyuṣmān śāriputras tasyām eva parṣadi sanniṣaṇṇo 'bhūt sannipatitaḥ /",
    "K01vinv06_u:1607": " athāyuṣmān śāriputraś ciraprakrāntaṃ nandaṃ gopālakaṃ viditvā bhagavantam idam avocat* /",
    "K01vinv06_u:1608": " kasmād bhadanta bhagavatā nando gopālakaḥ svākhyāte dharmavinaye pravrajitukāmaḥ punar apy agārāyodyojitaḥ /",
    "K01vinv06_u:1609": " asthānam etac chāriputrānavakāśo yan nando gopālakaḥ punar api gṛhī agāram adhyāvatsyati sannidhikāraparibhoge (MSV I 53)",
    "K01vinv06_u:1610": " kāmān paribhokṣyate /",
    "K01vinv06_u:1611": " nedaṃ sthānaṃ vidyate /",
    "K01vinv06_u:1612": " idānīṃ nando gopālakaḥ svāmināṃ gā arpayitvā āgamiṣyati /",
    "K01vinv06_u:1613": " sa yad arthaṃ kulaputrāḥ keśaśmaśrv avatārya kāṣāyāṇi vastrāṇy ācchādya samyag eva",
    "K01vinv06_u:1614": " śraddhayā agārād anagārikāṃ pravrajanti tad anuttaraṃ brahmacaryaparyavasānaṃ dṛṣṭa",
    "K01vinv06_u:1615": " eva dharme svayam abhijñāya sākṣātkṛtvopasaṃpadya pravedayiṣyate kṣīṇā me jātir uṣitaṃ",
    "K01vinv06_u:1616": " brahmacaryaṃ kṛtaṃ karaṇīyaṃ nāparam asmād bhavaṃ prajānāmīti /",
    "K01vinv06_u:1617": " athāpareṇa samayena nando gopālakaḥ svāmināṃ gā arpayitvā paṃcaśataparivāro yena bhagavāṃs tenopasaṃkrāntaḥ /",
    "K01vinv06_u:1618": " upsaṃkramya bhagavantam idam avocat* /",
    "K01vinv06_u:1619": " arpitā me bhadanta svāmināṃ gāvaḥ /",
    "K01vinv06_u:1620": " labheyāhaṃ bhadanta svākhyāte dharmavinaye pravrajyām upasaṃpadaṃ bhikṣubhāvaṃ careyam (fol. 155v1 = GBM 6.979)",
    "K01vinv06_u:1621": " ahaṃ bhagavato 'ntike brahmacaryam iti /",
    "K01vinv06_u:1622": " labdhavān nando gopālakaḥ paṃcaśataparivāraḥ svākhyāte dharmavinaye pravrajyām upasaṃpadaṃ bhikṣubhāvam* /",
    "K01vinv06_u:1623": " evaṃ pravrajitaḥ sa āyuṣmān pūrvavad yāvat suvimuktacittaḥ /",
    "K01vinv06_u:1624": " dharmatā aciropapannasya devaputrasya devakanyāyā vā trīṇi cittāny utpadyante /",
    "K01vinv06_u:1625": " kutaś cyutaḥ /",
    "K01vinv06_u:1626": " kutropapannaḥ /",
    "K01vinv06_u:1627": " kena karmaṇeti /",
    "K01vinv06_u:1628": " maṇḍūkapūrvī devaputraḥ paśyati /",
    "K01vinv06_u:1629": " tiryagbhyaś cyutaś cāturmahārājikeṣu deveṣūpapanno bhagavato 'ntike cittam abhiprasādyeti /",
    "K01vinv06_u:1630": " tasyaitad abhavat* /",
    "K01vinv06_u:1631": " na mama pratirūpaṃ syād yad ahaṃ paryuṣitaparivāso bhagavantaṃ darśanāyopasaṃkrameyam* /",
    "K01vinv06_u:1632": " yanv aham aparyuṣitaparivāsa eva bhagavantaṃ darśanāyopasaṃkrameyam iti /",
    "K01vinv06_u:1633": " atha maṇḍūkapūrvī devaputraś calavimalakuṇḍaladharaḥ pūrvavad yāvat sarvaṃ gaṃgātīram udāreṇāvabhāsenāvabhāsya bhagavantaṃ puṣpair (MSV I 54)",
    "K01vinv06_u:1634": " avakīrya bhagavataḥ purastān niṣaṇṇo dharmaśravaṇāya /",
    "K01vinv06_u:1635": " atha bhagavān maṇḍūkapūrviṇo devaputrasyāśayānuśayaṃ dhātuṃ prakṛtiṃ ca jñātvā tādṛśīṃ caturāryasatyasaṃprativedhikīṃ dharmadeśanāṃ kṛtavān*",
    "K01vinv06_u:1636": " yāṃ śrutvā pūrvavad yāvad anādikālopacitaṃ satkāyadṛṣṭiśailaṃ jñānavajreṇa bhitvā srotāpattiphalaṃ sākṣātkṛtam* /",
    "K01vinv06_u:1637": " abhikrānto 'haṃ bhadantābhikrāntaḥ /",
    "K01vinv06_u:1638": " eṣo 'haṃ bhagavantaṃ śaraṇaṃ gacchāmi dharmaṃ ca bhikṣusaṃghaṃ ca /",
    "K01vinv06_u:1639": " upāsakaṃ ca māṃ dhārayādyāgreṇa yāvajjīvaṃ prāṇopetaṃ śaraṇagatam abhiprasannam* /",
    "K01vinv06_u:1640": " atha maṇḍūkapūrvī devaputro vaṇig iva labdhalābhaḥ śasyasampanna iva kārṣakaḥ śūra",
    "K01vinv06_u:1641": " iva vijitasaṃgrāmaḥ sarvarogaparimukta ivāturo yayā vibhūtyā bhagavatsakāśam āgatas",
    "K01vinv06_u:1642": " tayaiva vibhūtyā svabhavanaṃ gataḥ /",
    "K01vinv06_u:1643": " bhikṣavaḥ pūrvāpararātraṃ jāgarikāyogam anuyuktā viharanti /",
    "K01vinv06_u:1644": " tair dṛṣṭo bhagavato 'ntike udāro 'vabhāsaḥ /",
    "K01vinv06_u:1645": " yaṃ dṛṣṭvā saṃdigdhā bhagavantaṃ papracchuḥ /",
    "K01vinv06_u:1646": " kiṃ bhagavann imāṃ rātriṃ bhagavantaṃ darśanāya brahmā sahāṃpatiḥ śakro devendraś catvāro lokapālā upasaṃkrāntāḥ /",
    "K01vinv06_u:1647": " na bhikṣavo brahmā sahāṃpatir na śakro devendro na catvāro lokapālā māṃ darśanāyopasaṃkrāntāḥ /",
    "K01vinv06_u:1648": " api tu nandena gopālena daṇḍena vāvaṣṭabdho maṇḍūkaḥ sa cchidyamāneṣu carmasu mucyamāneṣu",
    "K01vinv06_u:1649": " sandhiṣu mā nandasya gopālakasya dharmavikṣepo bhaviṣyatīti niścalas tūṣṇīm avasthito",
    "K01vinv06_u:1650": " mamāntike cittam abhiprasādya kālagataś cāturmahārājikeṣu deveṣūpapannaḥ /",
    "K01vinv06_u:1651": " sa imāṃ rātriṃ matsakāśam upasaṃkrāntaḥ /",
    "K01vinv06_u:1652": " tasya mayā dharmo deśitaḥ /",
    "K01vinv06_u:1653": " dṛṣṭasatyaś ca svabhavanaṃ gata iti /",
    "K01vinv06_u:1654": " (MSV I 55)",
    "K01vinv06_u:1655": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv06_u:1656": " kiṃ bhadanta nandena gopālena paṃcaśataparivāreṇa karma kṛtaṃ yena gopālakeṣūpapanno bhagavataś ca śāsane pravrajya sarvakleśaprahāṇād arhatvaṃ (fol. 156r1 = GBM 6.980)",
    "K01vinv06_u:1657": " sākṣātkṛtam* /",
    "K01vinv06_u:1658": " maṇḍūkapūrviṇā devaputreṇa kiṃ karma kṛtaṃ yena maṇḍūkeṣūpapannaḥ satyadarśanaṃ ca kṛtam iti /",
    "K01vinv06_u:1659": " bhagavān āha /",
    "K01vinv06_u:1660": " tenaiva bhikṣavaḥ karmāṇi kṛtāny upacitāni labdhasaṃbhārāṇi pūrvavad yāvat phalanti khalu dehinām* /",
    "K01vinv06_u:1661": " bhūtapūrvaṃ bhikṣavaḥ asminn eva bhadrake kalpe viṃśativarṣasahasrāyuṣi prajāyāṃ kāśyapo nāma samyaksaṃbuddho loke udapādi /",
    "K01vinv06_u:1662": " pūrvavad yāvat sa vārāṇasīṃ nagarīm upanisṛtya viharati ṛṣivadane mṛgadāve /",
    "K01vinv06_u:1663": " tasya pravacane nando gopālakaḥ pravrajitaḥ /",
    "K01vinv06_u:1664": " tripiṭo dhārmakathiko yuktamuktapratibhānaḥ paṃcaśataparivāraḥ adhikaraṇakuśalaḥ /",
    "K01vinv06_u:1665": " sa utpannotpannāni saṃghasyādhikaraṇāni vyupaśamayati /",
    "K01vinv06_u:1666": " tatra dvau bhikṣū stabdhau māninau /",
    "K01vinv06_u:1667": " na kadācit tasya sakāśam upasaṃkrāmataḥ /",
    "K01vinv06_u:1668": " tayor apareṇa samayena parasparam adhikaraṇam utpannam* /",
    "K01vinv06_u:1669": " tāv arthārthinau tasya sakāśam upasaṃkrāntau pādābhivandanaṃ kṛtvā kathayataḥ /",
    "K01vinv06_u:1670": " idaṃ cedaṃ cāvayor adhikaraṇam utpannaṃ vyupaśamayeti /",
    "K01vinv06_u:1671": " sa saṃlakṣayati /",
    "K01vinv06_u:1672": " yady aham anayor adyaivādhikaraṇaṃ vyupaśamayiṣyāmi arthārthināv etau na bhūya upasaṃkramiṣyataḥ /",
    "K01vinv06_u:1673": " tena sarvasaṃghaṃ saṃnipātya tad adhikaraṇaṃ saṃghamadhye upanikṣipya na ekāntīkṛtam* /",
    "K01vinv06_u:1674": " ataḥ parasminn api divase tasya karvaṭake karaṇīyam utpannam* /",
    "K01vinv06_u:1675": " sa (MSV I 56) tatra gataḥ /",
    "K01vinv06_u:1676": " tatas tābhyāṃ cirayatīti saṃghaṃ saṃnipātya tad adhikaraṇam upanikṣiptam* /",
    "K01vinv06_u:1677": " tataḥ saṃghena vyupaśamitam* /",
    "K01vinv06_u:1678": " yāvad asau tripiṭo bhikṣus tasmāt karvaṭakād āgataḥ /",
    "K01vinv06_u:1679": " mārgaśrame prativinodite sārdhaṃvihāryantevāsikān pṛcchati /",
    "K01vinv06_u:1680": " na tāv arthapratyarthikāv āgacchata iti /",
    "K01vinv06_u:1681": " te kathayanti /",
    "K01vinv06_u:1682": " upādhyāya vyupaśāntaṃ tayos tad adhikaraṇam* /",
    "K01vinv06_u:1683": " kena vyupaśamitam* /",
    "K01vinv06_u:1684": " saṃghena /",
    "K01vinv06_u:1685": " yathākathaṃ tair vistareṇa samākhyātam* /",
    "K01vinv06_u:1686": " tena kharaṃ vākkarma niścāritam* /",
    "K01vinv06_u:1687": " jñāyate āyuṣmanto gopālakair yathā tad adhikaraṇaṃ vyupaśamitam iti /",
    "K01vinv06_u:1688": " tair apy anusaṃvarṇitam eva me tad upādhyāya gopālakair yathā tad adhikaraṇaṃ vyupaśamitam iti /",
    "K01vinv06_u:1689": " kiṃ manyadhve bhikṣavo yo 'sau tripiṭo bhikṣur eṣa evāsau nando gopālakas tena kālena tena samayena /",
    "K01vinv06_u:1690": " yāny asya tāni paṃca sārdhaṃvihāryantevāsikānāṃ śatāni etāny eva paṃca gopālakaśatāni /",
    "K01vinv06_u:1691": " yad anena kāśyapasya samyaksaṃbuddhasya śrāvakasaṃgho gopālakavādena samudācaritaḥ",
    "K01vinv06_u:1692": " sārdhaṃvihāryantevāsikaiś cānusaṃvarṇitaṃ tasya karmaṇo vipākena paṃca janmaśatāni",
    "K01vinv06_u:1693": " paṃcaśataparivāro gopālakeṣūpapannaḥ /",
    "K01vinv06_u:1694": " yāvad etarhy api paṃcaśataparivāro gopālakeṣv evopapannaḥ /",
    "K01vinv06_u:1695": " yad anena paṭhitaṃ svādhyāyitaṃ skandhakauśalaṃ dhātukauśalam āyatanakauśalaṃ sthānāsthānakauśalaṃ",
    "K01vinv06_u:1696": " ca kṛtaṃ tenaitarhi paṃcaśataparivāreṇa mama śāsane pravrajya (fol. 156v1 = GBM 6.981)",
    "K01vinv06_u:1697": " sarvakleśaprahāṇād arhatvaṃ sākṣātkṛtam* /",
    "K01vinv06_u:1698": " maṇḍūkapūrvy api devaputraḥ kāśyapasya samyaksaṃbuddhasya pravacane bhikṣur āsīt* /",
    "K01vinv06_u:1699": " prāhāṇikaḥ sa janapadacārikāṃ caran anyatamasmin karvaṭake vihāram anuprāptaḥ /",
    "K01vinv06_u:1700": " sa rātryāḥ prathame yāme paryaṅkaṃ baddhvā (MSV I 57)",
    "K01vinv06_u:1701": " manasikāraṃ vāhayitum ārabdhaḥ /",
    "K01vinv06_u:1702": " yāvat svādhyāyakārakā bhikṣavaḥ svādhyāyanti /",
    "K01vinv06_u:1703": " śabdakaṇṭakāni dhyānāni /",
    "K01vinv06_u:1704": " sa śabdena cittaikāgratāṃ nāsādayati /",
    "K01vinv06_u:1705": " sa saṃlakṣayati svādhyāyanti ete /",
    "K01vinv06_u:1706": " madhyame yāme niṣatsyāmīti /",
    "K01vinv06_u:1707": " sa madhyame yāme utthāya niṣaṇṇo yāvad anye bhikṣavaḥ svādhyāyaṃ kurvanti /",
    "K01vinv06_u:1708": " sa saṃlakṣayati paścime yāme niṣatsyāmīti /",
    "K01vinv06_u:1709": " sa paścime yāme utthāya niṣaṇṇo yāvad apare svādhyāyaṃ kurvanti /",
    "K01vinv06_u:1710": " tasyāvītarāgatvāt tīvraṃ paryavasthānam utpannam* /",
    "K01vinv06_u:1711": " sa kathayati /",
    "K01vinv06_u:1712": " ime śramaṇāḥ kāśyapīyā maṇḍūkā iva kṛtsnāṃ rātriṃ raṭitā iti /",
    "K01vinv06_u:1713": " kiṃ manyadhve bhikṣavo yo 'sau prāhāṇiko bhikṣur eṣa evāsau maṇḍūkapūrvī devaputraḥ /",
    "K01vinv06_u:1714": " yad anena kāśyapasya samyaksaṃbuddhasya śrāvakā maṇḍūkavādena samudācaritāḥ /",
    "K01vinv06_u:1715": " tasya karmaṇo vipākena paṃca janmaśatāni maṇḍūkeṣūpapanno yāvad etarhy api maṇḍūkeṣv evopapannaḥ /",
    "K01vinv06_u:1716": " yan mamāntike cittaṃ prasāditaṃ tena cāturmahārājikeṣu deveṣūpapannaḥ /",
    "K01vinv06_u:1717": " yat kāśyape samyaksaṃbuddhe brahmacaryaṃ caritaṃ tenedānīṃ satyadarśanaṃ kṛtam* /",
    "K01vinv06_u:1718": " iti hi bhikṣava ekāntakṛṣṇānāṃ karmaṇām ekāntakṛṣṇo vipākaḥ pūrvavad yāvad ābhogaḥ karaṇīyaḥ /",
    "K01vinv06_u:1719": " ity evaṃ vo bhikṣavaḥ śikṣitavyam idam avocat* /",
    "K01vinv06_u:1720": " atha bhagavān nadīṃ gaṃgām avatīrṇas tatra paṃcabhir haṃsamatsyakūrmaśataiḥ parivṛtaḥ pradakṣiṇīkṛtaś ca /",
    "K01vinv06_u:1721": " teṣāṃ bhagavatā tribhiḥ padair dharmaḥ (MSV I 58) deśitaḥ /",
    "K01vinv06_u:1722": " iti hi bhadramukhāḥ sarvasaṃskārā anityāḥ /",
    "K01vinv06_u:1723": " sarvadharmā anātmānaḥ /",
    "K01vinv06_u:1724": " śāntaṃ nirvāṇam* /",
    "K01vinv06_u:1725": " mamāntike cittam abhiprasādayata /",
    "K01vinv06_u:1726": " apy evaṃ tiryagyoniṃ virāgayiṣyatheti /",
    "K01vinv06_u:1727": " teṣām etad abhavat* /",
    "K01vinv06_u:1728": " nāsmākaṃ pratirūpaṃ syād yad vayaṃ bhagavato 'ntikāt tribhiḥ padair dharmaṃ śrutvā āhāram āharema iti /",
    "K01vinv06_u:1729": " te nāharaṇāṃ pratipannāḥ /",
    "K01vinv06_u:1730": " tīkṣṇas tiryayonigatānām agniś cyutaḥ /",
    "K01vinv06_u:1731": " kālagatāś cāturmahārājikeṣu deveṣūpapannāḥ /",
    "K01vinv06_u:1732": " dharmatā khalv aciropapannasya devaputrasya vā devakanyāyā vā trīṇi cittāny utpadyante /",
    "K01vinv06_u:1733": " kutaś cyutaḥ /",
    "K01vinv06_u:1734": " kutropapannaḥ /",
    "K01vinv06_u:1735": " kena karmaṇā iti /",
    "K01vinv06_u:1736": " te paśyanti /",
    "K01vinv06_u:1737": " tiryagbhyaś cyutāḥ /",
    "K01vinv06_u:1738": " cāturmahārājikeṣu deveṣūpapannāḥ /",
    "K01vinv06_u:1739": " pūrvavad yāvan mandārakāṇāṃ puṣpāṇām utsaṃgaṃ pūrayitvā bhagavatsāmantakena nadīṃ gaṃgām avabhāsya bhagavantaṃ puṣpair ākīrya bhagavatsāmantakenānuparivāryāvasthitāḥ",
    "K01vinv06_u:1740": " bhagavatā teṣām āśayānuśayaṃ dhātuṃ prakṛtiṃ ca jñātvā tādṛśī caturāryasatyasaṃprativedhikī dharmadeśanā kṛtā pūrvavad (fol. 157r1 = GBM 6.982)",
    "K01vinv06_u:1741": " yāvad anādikālopacitaṃ satkāyadṛṣṭiśailaṃ jñānavajreṇa bhitvā srotāpattiphalaṃ sākṣātkṛtam* /",
    "K01vinv06_u:1742": " te dṛṣṭasatyāḥ kathayanti /",
    "K01vinv06_u:1743": " abhikrāntā vayaṃ bhadantābhikrāntāḥ /",
    "K01vinv06_u:1744": " ete vayaṃ buddhaṃ śaraṇam gacchāmo dharmaṃ ca bhikṣusaṃghaṃ ca /",
    "K01vinv06_u:1745": " upāsakāṃś cāsmān dhāraya /",
    "K01vinv06_u:1746": " adyāgreṇa yāvajjīvaṃ prāṇopetaṃ śaraṇagatān abhiprasannān* /",
    "K01vinv06_u:1747": " atha te (MSV I 59) matsyakacchapahaṃsapūrviṇo devaputrā vaṇija iva labdhalābhāḥ pūrvavad yāvat svabhavanaṃ gatāḥ /",
    "K01vinv06_u:1748": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv06_u:1749": " kiṃ bhadanta ebhir haṃsakacchapamatsyaiḥ karma kṛtaṃ yena haṃsakacchapamatsyeṣūpapannāḥ satyadarśanaṃ ca kṛtam iti /",
    "K01vinv06_u:1750": " bhagavān āha /",
    "K01vinv06_u:1751": " ebhir eva bhikṣavo haṃsamatsyakacchapaiḥ karmāṇi kṛtāny upacitāni labdhasaṃbhārāṇi pariṇatapratyayāni pūrvavad yāvat phalanti khalu dehinām*",
    "K01vinv06_u:1752": " bhūtapūrvaṃ bhikṣavaḥ asminn eva bhadrake kalpe viṃśativarṣasahasrāyuṣi prajāyāṃ",
    "K01vinv06_u:1753": " kaśyapo nāma śāstā loke udapādi pūrvavad yāvat sa vārāṇasīṃ nagarīm upaniśṛtya viharati",
    "K01vinv06_u:1754": " ṛṣivadane mṛgadāve /",
    "K01vinv06_u:1755": " tasyaite śāsane pravrajitā abhūvan* /",
    "K01vinv06_u:1756": " tatraitebhir bhikṣubhiḥ kṣudrānukṣudrāṇi śikṣāpadāni khaṇḍitāni /",
    "K01vinv06_u:1757": " tasya karmaṇo vipākena haṃsamatsyakūrmeṣūpapannāḥ /",
    "K01vinv06_u:1758": " yan mamāntike cittam abhiprasāditaṃ tena deveṣūpapannāḥ /",
    "K01vinv06_u:1759": " yat kāśyape samyaksaṃbuddhe brahmacaryaṃ caritaṃ tena satyadarśanaṃ kṛtam* /",
    "K01vinv06_u:1760": " iti hi bhikṣavaḥ ekāṇtakṛṣṇānāṃ karmaṇām ekāntakṛṣṇo vipākaḥ pūrvavad yāvad ābhogaḥ karaṇīyaḥ /",
    "K01vinv06_u:1761": " ity evaṃ vo bhikṣavaḥ śikṣitavyam idam avocat* /",
    "K01vinv06_u:1762": " atha bhagavān nadīṃ gaṃgām uttīrṇaḥ paṃcamātraiḥ pretaśataiḥ parivṛto dagdhasthūṇākṛtibhir",
    "K01vinv06_u:1763": " asthiyantravaducchritaiḥ svakeśasaṃchannaiḥ parvatopamakukṣibhiḥ sūcīcchidropamamukhair",
    "K01vinv06_u:1764": " ādīptaiḥ pradīptaiḥ saṃprajvalitaiḥ (MSV I 60)",
    "K01vinv06_u:1765": " ekajvālībhūtaiḥ /",
    "K01vinv06_u:1766": " te kṛtakarapuṭā bhagavantam ūcuḥ /",
    "K01vinv06_u:1767": " vayaṃ bhadanta pretā vinipatitaśarīrāḥ pūrvakarmāpabādhena pānīyaṃ nāsādayāmaḥ /",
    "K01vinv06_u:1768": " kuto bhaktasya darśanam* /",
    "K01vinv06_u:1769": " tvaṃ mahākāruṇiko 'smabhyaṃ pānīyam anuprayaccheti /",
    "K01vinv06_u:1770": " bhagavatā teṣāṃ gaṃgopadarśitā /",
    "K01vinv06_u:1771": " eṣā hi śītalajalā susamṛddhatoyā bhāgīrathī vahati sarvajanopabhogyā /",
    "K01vinv06_u:1772": " grāmāṃś ca rāṣṭranagarāṇi ca tarpayantī kedāraśālikumudotpalapaṃkajāni //",
    "K01vinv06_u:1773": " pretā kathayanti /",
    "K01vinv06_u:1774": " eṣāsmākaṃ vahati hi śuṣkatoyā bhāgīrathī vahati sarvajanopabhogyā /",
    "K01vinv06_u:1775": " paśyāma etāṃ rudhiramalena pūrnāṃ rakṣanti caināṃ saparaśudaṇḍahastāḥ // iti /",
    "K01vinv06_u:1776": " bhagavān gaṃgādevatām āha /",
    "K01vinv06_u:1777": " tvaṃ grāmarāṣṭranagarāṇy anutarpayantī kedāraśālikumudotpalapaṃkajāni /",
    "K01vinv06_u:1778": " kasmān na tarpayasi tīvratṛṣābhibhūtān kṛpā na tava bālajanasya duḥkhaiḥ // iti /",
    "K01vinv06_u:1779": " gaṃgādevatā prāha /",
    "K01vinv06_u:1780": " nāhaṃ bhayān na puruṣād api vā janasya",
    "K01vinv06_u:1781": " śāṭhyena vāpi viṣayaṃ jalam (fol. 157v1 = GBM 6.983) utsṛjāmi /",
    "K01vinv06_u:1782": " (MSV I 61)",
    "K01vinv06_u:1783": " eṣā tu duṣkṛtamahāvaraṇāvṛtānāṃ",
    "K01vinv06_u:1784": " śoṣaṃ jalaṃ vrajati ko 'tra mamāparādhaḥ // iti /",
    "K01vinv06_u:1785": " tatra bhagavān āyuṣmantaṃ mahāmaudgalyāyanam āmaṃtrayate /",
    "K01vinv06_u:1786": " saṃtarpaya maudgalyāyana pretān iti /",
    "K01vinv06_u:1787": " evaṃ bhadanta iti āyuṣmān mahāmaudgalyāyano bhagavataḥ pratiśrutya pretān santarpayitum ārabdhaḥ /",
    "K01vinv06_u:1788": " tatra pretāḥ sūcīmukhatvān na śaknuvanti mukhaṃ vivartayitum* /",
    "K01vinv06_u:1789": " tato bhagavatā teṣām ṛddhyā mukhaṃ vivṛtam* /",
    "K01vinv06_u:1790": " āyuṣmatā mahāmaudgalyāyanena pānīyaṃ dattam* /",
    "K01vinv06_u:1791": " tais tṛṣāturaiḥ prabhūtaṃ pītam* /",
    "K01vinv06_u:1792": " udarāṇi sphuṭitāni /",
    "K01vinv06_u:1793": " tato bhagavato 'ntike cittam abhiprasādya kālagatāḥ /",
    "K01vinv06_u:1794": " pūrvavad dṛṣṭasatyāḥ svabhavanaṃ gatāḥ /",
    "K01vinv06_u:1795": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv06_u:1796": " kiṃ bhadanta ebhiḥ pretaiḥ karma kṛtaṃ yena preteṣūpapannāḥ /",
    "K01vinv06_u:1797": " kiṃ karma kṛtaṃ yena deveṣūpapannāḥ /",
    "K01vinv06_u:1798": " satyadarśanaṃ ca kṛtam iti /",
    "K01vinv06_u:1799": " bhagavān āha /",
    "K01vinv06_u:1800": " ebhir eva bhikṣavaḥ karmāṇi kṛtāny upacitāni labdhasaṃbhārāṇi pūrvavad yāvat phalanti dehināṃ* /",
    "K01vinv06_u:1801": " bhūtapūrvaṃ bhikṣavaḥ asminn eva bhadrake kalpe viṃśativarṣasahasrāyuṣi prajāyāṃ",
    "K01vinv06_u:1802": " kaśyapo nāma śāstā loke udapādi pūrvavad yāvat sa vārāṇasīṃ nagarīm upaniśṛtya viharati",
    "K01vinv06_u:1803": " ṛṣivadane mṛgadāve /",
    "K01vinv06_u:1804": " tasya śrāvakāc chandakabhikṣaṇaṃ kṛtvā buddhadharmasaṃgheṣu kārān kurvanti /",
    "K01vinv06_u:1805": " yadā bhagavataḥ kāśyapasya samyaksaṃbuddhasya śāsanaṃ na vaistārikaṃ (MSV I 62)",
    "K01vinv06_u:1806": " tadālpāś chandayācakā bhikṣavaḥ /",
    "K01vinv06_u:1807": " yadā tu vaistārikaṃ tadā bahavaś chandayācakā bhikṣavaḥ saṃvṛttāḥ /",
    "K01vinv06_u:1808": " yāvad anyatamasmin saṃsthāgāre paṃcopāsakaśatāni saṃniṣaṇṇāni saṃnipatitāni kenacid eva karaṇīyena /",
    "K01vinv06_u:1809": " saṃbahulāś ca bhikṣavaś chandayācakās teṣāṃ sakāśam upasaṃkrāntāḥ samādāpayitukāmāḥ /",
    "K01vinv06_u:1810": " te tīvreṇa paryavasthānena kharaṃ vākkarma niṣcāritam* /",
    "K01vinv06_u:1811": " ime śramaṇāḥ kāśyapīyāḥ pretopapannā iva nityaṃ prasāritakarā iti /",
    "K01vinv06_u:1812": " kiṃ manyadhve bhikṣavo yāni tāni paṃcopāsakaśatāni etāny eva tāni paṃca pretaśatāni /",
    "K01vinv06_u:1813": " yad ebhiḥ kāśyapasya samyaksaṃbuddhasya śrāvakāḥ pretavādena samudācaritās tasya karmaṇo vipākena paṃca janmaśatāni preteṣūpapannāḥ /",
    "K01vinv06_u:1814": " yāvad etarhy api preteṣv evopapannāḥ /",
    "K01vinv06_u:1815": " yan mamāntike cittaṃ prasāditaṃ tena deveṣūpapannāḥ /",
    "K01vinv06_u:1816": " yat kāśyape samyaksaṃbuddhe śaraṇāgamanaśikṣāpadāni gṛhītāni tena satyadarśanaṃ kṛtam* /",
    "K01vinv06_u:1817": " iti hi bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ pūrvavad yāvad ābhogaḥ karaṇīyaḥ /",
    "K01vinv06_u:1818": " ity evaṃ vo bhikṣavaḥ śikṣitavyam idam avocat* /",
    "K01vinv06_u:1819": " atha bhagavān nadīṃ gaṃgām uttīrya dakṣiṇena nāgāvalokitena nadīṃ gaṃgāṃ nirīkṣate /",
    "K01vinv06_u:1820": " bhikṣavo buddhaṃ bhagavantaṃ papracchuḥ /",
    "K01vinv06_u:1821": " kimarthaṃ bhadanta (fol. 158r1 = GBM 6.984)",
    "K01vinv06_u:1822": " bhagavān parāvṛtya nadīṃ gaṃgāṃ nirīkṣata iti /",
    "K01vinv06_u:1823": " bhagavān āha /",
    "K01vinv06_u:1824": " (MSV I 63) icchatha bhikṣavo nadyā gaṃgāyā utpattiṃ śrotum* /",
    "K01vinv06_u:1825": " etasya bhagavan kāla etasya sugata samayo yad bhagavān nadyā gaṃgāyā utpattiṃ deśayed bhikṣavaḥ śroṣyanti /",
    "K01vinv06_u:1826": " bhūtapūrvaṃ bhikṣavaḥ piṇḍavaṃśo nāma rājā babhūva /",
    "K01vinv06_u:1827": " dhārmiko dharmarājo dharmeṇa rājyaṃ kārayati /",
    "K01vinv06_u:1828": " tasya janapadā ṛddhāś ca sphītāś ca kṣemāś ca subhikṣāś cākīrṇabahujanamanuṣyāś ca sadā puṣpaphalavṛkṣāḥ devaḥ kālavarṣī /",
    "K01vinv06_u:1829": " śasyavatī vasumatī praśāntakalikalahaḍimbaḍamarataskararogāpagatā /",
    "K01vinv06_u:1830": " manuṣyā nityaṃ dharmaparāyaṇāḥ /",
    "K01vinv06_u:1831": " yāvad asau rājā saṃprāpte vasantakālasamaye saṃpuṣpiteṣu pādapeṣu haṃsakrauṃcamayūraśukaśārikākokilajīvaṃjīvakanirghoṣite vanaṣaṇḍe antaḥpuraparivṛta udyānabhūmiṃ saṃprasthitaḥ /",
    "K01vinv06_u:1832": " yāvad anyatamaḥ puruṣo valīpalitottamāṃgaḥ {MS valīpalitacitāṃgaḥ} parijīrṇaśarīrāvayavaḥ pariṇatendriyaḥ kṛśo 'lpasthāmo mandamandacāratayā daṇḍam avaṣṭabhya gacchati /",
    "K01vinv06_u:1833": " tatas tena rājñā amātyāḥ pṛṣṭāḥ /",
    "K01vinv06_u:1834": " ka eṣa bhavantaḥ puruṣo valīpalitottamāṅgaḥ {MS valīpalitacitāṃgaḥ} pūrvavad yāvad daṇḍam avaṣṭabhya gacchatīti /",
    "K01vinv06_u:1835": " taiḥ samākhyātam* /",
    "K01vinv06_u:1836": " deva saṃskāraparikṣayād eṣa jīrṇo vṛddha ity ucyata iti /",
    "K01vinv06_u:1837": " rājā kathayati /",
    "K01vinv06_u:1838": " aham api bhavanta evaṃdharmo bhaviṣyāmīti /",
    "K01vinv06_u:1839": " te kathayanti /",
    "K01vinv06_u:1840": " deva sādhāraṇa eṣa dharma iti /",
    "K01vinv06_u:1841": " tato rājā durmanāḥ saṃprasthitaḥ /",
    "K01vinv06_u:1842": " punar api puruṣaṃ paśyaty utpāṇḍotpāṇḍukaṃ sphuṭitaparuṣagātraṃ parvatopamakukṣiṃ",
    "K01vinv06_u:1843": " vraṇapūyotkīrṇair aṅgapratyaṅgāvadhāribhiḥ paṭṭakopanibaddhaiḥ dīrghadīrghaiḥ praśvasantan",
    "K01vinv06_u:1844": " daṇḍam avaṣṭabhya khaṃjamānagatiṃ saṃprasthitaṃ dṛṣṭvā (MSV I 64)",
    "K01vinv06_u:1845": " ca punar amātyān āmaṃtrayate /",
    "K01vinv06_u:1846": " ka eṣa bhavantaḥ puruṣa utpāṇḍotpāṇḍukaḥ pūrvavad yāvat khaṃjamāno 'bhisaṃprasthita iti /",
    "K01vinv06_u:1847": " te kathayanti /",
    "K01vinv06_u:1848": " deva eṣa vyādhito nāma /",
    "K01vinv06_u:1849": " rājā kathayati /",
    "K01vinv06_u:1850": " aham api bhavantaḥ evaṃdharmo bhaviṣyāmīti /",
    "K01vinv06_u:1851": " amātyāḥ kathayanti /",
    "K01vinv06_u:1852": " deva sādhāraṇa eṣa eva dharmo duṣkṛtakarmakāriṇāṃ pūrvakarmāparādhād bhavatīti /",
    "K01vinv06_u:1853": " rājā saṃlakṣayati /",
    "K01vinv06_u:1854": " sarvathā pāpaṃ na kartavyam iti viditvā saṃprasthitaḥ /",
    "K01vinv06_u:1855": " punar api paśyati /",
    "K01vinv06_u:1856": " nīlapītalohitāvadātair vastraiḥ śivikām alaṃkṛtāṃ chatradhvajapatākāśaṃkhapaṭahastrīpuruṣadārakadārikābhir",
    "K01vinv06_u:1857": " ākīrṇāṃ caturbhiḥ puruṣair utkṣiptām ulkāṃ ca purastān nīyamānāṃ kāṣṭhavyagrahastaiḥ",
    "K01vinv06_u:1858": " puruṣaiḥ pṛṣṭhato 'nubaddhāṃ hā tāta hā bhrātaḥ hā pitaḥ hā svāminn iti ca samantād",
    "K01vinv06_u:1859": " ārodanaśabdaṃ śrutvā ca punar amātyān āmaṃtrayate /",
    "K01vinv06_u:1860": " kim eṣā bhavantaḥ śivikā nīlapītalohitāvadātair vastraiḥ pūrvavad yāvad ārodanaśabda iti /",
    "K01vinv06_u:1861": " amātyāḥ kathayanti /",
    "K01vinv06_u:1862": " eṣa deva mṛto nāma iti /",
    "K01vinv06_u:1863": " rājā kathayati /",
    "K01vinv06_u:1864": " aham api bhavantaḥ evaṃdharmo bhaviṣyāmīti (fol. 158v1 = GBM 6.985) /",
    "K01vinv06_u:1865": " te kathayanti deva eṣo 'pi sādhāraṇo dharma iti /",
    "K01vinv06_u:1866": " tato jīrṇāturamṛtasaṃdarśanāt saṃvignamanā evaṃrūpābhogāḥ parityaktavyā iti pratinivṛtya śokāgāraṃ praviśyāvasthita iti /",
    "K01vinv06_u:1867": " tasya vijite velāmo nāma brāhmaṇa āḍhyo mahādhano mahābhogo vedavedāṃgapāragaḥ /",
    "K01vinv06_u:1868": " tena śrutaṃ yathā rājā jīrṇāturamṛtasaṃdarśanād udvignaḥ śokāgāraṃ praviśyāvasthita iti /",
    "K01vinv06_u:1869": " śrutvā ca punar anekair brāhmaṇaśatasahasraiḥ parivṛtaḥ sarvaśvetaṃ vaḍavāratham (MSV I 65)",
    "K01vinv06_u:1870": " abhiruhya sauvarṇena daṇḍakamaṇḍalunā dhāryamāṇena yena rājā piṇḍavaṃśas tenopasaṃkrāntaḥ /",
    "K01vinv06_u:1871": " amātyaiḥ rājñe niveditam* /",
    "K01vinv06_u:1872": " deva velāmo brāhmaṇo dvāre tiṣṭhati /",
    "K01vinv06_u:1873": " tato rājā nirgatya athādhikaraṇe niṣaṇṇaḥ /",
    "K01vinv06_u:1874": " brāhmaṇo velāmo jayenāyuṣā ca vardhayitvā niṣaṇṇaḥ kathayati /",
    "K01vinv06_u:1875": " kimarthaṃ devaḥ śokāgāre praviśyāvasthita iti /",
    "K01vinv06_u:1876": " rājñā yathāvṛttaṃ sarvaṃ velāmāya brāhmaṇāya vistareṇārocitam* /",
    "K01vinv06_u:1877": " sa kathayati /",
    "K01vinv06_u:1878": " devaḥ svakarmaphalabhogī /",
    "K01vinv06_u:1879": " nātra śokaḥ karaṇīyaḥ /",
    "K01vinv06_u:1880": " santi satvāḥ sukṛtakarmakāriṇaḥ santi duṣkṛtakarmakāriṇaḥ santi cobhayakarmakāriṇaḥ /",
    "K01vinv06_u:1881": " cakravartinas tu nityaṃ sukṛtakarmakāriṇaḥ santo deveṣūpapadyante /",
    "K01vinv06_u:1882": " devo 'pi cakravartī /",
    "K01vinv06_u:1883": " manuṣyaprativiṣiṣṭaṃ sukham anubhūya divyaṃ sukham anubhaviṣyatīti /",
    "K01vinv06_u:1884": " api tu deva yajña iṣṭavyaḥ svargasopānabhūta iti /",
    "K01vinv06_u:1885": " tato rājñā amātyānām ājñā dattā /",
    "K01vinv06_u:1886": " bhavantaḥ sarvavijite ghaṇṭāvaghoṣaṇaṃ kārayata /",
    "K01vinv06_u:1887": " rājā nirargalaṃ yajñaṃ yajati /",
    "K01vinv06_u:1888": " bhavadbhir āgatya paribhoktavyam iti /",
    "K01vinv06_u:1889": " tato dānaśālā prajñaptā /",
    "K01vinv06_u:1890": " annam annārthibhyo dīyatāṃ pānaṃ pānārthibhyaḥ /",
    "K01vinv06_u:1891": " tatrācāmena parisravamāṇena gartaḥ kṛtaḥ /",
    "K01vinv06_u:1892": " yatrāsau taptaḥ śītībhavati /",
    "K01vinv06_u:1893": " anavataptaḥ anavatapta iti sajñā saṃvṛttā /",
    "K01vinv06_u:1894": " tasyācāmena taṇḍulāmbunā ca dvādaśavārṣikeṇa saṃpūryamāṇasya vṛddhiḥ saṃvṛttā /",
    "K01vinv06_u:1895": " tata iyaṃ mukhena nadī prasṛtā /",
    "K01vinv06_u:1896": " ācāmanadīti saṃjñā saṃvṛttā iti /",
    "K01vinv06_u:1897": " (MSV I 66)",
    "K01vinv06_u:1898": " uddānam* /",
    "K01vinv06_u:1899": " kumāravardhanaṃ krauṃcānam aṅgadikā maṇivatī /",
    "K01vinv06_u:1900": " sālabalā sālibalā suvarṇaprasthaś ca sāketā //",
    "K01vinv06_u:1901": " peyā toyikā ca śrāvastī anavataptaḥ /",
    "K01vinv06_u:1902": " nagarabinduś ca vaiśālī bhavati paścimā //",
    "K01vinv06_u:1903": " atha bhagavān kumāravardhanam anuprāptaḥ /",
    "K01vinv06_u:1904": " kumāravardhane āyuṣmantam ānandam āmantrayate /",
    "K01vinv06_u:1905": " asminn evānanda pradeśe upoṣadho nāma rājā jātaḥ /",
    "K01vinv06_u:1906": " atraiva cābhivṛddhaḥ /",
    "K01vinv06_u:1907": " tenāsya nagarasya kumāravardhanaṃ kumāravardhanam iti saṃjñā saṃvṛttā /",
    "K01vinv06_u:1908": " krauṃcānam anuprāptaḥ /",
    "K01vinv06_u:1909": " tatra bhagavān āyuṣmantam ānandam āmaṃtrayate /",
    "K01vinv06_u:1910": " asminn ānanda krauṃcāne upoṣadhasya rājño hastināgena krauṃcayatā śabdhaḥ kṛtaḥ krauṃcānaṃ krauṃcānam iti (fol. 159r1 = GBM 6.986)",
    "K01vinv06_u:1911": " saṃjñā saṃvṛttā /",
    "K01vinv06_u:1912": " aṅgadikām anuprāptaḥ /",
    "K01vinv06_u:1913": " aṅgadikāyām anyatamasmin pradeśe smitam akārṣīt* /",
    "K01vinv06_u:1914": " vistareṇa caturbuddhāsanaṃ pūrvavat* /",
    "K01vinv06_u:1915": " maṇivatīm anuprāptaḥ /",
    "K01vinv06_u:1916": " maṇivatyām āyuṣmantam ānandam āmaṃtrayate /",
    "K01vinv06_u:1917": " asyām ānanda maṇivatyāṃ bodhisatvena bahubhir maṇibhir yajño yaṣṭaḥ /",
    "K01vinv06_u:1918": " maṇivatī maṇivatīti saṃjñā saṃvṛttā /",
    "K01vinv06_u:1919": " sālabalām anuprāptaḥ /",
    "K01vinv06_u:1920": " sālabalāyām anyatamasmin pradeśe smitam akārṣīt* /",
    "K01vinv06_u:1921": " vistareṇa caturbuddhāsanaṃ pūrvavat* /",
    "K01vinv06_u:1922": " sālibalām anuprāptaḥ /",
    "K01vinv06_u:1923": " sālibalāyām anyatamasmin pradeśe smitam akārṣīt* /",
    "K01vinv06_u:1924": " vistareṇa caturbuddhāsanaṃ pūrvavat* /",
    "K01vinv06_u:1925": " (MSV I 67)",
    "K01vinv06_u:1926": " suvarṇaprastham anuprāptaḥ /",
    "K01vinv06_u:1927": " asminn ānanda suvarṇaprasthe bodhisatvena bahusuvarṇako yajño yaṣṭaḥ /",
    "K01vinv06_u:1928": " apīdānīṃ brāhmanaiḥ prasthena suvarṇo bhājitaḥ /",
    "K01vinv06_u:1929": " suvarṇaprasthaḥ suvarnaprastha iti saṃjñā saṃvṛttā /",
    "K01vinv06_u:1930": " sāketām anuprāptaḥ /",
    "K01vinv06_u:1931": " sāketāyām āyuṣmantam ānandam āmaṃtrayate /",
    "K01vinv06_u:1932": " asyām ānanda sāketāyām upoṣadho nāma rājā rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca /",
    "K01vinv06_u:1933": " tasyāpareṇa samayena mūrdhni piṭako jāto mṛduḥ sumṛduḥ tadyathā tūlapicur vā karpāsapicur vā na ca kiṃcid ābādhaṃ janayati /",
    "K01vinv06_u:1934": " sa paripākatvāt sphuṭitaḥ /",
    "K01vinv06_u:1935": " kumāro jātaḥ /",
    "K01vinv06_u:1936": " abhirūpo darśanīyaḥ prāsādiko gauraḥ kanakavarṇaḥ pūrvavat yāvat sarvāṅgapratyaṅgopetaḥ /",
    "K01vinv06_u:1937": " mūrdhni jāto mūrdhni jāta iti mūrdhāto mūrdhāta iti saṃjñā saṃvṛttā /",
    "K01vinv06_u:1938": " upoṣadhasya rājñaḥ ṣāṣṭiḥ strīsahasrāṇi /",
    "K01vinv06_u:1939": " jātaḥ kumāro 'ntaḥpuraṃ praveśitaḥ /",
    "K01vinv06_u:1940": " sahadarśanād eva sarvāsāṃ strīṇāṃ stanāḥ prasrutāḥ /",
    "K01vinv06_u:1941": " ekaikā kathayati māṃ dhāyatu māṃ dhāyatv iti māndhātā māndhāteti ca saṃjñā saṃvṛttā /",
    "K01vinv06_u:1942": " tatra kecin mūrdhāta iti saṃjānate kecin māndhāteti /",
    "K01vinv06_u:1943": " māndhātuḥ kumārasya janapadagatasya upoṣadho rājā glānaḥ saṃvṛttaḥ /",
    "K01vinv06_u:1944": " sa mūlagaṇḍapatrapuṣpaphalabhaiṣajyair upasthīyate /",
    "K01vinv06_u:1945": " tathāpy asau hīyata eva /",
    "K01vinv06_u:1946": " tenāmātyānām ājñā dattā /",
    "K01vinv06_u:1947": " bhavantaḥ śīghraṃ kumāraṃ rājyābhiṣekeṇābhiṣiṃcata /",
    "K01vinv06_u:1948": " evaṃ deva iti amātyair dūtasaṃpreṣaṇaṃ kṛtam* /",
    "K01vinv06_u:1949": " upoṣadho rājā glānaḥ /",
    "K01vinv06_u:1950": " tenājñā dattā kumāraṃ śabdayata rājyābhiṣekaṃ (MSV I 68)",
    "K01vinv06_u:1951": " pratyanubhavatv iti /",
    "K01vinv06_u:1952": " tad arhati kumāraḥ śīghram āgantum iti /",
    "K01vinv06_u:1953": " sa saṃprasthita upoṣadhaś ca rājā kālagataḥ /",
    "K01vinv06_u:1954": " tato 'mātyaiḥ punar api tasya dūtasaṃpreṣaṇaṃ kṛtam* /",
    "K01vinv06_u:1955": " kumāra pitā te kālagataḥ /",
    "K01vinv06_u:1956": " āgaccha rājyaṃ pratīccheti /",
    "K01vinv06_u:1957": " māndhātā kumāraḥ saṃlakṣayati /",
    "K01vinv06_u:1958": " yadi mama pitā kālagataḥ kiṃ tatra gacchāmīti viditvā tatraivāvasthitaḥ /",
    "K01vinv06_u:1959": " amātyaiḥ punar api saṃbhūya agrāmātyaḥ preṣitaḥ /",
    "K01vinv06_u:1960": " tena gatvābhihitaḥ /",
    "K01vinv06_u:1961": " kumāra āgaccha rājyaṃ pratīccha iti /",
    "K01vinv06_u:1962": " sa kathayati /",
    "K01vinv06_u:1963": " mama (fol. 159v1 = GBM 6.987) dharmeṇa rājyaṃ prāptam* /",
    "K01vinv06_u:1964": " ihaiva rājyābhiṣeka āgacchatv iti /",
    "K01vinv06_u:1965": " amātyaiḥ saṃdiṣṭam* /",
    "K01vinv06_u:1966": " deva rājyābhiṣeke prabhūtena prayojanam* /",
    "K01vinv06_u:1967": " ratnaśilayā siṃhāsanena cchatreṇa paṭṭena mukuṭena /",
    "K01vinv06_u:1968": " adhiṣṭhānamadhye ca rājyābhiṣekaḥ kriyate /",
    "K01vinv06_u:1969": " tad arhati kumāraḥ ihaivāgantum iti /",
    "K01vinv06_u:1970": " sa kathayati /",
    "K01vinv06_u:1971": " yadi mama dharmeṇa rājyaṃ prāptam* /",
    "K01vinv06_u:1972": " ihaiva sarvam āgacchatv iti /",
    "K01vinv06_u:1973": " māndhātuḥ kumārasya divaukaso nāma yakṣa purojavaḥ /",
    "K01vinv06_u:1974": " tena ratnaśilā siṃhāsanaṃ tatraivānītam* /",
    "K01vinv06_u:1975": " ādhiṣṭhānikāś ca cchatraṃ paṭṭaṃ mukuṭaṃ cādāya svayam evāgatāḥ /",
    "K01vinv06_u:1976": " adhiṣṭhānaṃ svayam āgataṃ svayam āgatam iti sāketā sāketā iti saṃjñā saṃvṛttā /",
    "K01vinv06_u:1977": " tatra bhagavān āyuṣmantam ānandam āmaṃtrayate /",
    "K01vinv06_u:1978": " āgamayānanda yena śrāvastī iti /",
    "K01vinv06_u:1979": " evaṃ bhadanta iti āyuṣmān ānando bhagavataḥ pratyaśrauṣīt* /",
    "K01vinv06_u:1980": " atha bhagavān yena śrāvastī tena cārikāṃ caran prakrānto yāvad anyatamasmin pradeśe brāhmaṇaś chinnabhaktako halaṃ vāhayati /",
    "K01vinv06_u:1981": " tasyārthāya dārikā peyām ādāyāgatā /",
    "K01vinv06_u:1982": " bhagavāṃś ca taṃ pradeśam (MSV I 69)",
    "K01vinv06_u:1983": " anuprāptaḥ /",
    "K01vinv06_u:1984": " dadarśa sa brāhmaṇo buddhaṃ bhagavantaṃ dvātriṃśatā mahāpuruṣalakṣaṇaiḥ samalaṃkṛtam",
    "K01vinv06_u:1985": " aśītyā cānuvyañjanair virājitagātraṃ vyāmaprabhālaṃkṛtaṃ sūryasahasrātirekaprabhaṃ",
    "K01vinv06_u:1986": " jaṃgamam iva ratnaparvataṃ samantato bhadrakam* /",
    "K01vinv06_u:1987": " sahadarśanāt tasya bhagavati prasāda utpannaḥ /",
    "K01vinv06_u:1988": " na tathā dvādaśavarṣābhyas taḥ śamathaś cittasya kalpatāṃ janayati /",
    "K01vinv06_u:1989": " aputrasya vā putrapratilābho daridrasya vā nidhidarśanaṃ rājyābhinandino vā rājyābhiṣeko yathopacitakuśalamūlasya satvasya tatprathamato buddhadarśanam*",
    "K01vinv06_u:1990": " sa tāṃ peyām ādāya laghu laghv eva yena bhagavāṃs tenopasaṃkrāntaḥ /",
    "K01vinv06_u:1991": " upasaṃkramya bhagavantam idam avocat* /",
    "K01vinv06_u:1992": " iyaṃ bho gautama peyā iyam asti mamāntike /",
    "K01vinv06_u:1993": " {MS peyāyam asti}",
    "K01vinv06_u:1994": " anukampaṃ piba etad bhagavan gautamaḥ peyām* //",
    "K01vinv06_u:1995": " iti {MS 'nukaṃpān pibed bhagavāṅ = Divy 461}",
    "K01vinv06_u:1996": " tato bhagavatā tasya brāhmaṇasya kūpo darśitaḥ /",
    "K01vinv06_u:1997": " sacet te brāhmaṇa parityājyāḥ asmin jīrṇakūpo prakṣipa iti /",
    "K01vinv06_u:1998": " tena tasmin jīrṇakūpe prakṣiptāḥ /",
    "K01vinv06_u:1999": " sa jīrṇakūpo vāṣpāyamānaḥ peyāpūrṇo yathāpi tad buddhānāṃ buddhānubhāvena devatānāṃ ca devatānubhāvena /",
    "K01vinv06_u:2000": " tato bhagavatā sa brāhmaṇo 'bhihitaḥ /",
    "K01vinv06_u:2001": " cāraya brāhmaṇa peyām iti /",
    "K01vinv06_u:2002": " sa cārayitum ārabdhaḥ /",
    "K01vinv06_u:2003": " bhagavatā tathādhiṣṭhitā yathā sarvasaṃghena peyā /",
    "K01vinv06_u:2004": " jīrṇakūpo vāṣpāyamānas tathaiva peyāpūrṇo 'vasthitaḥ /",
    "K01vinv06_u:2005": " tato 'sau brāhmaṇo bhūyasyā mātrayābhiprasanno bhagavataḥ pādābhivandanaṃ kṛtvā purastān niṣaṇṇo dharmaśravaṇāya /",
    "K01vinv06_u:2006": " tasya bhagavatā āśayānuśayaṃ dhātuṃ prakṛtiṃ ca jñātvā (MSV I 70)",
    "K01vinv06_u:2007": " tādṛśī cāturāryāsatyasaṃprativedhikī dharmadeśanā kṛtā pūrvavad yāvad anādyakālopacitaṃ satkāyadṛṣṭiśailaṃ jñānavajreṇa bhitvā srotāpattiphalaṃ (fol. 160r1 = GBM 6.988)",
    "K01vinv06_u:2008": " sākṣātkṛtam* /",
    "K01vinv06_u:2009": " abhikrānto 'haṃ bhadantābhikrāntaḥ /",
    "K01vinv06_u:2010": " eṣo 'haṃ bhagavantaṃ śaraṇaṃ gacchāmi dharmaṃ ca bhikṣusaṃghaṃ ca /",
    "K01vinv06_u:2011": " upāsakaṃ ca māṃ dhāraya adyāgreṇa yāvajjīvaṃ prāṇopetaṃ śaraṇagatam abhiprasannam* /",
    "K01vinv06_u:2012": " athāsau brāhmaṇo vaṇig iva labdhalābhaḥ śasyasaṃpanna iva kārṣikaḥ śūra iva vijitasaṃgrāmaḥ",
    "K01vinv06_u:2013": " sarvarogaparimukta ivāturo bhagavato bhāṣitam abhinandyānumodya bhagavataḥ pādau",
    "K01vinv06_u:2014": " śirasā vanditvā bhagavato 'ntikāt prakrānto yāvat kṣetraṃ gataḥ /",
    "K01vinv06_u:2015": " paśyati tasmin kṣetre sauvarṇān yavān saṃpannān* /",
    "K01vinv06_u:2016": " dṛṣṭvā ca punar vismayotphullalocano gāthāṃ bhāṣate /",
    "K01vinv06_u:2017": " aho guṇamayaṃ kṣetraṃ sarvadoṣavivarjitam* /",
    "K01vinv06_u:2018": " adyaivoptaṃ mayā bījam adyaiva phaladāyikam* // iti /",
    "K01vinv06_u:2019": " tato 'sau brāhmaṇas tvaritaṃ rājñaḥ sakāśam upasaṃkrāntaḥ /",
    "K01vinv06_u:2020": " upasaṃkramya jayenāyuṣā ca vardhayitvā rājānam uvāca /",
    "K01vinv06_u:2021": " deva mayā yavāḥ prakīrṇās te sauvarṇāḥ saṃvṛttāḥ /",
    "K01vinv06_u:2022": " tatrādhiṣṭhāyikena prasādaḥ kriyatām iti /",
    "K01vinv06_u:2023": " rājñā adhiṣṭhāyiko 'nupreṣitaḥ /",
    "K01vinv06_u:2024": " brāhmaṇena rāśīkṛtvā bhājitāḥ /",
    "K01vinv06_u:2025": " rājabhāgaḥ svābhāvikā yavāḥ saṃvṛttāḥ /",
    "K01vinv06_u:2026": " adhiṣṭhāyikena rājñe niveditam* /",
    "K01vinv06_u:2027": " rājñā samādiṣṭam* /",
    "K01vinv06_u:2028": " punar bhājayata iti /",
    "K01vinv06_u:2029": " punar bhājitam* /",
    "K01vinv06_u:2030": " tathaiva rājabhāgaḥ svābhāvikā yavāḥ saṃvṛttāḥ /",
    "K01vinv06_u:2031": " evaṃ yāvat saptakṛtvo bhājitam* /",
    "K01vinv06_u:2032": " tathaiva rājā kutūhalajātaḥ svayam eva gataḥ paśyati /",
    "K01vinv06_u:2033": " tathaiva tenāsau brāhmaṇo 'bhihitaḥ /",
    "K01vinv06_u:2034": " brāhmaṇa tavaitat puṇyanirjātam* /",
    "K01vinv06_u:2035": " alaṃ rājabhāgena /",
    "K01vinv06_u:2036": " yat tavābhipretaṃ tan mamānuprayaccheti (MSV I 71) /",
    "K01vinv06_u:2037": " tatas tena brāhmaṇena parituṣṭena yad dattaṃ te sauvarṇayavāḥ saṃvṛttāḥ /",
    "K01vinv06_u:2038": " tato bhagavān saṃprasthito yāvad anyatamasmin pradeśe paṃca kārṣikaśatāny utpāṇḍotpāṇḍukāni sphuṭitapāṇipādāni śaṇaśāṭīnivāsitāni lāṅgalāni vāhayanti /",
    "K01vinv06_u:2039": " te 'pi balīvardā vraṇapūyotkīrṇaiḥ pratodayaṣṭibhiḥ kṣatavikṣatagātrā muhurmurhur viśvasanto vahanti /",
    "K01vinv06_u:2040": " dadṛśus te kārṣikā buddhaṃ bhagavantaṃ dvātriṃśatā mahāpuruṣalakṣaṇaiḥ pūrvavad yāvad upacitakuśalamūlaya satvasya tatprathamato buddhadarśanam*",
    "K01vinv06_u:2041": " tato yena bhagavāṃs tenopasaṃkrāntāḥ /",
    "K01vinv06_u:2042": " adrākṣīd bhagavāṃs tān kārṣikān* /",
    "K01vinv06_u:2043": " dūrād eva dṛṣṭvā ca punar vinayāpekṣayā mārgād apakramya purastād bhikṣusaṃghasya prajñapta evāsane niṣaṇṇaḥ /",
    "K01vinv06_u:2044": " atha te kārṣikā bhagavataḥ pādau śirasā vanditvaikānte niṣaṇṇāḥ /",
    "K01vinv06_u:2045": " tato bhagavatā teṣāṃ kārṣikāṇām āśayānuśayaṃ dhātuṃ prakṛtiṃ ca jñātvā tādṛśī cāturāryāsatyasaṃprativedhikī",
    "K01vinv06_u:2046": " dharmadeśanā kṛtā pūrvavad yāvad anādyakālopacitaṃ satkāyadṛṣṭiśailaṃ jñānavajreṇa",
    "K01vinv06_u:2047": " bhitvā srotāpattiphalaṃ sākṣātkṛtam* /",
    "K01vinv06_u:2048": " te dṛṣṭisatyā yena bhagavāṃs tenāñjaliṃ (fol. 160v1 = GBM 6.989)",
    "K01vinv06_u:2049": " praṇamya bhagavantam idam avocat* /",
    "K01vinv06_u:2050": " labhema vayaṃ bhadanta svākhyāte dharmavinaye pravrajyām upasaṃpadaṃ bhikṣubhāvaṃ carema vayaṃ bhagavato 'ntike brahmacaryam iti /",
    "K01vinv06_u:2051": " te bhagavatā ehibhikṣukayā pravrājitāḥ pūrvavad yāvan naiva sthitā {MS:",
    "K01vinv06_u:2052": " yāvan nepachitā;",
    "K01vinv06_u:2053": " cf. nepacchitā -) Pravr-v III,",
    "K01vinv06_u:2054": " fol. 47r6} buddhamanorathena /",
    "K01vinv06_u:2055": " teṣāṃ bhagavatā avavādo dattaḥ /",
    "K01vinv06_u:2056": " te vyāyacchamānaiḥ pūrvavad yāvad abhivādyāś ca saṃvṛttāḥ /",
    "K01vinv06_u:2057": " (MSV I 72)",
    "K01vinv06_u:2058": " te balīvardā yoktrāṇi varatrāṇi cchitvā yena bhagavāṃs tenopasaṃkrāntāḥ /",
    "K01vinv06_u:2059": " upasaṃkramya bhagavataḥ pādau śirasā vanditvā samantakena parivāryāvasthitāḥ /",
    "K01vinv06_u:2060": " teṣāṃ bhagavatā tribhiḥ padair dharmo deśitaḥ /",
    "K01vinv06_u:2061": " pūrvavad yāvad yathā gaṃgāvatāre haṃsamatsyakūrmāṇāṃ yāvad dṛṣṭasatyāḥ svabhavanaṃ gatāḥ /",
    "K01vinv06_u:2062": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv06_u:2063": " kiṃ bhadanta ebhiḥ kārṣikapūrvakaiḥ bhikṣubhiḥ karma kṛtaṃ yena kārṣikāḥ saṃvṛttā bhagavataś ca śāsane pravrajya sarvakleśaprahāṇād arhatvaṃ sākṣātkṛtam* /",
    "K01vinv06_u:2064": " tair balīvardapūrvakair devaputraiḥ kiṃ karma kṛtaṃ yena balīvardeṣūpapannāḥ satyadarśanaṃ ca kṛtam iti /",
    "K01vinv06_u:2065": " bhagavān āha /",
    "K01vinv06_u:2066": " ebhir eva bhikṣavaḥ karmāṇi kṛtāny upacitāni labdhasaṃbhārāṇi pūrvavad yāvat phalanti dehināṃ* /",
    "K01vinv06_u:2067": " bhūtapūrvaṃ bhikṣavo 'sminn eva bhadrake kalpe viṃśativarṣasahasrāyuṣi prajāyāṃ kaśyapo nāma śāstā loke udapādi /",
    "K01vinv06_u:2068": " pūrvavad yāvat sa vārāṇasīṃ nagarīm upaniśṛtya viharati ṛṣivadane mṛgadāve /",
    "K01vinv06_u:2069": " tasya śāsane etāni paṃca kārṣikaśatāni pravrajitāny abhūvan* /",
    "K01vinv06_u:2070": " tatra ebhir na paṭhitaṃ na svādhyāyitaṃ na manasikāro vāhitaḥ kin tu śraddhādeyaṃ bhuktvā bhuktvā saṃgaṇikābhirataiḥ kausīdyenātināmitam* /",
    "K01vinv06_u:2071": " kiṃ manyadhve bhikṣavo yāni tāni paṃca bhikṣuśatāni etāni paṃca kārṣikaśatāni /",
    "K01vinv06_u:2072": " yo 'sau vihārasvāmī sa evāsau (MSV I 73) gṛhapatiḥ /",
    "K01vinv06_u:2073": " yad ete kārṣikā yad ebhir vihārasvāmisantakaṃ śraddhādeyaṃ paribhujya na paṭhitaṃ",
    "K01vinv06_u:2074": " na svādhyāyitaṃ nāpi manasikāro vāhitaḥ kin tu saṃgaṇikābhirataiḥ kausīdyenātināmitaṃ",
    "K01vinv06_u:2075": " tena karmaṇā paṃca janmaśatāni tasya vihārasvāminaḥ kārṣikāḥ saṃvṛttāḥ /",
    "K01vinv06_u:2076": " yāvad etarhy api tasyaiva kārṣikā jātāḥ /",
    "K01vinv06_u:2077": " yad ebhiḥ kāśyapasya samyaksaṃbuddhasya śāsane pravrajya brahmacaryaṃ caritaṃ tenaitarhi mama śāsane pravrajya sarvakleśaprahāṇād arhatvaṃ sākṣātkṛtam*",
    "K01vinv06_u:2078": " te 'pi balīvardapūrviṇo devaputrāḥ kāśyapasyaiva samyaksaṃbuddhasya śāsane pravrajitā āsaṃs tatraiva kṣudrānukṣudrāṇi śikṣāpadāni khaṇḍitāni",
    "K01vinv06_u:2079": " tena karmaṇo vipākena balīvardeṣūpapannāḥ /",
    "K01vinv06_u:2080": " yan mamāntike cittam abhiprasāditaṃ tena deveṣūpapannāḥ /",
    "K01vinv06_u:2081": " yat kāsyape samyaksaṃbudde brahmacaryaṃ cīrṇaṃ pratipālitaṃ tenedānīṃ devaputrabhūtaiḥ (fol. 161r1 = GBM 6.990)",
    "K01vinv06_u:2082": " satyadarśanaṃ kṛtam* /",
    "K01vinv06_u:2083": " iti hi bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ pūrvavad yāvad ābhogaḥ karaṇīyaḥ /",
    "K01vinv06_u:2084": " ity evaṃ vo bhikṣavaḥ śikṣitavyam idam avocat* /",
    "K01vinv06_u:2085": " tatra bhagavān āyuṣmantam ānandam āmaṃtrayate /",
    "K01vinv06_u:2086": " āgamayānanda yena toyikā /",
    "K01vinv06_u:2087": " evaṃ bhadantety āyuṣmān ānando bhagavataḥ pratyaśrauṣīt* /",
    "K01vinv06_u:2088": " atha bhagavāṃs toyikām anuprāptaḥ /",
    "K01vinv06_u:2089": " tasmiṃś ca pradeśe brāhmaṇo lāṅgalaṃ vāhayati /",
    "K01vinv06_u:2090": " athāsau dadarśa buddhaṃ bhagavantaṃ dvātriṃśatā puruṣalakṣaṇaiḥ samalaṃkṛtam aśītyā cānuvyaṃjanair virājitagātraṃ vyāmaprabhālaṃkṛtaṃ (MSV I",
    "K01vinv06_u:2091": " sūryasahasrātirekaprabhaṃ jaṃgamam iva ratnaparvataṃ samantato bhadrakam* /",
    "K01vinv06_u:2092": " sa saṃlakṣayati /",
    "K01vinv06_u:2093": " yadi bhagavantaṃ gautamam upetyābhivādayiṣyāmi karmaparihānir me bhaviṣyati /",
    "K01vinv06_u:2094": " atha nopetyābhivādayiṣyāmi puṇyaparihānir me bhaviṣyati /",
    "K01vinv06_u:2095": " ko 'sāv upāyaḥ syād yena me na karmaparihāniḥ syān nāpi puṇyaparihānir iti /",
    "K01vinv06_u:2096": " tasya buddhir utpannā /",
    "K01vinv06_u:2097": " atrastha evābhivādanaṃ karomi /",
    "K01vinv06_u:2098": " evaṃ na karmaparihānir bhaviṣyati nāpi puṇyaparihānir iti /",
    "K01vinv06_u:2099": " tena yathāgṛhītayaiva pratodayaṣṭyā tatrasthenaivābhivādanaṃ kṛtam* /",
    "K01vinv06_u:2100": " abhivādaye buddhaṃ bhagavantam iti /",
    "K01vinv06_u:2101": " tatra bhagavān āyuṣmantam ānandam āmantrayate /",
    "K01vinv06_u:2102": " kṣūṇa ānanda eṣa brāhmaṇaḥ /",
    "K01vinv06_u:2103": " anenopakramyāsmin pradeśe abhivādane kṛte sati pratyātmaṃ jñānadarśanaṃ pravartate /",
    "K01vinv06_u:2104": " etasmiṇ pradeśe kāśyapasya samyaksaṃbuddhasyāvikopito 'sthisaṃghātas tiṣṭhatīti /",
    "K01vinv06_u:2105": " aham anenopakramya vandito bhaveyam* /",
    "K01vinv06_u:2106": " evam anena dvābhyāṃ samyaksaṃbuddhābhyāṃ vandanā kṛtā bhavet* /",
    "K01vinv06_u:2107": " tat kasya hetoḥ /",
    "K01vinv06_u:2108": " asminn ānanda pradeśe kāśyapasya samyaksaṃbuddhasyāvikopito 'sthisaṃghātas tiṣṭhati /",
    "K01vinv06_u:2109": " athāyuṣmān ānando laghu laghv eva caturguṇam uttarāsaṃgaṃ prajñapya bhagavantam idam avocat* /",
    "K01vinv06_u:2110": " niṣīdatu bhagavān prajñapta evāsane /",
    "K01vinv06_u:2111": " evam ayaṃ pṛthivīpradeśo dvābhyāṃ samyaksaṃbuddhābhyāṃ paribhukto bhaviṣyati yac ca kāśyapena samyaksaṃbuddhena yac caitarhi bhagavateti /",
    "K01vinv06_u:2112": " niṣaṇṇo bhagavān prajñapta evāsane (MSV I 75) /",
    "K01vinv06_u:2113": " niṣadya bhagavān bhikṣūn āmantrayate sma /",
    "K01vinv06_u:2114": " icchatha yūyaṃ bhikṣavaḥ kāśyapasya samyaksaṃbuddhasya śarīrasaṃghātam avikopitaṃ draṣṭum* /",
    "K01vinv06_u:2115": " etasya bhagavan kāla etasya sugata samayo yad bhagavān bhikṣūṇāṃ kāśyapasya samyaksaṃbuddhasyāvikopitaṃ śarīrasaṃghātam upadarśayet* /",
    "K01vinv06_u:2116": " dṛṣṭvā bhikṣavaś cittam abhiprasādayiṣyanti /",
    "K01vinv06_u:2117": " bhagavatā laukikaṃ cittam utpāditam iti /",
    "K01vinv06_u:2118": " paśyanti bhagavataḥ kāśyapasya samyaksaṃbuddhasya śarīrasaṃghātam avikopitaṃ draṣṭukāmāḥ {Tib. adds dharmatā khalu etc., cf. Divy 63.11.} /",
    "K01vinv06_u:2119": " tatas tena kāśyapasya samyaksaṃbuddhasyāvikopitaḥ śarīrasaṃghāta ucchrāpitaḥ /",
    "K01vinv06_u:2120": " tatra bhagavān bhikṣūn āmantrayate sma /",
    "K01vinv06_u:2121": " udgṛhṇīta bhikṣavo nimittam* /",
    "K01vinv06_u:2122": " antardhāsyatīty antarhitam* /",
    "K01vinv06_u:2123": " rājñā prasenajitā śrutam* /",
    "K01vinv06_u:2124": " bhagavatā śrāvakāṇāṃ darśanāyāvikopitaḥ kāśyapasya samyaksaṃbuddhasya (fol. 161v1 = GBM 6.991)",
    "K01vinv06_u:2125": " śarīrasaṃghāta ucchrāpita iti /",
    "K01vinv06_u:2126": " śrutvā ca punaḥ kutūhalajātaḥ sārdham antaḥpurakumārair amātyair bhaṭabalāgreṇa naigamajānapadaiś ca saṃprasthitaḥ /",
    "K01vinv06_u:2127": " evaṃ virūḍhako 'nāthapiṇḍado gṛhapatiḥ uṣidattaḥ purāṇasthapatir viśākhā mṛgāramātā",
    "K01vinv06_u:2128": " anekāni prāṇiśatasahasrāṇi kutūhalajātāni saṃprasthitāni kaiścit pūrvakaiḥ kuśalamūlaiḥ saṃcodyamānāni /",
    "K01vinv06_u:2129": " yāvad asāv antarhitaḥ /",
    "K01vinv06_u:2130": " taiḥ śrutam antarhito 'sau bhagavataḥ kāśyapasya samyaksaṃbuddhasya śarīrasaṃghāta iti /",
    "K01vinv06_u:2131": " śrutvā ca punas teṣāṃ duḥkhadaurmanasyam utpannaṃ vṛthāsmākam āgamanam iti /",
    "K01vinv06_u:2132": " anyatamena copāsakena sa pradeśaḥ pradakṣiṇīkṛtaḥ /",
    "K01vinv06_u:2133": " evaṃ ca cetasā cittam abhisaṃskṛtam* /",
    "K01vinv06_u:2134": " asmān me padāvihārāt kiyat puṇyaṃ (MSV I 76)",
    "K01vinv06_u:2135": " bhaviṣyatīti /",
    "K01vinv06_u:2136": " atha bhagavāṃs tasya mahājanakāyasyāvipratisārasaṃjananārthaṃ tasya copāsakasya cetasā cittam ājñāya gāthāṃ bhāṣate /",
    "K01vinv06_u:2137": " śataṃ sahasrāṇi suvarṇaniṣkā jāmbūnadā nāsya samā bhavanti /",
    "K01vinv06_u:2138": " yo buddhacaityeṣu prasannacittaḥ padāvihāraṃ prakaroti vidvān // iti /",
    "K01vinv06_u:2139": " anyatamenāpy upāsakena tasmin pradeśe mṛttikāpiṇḍo dattaḥ /",
    "K01vinv06_u:2140": " evaṃ cittam abhisaṃskṛtam* /",
    "K01vinv06_u:2141": " padāvihārasya tāvad iyat puṇyam ākhyātaṃ bhagavatā /",
    "K01vinv06_u:2142": " asya tu mṛttikāpiṇḍasya kiyat puṇyaṃ bhaviṣyatīti /",
    "K01vinv06_u:2143": " atha bhagavāṃs tasya cetasā cittam ājñāya gāthāṃ bhāṣate /",
    "K01vinv06_u:2144": " śataṃ sahasrāṇi suvarṇapiṇḍā jāmbūnadā nāsya samā bhavanti /",
    "K01vinv06_u:2145": " yo buddhacaityeṣu prasannacittaḥ āropayen mṛttikāpiṇḍam ekam* // iti /",
    "K01vinv06_u:2146": " tac chrutvānekaiḥ prāṇiśatasahasrair mṛttikāpiṇḍasamāropaṇaṃ kṛtam* /",
    "K01vinv06_u:2147": " aparais tatra muktapuṣpāṇy abhikṣiptāni /",
    "K01vinv06_u:2148": " evaṃ ca cittam abhisaṃskṛtam* /",
    "K01vinv06_u:2149": " padāvihārasya ca mṛttikāpiṇḍasya ca iyat puṇyam uktaṃ bhagavatā /",
    "K01vinv06_u:2150": " asmākaṃ tu muktapuṣpāṇāṃ kiyat puṇyaṃ bhaviṣyatīti /",
    "K01vinv06_u:2151": " atha bhagavāṃs teṣām api cetasā cittam ājñāya gāthāṃ bhāṣate /",
    "K01vinv06_u:2152": " śataṃ sahasrāṇi suvarṇapeṭā jāmbūnadā nāsya samā bhavanti /",
    "K01vinv06_u:2153": " yo buddhacaityeṣu prasannacitta āropayen muktapuṣpasya rāśim* // iti /",
    "K01vinv06_u:2154": " aparais tatra mālāvihāraḥ kṛtaḥ /",
    "K01vinv06_u:2155": " cittaṃ cābhisaṃskṛtam* /",
    "K01vinv06_u:2156": " muktapuṣpāṇāṃ bhagavatā iyat puṇyam uktam* /",
    "K01vinv06_u:2157": " asmākaṃ mālāvihārasya (MSV I 77)",
    "K01vinv06_u:2158": " kiyat puṇyaṃ bhaviṣyatīti /",
    "K01vinv06_u:2159": " atha bhagavāṃs teṣām api cetasā cittam ājñāya gāthāṃ bhāṣate /",
    "K01vinv06_u:2160": " śataṃ sahasrāṇi suvarṇavāhā jāmbūnadā nāsya samā bhavanti /",
    "K01vinv06_u:2161": " yo buddhacaityeṣu prasannacitto mālāvihāraṃ prakaroti vidvān* // iti /",
    "K01vinv06_u:2162": " aparais tatra dīpamālā dattā /",
    "K01vinv06_u:2163": " cittaṃ cābhisaṃskṛtam* /",
    "K01vinv06_u:2164": " mālāvihārasya bhagavatā iyat puṇyam uktam* /",
    "K01vinv06_u:2165": " asmākaṃ dīpadānasya kiyat puṇyaṃ bhaviṣyatīti /",
    "K01vinv06_u:2166": " atha bhagavāṃs teṣām api cetasā cittam ājñāya gāthāṃ bhāṣate /",
    "K01vinv06_u:2167": " śataṃ sahasrāṇi suvarṇavāhā jāmbūnadā nāsya samā bhavanti /",
    "K01vinv06_u:2168": " yo buddhacaityeṣu prasannacittaḥ pradīpadānaṃ prakaroti vidvān* // iti /",
    "K01vinv06_u:2169": " aparais tatra gandhābhiṣeko dattaḥ /",
    "K01vinv06_u:2170": " cittaṃ cābhisaṃskṛtam* (fol. 162r1 = GBM 6.992) /",
    "K01vinv06_u:2171": " pradīpadānasya bhagavatā iyat puṇyam uktam* /",
    "K01vinv06_u:2172": " asmākaṃ gandhābhiṣekasya kiyat puṇyaṃ bhaviṣyatīti /",
    "K01vinv06_u:2173": " atha bhagavāṃs teṣām api cetasā cittam ājñāya gāthāṃ bhāṣate /",
    "K01vinv06_u:2174": " śataṃ sahasrāṇi suvarṇarāśayo jāmbūnadā nāsya samā bhavanti /",
    "K01vinv06_u:2175": " yo buddhacaityeṣu prasannacitto gandhābhiṣekaṃ prakaroti vidvān* // iti /",
    "K01vinv06_u:2176": " aparais tatra cchatradhvajapatākāropaṇaṃ dattaḥ /",
    "K01vinv06_u:2177": " cittaṃ cābhisaṃskṛtam* /",
    "K01vinv06_u:2178": " padāvihārasya mṛtpiṇḍadānasya muktapuṣpāṇāṃ mālāvihārasya pradīpadānasya gandhābhiṣekasya ceyat puṇyam uktaṃ bhagavatā /",
    "K01vinv06_u:2179": " asmākaṃ chatradhvajapatākāropaṇe kiyat puṇyaṃ bhaviṣyatīti /",
    "K01vinv06_u:2180": " atha bhagavāṃs teṣām api cetasā cittam ājñāya gāthāṃ bhāṣate /",
    "K01vinv06_u:2181": " (MSV I 78)",
    "K01vinv06_u:2182": " śataṃ sahasrāṇi suvarṇaparvatā meroḥ samā nāsya samā bhavanti /",
    "K01vinv06_u:2183": " yo buddhacaityeṣu prasannacitta āropayec chatradhvajāpatākāḥ //",
    "K01vinv06_u:2184": " eṣā hi dakṣiṇā proktā aprameye tathāgate /",
    "K01vinv06_u:2185": " samudrakalpe saṃbodhau sārthavāhe anuttare // iti /",
    "K01vinv06_u:2186": " teṣām etad abhavat* parinirvṛtasya tāvad bhagavataḥ kāraṇam iyat puṇyam uktaṃ bhagavatā /",
    "K01vinv06_u:2187": " tiṣṭhataḥ kiyat puṇyaṃ bhaviṣyatīti /",
    "K01vinv06_u:2188": " atha bhagavāṃs teṣām api cetasā cittam ājñāya gāthāṃ bhāṣate /",
    "K01vinv06_u:2189": " tiṣṭhantaṃ pūjayed yaś ca yaś cāpi parinirvṛtam* /",
    "K01vinv06_u:2190": " samaṃ cittaṃ prasādyeha nāsti puṇyaviśeṣatā //",
    "K01vinv06_u:2191": " evaṃ hy acintiyā buddhā buddhadharmo 'py acintiyaḥ /",
    "K01vinv06_u:2192": " acintiye prasannānāṃ vipāko 'pi acintiyaḥ //",
    "K01vinv06_u:2193": " teṣām acintiyānām apratihatadharmacakravartinām* /",
    "K01vinv06_u:2194": " samyaksaṃbuddhānāṃ nālaṃ guṇapāram adhigantum* // iti /",
    "K01vinv06_u:2195": " tato bhagavatā tasya mahājanakāyasya tathāvidhā dharmadeśanā kṛtā yāṃ śrutvā anekaiḥ prāṇiśatasahasrair mahān viśeṣo 'dhigataḥ /",
    "K01vinv06_u:2196": " kaiścic chrāvakabodhau cittāny utpāditāni kaiścit pratyekāyāṃ bodhau kaiścid anuttarāyāṃ samyaksaṃbodhau /",
    "K01vinv06_u:2197": " kaiścid uṣmagatāni pratilabdhāni kaiścin mūrdhānaḥ kaiścit satyānuloma kaiścit kṣāntayaḥ /",
    "K01vinv06_u:2198": " kaiścit srotāpattiphalaṃ sākṣātkṛtaṃ kaiścit sakṛdāgāmiphalaṃ kaiścid anāgāmiphalam* /",
    "K01vinv06_u:2199": " kaiścit pravrajya sarvakleśaprahāṇād arhatvaṃ sākṣātkṛtam* /",
    "K01vinv06_u:2200": " yadbhūyasā sā parṣad buddhanimnā dharmapravaṇā saṃghaprāgbhārā vyavasthāpitā (MSV I 79) /",
    "K01vinv06_u:2201": " tatra śrāddhair brāhmaṇagṛhapatibhis tasmin pradeśe mahaḥ sthāpitaḥ /",
    "K01vinv06_u:2202": " toyikāmahas toyikāmaha iti saṃjñā saṃvṛttā /",
    "K01vinv06_u:2203": " atha bhagavān kosaleṣu janapadeṣu cārikāṃ caran śrāvastīm anuprāptaḥ /",
    "K01vinv06_u:2204": " śrāvastyāṃ viharati jetavane anāthapiṇḍadasyārāme /",
    "K01vinv06_u:2205": " aśrauṣīd anāthapiṇḍado gṛhapatiḥ bhagavān kosaleṣu janapadeṣu cārikāṃ caran śrāvastīm anuprāptaḥ śrāvastyāṃ viharati jetavane asmākam evārāme iti /",
    "K01vinv06_u:2206": " śrutvā ca punar yena bhagavāṃs tenopasaṃkrāntaḥ /",
    "K01vinv06_u:2207": " upasaṃkramya bhagavataḥ pādau śirasā vanditvaikānte niṣaṇṇaḥ /",
    "K01vinv06_u:2208": " ekāntaniṣaṇṇam anāthapiṇḍadaṃ gṛhapatiṃ bhagavān dharmyayā kathayā saṃdarśayati samādāpayati samuttejayati (fol. 162v1 = GBM 6.993)",
    "K01vinv06_u:2209": " pūrvavad yāvat saṃpraharṣya tūṣṇīm* /",
    "K01vinv06_u:2210": " athānāthapiṇḍado gṛhapatir utthāyāsanāt pūrvavad yena bhagavāṃs tenāṃjaliṃ praṇamya bhagavantam idam avocat* /",
    "K01vinv06_u:2211": " adhivāsayatu me bhagavān śvo 'ntargṛhe bhaktena sārdhaṃ bhikṣusaṃghena iti /",
    "K01vinv06_u:2212": " pūrvavat śuci praṇītaṃ khādanīyabhojanīyaṃ samudānīya kālyam evotthāyāsanakāni prajñapyodakamaṇīn pratiṣṭhāpya bhagavato dūtena kālam ārocayati",
    "K01vinv06_u:2213": " samayo bhadanta sajjaṃ bhaktaṃ yasyedānīṃ bhagavān kālaṃ manyate iti /",
    "K01vinv06_u:2214": " dauvārikapuruṣam āmaṃtrayate /",
    "K01vinv06_u:2215": " na tāvad bhoḥ puruṣānyatīrthyakānāṃ praveśo deyo yāvad buddhapramukhena bhikṣusaṃghena na bhuktam* /",
    "K01vinv06_u:2216": " tataḥ paścāt tīrthyakebhyo dāsyāmīti /",
    "K01vinv06_u:2217": " evam ārya iti dauvārikaḥ puruṣa anāthapiṇḍadasya gṛhapateḥ pratyaśrauṣīt* /",
    "K01vinv06_u:2218": " atha bhagavān pūrvāhṇe nivāsya pātracīvaram ādāya bhikṣugaṇaparivṛto (MSV I 80)",
    "K01vinv06_u:2219": " bhikṣusaṃghapuraskṛtaḥ pūrvavad yāvad dhautahastam apanītapātraṃ nīcataram āsanaṃ gṛhītvā bhagavataḥ purastān niṣaṇṇo dharmaśravaṇāya /",
    "K01vinv06_u:2220": " athāyuṣmān mahākāśyapo 'nyatamasmād āraṇyakāc chayanāsanād dīrghakeśaśmaśrulūhacīvaro jetavanaṃ gataḥ /",
    "K01vinv06_u:2221": " sa paśyati jetavanaṃ śūnyam* /",
    "K01vinv06_u:2222": " tenopadhivārikaḥ pṛṣṭaḥ /",
    "K01vinv06_u:2223": " kutra buddhapramukho bhikṣusaṃgha iti /",
    "K01vinv06_u:2224": " tena samākhyātam* /",
    "K01vinv06_u:2225": " anāthapiṇḍadena gṛhapatinopanimaṃtrita iti /",
    "K01vinv06_u:2226": " sa saṃlakṣayati /",
    "K01vinv06_u:2227": " tatraiva piṇḍapātaṃ paribhokṣyāmi buddhapramukhaṃ bhikṣusaṃghaṃ ca paryupāsiṣye iti /",
    "K01vinv06_u:2228": " saḥ anāthapiṇḍadasya gṛhapater niveśanaṃ gataḥ /",
    "K01vinv06_u:2229": " dauvārikeṇoktaḥ /",
    "K01vinv06_u:2230": " ārya mā pravekṣyasi /",
    "K01vinv06_u:2231": " kasyārthāya /",
    "K01vinv06_u:2232": " anāthapiṇḍadena gṛhapatinā ājñā dattā /",
    "K01vinv06_u:2233": " mā tāvat tīrthyānāṃ praveśaṃ dāsyasi yāvad buddhapramukhena bhikṣusaṃghena paribhuktam* /",
    "K01vinv06_u:2234": " tataḥ paścāt tīrthyānāṃ dāsyāmīti /",
    "K01vinv06_u:2235": " āyuṣmān mahākāśyapaḥ saṃlakṣayati tasya me lābhāḥ sulabdhā ye māṃ brāhmaṇagṛhapatayaḥ śramaṇaśākyaputrīya iti na jānate /",
    "K01vinv06_u:2236": " gacchāmi kṛpaṇajanasyānukampāṃ karomīti viditvā udyānaṃ gataḥ /",
    "K01vinv06_u:2237": " sa saṃlakṣayati /",
    "K01vinv06_u:2238": " adya mayā kasyānugrahaḥ kartavyaḥ /",
    "K01vinv06_u:2239": " yāvad anyatarā nagarāvalambikā kuṣṭhābhibhūtā sarujārtā pakvagātrā bhikṣām aṭati /",
    "K01vinv06_u:2240": " sa tasyāḥ sakāśam upasaṃkrāntaḥ /",
    "K01vinv06_u:2241": " tasyāś ca bhikṣāyām ācāmaḥ saṃpannaḥ /",
    "K01vinv06_u:2242": " tayā āyuṣmān mahākāśyapo dṛṣṭaḥ kāyaprāsādikaś cittaprāsādikaś ca śānteneryāpathena /",
    "K01vinv06_u:2243": " sā saṃlakṣayati /",
    "K01vinv06_u:2244": " nūnaṃ mayaivaṃvidhe dakṣiṇīye kārā na kṛtā yena me iyaṃ samavasthā /",
    "K01vinv06_u:2245": " yady āryo mahākāśyapo mamāntikād anukampām (MSV I 81)",
    "K01vinv06_u:2246": " upādāyācāmaṃ pratigṛhṇīyād aham asmai dadyām iti /",
    "K01vinv06_u:2247": " tata āyuṣmatā mahākāśyapena tasyāś cetasā cittam ājñāya pātram upanāmitam* /",
    "K01vinv06_u:2248": " yadi te bhagini parityaktaṃ tad dīyatām asmin pātre iti /",
    "K01vinv06_u:2249": " tatas tayā cittam abhiprasādya tasmin pātre dattaṃ makṣikā ca patitā /",
    "K01vinv06_u:2250": " sā tām apanetum ārabdhā /",
    "K01vinv06_u:2251": " tasyās tasminn ācāme aṃguliḥ patitā /",
    "K01vinv06_u:2252": " sā saṃlakṣayati /",
    "K01vinv06_u:2253": " kiṃ cāpy āryeṇa mama cittānurakṣaṇayā (fol. 163r1 = GBM 6.994)",
    "K01vinv06_u:2254": " na cchoritam* /",
    "K01vinv06_u:2255": " api tu na paribhokṣyatīti /",
    "K01vinv06_u:2256": " āyuṣmatā mahākāśyapena tasyāś cetasā cittam ājñāya tasyā eva samakṣam anyatamaṃ kuḍyamūlaṃ niśritya paribhuktam* /",
    "K01vinv06_u:2257": " sā saṃlakṣayati /",
    "K01vinv06_u:2258": " kiṃ cāpy āryeṇa mama cittānurakṣaṇayā paribhuktaṃ nānenāhāreṇāhārakṛtyaṃ kariṣyatīti /",
    "K01vinv06_u:2259": " athāyuṣmān mahākāśyapas tasyāś cetasā cittam ājñāya tāṃ nagarāvalambikām idam avocat* /",
    "K01vinv06_u:2260": " bhagini prāmodyam utpādayāmy ahaṃ tvadīyenāhāreṇa rātriṃdivasam atināmayiṣyāmīti /",
    "K01vinv06_u:2261": " tasyā atīvaudvilyam utpannam* /",
    "K01vinv06_u:2262": " mamāryeṇa mahākāśyapena piṇḍapātaḥ pratipāditaḥ pragṛhīta iti āyuṣmati mahākāśyape cittam abhiprasādya kālagatā /",
    "K01vinv06_u:2263": " tuṣite devanikāye upapannā /",
    "K01vinv06_u:2264": " sā śakreṇa devendreṇa dṛṣṭā ācāmaṃ pratipādayantī kālaṃ ca kurvāṇā no tu dṛṣṭā kutropapannā iti /",
    "K01vinv06_u:2265": " sa nagarān vyavalokayitum ārabdho na paśyati tiraścaḥ pretān manuṣyāṃś ca cāturmahārājikān devān trayastriṃśān na paśyati /",
    "K01vinv06_u:2266": " tathā hy adhastād devānāṃ jñānadarśanaṃ pravartate nopariṣṭāt* /",
    "K01vinv06_u:2267": " atha śakro devānām indro yena bhagavāṃs tenopasaṃkrāntaḥ /",
    "K01vinv06_u:2268": " upasaṃkramya bhagavantaṃ gāthābhigītena praśnaṃ papraccha /",
    "K01vinv06_u:2269": " (MSV I 82)",
    "K01vinv06_u:2270": " carataḥ piṇḍapātaṃ hi kāśyapasya mahātmanaḥ /",
    "K01vinv06_u:2271": " kutrāsau modate nārī kāśyapasyācāmadāyikā //",
    "K01vinv06_u:2272": " bhagavān āha /",
    "K01vinv06_u:2273": " tuṣitā nāma te devāḥ sarvakāmasamṛddhayaḥ /",
    "K01vinv06_u:2274": " tatrāsau modate nārī kāśyapasyācāmadāyikā // iti /",
    "K01vinv06_u:2275": " atha śakrasya devendrasyaitad abhavat* /",
    "K01vinv06_u:2276": " ime tāvan manuṣyāḥ puṇyānām apratyakṣadarśino dānāni dadati puṇyāni kurvanti ahaṃ pratyakṣadarśyeva puṇyānāṃ sve puṇyaphale vyavasthitaḥ /",
    "K01vinv06_u:2277": " tasmād dānāni vā dadāmi puṇyāni vā karomi /",
    "K01vinv06_u:2278": " ayam āryo mahākāśyapo dīnānāthakṛpaṇavanīpakānukampī /",
    "K01vinv06_u:2279": " yanv aham enaṃ piṇḍakena pratipādayeyam iti viditvā kṛpaṇavīthyāṃ gṛhaṃ nirmitavān* /",
    "K01vinv06_u:2280": " cīracīracīvarakaṃ kākābhinilīnakaṃ nātiparamarūpaṃ kuvindaṃ cātmānam abhinirmāya uddhūtaśiraskaḥ śaṇaśāṭīnivāsitaḥ sphuṭitapāṇipādo vastraṃ vayitum ārabdhaḥ /",
    "K01vinv06_u:2281": " śacy api devakanyā kuvindabhāvaveṣadhāriṇī tasarikāṃ kartum ārabdhā /",
    "K01vinv06_u:2282": " pārśve cāsya divyā sudhā sajjīkṛtā tiṣṭhati /",
    "K01vinv06_u:2283": " athāyuṣmān mahākāśyapaḥ kṛpaṇānāthavanīpakajanānukaṃpako 'nupūrveṇa tad gṛham anuprāptaḥ /",
    "K01vinv06_u:2284": " duḥkhitako 'yam iti kṛtvā dvāre sthitena pātraṃ prasāritam* /",
    "K01vinv06_u:2285": " śakreṇa devendreṇa (MSV I 83)",
    "K01vinv06_u:2286": " divyāyāḥ sudhāyāḥ pātraṃ pūritam* /",
    "K01vinv06_u:2287": " athāyuṣmato mahākāśyapasyaitad abhavat* /",
    "K01vinv06_u:2288": " divyaṃ cāsya sudhābhaktam ayaṃ ca gṛhavistaraḥ /",
    "K01vinv06_u:2289": " suviruddham iti jñātvā jāto me hradi saṃśayaḥ // iti /",
    "K01vinv06_u:2290": " dharmatā hy eṣā /",
    "K01vinv06_u:2291": " asamanvāhṛtyārhatāṃ jñānadarśanaṃ na pravartate /",
    "K01vinv06_u:2292": " sa samanvāhartuṃ pravṛtto yāvat paśyati śakraṃ devendram* /",
    "K01vinv06_u:2293": " sa kathayati /",
    "K01vinv06_u:2294": " kauśika kiṃ duḥkhitajanasyāntarāyaṃ (fol. 163v1 = GBM 6.995) karoṣi /",
    "K01vinv06_u:2295": " yasya bhagavatā dīrgharātrānugato vicikitsākathaṃkathāśalyaḥ samūla āvṛḍho yathāpi tat tathāgatenārhatā samyaksaṃbuddhena /",
    "K01vinv06_u:2296": " ārya mahākāśyapa kiṃ duḥkhitajanasyāntarāyaṃ karomi /",
    "K01vinv06_u:2297": " ime tāvan manuṣyā apratyakṣadarśinaḥ puṇyānāṃ dānāni dadati puṇyāni kurvanti /",
    "K01vinv06_u:2298": " ahaṃ pratyakṣadarśyeva puṇyāni kathaṃ dānāni na dadāmi puṇyāni vā na karomi /",
    "K01vinv06_u:2299": " nanu coktaṃ bhagavatā /",
    "K01vinv06_u:2300": " karaṇīyāni puṇyāni duḥkhaṃ hy akṛtapuṇyataḥ /",
    "K01vinv06_u:2301": " kṛtapuṇyā hi modante asmiṃl loke paratra ca // iti /",
    "K01vinv06_u:2302": " tataḥ prabhṛti āyuṣmān mahākāśyapaḥ samanvāhṛtya kulāni piṇḍapātaṃ praveṣṭum ārabdhaḥ /",
    "K01vinv06_u:2303": " atha śakro devendro ākāśastha evāyuṣmato mahākāśyapasya divyāyāḥ sudhāyāḥ pātraṃ pūrayati /",
    "K01vinv06_u:2304": " āyuṣmān api mahākāśyapaḥ pātram avāṅmukhaṃ karoty annaṃ pānaṃ (MSV I 84) choryate /",
    "K01vinv06_u:2305": " etat prakaraṇaṃ bhikṣavo bhagavata ārocayanti /",
    "K01vinv06_u:2306": " bhagavān āha /",
    "K01vinv06_u:2307": " tasmād anujānāmi piṇḍopadhānaṃ dhārayitavyam iti /",
    "K01vinv06_u:2308": " sāmantakena śabdo visṛtaḥ /",
    "K01vinv06_u:2309": " amukayā nagarāvalambikayā āryo mahākāśyapaḥ ācāmena pratipāditaḥ /",
    "K01vinv06_u:2310": " sā ca tuṣite devanikāye upapannā /",
    "K01vinv06_u:2311": " iti rājñā prasenajitā kosalena śrutam* /",
    "K01vinv06_u:2312": " śrutvā ca punar yena bhagavāṃs tenopasaṃkrāntaḥ /",
    "K01vinv06_u:2313": " upasaṃkramya bhagavataḥ pādau śirasā vanditvaikānte niṣaṇṇaḥ /",
    "K01vinv06_u:2314": " sa ekāntaniṣaṇṇaṃ rājānaṃ prasenajitaṃ kosalaṃ bhagavān dharmyayā kathayā saṃdarśayati /",
    "K01vinv06_u:2315": " pūrvavad yāvat saṃpraharṣya tūṣṇīm* /",
    "K01vinv06_u:2316": " atha rājā prasenajit kosalaḥ utthāyāsanād ekāṃsam uttarāsaṃgaṃ kṛtvā yena bhagavāṃs tenāñjaliṃ praṇamya bhagavantam idam avocat* /",
    "K01vinv06_u:2317": " adhivāsayatu me bhagavān āryamahākāśyapam uddiśya bhaktaṃ saptāheneti /",
    "K01vinv06_u:2318": " adhivāsayati bhagavān rājñaḥ prasenajitaḥ kosalasya tūṣṇīṃbhāvena /",
    "K01vinv06_u:2319": " atha rājā prasenajit kosalo bhagavatas tūṣṇīṃbhāvenādhivāsanāṃ viditvā bhagavataḥ pādau śirasā vanditvā bhagavato 'ntikāt prakrāntaḥ /",
    "K01vinv06_u:2320": " atha rājā prasenajit kosalas tām eva rātriṃ śuci praṇītaṃ khādanīyabhojanīyaṃ samudānīya kālyam evotthāyāsanakāni prajñapyodakamaṇīn pratiṣṭhāpya bhagavato dūtena kālam ārocayati /",
    "K01vinv06_u:2321": " pūrvavad yāvat svahastaṃ santarpayati saṃpravārayati /",
    "K01vinv06_u:2322": " anyatamaś ca koṭṭamallako vṛddhānte cittam abhiprasādayaṃs tiṣṭhati /",
    "K01vinv06_u:2323": " ayaṃ rājā pratyakṣadarśyeva puṇyānāṃ sve puṇyaphale pratitiṣṭho 'tṛpta eva puṇyair dānāni dadānti puṇyāni karoti /",
    "K01vinv06_u:2324": " (MSV I 85)",
    "K01vinv06_u:2325": " atha rājā prasenajit kosalo 'nekaparyāyeṇa buddhapramukhaṃ bhikṣusaṃghaṃ śucinā praṇītena",
    "K01vinv06_u:2326": " khādanīyabhojanīyena svahastaṃ santarpya saṃpravārya bhagavantaṃ bhuktavantaṃ viditvā",
    "K01vinv06_u:2327": " dhautahastam apanītapātraṃ nīcataram āsanaṃ gṛhītvā bhagavataḥ purastān niṣaṇṇo dharmaśravaṇāya /",
    "K01vinv06_u:2328": " tato bhagavatābhihitaḥ /",
    "K01vinv06_u:2329": " rājan kasya nāmnā dakṣiṇām ādiśāmi (fol. 164r1 = GBM 6.996) /",
    "K01vinv06_u:2330": " kiṃ tavāhosvid yena tavāntikāt prabhūtataraṃ puṇyaṃ prasūtam iti /",
    "K01vinv06_u:2331": " rājā saṃlakṣayati /",
    "K01vinv06_u:2332": " mama bhagavān piṇḍapātaṃ paribhuṃkte /",
    "K01vinv06_u:2333": " ko 'nyo mamāntikāt prabhūtataraṃ puṇyaṃ prasaviṣyatīti viditvā kathayati /",
    "K01vinv06_u:2334": " bhagavan yena mamāntikāt prabhūtataraṃ puṇyaṃ prasūtaṃ tasya bhagavān nāmnā dakṣiṇāṃ ādiśatv iti /",
    "K01vinv06_u:2335": " tato bhagavatā koṭṭamallakasya nāmnā dakśiṇā ādiṣṭā /",
    "K01vinv06_u:2336": " evaṃ yāvat ṣaḍdivasān* /",
    "K01vinv06_u:2337": " ṣaṣṭhe divase rājā kare kapolaṃ datvā cintāparo vyavasthitaḥ /",
    "K01vinv06_u:2338": " mama bhagavān piṇḍapātaṃ paribhuṃkte /",
    "K01vinv06_u:2339": " koṭṭamallasya nāmnā dakṣiṇām ādiśatīti /",
    "K01vinv06_u:2340": " so 'mātyair dṛṣṭaḥ /",
    "K01vinv06_u:2341": " te kathayanti /",
    "K01vinv06_u:2342": " kimarthaṃ deva kare kapolaṃ datvā cintāparo vyvasthita iti /",
    "K01vinv06_u:2343": " rājā kathayati /",
    "K01vinv06_u:2344": " bhavantaḥ kathaṃ na cintāparas tiṣṭhāmi /",
    "K01vinv06_u:2345": " yatredānīṃ bhagavān mama piṇḍapātaṃ paribhuṃkte koṭṭamallasya nāmnā dakṣiṇām ādiśatīti /",
    "K01vinv06_u:2346": " tatraiko vṛddhāmātyaḥ kathayati /",
    "K01vinv06_u:2347": " alpotsukho deva bhavatu /",
    "K01vinv06_u:2348": " vayaṃ tathā kariṣyāmo yathā śvo bhagavān devasyaiva nāmnā dakṣiṇām ādiśatīti /",
    "K01vinv06_u:2349": " tena pauruṣeyāṇām ājñā dattā /",
    "K01vinv06_u:2350": " śvo bhavadbhiḥ praṇītatara āhāraḥ kartavyaḥ prabhūtaś ca /",
    "K01vinv06_u:2351": " evaṃ cārayitavyaḥ /",
    "K01vinv06_u:2352": " upārdho bhikṣūṇāṃ pātre pataty ardho bhūmāv iti /",
    "K01vinv06_u:2353": " amātyair aparasmin divase prabhūtaḥ āhāraḥ sajjitaḥ praṇītaś ca /",
    "K01vinv06_u:2354": " tataḥ sukhopaniṣaṇṇaṃ buddhapramukhaṃ bhikṣusaṃghaṃ pariveṣitum ārabdhāḥ /",
    "K01vinv06_u:2355": " (MSV I 86) upārdhaṃ bhikṣūṇāṃ pātre pātayanty upārdhaṃ bhūmau /",
    "K01vinv06_u:2356": " tataḥ koṭṭamallakāḥ pradhāvitā bhūmau nipatitaṃ gṛhṇīma iti /",
    "K01vinv06_u:2357": " te pariveṣakair nivāritāḥ /",
    "K01vinv06_u:2358": " tataḥ sa koṭṭamallakaḥ kathayati /",
    "K01vinv06_u:2359": " yady asya rājñaḥ prabhūtaṃ saṃpatsvāpateyam asti /",
    "K01vinv06_u:2360": " santy anye 'py asmadvidhā duḥkhitakā ye ākāṃkṣante /",
    "K01vinv06_u:2361": " teṣāṃ kimarthaṃ na dīyate /",
    "K01vinv06_u:2362": " kim anenāparibhogaṃ choriteneti /",
    "K01vinv06_u:2363": " tasya koṭṭamallakasya cittavikṣepo jātaḥ /",
    "K01vinv06_u:2364": " na śaktaṃ tena tathā cittaṃ prasādayituṃ yathā pūrvam* /",
    "K01vinv06_u:2365": " tato rājā buddhapramukhaṃ bhikṣusaṃghaṃ bhojayitvā na mama bhagavān nāmnā dakṣiṇām ādisatīti viditvā dakṣiṇām aśrutvaiva pradiṣṭaḥ /",
    "K01vinv06_u:2366": " tato bhagavatā rājñaḥ prasenajitaḥ kosalasya nāmnā evaṃ dakṣiṇādiṣṭā /",
    "K01vinv06_u:2367": " hastyaśvarathapattiyāyino bhuṃjānasya puraṃ sanaigamaṃ paśyasi /",
    "K01vinv06_u:2368": " balaṃ hi rūkṣikāyā alavaṇikāyāḥ kulmāsapiṇḍikāyāḥ // iti /",
    "K01vinv06_u:2369": " athāyuṣmān ānando bhagavantam avocat* /",
    "K01vinv06_u:2370": " bahuśo bhadanta bhagavatā rājñaḥ prasenajitaḥ kosalasya niveśane bhuktvā nāmnā dakṣiṇā ādiṣṭā /",
    "K01vinv06_u:2371": " nābhijānāmi kadācid evaṃvidhāṃ dakṣiṇām ādiṣṭapūrvām* /",
    "K01vinv06_u:2372": " bhagavān āha /",
    "K01vinv06_u:2373": " icchasi tvam ānanda rājñaḥ prasenajitkosalasyālavaṇikāṃ kulmāsapiṇḍikām ārabhya karmaplotiṃ śrotum* /",
    "K01vinv06_u:2374": " etasya bhagavan kālaḥ etasya sugata samayo yad bhagavān rājñaḥ prasenajitaḥ kosalasyālavaṇikāṃ kulmāsapiṇḍikām ārabhya karmaplotiṃ varṇayet*",
    "K01vinv06_u:2375": " bhagavataḥ śrutvā bhikṣavo dhārayiṣyantīti /",
    "K01vinv06_u:2376": " tatra bhagavān (fol. 164v1 = GBM 6.997)",
    "K01vinv06_u:2377": " bhikṣūn āmantrayate sma /",
    "K01vinv06_u:2378": " (MSV I 87)",
    "K01vinv06_u:2379": " bhūtapūrvaṃ bhikṣavo 'nyatasmin karvaṭake gṛhapatiḥ prativasati /",
    "K01vinv06_u:2380": " tena sadṛśāt kulāt kalatram ānītam* /",
    "K01vinv06_u:2381": " sa tayā sārdhaṃ krīḍati ramate paricārayati /",
    "K01vinv06_u:2382": " tasya krīḍato ramamāṇasya paricārayataḥ putro jātaḥ /",
    "K01vinv06_u:2383": " pūrvavad yāvad unnīto vardhito mahān saṃvṛttaḥ /",
    "K01vinv06_u:2384": " yāvad asau gṛhapatiḥ patnīm āmantrayate /",
    "K01vinv06_u:2385": " bhadre jāto 'smākam ṛṇaharo dhanaharaś ceti /",
    "K01vinv06_u:2386": " gacchāmi paṇyam ādāya deśāntaram iti /",
    "K01vinv06_u:2387": " sā kathayaty ārya evaṃ kuruṣveti /",
    "K01vinv06_u:2388": " sa paṇyam ādāya deśāntaraṃ gataḥ /",
    "K01vinv06_u:2389": " tatraiva cānayena vyasanam āpanno 'lpaparicchedaḥ saḥ /",
    "K01vinv06_u:2390": " tasya gṛhe dhanajātaṃ parikṣīṇam* /",
    "K01vinv06_u:2391": " so 'sya putro duḥkhito jātaḥ /",
    "K01vinv06_u:2392": " tasya gṛhapater vayasyakaḥ /",
    "K01vinv06_u:2393": " sa tenoktaḥ /",
    "K01vinv06_u:2394": " mamāpi tvaṃ putraḥ /",
    "K01vinv06_u:2395": " mama kṣetraṃ pratipālaya /",
    "K01vinv06_u:2396": " ahaṃ tava bhaktena yogodvahanaṃ karomīti /",
    "K01vinv06_u:2397": " sa tasya kṣetravyāpāraṃ kartum ārabdhaḥ /",
    "K01vinv06_u:2398": " so 'pya asya bhaktena yogodvahanaṃ karoti /",
    "K01vinv06_u:2399": " yāvad apareṇa samayena parva pratyupasthitam* /",
    "K01vinv06_u:2400": " tasya dārakasya mātā saṃlakṣayati /",
    "K01vinv06_u:2401": " adya gṛhapatipatnī suhṛtsaṃbandhibāndhavaśramaṇabhojane vyagrā bhaviṣyati /",
    "K01vinv06_u:2402": " gacchāmi sānukālaṃ tasya dārakasya bhaktaṃ nayāmīti /",
    "K01vinv06_u:2403": " sā sānukālaṃ gatvā gṛhapatipatnyā etam arthaṃ nivedayati /",
    "K01vinv06_u:2404": " sā ruṣitā kathayati /",
    "K01vinv06_u:2405": " na tāvac chramaṇabrāhmaṇebhyo dadāmi /",
    "K01vinv06_u:2406": " jñātīnāṃ vā tāvat preṣyasya dadāmi /",
    "K01vinv06_u:2407": " adya tāvat tiṣṭhatu /",
    "K01vinv06_u:2408": " śvo dviguṇaṃ dāsyāmīti /",
    "K01vinv06_u:2409": " tatas tasya dārakasya mātā saṃlakṣayati /",
    "K01vinv06_u:2410": " mā dārako bubhukṣito bhaviṣyati /",
    "K01vinv06_u:2411": " etām ātmīyām alavaṇikāṃ kulmāsapiṇḍikāṃ nayāmīti /",
    "K01vinv06_u:2412": " sā tām ādāya kṣetraṃ gatā /",
    "K01vinv06_u:2413": " putrasya vistareṇa yad gṛhapatnyābhihitaṃ tat sarvam ākhyāya kathayati /",
    "K01vinv06_u:2414": " iyaṃ mayā ātmīyā alavaṇikā kulmāsapiṇḍikā ānītā /",
    "K01vinv06_u:2415": " (MSV I 88) etāṃ paribhuṃkṣveti /",
    "K01vinv06_u:2416": " sa kathayati /",
    "K01vinv06_u:2417": " sthāpayitvā gaccheti /",
    "K01vinv06_u:2418": " sā sthāpitvā prakrāntā /",
    "K01vinv06_u:2419": " asati buddhānām utpāde pratyekabuddhā loke utpadyante hīnadīnānukaṃpakāḥ prāntaśayanāsanabhaktā ekadakṣiṇīyā lokasya /",
    "K01vinv06_u:2420": " yāvad anyatamaḥ pratyekabuddhas taṃ pradeśam anuprāptaḥ /",
    "K01vinv06_u:2421": " sa tena dṛṣṭaḥ /",
    "K01vinv06_u:2422": " kāyaprāsādikaś cittaprāsādikaś ca śānteryāpathavartī /",
    "K01vinv06_u:2423": " sa saṃlakṣayati /",
    "K01vinv06_u:2424": " nūnaṃ mayaivaṃvidhe sadbhūtadakṣiṇīye kārā na kṛtā /",
    "K01vinv06_u:2425": " yena me īdṛśī samavasthā /",
    "K01vinv06_u:2426": " yady ayaṃ mamāntikād alavaṇikāṃ kulmāsapiṇḍikāṃ gṛhṇīyād aham asmai dadyām iti /",
    "K01vinv06_u:2427": " tataḥ pratyekabuddhas tasya daridrapuruṣasya cetasā cittam ājñāya pātraṃ prasāritavān* /",
    "K01vinv06_u:2428": " sacet tava parityaktaṃ dīyatām asmin pātre iti /",
    "K01vinv06_u:2429": " tatas tīvreṇa prasādena sā alavaṇikā kulmāsapiṇḍikā pratyekabuddhāya pratipāditā /",
    "K01vinv06_u:2430": " kiṃ manyadhve bhikṣavo yo 'sau daridrapuruṣaḥ eṣa evāsau rājā prasenajit kosalas tena kālena tena samayena /",
    "K01vinv06_u:2431": " yad anena pratyekabuddhāyālavaṇikā kulmāsapiṇḍikā pratipāditā /",
    "K01vinv06_u:2432": " tena karmaṇā ṣaṭkṛtvo deveṣu trayastriṃśeṣu rājaiśvaryādhipatyaṃ (fol. 165r1 = GBM 6.998) kāritavān* /",
    "K01vinv06_u:2433": " ṣaṭkṛtvo 'syām eva śrāvastyāṃ rājā kṣatriyo mūrdhābhiṣiktas tenaiva karmāvaśeṣeṇa /",
    "K01vinv06_u:2434": " etarhy api rājā kṣatriyo mūrdhābhiṣiktaḥ saṃvṛttaḥ /",
    "K01vinv06_u:2435": " so 'sya piṇḍako vipakvaḥ /",
    "K01vinv06_u:2436": " vipākaṃ tam ahaṃ sandhāya kathayāmi /",
    "K01vinv06_u:2437": " hastyaśvarathapattiyāyino bhuñjānasya puraṃ sanaigamaṃ paśyasi /",
    "K01vinv06_u:2438": " balaṃ hi rūkṣikāyā alavaṇikāyāḥ kulmāsapiṇḍikāyāḥ // iti /",
    "K01vinv06_u:2439": " sāmantakena śabdo visṛtaḥ /",
    "K01vinv06_u:2440": " bhagavatā rājñaḥ prasenajitaḥ kosalasyālavaṇikā kulmāsapiṇḍikām ārabhya karmaplotir vyākṛteti (MSV I 89)",
    "K01vinv06_u:2441": " rājñā prasenajitkosalena śrutam* /",
    "K01vinv06_u:2442": " sa yena bhagavāṃs tenopasaṃkrāntaḥ /",
    "K01vinv06_u:2443": " upsaṃkramya bhagavataḥ pādau śirasā vanditvaikānte niṣaṇṇaḥ /",
    "K01vinv06_u:2444": " ekāntaniṣaṇṇaṃ rājānaṃ prasenajitaṃ kosalaṃ bhagavān dharmyayā kathayā pūrvavad yāvat saṃpraharṣya tūṣṇīm* /",
    "K01vinv06_u:2445": " atha rājā prasenajit kosala utthāyāsanād ekāṃsam uttarāsaṃgaṃ kṛtvā bhagavantam idam avocat* /",
    "K01vinv06_u:2446": " adhivāsayatu me bhagavāṃs traimāsīṃ cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṃgheneti /",
    "K01vinv06_u:2447": " adhivāsayati bhagavān rājñaḥ prasenajitkosalasya tūṣṇīṃbhāvena /",
    "K01vinv06_u:2448": " tato rājñā prasenajitā kosalena buddhapramukhāya bhikṣusaṃghāya traimāsīṃ śatarasaṃ bhojanaṃ dattam* /",
    "K01vinv06_u:2449": " ekaikaś ca bhikṣuḥ śatasāhasrakeṇa vastreṇācchāditaḥ /",
    "K01vinv06_u:2450": " tailasya ca kumbhakoṭiṃ samudānīya dīpamālām abhyudyato dātum* /",
    "K01vinv06_u:2451": " tatra bhakte pūjāyāṃ ca mahākolāhalo jātaḥ /",
    "K01vinv06_u:2452": " yāvad anyatamā nagarāvalambikā atīva duḥkhitā /",
    "K01vinv06_u:2453": " tayā khaṇḍamallakena bhikṣām aṭantyā sa uccaśabdo mahāśabdaḥ śrutaḥ /",
    "K01vinv06_u:2454": " śrutvā ca punaḥ pṛcchati /",
    "K01vinv06_u:2455": " bhavantaḥ kim eṣa uccaśabdo mahāśabda iti /",
    "K01vinv06_u:2456": " aparaiḥ samākhyātam* /",
    "K01vinv06_u:2457": " rājñā prasenajitā kosalena buddhapramukho bhikṣusaṃghas traimāsīṃ bhojitaḥ /",
    "K01vinv06_u:2458": " ekaikaś ca bhikṣuḥ śatasahasramūlyena vastreṇācchāditaḥ /",
    "K01vinv06_u:2459": " tailakumbhakoṭiṃ ca samudānīya dīpamālām abhyudyato dātum iti /",
    "K01vinv06_u:2460": " tatas tasyā nagarāvalambikāyā etad abhavat* /",
    "K01vinv06_u:2461": " ayaṃ rājā prasenajit kosalaḥ puṇyair atṛptaḥ adyatvena dānāni dadāti puṇyāni (MSV I 90) karoti /",
    "K01vinv06_u:2462": " yanv aham api kutaścit samudānīya bhagavataḥ pradīpaṃ dadyām iti tayā khaṇḍamallakena tailasya stokaṃ yācitvā pradīpaḥ prajvālya bhagavataś caṃkrame dattaḥ /",
    "K01vinv06_u:2463": " pādayoś ca nipatya praṇidhānaṃ kṛtam* /",
    "K01vinv06_u:2464": " anenāhaṃ kuśalamūlena yathāyaṃ bhagavān śākyamunir varṣaśatāyuṣi prajāyāṃ śāstā loke utpannaḥ evam aham api varṣaśatāyuṣi śākyamunir eva śāstā bhaveyam* /",
    "K01vinv06_u:2465": " yathā cāsya śāriputramaudgalyāyanāv agrayugaṃ bhadrayugam ānando bhikṣur upasthāyikaḥ",
    "K01vinv06_u:2466": " śuddhodanaḥ pitā mahāmāyā mātā kapilavastu nagaraṃ rāhulabhadraḥ kumāraḥ evaṃ mamāpi",
    "K01vinv06_u:2467": " śāriputramaudgalyāyanāv agrayugaṃ bhadrayugaṃ syād ānando bhikṣur upasthāyikaḥ (fol. 165v1 = GBM 6.999)",
    "K01vinv06_u:2468": " śuddhodanaḥ pitā mātā mahāmāyā kapilavastu nagaraṃ rāhulabhadraḥ kumāraḥ putraḥ /",
    "K01vinv06_u:2469": " yathā cāyaṃ bhagavān dhātuvibhāgaṃ kṛtvā parinirvāsyati evam aham api dhātuvibhāgaṃ kṛtvā parinirvāpayeyam iti /",
    "K01vinv06_u:2470": " yāvat sarve te dīpāḥ parinirvāṇāḥ sa tayā prajvālito dīpo jvalaty eva /",
    "K01vinv06_u:2471": " dharmatā khalu buddhānāṃ bhagavatāṃ na tāvad upasthāpakaḥ pratisaṃlīyati yāvan na buddhā bhagavantaḥ pratisaṃlīnā iti /",
    "K01vinv06_u:2472": " āyuṣmān ānandaḥ saṃlakṣayati /",
    "K01vinv06_u:2473": " asthānam anavakāśo yad buddhā bhagavantaḥ ālokaśayyāṃ kalpayiṣyanti yanv ahaṃ pradīpaṃ nirvāpayeyam ti /",
    "K01vinv06_u:2474": " sa hastena nirvāpayitum ārabdho na śaknoti tataś cīvarakarṇikena tato vyajanena tathāpi na śaknotīti /",
    "K01vinv06_u:2475": " bhagavān āha /",
    "K01vinv06_u:2476": " mā khedam ānandāpatsyase /",
    "K01vinv06_u:2477": " yadi vairaṃbhā api vāyavo vāyeyus te 'pi na śaknuyur nirvāpayituṃ prāg eva hastacīvarakarṇiko vyajanaṃ vā /",
    "K01vinv06_u:2478": " tathā (MSV I 91) hy ayaṃ pradīpas tayā dārikayā mahatā cittābhisaṃskāreṇa prajvālitaḥ /",
    "K01vinv06_u:2479": " api tv ānanda bhaviṣyaty asau dārikā varṣaśatāyuṣi prajāyāṃ śākyamunir nāma tathāgato 'rhatsamyaksaṃbuddhaḥ /",
    "K01vinv06_u:2480": " śāriputramaudgalyāyanau tasyāgrayugaṃ bhadrayugam ānando bhikṣur upasthāyikaḥ śuddhodanaḥ pitā mātā mahāmāyā kapilavastu nagaraṃ rāhulabhadraḥ kumāraḥ putraḥ /",
    "K01vinv06_u:2481": " sāpi dhātuvibhāgaṃ kṛtvā parinirvāsyatīti /",
    "K01vinv06_u:2482": " sāmantakena śabdo visṛtaḥ /",
    "K01vinv06_u:2483": " amukayā nagarāvalambikayā bhagavataś caṃkrame śirasā pradīpo dattaḥ /",
    "K01vinv06_u:2484": " sā bhagavatānuttarāyāṃ samyaksaṃbodhau vyākṛtā /",
    "K01vinv06_u:2485": " iti śrutvā śrāddhair brāhmaṇagṛhapatibhir asāv anāgataguṇāpekṣayā sarvopakaraṇaiḥ pravāritā /",
    "K01vinv06_u:2486": " tathā rajñā prasenajitā kosalena śrutam* /",
    "K01vinv06_u:2487": " tato vismayajātas tailakumbhasahasram ādāya citrāṃ pradīpamālāṃ kṛtavān* /",
    "K01vinv06_u:2488": " catūratnamayaṃ ca pradīpaṃ caṃkramaśirasi pratiṣṭhitavān* /",
    "K01vinv06_u:2489": " tato bhagavataḥ sakāśaṃ gatvā bhagavantam idam avocat* /",
    "K01vinv06_u:2490": " mayā ca bhadanta bhagavān āryamahākāśyapasya pūjādhikāreṇa bhaktasaptāhenopanimaṃtritaḥ /",
    "K01vinv06_u:2491": " tasya mama bhagavatā alavaṇikāṃ kulmāsapiṇḍikām ārabhya pūrvikā karmaplotir vyākṛtā /",
    "K01vinv06_u:2492": " punaś ca mayā bhagavāṃs traimāsīṃ saśrāvakasaṃgho bhojitaḥ /",
    "K01vinv06_u:2493": " ekaikaś ca bhikṣuḥ śatasahasreṇa mūlyena vastrayugenācchāditas tailakumbhakoṭiṃ ca samudānīya pradīpamālā dattā /",
    "K01vinv06_u:2494": " na cāhaṃ bhagavatānuttarāyāṃ samyaksaṃbodhau vyākṛtaḥ /",
    "K01vinv06_u:2495": " sādhu bhagavān mamāpy anuttarāyāṃ samyaksaṃbodhau vyākuryāt* /",
    "K01vinv06_u:2496": " kadāsvid ahaṃ lokajyeṣṭhaḥ syāṃ vināyaka iti /",
    "K01vinv06_u:2497": " bhagavān (MSV I 92) āha /",
    "K01vinv06_u:2498": " gambhīrā mahārāja anuttarā samyaksaṃbodhiḥ /",
    "K01vinv06_u:2499": " gambhīrāvabhāsā durdṛśā duravabodhā atarkyā atarkyāvacarā sūkṣmā nipuṇā paṇḍitavijñavedanīyā /",
    "K01vinv06_u:2500": " sā na sukarā tvayaikena dānena samupadānetuṃ (fol. 166r1 = GBM 6.1000)",
    "K01vinv06_u:2501": " na dānaśatena na dānasahasreṇa na dānaśatasahasreṇāpi tu mahārāja tvayā anuttarāṃ",
    "K01vinv06_u:2502": " samyaksaṃbodhim abhiprārthayitā dātavyāny eva dānāni kartavyāny eva puṇyāni sevitavyāni",
    "K01vinv06_u:2503": " kalyāṇamitrāṇi bhajitavyāni paryupāsitavyāni /",
    "K01vinv06_u:2504": " evaṃ tvaṃ bhaviṣyasi kadācil lokajyeṣṭho vināyaka iti /",
    "K01vinv06_u:2505": " evam ukto rājā prasenajit kosalaḥ prārodīd aśrūṇi varṣayan* /",
    "K01vinv06_u:2506": " atha rājā prasenajit kośalaś cīvarakarṇakenāśrūṇy unmṛjya bhagavantam idam avocat* /",
    "K01vinv06_u:2507": " anuttarāṃ bhadanta bhagavatā samyaksaṃbodhiṃ prārhayitā kiyanti dānāni dattāni puṇyāni vā kṛtānīti /",
    "K01vinv06_u:2508": " bhagavān āha /",
    "K01vinv06_u:2509": " tiṣṭhantu tāvan mahārāja ye 'tītāḥ kalpāḥ /",
    "K01vinv06_u:2510": " yan mayāsminn eva bhadrake kalpe anuttarāṃ samyaksaṃbodhiṃ prārthayitā dānāni dattāni puṇyāni cānekaprakārāṇi kṛtāni tac chṛṇuta sādhu ca suṣṭhu ca manasikuruta bhāṣiṣye /",
    "K01vinv06_u:2511": " bhūtapurvaṃ mahārājāmitāyuṣi prajāyām upoṣadho nāma rāja babhūva /",
    "K01vinv06_u:2512": " tasya mūrdhni piṭako jātaḥ /",
    "K01vinv06_u:2513": " mṛduḥ sumṛdus tadyathā tūlapicur vā karpāsapicur (MSV I 93)",
    "K01vinv06_u:2514": " vā paripākatvāt sphuṭitaḥ /",
    "K01vinv06_u:2515": " kumāro jātaḥ /",
    "K01vinv06_u:2516": " abhirūpo darśanīyaḥ prāsādiko gauraḥ kanakavarṇaś chatrākāraśirāḥ pralambabāhur vistīrṇalalāṭaḥ",
    "K01vinv06_u:2517": " uccaghoṣaḥ saṃgatabhrus tuṅganāso dvātriṃśatā mahāpuruṣalakṣaṇaiḥ samalaṃkṛtagātraḥ /",
    "K01vinv06_u:2518": " jātamātraḥ kumāro 'ntaḥpuraṃ praveśitaḥ /",
    "K01vinv06_u:2519": " upoṣadhasya rājño 'śītiḥ strīsahasrāṇi kumāraṃ dṛṣṭvā prasrutāni /",
    "K01vinv06_u:2520": " ekaikā strī kathayati māndhāya māndhāya iti /",
    "K01vinv06_u:2521": " tasya māndhātā māndhāteti saṃjñā saṃvṛttā /",
    "K01vinv06_u:2522": " anye kathayanti /",
    "K01vinv06_u:2523": " mūrdhnā jātas tasmād bhavatu kumārasya mūrdhāta iti nāma /",
    "K01vinv06_u:2524": " tatra kecin māndhāteti jānate kecin mūrdhāta iti /",
    "K01vinv06_u:2525": " vistareṇa māndhātṛsūtraṃ madhyamāgame rājasaṃyuktakanipāte /",
    "K01vinv06_u:2526": " māndhātuḥ kumārasya kumārakrīḍāyāṃ krīḍataḥ ṣaṭ śakrāś cyutāḥ /",
    "K01vinv06_u:2527": " evaṃ yauvarājyaṃ kārayataḥ ṣaḍ mahārājyaṃ kārayataḥ ṣaḍ jāmbūdvīpakān janapadān samanuśāsataḥ ṣaṭ* /",
    "K01vinv06_u:2528": " sahacittotpādāc cāsya ratnavarṣaṃ patitaṃ vastravarṣam* /",
    "K01vinv06_u:2529": " antaḥpure hiraṇyavarṣam* /",
    "K01vinv06_u:2530": " tena khalu samayena vaiśālyāṃ durmukho nāma ṛṣiḥ paṃcābhijñaḥ /",
    "K01vinv06_u:2531": " tasyāśramapade nityaṃ pakṣiṇo 'bhinikūjanti /",
    "K01vinv06_u:2532": " śabdakaṇṭakāni dhyānāni /",
    "K01vinv06_u:2533": " sa cittaikāgratāṃ nāsādayati /",
    "K01vinv06_u:2534": " iti tena pakṣiṇāṃ śāpo dattaḥ /",
    "K01vinv06_u:2535": " śīryantām eṣāṃ pakṣā iti /",
    "K01vinv06_u:2536": " tato rājñā māndhātrā (MSV I 94) śrutam* /",
    "K01vinv06_u:2537": " śrutvā niṣkāruṇiko 'yam ṛṣir iti kṛtvā uktaḥ /",
    "K01vinv06_u:2538": " na tena madviṣaye vastavyam iti /",
    "K01vinv06_u:2539": " sa saṃlakṣayati /",
    "K01vinv06_u:2540": " ayaṃ rājā caturdvīpeśvaraḥ kva mayā gantavyam iti /",
    "K01vinv06_u:2541": " sa sumerupariṣaṇḍaṃ gatvāvasthitaḥ /",
    "K01vinv06_u:2542": " evam avaragodānīyaṃ samanuśāsataḥ ṣaṭ śakrāś cyutāḥ /",
    "K01vinv06_u:2543": " pūrvavidehe ṣaṭ* /",
    "K01vinv06_u:2544": " uttarakurau ṣaṭ* /",
    "K01vinv06_u:2545": " nimindharagirau sthitasya ṣaṭ* /",
    "K01vinv06_u:2546": " evaṃ vinatake 'śvakarṇe sudarśane khadirake īṣādhāre yugandhare ca /",
    "K01vinv06_u:2547": " antaroddānam* /",
    "K01vinv06_u:2548": " nimiṃdhara (fol. 166v1 = GBM 6.1001)",
    "K01vinv06_u:2549": " iti vinatakaḥ aśvakarṇagiris tathā /",
    "K01vinv06_u:2550": " sudarśanaḥ khadirakaḥ īṣādhāro yugandharaḥ //",
    "K01vinv06_u:2551": " tataḥ sumerumūrdhany abhirohatā tena ṛśīṇā bhaṭabalāgraṃ stambhitam* /",
    "K01vinv06_u:2552": " divaukaso yakṣaḥ purojavo dṛṣṭvā gāthāṃ bhāṣate /",
    "K01vinv06_u:2553": " niyaccha brāhmaṇa krodhaṃ naitat sarvatra sidhyati /",
    "K01vinv06_u:2554": " māndhātā nṛpatir hy evaṃ naite vaiśālakā vakāḥ // iti /",
    "K01vinv06_u:2555": " rājā māndhātā pṛcchati /",
    "K01vinv06_u:2556": " kenaitad bhaṭabalāgraṃ stambhitam* /",
    "K01vinv06_u:2557": " devarṣiṇā /",
    "K01vinv06_u:2558": " rājā pṛcchati /",
    "K01vinv06_u:2559": " kiṃ teṣām ṛṣīṇāṃ priyam* /",
    "K01vinv06_u:2560": " deva jaṭāḥ /",
    "K01vinv06_u:2561": " śīryantām eṣāṃ jaṭāḥ /",
    "K01vinv06_u:2562": " mama ca purojavāḥ santu /",
    "K01vinv06_u:2563": " tatas teṣāṃ jaṭāḥ śīrṇāḥ /",
    "K01vinv06_u:2564": " dhanurbāṇapāṇayaś cāgrato dhāvitum ārabdhāḥ /",
    "K01vinv06_u:2565": " strīratnenābhihitam* (MSV I 95) /",
    "K01vinv06_u:2566": " deva ṛṣayaḥ ete tapasvinaḥ /",
    "K01vinv06_u:2567": " kim ebhiḥ /",
    "K01vinv06_u:2568": " mucyantām iti /",
    "K01vinv06_u:2569": " rājñā muktāḥ /",
    "K01vinv06_u:2570": " taiḥ punar api vīryam āsthāya paṃcābhijñāḥ sākṣātkṛtāḥ /",
    "K01vinv06_u:2571": " tathā nandopanando nāgarājo māndhātṛbalaṃ dṛṣṭvā asurā hy ete iti caturaṅgena balakāyena pratyudgataḥ /",
    "K01vinv06_u:2572": " sainyadarśanād eva bhagnaḥ /",
    "K01vinv06_u:2573": " deva karoṭapāṇayo yakṣā māyādharāḥ sadāmattāś ca /",
    "K01vinv06_u:2574": " sarve ca nandopanandādayo bhagnā yena cāturmahārājikā devās tenopasaṃkrāntāḥ /",
    "K01vinv06_u:2575": " upasaṃkramya cāturmahārājikān devān idam avocat* /",
    "K01vinv06_u:2576": " yat khalu mārṣā jānīdhvaṃ mahāsainyaṃ pratyupasthitam* /",
    "K01vinv06_u:2577": " sannahyatāṃ caturaṃgo balakāyaḥ /",
    "K01vinv06_u:2578": " vayaṃ sarve bhagnā iti /",
    "K01vinv06_u:2579": " taiḥ parijñātam* /",
    "K01vinv06_u:2580": " te kathayanti /",
    "K01vinv06_u:2581": " bhavantaḥ ayaṃ māndhātā rājā cakravartī śakraṃ devendraṃ darśanāya gacchati /",
    "K01vinv06_u:2582": " puṇyamaheśākhyaś cāyam* /",
    "K01vinv06_u:2583": " kā śaktir asmākam anena sārdhaṃ saṃgrāmayitum* /",
    "K01vinv06_u:2584": " kin tu ardhaṃ pādyaṃ ca gṛhītvā pratyudgantavyam iti /",
    "K01vinv06_u:2585": " tataś cāturmahārājikā devā ardhaṃ pādyaṃ ca gṛhītvā cchatradhvajapatākābhir vividhaiś ca vādyaiḥ pratyudgatāḥ /",
    "K01vinv06_u:2586": " tato rājā māndhātā cāturmahārājikān devān pratisaṃmodya devaiḥ parivṛto devāṃs trayastriṃśān gataḥ /",
    "K01vinv06_u:2587": " śakreṇa ca devendreṇārdhāsanenopanimantritaḥ /",
    "K01vinv06_u:2588": " tato 'surāś caturaṅgaṃ balakāyaṃ sannahya śakraṃ devendram abhigatāḥ /",
    "K01vinv06_u:2589": " yakṣaiḥ śakrasya devendrasyārocitam* /",
    "K01vinv06_u:2590": " yat khalu kauśika jānīyā asurāḥ paṃca gulmakān bhaṅktvā pratyupasthitāḥ /",
    "K01vinv06_u:2591": " yat te kṛtyaṃ karaṇīyaṃ vā tat kuruṣveti /",
    "K01vinv06_u:2592": " tataḥ śakro devendraḥ saṃprasthitaḥ /",
    "K01vinv06_u:2593": " (MSV I 96) rājñā māndhātrābhihitaḥ /",
    "K01vinv06_u:2594": " tiṣṭha aham eva gacchāmīti /",
    "K01vinv06_u:2595": " śakraḥ kathayati /",
    "K01vinv06_u:2596": " evaṃ kuruṣveti /",
    "K01vinv06_u:2597": " tato rājā māndhātā aṣṭādaśabhir bhaṭabalāgrakoṭībhir upari vihāyasam abhyudgamya guṇāsphālanaṃ kṛtavān* /",
    "K01vinv06_u:2598": " asurā aṣṭādaśa bhaṭabalāgrakoṭībhir dṛṣṭvā ativibhīṣaṇaṃ ca śabdaṃ śrutvā karṇau pidhāya niṣpalāyitāḥ /",
    "K01vinv06_u:2599": " tato rājño māndhātur etad abhavat* /",
    "K01vinv06_u:2600": " asti me jambudvīpe dvīpaḥ ṛddhaś ca sphītaś ca kṣemaś ca subhikṣaś cākīrṇabahujanamanuṣyaś ca pūrvavidehaḥ avaragodānīyaḥ uttarakuruś ca /",
    "K01vinv06_u:2601": " yanv ahaṃ devānāṃ ca manuṣyāṇāṃ ca rājyaiśvaryādhipatyaṃ kārayeyam iti /",
    "K01vinv06_u:2602": " sahacittopādād rājā māndhātā tasya ṛddhe parihīne jambudvīpam (fol. 167r1 = GBM 6.1002)",
    "K01vinv06_u:2603": " āgatya kharam ābādhitaṃ praveditavān gāthāṃ ca bhāṣate /",
    "K01vinv06_u:2604": " na kārṣāpaṇavarṣeṇa tṛptiḥ kāmeṣu vidyate /",
    "K01vinv06_u:2605": " alpāsvādān bahuduḥkhān kāmān vijñāya paṇḍitaḥ /",
    "K01vinv06_u:2606": " api divyeṣu kāmeṣu ratiṃ naivādhigacchati //",
    "K01vinv06_u:2607": " tṛṣṇākṣaye rato bhavati samyaksaṃbuddhaśrāvakaḥ /",
    "K01vinv06_u:2608": " parvato 'pi suvarṇasya samo himavatā bhavet* /",
    "K01vinv06_u:2609": " nālam ekasya tad vittam iti vidvān samācaret* //",
    "K01vinv06_u:2610": " yaḥ prekṣate duḥkham ito nidānaṃ kāmeṣu jātu sa kathaṃ rameta /",
    "K01vinv06_u:2611": " loke hi śalyam upadhiṃ viditvā tasyaiva dhīro vinayāya śikṣate //",
    "K01vinv06_u:2612": " tataḥ sa rājā māndhātā nirargalaṃ yajñam iṣṭvā gāthāṃ bhāṣate /",
    "K01vinv06_u:2613": " (MSV I 97)",
    "K01vinv06_u:2614": " alpakaṃ jīvitaṃ jñātvā sukṛcchraṃ sāṃparāyikam* /",
    "K01vinv06_u:2615": " karaṇīyāni puṇyāni duḥkhaṃ hy akṛtapuṇyataḥ //",
    "K01vinv06_u:2616": " tasmād dhi puṇyakāmena deyaṃ dānaṃ yathāvidhi /",
    "K01vinv06_u:2617": " kṛtapuṇyā hi modante loke 'smiṃś ca paratra ca // iti /",
    "K01vinv06_u:2618": " bagavān āha /",
    "K01vinv06_u:2619": " kiṃ manyase mahārāja yo 'sau rājā māndhātā aham eva sa tena kālena tena samayena /",
    "K01vinv06_u:2620": " yan mayā itthaṃ satvahitaṃ kṛtaṃ tena nānuttaraṃ jñānam adhigatam* /",
    "K01vinv06_u:2621": " kiṃ tv etad dānam anuttarāyāḥ samyaksaṃbodher hetumātrakaṃ saṃbhāramātrakam* /",
    "K01vinv06_u:2622": " punar api mahārāja yan mayā anuttarāṃ samyaksaṃbodhiṃ prārthayitā sarvahitaṃ kṛtaṃ tac chrūyatām* /",
    "K01vinv06_u:2623": " bhūtapūrvaṃ mahārāja mahāsudarśano nāma rājābhūc cakravartī saptatiratnaiḥ samanvāgataś catasṛbhiś ca mānuṣikābhi riddhibhiḥ /",
    "K01vinv06_u:2624": " vistareṇa mahāsudarśanasūtre dīrghāgame ṣaṭsūtrikanipāte /",
    "K01vinv06_u:2625": " atha mahāsudarśano rājā dharmaprāsāde pañca pratyekabuddhaśatāni bhojayitvā pratyekaṃ ca dūṣyayugenācchādayitvā gāthāṃ bhāṣate /",
    "K01vinv06_u:2626": " labdhvā hi vipulaṃ bhogaṃ na pramādyed vicakṣaṇaḥ /",
    "K01vinv06_u:2627": " dadyāt saṃpannaśīlebhyo yatra ridhyanti dakṣiṇāḥ //",
    "K01vinv06_u:2628": " evaṃ datveha medhāvī śrāddho muktena cetasā /",
    "K01vinv06_u:2629": " avyāvādasukhe loke upapadyeta paṇḍitaḥ // iti /",
    "K01vinv06_u:2630": " (MSV I 98)",
    "K01vinv06_u:2631": " syāt khalu te mahārāja anyaḥ sa tena kālena tena samayena mahāsudarśano nāma rājā",
    "K01vinv06_u:2632": " cakravartī caturdvīpeśvaraḥ saptatiratnaiḥ samanvāgataś catasṛbhiś ca mānuṣikābhi",
    "K01vinv06_u:2633": " riddhibhir iti na khalv evaṃ draṣṭavyam* /",
    "K01vinv06_u:2634": " api tv aham eva sa tena kālena tena samayena mahāsudarśano nāma rājā cakravartī caturdvīpeśvaraḥ saptatiratnaiḥ samanvāgataś catasṛbhiś ca mānuṣikābhi riddhibhiḥ /",
    "K01vinv06_u:2635": " syāt khalu te mahārāja tena mayā dānena vā dānasaṃvibhāgenānuttarā samyaksaṃbodhir adhigatā iti na khalv evaṃ draṣṭavyam* /",
    "K01vinv06_u:2636": " api tu tad dānam anuttarāyāḥ samyaksaṃbodher hetumātrakaṃ pratyayamātrakaṃ saṃbhāramātrakam* /",
    "K01vinv06_u:2637": " punar api mahārāja yan mayā anuttarāṃ samyaksaṃbodhiṃ prārthayatā dānāni dattāni puṇyāni ca kṛtāni tac chrūyatām* /",
    "K01vinv06_u:2638": " bhūtapūrvaṃ mahārāja velāmo nāma brāhmaṇamahāsālo 'bhūt* /",
    "K01vinv06_u:2639": " sa idam evaṃrūpaṃ brāhmaṇebhyo dānam adāc (fol. 167v1 = GBM 6.1003)",
    "K01vinv06_u:2640": " caturaśītināgasahasrāṇāṃ suvarṇālaṃkārāṇāṃ suvarṇadhvajānāṃ hemajālapraticchannānām* /",
    "K01vinv06_u:2641": " vistareṇa velāmasūtre madhyamāgame brāhmaṇanipāte /",
    "K01vinv06_u:2642": " sa evaṃ dānāni datvā gāthāṃ bhāṣate /",
    "K01vinv06_u:2643": " dānaṃ datvā sukhī hi syād dānaṃ datvā viśāradaḥ /",
    "K01vinv06_u:2644": " dānena pūjyate sādhu deveṣu manujeṣu ca //",
    "K01vinv06_u:2645": " tasmāt saṃpattikāmena dānaṃ deyaṃ viśāradaiḥ /",
    "K01vinv06_u:2646": " mokṣam ākāṃkṣatā nityam aiśvaryaṃ ca surālayam* //",
    "K01vinv06_u:2647": " (MSV I 99)",
    "K01vinv06_u:2648": " syāt khalu te mahārāja anyaḥ sa tena kālena tena samayena velāmo nāma brāhmaṇamahāsālo 'bhūt* /",
    "K01vinv06_u:2649": " na khalv evaṃ draṣṭavyam* /",
    "K01vinv06_u:2650": " aham eva sa tena kālena tena samayena velāmo nāma brāhmaṇamahāsālo 'bhūvam* /",
    "K01vinv06_u:2651": " mayā tad evaṃvidhaṃ brāhmaṇebhyo dānaṃ dattam* /",
    "K01vinv06_u:2652": " syāt khalu te mahārāja tena mayā dānena vā dānasaṃvibhāgenānuttarā samyaksaṃbodhir adhigateti na khalv evaṃ draṣṭavyam* /",
    "K01vinv06_u:2653": " api tu tad dānam anuttarāyāḥ samyaksaṃbodher hetumātrakaṃ pratyayamātrakaṃ saṃbhāramātrakam* /",
    "K01vinv06_u:2654": " punar api mahārāja yan mayā anuttarāṃ samyaksaṃbodhiṃ prārthayatā dānāni dattāni puṇyāni ca kṛtāni tac chrūyatām* /",
    "K01vinv06_u:2655": " bhūtapūrvaṃ mahārāja śakuno nāma rājābhūc cakravartī caturdvīpeśvaraḥ saptatiratnaiḥ samanvāgataś catasṛbhiś ca mānuṣikābhi riddhibhiḥ /",
    "K01vinv06_u:2656": " śakrasya devendrasya suhṛd vayasyakaḥ /",
    "K01vinv06_u:2657": " tasya rājñī na putro na duhitā /",
    "K01vinv06_u:2658": " sa kare kapolaṃ datvā cintāparo vyavasthitaḥ /",
    "K01vinv06_u:2659": " īdṛśe mama bhogaiśvarye na putro na duhitā /",
    "K01vinv06_u:2660": " mamātyayād uddāyādaṃ kulaṃ bhaviṣyati /",
    "K01vinv06_u:2661": " sa śakreṇa devendreṇa dṛṣṭaḥ /",
    "K01vinv06_u:2662": " sa kathayati /",
    "K01vinv06_u:2663": " mārṣa kasmāt tvaṃ kare kapolaṃ datvā cintāparas tiṣṭhati /",
    "K01vinv06_u:2664": " sa kathayati /",
    "K01vinv06_u:2665": " kauśika īdṛśe mama mahābhogaiśvarye na putro na duhitā /",
    "K01vinv06_u:2666": " mamātyayād uddāyādaṃ kulaṃ bhaviṣyati /",
    "K01vinv06_u:2667": " sa kathayati /",
    "K01vinv06_u:2668": " mārṣa ahaṃ te oṣadhiṃ preṣayiṣyāmi /",
    "K01vinv06_u:2669": " devyaḥ pāsyanti /",
    "K01vinv06_u:2670": " tatas te putrā bhaviṣyanti duhitaraś ca /",
    "K01vinv06_u:2671": " śakreṇa gandhamādanāt parvatād oṣadhir ādāya tasya rājñaḥ preṣitā /",
    "K01vinv06_u:2672": " rājñā antaḥpurasyārpitā /",
    "K01vinv06_u:2673": " imām oṣadhīṃ pāsyatha /",
    "K01vinv06_u:2674": " tasya rājñaḥ agramahiṣī śayitikā /",
    "K01vinv06_u:2675": " tābhis (MSV I 100) tām anutthāpyauṣadhiḥ pītā /",
    "K01vinv06_u:2676": " sarvās tā āpannasatvāḥ saṃvṛttāḥ /",
    "K01vinv06_u:2677": " tataḥ paścāt sā agramahiṣī vyutthitā /",
    "K01vinv06_u:2678": " tayā tā dṛṣṭā āpannasatvāḥ /",
    "K01vinv06_u:2679": " sā kathayati /",
    "K01vinv06_u:2680": " kiṃ yuṣmābhiḥ kṛtaṃ yenāpannasatvāḥ saṃvṛttāḥ /",
    "K01vinv06_u:2681": " tāḥ kathayanti /",
    "K01vinv06_u:2682": " devenāsmabhyam oṣadhyaḥ pānāya dattāḥ /",
    "K01vinv06_u:2683": " kimarthaṃ yuṣmābhir ahaṃ notthāpitā /",
    "K01vinv06_u:2684": " api tu katareṇa bhājanena oṣadhyaḥ pītāḥ /",
    "K01vinv06_u:2685": " kuśamoṭakaṃ baddhvā /",
    "K01vinv06_u:2686": " kutra te kuśāḥ /",
    "K01vinv06_u:2687": " ime tiṣṭhanti /",
    "K01vinv06_u:2688": " tayā kuśāḥ prakṣyālya pītāḥ /",
    "K01vinv06_u:2689": " sāpy āpannasatvā saṃvṛttā /",
    "K01vinv06_u:2690": " tā aṣṭānāṃ vā navānāṃ vā māsānām atyayāt prasūtāḥ /",
    "K01vinv06_u:2691": " sarvāsāṃ putrā jātāḥ /",
    "K01vinv06_u:2692": " tasyā apy agramahiṣyāḥ putro jāto 'ṣṭādaśabhir avalakṣaṇaiḥ samanvāgataḥ /",
    "K01vinv06_u:2693": " siṃhavaktrākṛtimukho mahānagnabalaḥ /",
    "K01vinv06_u:2694": " (fol. 168r1 = GBM 6.1004) tasya vistareṇa jātasya jātimahaṃ kṛtvā kuśa iti nāmadheyaṃ vyavasthāpitam* /",
    "K01vinv06_u:2695": " sa rājā taṃ dṛṣṭvā vikopaṃ janayate tān anyāṃś ca putrān dṛṣṭvā prasādaṃ pravedayate /",
    "K01vinv06_u:2696": " prātisīmakoṭṭarājānaḥ kathayanti /",
    "K01vinv06_u:2697": " bhavanto vayam anena mahāśakunirājñā sarve abhibhūtā gacchāmaḥ /",
    "K01vinv06_u:2698": " taṃ rājyāt cyavayāmaḥ /",
    "K01vinv06_u:2699": " te āgatya caturaṃgabalakāyena",
    "K01vinv06_u:2700": " tasya nagaraṃ veṣṭayitvāvasthitāḥ /",
    "K01vinv06_u:2701": " rājā mahāśakunir na śaknoti taiḥ sārdhaṃ saṃgrāmayitum* /",
    "K01vinv06_u:2702": " sa dvārāṇi baddhvā prākārāṇi māpayitvāvasthitaḥ /",
    "K01vinv06_u:2703": " kuśo mātuḥ sakāśaṃ gatvā kathayati /",
    "K01vinv06_u:2704": " amba kasyārthe dvārāṇi baddhāni /",
    "K01vinv06_u:2705": " eṣa tava pitā koṭṭarājabhiḥ sārdhaṃ na śaknoti saṃgrāmayitum* /",
    "K01vinv06_u:2706": " sa eṣa dvārāṇi baddhvāvasthitaḥ /",
    "K01vinv06_u:2707": " amba aham ebhiḥ sārdhaṃ saṃgrāmaṃ saṃgrāmayāmi /",
    "K01vinv06_u:2708": " mama rājā ratham anuprayacchatu /",
    "K01vinv06_u:2709": " putra tvam asyāniṣṭo (MSV I 101) dveṣyaś ca /",
    "K01vinv06_u:2710": " sa eṣa tava kiṃ rathaṃ dāsyati /",
    "K01vinv06_u:2711": " amba gaccha /",
    "K01vinv06_u:2712": " gatvā kathaya /",
    "K01vinv06_u:2713": " kuśaḥ kumāra ebhiḥ sārdhaṃ saṃgrāmayiṣyati /",
    "K01vinv06_u:2714": " ratham anuprayaccha /",
    "K01vinv06_u:2715": " tayā gatvā rājābhihitaḥ /",
    "K01vinv06_u:2716": " deva kumāraḥ kathayati /",
    "K01vinv06_u:2717": " aham ebhiḥ sārdhaṃ saṃgrāmayāmi /",
    "K01vinv06_u:2718": " ratham anuprayaccha /",
    "K01vinv06_u:2719": " tena tasya ratho 'nupradattaḥ /",
    "K01vinv06_u:2720": " sa dvau tūṇau baddhvā ratham adhiruhya nirgantum ārabdhaḥ /",
    "K01vinv06_u:2721": " śakro devendraḥ saṃlakṣayati /",
    "K01vinv06_u:2722": " ime koṭṭarājāno balavantaḥ /",
    "K01vinv06_u:2723": " ko 'yaṃ kuśaḥ kumāro bhadrakalpīyo bodhisatvaḥ khedam āpatsyate /",
    "K01vinv06_u:2724": " sāhāyyam asya kalpayitavyam* /",
    "K01vinv06_u:2725": " tena tasya śaṃkhacakragadānupradattā /",
    "K01vinv06_u:2726": " bodhisatva ebhis tvaṃ jīvikāṃ kalpaya /",
    "K01vinv06_u:2727": " sa dvārāṇy uddhāṭya nirgataḥ /",
    "K01vinv06_u:2728": " sa śaṃkham āpūrayati /",
    "K01vinv06_u:2729": " tadā śaṃkhaśabdena senā vidrāvayati /",
    "K01vinv06_u:2730": " kecit tena śabdena badhirībhūtāḥ /",
    "K01vinv06_u:2731": " niṣpalāyanti kecit karṇau pidhāya /",
    "K01vinv06_u:2732": " yadi cakraṃ gadāṃ kṣipanti tad rasātalaṃ praviśati /",
    "K01vinv06_u:2733": " tena raṇamadhyaṃ gatvā śaṃkham āpūritam* /",
    "K01vinv06_u:2734": " sarveṣāṃ karṇāni sphuṭitāni /",
    "K01vinv06_u:2735": " te puruṣarākṣaso 'yam iti kṛtvā niṣpalāyitāḥ /",
    "K01vinv06_u:2736": " sa sarvasāmantavijayaṃ kṛtvā pituḥ sakāśam āgataḥ /",
    "K01vinv06_u:2737": " deva mayā deśaḥ prasādhitaḥ /",
    "K01vinv06_u:2738": " sarvarājāno nirjitāḥ /",
    "K01vinv06_u:2739": " iti śrutvā rājā mahāśakunis tuṣṭaḥ /",
    "K01vinv06_u:2740": " sa saṃlakṣayati /",
    "K01vinv06_u:2741": " kuśaḥ kumāro balavān vīryasaṃpannaḥ /",
    "K01vinv06_u:2742": " katham aham asyāntike aprasādaṃ pravedayāmi /",
    "K01vinv06_u:2743": " sa tasyāntike prasādaṃ pravedayitum ārabdhaḥ /",
    "K01vinv06_u:2744": " tena te putrā niveśitāḥ /",
    "K01vinv06_u:2745": " kuśasyāpi dārikāṃ yācitum ārabdhaḥ /",
    "K01vinv06_u:2746": " sarve te kathayanti /",
    "K01vinv06_u:2747": " dāsyāmo dārikāṃ kuśavarjam* /",
    "K01vinv06_u:2748": " anyatamena rājñānyatamasya rājño duhitā yācitā /",
    "K01vinv06_u:2749": " na tāvad udvāhaḥ kriyate /",
    "K01vinv06_u:2750": " yāvan mahāśakunirājñānyasya putrasyārthe vyājāntareṇa (MSV I 102) sā",
    "K01vinv06_u:2751": " dārikā kuśasyānupradattā /",
    "K01vinv06_u:2752": " nakṣatradivasamuhūrtadivasaṃ dṛṣṭvā ca kuśaḥ kumāro niveśitaḥ /",
    "K01vinv06_u:2753": " rājā kathayati /",
    "K01vinv06_u:2754": " bhavanto na kenacit kuśasyādarśaḥ samarpayitavyo nāpy abhiṣekapātreṇa snāpayitavyaḥ /",
    "K01vinv06_u:2755": " na ca divāntaḥpure praveśe dātavyaḥ /",
    "K01vinv06_u:2756": " kuśaḥ kumāro mātṛbhiḥ sārdhaṃ krīḍati /",
    "K01vinv06_u:2757": " tayā patnyā dṛṣṭaḥ /",
    "K01vinv06_u:2758": " sā kathayati /",
    "K01vinv06_u:2759": " ka eṣa piśācaḥ kumārāṇāṃ madhye (fol. 168v1 = GBM 6.1005) krīḍati /",
    "K01vinv06_u:2760": " eṣa tava svāmī bhaviṣyati /",
    "K01vinv06_u:2761": " bhūyo 'pi tayā kumāraiḥ sārdhaṃ jalakrīḍanayā krīḍan dṛṣṭaḥ /",
    "K01vinv06_u:2762": " yāvat tavaiva svāmī /",
    "K01vinv06_u:2763": " kīdṛśo mama svāmī bhaviṣyati /",
    "K01vinv06_u:2764": " sā saṃlakṣayati /",
    "K01vinv06_u:2765": " pratyakṣīkariṣyāmi /",
    "K01vinv06_u:2766": " tayā pradīpaṃ prajvālya kuṇḍīrakeṇa pracchādya sthāpitaḥ /",
    "K01vinv06_u:2767": " sa cāntaḥpuraṃ praviṣṭaḥ /",
    "K01vinv06_u:2768": " tayā ca pradīpaḥ pradarśitaḥ /",
    "K01vinv06_u:2769": " yāvat paśyati aṣṭādaśabhir avalakṣaṇaiḥ samanvāgato siṃhavaktrākṛtimukhaś ca /",
    "K01vinv06_u:2770": " sā kathayati piśācaḥ piśāca iti kṛtvā niṣpalāyitā /",
    "K01vinv06_u:2771": " rājño mahāśakunino 'nyatamaṃ kārvaṭikaṃ vyutthitam* /",
    "K01vinv06_u:2772": " tena kuśaḥ kumāraḥ preṣitaḥ /",
    "K01vinv06_u:2773": " gaccha kārvaṭikaṃ sannāmaya /",
    "K01vinv06_u:2774": " sa tatra gataḥ /",
    "K01vinv06_u:2775": " kuśapatnyā mātāpitroḥ saṃdiṣṭam* /",
    "K01vinv06_u:2776": " kiṃ yuṣmākaṃ pṛthivyāṃ puruṣā na santi yāhaṃ yuṣmābhiḥ piśācasyānupradattā /",
    "K01vinv06_u:2777": " yadi mama nayatheti evaṃ kuśalam* /",
    "K01vinv06_u:2778": " noced aham ātmānaṃ praghātayiṣye /",
    "K01vinv06_u:2779": " sā tair nītā /",
    "K01vinv06_u:2780": " kuśo 'pi kumāras taṃ kārvaṭikaṃ nirjityāgataḥ /",
    "K01vinv06_u:2781": " sa mātaraṃ pṛcchati /",
    "K01vinv06_u:2782": " amba kutra sā mama patnī /",
    "K01vinv06_u:2783": " sā kathayati /",
    "K01vinv06_u:2784": " mātāpitṛbhyāṃ nītā /",
    "K01vinv06_u:2785": " kasyārtham* /",
    "K01vinv06_u:2786": " tvaṃ piśāca iti kṛtvā /",
    "K01vinv06_u:2787": " amba gacchāmi tām ānayāmi /",
    "K01vinv06_u:2788": " putraivaṃ kuruṣva /",
    "K01vinv06_u:2789": " sa śaṃkhacakragadām ādāya saṃprasthitaḥ /",
    "K01vinv06_u:2790": " yāvad anyatamasmin karvaṭake siṃhabhayena mahājanakāyā dvārāṇi baddhvā diśo 'nuvyavalokayantas tiṣṭhanti /",
    "K01vinv06_u:2791": " (MSV I 103) kuśaḥ kumāraḥ kathayati /",
    "K01vinv06_u:2792": " kim eva tiṣṭhatha /",
    "K01vinv06_u:2793": " siṃhabhayāt* /",
    "K01vinv06_u:2794": " kiṃ nā praghātayatha /",
    "K01vinv06_u:2795": " na śaknumaḥ /",
    "K01vinv06_u:2796": " yady ahaṃ praghātayāmi kiṃ mamānuprayacchatha /",
    "K01vinv06_u:2797": " caturaṃgasya balakāyasyārdham* /",
    "K01vinv06_u:2798": " kuśena kumāreṇa siṃhasamīpaṃ gatvā śaṃkhaḥ āpūritaḥ /",
    "K01vinv06_u:2799": " tasya karṇau sphuṭitau /",
    "K01vinv06_u:2800": " kālaṃ gataḥ /",
    "K01vinv06_u:2801": " sa taṃ gṛhītvā karvaṭakaṃ",
    "K01vinv06_u:2802": " gataḥ / bhavantaḥ ayaṃ sa siṃhaḥ /",
    "K01vinv06_u:2803": " gṛhṇantu caturaṃgasya balakāyasyārdham* /",
    "K01vinv06_u:2804": " sa kathayati /",
    "K01vinv06_u:2805": " yuṣmākam eva haste tiṣṭhatu /",
    "K01vinv06_u:2806": " pratinivṛttato dāsyatha /",
    "K01vinv06_u:2807": " tasya yasmin karvaṭake sā patnī taṃ ca karvaṭakaṃ gataḥ /",
    "K01vinv06_u:2808": " mālākārasakāśam upasaṃkrāntaḥ /",
    "K01vinv06_u:2809": " kas tvam īdṛśaḥ /",
    "K01vinv06_u:2810": " sa kathayati /",
    "K01vinv06_u:2811": " mālikaputraḥ /",
    "K01vinv06_u:2812": " kiṃ tava nāma /",
    "K01vinv06_u:2813": " vṛjika iti /",
    "K01vinv06_u:2814": " kuśalā bhavanti bodhisatvās teṣu teṣu śilpasthānakarmasthāneṣu /",
    "K01vinv06_u:2815": " sa śobhanāṃ mālāṃ grathnāti /",
    "K01vinv06_u:2816": " sa mālikas tasyā dārikāyās tāṃ mālām",
    "K01vinv06_u:2817": " anuprayacchati /",
    "K01vinv06_u:2818": " sā kathayati /",
    "K01vinv06_u:2819": " na tvaṃ kadācid īdṛśīṃ mālāṃ grathitapūrvaḥ /",
    "K01vinv06_u:2820": " kim atra kāraṇam* /",
    "K01vinv06_u:2821": " mamāntevāsinā grathitam* /",
    "K01vinv06_u:2822": " paśyāmi tavāntevāsinam* /",
    "K01vinv06_u:2823": " tena sa tatra nītas tayā dṛṣṭaḥ /",
    "K01vinv06_u:2824": " sā saṃlakṣayati /",
    "K01vinv06_u:2825": " ko 'yaṃ piśāca āgataḥ /",
    "K01vinv06_u:2826": " tayā śābdaḥ kṛtaḥ /",
    "K01vinv06_u:2827": " piśācaḥ piśāca iti niṣkāsitaḥ /",
    "K01vinv06_u:2828": " sūpakārasakāśaṃ gataḥ /",
    "K01vinv06_u:2829": " sa kathayati /",
    "K01vinv06_u:2830": " kas tvam iti /",
    "K01vinv06_u:2831": " ahaṃ sūpakāraputraḥ /",
    "K01vinv06_u:2832": " kiṃnāmā tvam* /",
    "K01vinv06_u:2833": " sthālīsugandho nāma /",
    "K01vinv06_u:2834": " sa śobhanaṃ sādhanapacanaṃ karoti /",
    "K01vinv06_u:2835": " sa sūpakāras tasyā dārikāyās taṃ sādhanapacanaṃ samarpayati /",
    "K01vinv06_u:2836": " sā dārikā kathayati /",
    "K01vinv06_u:2837": " bhoḥ puruṣa śobhanasādhanapacanasya ko yogaḥ /",
    "K01vinv06_u:2838": " mamāntevāsinā sādhitam* /",
    "K01vinv06_u:2839": " (MSV I 104) paśyāmi (fol. 169r1 = GBM 6.1006)",
    "K01vinv06_u:2840": " tavāntevāsinam* /",
    "K01vinv06_u:2841": " yāvat tatrāpi sa niṣkāsitaḥ /",
    "K01vinv06_u:2842": " vadyasakāśaṃ gataḥ /",
    "K01vinv06_u:2843": " sa kathayati /",
    "K01vinv06_u:2844": " kas tvam* /",
    "K01vinv06_u:2845": " vaidyaputraḥ /",
    "K01vinv06_u:2846": " kiṃnāmā tvam* /",
    "K01vinv06_u:2847": " ātreyo nāma /",
    "K01vinv06_u:2848": " tasyā dārikāyāḥ śirortiḥ prādurbhūtā /",
    "K01vinv06_u:2849": " tāṃ vaidyā na śaknuvanti svasthīkartum* /",
    "K01vinv06_u:2850": " sa vaidyaś cintāparo vyavasthitaḥ /",
    "K01vinv06_u:2851": " sa kathayati /",
    "K01vinv06_u:2852": " upādhyāya kiṃ cintāparo bhavasi /",
    "K01vinv06_u:2853": " rājaduhitryā śirortiḥ /",
    "K01vinv06_u:2854": " na śaknumaḥ svasthīkartum* /",
    "K01vinv06_u:2855": " gacchāmy ahaṃ svasthīkaromi /",
    "K01vinv06_u:2856": " sa gatas tayā dṛṣṭaḥ /",
    "K01vinv06_u:2857": " sā saṃlakṣayati /",
    "K01vinv06_u:2858": " ko 'yaṃ piśāca āgataḥ /",
    "K01vinv06_u:2859": " bhūyaḥ saṃlakṣayati /",
    "K01vinv06_u:2860": " yadi kiṃcid vakṣyāmi na me svasthīkariṣyati /",
    "K01vinv06_u:2861": " yadāhaṃ svasthībhaveyaṃ tadā niṣkāsayiṣye /",
    "K01vinv06_u:2862": " sā tena svasthīkṛtā /",
    "K01vinv06_u:2863": " tadā śabdaḥ kṛtaḥ piśācaḥ piśāca iti /",
    "K01vinv06_u:2864": " sa tayā niṣkāsitaḥ /",
    "K01vinv06_u:2865": " amātyasakāśaṃ gataḥ /",
    "K01vinv06_u:2866": " kas tvam* /",
    "K01vinv06_u:2867": " ahaṃ sahasrayodhī /",
    "K01vinv06_u:2868": " tais tasya saṃgrahaḥ kṛtaḥ /",
    "K01vinv06_u:2869": " sā rājaduhitā yena labdhapūrvā tena śrutam* /",
    "K01vinv06_u:2870": " yā sā mama rājaduhitā labdhapūrvā sā kuśaṃ kumāraṃ parityajya svagṛhaṃ gatā /",
    "K01vinv06_u:2871": " tena tasya rājñaḥ saṃdiṣṭam* /",
    "K01vinv06_u:2872": " yadi tāvan me dārikām anuprayacchasīti evaṃ kuśalam* /",
    "K01vinv06_u:2873": " no ced rājyāc cyāvayiṣye /",
    "K01vinv06_u:2874": " sa kathayati /",
    "K01vinv06_u:2875": " eṣā mama duhitā rājño mahāśakuneḥ putrasya kuśasya kumārasya pradattikā /",
    "K01vinv06_u:2876": " kim idānīm anyasmai dāsye /",
    "K01vinv06_u:2877": " sa caturaṃgeṇa balakāyenāgatya tasya rājadhānīṃ veṣṭayitvāvasthitaḥ /",
    "K01vinv06_u:2878": " sa rājā tena sārdhaṃ na śaknoti saṃgrāmaṃ saṃgrāmayitum* /",
    "K01vinv06_u:2879": " sa dvārāṇi baddhvāvasthitaḥ /",
    "K01vinv06_u:2880": " kuśaḥ kumāro 'mātyān āmaṃtrayate /",
    "K01vinv06_u:2881": " kasmād bhavanto dvārāṇi baddhāni /",
    "K01vinv06_u:2882": " tais tasya vistareṇārocitam* /",
    "K01vinv06_u:2883": " kuśaḥ kumāraḥ kathayati /",
    "K01vinv06_u:2884": " yadi mama rājā duhitaram anuprayacchati ahaṃ tena sārdhaṃ saṃgrāmaṃ saṃgrāmayiṣye /",
    "K01vinv06_u:2885": " taiḥ rājña ārocitam* /",
    "K01vinv06_u:2886": " sa kathayati /",
    "K01vinv06_u:2887": " eṣā mayā (MSV I 105) duhitā mahāśakuneḥ putrasya dattikā /",
    "K01vinv06_u:2888": " katham aham asya dāsye /",
    "K01vinv06_u:2889": " api ca dārikārthe 'yaṃ saṃrambhaḥ /",
    "K01vinv06_u:2890": " amātyāḥ kathayanti /",
    "K01vinv06_u:2891": " deva eṣa tāvad anena sārdhaṃ saṃgrāmaṃ saṃgrāmayatu /",
    "K01vinv06_u:2892": " na jñāyate kasya jayo bhaviṣyati /",
    "K01vinv06_u:2893": " tatra vayaṃ kālajñā bhaviṣyāmaḥ /",
    "K01vinv06_u:2894": " kuśaḥ kumāraḥ paṃcaśatike dvau tūṇau baddhvā śaṃkhacakragadāṃ ca gṛhītvā nirgataḥ /",
    "K01vinv06_u:2895": " tena śaṃkham āpūritam* /",
    "K01vinv06_u:2896": " teṣāṃ karṇāni sphuṭitāni /",
    "K01vinv06_u:2897": " niṣpalāyitāḥ /",
    "K01vinv06_u:2898": " sā rājaduhitā saṃlakṣayati /",
    "K01vinv06_u:2899": " ayaṃ kuśaḥ kumāro mahāvīryaparākramaḥ /",
    "K01vinv06_u:2900": " katham aham asyāntike aprasādaṃ pravedayiṣye /",
    "K01vinv06_u:2901": " sā tasya prasādaṃ praveditavatī /",
    "K01vinv06_u:2902": " rājānam idam avocat* /",
    "K01vinv06_u:2903": " yathā pratijñātaṃ tat kuru /",
    "K01vinv06_u:2904": " putri tvaṃ mayā kuśasyānupradattikā /",
    "K01vinv06_u:2905": " tāta sa evāyaṃ kuśaḥ kumāraḥ /",
    "K01vinv06_u:2906": " putri yady evaṃ gaccha /",
    "K01vinv06_u:2907": " tena tasya caturaṃgo balakāyo 'nupradatto mahatā satkāreṇa sānupreṣitā /",
    "K01vinv06_u:2908": " sa taṃ karvaṭakaṃ gataḥ /",
    "K01vinv06_u:2909": " sa teṣāṃ kathayati /",
    "K01vinv06_u:2910": " bhavantaḥ anuprayacchata asmākaṃ caturaṃgasya balakāyasyārdham* /",
    "K01vinv06_u:2911": " te kathayanti /",
    "K01vinv06_u:2912": " kumāra caturaṃgo balakāyaḥ udakasyaughasadṛśaṃ gataḥ /",
    "K01vinv06_u:2913": " yena caturaṃgo balakāya ūḍhas tatra nātidūre eḍhakāś caranti /",
    "K01vinv06_u:2914": " kuśaḥ (fol. 169v1 = GBM 6.1007) kumāro gāthāṃ bhāṣate /",
    "K01vinv06_u:2915": " hastino yatra uhyante kuṃjarāḥ ṣaṣṭihāyanāḥ /",
    "K01vinv06_u:2916": " upamānena vijñeyā ūḍhās tatra gaveḍakāḥ //",
    "K01vinv06_u:2917": " yadi tāvad anuprayacchatha ity evaṃ kuśalam* /",
    "K01vinv06_u:2918": " no ced anuprayacchatha mahāmaryādābandhaṃ kariṣyāmi /",
    "K01vinv06_u:2919": " tais tasyānupradattam* /",
    "K01vinv06_u:2920": " (MSV I 106)",
    "K01vinv06_u:2921": " sa nadyās tīre vāsam upagataḥ /",
    "K01vinv06_u:2922": " sa śrāntakāyo nadīm avatīrṇaḥ snānāya /",
    "K01vinv06_u:2923": " tatra svamukhabimbo dṛṣṭaḥ /",
    "K01vinv06_u:2924": " sa saṃlakṣayati /",
    "K01vinv06_u:2925": " aṣṭādaśābhir avalakṣaṇaiḥ samanvāgataḥ siṃhavaktrākṛtimukhaś ca /",
    "K01vinv06_u:2926": " ata eva iyaṃ rājaduhitā mamāntike aprasādaṃ pravedayati /",
    "K01vinv06_u:2927": " kim īdṛśena mama jīvitena prayojanam* /",
    "K01vinv06_u:2928": " gacchāmy ātmānaṃ praghātayāmi /",
    "K01vinv06_u:2929": " so 'nyatamaṃ gahanaṃ praviśyātmānam udbandhitum ārabdhaḥ /",
    "K01vinv06_u:2930": " śakro devendraḥ saṃlakṣayati /",
    "K01vinv06_u:2931": " ayaṃ bhadrakalpīyo bodhisatvo rūpaśobhāvirahād ātmānaṃ praghātayati /",
    "K01vinv06_u:2932": " pūrayitavyo 'sya manorathaḥ /",
    "K01vinv06_u:2933": " śakra kathayti /",
    "K01vinv06_u:2934": " kumāra mā khedam āpatsyase mā ātmānaṃ praghātaya /",
    "K01vinv06_u:2935": " imaṃ cūḍāmaṇiṃ śirasi dhāraya pūrṇamanoratho bhaviṣyasi /",
    "K01vinv06_u:2936": " ity uktvā prakrāntaḥ /",
    "K01vinv06_u:2937": " kuśaḥ kumāro 'ntaḥpuraṃ praviśitum ārabdhaḥ /",
    "K01vinv06_u:2938": " dauvārikeṇa puruṣeṇa nivāryate /",
    "K01vinv06_u:2939": " kuśakumārasyāyam antaḥpuraṃ mā praviśa /",
    "K01vinv06_u:2940": " sa kathayati /",
    "K01vinv06_u:2941": " sa evāhaṃ kuśaḥ /",
    "K01vinv06_u:2942": " te na śraddhadhati /",
    "K01vinv06_u:2943": " tena cūḍāmaṇir apanītaḥ /",
    "K01vinv06_u:2944": " yathā paurāṇaḥ saṃvṛttaḥ /",
    "K01vinv06_u:2945": " te śraddhitāḥ /",
    "K01vinv06_u:2946": " kuśaḥ kumāraḥ saṃlakṣayati /",
    "K01vinv06_u:2947": " ihaiva tiṣṭhāmi /",
    "K01vinv06_u:2948": " tena pituḥ saṃdiṣṭam* /",
    "K01vinv06_u:2949": " tāta anujāniṣva mām* /",
    "K01vinv06_u:2950": " ihaiva tiṣṭhāmi /",
    "K01vinv06_u:2951": " śakreṇa devendreṇāsya catvāro dhātugotrāḥ pradarśitāḥ /",
    "K01vinv06_u:2952": " tena sā purī catūratnamayīṃ kṛtvā pratiṣṭhāpitā /",
    "K01vinv06_u:2953": " kuśena kumāreṇa vāsitam iti kuśāvatī kuśāvatīti saṃjñā saṃvṛttā /",
    "K01vinv06_u:2954": " sa rājā saṃvṛttaḥ /",
    "K01vinv06_u:2955": " kuśo nāma balacakravartī teṣu ṣaṣṭiṣu nagarasahasreṣu yajñavāṭāni māpayitvā bahūni varṣāṇi bahūni varṣaśatāni bahūni varṣasahasrāṇi (MSV I 107)",
    "K01vinv06_u:2956": " bahūni varṣaśatasahasrāṇi brāhmaṇebhyo dānam adāt* /",
    "K01vinv06_u:2957": " sa ātmano yajñasaṃpadaṃ dṛṣṭvā gāthāṃ bhāṣate /",
    "K01vinv06_u:2958": " samṛddhim ātmano dṛṣṭvā deveṣu manujeṣu ca /",
    "K01vinv06_u:2959": " ko dānaṃ na prayaccheta saṃpattir yena labhyate //",
    "K01vinv06_u:2960": " pratyūhya yo 'yaṃ śatāni puṃsāṃ mātsaryam ākramya sapatnabhūtam* /",
    "K01vinv06_u:2961": " dadāti dānaṃ paralokabhīruḥ śūreṣv asau śūrataro mato me //",
    "K01vinv06_u:2962": " na taṃ hi śūraṃ munayo vadanti yaḥ śastrapāṇir vicaraty anīke /",
    "K01vinv06_u:2963": " dānaṃ prayacchanti viśāradā ye śūrāṃs tu tān sarvavido vadanti //",
    "K01vinv06_u:2964": " syāt khalu te mahārājānyaḥ sa tena kālena tena samayena kuśo nāma rājā babhūva balacakravartī yena tatṣaṣṭiṣu nagarasahasreṣu dānāni dattāni puṇyāni kṛtāni /",
    "K01vinv06_u:2965": " na khalv evaṃ draṣṭavyam* /",
    "K01vinv06_u:2966": " api tv aham eva tena kālena tena samayena kuśo nāma rājābhūvaṃ balacakravartī /",
    "K01vinv06_u:2967": " mayaiva tatṣaṣṭiṣu nagarasahasreṣu yajñavāṭāni māpayitvā dānāni dattāni puṇyāni kṛtāni /",
    "K01vinv06_u:2968": " syāt khalu te mahārāja tena mayā dānena vā (fol. 170r1 = GBM 6.1008)",
    "K01vinv06_u:2969": " dānasaṃvibhāgena vānuttarā samyaksaṃbodhir abhisaṃbuddheti /",
    "K01vinv06_u:2970": " na khalv evaṃ draṣṭavyam* /",
    "K01vinv06_u:2971": " api tv abhūn me taddānam anuttarāyāṃ samyaksaṃbodhau hetumātrakaṃ pratyayamātrakaṃ vā saṃbhāramātrakaṃ vā /",
    "K01vinv06_u:2972": " bhikṣavo buddhaṃ bhagavantaṃ pṛcchanti /",
    "K01vinv06_u:2973": " kiṃ bhadanta kuśena rājñā karma kṛtaṃ yasya karmaṇo vipākenāṣṭādaśabhir avalakṣaṇaiḥ samanvāgataḥ (MSV I 108)",
    "K01vinv06_u:2974": " āḍhye mahādhane mahābhoge kule jātaḥ /",
    "K01vinv06_u:2975": " bhagavān āha /",
    "K01vinv06_u:2976": " kuśenaiva bhikṣavaḥ karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāni avaśyaṃbhāvīni /",
    "K01vinv06_u:2977": " kuśenaiva bhikṣavaḥ karmāṇi kṛtāny upacitāni ko 'nyaḥ pratyanubhaviṣyati /",
    "K01vinv06_u:2978": " na bhikṣavaḥ karmāṇi kṛtāny upacitāni bāhye pṛthivīdhātau vipacyante nābdhātau na tejodhātau na vāyudhātau /",
    "K01vinv06_u:2979": " api tūpātteṣv eva skandhadhātvāyataneṣu karmāṇi kṛtāni vipacyante śubhāny aśubhāni ca /",
    "K01vinv06_u:2980": " na praṇaśyanti karmāṇi api kalpaśatair api /",
    "K01vinv06_u:2981": " sāmagrīṃ prāpya kālaṃ ca phalanti khalu dehinām* //",
    "K01vinv06_u:2982": " bhūtapūrvaṃ bhikṣavo 'nyatamasmin karvaṭake gṛhapatiḥ prativasati /",
    "K01vinv06_u:2983": " sa prabhūtaṃ khādanīyabhojanīyaṃ gṛhītvodyānaṃ gataḥ /",
    "K01vinv06_u:2984": " asati buddhānāṃ bhagavatām utpāde pratyekabuddhā loke utpadyante hīnadīnānukaṃpakāḥ prāntaśayanāsanabhaktā ekadakṣiṇīyā lokasya /",
    "K01vinv06_u:2985": " athānyatamaḥ pratyekabuddho janapadacārikāṃ caraṃs tad udyānam anuprāptaḥ /",
    "K01vinv06_u:2986": " tena gṛhapatinā dṛṣṭaḥ /",
    "K01vinv06_u:2987": " tena pauruṣeyāṇām ājñā dattā /",
    "K01vinv06_u:2988": " bhavanto niṣkāsayatainaṃ pravrajitam* /",
    "K01vinv06_u:2989": " te notsahante niṣkāsayitum* /",
    "K01vinv06_u:2990": " tena gṛhapatinā svayam evotthāya gṛhītvā niṣkāsitaḥ uktaś ca /",
    "K01vinv06_u:2991": " siṃhamukhāṣṭādaśabhir avalakṣaṇaiḥ samanvāgataḥ kutra tvaṃ praviśasi /",
    "K01vinv06_u:2992": " pratyekabuddhaḥ saṃlakṣayati /",
    "K01vinv06_u:2993": " mā haivāyaṃ tapyeta atyantakṣataś copahataś ceti viditvopari vihāyasam iti vistaraḥ /",
    "K01vinv06_u:2994": " yāvat tena satkṛto yāvat pādayor nipatya praṇidhānaṃ kartum ārabdhaḥ /",
    "K01vinv06_u:2995": " yan mayā evaṃvidhe sadbhūtadakṣiṇīye kharaṃ vākkarma niścāritaṃ nāham asya (MSV I 109)",
    "K01vinv06_u:2996": " karmaṇo bhāgī syām* /",
    "K01vinv06_u:2997": " yat tu kārāḥ kṛtā anenāhaṃ kuśalamūlenāḍhye mahādhane mahābhoge kule jāyeya /",
    "K01vinv06_u:2998": " kiṃ manyadhve bhikṣavo yo 'sau gṛhapatir eṣa evāsau kuśaḥ /",
    "K01vinv06_u:2999": " yad anena pratyekabuddhasyāntike kharaṃ vākkarma niścāritaṃ tasya karmaṇo vipākenāṣṭādaśabhir avalakṣaṇaiḥ samanvāgataḥ siṃhavaktrākṛtimukhaś ca saṃvṛttaḥ /",
    "K01vinv06_u:3000": " yat tu kārāḥ kṛtās tasya karmaṇo vipākena rājā saṃvṛtto balacakravartī /",
    "K01vinv06_u:3001": " iti hi bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ /",
    "K01vinv06_u:3002": " vyatimiśrāṇāṃ vyatimiśraḥ /",
    "K01vinv06_u:3003": " ekāntaśuklānām ekāntaśuklaḥ /",
    "K01vinv06_u:3004": " tasmāt tarhi bhikṣava evaṃ śikṣitavyam* /",
    "K01vinv06_u:3005": " ekāntakṛṣṇāni karmāṇy apāsya vyatimiśrāṇi ca ekāntaśukleṣv eva karmasv ābhogāḥ karaṇīyaḥ /",
    "K01vinv06_u:3006": " punar api mahārāja yan mayānuttarāṃ samyaksaṃbodhiṃ prārthayatā dānāni dattāni puṇyāni (fol. 170v1 = GBM 6.1009)",
    "K01vinv06_u:3007": " ca kṛtāni tac chrūyatām* /",
    "K01vinv06_u:3008": " bhūtapūrvaṃ mahārāja kaliṃgeṣu triśaṃkur nāma mataṃgarājo 'bhūt* /",
    "K01vinv06_u:3009": " anekamataṃgaśataparivāro 'nekamataṃgasahasraparivāro 'nekamataṃgaśatasahasraparivāro maitryātmakaḥ kāruṇikaḥ sarvasatvahitānukaṃpī /",
    "K01vinv06_u:3010": " tasya viṣaye yadā durbhikṣaṃ bhavati tadā satyopayācanena devo vaṛṣati /",
    "K01vinv06_u:3011": " na kadācid durbhikṣaṃ bhavati /",
    "K01vinv06_u:3012": " sa ṛṣimadhye pravrajitaḥ /",
    "K01vinv06_u:3013": " tena paṃcābhijñāḥ sākṣātkṛtāḥ /",
    "K01vinv06_u:3014": " tena khalu samayena vārāṇasyāṃ brahmadatto nāma rājā rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca /",
    "K01vinv06_u:3015": " yāvad apareṇa samayena naimittikair dvādaśavārṣikī anāvṛṣṭir vyākṛtā /",
    "K01vinv06_u:3016": " tato rājñā brahmadattena vārāṇasyāṃ nagaryāṃ ghaṇṭāvaghoṣaṇaṃ (MSV I 110) kāritam* /",
    "K01vinv06_u:3017": " śṛṇvantu bhavanto vārāṇasīnivāsinaḥ paurāḥ /",
    "K01vinv06_u:3018": " naimittikair dvādaśavārṣikī anāvṛṣṭir vyākṛtā /",
    "K01vinv06_u:3019": " yasya yuṣmākam iyantaṃ kālam annam asti sa tiṣṭhatu /",
    "K01vinv06_u:3020": " yasya nāsti sa gacchatv iti /",
    "K01vinv06_u:3021": " tataḥ sa janakāyo durbhikṣakālamṛtyubhayabhītaḥ saṃjalpaṃ kartum ārabdhaḥ /",
    "K01vinv06_u:3022": " bhavanto rājñā evaṃ vijite 'yaṃ ghaṇṭāvaghoṣaṇaṃ kāritam* /",
    "K01vinv06_u:3023": " kathaṃ pratipattavyaṃ kutra gacchāma iti /",
    "K01vinv06_u:3024": " taiḥ śrutaṃ mataṃgaviṣaye mataṃgajātīyaḥ ṛṣiḥ /",
    "K01vinv06_u:3025": " asya satyopayācanena devo varṣatīti /",
    "K01vinv06_u:3026": " tato yeṣāṃ dvādaśavārṣikaṃ bhaktaṃ nāsti te mataṃgaviṣayaṃ gatāḥ /",
    "K01vinv06_u:3027": " mataṃgajātīyaḥ ṛṣeḥ putro mataṃgarājaḥ /",
    "K01vinv06_u:3028": " tena tasya janakāyasya dvādaśavarṣāṇy annapānena yogodvahanaṃ kṛtam* /",
    "K01vinv06_u:3029": " samanubaddha eva durbhikṣaḥ prādurbhūtaḥ /",
    "K01vinv06_u:3030": " rājñā brahmadattena amātyāḥ pṛṣṭāḥ /",
    "K01vinv06_u:3031": " kutrāsau janakāyo gata iti /",
    "K01vinv06_u:3032": " amātyāḥ kathayanti /",
    "K01vinv06_u:3033": " deva kaliṃgaviṣaye triśaṃkur nāma mataṃgarājo maitryātmakaḥ kāruṇiko mahātmā sarvasatvahitavatsalaḥ /",
    "K01vinv06_u:3034": " tasya satyopayācanena devo varṣati /",
    "K01vinv06_u:3035": " tatra mahājanakāyo gataḥ /",
    "K01vinv06_u:3036": " rājā kathayati /",
    "K01vinv06_u:3037": " bhavanto mahādurbhikṣo 'yaṃ durbhikṣāntarakalpasadṛśaḥ /",
    "K01vinv06_u:3038": " katham atra pratipattavyam iti /",
    "K01vinv06_u:3039": " te kathayanti /",
    "K01vinv06_u:3040": " deva śrūyate",
    "K01vinv06_u:3041": " yo 'sau mataṃgaviṣaye rājā ṛṣiṣu pravrajitaḥ so 'dhyeṣitavya iti /",
    "K01vinv06_u:3042": " tato rājā brahmadatto mataṃgaviṣayaṃ gatvā tam ṛṣim adhyeṣitum ārabdhaḥ /",
    "K01vinv06_u:3043": " maharṣe mama vijite mahādurbhikṣaṃ durbhikṣāntarakalpasadṛśam* /",
    "K01vinv06_u:3044": " tad arhasi satyopayācanaṃ kartum iti /",
    "K01vinv06_u:3045": " sa satyopayācanaṃ kartum ārabdhaḥ /",
    "K01vinv06_u:3046": " śvapākānāṃ kule jāto mataṃgo duṣṭahiṃsakaḥ /",
    "K01vinv06_u:3047": " triśaṃkur iti vikhyāto deveṣu manujeṣu ca //",
    "K01vinv06_u:3048": " (MSV I 111)",
    "K01vinv06_u:3049": " yena me satyavākyena maitraṃ cittaṃ (fol. 171r1 = GBM 6.1010)",
    "K01vinv06_u:3050": " subhāvitam* /",
    "K01vinv06_u:3051": " akhilaṃ sarvasatveṣu nāgemās tarpaya prajāḥ /",
    "K01vinv06_u:3052": " janmaprabhṛti yasmān me maitraṃ cittaṃ subhāvitam* /",
    "K01vinv06_u:3053": " anena satyavākyena nāgemās tarpaya prajāḥ //",
    "K01vinv06_u:3054": " tataḥ satyopayācanena vārāṇasyāṃ devo vṛṣṭaḥ /",
    "K01vinv06_u:3055": " durbhikṣaṃ nivṛttaṃ subhikṣaṃ prādurbhūtam* /",
    "K01vinv06_u:3056": " tato vārāṇasīnivāsī janakāyo mataṃgaviṣayād vārāṇasīm āgataḥ /",
    "K01vinv06_u:3057": " syāt khalu te mahārājānyaḥ sa tena kālena tena samayena triśaṃkur nāma mataṃgarājo",
    "K01vinv06_u:3058": " 'bhūt maitryātmakaḥ kāruṇikaḥ sarvasatvahitānukaṃpī yasya satyopayācanena devo vṛṣṭaḥ",
    "K01vinv06_u:3059": " durbhikṣaṃ nivṛttaṃ subhikṣaṃ prādurbhūtam iti /",
    "K01vinv06_u:3060": " na khalv evaṃ draṣṭavyam* /",
    "K01vinv06_u:3061": " api tv aham eva sa tena kālena tena samayena triśaṃkur nāma mataṃgarājo babhūva maitryātmakaḥ kāruṇikaḥ sarvasatvahitānukaṃpī yasya satyopayācanena devo vṛṣṭaḥ /",
    "K01vinv06_u:3062": " syāt khalu te mahārāja mayā dānena vā dānasaṃvibhāgena vā anuttarā samyaksaṃbodhir adhigatā /",
    "K01vinv06_u:3063": " na khalv evaṃ draṣṭavyam* /",
    "K01vinv06_u:3064": " api tv abhūt tad dānam anuttarāyāṃ samyaksaṃbodhau hetumātrakaṃ vā saṃbhāramātrakaṃ vā /",
    "K01vinv06_u:3065": " punar api mahārāja yan mayā anuttarāṃ samyakasaṃbodhiṃ prārthayitā dānāni dattāni puṇyāni kṛtāni tac chrūyatām* /",
    "K01vinv06_u:3066": " bhūtapūrvaṃ mahārāja mithilāyāṃ mahādevo nāma rājābhūc cakravartī /",
    "K01vinv06_u:3067": " vistareṇa mahādevasūtre madhyamāgame rājasaṃyuktakanipāte /",
    "K01vinv06_u:3068": " sa ātmano yajñasaṃpadaṃ drṣṭvā gāthāṃ bhāṣate ca /",
    "K01vinv06_u:3069": " (MSV I 112)",
    "K01vinv06_u:3070": " aiśvaryaṃ prārthamānena deveṣu manujeṣu vā /",
    "K01vinv06_u:3071": " dānaṃ deyaṃ yathāśaktyā dāridryabhayabhīruṇā //",
    "K01vinv06_u:3072": " loke saṃpūjyate dātā dātā deveṣu pūjyate /",
    "K01vinv06_u:3073": " śaraṇyaḥ sarvabhūtānāṃ pakṣiṇāṃ vā phaladrumaḥ // iti /",
    "K01vinv06_u:3074": " syāt khalu te mahārājānyaḥ sa tena kālena tena samayena mahādevo nāma rājā cakravartī yena taṃ niyataṃ kalyāṇaṃ dharmaṃ pravartitam* /",
    "K01vinv06_u:3075": " yan niyataṃ kalyāṇaṃ vartma pravṛttam āgamya caturaśītir mahādevasahasrāṇi rājarṣayo brahmacaryam acārṣur iti /",
    "K01vinv06_u:3076": " na khalv evaṃ draṣṭavyam* /",
    "K01vinv06_u:3077": " aham eva tena kālena tena samayena mahādevo nāma rājābhūvaṃ cakravartī /",
    "K01vinv06_u:3078": " mayaiva tan niyataṃ kalyāṇaṃ dharmaṃ pravartitam* /",
    "K01vinv06_u:3079": " yan niyataṃ kalyāṇaṃ vartma pravṛttam āgamya caturaśītir mahādevasahasrāṇi rājarṣayo brahmacaryam acārṣuḥ /",
    "K01vinv06_u:3080": " syāt khalu te mahārāja tena mayā dānena vā dānasaṃvibhāgena vā anuttarā samyaksaṃbodhir adhigateti /",
    "K01vinv06_u:3081": " na khalv evaṃ draṣṭavyam* /",
    "K01vinv06_u:3082": " api tu tad dānam anuttarāyāḥ samyaksaṃbodher hetumātrakaṃ pratyayamātrakaṃ saṃbhāramātrakam* /",
    "K01vinv06_u:3083": " punar aparaṃ mahārāja yan mayānuttarāṃ samyaksaṃbodhim abhiprārthayitā dānāni dattāni puṇyāni kṛtāni tac chrūyatām* /",
    "K01vinv06_u:3084": " bhūtapūrvaṃ mahārāja asyām eva mithilāyāṃ teṣām apaścimako nimir nāma rājābhūc cakravartī /",
    "K01vinv06_u:3085": " vistareṇa nimisūtre madhyamāgame rājasaṃyuktakanipāte /",
    "K01vinv06_u:3086": " so 'py ātmano yajñasaṃpadaṃ dṛṣṭvā bhāṣate ca /",
    "K01vinv06_u:3087": " (fol. 171v1 = GBM 6.1011)",
    "K01vinv06_u:3088": " śubhakarmakṛto dṛṣṭvā tathāpy aśubhakarmaṇaḥ /",
    "K01vinv06_u:3089": " ye pramādyanti manujāḥ śocyās te puruṣādhamāḥ // iti /",
    "K01vinv06_u:3090": " (MSV I 113)",
    "K01vinv06_u:3091": " atha śakro devānām indro nimiṃ rājānam idam avocat* /",
    "K01vinv06_u:3092": " vasa nime ramasva nime ihaiva paṃcabhiḥ kāmaguṇaiḥ samanvitaḥ samanvaṅgībhūtaḥ krīḍa rama paricārayeti /",
    "K01vinv06_u:3093": " sa gāthāṃ bhāṣate /",
    "K01vinv06_u:3094": " yathā yācitakaṃ bhāṇḍaṃ tāvat kālaṃ rathī yathā /",
    "K01vinv06_u:3095": " tathopamam idaṃ sthānaṃ pareṣāṃ vaśavarti yat* //",
    "K01vinv06_u:3096": " yato 'haṃ mithilāṃ gatvā kariṣye kuśalaṃ bahu /",
    "K01vinv06_u:3097": " āgamiṣye tataḥ svargaṃ kṛtapuṇyaḥ kṛtodayaḥ // iti /",
    "K01vinv06_u:3098": " sa mithilām āgatya dānāni datvā puṇyāni kṛtvā gāthāṃ bhāṣate /",
    "K01vinv06_u:3099": " santo dānaṃ praśaṃsanti yadāpatsu pradīyate /",
    "K01vinv06_u:3100": " kṣatriye brāhmaṇe vaiśye śūdre caṇḍālapukkase //",
    "K01vinv06_u:3101": " dānaṃ datvā ca durbhikṣe tarpayitvā ca sajjanān* /",
    "K01vinv06_u:3102": " apāyān varjayitveha svargaloke mahīyate //",
    "K01vinv06_u:3103": " ānuśaṃsam imaṃ jñātvā dānaṃ deyaṃ manīṣibhiḥ /",
    "K01vinv06_u:3104": " dānāt saṃpadyate mokṣaś caiśvaryaṃ ca śurālayaḥ // iti /",
    "K01vinv06_u:3105": " syāt kalu te mahārājānyaḥ sa tena kālena tena samayena nimir nāma rājābhūc cakravartī",
    "K01vinv06_u:3106": " yo devāṃs trayastriṃśān gataḥ śakreṇa devendreṇārdhāsanenopanimantrito divyaiś ca",
    "K01vinv06_u:3107": " paṃcabhiḥ kāmaguṇaiḥ samanvitaḥ (MSV I 114)",
    "K01vinv06_u:3108": " samanvaṅgībhūtaḥ krīḍitavān* /",
    "K01vinv06_u:3109": " na khalv evaṃ draṣṭavyam* /",
    "K01vinv06_u:3110": " aham eva sa tena kālena tena samayena /",
    "K01vinv06_u:3111": " mayaiva tāni mithilām āgatya caturṣu nagaradvāreṣu yajñavāṭāni māpayitvā dānāni dattāni puṇyāni kṛtāni /",
    "K01vinv06_u:3112": " syāt khalu te mahārāja tena dānena vā dānasaṃvibhāgena vānuttarā samyaksaṃbodhir adhigateti /",
    "K01vinv06_u:3113": " na khalv evaṃ draṣṭavyam* /",
    "K01vinv06_u:3114": " api tu tad dānam anuttarāyāḥ samyaksaṃbodhir hetumātrakaṃ pratyayamātrakaṃ saṃbhāramātrakam* /",
    "K01vinv06_u:3115": " tato 'rvāg ānando nāma rājābhūt prābhāvyaḥ /",
    "K01vinv06_u:3116": " vistareṇa yāvat tasyaiko dvau yāvat paṃca putrā jātāḥ /",
    "K01vinv06_u:3117": " yo 'sau tasya paścimakaḥ putras tasyādarśaprakhyaṃ mukham* /",
    "K01vinv06_u:3118": " tasyādarśamukha iti saṃjñā saṃvṛttā /",
    "K01vinv06_u:3119": " sa unnīto vardhito mahān saṃvṛttaḥ /",
    "K01vinv06_u:3120": " ādarśamukhaḥ kumāraḥ surataḥ sudāntaḥ /",
    "K01vinv06_u:3121": " tad anye te caṇḍā rabhasāḥ karkaśāḥ /",
    "K01vinv06_u:3122": " sarve te pitur arthakaraṇe niṣaṇṇā na kiṃcit prajñayā pratividhyanti /",
    "K01vinv06_u:3123": " ādarśamukhaḥ kumāro gambhīragambhīrān praśnān svaprajñayā nitīrayati /",
    "K01vinv06_u:3124": " ānando rājā glānaḥ saṃvṛttaḥ /",
    "K01vinv06_u:3125": " sa saṃlakṣayati /",
    "K01vinv06_u:3126": " kaṃ rājatve pratiṣṭhāpayāmi /",
    "K01vinv06_u:3127": " saced ahaṃ pūrvakāṇāṃ caturṇāṃ bhrātṝṇām anyatamānyatamaṃ rājatve pratiṣṭhāpayiṣyāmi ete caṇḍā rabhasāḥ kakarśā janapadān anayena vyasanam āpādayiṣyanti",
    "K01vinv06_u:3128": " saced ādarśamukhaṃ kumāraṃ rājye pratiṣṭhāpayiṣyāmi jñātīnāṃ garhyo bhaviṣyāmi /",
    "K01vinv06_u:3129": " katham idānīm ayaṃ rājā jyeṣṭhaputrān apāsya kanīyāṃsaṃ rājye pratiṣṭhāpayatīti /",
    "K01vinv06_u:3130": " api tūpāyasaṃvidhānaṃ kartavyam* /",
    "K01vinv06_u:3131": " so 'mātyān āmantrayate /",
    "K01vinv06_u:3132": " haṃta grāmaṇyo mamātyayād yuṣmābhir ekaikaḥ kumāraḥ parīkṣitavyaḥ /",
    "K01vinv06_u:3133": " yasya maṇipādukāyugaṃ prāvṛtaṃ (fol. 172r1 = GBM 6.1012)",
    "K01vinv06_u:3134": " tulyaṃ bhavati /",
    "K01vinv06_u:3135": " (MSV I 115) siṃhāsanaṃ niṣaṇṇasya niṣkampaṃ tiṣṭhate /",
    "K01vinv06_u:3136": " mukuṭaṃ ca mūrdhni upanibaddhaṃ niścalaṃ bhavati /",
    "K01vinv06_u:3137": " antaḥpuraś cābhyutthānaṃ kurute /",
    "K01vinv06_u:3138": " ṣaṭ prajñāprativedanīyāni jñātavyāni antar nidhir bahir nidhir antarbahir nidhiḥ vṛkṣāgre nidhiḥ parvatāgre nidhir udakānte nidhiḥ /",
    "K01vinv06_u:3139": " yasya sarvāṇy etāni samābhavanti sa yuṣmābhir mamātyayād rājye pratiṣṭhāpayitavya ity uktvā sarvakṣayāntā nicayāḥ patanāntāḥ samucchrayā iti yāvat kālagataḥ /",
    "K01vinv06_u:3140": " tair amātyair jyeṣṭhasya kumārasya maṇipādukāyugaṃ samarpitam* /",
    "K01vinv06_u:3141": " samatvaṃ na kārayati /",
    "K01vinv06_u:3142": " niṣaṇṇasya siṃhāsanaṃ prakampitam* /",
    "K01vinv06_u:3143": " mukuṭam ābaddhaṃ calati /",
    "K01vinv06_u:3144": " antaḥpureṇāpy asyābhyutthānaṃ na kṛtam* /",
    "K01vinv06_u:3145": " ṣaṭ prajñāpratisaṃvedanīyāny ārocitāni /",
    "K01vinv06_u:3146": " na jānāti na vijānāti /",
    "K01vinv06_u:3147": " evaṃ trayāṇāṃ bhrātṝṇām* /",
    "K01vinv06_u:3148": " ādarśamukhasya kumārasya maṇipādukāyugaṃ",
    "K01vinv06_u:3149": " samarpitam* /",
    "K01vinv06_u:3150": " samaṃ sthitam* /",
    "K01vinv06_u:3151": " niṣaṇṇasya ca siṃhāsanaṃ niṣkampaṃ vyavasthitam* /",
    "K01vinv06_u:3152": " mukuṭam ābaddhaṃ mūrdhni pūrayitvā sthitam* /",
    "K01vinv06_u:3153": " antaḥpureṇa cāsyābhyutthānaṃ kṛtam* /",
    "K01vinv06_u:3154": " amātyāḥ kathayanti /",
    "K01vinv06_u:3155": " asyāpi ṣaṭ prajñāprativedanīyāni jñātavyāni antar nidhir bahir nidhir antarbahir nidhir vṛkṣāgre nidhiḥ parvatāgre nidhir udakānte nidhiḥ /",
    "K01vinv06_u:3156": " ādarśamukhaḥ saṃlakṣayati /",
    "K01vinv06_u:3157": " antar nidhir iti kim* /",
    "K01vinv06_u:3158": " antar nidhir dehalyā abhyantaranidhiḥ /",
    "K01vinv06_u:3159": " bahir nidhir iti kim* /",
    "K01vinv06_u:3160": " bahir nidhir dehalyā bahir nidhiḥ /",
    "K01vinv06_u:3161": " antarbahir nidhir iti kim* /",
    "K01vinv06_u:3162": " antarbahir nidhir dehalyā madhye nidhiḥ /",
    "K01vinv06_u:3163": " vṛkṣāgre nidhir iti kim* /",
    "K01vinv06_u:3164": " vṛkṣasyāgre nidhiḥ /",
    "K01vinv06_u:3165": " tasya rājñaḥ saṃsthānavṛkṣas tasya madhyāhne yatra chāyā sphuritvā tiṣṭhati tatra nidhiḥ /",
    "K01vinv06_u:3166": " parvatāgre nidhiḥ /",
    "K01vinv06_u:3167": " tasya rājñaḥ krīḍāpuṣkariṇī tatra snānaśilā tasyādhastān nidhiḥ /",
    "K01vinv06_u:3168": " udakasyānte (MSV I 116) nidhir iti /",
    "K01vinv06_u:3169": " yatra gṛhasyodakaṃ nirgacchati grāmānte nidhiḥ /",
    "K01vinv06_u:3170": " tair amātyaiḥ sarvāṇi pratyavekṣyāhṛtāni /",
    "K01vinv06_u:3171": " sa tai rājye 'bhiṣiktaḥ /",
    "K01vinv06_u:3172": " rājā saṃvṛttaḥ /",
    "K01vinv06_u:3173": " ādarśamukho nāma rājā prābhāvyaḥ /",
    "K01vinv06_u:3174": " anyatamasmin karvaṭake daṇḍī nāma brāhmaṇaḥ prativasati /",
    "K01vinv06_u:3175": " tena gṛhapatisakāśād balīvardān yācitvā divā vāhayitvā tān balīvardān ādāya tasya gṛhapater niveśanaṃ gataḥ /",
    "K01vinv06_u:3176": " yāvat sa gṛhapatir bhuṃkte /",
    "K01vinv06_u:3177": " daṇḍinā te balīvardāḥ praveśitāḥ /",
    "K01vinv06_u:3178": " anyena dvāreṇa prakrāntāḥ /",
    "K01vinv06_u:3179": " sa gṛhapatir bhuktvā vyutthitaḥ /",
    "K01vinv06_u:3180": " yāvad balīvardān na paśyati /",
    "K01vinv06_u:3181": " tena daṇḍī gṛhītaḥ /",
    "K01vinv06_u:3182": " kutra balīvardāḥ /",
    "K01vinv06_u:3183": " sa kathayati /",
    "K01vinv06_u:3184": " gṛhaṃ praveśitāḥ /",
    "K01vinv06_u:3185": " tvayā mama balīvardā hāritāḥ /",
    "K01vinv06_u:3186": " anuprayaccha me balīvardān* /",
    "K01vinv06_u:3187": " sa kathayati nāhaṃ hārayiṣye /",
    "K01vinv06_u:3188": " sa kathayati /",
    "K01vinv06_u:3189": " ayam ādarśamukho rājā prājñas tasya sakāśaṃ gacchāvaḥ /",
    "K01vinv06_u:3190": " sa etam arthaṃ nitīrayitvā asmākaṃ yuktam ayuktaṃ vakṣyati /",
    "K01vinv06_u:3191": " tau saṃprasthitau /",
    "K01vinv06_u:3192": " anyatamasya puruṣasya niṣpalāyate baḍavā /",
    "K01vinv06_u:3193": " tena daṇḍī ucyate dhāraya me etāṃ baḍavām* /",
    "K01vinv06_u:3194": " kathaṃ dhārayāmi /",
    "K01vinv06_u:3195": " yathā śaknoṣi /",
    "K01vinv06_u:3196": " tena pāṣāṇaṃ gṛhītvā śirasi prahāro dattaḥ /",
    "K01vinv06_u:3197": " sā kālagatā /",
    "K01vinv06_u:3198": " sa puruṣaḥ kathayati /",
    "K01vinv06_u:3199": " tvayā me baḍavā praghātitā /",
    "K01vinv06_u:3200": " prayaccha māṃ baḍavām* /",
    "K01vinv06_u:3201": " (fol. 172v1 = GBM 6.1013) kasyārthaṃ baḍavāṃ dadāmi /",
    "K01vinv06_u:3202": " sa kathayati /",
    "K01vinv06_u:3203": " āgacchādarśamukhasya rājñaḥ sakāśaṃ gacchāvaḥ /",
    "K01vinv06_u:3204": " so 'smākaṃ vyavahāraṃ gopayiṣyati /",
    "K01vinv06_u:3205": " te tatra saṃprasthitāḥ /",
    "K01vinv06_u:3206": " sa daṇḍī niṣpalāyitum ārabdhaḥ /",
    "K01vinv06_u:3207": " tena prākārasyopariṣṭād ātmā muktaḥ /",
    "K01vinv06_u:3208": " tasyādhastāt kuvindo vastraṃ sūyamānas tasyopari (MSV I 117) patitaḥ /",
    "K01vinv06_u:3209": " kuvindaḥ praghātitaḥ /",
    "K01vinv06_u:3210": " daṇḍī kuvindapatnyā gṛhītaḥ /",
    "K01vinv06_u:3211": " tvayā mama svāmī praghātitaḥ /",
    "K01vinv06_u:3212": " anuprayaccha me svāminam* /",
    "K01vinv06_u:3213": " kuto 'haṃ tava svāminaṃ dadāmi /",
    "K01vinv06_u:3214": " āgacchādarśamukhasya rājñaḥ sakāśaṃ gacchāmaḥ /",
    "K01vinv06_u:3215": " so 'smākaṃ saṃśayaṃ chetsyate /",
    "K01vinv06_u:3216": " te saṃprasthitāḥ /",
    "K01vinv06_u:3217": " antarmārge nadī gambhīrā /",
    "K01vinv06_u:3218": " tatra takṣāṇo mukhena vāsīm ādāya pārāt pāram āgacchati /",
    "K01vinv06_u:3219": " sa daṇḍinā ucyate /",
    "K01vinv06_u:3220": " kiyat prabhūtaṃ pānīyam* /",
    "K01vinv06_u:3221": " sa vāsīṃ muktvā kathayati /",
    "K01vinv06_u:3222": " gambhīram udakam* /",
    "K01vinv06_u:3223": " vāsī udake nipatitā /",
    "K01vinv06_u:3224": " tena sa daṇḍī gṛhītaḥ /",
    "K01vinv06_u:3225": " tvayā mama vāsī udake parihāritā /",
    "K01vinv06_u:3226": " nāhaṃ hārayiṣye /",
    "K01vinv06_u:3227": " āgacchādarśamukhasya sakāśaṃ gacchāmaḥ /",
    "K01vinv06_u:3228": " so 'smākaṃ saṃśayaṃ chetsyati /",
    "K01vinv06_u:3229": " te śrāntakāyāḥ kallapālyāpaṇaṃ {Dutt kalapālyāpaṇaṃ;",
    "K01vinv06_u:3230": " cf. kalyapālyā p. 120.4} daṇḍinam ādāya praviṣṭāḥ /",
    "K01vinv06_u:3231": " tasyāḥ kallapālyāḥ {Dutt kalapālyāḥ} putro jātaḥ /",
    "K01vinv06_u:3232": " sa tayā dārako vastreṇa pracchādya śāyāpitako 'bhūt* /",
    "K01vinv06_u:3233": " daṇḍī tatra niṣaṇṇaḥ /",
    "K01vinv06_u:3234": " sa kathayati /",
    "K01vinv06_u:3235": " dārako dāraka iti /",
    "K01vinv06_u:3236": " yāvat paśyati praghātitaḥ /",
    "K01vinv06_u:3237": " sa tayā daṇḍī gṛhītaḥ /",
    "K01vinv06_u:3238": " tvayā mama putraḥ praghātitaḥ /",
    "K01vinv06_u:3239": " anuprayaccha me putram* /",
    "K01vinv06_u:3240": " sa kathayati /",
    "K01vinv06_u:3241": " kuto 'haṃ tava putraṃ dāsye /",
    "K01vinv06_u:3242": " nāhaṃ praghātayiṣye /",
    "K01vinv06_u:3243": " sā kathayati /",
    "K01vinv06_u:3244": " āgacchādarśamukhasya rājñaḥ sakāśaṃ gacchāmaḥ /",
    "K01vinv06_u:3245": " te saṃprasthitāḥ /",
    "K01vinv06_u:3246": " yāvad anyatasmin pradeśe śākhoṭakavṛkṣe vāyasas tiṣṭhati /",
    "K01vinv06_u:3247": " tena daṇḍī dṛṣṭa uktaś ca /",
    "K01vinv06_u:3248": " kva yāsyasi /",
    "K01vinv06_u:3249": " nāhaṃ yāsye /",
    "K01vinv06_u:3250": " ete māṃ nayanti /",
    "K01vinv06_u:3251": " kutra /",
    "K01vinv06_u:3252": " ādarśamukhasya sakāśam* /",
    "K01vinv06_u:3253": " madīyam api sandeśaṃ naya /",
    "K01vinv06_u:3254": " vaktavyas te ādarśamukho rājā /",
    "K01vinv06_u:3255": " amuṣmin pradeśe śākhoṭakavṛkṣaḥ /",
    "K01vinv06_u:3256": " (MSV I 118) tatra vāyasas tiṣṭhati /",
    "K01vinv06_u:3257": " sa kathayati /",
    "K01vinv06_u:3258": " santy anye vṛkṣā haritasnigdhapalāśāḥ /",
    "K01vinv06_u:3259": " tatrāhaṃ dhṛtiṃ na labhe /",
    "K01vinv06_u:3260": " atra sthitasya me svāsthyam* /",
    "K01vinv06_u:3261": " ko yogaḥ /",
    "K01vinv06_u:3262": " te saṃprasthitāḥ /",
    "K01vinv06_u:3263": " adrākṣīn mṛgo daṇḍinam* /",
    "K01vinv06_u:3264": " sa kathayati /",
    "K01vinv06_u:3265": " daṇḍin kva gacchasi /",
    "K01vinv06_u:3266": " nāhaṃ gacchāmi /",
    "K01vinv06_u:3267": " ete māṃ nayanti ādarśamukhasakāśam* /",
    "K01vinv06_u:3268": " madīyam api sandeśaṃ naya /",
    "K01vinv06_u:3269": " santy anyeṣu sthāneṣu haritaśādvalāni tṛṇāni /",
    "K01vinv06_u:3270": " te mama na rocante /",
    "K01vinv06_u:3271": " kiṃ kāraṇam* /",
    "K01vinv06_u:3272": " te saṃprasthitāḥ /",
    "K01vinv06_u:3273": " yāvat tittireṇa dṛṣṭa uktaś ca /",
    "K01vinv06_u:3274": " kva yāsyasi /",
    "K01vinv06_u:3275": " pūrvavat* /",
    "K01vinv06_u:3276": " madīyam api sandeśaṃ naya /",
    "K01vinv06_u:3277": " aham ekasmin pradeśe tittireti vāśitaṃ karomi /",
    "K01vinv06_u:3278": " aparasmin utittireti /",
    "K01vinv06_u:3279": " kim atra kāraṇam* /",
    "K01vinv06_u:3280": " aparasmin pradeśe sarpeṇa dṛṣṭaḥ /",
    "K01vinv06_u:3281": " pūrvavan mamāpi sandeśaṃ naya /",
    "K01vinv06_u:3282": " aham āśayāt sukhena nirgacchāmi duḥkhena praviśāmi /",
    "K01vinv06_u:3283": " kim atra kāraṇam* /",
    "K01vinv06_u:3284": " anyasmin pradeśe ahinakulau parasparaviruddhau kaliṃ kurvataḥ /",
    "K01vinv06_u:3285": " pūrvavad yāvad asmākam api sandeśaṃ naya /",
    "K01vinv06_u:3286": " āvāṃ divānyonyaṃ kaliṃ kurvāṇau dhṛtiṃ na labhāvaḥ /",
    "K01vinv06_u:3287": " kim atra kāraṇam* /",
    "K01vinv06_u:3288": " anyatamā vadhūkumārī pūrvavad yāvat sā kathayati /",
    "K01vinv06_u:3289": " mamāpi sandeśaṃ naya /",
    "K01vinv06_u:3290": " (fol. 173r1 = GBM 6.1014) yadāhaṃ paitṛke gṛhe tiṣṭhāmi tadāhaṃ śvaśuragṛhasyārthe utkaṇṭhāmi /",
    "K01vinv06_u:3291": " yadā śvaśuragṛhe tiṣṭhāmi tadā paitṛgṛhe utkaṇṭhāmi /",
    "K01vinv06_u:3292": " kim atra kāraṇam* /",
    "K01vinv06_u:3293": " te saṃprasthitāḥ /",
    "K01vinv06_u:3294": " (MSV I 119)",
    "K01vinv06_u:3295": " jayena yenādarśamukho rājā tenopasaṃkrāntāḥ /",
    "K01vinv06_u:3296": " upasaṃkramya daṇḍī rājānaṃ jayenāyuṣā ca vardhayitvā ekānte niṣaṇṇaḥ /",
    "K01vinv06_u:3297": " te 'py amī pādau śirasā vanditvaikānte niṣaṇṇāḥ /",
    "K01vinv06_u:3298": " rājā daṇḍinaṃ pṛcchati /",
    "K01vinv06_u:3299": " kim āgato 'si /",
    "K01vinv06_u:3300": " devānīto 'smīti /",
    "K01vinv06_u:3301": " kena kāraṇena /",
    "K01vinv06_u:3302": " daṇḍinā gṛhapatinā saha vivādas tat sarvam ārocitam* /",
    "K01vinv06_u:3303": " rājā gṛhapatiṃ pṛcchati /",
    "K01vinv06_u:3304": " dṛṣṭas tvayā balīvadaḥ /",
    "K01vinv06_u:3305": " dṛṣṭaḥ /",
    "K01vinv06_u:3306": " daṇḍin tvayā balīvardā praveśitāḥ /",
    "K01vinv06_u:3307": " deva praveśitāḥ /",
    "K01vinv06_u:3308": " rājā kathayati /",
    "K01vinv06_u:3309": " asya daṇḍino jihvāṃ chindata yena nārocitam* /",
    "K01vinv06_u:3310": " asyāpi netroddharaṇaṃ kuruta yena balīvardā nopanibaddhāḥ /",
    "K01vinv06_u:3311": " gṛhapatiḥ kathayati /",
    "K01vinv06_u:3312": " ekadā me balīvardā hṛtā aparaṃ netroddharaṇaṃ kriyate /",
    "K01vinv06_u:3313": " daṇḍinā jitaṃ bhavatu /",
    "K01vinv06_u:3314": " sa puruṣaḥ kathayati /",
    "K01vinv06_u:3315": " deva anena daṇḍinā mama baḍavā praghātitā /",
    "K01vinv06_u:3316": " yathākathaṃ tena vistareṇārocitam* /",
    "K01vinv06_u:3317": " rājā kathayati /",
    "K01vinv06_u:3318": " asya puruṣasya jihvāṃ chindata yenoktaṃ yathā śaknoṣi tathā vārayeti /",
    "K01vinv06_u:3319": " asyāpi daṇḍino hastau ardhāpayata yenānyena śakyaṃ tāṃ dhārayituṃ nānyatra śilāprahārayā /",
    "K01vinv06_u:3320": " sa puruṣaḥ kathayati /",
    "K01vinv06_u:3321": " ekadā me baḍavā praghātitā dvitīyaṃ ye jihvācchedaḥ /",
    "K01vinv06_u:3322": " daṇḍinā jitaṃ bhavatu /",
    "K01vinv06_u:3323": " kuvindapatnyā vistareṇārocitam* /",
    "K01vinv06_u:3324": " rājā kathayati /",
    "K01vinv06_u:3325": " gaccha eṣa eva te bhartā bhavatu /",
    "K01vinv06_u:3326": " sā kathayati /",
    "K01vinv06_u:3327": " ekadā anena mama bhartā praghātito 'para eṣa me svāmī bhaviṣyati /",
    "K01vinv06_u:3328": " daṇḍinā jitaṃ bhavatu /",
    "K01vinv06_u:3329": " vardhakinā vistareṇārocitam* /",
    "K01vinv06_u:3330": " rājā kathayati /",
    "K01vinv06_u:3331": " asya takṣāṇasya jihvāṃ chindata yo vāsīṃ muktvodakamadhye vācaṃ niścārayati /",
    "K01vinv06_u:3332": " (MSV I 120) asyāpi daṇḍino netroddharaṇaṃ kuruta paśyann api gambhīram udakaṃ takṣāṇaṃ pṛcchati /",
    "K01vinv06_u:3333": " takṣāṇaḥ kathayati /",
    "K01vinv06_u:3334": " ekadā me vāsy apahṛtā dvitīyo me jihvācchedaḥ /",
    "K01vinv06_u:3335": " daṇḍinā jitaṃ bhavatu /",
    "K01vinv06_u:3336": " kalyapālyā vistareṇārocitam* /",
    "K01vinv06_u:3337": " rājā kathayati /",
    "K01vinv06_u:3338": " asyāḥ kalyapālyā hastāv ardhāpayata yad anyā dārakaḥ sarveṇa sarvaṃ pracchādya śāyitaḥ /",
    "K01vinv06_u:3339": " daṇḍino 'pi netroddharaṇaṃ kuruta yo 'pratyavekṣya parakīye āsane niṣetsyati /",
    "K01vinv06_u:3340": " sā kathayati /",
    "K01vinv06_u:3341": " ekadā me putraḥ praghātito dvitīyo me hastacchedaḥ /",
    "K01vinv06_u:3342": " daṇḍinā jitaṃ bhavatu /",
    "K01vinv06_u:3343": " daṇḍinā kākasandeśam ārocitam* /",
    "K01vinv06_u:3344": " rājā kathayati /",
    "K01vinv06_u:3345": " daṇḍin sa kāko vaktavyaḥ /",
    "K01vinv06_u:3346": " tvam āsīr grāmarāṭ* /",
    "K01vinv06_u:3347": " atra pradeśe śākhoṭaka āsīt* /",
    "K01vinv06_u:3348": " asmiṃś ca śākhoṭakavṛkṣe nidhānas tiṣṭhati /",
    "K01vinv06_u:3349": " taṃ kasyacid datvā gacchā /",
    "K01vinv06_u:3350": " svastho bhaviṣyasi /",
    "K01vinv06_u:3351": " mṛgasandeśam ārocitam* /",
    "K01vinv06_u:3352": " sa kathayati /",
    "K01vinv06_u:3353": " mṛgas tvayā vaktavyaḥ /",
    "K01vinv06_u:3354": " atra vṛkṣasyopariṣṭān madhubindyā nipataṃtyā tṛṇaśādvalāni madhurīkṛtāni tāni tvayā bhakṣitāni /",
    "K01vinv06_u:3355": " sa ca madhu prakrāntaḥ /",
    "K01vinv06_u:3356": " rasagṛdhyāṃ tyaja /",
    "K01vinv06_u:3357": " mānayena vyasanam āpatsyase iti /",
    "K01vinv06_u:3358": " tittirisandeśam (fol. 173v1 = GBM 6.1015) ārocitam* /",
    "K01vinv06_u:3359": " rājā kathayati /",
    "K01vinv06_u:3360": " yatra sa tittiri tittiri vāśitaṃ karoti sa pradeśo niṣkāṃcanaḥ /",
    "K01vinv06_u:3361": " yatrotittireti tatra nidhānas tiṣṭhati /",
    "K01vinv06_u:3362": " sa taṃ nidhānaṃ kasyacid ārocayitvānyatra gaccha /",
    "K01vinv06_u:3363": " mānayena vyasanam āpatsyasi /",
    "K01vinv06_u:3364": " (MSV I 121)",
    "K01vinv06_u:3365": " ahinakulasandeśam ārocitam* /",
    "K01vinv06_u:3366": " rājā kathayati /",
    "K01vinv06_u:3367": " tau vaktavyau /",
    "K01vinv06_u:3368": " yuvāṃ manuṣyabhūtau dvau bhrātarau /",
    "K01vinv06_u:3369": " tatraikaḥ kathayati svāpateyaṃ bhājayāvaḥ /",
    "K01vinv06_u:3370": " dvitīyena mātsaryābhibhūtena na bhājitam* /",
    "K01vinv06_u:3371": " tatraiko 'dhyavasānaṃ kṛtvā āśīviṣeṣūpapannaḥ /",
    "K01vinv06_u:3372": " dvitīyo 'pi svāpateyam avaṣṭabhyādhyavasānaṃ kṛtvā nakulaḥ saṃvṛttaḥ /",
    "K01vinv06_u:3373": " tena yūyam etat svāpateyaṃ śramaṇabrāhmaṇebhyo datvā tasmāt sthānād apakramata /",
    "K01vinv06_u:3374": " svasthā bhaviṣyatha /",
    "K01vinv06_u:3375": " sarpasya sandeśam ārocitam* /",
    "K01vinv06_u:3376": " rājā kathayati /",
    "K01vinv06_u:3377": " vaktavyas te sa sarpaḥ /",
    "K01vinv06_u:3378": " tvaṃ jighatsādaurbalyaparīta āśayān nirgacchasi /",
    "K01vinv06_u:3379": " mukhena prabhūtam āhāraṃ bhuktvā duḥkhenāśayaṃ praviśasi /",
    "K01vinv06_u:3380": " sa tvam āhāre mātrāṃ jānīyāḥ /",
    "K01vinv06_u:3381": " yatheṣṭacārī sukhaṃ vihariṣyasi /",
    "K01vinv06_u:3382": " vadhūkumāryāḥ sandeśam ārocitam* /",
    "K01vinv06_u:3383": " rājā kathayati /",
    "K01vinv06_u:3384": " vaktavyā vadhūkumārī tvayā /",
    "K01vinv06_u:3385": " tava paitṛke gṛhe sapremakas tiṣṭhati /",
    "K01vinv06_u:3386": " sā tvaṃ yadā śvaśuragṛhe tiṣṭhasi tadā sapremakasyārthe utkaṇṭhayasi /",
    "K01vinv06_u:3387": " yadā paitṛkagṛhe tiṣṭhasi tadā svāmino 'rthe utkaṇṭhayasi /",
    "K01vinv06_u:3388": " sā tvam ekaṃ sthānaṃ parityajya ekaṃ sugṛhītaṃ kuru /",
    "K01vinv06_u:3389": " mānayena vyasanam āpatsyase /",
    "K01vinv06_u:3390": " vadhūkumārī āśīviṣaś ca yathānuśiṣṭaḥ pratipannaḥ /",
    "K01vinv06_u:3391": " ahinakulau daṇḍinaḥ svāpateyam anupradattaḥ /",
    "K01vinv06_u:3392": " kākenāpi avaśiṣṭā yathānuśiṣṭāḥ pratipannāḥ /",
    "K01vinv06_u:3393": " amātyāḥ kathayanti /",
    "K01vinv06_u:3394": " aho devasya īdṛśo 'pi pratibhānaḥ /",
    "K01vinv06_u:3395": " rājā āttamanasā caturṣu nagaradvāreṣu dānaśālā māpitā /",
    "K01vinv06_u:3396": " dānādhiṣṭhāyikāḥ puruṣāḥ sthāpitāḥ /",
    "K01vinv06_u:3397": " (MSV I 122)",
    "K01vinv06_u:3398": " tena khalu samayena durbhikṣam atra dvādaśavārṣikam* /",
    "K01vinv06_u:3399": " tena dvādaśavārṣike durbhikṣe vartamāne anekeṣāṃ prāṇiśatasahasrāṇāṃ piṇḍakena yogodvahanaṃ kṛtam* /",
    "K01vinv06_u:3400": " sa ātmano yajñasampadaṃ dṛṣṭvā gāthāṃ bhāṣate /",
    "K01vinv06_u:3401": " dhanaṃ hi labdhvā dharmeṇa na kuryāt saṃcayaṃ budhaḥ /",
    "K01vinv06_u:3402": " dadyāt saṃpannaśīleṣu dakṣiṇīyeṣu dakṣiṇām* //",
    "K01vinv06_u:3403": " śramaṇān brāhmaṇān sādhūn tarpayitvā vanīpakān* /",
    "K01vinv06_u:3404": " kāyasya bhedāt sa tadā prājño deveṣūpapadyate //",
    "K01vinv06_u:3405": " evaṃ jñātvā tu medhāvī śrāddho muktena cetasā /",
    "K01vinv06_u:3406": " dānaśūrān praśaṃsanti dakṣiṇīyeṣv amatsarāḥ //",
    "K01vinv06_u:3407": " syāt khalu te mahārājānyaḥ sa tena kālena tena samayenādarśamukho nāma rājā prābhāvyaḥ /",
    "K01vinv06_u:3408": " yena taddvādaśavārṣike durbhikṣe vartamāne anekeṣāṃ prāṇiśatasahasrāṇāṃ piṇḍakena yogodvahanaṃ kṛtam* /",
    "K01vinv06_u:3409": " na khalv evaṃ draṣṭavyam* /",
    "K01vinv06_u:3410": " api tv aham eva tena kālena tena samayenādarśamukho nāma rājābhūvaṃ prābhāvyaḥ /",
    "K01vinv06_u:3411": " mayaiva dvādaśavārṣike durbhikṣe vartamāne anekeṣāṃ prāṇiśatasahasrāṇāṃ piṇḍakena yogodvahanaṃ kṛtam* /",
    "K01vinv06_u:3412": " syāt khalu te mahārāja tena mayā dānena vā dānasaṃvibhāgena vānuttarā samyaksaṃbodhir abhisaṃbuddheti /",
    "K01vinv06_u:3413": " na khalv evaṃ draṣṭavyam* /",
    "K01vinv06_u:3414": " api tu me tad dānaṃ hetumātrakaṃ pratyayamātrakaṃ (fol. 174r1 = GBM 6.1016)",
    "K01vinv06_u:3415": " saṃbhāramātrakam* /",
    "K01vinv06_u:3416": " punar api mahārāja yan mayānuttarāṃ samyaksaṃbodhiṃ prārthayitā dānāni dattāni puṇyāni kṛtāni tac chrūyatām* /",
    "K01vinv06_u:3417": " bhūtapūrvaṃ mahārāja sudhano nāma rājābhuc cakravartī /",
    "K01vinv06_u:3418": " tena caturaśītiṣu nagarasahasreṣu yajñavāṭāni māpayitvā bahūni varṣāṇi bahūni varṣaśatāni bahūni (MSV I 123)",
    "K01vinv06_u:3419": " varṣasahasrāṇi bahūni varṣaśatasahasrāṇi dānāni dattāni puṇyāni kṛtāni /",
    "K01vinv06_u:3420": " sa ātmano yajñasampadaṃ dṛṣṭvā gāthāṃ bhāṣate /",
    "K01vinv06_u:3421": " samṛddhim ātmano dṛṣṭvā deveṣu manujeṣu ca /",
    "K01vinv06_u:3422": " na prayacched dhi ko dānaṃ saṃpattir yena labhyate //",
    "K01vinv06_u:3423": " pratyūhya yo 'yaṃ śatāni puṃsāṃ mātsaryam ākramya sapatnabhūtam* /",
    "K01vinv06_u:3424": " dadāti dānaṃ paralokabhīruḥ śūreṣv asau śūrataro mato me //",
    "K01vinv06_u:3425": " na taṃ hi śūraṃ munayo vadanti yaḥ śastrapāṇir vicaraty anīke /",
    "K01vinv06_u:3426": " dānaṃ prayacchanti viśāradā ye śūrāṃs tu tān sarvavido vadanti //",
    "K01vinv06_u:3427": " syāt khalu te mahārājānyaḥ sa tena kālena tena samayena rājābhūc cakravartī yena",
    "K01vinv06_u:3428": " tac caturaśītiṣu nagarasahasreṣu yajñavāṭaṃ māpayitvā bahūni varṣāṇi bahūni varṣaśatāni",
    "K01vinv06_u:3429": " bahūni varṣaśatasahasrāṇi dānāni dattāni puṇyāni kṛtāni /",
    "K01vinv06_u:3430": " na khalv evaṃ draṣṭavyam* /",
    "K01vinv06_u:3431": " api tu tad dānaṃ saṃbodher hetumātrakaṃ pratyayamātrakaṃ saṃbhāramātrakam* /",
    "K01vinv06_u:3432": " punar api mahārāja yan mayānuttarāṃ samyaksaṃbodhiṃ prārthayitā dānāni dattāni puṇyāni kṛtāni vīryapāramitā ca paripūritā na cānuttarā samyaksaṃbodhir adhigateti tac chrūyatām* /",
    "K01vinv06_u:3433": " bhūtapūrvaṃ mahārāja paṃcālaviṣaye dvau rājānau babhūvatuḥ /",
    "K01vinv06_u:3434": " uttarapaṃcālo dakṣiṇapaṃcālaś ca /",
    "K01vinv06_u:3435": " tatrottarapaṃcālo dhano nāmnā hastināpure nagare rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ (MSV I 124) ca /",
    "K01vinv06_u:3436": " praśāntakalikalahaḍimbaḍamaraṃ taskararogāpagataṃ śālīkṣugomahiṣīsaṃpannam* /",
    "K01vinv06_u:3437": " dhārmiko dharmarājā dharmeṇa rājyaṃ kārayati /",
    "K01vinv06_u:3438": " tasmiṃś ca nagare mahān hrada utpalapadmakumudapuṇḍarīkasaṃcchanno haṃsakāraṇḍavacakravākopaśobhito ramaṇīyaḥ /",
    "K01vinv06_u:3439": " tatra hrade janmacitro nāma nāgapotaḥ prativasati /",
    "K01vinv06_u:3440": " sa kālena kālaṃ samyagvāridhārām anuprayacchatīti atīva śasyasaṃpattir bhavati /",
    "K01vinv06_u:3441": " śasyavatī vasumatī subhikṣānnapāno deśaḥ /",
    "K01vinv06_u:3442": " dānamānasatkāravāṃś ca lokaḥ śramaṇabrāhmaṇakṛpaṇavanīpakopabhojyaḥ /",
    "K01vinv06_u:3443": " dakṣiṇapaṃcālas tu rājā adharmabhūyiṣṭhaś caṇḍo rabhasaḥ karkaśaḥ adharmeṇa rājyaṃ kārayati /",
    "K01vinv06_u:3444": " nityaṃ daṇḍanatāḍanaghātanadhāraṇabandhanahaḍinigaḍoparodhaiḥ rāṣṭranivāsinaṃ trāsayati /",
    "K01vinv06_u:3445": " adharmabhūyiṣṭhatayā cāsya devo na kālena kālaṃ samyagvāridhārām anuprayacchati /",
    "K01vinv06_u:3446": " tato 'sau janakāyaḥ saṃtrastaḥ saṃvegam āpannaḥ svajīvitāpekṣayā rāṣṭraparityāgaṃ kṛtvottarapaṃcālasya rājño viṣayaṃ gatvā prativasati /",
    "K01vinv06_u:3447": " yāvad (fol. 174v1 = GBM 6.1017) apareṇa samayena dakṣiṇapaṃcālo rājā mṛgayāvyapadeśena",
    "K01vinv06_u:3448": " janapadān vyavalokanāya nirgato yāvat paśyati grāmanagarāṇi śūnyāni udyānadevakulāni bhinnaprabhagnāni /",
    "K01vinv06_u:3449": " dṛṣṭvā ca punar amātyān āmantrayate /",
    "K01vinv06_u:3450": " kasmād bhavanta imāni grāmanagarāṇi śūnyāni udyānadevakulāni ca bhinnaprabhagnāni /",
    "K01vinv06_u:3451": " sa janakāyaḥ kva gata iti /",
    "K01vinv06_u:3452": " amātyāḥ kathayanti /",
    "K01vinv06_u:3453": " deva uttarapaṃcālasya (MSV I 125)",
    "K01vinv06_u:3454": " rājño dhanasya viṣayaṃ gatāḥ /",
    "K01vinv06_u:3455": " kimartham* /",
    "K01vinv06_u:3456": " devābhayaṃ prayaccha kathayāmaḥ /",
    "K01vinv06_u:3457": " dattaṃ bhavatu /",
    "K01vinv06_u:3458": " tatas te kathayanti /",
    "K01vinv06_u:3459": " deva uttarapaṃcālo rājā dharmeṇa rājyaṃ kārayati /",
    "K01vinv06_u:3460": " tasya janapadā ṛddhāś ca sphītāś ca kṣemāś ca subhikṣāś cākīrṇabahujanamanuṣyāś ca praśāntakalikalahaḍimbaḍamarās taskararogāpagatāḥ /",
    "K01vinv06_u:3461": " śālīkṣugomahiṣīsaṃpanno dānamānasatkāravāṃś ca lokaḥ /",
    "K01vinv06_u:3462": " śramaṇabrāhmaṇakṛpaṇavanīpakopabhojyaḥ /",
    "K01vinv06_u:3463": " devas tu caṇḍo rabhasaḥ karkaśo nityaṃ daṇḍanatāḍanaghātanadhāraṇabandhanahaḍinigaḍoparodhaiḥ",
    "K01vinv06_u:3464": " rāṣṭraṃ trāsayati yato 'sau janakāyaḥ saṃtrastaḥ saṃvegam āpannaḥ uttarapaṃcālasya",
    "K01vinv06_u:3465": " rājño viṣayaṃ gataḥ /",
    "K01vinv06_u:3466": " dakṣiṇapaṃcālo rāja kathayati /",
    "K01vinv06_u:3467": " bhavantaḥ ko 'sāv upāyaḥ syād yenāsau janakāyaḥ punar āgatyaiṣu grāmanagareṣu prativaset* /",
    "K01vinv06_u:3468": " amātyāḥ kathayanti /",
    "K01vinv06_u:3469": " yadi devaḥ uttarapaṃcālarājavad dharmeṇa rājyaṃ kārayati maitracitto hitacitto 'nukaṃpācittaḥ svarāṣṭraṃ pālayati nacirād asau janakāyaḥ punar āgatyaiṣu grāmanagareṣu prativaset* /",
    "K01vinv06_u:3470": " dakṣiṇapaṃcālo rājā kathayati /",
    "K01vinv06_u:3471": " bhavanto yady evam aham apy uttarapaṃcālavad dharmeṇa rājyaṃ kārayāmi maitracitto hitacitto 'nukampācittaḥ rāṣṭraṃ",
    "K01vinv06_u:3472": " paripālayāmi /",
    "K01vinv06_u:3473": " yūyaṃ tathā kuruta yathāsau janakāyaḥ punar āgatyaiṣu grāmanagareṣu prativasatīti /",
    "K01vinv06_u:3474": " devāparo 'pi tatrānuśaṃso 'sti /",
    "K01vinv06_u:3475": " tasmin nagare mahān hradaḥ utpalakumudapuṇḍarīkasaṃcchanno haṃsakāraṇḍavacakravākopaśobhitaḥ /",
    "K01vinv06_u:3476": " tatra janmacitro nāgapotaḥ prativasati /",
    "K01vinv06_u:3477": " sa kalena kālaṃ samyagvāridhārām anuprayacchati /",
    "K01vinv06_u:3478": " atīva śasyasaṃpattir bhavati /",
    "K01vinv06_u:3479": " tena tatra śasyavatī vasumatī subhikṣānnapānaś ca deśaḥ /",
    "K01vinv06_u:3480": " ko 'sāv upāyaḥ syād yenāsau (MSV I 126)",
    "K01vinv06_u:3481": " nāgapota ihānīyeta /",
    "K01vinv06_u:3482": " deva vidyāmantradhāriṇas tam ānayanti /",
    "K01vinv06_u:3483": " te samanviṣyantām* /",
    "K01vinv06_u:3484": " tato rājñā suvarṇapiṭakaṃ dhvajāgre baddhvā sarvavijite ghaṇṭāvaghoṣaṇaṃ kāritam* /",
    "K01vinv06_u:3485": " ya uttarapaṃcālaviṣayāj janmacitraṃ nāgapotam ānayet tasyemaṃ suvarṇapiṭakaṃ dāsyāmi mahatā ca satkāreṇa satkariṣyāmīti /",
    "K01vinv06_u:3486": " yāvad anyatama āhituṇḍikaḥ amātyānāṃ sakāśaṃ gatvā kathayati /",
    "K01vinv06_u:3487": " mamaitat suvarṇapiṭakam anuprayacchata ahaṃ janmacitraṃ nāgapotam apahṛtyānayāmīti /",
    "K01vinv06_u:3488": " (fol. 175r1 = GBM 6.1018) amātyāḥ kathayanti /",
    "K01vinv06_u:3489": " eṣa gṛhāṇa /",
    "K01vinv06_u:3490": " sa kathayati /",
    "K01vinv06_u:3491": " yo yuṣmākaṃ śraddhitaḥ pratyayitaś ca tasya haste tiṣṭhatu /",
    "K01vinv06_u:3492": " ānīte janmacitre nāgapote grahīṣyāmīti /",
    "K01vinv06_u:3493": " evaṃ kuruṣveti /",
    "K01vinv06_u:3494": " tato 'sāv āhituṇḍikaḥ pratyayitasya puruṣasya haste suvarṇapiṭakaṃ sthāpayitvā hastināpuraṃ nagaraṃ gataḥ /",
    "K01vinv06_u:3495": " tatas tenāsau hradaḥ samantato vyavalokitaḥ /",
    "K01vinv06_u:3496": " nimittīkṛtaṃ cāsau janmacitro nāgapota etasmin deśe pratiṣṭhatīti /",
    "K01vinv06_u:3497": " tato balyupahāranimittaṃ tataḥ punaḥ pratyāgataḥ /",
    "K01vinv06_u:3498": " amātyānāṃ kathayati balyupahāraṃ me prayacchata saptame divase taṃ nāgapotam apahṛtyānayāmīti /",
    "K01vinv06_u:3499": " sa cāhituṇḍikas tena saṃlakṣito mamāsāv apaharaṇāyāgataḥ /",
    "K01vinv06_u:3500": " saptame divase mām apahariṣyati /",
    "K01vinv06_u:3501": " mātāpitṛviyogajaṃ mahad duḥkhaṃ bhaviṣyati /",
    "K01vinv06_u:3502": " kiṃ karomi kaṃ śaraṇaṃ prapadye iti /",
    "K01vinv06_u:3503": " tasya ca hradasya nātidūre dvau lubdhakau prativasataḥ sārakaḥ phalakaś ca /",
    "K01vinv06_u:3504": " tau taṃ hradam āśritya jīvikāṃ kalpayataḥ /",
    "K01vinv06_u:3505": " yaḥ sthalagataḥ prāṇino mṛgaśaśaśarabhasūkarādayas tad hradam upasarpanti tān praghātayati ye 'pi jalagatā matsyakacchapamaṇḍūkādayaḥ /",
    "K01vinv06_u:3506": " tatra ca sārakaḥ kālagataḥ /",
    "K01vinv06_u:3507": " (MSV I 127) phalako jīvati /",
    "K01vinv06_u:3508": " janmacitro nāgapotaḥ saṃlakṣayati /",
    "K01vinv06_u:3509": " nānyo 'sti mama śaraṇamṛte phalakāl lubdhakāt* /",
    "K01vinv06_u:3510": " tato manuṣyaveśam āsthāya phalakasya sakāśaṃ gataḥ /",
    "K01vinv06_u:3511": " gatvā kathayati /",
    "K01vinv06_u:3512": " bhoḥ puruṣa kiṃ tvaṃ jānīṣe kasyānubhāvād dhanasya rājño janapadā ṛddhāś ca sphītāś ca kṣemāś ca subhikṣāś cākīrṇabahujanamanuṣyāś ca pūrvavad yāvac chālīkṣugomahiṣīsaṃpannā iti /",
    "K01vinv06_u:3513": " sa kathayati /",
    "K01vinv06_u:3514": " jāne /",
    "K01vinv06_u:3515": " sa rājā dhārmiko dharmeṇa rājyaṃ kārayati maitracitto hitacitto 'nukampācittaś ca rāṣṭraṃ pālayatīti /",
    "K01vinv06_u:3516": " sa kathayati /",
    "K01vinv06_u:3517": " kim etad evāsti /",
    "K01vinv06_u:3518": " anyad apīti /",
    "K01vinv06_u:3519": " lubdhakaḥ kathayati /",
    "K01vinv06_u:3520": " asty anyo 'py anuśaṃsaḥ /",
    "K01vinv06_u:3521": " yaḥ asmin hrade janmacitro nāma nāgapotaḥ prativasati sa kālena kālaṃ samyagvāridhārām anuprayacchati /",
    "K01vinv06_u:3522": " atīva śasyasaṃpattir bhavati śasyavatī vasumatī subhikṣānnapānaś ca deśaḥ iti /",
    "K01vinv06_u:3523": " janmacitraḥ kathayati /",
    "K01vinv06_u:3524": " yadi kaścit taṃ nāgapotam ito viṣayād apaharet tasya nāgapotasya kiṃ syān mātāpitṛviyogajam asya duḥkhaṃ syād rājño rāṣṭrasya ca /",
    "K01vinv06_u:3525": " yo 'paharati tasya tvaṃ kiṃ kuryāḥ /",
    "K01vinv06_u:3526": " jīvitād vyavaropayeyam* /",
    "K01vinv06_u:3527": " jānīṣe tvaṃ kataro 'sau nāgapota iti /",
    "K01vinv06_u:3528": " na jāne /",
    "K01vinv06_u:3529": " aham asau dakṣiṇapaṃcālaviṣayikenāpahriye /",
    "K01vinv06_u:3530": " sa balyupahāravidhānārthaṃ gataḥ saptame divase āgamiṣyati /",
    "K01vinv06_u:3531": " āgatyāsya hradasya catasṛṣu dikṣu khadirakīlakān nikhanya nānāraṃgaiḥ sūtrair veṣṭayitvā mantrān āvartayiṣyati /",
    "K01vinv06_u:3532": " tatra tvayā pracchannaṃ saṃnikṛṣṭe sthāne sthātavyam* /",
    "K01vinv06_u:3533": " yadā tenāyam evaṃrūpaḥ (MSV I 128)",
    "K01vinv06_u:3534": " prayogaḥ kṛto bhavati tadā hradamadhyāt kvathamānaṃ pānīyam utthāsyati /",
    "K01vinv06_u:3535": " ahaṃ cotthāsyāmi /",
    "K01vinv06_u:3536": " (fol. 175v1 = GBM 6.1019) tadā tvayāsāv āhituṇḍikaḥ śareṇa marmaṇi tāḍayitavyaḥ /",
    "K01vinv06_u:3537": " āśu copasaṃkramya vaktavyo mantrān upasaṃhara /",
    "K01vinv06_u:3538": " mā te utkṛttamūlaṃ śiraḥ kṛtvā pṛthivyāṃ nipātayiṣyāmīti /",
    "K01vinv06_u:3539": " yady asau mantrān anupasaṃhṛtya prāṇair viyokṣyate mṛte 'haṃ yāvajjīvam eva mantrapāśabaddhaḥ syām iti /",
    "K01vinv06_u:3540": " lubdhakaḥ prāha /",
    "K01vinv06_u:3541": " yadi tavaikasyaivaṃ guṇaḥ syāt tathāpy aham evaṃ kuryāṃ prāg",
    "K01vinv06_u:3542": " eva sakalasya rāṣṭrasya /",
    "K01vinv06_u:3543": " gacchāmy ahaṃ tatra sthāna iti /",
    "K01vinv06_u:3544": " tatas tena nāgapotena tasyaikapārśve guptaṃ sthānam upadarśitam* /",
    "K01vinv06_u:3545": " yāvad asau lubdhakaḥ saptame divase pratigupte pradeśe ātmānaṃ gopayitvāvasthitaḥ /",
    "K01vinv06_u:3546": " sa cāhituṇḍika āgatya balyupahāraṃ kartum ārabdhaḥ /",
    "K01vinv06_u:3547": " tena catasṛṣu dikṣu catvāraḥ khadirakīlakāḥ nikhātāḥ /",
    "K01vinv06_u:3548": " nānāraṃgaiḥ sūtrakair veṣṭayitvā mantrair āvartitaḥ /",
    "K01vinv06_u:3549": " tatas tat pānīyam utkvathitum ārabdham* /",
    "K01vinv06_u:3550": " lubdhakena śareṇa marmaṇi tāḍito niṣkośaṃ cāsiṃ kṛtvābhihitaḥ /",
    "K01vinv06_u:3551": " tvam asmin viṣayanivāsinaṃ nāgapotakaṃ mantreṇāpaharasi /",
    "K01vinv06_u:3552": " mantrān upasaṃhara /",
    "K01vinv06_u:3553": " mā te utkṛttamūlaṃ śiraḥ kṛtvā pṛthivyāṃ nipātayiṣyāmīti /",
    "K01vinv06_u:3554": " tata ahituṇḍikena duḥkhavedanābhibhūtena mantrā vyāvartitāḥ /",
    "K01vinv06_u:3555": " tena ca samanantaraṃ lubdhakena jīvitād vyavaropitaḥ /",
    "K01vinv06_u:3556": " tato nāgapoto mantrapāśabandhanād vinirmukto hradād abhyudgatya taṃ lubdhakaṃ pariṣvaktavān evaṃ cāha /",
    "K01vinv06_u:3557": " tvaṃ me mātā tvaṃ pitā yan mama tvam āgamya mātāpitṛviyogajaṃ duḥkhaṃ notpannam* /",
    "K01vinv06_u:3558": " āgaccha bhuvanaṃ gacchāvaḥ /",
    "K01vinv06_u:3559": " tenāsau svabhuvanaṃ nīto nānāvidhena cānnapānena saṃtarpito ratnāni copadarśitāni /",
    "K01vinv06_u:3560": " mātāpitroś ca niveditam* /",
    "K01vinv06_u:3561": " amba tāta eṣa me suhṛccharaṇyaṃ (MSV I 129)",
    "K01vinv06_u:3562": " bāndhavo 'syānubhāvān mama yuṣmābhiḥ saha viyogo na jāta iti /",
    "K01vinv06_u:3563": " tābhyām apy asau vareṇa pravārito vividhāni ratnāni dattāni /",
    "K01vinv06_u:3564": " sa tāny ādāya tasmād hradād vyutthitaḥ /",
    "K01vinv06_u:3565": " tasya hradasya nātidūre puṣpaphalasampannaṃ nānāśakunibhir nikūjitam āśramapadam* /",
    "K01vinv06_u:3566": " tatra ṛṣiḥ prativasati maitryātmakaḥ kāruṇikaḥ satvavatsalaḥ /",
    "K01vinv06_u:3567": " tato 'sau lubdhakas tasya ṛṣes triṣkālam upasaṃkramitum ārabdhaḥ /",
    "K01vinv06_u:3568": " yac cāsya janmacitreṇa nāgapotena sārdhaṃ vṛttaṃ tat sarvaṃ vistareṇa samākhyātam* /",
    "K01vinv06_u:3569": " tato 'sāv ṛṣiḥ kathayati /",
    "K01vinv06_u:3570": " kiṃ ratnaiḥ kiṃ vā te suvarṇena tasya bhuvane amogho nāma pāśas tiṣṭhati taṃ yācasveti /",
    "K01vinv06_u:3571": " tato lubdhako 'moghapāśe jātatṛṣṇaḥ ṛṣivacanam upaśrutya punar api nāgabhuvanaṃ gato yāvat paśyati nāgabhuvanadvāre tam amoghaṃ pāśam* /",
    "K01vinv06_u:3572": " tasyaitad abhavat* /",
    "K01vinv06_u:3573": " eṣa sa pāśo yo mayā prārthanīya iti viditvā nāgabhuvanaṃ praviṣṭaḥ /",
    "K01vinv06_u:3574": " tato janmacitreṇa nāgapotenānyaiś ca nāgapotaiḥ sasaṃbhramaṃ pratisaṃmodito ratnaiś ca pravāritaḥ kathayati /",
    "K01vinv06_u:3575": " alaṃ me ratnaiḥ kiṃ tv etad amoghaṃ pāśaṃ mamānuprayaccheti /",
    "K01vinv06_u:3576": " janmacitraḥ kathayati /",
    "K01vinv06_u:3577": " tavānena kiṃ prayojanam* /",
    "K01vinv06_u:3578": " asmākaṃ (fol. 176r1 = GBM 6.1020)",
    "K01vinv06_u:3579": " tu mahat prayojanam* /",
    "K01vinv06_u:3580": " yadā garuḍabhayopadrutā bhavāmas tadānenātmānaṃ rakṣāmaḥ /",
    "K01vinv06_u:3581": " lubdhakaḥ kathayati /",
    "K01vinv06_u:3582": " yuṣmākam eṣa garuḍabhayopadrutānām upayogaṃ gacchati mama tv anena satatam eva prayojanam* /",
    "K01vinv06_u:3583": " yady asti kṛtam upakṛtaṃ vā prayaccheti /",
    "K01vinv06_u:3584": " janmacitrasya nāgapotasyaitad abhavat* /",
    "K01vinv06_u:3585": " mamānena bahūpakṛtaṃ mātāpitarāv avalokya dadāmīti /",
    "K01vinv06_u:3586": " tena mātāpitarāv (MSV I 130)",
    "K01vinv06_u:3587": " avalokya sa pāśo dattaḥ /",
    "K01vinv06_u:3588": " tato 'sau lubdhakaḥ pṛthivīlabdhaprakhyena sukhasaumanasyenāpyāyitamanā amoghaṃ pāśam ādāya nāgabhuvanād abhyudgamya svagṛhaṃ gataḥ /",
    "K01vinv06_u:3589": " yāvad apareṇa samayena dhano rājā devyā sārdhaṃ krīḍati ramate paricāryati /",
    "K01vinv06_u:3590": " tasya krīḍato ramamāṇasya paricārayato na putro na duhitā /",
    "K01vinv06_u:3591": " sa kare kapolaṃ datvā cintāparo vyavasthitaḥ /",
    "K01vinv06_u:3592": " anekadhanasamuditaṃ me gṛhaṃ na me putro na duhitā /",
    "K01vinv06_u:3593": " mamātyayāt svakulavaṃśacchede rāṣṭrāpahāraḥ /",
    "K01vinv06_u:3594": " sarvaṃ ca svāpateyam aputrakam iti kṛtvā rājavidheyaṃ bhaviṣyatīti /",
    "K01vinv06_u:3595": " sa śramaṇabrāhmaṇasuhṛtsaṃbandhibāndhavair ucyate /",
    "K01vinv06_u:3596": " deva kim asi cintāpara iti /",
    "K01vinv06_u:3597": " sa etat prakaraṇaṃ teṣāṃ vistareṇārocayati /",
    "K01vinv06_u:3598": " te kathayanti /",
    "K01vinv06_u:3599": " devatārādhanaṃ kuru putras te bhaviṣyatīti /",
    "K01vinv06_u:3600": " so 'putraḥ putrābhinandī śivavaruṇakuberaśakrabrahmādīn anyāṃś ca devatāviśeṣān āyācate",
    "K01vinv06_u:3601": " tadyathā ārāmadevatā vanadevatāś catvaradevatāḥ śṛṅgāṭakadevatā balipratigrāhikā",
    "K01vinv06_u:3602": " devatāḥ sahajāḥ sahadharmikā nityānubaddhā api devatā āyācate /",
    "K01vinv06_u:3603": " asti caiṣa loke pravādo yadāyācanahetoḥ putrā jāyante duhitaraś ca /",
    "K01vinv06_u:3604": " tac ca naivam* /",
    "K01vinv06_u:3605": " yady evam abhaviṣyad ekaikasya putrasahasram abhaviṣyat tadyathā rājñaś cakravartinaḥ /",
    "K01vinv06_u:3606": " api tu trayāṇāṃ sthānānāṃ saṃmukhībhāvāt putrā jāyante duhitaraś ca /",
    "K01vinv06_u:3607": " katameṣāṃ trayāṇām* /",
    "K01vinv06_u:3608": " mātāpitarau raktau bhavataḥ /",
    "K01vinv06_u:3609": " saṃnipatitau /",
    "K01vinv06_u:3610": " mātā ca kalyā bhavati ritumatī /",
    "K01vinv06_u:3611": " gandharvaś ca pratyupasthito bhavati /",
    "K01vinv06_u:3612": " eṣāṃ trayāṇāṃ sthānānāṃ saṃmukhībhāvāt putrā jāyante duhitaraś ca /",
    "K01vinv06_u:3613": " sa caivam āyācanaparas tiṣṭhati /",
    "K01vinv06_u:3614": " anyatamaś ca bhadrakalpiko (MSV I 131)",
    "K01vinv06_u:3615": " bodhisatvas tasyā agramahiṣyāḥ kukṣim avakrāntaḥ /",
    "K01vinv06_u:3616": " paṃcāveṇikā dharmāḥ ekataḥ paṇḍitajātīye mātṛgrāme /",
    "K01vinv06_u:3617": " katame paṃca /",
    "K01vinv06_u:3618": " raktaṃ puruṣaṃ jānāti /",
    "K01vinv06_u:3619": " kālaṃ jānāti /",
    "K01vinv06_u:3620": " ṛtuṃ jānāti /",
    "K01vinv06_u:3621": " garbham avakrāntaṃ jānāti /",
    "K01vinv06_u:3622": " yasya sakāśād garbho 'vakrāmati taṃ jānāti /",
    "K01vinv06_u:3623": " dārakaṃ jānāti /",
    "K01vinv06_u:3624": " dārikāṃ jānāti /",
    "K01vinv06_u:3625": " saced dārako bhavati dakṣiṇaṃ kukṣiṃ niśritya tiṣṭhati /",
    "K01vinv06_u:3626": " saced dārikā bhavati vāmaṃ kukṣiṃ niśritya tiṣṭhati /",
    "K01vinv06_u:3627": " sā āttamanāttamanāḥ svāminārocayati /",
    "K01vinv06_u:3628": " diṣṭyā āryaputra vardhase /",
    "K01vinv06_u:3629": " āpannasatvāsmi saṃvṛttā /",
    "K01vinv06_u:3630": " yathā ca me dakṣiṇakukṣiṃ niśritya tiṣṭhati niyataṃ dārako bhaviṣyatīti (fol. 176v1 = GBM 6.1021) /",
    "K01vinv06_u:3631": " so 'py āttamanāttamanāḥ pūrvaṃ kāyam abhyunnamayya",
    "K01vinv06_u:3632": " dakṣiṇabāhum abhiprasāryodānam udānayati /",
    "K01vinv06_u:3633": " apy evāhaṃ cirakālābhilaṣitaṃ putramukhaṃ paśyeyam* /",
    "K01vinv06_u:3634": " samajāto me syān nāvajātaḥ /",
    "K01vinv06_u:3635": " kṛtyāni me kurvīta /",
    "K01vinv06_u:3636": " bhṛtaḥ pratibibhṛyāt* /",
    "K01vinv06_u:3637": " dāyādyaṃ pratipadyeta /",
    "K01vinv06_u:3638": " kulavaṃśo me cirasthitikaḥ syāt* /",
    "K01vinv06_u:3639": " asmākaṃ cāpy atītakālagatānām alpaṃ vā prabhūtaṃ vā dānāni datvā puṇyāni kṛtvā asmākaṃ nāmnā dakṣiṇām ādekṣyate /",
    "K01vinv06_u:3640": " idaṃ tayor yatra tatropapannayor gacchator anugacchatv iti /",
    "K01vinv06_u:3641": " āpannasatvāṃ caināṃ viditvā upari prāsādatalagatām ayantritāṃ dhārayati śīte śītopakaraṇair uṣṇe uṣṇopakaraṇair vaidyaprajñaptair (MSV I 132)",
    "K01vinv06_u:3642": " āhārair nātitiktair nātyamlair nātilavaṇair nātimadhurakair nātikaṭukair nātikaṣāyais",
    "K01vinv06_u:3643": " tiktāmlalavaṇamadhurakaṭukakaṣāyavivarjitair āhārair hārārdhahāravibhūṣitagātrīm",
    "K01vinv06_u:3644": " apsarasam iva nandanavanavihāriṇīṃ mañcān mañcaṃ pīṭhāt pīṭham avatarantīm adharimāṃ bhūmim* /",
    "K01vinv06_u:3645": " na cāsyāḥ kiṃcid amanojñaśabdaśravaṇaṃ yāvad eva garbhasya paripākāya /",
    "K01vinv06_u:3646": " sā aṣṭānāṃ vā navānāṃ vā māsānām atyayāt prasūtā /",
    "K01vinv06_u:3647": " dārako jātaḥ /",
    "K01vinv06_u:3648": " abhirūpo darśanīyaḥ prāsādiko gauraḥ kanakavarṇaś chatrākāraśirāḥ pralambabāhur vistīrṇalalāṭaḥ uccaghoṣaḥ saṃgatabrūs tuṅganāsaḥ sarvāṅgapratyaṅgopetaḥ",
    "K01vinv06_u:3649": " tasya jātāv ānandabheryas tāḍitāḥ /",
    "K01vinv06_u:3650": " śrutvā rājā kathayati /",
    "K01vinv06_u:3651": " kim etad iti /",
    "K01vinv06_u:3652": " antaḥpurikābhiḥ rājñe niveditam* /",
    "K01vinv06_u:3653": " deva diṣṭyā vardhase putras te jāta iti /",
    "K01vinv06_u:3654": " tato rājñā sarvaṃ tan nagaram apagatapāṣāṇaśarkarakaṭhallaṃ vyavasthāpitam* /",
    "K01vinv06_u:3655": " candanavāripariṣiktam ucchritadhvajapatākaṃ surabhidhūpaghaṭikopanibaddhaṃ nānāpuṣpāvakīrṇaṃ ramaṇīyam* /",
    "K01vinv06_u:3656": " ājñā ca dattā /",
    "K01vinv06_u:3657": " śramaṇabrāhmaṇakṛpaṇavanīpakebhyo dānaṃ prayacchata /",
    "K01vinv06_u:3658": " sarvabandhanamokṣaṃ kuruteti /",
    "K01vinv06_u:3659": " tasyaivaṃ trīṇi saptakāny ekaviṃśatidivasān vistareṇa jātasya jātimahaṃ kṛtvā nāmadheyaṃ vyavasthāpyate /",
    "K01vinv06_u:3660": " kiṃ bhavatu dārakasya nāmeti /",
    "K01vinv06_u:3661": " amātyāḥ kathayanti /",
    "K01vinv06_u:3662": " ayaṃ dārako dhanasya rājñaḥ putraḥ /",
    "K01vinv06_u:3663": " bhavatu dārakasya sudhana iti nāmeti /",
    "K01vinv06_u:3664": " tasya sudhana iti nāmadheyaṃ vyavasthāpitam* /",
    "K01vinv06_u:3665": " sudhano dārakaḥ aṣṭābhyo dhātrībhyo 'nupradattaḥ /",
    "K01vinv06_u:3666": " dvābhyām aṃsadhātrībhyāṃ dvābhyāṃ kṣīradhātrībhyāṃ dvābhyāṃ maladhātrībhyāṃ dvābhyāṃ krīḍanikābhyāṃ dhātrībhyām* /",
    "K01vinv06_u:3667": " so 'ṣṭābhir dhātrībhir unnīyate vardhyate kṣīreṇa dadhnā navanītena sarpiṣā (MSV I 133)",
    "K01vinv06_u:3668": " sarpirmaṇḍenānyaiś cottaptair upakaraṇaviśeṣair āśu vardhate hradastham iva paṅkajam* /",
    "K01vinv06_u:3669": " sa yadā mahān saṃvṛttas tadā lipyām upanyastaḥ /",
    "K01vinv06_u:3670": " pūrvavad yāvad aṣṭāsu parīkṣāsūddhāṭako",
    "K01vinv06_u:3671": " vācakaḥ paṇḍitaḥ paṭupracāraḥ saṃvṛttaḥ /",
    "K01vinv06_u:3672": " sa yāni tāni bhavanti mūrdhābhiṣiktānāṃ janapadaiśvaryasthāmavīryam anuprāptānāṃ mahāntaṃ (fol. 177r1 = GBM 6.1022)",
    "K01vinv06_u:3673": " pṛthivīmaṇḍalam abhinirjityādhyāvasatāṃ pūrvavad yāvat paṃcasu sthāneṣu kṛtāvī saṃvṛttaḥ /",
    "K01vinv06_u:3674": " tasya pitrā trīṇy antaḥpurāṇi vyavasthāpitāni jyeṣṭhaṃ madhyaṃ kanīyaḥ /",
    "K01vinv06_u:3675": " trīṇi vāsagṛhāṇi māpitāni haimantikaṃ graiṣmikaṃ vārṣikam* /",
    "K01vinv06_u:3676": " trīṇy udyānāni māpitāni haimantikaṃ graiṣmikaṃ vārṣikam* /",
    "K01vinv06_u:3677": " tataḥ sudhanaḥ kumāraḥ upari prāsādatalagato niṣpuruṣeṇa tūryeṇa krīḍati ramate paricārayati /",
    "K01vinv06_u:3678": " yāvad apareṇa samayena phalako lubdhako mṛgān anveṣamāṇas tena tenānuvicarann anyatamaṃ parvatam anuprāptaḥ /",
    "K01vinv06_u:3679": " tasya ca parvatasyādhastād riṣer āśramapadaṃ paśyati puṣpaphalasaṃpannaṃ nānāpakṣigaṇavicaritam* /",
    "K01vinv06_u:3680": " mahāntaṃ ca hradam utpalakumudapuṇḍarīkasaṃchannaṃ haṃsakāraṇḍavacakravākopaśobhitam* (MSV I 134) /",
    "K01vinv06_u:3681": " tadāśramapadaṃ paribhramitum ārabdhaḥ /",
    "K01vinv06_u:3682": " yāvat tam ṛṣiṃ paśyati dīrghakeśaśmaśrunakharomāṇaṃ vātātapakarṣitaśarīraṃ cīvaravalkaladhāriṇam anyatamad vṛkṣamūlāśrayaṃ tṛṇakuṭikākṛtanilayam*",
    "K01vinv06_u:3683": " dṛṣṭvā ca punaḥ pādābhivandanaṃ kṛtvā kṛtāṃjalipuṭaḥ papraccha /",
    "K01vinv06_u:3684": " bhagavan kiyac ciram asmin pradeśe tava prativasataḥ /",
    "K01vinv06_u:3685": " catvāriṃśadvarṣāṇi /",
    "K01vinv06_u:3686": " asti tvayā iyatā kālenāsmin pradeśe kaścid āścaryādbhuto dharmo dṛṣṭaḥ śruto vā kasyacit sakāśāt* /",
    "K01vinv06_u:3687": " sa ṛṣir mandamandam uvāca /",
    "K01vinv06_u:3688": " bhadramukha dṛṣṭas te ayaṃ hradaḥ /",
    "K01vinv06_u:3689": " dṛṣṭo bhagavan* /",
    "K01vinv06_u:3690": " eṣā brahmasabhā nāma puṣkariṇī utpalapadmakumudapuṇḍarīkasaṃchannā nānāpakṣigaṇaniṣevitā himarajatatuṣāragaurāmbupūrṇā surabhikusumaparivāsitatoyā",
    "K01vinv06_u:3691": " asyāṃ puṣkariṇyāṃ paṃcadaśyāṃ paṃcadaśyāṃ manoharā nāma drumakinnararājasya duhitā paṃcakinnarīśataparivṛtā nānāvidhaśiraḥsnānodvartanair āgatya snāti /",
    "K01vinv06_u:3692": " snānakāle cāsya madhuranṛtyagītavāditaśabdena mṛgapakṣiṇo 'pahriyante /",
    "K01vinv06_u:3693": " aham api taṃ śabdaṃ śrutvā mahatā prītisaumanasyena saptāham adhināmayāmi /",
    "K01vinv06_u:3694": " etad āścaryaṃ bhadramukha mayā dṛṣṭam iti /",
    "K01vinv06_u:3695": " atha phalakasya lubdhakasyaitad abhavat* /",
    "K01vinv06_u:3696": " śobhano mayā amoghaḥ pāśo nāgāl labdhaḥ /",
    "K01vinv06_u:3697": " taṃ manoharāyā kinnaryāḥ kṣepsyāmīti /",
    "K01vinv06_u:3698": " so 'pareṇa samayena pūrṇapaṃcadaśyāṃ pāśam ādāya hradatīrthasamīpe puṣpaphalaviṭapavṛkṣagahanam āśrityāvadhānatatparo 'vasthitaḥ /",
    "K01vinv06_u:3699": " yāvan manoharā kinnarī paṃcakinnarīśataparivṛtā mahatyā vibhūtyā brahmasabhāṃ puṣkariṇīm avatīrṇā snātuṃ tatsamanantaraṃ ca phalakena (MSV I",
    "K01vinv06_u:3700": " lubdhakenāmoghaḥ pāśaḥ kṣipto yena manoharā kinnarī baddhā /",
    "K01vinv06_u:3701": " tayā amoghapāśapāśitayā hrade mahānupamardaḥ kṛto vibhīṣaṇaś ca śabdo niścāritaḥ /",
    "K01vinv06_u:3702": " yaṃ śrutvā pariśiṣṭaḥ kinnarīgaṇaḥ itaś cāmutaś ca saṃbhrānto manoharāṃ (fol. 177v1 = GBM 6.1023)",
    "K01vinv06_u:3703": " kinnarīṃ nirīkṣitum ārabdhaḥ /",
    "K01vinv06_u:3704": " paśyati baddhām* /",
    "K01vinv06_u:3705": " dṛṣṭvā ca punar bhīto niṣpalāyitaḥ /",
    "K01vinv06_u:3706": " adrākṣīt sa ludhakas tāṃ paramarūpadarśanīyām* /",
    "K01vinv06_u:3707": " dṛṣṭvā ca punar upaśliṣṭo grahīṣyāmīti /",
    "K01vinv06_u:3708": " sā kathayati /",
    "K01vinv06_u:3709": " mā naiṣīs tvaṃ hi mā sprākṣīr naitat tava suceṣṭitam* /",
    "K01vinv06_u:3710": " rājabhogyā surūpāhaṃ na sādhu grahaṇaṃ tava // iti /",
    "K01vinv06_u:3711": " lubdhakaḥ prāha /",
    "K01vinv06_u:3712": " yadi tvāṃ nā gṛhṇāmi niṣpalāyase /",
    "K01vinv06_u:3713": " sā kathayati /",
    "K01vinv06_u:3714": " nāhaṃ niṣpalāye /",
    "K01vinv06_u:3715": " yadi na śraddadhāsi ayaṃ cūḍāmaṇiṃ gṛhṇa /",
    "K01vinv06_u:3716": " asyānubhāvenāham upari vihāyasā gacchāmīti /",
    "K01vinv06_u:3717": " lubdhakaḥ kathayati /",
    "K01vinv06_u:3718": " kathaṃ jāne /",
    "K01vinv06_u:3719": " tayā śiras taś cūḍāmaṇir dattaḥ uktaś ca /",
    "K01vinv06_u:3720": " etac cūḍāmaṇir yasya hastasthas tasyāhaṃ vaśā bhavāmi /",
    "K01vinv06_u:3721": " tato lubdhakenāsau maṇir gṛhītaḥ /",
    "K01vinv06_u:3722": " pāśabaddhāṃ caināṃ gṛhītvā saṃprasthitaḥ /",
    "K01vinv06_u:3723": " tena khalu samayena sudhanaḥ kumāro mṛgayānirgataḥ /",
    "K01vinv06_u:3724": " adrākṣīt sa lubdhakaḥ sudhanaṃ kumāram abhirūpaṃ darśanīyaṃ prāsādikam* /",
    "K01vinv06_u:3725": " dṛṣṭvā ca punar asyaitad abhavat* /",
    "K01vinv06_u:3726": " ayaṃ ca rājakumāra iyaṃ ca paramarūpadarśanīyā /",
    "K01vinv06_u:3727": " yady etāṃ drakṣyati balād grahīṣyatīti /",
    "K01vinv06_u:3728": " yanv aham etāṃ prābhṛtanyāyena svayam evopanayeyam* /",
    "K01vinv06_u:3729": " tatas taṃ pāśam ādāya yena sudhano rājakumāras tenopasaṃkrāntaḥ /",
    "K01vinv06_u:3730": " upasaṃkramya pādayor nipatya kathayati /",
    "K01vinv06_u:3731": " idaṃ mayā (MSV I 136) devasya strīratnaṃ prābhṛtam ānītaṃ pratigṛhyatām iti /",
    "K01vinv06_u:3732": " adrākṣīt sudhano rājakumārīṃ manoharāṃ kinnarīm abhirūpāṃ darśanīyāṃ prāsādikāṃ paramayā",
    "K01vinv06_u:3733": " varṇapuṣkalatayā samanvāgatāṃ sarvaguṇasamuditām aṣṭādaśabhiḥ strīlakṣaṇaiḥ samalaṃkṛtāṃ",
    "K01vinv06_u:3734": " janapadakalyāṇīṃ kāṃcanakalaśakūrmapīnonnatakaṭhinasaṃhatasujātavṛttapragalamānastanīm",
    "K01vinv06_u:3735": " abhinīlaraktāṃśukavisṛtāyatanavakamalasadṛśanayanāṃ subhruvamāyatatuṃganāsāṃ vidrumamaṇiratnabimbaphalasaṃsthānasadṛśādharoṣṭhīm",
    "K01vinv06_u:3736": " ādṛḍhaparipūrṇagaṇḍapārśvām atyartharatikaraviśoṣakarakapolatilakām anupūrvaracitasaṃhatabhruvamaravindavikacasadṛśaparipūrṇavimalaśaśivapuṣīṃ",
    "K01vinv06_u:3737": " pralambabāhuṃ gambhīratrivalīkasannatamadhyāṃs tanabhārāvanāmyamānapūrvārdhaṃ rathāṃgasaṃsthitasujātajaghanāṃ",
    "K01vinv06_u:3738": " kadalīgarbhasadṛśakarāṃ pūrvānuvartitasaṃhatasujātakarabhoruṃ sunigūḍhasuracitasarvāṃgasundarasirāṃ",
    "K01vinv06_u:3739": " saṃhitamaṇicūḍām āraktakaratalāṃ praharṣanūpuravalayahārārdhahāranirghoṣavilasitagatimāyatanīlasūkṣmakeśīṃ",
    "K01vinv06_u:3740": " śacīm iva bhraṣṭakāṃcīṃ nūpurāvacchāditapādāṃ chātodarīṃ tāṃ prakīrṇahārām uttaptajāmbūnadacāruvarṇāṃ",
    "K01vinv06_u:3741": " dṛṣṭvā kumāraḥ sahasā papāta baddho dṛḍhaṃ (MSV I 137)",
    "K01vinv06_u:3742": " rāgapāśena /",
    "K01vinv06_u:3743": " tatra sa rāgavahṇau dahanapataṃgasadṛśena jalacaṃcalacandravimalojjvalasvabhāvena",
    "K01vinv06_u:3744": " durgrāhyatareṇa nadītaraṃgajhaṣamakaraduradhigamena garuḍapavanajavasamagatinā tulaparivartanalaghuvānarāvasthitacapalodbhrāntatareṇa",
    "K01vinv06_u:3745": " (fol. 178r1 = GBM 6.1024)",
    "K01vinv06_u:3746": " satatābhyāsakleśaśaniṣevaṇarāgasukhāsvādalolena",
    "K01vinv06_u:3747": " sarvakleśaviṣamadurgaprapātaniḥsaṃgena paramalīnena cittena sadbhūtānurāgatayā ayoniśomanaskāradhanurvisṛtena",
    "K01vinv06_u:3748": " saṃyogābhilaṣitaparamarahasyaśabdena kāmaśareṇa hṛdaye viddhaḥ āha ca /",
    "K01vinv06_u:3749": " dṛṣṭvātha tāṃ sa sudhana indusamānavaktrāṃ",
    "K01vinv06_u:3750": " prāvṛṅghanāntaraviniścaratīva vidyut* /",
    "K01vinv06_u:3751": " tatsnehamanmathavilāsasamudbhavena",
    "K01vinv06_u:3752": " sadyaḥ sa cetasi tu rāgaśareṇa viddhaḥ //",
    "K01vinv06_u:3753": " sa tām atimanoharāṃ manoharāṃ gṛhītvā hastināpuraṃ gataḥ /",
    "K01vinv06_u:3754": " sa ca lubdhako grāmavareṇācchāditaḥ /",
    "K01vinv06_u:3755": " tataḥ sudhanaḥ kumāro manoharayā sārdham upari prāsādatalagataḥ krīḍati ramate paricārayati /",
    "K01vinv06_u:3756": " manoharayā rūpayauvanaguṇena sudhanaḥ kumāro 'nekaiś copacāraśatais tathāpahṛto yathā sudhanaḥ kumāro muhūrtam api tāṃ na jahāti /",
    "K01vinv06_u:3757": " yāvad apareṇa samayena janapadād dvau brāhmaṇāv abhyāgatau /",
    "K01vinv06_u:3758": " tatraiko rājānaṃ saṃśrito dvitīyaḥ sudhanaṃ kumāram* /",
    "K01vinv06_u:3759": " yo rājānaṃ saṃśritaḥ sa rājñā purohitaḥ sthāpito bhogaiś ca saṃvibhaktaḥ /",
    "K01vinv06_u:3760": " yas tu sudhanaṃ kumāraṃ sa bhogamātreṇa saṃvibhaktaḥ /",
    "K01vinv06_u:3761": " (MSV I 138) sa kathayati /",
    "K01vinv06_u:3762": " kumāra yadā tvaṃ pitur atyayād rājye pratiṣṭhāsyasi tadā me kiṃ kariṣyasīti /",
    "K01vinv06_u:3763": " sudhanaḥ kumāraḥ kathayati /",
    "K01vinv06_u:3764": " yathā tava sahāyo brāhmaṇo mama pitrā paurohitye sthāpitaḥ evam ahaṃ tvām api paurohitye sthāpayāmīti /",
    "K01vinv06_u:3765": " eṣa ca vṛttāntas tena brāhmaṇena karṇaparaṃparayā śrutaḥ /",
    "K01vinv06_u:3766": " tasyaitad abhavat* /",
    "K01vinv06_u:3767": " ahaṃ tathā kariṣyāmi yathā kumāro rājyam eva nāsādayiṣyati /",
    "K01vinv06_u:3768": " kutas taṃ purohitaṃ sthāpayiṣyatīti /",
    "K01vinv06_u:3769": " yāvad apareṇa samayena tasya rājño vijite anyatamaḥ kārvaṭiko viruddhaḥ /",
    "K01vinv06_u:3770": " tasya samucchittaye rājñā eko daṇḍaḥ preṣitaḥ /",
    "K01vinv06_u:3771": " sa hatavihatavidhvastaḥ {ed. 1984:",
    "K01vinv06_u:3772": " -viddhastaḥ} pratyāgataḥ /",
    "K01vinv06_u:3773": " evaṃ yāvat sapta daṇḍāḥ preṣitāḥ /",
    "K01vinv06_u:3774": " te 'pi hatavihatavidhvastāḥ {ed. 1984:",
    "K01vinv06_u:3775": " -viddhastaḥ} pratyāgatāḥ /",
    "K01vinv06_u:3776": " amātyaiḥ rājā vijñaptaḥ /",
    "K01vinv06_u:3777": " deva kimarthaṃ svabalaṃ hāpyate parabalaṃ vardhyate /",
    "K01vinv06_u:3778": " yāvat kaścid devavijite śastrabalopajīvī sarvo 'sāv āhūyatām iti /",
    "K01vinv06_u:3779": " brāhmaṇaḥ purohitaḥ saṃlakṣayati /",
    "K01vinv06_u:3780": " ayaṃ kumārasya vadhopāyakāla iti /",
    "K01vinv06_u:3781": " tena rājā vijñaptaḥ /",
    "K01vinv06_u:3782": " deva naivam asau śakyaḥ sannāmayitum* /",
    "K01vinv06_u:3783": " rājā kathayati /",
    "K01vinv06_u:3784": " kiṃ mayā svayaṃ gantavyam* /",
    "K01vinv06_u:3785": " purohitaḥ kathayati /",
    "K01vinv06_u:3786": " kimarthaṃ devaḥ svayaṃ gacchati /",
    "K01vinv06_u:3787": " ayaṃ sudhanaḥ kumāro baladarpayuktaḥ /",
    "K01vinv06_u:3788": " eṣa daṇḍasahīyaḥ preṣyatām iti /",
    "K01vinv06_u:3789": " rājā kathayati /",
    "K01vinv06_u:3790": " evam astv iti /",
    "K01vinv06_u:3791": " tato rājā kumāram āhūya kathayati /",
    "K01vinv06_u:3792": " gaccha kumāra daṇḍasahīyaḥ kārvaṭikaṃ sannāmaya /",
    "K01vinv06_u:3793": " evaṃ deveti sudhanaḥ kumāro rājñaḥ pratiśrutyāntaḥpuraṃ praviṣṭaḥ /",
    "K01vinv06_u:3794": " manoharādarśanāc cāsya sarvaṃ vismṛtam* /",
    "K01vinv06_u:3795": " punar api rājñābhihitaḥ /",
    "K01vinv06_u:3796": " (fol. 178v1 = GBM 6.1025) punar api taddarśanāt sarvaṃ vismṛtam* /",
    "K01vinv06_u:3797": " tataḥ purohitena (MSV I 139)",
    "K01vinv06_u:3798": " rājābhihitaḥ /",
    "K01vinv06_u:3799": " deva sudhanaḥ kumāro manoharayā atīva sakto na śakyate preṣayitum* /",
    "K01vinv06_u:3800": " sādhanaṃ sajjīkriyatām* /",
    "K01vinv06_u:3801": " nirgataḥ kumāro 'ntaḥpurāt preṣayitavyo yayā manoharāyāḥ sakāśaṃ na praviśatīti /",
    "K01vinv06_u:3802": " rājñā amātyānām ājñā dattā /",
    "K01vinv06_u:3803": " bhavantaḥ evaṃ kurudhvam iti /",
    "K01vinv06_u:3804": " amātyaiḥ rājñaḥ pratiśrutya balaugho hastyaśvarathapadātisaṃpanno 'nekapraharaṇopakaraṇayuktaḥ sajjīkṛtaḥ /",
    "K01vinv06_u:3805": " tataḥ kumāro nirgataḥ ukto gaccha kumāra sajjo balaugha iti /",
    "K01vinv06_u:3806": " sa kathayati /",
    "K01vinv06_u:3807": " deva gamiṣyāmīti manoharāṃ dṛṣṭvā /",
    "K01vinv06_u:3808": " rājā kathayati /",
    "K01vinv06_u:3809": " kumāra na draṣṭavyā kālo 'tivartate /",
    "K01vinv06_u:3810": " tāta yady evaṃ mātāraṃ dṛṣṭvā gacchāmi /",
    "K01vinv06_u:3811": " gaccha kumārāvalokaya jananīm* /",
    "K01vinv06_u:3812": " sa manoharāsantakaṃ cūḍāmaṇim ādāya mātuḥ sakāśam upasaṃkrāntaḥ pādayor nipatya kathayati /",
    "K01vinv06_u:3813": " amba ahaṃ kārvaṭikaṃ sannāmanāya gacchāmi /",
    "K01vinv06_u:3814": " ayaṃ cūḍāmaṇiḥ suguptaḥ sthāpayitavyo na kathaṃcin manoharāyā",
    "K01vinv06_u:3815": " deyo 'nyatra prāṇaviyogād iti /",
    "K01vinv06_u:3816": " sa evaṃ mātaraṃ sandiśyābhivādya ca nānāyodhabalaudhatūryaninādaiḥ saṃprasthitaḥ /",
    "K01vinv06_u:3817": " anupūrveṇa janapadān atikramya tasya karvaṭakasya nātidūre 'nyatamad vṛkṣamūkaṃ niśritya vāsam upagataḥ /",
    "K01vinv06_u:3818": " tena khalu samayena vaiśravaṇo mahārājo 'nekayakṣaparivāro 'nekayakṣaśataparivāro",
    "K01vinv06_u:3819": " 'nekayakṣasahasraparivāro 'nekayakṣaśatasahasraparivāras tena pathā yakṣāṇāṃ yakṣasamitaṃ saṃprasthitaḥ /",
    "K01vinv06_u:3820": " tena tasya pathā (MSV I 140)",
    "K01vinv06_u:3821": " gacchatha khagapathe yānam avasthitam* /",
    "K01vinv06_u:3822": " tasyaitad abhavat* /",
    "K01vinv06_u:3823": " bahuśo 'ham anena pathā samatikrānto na ca me kadācid yānaṃ pratihatam* /",
    "K01vinv06_u:3824": " ko 'tra hetur yena yānaṃ pratihatam iti /",
    "K01vinv06_u:3825": " sa paśyati sudhanaṃ kumāram* /",
    "K01vinv06_u:3826": " tasyaitad abhavat* /",
    "K01vinv06_u:3827": " ayaṃ bhadrakalpiko bodhisatvaḥ khedam āpadyate yuddhāyābhisaṃprasthitaḥ /",
    "K01vinv06_u:3828": " sāhāyyam asya karaṇīyam* /",
    "K01vinv06_u:3829": " ayaṃ karvaṭakaḥ sannāmayitavyaḥ /",
    "K01vinv06_u:3830": " na ca kasyacit prāṇinaḥ pīḍā kartavyeti viditvā pāṃcikaṃ mahāyakṣasenāpatim āmantrayate /",
    "K01vinv06_u:3831": " ehi tvaṃ pāṃcika sudhanasya kumārasya karvaṭakam ayuddhena sannāmaya /",
    "K01vinv06_u:3832": " na ca te kasyacit prāṇinaḥ pīḍā kartavyeti /",
    "K01vinv06_u:3833": " tatheti pāṃcikena mahāyakṣasenāpatinā vaiśravaṇasya mahārājasya pratiśrutya divyaś caturaṃgo balakāyo nirmitaḥ /",
    "K01vinv06_u:3834": " tālamātrapramāṇāḥ puruṣāḥ parvatapramāṇā hastino {ed. 1984:",
    "K01vinv06_u:3835": " hastinaḥ} hastipramāṇā aśvāḥ /",
    "K01vinv06_u:3836": " tato nānākhaḍgamusalatomaraprāsacakraśaktiśaraparaśvadhaḥ śastraviśeṣeṇa nānāvāditrasaṃkṣobheṇa ca mahābhayam upadarśayan mahatā balaughena pāṃcikaḥ karvaṭakam anuprāptaḥ /",
    "K01vinv06_u:3837": " hastyaśvarathanirghoṣanānāvāditranisvanāt* /",
    "K01vinv06_u:3838": " yakṣāṇāṃ svaprabhāvāc ca prākāraḥ prapapāta vai //",
    "K01vinv06_u:3839": " tatas tena karvaṭakanivāsinaṃ (fol. 179r1 = GBM 6.1026)",
    "K01vinv06_u:3840": " balaughaṃ dṛṣṭvā tac ca prākārapatanaṃ paraṃ viṣādam āpannāḥ papracchuḥ /",
    "K01vinv06_u:3841": " kuta eṣa balaugha āgacchatīti /",
    "K01vinv06_u:3842": " te kathayanti /",
    "K01vinv06_u:3843": " śīghraṃ dvārāṇi muṃcata /",
    "K01vinv06_u:3844": " eṣa pṛṣṭhataḥ sudhanaḥ kumāra āgacchati /",
    "K01vinv06_u:3845": " tasyaiṣa balaughaḥ /",
    "K01vinv06_u:3846": " yadi ciraṃ dhārayiṣyatha /",
    "K01vinv06_u:3847": " sarvathā svasthā na bhaviṣyatheti /",
    "K01vinv06_u:3848": " te kathayanti /",
    "K01vinv06_u:3849": " (MSV I 141)",
    "K01vinv06_u:3850": " vyutpannā na vayaṃ rājño na kumārasya dhīmataḥ /",
    "K01vinv06_u:3851": " nṛpapauruṣakebhyo 'smi bhītāḥ santrāsam āgatāḥ //",
    "K01vinv06_u:3852": " tair dvārāṇi muktāni /",
    "K01vinv06_u:3853": " tataḥ ucchritadhvajapatākāḥ pūrṇakalaśair nānāvidhatūryaninādaiḥ sudhanaṃ kumāraṃ pratyudgatāḥ /",
    "K01vinv06_u:3854": " tena ca samāśvāsitās tad abhiprāyāś ca rājabhaṭāḥ sthāpitā nipakāś ca gṛhītāḥ karapratyayāś ca nibaddhāḥ /",
    "K01vinv06_u:3855": " tatas taṃ karvaṭakaṃ sphītīkṛtya sudhanaḥ kumāro nivṛttaḥ /",
    "K01vinv06_u:3856": " dhanena ca rājñā tām eva rātriṃ svapno dṛṣṭaḥ /",
    "K01vinv06_u:3857": " gṛdhreṇāgatya rājña udaraṃ sphoṭayitvā antrāṇy ākṛṣya sarvaṃ tan nagaram antrair veṣṭitaṃ sapta ca ratnāni gṛhaṃ praveśyamānāni dṛṣṭāni /",
    "K01vinv06_u:3858": " tato rājā bhītas trastaḥ āhṛṣṭaromakūpo laghu laghv evotthāya mahārhaśayane niṣadya kare kapolaṃ datvā cintāparo vyavasthitaḥ /",
    "K01vinv06_u:3859": " mā haiva me atonidānaṃ rājyāc cyutir bhaviṣyati jīvitasya vā antarāya iti /",
    "K01vinv06_u:3860": " sa prabhātāyāṃ rajanyāṃ taṃ svapnaṃ brāhmaṇāya purohitāya nivedayāmāsa /",
    "K01vinv06_u:3861": " sa saṃlakṣayati /",
    "K01vinv06_u:3862": " yādṛśo devena svapno dṛṣṭo niyataṃ kumāreṇa karvaṭako nirjitaḥ /",
    "K01vinv06_u:3863": " vitathanirdeśaḥ karaṇīya iti viditvā kathayati /",
    "K01vinv06_u:3864": " deva na śobhanaḥ svapnaḥ /",
    "K01vinv06_u:3865": " niyatam atonidānaṃ devasya rājyāc cyutir bhaviṣyati jīvitasya vāntarāyaḥ /",
    "K01vinv06_u:3866": " kevalaṃ tv atrāsti pratīkāraḥ /",
    "K01vinv06_u:3867": " sa ca brāhmaṇakeṣu mantreṣu dṛṣṭaḥ /",
    "K01vinv06_u:3868": " ko 'sau pratīkāraḥ /",
    "K01vinv06_u:3869": " deva udyāne puṣkariṇī (MSV I 142)",
    "K01vinv06_u:3870": " surūpā prāmāṇikā kartavyā /",
    "K01vinv06_u:3871": " tataḥ sudhayā praleptavyā /",
    "K01vinv06_u:3872": " susaṃmṛṣṭāṃ kṛtvā kṣudramṛgāṇāṃ rudhireṇa pūrayitavyā /",
    "K01vinv06_u:3873": " tato devena snānaprayatena tāṃ puṣkariṇīm ekena sopānenāvataritavyam* /",
    "K01vinv06_u:3874": " ekenāvatīrya dvitīyenottaritavyam* /",
    "K01vinv06_u:3875": " dvitīyenottīrya tṛtīyenāvataritavyam* /",
    "K01vinv06_u:3876": " tṛtīyenāvatīrya caturthenottaritavyam* /",
    "K01vinv06_u:3877": " tataś caturbhir brāhmaṇair vedavedāṅgapāragair devasya pādau jihvayā nirleḍhavyau /",
    "K01vinv06_u:3878": " kinnaramedasā sa dhūpo deyaḥ /",
    "K01vinv06_u:3879": " evaṃ devo vidhūtapāpaś ciraṃ rājyaṃ pālayiṣyatīti /",
    "K01vinv06_u:3880": " rājā kathayati /",
    "K01vinv06_u:3881": " sarvam etac chakyam* /",
    "K01vinv06_u:3882": " yad idaṃ kinnaramedam atīva durlabham* /",
    "K01vinv06_u:3883": " purohitaḥ kathayati /",
    "K01vinv06_u:3884": " deva yad eva sulabhaṃ tad eva durlabham* /",
    "K01vinv06_u:3885": " rājā kathayati /",
    "K01vinv06_u:3886": " yathā katham* /",
    "K01vinv06_u:3887": " purohitaḥ kathayati /",
    "K01vinv06_u:3888": " deva nanv iyaṃ manoharā kinnarī /",
    "K01vinv06_u:3889": " rājā kathayati /",
    "K01vinv06_u:3890": " purohita maiva vada /",
    "K01vinv06_u:3891": " kumārasyātra prāṇāḥ pratiṣṭhitāḥ /",
    "K01vinv06_u:3892": " sa kathayati /",
    "K01vinv06_u:3893": " nanu devena śrutam* /",
    "K01vinv06_u:3894": " tyajed ekaṃ kulasyārthe grāmasyātha {ed. 1984:",
    "K01vinv06_u:3895": " grāmasyārthe} kulaṃ tyajet* /",
    "K01vinv06_u:3896": " grāmaṃ janapadasyārthe ātmārthe pṛthivīṃ tyajet* //",
    "K01vinv06_u:3897": " dṛḍhena hy ātmanā rājan kumārasyāsya dhīmataḥ /",
    "K01vinv06_u:3898": " śakyasi hy aparāṃ kartuṃ dhātayaināṃ manoharām* // iti /",
    "K01vinv06_u:3899": " (fol. 179v1 = GBM 6.1027; MSV I 143)",
    "K01vinv06_u:3900": " ātmābhinandino na kiṃcin na pratipadyante /",
    "K01vinv06_u:3901": " iti tenādhivāsitam* /",
    "K01vinv06_u:3902": " tato yathādiṣṭaṃ purohitena kārayitum ārabdham* /",
    "K01vinv06_u:3903": " puṣkariṇī snātā sudhayā liptā saṃmṛṣṭā kṣudramṛgāṇāṃ ca rudhiram upāvartitam* /",
    "K01vinv06_u:3904": " sudhanasyāntaḥpurajanenopalabdham* {ed. 1984: -labdhaḥ} /",
    "K01vinv06_u:3905": " tāḥ prītamanasaḥ saṃvṛttāḥ /",
    "K01vinv06_u:3906": " vayaṃ rūpayauvanasaṃpannā idānīm asmākaṃ sudhanaḥ kumāraḥ paricārayiṣyatīti /",
    "K01vinv06_u:3907": " tāḥ pramuditā dṛṣṭvā manoharā pṛcchati /",
    "K01vinv06_u:3908": " kiṃ yūyam atīva praharṣitā iti /",
    "K01vinv06_u:3909": " yāvad aparayā sa vṛttānto manoharāyai niveditaḥ /",
    "K01vinv06_u:3910": " tato manoharā sañjātaduḥkhadaurmanasyā yena sudhanasya kumārasya jananī tenopasaṃkrāntā /",
    "K01vinv06_u:3911": " pādayor nipatya karuṇadīnavilambitair akṣarair {ed. 1984:",
    "K01vinv06_u:3912": " -vilambitarakṣarair} etam arthaṃ nivedayāmāsa /",
    "K01vinv06_u:3913": " sā kathayati /",
    "K01vinv06_u:3914": " yady evaṃ svāgamitaṃ kuru /",
    "K01vinv06_u:3915": " vicārayiṣyāmīti /",
    "K01vinv06_u:3916": " manoharayā āgamayya punar api samākhyātam* /",
    "K01vinv06_u:3917": " tayāpi vicāritam* /",
    "K01vinv06_u:3918": " paśyati bhūtam* /",
    "K01vinv06_u:3919": " tatas tayā sa cūḍāmaṇir vastrāṇi ca manoharāyai dattāni uktā ca /",
    "K01vinv06_u:3920": " putrike prāpte te kāle āgantavyam eva mamopālambho na bhaviṣyatīti /",
    "K01vinv06_u:3921": " tato rājā yathānirdiṣṭena krameṇa snānaprayato rudhirapūrṇāṃ puṣkariṇīm avatīrṇottīrṇaḥ /",
    "K01vinv06_u:3922": " tato 'sya brāhmaṇair jihvayā pādau līḍhau /",
    "K01vinv06_u:3923": " aciram ānīyatāṃ kinnarīti ca samādiṣṭaḥ /",
    "K01vinv06_u:3924": " tatsamanantaram eva manoharā gaganatalam utplutya gāthāṃ bhāṣate /",
    "K01vinv06_u:3925": " sparśasaṃgamane mahyaṃ hasitaṃ ramitaṃ ca me /",
    "K01vinv06_u:3926": " nāgīva bandhanān muktā eṣā gacchāmi sāṃpratam* // iti /",
    "K01vinv06_u:3927": " rājñā ca dṛṣṭā vāyupathena gacchantī /",
    "K01vinv06_u:3928": " sa bhītaḥ purohitam āmantrayate /",
    "K01vinv06_u:3929": " yad arthaṃ kṛto yatnaḥ sa na saṃpanno manoharā kinnarī palāyata (MSV I 144) iti /",
    "K01vinv06_u:3930": " purohitaḥ kathayati /",
    "K01vinv06_u:3931": " deva siddho 'rthaḥ apagatapāpo devaḥ sāṃpratam iti /",
    "K01vinv06_u:3932": " {ed. 1984: devaḥ saṃvṛttaḥ sāṃpratam}",
    "K01vinv06_u:3933": " tato manoharāyāḥ khagapathena gacchantyā etad abhavat* /",
    "K01vinv06_u:3934": " yad aham etām avasthāṃ prāptā tat tasya ṛṣer vyapadeśāt* /",
    "K01vinv06_u:3935": " yadi tena nākhyātam abhaviṣyan nāhaṃ grahaṇaṃ gatābhaviṣyam* /",
    "K01vinv06_u:3936": " tena hi yāsyāmi tāvat tasya ṛṣeḥ sakāśam iti /",
    "K01vinv06_u:3937": " sā tasyāśramapadaṃ gatā /",
    "K01vinv06_u:3938": " pādābhivandanaṃ kṛtvā tam ṛṣim uvāca /",
    "K01vinv06_u:3939": " maharṣe tvadvyapadeśād ahaṃ grahaṇaṃ gatā manuṣyasaṃsparśañ ca saṃprāptā /",
    "K01vinv06_u:3940": " jīvitāntarāyaś ca me saṃvṛttaḥ /",
    "K01vinv06_u:3941": " {ed. 1984: me nāsti saṃvṛttaḥ /",
    "K01vinv06_u:3942": " } tad vijñāpayāmi /",
    "K01vinv06_u:3943": " yadi kadācit sudhanaḥ kumāra āgacchen māṃ samanveṣamāṇas tasyemām aṅgulimudrāṃ dātum arhasi /",
    "K01vinv06_u:3944": " evaṃ ca vaktum* /",
    "K01vinv06_u:3945": " kumāra viṣamāḥ panthāno durgamāḥ /",
    "K01vinv06_u:3946": " khedam āpatsyase nivartasveti /",
    "K01vinv06_u:3947": " yadi ca nivāryamāṇo no tiṣṭhet tasya mārgaṃ vyapadeṣṭum arhasi /",
    "K01vinv06_u:3948": " kumāra manoharayā samākhyātam* /",
    "K01vinv06_u:3949": " uttare digbhāge trayaḥ kālaparvatās tān atikramya apare trayas tān atikramya apare trayas tān atikramya apare trayas tān atikramya himavān parvatarājaḥ",
    "K01vinv06_u:3950": " tasyottareṇotkīlakaparvataḥ /",
    "K01vinv06_u:3951": " tataḥ kūjako jalapathaḥ khadiraka (fol. 180r1 = GBM 6.1028)",
    "K01vinv06_u:3952": " ekadhārako vajrakaḥ kāmarūpī utkīlakaḥ airāvatakaḥ adhunānaḥ pramokṣaṇaḥ /",
    "K01vinv06_u:3953": " ete te parvatāḥ samatikramaṇīyāḥ /",
    "K01vinv06_u:3954": " tatra khadirake parvate guhāpraveśaḥ ekadhārake ca (MSV I 145) utkīlake /",
    "K01vinv06_u:3955": " vajrake tu pakṣirājena praveśaḥ /",
    "K01vinv06_u:3956": " ebhir upāyais te parvatā atikramaṇīyāḥ /",
    "K01vinv06_u:3957": " yantrāṇi ca bhaṃktavyāni /",
    "K01vinv06_u:3958": " ajavaktro meṇḍhakaḥ puruṣo rākṣasarūpī piṅgalo hantavyaḥ /",
    "K01vinv06_u:3959": " guhāyāṃ lālāsrotasā mahatā ajagaro vegena pradhāvati /",
    "K01vinv06_u:3960": " sa te vikrameṇa hantavyaḥ /",
    "K01vinv06_u:3961": " ardhāntaragataṃ nāgaṃ yatra paśyet kirīṭakam* /",
    "K01vinv06_u:3962": " {MS: arāntaragatāṃ nābhī yatra paśyeta tatra kirīṭaḥ}",
    "K01vinv06_u:3963": " cāpamuktena bāṇena hantavyo mama kāraṇāt* //",
    "K01vinv06_u:3964": " yatra paśyeta dvau meṣau saṃghaṭṭantu parasparam* /",
    "K01vinv06_u:3965": " tayoḥ śṛṅgam ekaṃ bhaṃktvā mārgaṃ pratilapsyase //",
    "K01vinv06_u:3966": " āyasau puruṣau dṛṣṭvā śastrapāṇī mahābhayau /",
    "K01vinv06_u:3967": " tayor ekaṃ tāḍayitvā mārgaṃ pratilapsyase //",
    "K01vinv06_u:3968": " saṃkocayantīṃ prasārayantīṃ rākṣasīm āyasaṃ mukham* /",
    "K01vinv06_u:3969": " yadā paśyet tadā kīlaṃ lalāṭe tasyā nikhānayet* //",
    "K01vinv06_u:3970": " śilāvartas tathā kūpo vilaṃghyas te ṣaṣṭihastakaḥ /",
    "K01vinv06_u:3971": " haripiṅgalakeśākṣo dāruṇo yakṣarākasaḥ //",
    "K01vinv06_u:3972": " (MSV I 146)",
    "K01vinv06_u:3973": " kārmukaṃ maṇḍalaṃ kṛtvā hantavyaś ca durāsadaḥ /",
    "K01vinv06_u:3974": " nadyaś ca balatastāryā nakragrāhasamākulāḥ //",
    "K01vinv06_u:3975": " naṅgā pataṅgā tapanī citrā rudanī hasanī āśīviṣā vetravatī ca /",
    "K01vinv06_u:3976": " naṅgāyāṃ rākṣasīkopā pataṅgāyām amanuṣyakāḥ /",
    "K01vinv06_u:3977": " tapanyāṃ grāhabahulatvaṃ citrāyāṃ kāmarūpiṇaḥ //",
    "K01vinv06_u:3978": " rudanyāṃ kinnarīceṭyo hasanyāṃ kinnarīsnuṣā /",
    "K01vinv06_u:3979": " āśīviṣāyāṃ nānāvidhāḥ sarpā vetranadyāṃ tu śālmaliḥ //",
    "K01vinv06_u:3980": " naṅgāyāṃ dhairyakaraṇaṃ pataṅgāyāṃ parākramaḥ /",
    "K01vinv06_u:3981": " tapanyāṃ grāhamukhabandhaś citrāyāṃ vividhaṃ gītam //",
    "K01vinv06_u:3982": " rudanyāṃ saumanasyena samuttāraḥ /",
    "K01vinv06_u:3983": " hasanyāṃ tūṣṇīṃbhāvayogena /",
    "K01vinv06_u:3984": " āśīviṣāyāṃ sarpaviṣamaṃtraprayogena /",
    "K01vinv06_u:3985": " vetravatyāṃ tīkṣṇaśastrasaṃpātayogena samuttāraḥ /",
    "K01vinv06_u:3986": " nadīḥ samatikramya paṃcayakṣaśatānāṃ gulmakasthānam* /",
    "K01vinv06_u:3987": " tad dhairyam āsthāya vidrāvyam* /",
    "K01vinv06_u:3988": " tataḥ kinnararājasya bhavanam iti /",
    "K01vinv06_u:3989": " tato manoharā tam ṛṣim evam uktvā pādābhivandanaṃ kṛtvā prakrāntā /",
    "K01vinv06_u:3990": " yāvat sudhanaḥ kumāras taṃ karvaṭakaṃ sannāmya gṛhītaprābhṛto hastināpuram anuprāptaḥ /",
    "K01vinv06_u:3991": " śrutvā rājā parāṃ prītim upagataḥ /",
    "K01vinv06_u:3992": " tataḥ kumāro mārgaśramaṃ prativinodya pituḥ sakāśaṃ gataḥ /",
    "K01vinv06_u:3993": " praṇāmaṃ kṛtvā purastān niṣaṇṇaḥ /",
    "K01vinv06_u:3994": " rājñā parayā saṃbhāṣaṇayā saṃbhāṣitaḥ /",
    "K01vinv06_u:3995": " uktaś ca /",
    "K01vinv06_u:3996": " kumāra śivena (MSV I 147)",
    "K01vinv06_u:3997": " tvam āgataḥ /",
    "K01vinv06_u:3998": " deva tava prasādāt karvaṭakaḥ saṃnāmitaḥ /",
    "K01vinv06_u:3999": " nīpakā gṛhītāḥ /",
    "K01vinv06_u:4000": " citrakaḥ sthāpitaḥ /",
    "K01vinv06_u:4001": " ime tu karapratyayāḥ /",
    "K01vinv06_u:4002": " paṇyāgāraś ca sthāpita iti /",
    "K01vinv06_u:4003": " rājā kathayati /",
    "K01vinv06_u:4004": " putra śobhanaṃ pratigṛhītam* /",
    "K01vinv06_u:4005": " tataḥ pituḥ praṇāmaṃ kṛtvā saṃprasthitaḥ /",
    "K01vinv06_u:4006": " rājā kathayati /",
    "K01vinv06_u:4007": " kumāra tiṣṭha prābhṛtaṃ sahitāv eva bhokṣyāmaḥ /",
    "K01vinv06_u:4008": " deva gacchāmi ciradṛṣṭā me manoharā /",
    "K01vinv06_u:4009": " alaṃ kumāra adya gamanena /",
    "K01vinv06_u:4010": " tiṣṭha śvo gamiṣyasīti /",
    "K01vinv06_u:4011": " so 'nurudhyamāna evam āha /",
    "K01vinv06_u:4012": " tāta adyaiva mayāvaśyaṃ gantavyam* /",
    "K01vinv06_u:4013": " rājā tūṣṇīm avasthitaḥ /",
    "K01vinv06_u:4014": " tataḥ (fol. 180v1 = GBM 6.1029) kumāraḥ svagṛhaṃ gataḥ /",
    "K01vinv06_u:4015": " paśyati śrīvivarjitam antaḥpuradvāram* /",
    "K01vinv06_u:4016": " sa cintāparaḥ praviṣṭo manoharāṃ na paśyati /",
    "K01vinv06_u:4017": " itaś cāmutaś ca saṃbhrāntaḥ śūnyahṛdayaḥ śabdaṃ kartum ārabdhaḥ manoharā manohareti /",
    "K01vinv06_u:4018": " yāvad antaḥpuraṃ sannipatitam* /",
    "K01vinv06_u:4019": " bhoḥ striyaḥ kṣepaṃ kartum ārabdhaḥ /",
    "K01vinv06_u:4020": " viddho 'sau hṛdayaśalyena sutarāṃ praṣṭum ārabdhaḥ /",
    "K01vinv06_u:4021": " tābhir yathābhūtaṃ samākhyātam* /",
    "K01vinv06_u:4022": " sa śokena saṃmuhyate /",
    "K01vinv06_u:4023": " tā striyaḥ kathayanti /",
    "K01vinv06_u:4024": " deva antaḥpure tatprativiśiṣṭatarāḥ striyaḥ santi /",
    "K01vinv06_u:4025": " kimarthaṃ śokaḥ kriyate /",
    "K01vinv06_u:4026": " sa pitur nairguṇyam upaśrutya kṛtaghnatāṃ ca mātuḥ sakāśam upasaṃkrāntaḥ /",
    "K01vinv06_u:4027": " pādayor nipatya kathayati / amba",
    "K01vinv06_u:4028": " manoharāṃ na paśyāmi manorathaguṇair yutām* /",
    "K01vinv06_u:4029": " sādhurūpasamāyuktā kva gatā me manoharā //",
    "K01vinv06_u:4030": " manasā saṃpradhāvāmi mano me saṃpramuhyati /",
    "K01vinv06_u:4031": " hṛdayaṃ dahyate caiva rahitasya tayā bhṛśam* //",
    "K01vinv06_u:4032": " (MSV I 148)",
    "K01vinv06_u:4033": " mano 'bhirāmā ca manoharā ca sā mano 'nukūlā ca manoratiś ca me /",
    "K01vinv06_u:4034": " santaptadeho 'smi manoharāṃ vinā kuto mamedaṃ vyasanaṃ samāgatam // iti /",
    "K01vinv06_u:4035": " sā kathayati /",
    "K01vinv06_u:4036": " putra kṛcchrasaṃkaṭasaṃbādhaprāptā manoharā iti mayā pramuktā /",
    "K01vinv06_u:4037": " amba yathākatham* /",
    "K01vinv06_u:4038": " tayā yathāvṛttaṃ sarvaṃ vistareṇa samākhyātam* /",
    "K01vinv06_u:4039": " sa pitur nairguṇyam akṛtajñatāṃ coktā kathayati /",
    "K01vinv06_u:4040": " amba kutra gatā katareṇa patheneti /",
    "K01vinv06_u:4041": " sā kathayati / putra",
    "K01vinv06_u:4042": " eṣaḥ asau pathā śaila ṛṣisaṃghaniṣevitaḥ /",
    "K01vinv06_u:4043": " uṣito dharmarājena yatra yātā manoharā // iti /",
    "K01vinv06_u:4044": " sa manoharāviyogaduḥkhārtaḥ kṛcchraṃ vilalāpa karuṇaṃ paridevamānaḥ /",
    "K01vinv06_u:4045": " manoharāṃ na paśyāmi manorathaguṇair yutām* /",
    "K01vinv06_u:4046": " pūrvavad yāvat* /",
    "K01vinv06_u:4047": " kuto mamedaṃ vyasanaṃ samāgatam // iti /",
    "K01vinv06_u:4048": " tato mātrābhihitaḥ /",
    "K01vinv06_u:4049": " putra santy asminn antaḥpure tatprativiśiṣṭatarāḥ striyaḥ /",
    "K01vinv06_u:4050": " kimarthaṃ śokaḥ kriyate iti /",
    "K01vinv06_u:4051": " kumāraḥ kathayati /",
    "K01vinv06_u:4052": " amba kuto me ratiḥ prāpyatām iti /",
    "K01vinv06_u:4053": " sa tayā samāśvāsyamāno 'pi śokasantaptas tasyāḥ pravṛttiṃ samanveṣamāṇa itaś cāmutaś ca paribhramitum ārabdhaḥ /",
    "K01vinv06_u:4054": " tasya buddhir utpannā /",
    "K01vinv06_u:4055": " yata eva labdhā tam eva tāvat pṛcchāmīti /",
    "K01vinv06_u:4056": " sa phalakasya lubdhakasya sakāśaṃ gataḥ /",
    "K01vinv06_u:4057": " pṛcchati /",
    "K01vinv06_u:4058": " manoharā kutas tvayā labdhā iti /",
    "K01vinv06_u:4059": " amuṣmin parvatapārśve ṛṣiḥ prativasati /",
    "K01vinv06_u:4060": " tasyāśramapade brahmasabhā nāma puṣkariṇī /",
    "K01vinv06_u:4061": " tasyāṃ snātum avatīrṇā /",
    "K01vinv06_u:4062": " ṛṣivyapadeśena (MSV I 149) labdhā iti /",
    "K01vinv06_u:4063": " sa saṃlakṣyati /",
    "K01vinv06_u:4064": " ṛṣir idānīm abhigantavyaḥ /",
    "K01vinv06_u:4065": " tasmāt pravṛttir bhaviṣyatīti /",
    "K01vinv06_u:4066": " eṣa ca vṛttānto rājñā śrutaḥ /",
    "K01vinv06_u:4067": " manoharāviyogāt kumāro 'tīva viklava iti /",
    "K01vinv06_u:4068": " tato rājñābhihitaḥ /",
    "K01vinv06_u:4069": " kumāra kim asi viklavaḥ /",
    "K01vinv06_u:4070": " idānīṃ tatprativiśiṣṭam antaḥpuraṃ vyavasthāpayāmīti /",
    "K01vinv06_u:4071": " sa kathayati /",
    "K01vinv06_u:4072": " tāta na śakyaṃ mayā tām anānīyāntaḥpurasthena bhavitum* /",
    "K01vinv06_u:4073": " sa rājñā bahv apy ucyamāno",
    "K01vinv06_u:4074": " [folios 181-198 are missing;",
    "K01vinv06_u:4075": " the remaining portion has been taken from Divy 453-461]",
    "K01vinv06_u:4076": " na nivartate /",
    "K01vinv06_u:4077": " tato rājñā nagaraprākāraśṛṅgāṭakeṣv ārakṣakāḥ puruṣāḥ sthāpitā yathā kumāro na niṣkāsatīti /",
    "K01vinv06_u:4078": " kumāraḥ kṛtsnāṃ rātriṃ jāgartukāmaḥ /",
    "K01vinv06_u:4079": " uktaṃ ca /",
    "K01vinv06_u:4080": " paṃceme rātryām alpaṃ svapanti bahu jāgrati /",
    "K01vinv06_u:4081": " katame paṃca /",
    "K01vinv06_u:4082": " puruṣāḥ striyam apekṣamāṇāḥ /",
    "K01vinv06_u:4083": " pratibaddhacittaḥ strīpuruṣaḥ /",
    "K01vinv06_u:4084": " utkruśaprāṇī /",
    "K01vinv06_u:4085": " caurasenāpatiḥ /",
    "K01vinv06_u:4086": " bhikṣuś cālabdhavīrya iti /",
    "K01vinv06_u:4087": " atha kumārasyaitad abhavat* /",
    "K01vinv06_u:4088": " yadi dvāreṇa yāsyāmi rājā dvārapālakān rakṣakāṃś ca daṇḍenotsādayiṣyati yanv aham arakṣitena pathā gaccheyam iti /",
    "K01vinv06_u:4089": " sa rātryāṃ vyutthāya nīlotpalamālābaddhaśirā yena rakṣiṇaḥ puruṣā na santi tena tāṃ mālāṃ dhvaje baddhvāvatīrṇaḥ /",
    "K01vinv06_u:4090": " candraś ca coditaḥ /",
    "K01vinv06_u:4091": " tato 'sau candram avekṣya manoharāvirahita evaṃ vilalāpa /",
    "K01vinv06_u:4092": " bhoḥ pūrṇacandra rajanīkara tārarāja tvaṃ rohiṇīnayanakānta susārthavāha /",
    "K01vinv06_u:4093": " kaccit priyā mama manoharaṇaikadakṣā dṛṣṭā tvayā bhuvi manoharanāmadheyā // iti /",
    "K01vinv06_u:4094": " (MSV I 150)",
    "K01vinv06_u:4095": " anubhūtapūrvaratim anusmaran jagāma /",
    "K01vinv06_u:4096": " dadarśa mṛgīm* /",
    "K01vinv06_u:4097": " tām apy uvācā /",
    "K01vinv06_u:4098": " he tvaṃ kuraṅgi tṛṇavāripalāśabhakṣe svasty astu te cara sukhaṃ na mṛgārir asmi /",
    "K01vinv06_u:4099": " dīrghekṣaṇā mṛgavadhūkamanīyarūpā dṛṣṭā tvayā mama manoharanāmadheyā //",
    "K01vinv06_u:4100": " sa tām atikramyānyatamaṃ pradeśaṃ gato dadarśa vanaṃ nānāpuṣpaphalopaśobhitaṃ bhramarair upabhujyamānasāram* /",
    "K01vinv06_u:4101": " tato 'nyatamaṃ bhramaram uvāca /",
    "K01vinv06_u:4102": " nīlāñjanācalasuvarṇa madhudvirepha vaṃśāntarāmburuhamadhyakṛtādhivāsa /",
    "K01vinv06_u:4103": " varṇādhimātrasadṛśāyatakeśahastā dṛṣṭā tvayā mama manoharanāmadheyā //",
    "K01vinv06_u:4104": " tasmād api pradeśād atikrāntaḥ paśyaty āśīviṣam* /",
    "K01vinv06_u:4105": " dṛṣṭvā cāha //",
    "K01vinv06_u:4106": " bhoḥ kṛṣṇasarpa tanupallavalolajihvā vaktrāntarotpatitadhūmakalāpavaktra /",
    "K01vinv06_u:4107": " rāgāgninā tava samo na viṣāgnir ugro drṣṭā tvayā mama manoharanāmadheyā //",
    "K01vinv06_u:4108": " tam api pradeśaṃ samatikrānto dadarśāparaṃ kokilābhināditam* /",
    "K01vinv06_u:4109": " drṣṭvā ca punas taṃ kokilam uvāca /",
    "K01vinv06_u:4110": " bhoḥ kokilottama vanāntaravṛkṣavāsin nārīmanohara patat trigaṇasya rājan /",
    "K01vinv06_u:4111": " (MSV I 151)",
    "K01vinv06_u:4112": " nīlotpalāmalasamāyatacārūnetrā dṛṣṭā tvayā mama manoharanāmadheyā //",
    "K01vinv06_u:4113": " tam api pradeśaṃ samatikrānto dadarśāśokavṛkṣaṃ sarvapariphullam* /",
    "K01vinv06_u:4114": " maṅgalyanāmāntaranāmayuktaḥ sarvadrumāṇām adhirājatulyaḥ /",
    "K01vinv06_u:4115": " manoharāśokavimūrcchitaṃ mām* eṣo 'ñjalis te kuru vītaśokam* //",
    "K01vinv06_u:4116": " sa evaṃ viklavo 'nupūrveṇa tasya ṛṣer āśramapadam anuprāptaḥ /",
    "K01vinv06_u:4117": " sa tam ṛṣiṃ savinayaṃ praṇipatyovāca /",
    "K01vinv06_u:4118": " cīrājināmbaradhara kṣamayā viśiṣṭa mūlāṅkurāmalakavilvakapitthabhaktaḥ /",
    "K01vinv06_u:4119": " vande ṛṣe nataśirā vada me laghu tvaṃ dṛṣṭā tvayā mama manoharanāmadheyā //",
    "K01vinv06_u:4120": " tataḥ sa ṛṣiḥ sudhanaṃ kumāraṃ svāgatavacanāsanadānakriyādipuraḥsaraḥ pratisaṃmodyovāca /",
    "K01vinv06_u:4121": " dṛṣṭā sā paripūrṇacandravadanā nīlotpalābhāsvarā",
    "K01vinv06_u:4122": " rūpeṇa priyadarśanā suvadanā nīlāñcitabhrūlatā /",
    "K01vinv06_u:4123": " tvaṃ svastho bhuvi bhujyatāṃ hi vividhaṃ mūlaṃ phalaṃ ca prabho",
    "K01vinv06_u:4124": " paścāt svasti gamiṣyasīti manasā nātrāsti me saṃśayaḥ //",
    "K01vinv06_u:4125": " idaṃ hy avocad vacanaṃ ca subhrūḥ kumāra tṛṣṇā tvayi bādhate me /",
    "K01vinv06_u:4126": " (MSV I 152)",
    "K01vinv06_u:4127": " mahac ca duḥkhaṃ vasatāṃ vaneṣu yātāṃ ca māṃ {Divy:",
    "K01vinv06_u:4128": " ramāṃ} drakṣyasi niścayena // iti /",
    "K01vinv06_u:4129": " iyaṃ ca tayāṃgulimudrikā dattā /",
    "K01vinv06_u:4130": " kathayati ca /",
    "K01vinv06_u:4131": " kumāra viṣamāḥ panthāno durgamāḥ khedam āpatsyase nivartasveti /",
    "K01vinv06_u:4132": " yadi ca nivāryamāṇo na tiṣṭhet tasya mārgam upadeṣṭum arhasi /",
    "K01vinv06_u:4133": " kumāra idaṃ ca tayā samākhyātam* /",
    "K01vinv06_u:4134": " uttare digbhāge trayaḥ kālaparvatās tān atikramyāpare trayas tān apy atikramya himavān parvatarājaḥ /",
    "K01vinv06_u:4135": " tatpraveśena tvayā imāni bhaiṣajyāni samudānetavyāni /",
    "K01vinv06_u:4136": " tadyathā sudhā {Divy:",
    "K01vinv06_u:4137": " sūdayā} nāmauṣadhis tayā ghṛtaṃ paktvā pātavyaṃ tena ca te na tṛṣā na bubhukṣā smṛtibalaṃ ca vardhayati /",
    "K01vinv06_u:4138": " vānaraḥ samudānetavyo mantram adhyetavyaṃ saśaraṃ dhanur grahītavyaṃ maṇayo 'vabhāsātmakāḥ agado viṣaghātako 'yaskīlās trayo vīṇā ca /",
    "K01vinv06_u:4139": " himavataḥ parvatarājasyottareṇotkīlakaḥ parvataḥ /",
    "K01vinv06_u:4140": " tataḥ kūjako {Divy:",
    "K01vinv06_u:4141": " kūlako} jalapathaḥ khadirakaḥ ekadhārako vajrakaḥ kāmarūpī utkīlaka airāvatako 'dhunānaḥ {Divy:",
    "K01vinv06_u:4142": " 'dhovāṇaḥ} pramokṣaṇa {Divy:",
    "K01vinv06_u:4143": " -ka} ete parvatāḥ /",
    "K01vinv06_u:4144": " sarve te samatikramaṇīyāḥ /",
    "K01vinv06_u:4145": " [Divy_456] tatra khadirake parvate guhāpraveśa ekadhārake ca utkīlake /",
    "K01vinv06_u:4146": " vajrake tu pakṣirājena praveśaḥ /",
    "K01vinv06_u:4147": " ebhir upāyais te sarve parvatāḥ samatikramaṇīyāḥ /",
    "K01vinv06_u:4148": " yantrāṇi ca bhaṃktavyāni /",
    "K01vinv06_u:4149": " ajavaktro meṇḍhakaḥ puruṣo rākṣasarūpī piṅgalo hantavyaḥ /",
    "K01vinv06_u:4150": " guhāyāṃ lālāsrotasā mahatājagaro vegena pradhāvati /",
    "K01vinv06_u:4151": " sa te vikrameṇa hantavyaḥ /",
    "K01vinv06_u:4152": " (MSV I 153)",
    "K01vinv06_u:4153": " ardhāntaragataṃ nāgaṃ yatra paśyet kirīṭakam* /",
    "K01vinv06_u:4154": " {Divy: kiṭibhakaś ca}",
    "K01vinv06_u:4155": " cāpamuktena bāṇena hantavyo mama kāraṇāt* //",
    "K01vinv06_u:4156": " yatra paśyeta dvau meṣau saṃghaṭṭantau parasparam* /",
    "K01vinv06_u:4157": " tayoḥ śṛṅgam ekaṃ bhaṃktvā mārgaṃ pratilapsyase //",
    "K01vinv06_u:4158": " āyasau puruṣau dṛṣṭvā śastrapāṇī mahābhayau /",
    "K01vinv06_u:4159": " tayor ekaṃ tāḍayitvā mārgaṃ pratilapsyase //",
    "K01vinv06_u:4160": " saṅkocayantīṃ prasārayantīṃ rākṣasīm āyasaṃ mukham* /",
    "K01vinv06_u:4161": " yadā paśyet tadā kīlaṃ lalāṭe tasyā nikhānayet* //",
    "K01vinv06_u:4162": " śilāvartas tathā kūpo vilaṃghyas te ṣaṣṭihastakaḥ /",
    "K01vinv06_u:4163": " haripiṅgalakeśākṣo dāruṇo yakṣarākṣasaḥ //",
    "K01vinv06_u:4164": " kārmukaṃ maṇḍalaṃ kṛtvā hantavyaś ca durāsadaḥ /",
    "K01vinv06_u:4165": " nadyaś ca balatas tāryā nakragrāhasamākulāḥ //",
    "K01vinv06_u:4166": " naṅgā pataṅgā tapanī citrā rudanī hasanī āśīviṣā vetravatī ca /",
    "K01vinv06_u:4167": " nāngāyāṃ rākṣasīkopaḥ pataṅgāyām amanuṣyakāḥ /",
    "K01vinv06_u:4168": " tapanyāṃ grāhabahulatvaṃ citrāyāṃ kāmarūpiṇaḥ //",
    "K01vinv06_u:4169": " rudanyāṃ kinnarīceṭyo hasanyāṃ kinnarīsnuṣā /",
    "K01vinv06_u:4170": " āśīviṣāyāṃ nānāvidhāḥ sarpā vetranadyāṃ tu śālmaliḥ /",
    "K01vinv06_u:4171": " naṅgāyāṃ dhairyakaraṇaṃ pataṅgāyāṃ parākramaḥ /",
    "K01vinv06_u:4172": " tapanyāṃ grāhamukhabandhaś citrāyāṃ vividhaṃ gītam* //",
    "K01vinv06_u:4173": " (MSV I 154)",
    "K01vinv06_u:4174": " rudanyāṃ saumanasyena samuttāraḥ /",
    "K01vinv06_u:4175": " hasanyāṃ tūṣṇīṃbhāvena /",
    "K01vinv06_u:4176": " āśīviṣāyāṃ sarpaviṣamantraprayogena samuttāro vetranadyāṃ [Divy_457] tīkṣṇaśastrasaṃpātayogena samuttāraḥ /",
    "K01vinv06_u:4177": " nadīm atikramya pañcayakṣaśatānāṃ gulmakasthānam* /",
    "K01vinv06_u:4178": " tad dhairyam āsthāya vidrāvyam* /",
    "K01vinv06_u:4179": " tato drumasya kinnararājasya bhavanam iti /",
    "K01vinv06_u:4180": " tataḥ sudhanaḥ kumāro yathopadiṣṭān oṣadhamantrāgadaprayogān samudānīya tasya ṛṣeḥ pādābhivandanaṃ kṛtvā prakrāntaḥ /",
    "K01vinv06_u:4181": " tatas tena yathopadiṣṭāḥ sarve samudānītāḥ sthāpayitvā vānaram* /",
    "K01vinv06_u:4182": " tatas tān ādāya punar api tasya ṛṣeḥ sakāśam upasaṃkrāntaḥ /",
    "K01vinv06_u:4183": " uktaś ca /",
    "K01vinv06_u:4184": " alaṃ kumāra kim anena vyavasāyena kiṃ manoharayā /",
    "K01vinv06_u:4185": " tvam ekākī asahāyaḥ śārīrasaṃśayam avāpsyasīti /",
    "K01vinv06_u:4186": " kumāraḥ prāha /",
    "K01vinv06_u:4187": " maharṣe 'vaśyam evāhaṃ prayāsyāmīti / kutaḥ",
    "K01vinv06_u:4188": " candrasya khe vicarataḥ kva sahāyabhāvaḥ daṃṣṭrābalena balinaś ca mṛgādhipasya /",
    "K01vinv06_u:4189": " agneś ca dāvadahena kva sahāyabhāvaḥ asmadvidhasya ca sahāyabalena kiṃ syāt* //",
    "K01vinv06_u:4190": " kiṃ bho mahārṇavajalaṃ na vigāhitavyaṃ kiṃ sarpaduṣṭa iti naiva cikitsanīyaḥ /",
    "K01vinv06_u:4191": " vīryaṃ bhajeta sumahadūrjitasatvadṛṣṭaṃ yatne kṛto yadi na sidhyati ko 'tra doṣaḥ // iti /",
    "K01vinv06_u:4192": " tataḥ sudhanaḥ kumāro manoharopadiṣṭena vidhinā saṃprasthito 'nupūrveṇa parvatanadīguhāprapātādīni bhaiṣajyamantrāgadaprayogena vinirjitya (MSV I 155)",
    "K01vinv06_u:4193": " drumasya kinnararājasya bhavanasamīpaṃ gataḥ /",
    "K01vinv06_u:4194": " kumāro 'pasyat",
    "K01vinv06_u:4195": " tan nagaram adūraṃ śrīmadudyānopaśobhitam* /",
    "K01vinv06_u:4196": " nānāpuṣpaphalopetaṃ nānāvihagasevitam* //",
    "K01vinv06_u:4197": " taḍāgadīrghikāvāpīkinnaraiḥ samupāvṛtam* /",
    "K01vinv06_u:4198": " kinnarīs tatra cāpaśyat pānīyārtham upāgatāḥ //",
    "K01vinv06_u:4199": " tatas tāḥ sudhanakumāreṇābhihitāḥ /",
    "K01vinv06_u:4200": " kim anena bahunā pānīyena kriyata iti /",
    "K01vinv06_u:4201": " tāḥ kathayati /",
    "K01vinv06_u:4202": " asti drumasya kinnararājasya duhitā manoharā nāma /",
    "K01vinv06_u:4203": " sā manuṣyahastagatā babhūva /",
    "K01vinv06_u:4204": " tasyāḥ sa manuṣyagandho naśyati /",
    "K01vinv06_u:4205": " sudhanaḥ kumāraḥ pṛcchati /",
    "K01vinv06_u:4206": " kim ete ghaṭāḥ samastāḥ sarve tasyā upari nipātyante āhosvid ānupūrveṇeti /",
    "K01vinv06_u:4207": " tāḥ kathayanti /",
    "K01vinv06_u:4208": " ānupūrvyā /",
    "K01vinv06_u:4209": " sa saṃlakṣayati /",
    "K01vinv06_u:4210": " śobhano 'yam [Divy_458] upāya imām aṃgulimudrām ekasmin ghaṭe prakṣipāmīti /",
    "K01vinv06_u:4211": " tenaikasyāḥ kinnaryā ghaṭe 'nālakṣitaṃ prakṣiptā /",
    "K01vinv06_u:4212": " sā ca kinnarī abhihitā /",
    "K01vinv06_u:4213": " anena tvayā ghaṭena manoharā tatprathamataraṃ snāpayitavyā /",
    "K01vinv06_u:4214": " sā saṃlakṣayati /",
    "K01vinv06_u:4215": " nūnam atra kāryeṇa bhavitavyam* /",
    "K01vinv06_u:4216": " tatas tayāsau ghaṭaḥ prathamataraṃ manoharāyā mūrdhni nipātito yāvad aṃgulimudrā utsaṅge nipatitā /",
    "K01vinv06_u:4217": " sā manoharayā pratyabhijñātā /",
    "K01vinv06_u:4218": " tataḥ kinnarīṃ pṛcchati /",
    "K01vinv06_u:4219": " mā tatra kaścin manuṣyo 'bhyāgataḥ /",
    "K01vinv06_u:4220": " sāha /",
    "K01vinv06_u:4221": " abhyāgataḥ /",
    "K01vinv06_u:4222": " gacchainaṃ pracchannaṃ praveśaya /",
    "K01vinv06_u:4223": " tayā praveśitaḥ sugupte pradeśe sthāpitaḥ /",
    "K01vinv06_u:4224": " tato manoharā pituḥ pādayor nipatya kathayati /",
    "K01vinv06_u:4225": " tāta yady asau sudhanaḥ kumāra āgacched yenāhaṃ hṛtā tasya tvaṃ kiṃ kuryāḥ /",
    "K01vinv06_u:4226": " sa kathayati /",
    "K01vinv06_u:4227": " tam ahaṃ khaṇḍaśataṃ kṛtvā catasṛṣu dikṣu kṣipeyaṃ manuṣyaḥ (MSV I 156)",
    "K01vinv06_u:4228": " asau kiṃ teneti /",
    "K01vinv06_u:4229": " manoharā kathayati /",
    "K01vinv06_u:4230": " tāta manuṣyabhūtasya kuta ihāgamanam* /",
    "K01vinv06_u:4231": " aham eva bravīmīti /",
    "K01vinv06_u:4232": " tato drumasya kinnararājasya paryavasthāno vigataḥ /",
    "K01vinv06_u:4233": " tato vigataparyavasthānaḥ kathayati /",
    "K01vinv06_u:4234": " yady asau kumāra āgacchet tasya hi tvāṃ sarvālaṅkāravibhūṣitāṃ prabhūtacittopakaraṇaiḥ kinnarīsahasraparivṛtāṃ bhāryāratnaṃ dadyām iti /",
    "K01vinv06_u:4235": " tato manoharayā hṛṣṭatuṣṭapramuditayā sudhanaḥ kumāro divyālaṅkāravibhūṣito drumasya kinnararājasyopadarśitaḥ /",
    "K01vinv06_u:4236": " tato drumaḥ kinnararājaḥ sudhanaṃ kumāraṃ dadarśābhirūpaṃ darśanīyaṃ prāsādikaṃ paramayā śubhavarṇapuṣkalatayā samanvāgatam* /",
    "K01vinv06_u:4237": " dṛṣṭvā ca punaḥ paraṃ vismayam upagataḥ /",
    "K01vinv06_u:4238": " tatas tasya vijñāsāṃ kartukāmena sauvarṇāstambhā ucchritāḥ sapta tālāḥ sapta bheryaḥ sapta śūkarāḥ / āha ca /",
    "K01vinv06_u:4239": " Cf. KAvk 64.313-316",
    "K01vinv06_u:4240": " tvayā kāntyā jitās tāvad ete kinnaradārakāḥ /",
    "K01vinv06_u:4241": " saṃdarśitaprabhāvas tu divyasaṃbandham arhasi //",
    "K01vinv06_u:4242": " atyāyataṃ śaravaṇaṃ kṛtvoddhṛtya śaraṃ kṣaṇāt* /",
    "K01vinv06_u:4243": " vyuptam anyūnam uccitya punar dehi tilāḍhakam* /",
    "K01vinv06_u:4244": " saṃdarśaya dhanurvede dṛḍhalakṣyādikauśalam* /",
    "K01vinv06_u:4245": " tataḥ kīrtipatākeyaṃ tavāyattā manoharā //",
    "K01vinv06_u:4246": " sudhanaḥ kumāro bodhisatvaḥ /",
    "K01vinv06_u:4247": " kuśalāś ca bhavanti bodhisatvās teṣu teṣu śilpasthānakarmasthāneṣu devatāś caiṣām autsukyam āpatsyante avighnabhāvāya /",
    "K01vinv06_u:4248": " tato bodhisatvo nṛtyagītavīṇāpaṇavasughoṣakavallarīmṛdaṅgādinānāvidhena (MSV I 157)",
    "K01vinv06_u:4249": " daivatyopasaṃhatena vāditraviśeṣeṇa samantād āpūryamāṇo 'nekaiḥ kinnarasahasraiḥ parivṛtāḥ /",
    "K01vinv06_u:4250": " Cf. KAvk 64.320-321",
    "K01vinv06_u:4251": " śatakratusamādiṣṭair yakṣaiḥ śūkararūpibhiḥ /",
    "K01vinv06_u:4252": " utpāṭite śaravaṇe same vyuptaṃ tilāḍhakam* //",
    "K01vinv06_u:4253": " ekīkṛtaṃ samuccitya śakrasṛṣṭaiḥ pipīlakaiḥ /",
    "K01vinv06_u:4254": " kumāraḥ kinnarendrāya vismitāya nyavedayat* //",
    "K01vinv06_u:4255": " nīlotpaladalābhenāsinā gṛhītena paśyato drumasya kinnararājasya sauvarṇastambhasamīpaṃ gatvā tān stambhān kadalīcchedena khaṇḍakhaṇḍaṃ chettum ārabdhaḥ /",
    "K01vinv06_u:4256": " tatas tān tilaśo 'vakīrya sapta tālān sapta bherīḥ sapta ca śūkarān bāṇena vidhya sumeruvad akampyo 'vasthitaḥ /",
    "K01vinv06_u:4257": " tato gaganatalasthābhir devatābhiś ca kinnaraśatasahasrair hāhākārakilikilāprakṣveḍoccair nādo mukto yaṃ dṛṣṭvā ca kinnararājaḥ paraṃ vismayam upagataḥ /",
    "K01vinv06_u:4258": " tataḥ kinnarīsahasrasya manoharāsamānarūpasya madhye manoharāṃ sthāpayitvā sudhanaḥ kumāro 'bhihitaḥ /",
    "K01vinv06_u:4259": " ehi kumāra pratyabhijānāsi manoharām iti /",
    "K01vinv06_u:4260": " tataḥ sudhanaḥ kumāras tāṃ pratyabhijñāya gāthābhigītenoktavān* /",
    "K01vinv06_u:4261": " yathā drumasya duhitā mameha tvaṃ manoharā /",
    "K01vinv06_u:4262": " śīghram etena satyena padaṃ vraja manohare //",
    "K01vinv06_u:4263": " tataḥ sā drutapadam abhikrāntā /",
    "K01vinv06_u:4264": " kinnarāḥ kathayanti /",
    "K01vinv06_u:4265": " devāyaṃ sudhanaḥ kumāro balavīryaparākramasamanvito manoharāyāḥ pratirūpaḥ /",
    "K01vinv06_u:4266": " kimarthaṃ vipralabhya /",
    "K01vinv06_u:4267": " dīyatām asya manohareti /",
    "K01vinv06_u:4268": " tato drumaḥ kinnararājaḥ kinnaragaṇena saṃvarṇitaḥ sudhanaṃ kinnarābhimatena mahatā (MSV I 158)",
    "K01vinv06_u:4269": " satkāreṇa puraskṛtya manoharāṃ divyālaṅkāravibhūṣitāṃ vāmena pāṇinā gṛhītvā dakṣiṇena sauvarṇabhṛṅgāraṃ [Divy_460] sudhanaḥ kumāro 'bhihitaḥ",
    "K01vinv06_u:4270": " kumāra eṣā te manoharā kinnarīparivṛtā bhāryārthāya dattā /",
    "K01vinv06_u:4271": " aparicitā mānuṣāḥ /",
    "K01vinv06_u:4272": " yathaināṃ na parityakṣyasīti /",
    "K01vinv06_u:4273": " paraṃ tāteti sudhanaḥ kumāro drumasya kinnararājasya pratiśrutya kinnarabhavanastho manoharayā sārdhaṃ niṣpuruṣeṇa tūryeṇa kṛīḍate ramate paricārayati",
    "K01vinv06_u:4274": " so 'pareṇa samayena svadeśam anusmṛtya mātāpitṛviyogajena duḥkhenātyāhato manoharāyā nivedayati /",
    "K01vinv06_u:4275": " mātāpitṛviyogajaṃ me duḥkhaṃ bādhata iti /",
    "K01vinv06_u:4276": " tato manoharayā eṣa vṛttānto vistareṇa pitur niveditaḥ /",
    "K01vinv06_u:4277": " sa kathayati /",
    "K01vinv06_u:4278": " gaccha kumāreṇa sārdham apakrāntayā te bhavitavyaṃ vipralambhakā manuṣyāḥ /",
    "K01vinv06_u:4279": " tato drumeṇa kinnararājena prabhūtaṃ maṇimuktāsuvarṇādīn datvānupreṣitaḥ /",
    "K01vinv06_u:4280": " sa manoharayā sārdham uparivihāyasā kinnarakhagapathena saṃprasthito 'nupūrveṇa hastināpuranagaram anuprāptaḥ /",
    "K01vinv06_u:4281": " tato hastināpuraṃ nagaraṃ nānāmanohareṇa surabhiṇā gandhaviśeṣeṇa sarvadig āmoditam* /",
    "K01vinv06_u:4282": " śrutvā dhanena rājñānandabheryaś ca tāḍitāḥ /",
    "K01vinv06_u:4283": " sarvaṃ ca tan nagaram apagatapāṣāṇaśarkarakaṭhallaṃ kāritaṃ candanavārisiktam āmuktapaṭṭadāmakalāpasamucchritadhvajapatākaṃ",
    "K01vinv06_u:4284": " surabhidhūpaghaṭikopanibaddhaṃ nānāpuṣpāvakīrṇaramaṇīyam* /",
    "K01vinv06_u:4285": " tataḥ kumāro 'nekanaravarasahasraparivṛto manoharayā sārdhaṃ hastināpuraṃ (MSV I 159)",
    "K01vinv06_u:4286": " nagaraṃ praviṣṭaḥ /",
    "K01vinv06_u:4287": " tato mārgaśramaṃ prativinodya vividhāni ratnāny ādāya pituḥ sakāśam upasaṃkrāntaḥ /",
    "K01vinv06_u:4288": " pitrā kaṇṭhe pariṣvaktaḥ pārśve rājāsane niṣaṇṇaḥ /",
    "K01vinv06_u:4289": " kinnaranagaragamanāgamanaṃ ca vistareṇa samākhyātam* /",
    "K01vinv06_u:4290": " tato dhanena rājñātibalavīryaparākrama iti viditvā rājyābhiṣekeṇābhiṣiktaḥ /",
    "K01vinv06_u:4291": " sudhanaḥ kumāraḥ saṃlakṣayati /",
    "K01vinv06_u:4292": " yan mama manoharayā sārdhaṃ samāgamaḥ saṃvṛtto rājyābhiṣekaś cānuprāptas tat pūrvakṛtahetuviśeṣād yanv aham idānīṃ dānāni dadyāṃ puṇyāni kuryām iti /",
    "K01vinv06_u:4293": " tena hastināpure nagare dvādaśavarṣāṇi nirargalo yajña iṣṭaḥ /",
    "K01vinv06_u:4294": " syāt kalu te mahārājānyaḥ sa tena kālena tena samayena sudhanaḥ kumāro veti /",
    "K01vinv06_u:4295": " na khalv evaṃ draṣṭavyam* /",
    "K01vinv06_u:4296": " api tv aham eva tena [Divy_461] kālena tena samayena bodhisatvacaryāyāṃ vartamānaḥ sudhano nāma rājā babhūva /",
    "K01vinv06_u:4297": " yan mayā manoharānimittaṃ balavīryaparākramo darśito dvādaśavarṣāṇi nirargalo yajña",
    "K01vinv06_u:4298": " iṣṭo na tena mayānuttarā samyaksaṃbodhir adhigatā kin tu tad dānaṃ tac ca vīryam",
    "K01vinv06_u:4299": " anuttarāyāḥ samyaksaṃbodher hetumātrakaṃ pratyayamātrakaṃ saṃbhāramātrakam* /",
    "K01vinv06_u:4300": " [folios 181-198 are missing]",
    "K01vinv06_u:4301": " (fol. 199r1; MSV,Wi 69; MSV I 161) darśanīyā prāsādikā /",
    "K01vinv06_u:4302": " caṃcā māṇavikā /",
    "K01vinv06_u:4303": " tāṃ protsāhayāmaḥ sā tair dūtair āhūyoktā /",
    "K01vinv06_u:4304": " yat khalu bhagini pūrvaṃ no lābhasatkāra evam evāsīt* idānīṃ lokāḥ śramaṇasya gautamasya sakāśaṃ gacchanti /",
    "K01vinv06_u:4305": " tasya satkāraṃ kurvanti /",
    "K01vinv06_u:4306": " asmākaṃ lābhasatkāraḥ sarveṇa sarvaṃ samucchinnaḥ sā tvam adhyupekṣase /",
    "K01vinv06_u:4307": " caṃcā māṇavikā kathayati /",
    "K01vinv06_u:4308": " āryakā mayā kiṃ karaṇīyam* bhagini tava jñātīnāṃ kṛte śramaṇena gautamena saha abrahmacaryaṃ caritavyam* /",
    "K01vinv06_u:4309": " apavādaś ca tasya dātavyaḥ /",
    "K01vinv06_u:4310": " etena naḥ pūrvavat* lābhasatkāro bhaved ity evam ukte caṃcā māṇavikā parivrājikā saṃbahulānām anyatīrthikaparivrājakānām evam āha /",
    "K01vinv06_u:4311": " āryakāḥ śramaṇasya gautamasyāpavādam ahaṃ na utsahe /",
    "K01vinv06_u:4312": " bhagini yāvat tvaṃ śramaṇasya gautamasyāpavādaṃ notsahase tāvad vayaṃ tvayā saha",
    "K01vinv06_u:4313": " nālapiṣyāmo na saṃlapiṣyāmo nālokayiṣyāmo na vyavalokayiṣyāmo na ca te sarvāvāseṣu",
    "K01vinv06_u:4314": " prajñapayiṣyasi āsanāni /",
    "K01vinv06_u:4315": " athānuśocantī tvaṃ narakagatim avāpsyasi /",
    "K01vinv06_u:4316": " alpaprajñāḥ striyaḥ /",
    "K01vinv06_u:4317": " sā bhītā kathayaty eṣāham āryakā yan mayā karaṇīyam ehi tvaṃ bhagini jetavanam abhīkṣṇaṃ gaccha kaṃcit kālaṃ gatvā śramaṇasya gautamasya apavādaṃ dāpaya /",
    "K01vinv06_u:4318": " sā pratyaham utthāya jetavanaṃ gatā /",
    "K01vinv06_u:4319": " yāvat sā bhājanam ekaṃ baddhvā yena bhagavāṃs tenopasaṃkrāntā /",
    "K01vinv06_u:4320": " tena khalu samayena bhagavān anekaśatānāṃ purastān niṣaṇṇo dharmaṃ deśayati /",
    "K01vinv06_u:4321": " adrakṣīḍ bhagavān dūrataś caṃcā māṇavikām* /",
    "K01vinv06_u:4322": " dṛṣṭvā tasyaitad abhavat* /",
    "K01vinv06_u:4323": " adya mama karmāṇi kṛtāny upacitāni (MSV I 162)",
    "K01vinv06_u:4324": " labdhasaṃbhārāṇī pariṇatapratyayāny oghavat pratyupasthitāny avaśyabhāvīni ko 'nyaḥ pratyanubhaviṣyatīti /",
    "K01vinv06_u:4325": " tataś caṃcā māṇavikā parivrājikā bhagavataḥ purataḥ sthitvāha /",
    "K01vinv06_u:4326": " aham āpannasatvāsmi tvayā kāmopasevanāt* /",
    "K01vinv06_u:4327": " ratir labdhā yaśo ghuṣṭaṃ dharmaṃ vadasi sāmpratam iti /",
    "K01vinv06_u:4328": " bhagavān āha //",
    "K01vinv06_u:4329": " abhūtavādī narakān upaiti /",
    "K01vinv06_u:4330": " caṃcā māṇavikā prāha /",
    "K01vinv06_u:4331": " yaś cāpi kṛtvā na karomīti cāha //",
    "K01vinv06_u:4332": " bhagavān āha /",
    "K01vinv06_u:4333": " hīno hi dharmair ubhayatra loke",
    "K01vinv06_u:4334": " tulyām avasthāṃ samupaiti martyaḥ //",
    "K01vinv06_u:4335": " atha śakro devendraḥ aho vateyaṃ caṃcā māṇavikā bhagavantaṃ viheṭhayiṣyati /",
    "K01vinv06_u:4336": " bhikṣusaṃghaṃ ceti viditvā tad bhājanam ṛddhyā pṛthivyāṃ nipātitavān* //",
    "K01vinv06_u:4337": " tataś caṃcā māṇavikā lajjitā dūram apasṛtā /",
    "K01vinv06_u:4338": " atha sthavirasthavirā bhikṣavo bhagavantam evam āhuḥ /",
    "K01vinv06_u:4339": " kṛtā [MSV,Wi_70] bhadanta rājñaḥ prasenajitasya dharmādhikārikī kathā vyākṛtaṃ taṃ",
    "K01vinv06_u:4340": " ca yatrānuttarāyāṃ samyaksaṃbodhau tatprathamataraṃ cittam utpāditaṃ yāvat samyaksaṃbuddhānāṃ lābhasatkārakathā /",
    "K01vinv06_u:4341": " vayam anavatapte mahāsarasi bhagavataḥ purastāt svakasvakānāṃ [fol._199v1] karmaṇāṃ (MSV I 163)",
    "K01vinv06_u:4342": " plotiṃ vyākuryāma ity adhivāsayati bhagavāṃ sthavirasthavirāṇāṃ bhikṣūṇāṃ tūṣṇīṃbhāvena /",
    "K01vinv06_u:4343": " dharmatā khalu buddhānāṃ bhagavatāṃ jīvatāṃ tiṣṭhatāṃ dhriyamāṇānāṃ yāpayatāṃ yaduta daśāvaśyakaraṇīyāni bhavanti /",
    "K01vinv06_u:4344": " na tāvad buddhā bhagavantaḥ parinirvānti yāvad buddho na vyākṛto bhavati /",
    "K01vinv06_u:4345": " satvenāvaivartyam anuttarāyāṃ samyaksaṃbodhau cittam utpāditaṃ bhavati sarvabuddhavineyā vinītā bhavanti /",
    "K01vinv06_u:4346": " tribhāga āyuṣaḥ utsṛṣṭo bhavati /",
    "K01vinv06_u:4347": " sīmābandhaḥ kṛto bhavati /",
    "K01vinv06_u:4348": " śrāvakayugam agratāyām utsṛṣṭo bhavati /",
    "K01vinv06_u:4349": " śrāvastyāṃ mahāprātihāryaṃ vidarśitaṃ bhavati /",
    "K01vinv06_u:4350": " sāṃkāśye nagare devāvatāraṇaṃ vidarśitaṃ bhavati /",
    "K01vinv06_u:4351": " mātāpitarau satyeṣu pratiṣṭhāpitau bhavataḥ /",
    "K01vinv06_u:4352": " anavatapte mahāsarasi śrāvakasaṃghena sārdhaṃ pūrvikā karmaplotideśanā vyākṛtā bhavati /",
    "K01vinv06_u:4353": " atha buddho bhagavāṃ śrāvakasaṃghena sārdhaṃ anavatapte mahāsarasi pūrvikāṃ karmaplotiṃ vyākartukāmo bhikṣūn āmantrayate sma /",
    "K01vinv06_u:4354": " āgamayata bhikṣavo yenānavataptaṃ mahāsaras tena svakasvakānāṃ pūrvikāṃ karmaplotiṃ vyākuryāma /",
    "K01vinv06_u:4355": " bhikṣavaḥ evaṃ bhadanta iti bhagavataḥ pratyaśrauṣuḥ atha bhagavān ekonaiḥ pañcabhir",
    "K01vinv06_u:4356": " arhacchataiḥ sārdhaṃ śrāvastyām antarhitaḥ anavatapte mahāsarasi caṇḍayakṣarākṣasaniṣevite",
    "K01vinv06_u:4357": " nānāpuṣpavṛkṣopaśobhite prādurbhūtaḥ /",
    "K01vinv06_u:4358": " yaṃ vyāḍayakṣācaritaṃ manoramaṃ vicitrapuṣpais tarubhiḥ suśobhitam /",
    "K01vinv06_u:4359": " ito yato jalavahasāgaraṃgamā nadyaś catasraḥ prasṛtāś caturdiśaṃ //",
    "K01vinv06_u:4360": " (MSV I 164; MSV,Wi 71)",
    "K01vinv06_u:4361": " gaṅgā ca sindhuś ca tathaiva vakṣuḥ sītā ca yan na prataranti mānuṣāḥ",
    "K01vinv06_u:4362": " nānyatra ye riddhibalasya lābhī hanteha gacchāmi saro mahodadhim* //",
    "K01vinv06_u:4363": " dharmatā khalu yasmin samaye buddhā bhagavanto laukikaṃ cittam utpādayanti tasmin samaye kuntapipīlakādayo 'pi prāṇino bhagavataś cetasā cittam ājānanti /",
    "K01vinv06_u:4364": " atha nandopanandayor nāgarājayor etad abhavat* /",
    "K01vinv06_u:4365": " kimarthaṃ bhagavatā laukikaṃ cittam utpāditam* /",
    "K01vinv06_u:4366": " paśyato 'navatapte mahāsarasi karmaplotiṃ vyākartukāmaḥ tatas tasyānavataptasya mahāsaraso",
    "K01vinv06_u:4367": " madhye sarvasuvarṇakhacitaratnamayakāṇḍakiñjalkakarmakṛtarathacakropamasahasradalakamalaparivṛto",
    "K01vinv06_u:4368": " bhagavān bhikṣusaṃghena saha padmakarṇikāyāṃ niṣaṇṇaḥ sthavirasthavirā api bhikṣavo",
    "K01vinv06_u:4369": " 'nyāsu padmakarṇikāsu niṣaṇṇāḥ tena khalu samayena śāriputro gṛdhrakūṭaparvate saṃghāṭikāṃ sīvyati sma /",
    "K01vinv06_u:4370": " atha bhagavān āyuṣmantaṃ mahāmaudgalyāyanam āha /",
    "K01vinv06_u:4371": " gaccha maudgalyāyana pravrajyāsahāyakam ānayety evaṃ bhadantety āyuṣmāṃ mahāmaudgalyāyanaḥ",
    "K01vinv06_u:4372": " anavatapte mahāsarasy antarhito gṛdhrakūṭe parvate āyuṣmataḥ śāriputrasya purataḥ sthitvā evam āha /",
    "K01vinv06_u:4373": " āyuṣman śāriputra pañcaśatārhadbhiḥ saha śāstā ekaikaśaḥ [fol._200r1] pūrvikāṃ karmaplotiṃ",
    "K01vinv06_u:4374": " vyākartukāmas tvatpratīkṣaṇaparaḥ āgaccha gacchāmaḥ sa kathayaty āyuṣman mahāmaudgalyāyana",
    "K01vinv06_u:4375": " saṃghāṭī tāvat sīvyāmi /",
    "K01vinv06_u:4376": " paścād āgamiṣyāmīti /",
    "K01vinv06_u:4377": " sa kathayati /",
    "K01vinv06_u:4378": " tathāstu sahāya /",
    "K01vinv06_u:4379": " atha (MSV I 165) mahāmaudgalyāyana ṛddhyā pañcabhir aṅgulībhiḥ sīvitum ārabdhaḥ āyuṣmāñ cchāriputraḥ kathayati āyuṣmaṃ mahāmaudgalyāyana syūtā bhavatu /",
    "K01vinv06_u:4380": " sa kathayaty āyuṣmañ cchāriputra sacet tvaṃ na gaccher balāt tvāṃ grahīṣyāmi /",
    "K01vinv06_u:4381": " athāyuṣmān śāriputras tasya kāñcīm ākṛṣya kathayati /",
    "K01vinv06_u:4382": " mahāmaudgalyāyana nanu tvaṃ bhagavatā ṛddhimatāṃ agro nirdiṣṭaḥ sa tvam etat tāvan naya paścān māṃ neṣyasīti /",
    "K01vinv06_u:4383": " tata āyuṣmatā mahāmaudgalyāyanena te tatra nītāḥ /",
    "K01vinv06_u:4384": " atha āyuṣmān śāriputraḥ saṃlakṣayati /",
    "K01vinv06_u:4385": " ayaṃ maharddhikaḥ /",
    "K01vinv06_u:4386": " sacet sthānam idaṃ sarvaṃ neṣyatīti /",
    "K01vinv06_u:4387": " sa tena gṛdhrakūṭe parvate upanibaddha āyuṣmatā mahāmaudgalyāyanenākṛṣṭo gṛdhrakūtaḥ parvataḥ kampitum ārabdhaḥ",
    "K01vinv06_u:4388": " / athāyuṣmān śāriputraḥ saṃlakṣayati /",
    "K01vinv06_u:4389": " anena gṛdhrakūṭaparvataś cālita iti ... yanv ahaṃ sumerau upanibadhnīyām [MSV,",
    "K01vinv06_u:4390": " Wi_72] iti sa tena sumerau parvatarāje upanibaddhaḥ punar āyuṣmatā mahāmaudgalyāyanenākṛṣṭaḥ sumeruḥ parvato nandopanandau nāgarājau ca cālitau",
    "K01vinv06_u:4391": " anavataptaṃ mahāsaraś ca /",
    "K01vinv06_u:4392": " sarvaṃ kṣubdham* /",
    "K01vinv06_u:4393": " atha sthavirasthavirā bhikṣavaś calitum ārabdhāḥ padmakarṇikeṣu niṣaṇṇās te bhagavantaṃ papracchuḥ kimarthaṃ bhagavaṃ nandopanandau nāgarājau cālitau /",
    "K01vinv06_u:4394": " bhagavān āha /",
    "K01vinv06_u:4395": " bhikṣavaḥ nandopanandayor nāgarājayor nāsti kampanam iti śrutvā tau ṛddhivikurvitaṃ",
    "K01vinv06_u:4396": " kuruta iti āyuṣmāñ cchāriputraḥ saṃlakṣayati yanv ahaṃ bhagavataḥ padmanāḍe upanibaddhnīyām iti /",
    "K01vinv06_u:4397": " tena bhagavataḥ padmanāḍe upanibaddho niṣkampaṃ sthitaḥ /",
    "K01vinv06_u:4398": " yadā tasya ṛddhi ṛddhyā parābhūtā tadā (MSV I 166)",
    "K01vinv06_u:4399": " āyuṣmantaṃ śāriputram evam āha /",
    "K01vinv06_u:4400": " gaccha āyuṣmañ cchāriputra riddhivikurvitam āgaccha gacchāvaḥ gacchāyuṣman mahāmaudgalyāyana",
    "K01vinv06_u:4401": " eṣo 'ham āgata eva yāvad āyuṣmān mahāmaudgalyāyano na pratyāgatas tāvad āryāyuṣmān śāriputro gataḥ /",
    "K01vinv06_u:4402": " bhagavataḥ pādau śirasā vanditvā ekānte padmakarṇikāyāṃ niṣaṇṇaḥ tataḥ paścād āyuṣmān",
    "K01vinv06_u:4403": " mahamaudgalyāyano gataḥ paśyaty āyuṣmantaṃ śāriputraṃ sa kathayaty āgato 'si āyuṣmaṃ",
    "K01vinv06_u:4404": " śāriputra āvām āgatau /",
    "K01vinv06_u:4405": " saṃśayajātā bhikṣavaḥ sarvasaṃśayacchettāraṃ bhagavantaṃ papracchuḥ /",
    "K01vinv06_u:4406": " bhadanta bhagavatā āyuṣmāṃ mahāmaudgalyāyanaḥ riddhimatām agro nirdiṣṭo 'tha ca punar āyuṣmatā śāriputreṇa riddhyā parājita iti /",
    "K01vinv06_u:4407": " bhagavān āha //",
    "K01vinv06_u:4408": " na bhikṣava etarhi atīte 'dhvany api śilpakuśalena parājitaḥ /",
    "K01vinv06_u:4409": " bhūtapūrvaṃ [fol._200v1] madhyadeśe 'nyataraś citrakarācāryo 'bhūt sa kenacid arthakaraṇīyena",
    "K01vinv06_u:4410": " madhyadeśād yavanaviṣayaṃ gataḥ sa tatra yantrācāryasya niveśane 'vatīrṇaḥ tena tasya",
    "K01vinv06_u:4411": " yantrapuṭṭalikāṃ kṛtvā praveśitā /",
    "K01vinv06_u:4412": " sā tasya pādau dhāvitvā sthitā /",
    "K01vinv06_u:4413": " atha sa tasyā gamanasamaye kathayati /",
    "K01vinv06_u:4414": " sā tūṣṇīm avasthitā /",
    "K01vinv06_u:4415": " sa saṃlakṣayati nūnaṃ mamaiṣā paricārikā preṣitā sa tāṃ haste gṛhītvā ākraṣṭum ārabdhaḥ yāvac chaṅkalikāpuṃjo vyavasthitaḥ /",
    "K01vinv06_u:4416": " sa lajjitaḥ saṃlakṣayati /",
    "K01vinv06_u:4417": " aham anena lajjāpitaḥ /",
    "K01vinv06_u:4418": " aham apy enaṃ sarājaparijanaṃ (MSV I 167)",
    "K01vinv06_u:4419": " lajjayiṣyāmīti tena dvārābhimukham ātmapratibimbakam udbandhakaṃ likhitaṃ kavāṭasandhau ca nilīyāvasthitaḥ tasya yo vyutthānakālaḥ so 'tikrāntaḥ",
    "K01vinv06_u:4420": " atha yantrācāryaḥ saṃlakṣayati /",
    "K01vinv06_u:4421": " dūrāgata eṣaḥ /",
    "K01vinv06_u:4422": " kasmād dvāram idam anavaruddham* /",
    "K01vinv06_u:4423": " sa praviśya paśyati yāvad udbadhya mṛtaṃ sa saṃlakṣayati kiṃkāraṇaṃ anenātmā jīvitād vyavaropitaḥ paśyati tāṃ dāruputrikāṃ śaṃkalikāṃ puñjībhūtām*",
    "K01vinv06_u:4424": " sa saṃlakṣayati /",
    "K01vinv06_u:4425": " eṣa lajjāpitaḥ /",
    "K01vinv06_u:4426": " samayocitam ācāram anuṣṭhāya [MSV,",
    "K01vinv06_u:4427": " Wi_73] atithiḥ kālaṃ karoti sa taṃ tāvan na satkaroti yāvad rajñe niveditam iti /",
    "K01vinv06_u:4428": " tatas tena rājñaḥ sakāśaṃ gatvā niveditam* deva āsīd yavanaviṣaye citrācāryaḥ /",
    "K01vinv06_u:4429": " sa matsakāśam āgataḥ /",
    "K01vinv06_u:4430": " tasya paricaryārthāya mayā dāruputrikā praveśitā /",
    "K01vinv06_u:4431": " tena tasyā hastau gṛhītvā ākṛṣṭā śaṃkalikāpuñjo 'vasthitaḥ tena prabhinnenātmā udbaddhaḥ tad arhati devas taṃ pratyavekṣituṃ tato 'haṃ satkaromi",
    "K01vinv06_u:4432": " atha rājñā rājapuruṣāḥ preṣitāḥ /",
    "K01vinv06_u:4433": " bhavanto yūyam adya prāk pratyavekṣadhvam* /",
    "K01vinv06_u:4434": " atha te tatra gatvā pratyavekṣante /",
    "K01vinv06_u:4435": " teṣām etad abhavat* /",
    "K01vinv06_u:4436": " asmābhiḥ katham asmān nāgadantakād avatārayitavyam iti /",
    "K01vinv06_u:4437": " apare kathayanti pāśaś chettavya iti te kuṭhāraṃ gṛhītvā chettum ārabdhāḥ /",
    "K01vinv06_u:4438": " yāvat paśyanti citrācāryam* /",
    "K01vinv06_u:4439": " atha citrakalācāryaḥ kavāṭāntarikāyā nirgatya kathayati /",
    "K01vinv06_u:4440": " bhoḥ puruṣa tvayāham ekākī prabhinnas tvaṃ punaḥ sarājikāyāṃ parṣado madhye (MSV I 168)",
    "K01vinv06_u:4441": " mayā prabhedita /",
    "K01vinv06_u:4442": " kiṃ manyadhve bhikṣavas tena kālena tena samayena yo 'sau yantrakalācārya eṣa evāsau",
    "K01vinv06_u:4443": " maudgalyāyano bhikṣus tena kālena tena samayena yo 'sau citrakarācārya eṣa evāsau",
    "K01vinv06_u:4444": " śāriputro bhikṣus tena kālena tena samayena tadāpy anenaiṣa śilpena parājitaḥ etarhy",
    "K01vinv06_u:4445": " apy anenaiṣa ṛddhyā parājitaḥ /",
    "K01vinv06_u:4446": " bhūyo 'pi yo 'nena śilpakuśalena parājitas tac chrūyatām* /",
    "K01vinv06_u:4447": " bhūtapūrvaṃ bhikṣavo dvayoś citrakalācāryayor vivādo 'bhūt* ekaḥ kathayaty ahaṃ śobhanaṃ",
    "K01vinv06_u:4448": " śilpaṃ jānāmīti dvitīyo 'pi kathayaty ahaṃ śobhanataraṃ jānāmīti parasparaṃ spardhayā rājasakāśaṃ gatau /",
    "K01vinv06_u:4449": " tasya pādayor nipatitau /",
    "K01vinv06_u:4450": " ekaḥ kathayati /",
    "K01vinv06_u:4451": " ahaṃ śobhanaṃ śilpaṃ darśayiṣyāmi /",
    "K01vinv06_u:4452": " dvitīyo 'pi kathayati /",
    "K01vinv06_u:4453": " ahaṃ śobhanataraṃ śilpaṃ darśayiṣyāmi /",
    "K01vinv06_u:4454": " atha [fol._201r1] rājñā tayor dvārakoṣṭhako darśitaḥ bhavanto nāhaṃ jāne ko yuvayoḥ śobhanataraṃ śilpaṃ jānīta ity api tv eka ekāṃ bhittiṃ citrayatu dvitīyo aparāṃ* /",
    "K01vinv06_u:4455": " + + + + + + + + + + + + + + + + + + + + + + + [GBM_6.1066a] citrayitum ārabdhau /",
    "K01vinv06_u:4456": " tatraikena ṣaḍbhir māsaiś citrakarma kṛtaṃ dvitīyena ṣaḍbhir māsair bhittiḥ parikarmitā /",
    "K01vinv06_u:4457": " yasya citrakarma parisamāptaṃ sa rājñaḥ sakāśam upasaṃkrāntaḥ upasaṃkramya kathayati deva mama citrakarma parisamāptaṃ draṣṭum arhasi /",
    "K01vinv06_u:4458": " atha (MSV I 169) rājā sahāyena nirgatya dṛṣṭaṃ parituṣṭaḥ śobhanaṃ citrakarmeti /",
    "K01vinv06_u:4459": " dvitīyaḥ pādayor nipatya kathayati idānīṃ madīyaṃ citrakarma draṣṭum arhasi /",
    "K01vinv06_u:4460": " tena yavanikāpanītā cchāyā tatra nipatitā [MSV,",
    "K01vinv06_u:4461": " Wi_74] rājñā tad dṛṣṭvā vismayam āpanna idaṃ śobhanataraṃ citrakarmeti yavanikām ākṛṣya pādayor nipatya kathayati deva naitac citrakarmāpi tu bhittīparikarmaivam iti /",
    "K01vinv06_u:4462": " tato rājñā bhūyasyā mātrayā paraṃ vismayam āpannaḥ kathayati ayaṃ śobhanataraḥ śilpika iti /",
    "K01vinv06_u:4463": " kiṃ manyadhve bhikṣavo yenā + + ṣaḍbhir māsair bhittiparikarma kṛtaṃ eṣa evāsau śāriputro",
    "K01vinv06_u:4464": " bhikṣuḥ yena tu ṣaḍbhir māsaiś citrakarma kṛtaṃ eṣa evāsau maudgalyāyano bhikṣus",
    "K01vinv06_u:4465": " tena kālena tena samayena tadāpy eṣo 'nena śilpena parājitaḥ etarhy apy anenaiṣa",
    "K01vinv06_u:4466": " riddhyā parājitaḥ //",
    "K01vinv06_u:4467": " bhūyo 'py. + + + ṛddhyā parājitaḥ tac chrūyatāṃ /",
    "K01vinv06_u:4468": " bhūtapūrvaṃ bhikṣavo vārāṇasīṃ nagaraṃ upaniśṛtya dvau ṛṣī prativasataḥ śaṃkhāś ca likhitaś ca /",
    "K01vinv06_u:4469": " yāvad apareṇa samayena devo vṛṣṭaḥ kardamo jātaḥ śaṃkhaḥ skhalitaḥ kardame patitaḥ kuṇḍikā bhagnā tatas tena śāpo dattaḥ tasmāt tvayā durācāra na varṣitavyam iti /",
    "K01vinv06_u:4470": " rājñā brahmadattena vārāṇasīnivāsinā ca janakāyena śrutaṃ tatas tair asau gatvā vijñaptaḥ maharṣe maivaṃ kriyatām iti /",
    "K01vinv06_u:4471": " sa kathayati na śakyaṃ mayā durācārasya kṣamituṃ dvādaśa varṣāṇy anena parābhūtena na varṣitavyam iti /",
    "K01vinv06_u:4472": " tato rājñā brahmadattena tena ca janakāyena likhito vijñaptas tenāyācanaṃ (MSV I 170)",
    "K01vinv06_u:4473": " kṛtaṃ devo vṛṣṭaḥ kiṃ manyadhve bhikṣavo yo 'sau tena kālena tena samayena ṛṣiḥ śaṃkhaḥ",
    "K01vinv06_u:4474": " eṣa evāsau maudgalyāyano yas tv asau likhita eṣa evāsau śāriputro bhikṣus tena kālena",
    "K01vinv06_u:4475": " tena samayena tadāpy anena riddhyā parājitaḥ //",
    "K01vinv06_u:4476": " punar api yathaiṣo 'nena riddhyā parājitas tac chrūyatāṃ /",
    "K01vinv06_u:4477": " likhitaḥ śaṃkhasya kasmiṃścit prayojane pādayor nipatitaḥ śaṃkhena padbhyāṃ jaṭā + .. likhitenābhihitaḥ sūryasyābhyudgamanakālasamaye tava mūrdhā sphaliṣyatīti /",
    "K01vinv06_u:4478": " śaṃkhaḥ kathayati /",
    "K01vinv06_u:4479": " tasmāt sūryo nābhyudeṣyatīti /",
    "K01vinv06_u:4480": " andhakāraṃ loke prādurbhūtaṃ /",
    "K01vinv06_u:4481": " tato rājñā brāhmaṇagṛhapatibhiś ca śaṃkho vijñaptaḥ maharṣe maivaṃ kriyatāṃ iti /",
    "K01vinv06_u:4482": " sa kathayati [MSV,",
    "K01vinv06_u:4483": " Wi_75] sūryo 'bhyudeṣyati niyataṃ mama śiraḥ sphaliṣyati /",
    "K01vinv06_u:4484": " sa likhitenābhihitaḥ [fol._201v1] yady evaṃ mṛnmayaṃ śiraḥ kriyatāṃ /",
    "K01vinv06_u:4485": " yā + + + + mṛnmayaṃ śiraḥ kṛtaṃ sūryasyābhyudayena sphuṭitam* kiṃ manyadhve bhikṣavo",
    "K01vinv06_u:4486": " yo 'sau śaṃkhaḥ [GBM_6.1066b] eṣa evāsau maudgalyāyano bhikṣuḥ yo 'sau likhita eṣa",
    "K01vinv06_u:4487": " evāsau śāriputro bhikṣuḥ //",
    "K01vinv06_u:4488": " yathā punar apy anena śilpena parājitas tac chrūyatāṃ /",
    "K01vinv06_u:4489": " madhyadeśād dantakalācāryo dantataṇḍulānāṃ prastham ādāya yavanaviṣayaṃ gataḥ sa citrakarācāryagṛhe 'vatīrṇaḥ sa ca śūnyaḥ sa tasya bhāryām uvāca /",
    "K01vinv06_u:4490": " vayasyabhārye taṇḍulaprasthā .. (MSV I 171)",
    "K01vinv06_u:4491": " sādhayitvānuprayaccheti /",
    "K01vinv06_u:4492": " sa sthāpayitvā prakrāntaḥ sā sādhayitum ārabdhā /",
    "K01vinv06_u:4493": " kāṣṭhakṣayaḥ saṃvṛtto na ca siddhās tato 'syāḥ svāmī āgataḥ kathayati bhadre kim etat* tayā vistareṇa samākhyātaṃ sa vyavalokayitum ārabdhaḥ",
    "K01vinv06_u:4494": " paśyati dantataṇḍulāṃ sa tāṃ vipralaṃbhayaṃ kathayati bhadre kṣāram etat pānīyaṃ anyad ghaṭam ānaya tenaite taṇḍulāḥ sādhayiṣyantīti /",
    "K01vinv06_u:4495": " tayāsau dantakalācāryo 'bhihitaḥ mṛṣṭaṃ pānīyam ānayeti /",
    "K01vinv06_u:4496": " tena tām uktvā anyatamasmin pradeśe vāpī likhitā tasyāṃ ca kukkuro vyādhmātako likhitaḥ /",
    "K01vinv06_u:4497": " tato dantakarācāryo ghaṭaṃ gṛhītvā taṃ pradeśam anuprāptaḥ /",
    "K01vinv06_u:4498": " paśyati kukkuraṃ mṛtaṃ vyādhmātakaṃ /",
    "K01vinv06_u:4499": " sa ghrāṇaṃ pidhāya nirīkṣitum ārabdho yāvat tasya tad udakabhājanaṃ bhagnaṃ + dantakarācāryaḥ pratibhinnaḥ /",
    "K01vinv06_u:4500": " kiṃ manyadhve bhikṣavo yo 'sau dantakarācārya eṣa evāsau maudgalyāyano bhikṣuḥ yo 'sau citrakarācārya eṣa evāsau śāriputro bhikṣuḥ /",
    "K01vinv06_u:4501": " api tu yāsāṃ dhyānavimokṣasamādhisamāpattīnāṃ lābhī tathāgatas tāsāṃ pratyekabuddhā nāmāpi na jānanti /",
    "K01vinv06_u:4502": " yāsāṃ pratyekabuddhā lābhinas tāsāṃ śāriputro bhikṣur nāmāpi na jānīte /",
    "K01vinv06_u:4503": " yāsāṃ lābhī śāriputro bhikṣus tāsāṃ maudgalyāyano bhikṣur nāmāpi na jānīte /",
    "K01vinv06_u:4504": " yāsāṃ maudgalyāyano bhikṣur lābhī tāsāṃ tadanye śrāvakā nāmāpi na jānate /",
    "K01vinv06_u:4505": " maharddhikaḥ śāriputro mahāmaudgalyāyanāt* kin tu tadbahulavihāritāṃ sandhāya mayā ṛddhimatām agro nirdiṣṭaḥ //",
    "K01vinv06_u:4506": " śāriputramaudgalyāyanavargaḥ // // //",
    "K01vinv06_u:4507": " athāyuṣmān mahākāśyapaḥ svāṃ karmaplotiṃ vyākaroti / kathayati",
    "K01vinv06_u:4508": " sa tatra gatvā giram abhyudīray. pūrvaṃnivāsācaritānulomikām* /",
    "K01vinv06_u:4509": " tad drutam ekaṃ smarati parīttaṃ yat kṛtvānubhavati phalaṃ mahat* 1",
    "K01vinv06_u:4510": " siṃho yathā parvataśailadhārī viśārado gacchati gocarāya /",
    "K01vinv06_u:4511": " sa kāśyapo .. + + + + + kaḥ pūrvenivā + + + + + + + 2",
    "K01vinv06_u:4512": " śyāmākaprastha + + + + + + + + + + + + + + + + dakṣiṇam*",
    "K01vinv06_u:4513": " vimuktacitte akhile anāsrave 'raṇe vihāriṇy anavadyamānase / 3",
    "K01vinv06_u:4514": " tasmiṃś ca saṃbhāvayed dharmam uttamaṃ tasmin dharme praṇidhāya mānasam*",
    "K01vinv06_u:4515": " + + + + + .. ś ca samāga .. + + + + + + + + + + + + 4",
    "K01vinv06_u:4516": " + + + + + + + + + + + + sahasrakṛtvaḥ kuruṣūpapannavāṃ",
    "K01vinv06_u:4517": " dīrghāyuṣkeṣv amameṣu + + + [fol._202r1] viśeṣagāmiṣv anihīnavṛttiṣu 5",
    "K01vinv06_u:4518": " tasyaiva caikasya phalena karmaṇaḥ sahasrakṛtvas tridaśān upāgamam*",
    "K01vinv06_u:4519": " vicitramālyābharaṇānulepanaḥ praṇītakāyo .. .. + + + + + 6",
    "K01vinv06_u:4520": " + + + + + + + + + + + [GBM_6.1061a] .* punaś ca deveṣu śubheṣu nandane",
    "K01vinv06_u:4521": " punar manuṣyeṣu śubheṣv ahaṃ punaḥ upasaṃpannaś cetasaḥ praṇidhānakāraṇāt* 7",
    "K01vinv06_u:4522": " tasyaiva caikasya phalena karmaṇo jāto mahāśālakule dvijo hy aham*",
    "K01vinv06_u:4523": " prabhūtavitto naranārisaṃmataḥ + + + + + + + + + + + + 8",
    "K01vinv06_u:4524": " + + + + + + mayā kadācin naivāpaśyaṃ hy apratimanyaśrāvakān*",
    "K01vinv06_u:4525": " kṛtvā paṭaplotikakanthikām ahaṃ loke 'rhadbhyaḥ praṇipatya prāvrajam* 9",
    "K01vinv06_u:4526": " so 'haṃ tathā pravrajito hy apaśyaṃ jinaṃ niṣaṇṇaṃ bahuputracaitye /",
    "K01vinv06_u:4527": " praṇamya pādau ca muner avocaṃ śāstā me bhagavāṃ śrāvakas te 'haṃ 10",
    "K01vinv06_u:4528": " + + + + + + + + + + .. śāstā te 'haṃ tvaṃ punaḥ śrāvako me /",
    "K01vinv06_u:4529": " śṛṇutvaṃ dharmaṃ madhuraṃ praṇītaṃ yadīcchase sarvaduḥkhād vimoktuṃ / 11",
    "K01vinv06_u:4530": " ye cāpi me puruṣavareṇa tāyinā dharmā mahākāruṇikena deśitāḥ",
    "K01vinv06_u:4531": " dhyānāni catvāri balendriyāṇy a + + + + + + + + + + 12",
    "K01vinv06_u:4532": " + + + .ā dharmanikāmalābhī kṣīṇāsravo hy antimadehadhārī",
    "K01vinv06_u:4533": " ebhiś ca me paścimadehadhāribhiḥ samāgamo 'yaṃ rijubhir nīrajaskaiḥ 13",
    "K01vinv06_u:4534": " saṃpannavādī hi jinas tathāgataḥ saṃpadyate śīlavato yadīcchasi /",
    "K01vinv06_u:4535": " yathā yathā me manasā + + + + + + + + + + + . antimo bhavaḥ 14",
    "K01vinv06_u:4536": " kṣīṇā ca me jātir athāpi tṛṣṇā + + + tā bandhanam eva cchinnaṃ /",
    "K01vinv06_u:4537": " putro 'ham asmy oraso dharmarājño nirvāsyāmi kleśagaṇakṣayāc ca / 15",
    "K01vinv06_u:4538": " dhūtavāsānām aham agro nirdiṣṭaḥ sarvadarśinā /",
    "K01vinv06_u:4539": " kṣīṇāsravo vāntadoṣaḥ prāpto + + + + padam* 16",
    "K01vinv06_u:4540": " evaṃ hi kāśyapaḥ sthaviro bhikṣusaṃghāgratasthitaḥ",
    "K01vinv06_u:4541": " vyākaroti svakaṃ karma anavatapte mahāhrade // //",
    "K01vinv06_u:4542": " kāśyapavargaḥ prathamaḥ // //",
    "K01vinv06_u:4543": " atha sthavirasthavirā bhikṣavaḥ āyuṣmantaṃ śāriputram idam avocan* kim āyuṣmatā śāriputreṇa karma kṛtaṃ yasya karmaṇo vipākena mahāprajño mahāpratibhānaś ca saṃvṛttaḥ /",
    "K01vinv06_u:4544": " sa kathayaty",
    "K01vinv06_u:4545": " araṇye 'ham ṛṣiṃ śāntam apaśyaṃ śramaṇaṃ tadā /",
    "K01vinv06_u:4546": " pratyekabuddhaṃ bhagavantaṃ lūhacīvaradhāriṇam* 18",
    "K01vinv06_u:4547": " tasmiṃś cittaṃ prasādyāhaṃ dhāvayitvā ca cīvaram*",
    "K01vinv06_u:4548": " syūtvā raṃktvā ca tathā vandya cainaṃ punaḥ punaḥ 19",
    "K01vinv06_u:4549": " tato mamānukaṃpārthaṃ so 'ntarikṣaṃ samudgataḥ",
    "K01vinv06_u:4550": " prajvalaṃs tejasā svena tato vaihāyasaṃ + + 20",
    "K01vinv06_u:4551": " añjaliṃ saṃpragṛhyāham akārṣaṃ praṇidhiṃ tataḥ",
    "K01vinv06_u:4552": " tīkṣṇendriyo mahāprajña īdṛśaḥ syām ahaṃ yathā / 21",
    "K01vinv06_u:4553": " nāḍhye kule 'bhijāyeyaṃ mā cāhaṃ nīcavṛttiṣu /",
    "K01vinv06_u:4554": " madhye kule 'bhijāyeyaṃ pravrajyābahulaḥ sadā / 22",
    "K01vinv06_u:4555": " tenāhaṃ kuśalamūlena paṃca jātiśatāny ahaṃ /",
    "K01vinv06_u:4556": " manuṣyalābhaṃ labdhvā ca prāvrajaṃ cānagārikām* 23",
    "K01vinv06_u:4557": " iyaṃ me paścimā jātir labdho me mānuṣo bhavaḥ",
    "K01vinv06_u:4558": " ārādhitaḥ sārthavāhaḥ saṃbuddho 'yam anuttaraḥ 24",
    "K01vinv06_u:4559": " pravrajyā ca mayā labdhā śākyasiṃhasya śāsane /",
    "K01vinv06_u:4560": " arhatvaṃ ca mayā prāptaṃ śītībhūto 'smi nirvṛtaḥ",
    "K01vinv06_u:4561": " ardhamāsād bhadantāhaṃ gatipāramitāṃ gataḥ 25",
    "K01vinv06_u:4562": " saṃmukhaṃ caiva śāstā māṃ bhikṣusaṃgh. + + + +",
    "K01vinv06_u:4563": " vyākaroti prajñayā śreṣṭhaṃ dharmacakrānuvartakam* 26",
    "K01vinv06_u:4564": " śāriputro mahāprajño bhikṣusaṃghāgrataḥ sthitaḥ",
    "K01vinv06_u:4565": " vyākaroti svakaṃ karma anavatapte [GBM_6.1061b] mahāhrade // // 27",
    "K01vinv06_u:4566": " śāriputravargo dvitīyaḥ // //",
    "K01vinv06_u:4567": " atha sthavirasthavirā bhikṣavaḥ āyuṣmantaṃ mahāmaudgalyāyanam idam avocan* vyākṛtā",
    "K01vinv06_u:4568": " āyuṣmaṃ mahāmaudgalyāyana āyuṣmatā śāriputreṇa svakakarmaplotir idānīṃ tvam api svakāṃ",
    "K01vinv06_u:4569": " karmaplotiṃ vyākuru /",
    "K01vinv06_u:4570": " evam ukta āyuṣmān mahāmaudgalyāyanaḥ sthavirasthavirān bhikṣūn idam avocat*",
    "K01vinv06_u:4571": " .. .. .. ham ṛṣiḥ pūrvaṃ vanaprastham upāśṛtaḥ",
    "K01vinv06_u:4572": " puruṣas tatra cāgamya pravrajyāṃ mām ayācata / 28",
    "K01vinv06_u:4573": " keśāṃs tasyāvaropyāhaṃ dhāvayitvā ca cīvaram*",
    "K01vinv06_u:4574": " rañjayitvā tataḥ prādāt so 'bhūd āttamanāḥ tadā / 29",
    "K01vinv06_u:4575": " ekāntam upasaṃkramya paryaṅkena niṣaṇṇavān*",
    "K01vinv06_u:4576": " pratyekabodhiṃ spṛṣṭvā sa sta .. + + + saṃgataḥ 30",
    "K01vinv06_u:4577": " prāmodyam upagamyāhaṃ saṃpragṛhyāñjaliṃ tataḥ",
    "K01vinv06_u:4578": " akārṣaṃ praṇidhiṃ tatra prārthayaṃ riddhim uttamāṃ /",
    "K01vinv06_u:4579": " īdṛśā mama riddhiḥ syād yathaivāsya mahāṛṣeḥ 31",
    "K01vinv06_u:4580": " tenāhaṃ kuśalamūlena yatra yatropapannavān*",
    "K01vinv06_u:4581": " devabhūto manuṣyaś ca kṛtapuṇyo vyarocayam* 32",
    "K01vinv06_u:4582": " iyaṃ me paścimā jātir labdho me mānuṣo bhavaḥ",
    "K01vinv06_u:4583": " ārādhitaḥ sārthavāhaḥ saṃbuddho 'yam anuttaraḥ 33",
    "K01vinv06_u:4584": " pravrajyā ca mayā labdhā śākyasiṃhasya śāsane /",
    "K01vinv06_u:4585": " arhatvaṃ ca mayā prāptaṃ śītībhūto 'smi nirvṛtaḥ 34",
    "K01vinv06_u:4586": " aham ṛddhimatām agryo nirdiṣṭaḥ sarvadarśinā",
    "K01vinv06_u:4587": " .. + parīttaṃ kuśalam anubhūtaṃ sukhaṃ bahu / 35",
    "K01vinv06_u:4588": " yac cāpy akuśalaṃ karma śṛṇuta vyākaromy aham*",
    "K01vinv06_u:4589": " purottame rājagṛhe cābhūvaṃ śreṣṭhidārakaḥ 36",
    "K01vinv06_u:4590": " bahir gṛhasya krīḍitvā praviśaṃ bhaktakarāṇāt*",
    "K01vinv06_u:4591": " + + + mātāpitarāv ubhau tatra rahogatau / 37",
    "K01vinv06_u:4592": " dṛṣṭvā t. .. .. .. + + 'vadhyāyante ca lajjitāḥ",
    "K01vinv06_u:4593": " manaḥpradoṣaṃ cākārṣaṃ pitur mātur athāntike /",
    "K01vinv06_u:4594": " yadā pumāṃ bhaviṣyāmi haṃmy evaṃ naḍaghātyayā / 38",
    "K01vinv06_u:4595": " manaḥpradoṣaṃ kṛtvāhaṃ kāyena na parākṛtaṃ",
    "K01vinv06_u:4596": " + + + + + + + + + + + duḥkham uttamam* 39",
    "K01vinv06_u:4597": " tataḥ karmāvaśeṣeṇa .. .. + paścime bhave /",
    "K01vinv06_u:4598": " naḍaghātyayā haniṣyanti śramaṇā anyatīrthikāḥ 40",
    "K01vinv06_u:4599": " sa eva hi mamābādho bhavitā maraṇāntikaḥ",
    "K01vinv06_u:4600": " karmāvaśeṣaṃ caramaṃ tataḥ kṣīṇaṃ bhaviṣyati / 41",
    "K01vinv06_u:4601": " tasmāt prasādya + + + + + + + + + + +",
    "K01vinv06_u:4602": " + + + + + hetor hi satvā gacchanti sadgatim* 42",
    "K01vinv06_u:4603": " ity evaṃ kolitaḥ sthaviro bhikṣusaṃghāgratasthitaḥ",
    "K01vinv06_u:4604": " vyākaroti svakaṃ karma anavatapte mahāhrade // // 43",
    "K01vinv06_u:4605": " kolitavargas tṛtīyaḥ // //",
    "K01vinv06_u:4606": " atha sthavirasthavirā bhikṣavaḥ āyuṣmantaṃ śobhitam + + + + + + + + + + + + .. kolitena svakā karmaplotir idānīm āyuṣmān api śobhitaḥ svakāṃ karmaplotiṃ vyākarotu /",
    "K01vinv06_u:4607": " athāyuṣmāñ cchobhitaḥ bhikṣusaṃghasya purastāt svakāṃ karmaplotiṃ vyākarotu /",
    "K01vinv06_u:4608": " saṃghārāmam ahaṃ gatvā dṛṣṭvācokṣaṃ tad aṅgaṇaṃ + + + + + + + + + + + + + + + + 44",
    "K01vinv06_u:4609": " tataś cittaṃ prasādyāhaṃ cokṣaṃ dṛṣṭvā tad aṅgaṇam*",
    "K01vinv06_u:4610": " niṣkleśaḥ syām ity avocaṃ yathedaṃ cokṣam aṅgaṇaṃ / 45",
    "K01vinv06_u:4611": " tena kuśalamūlena yatra yatropapannavān*",
    "K01vinv06_u:4612": " prāsādiko darśanīyaś cābhirūpo bhavāmy aham* 46",
    "K01vinv06_u:4613": " tataḥ karmāvaśeṣeṇa + + + + + + + +",
    "K01vinv06_u:4614": " + + + + + + + + + + [GBM_6.1062a] śobhitam eva me / 47",
    "K01vinv06_u:4615": " śobhamāno hy ahaṃ jāto jñātisaṃghāgratas tadā /",
    "K01vinv06_u:4616": " priyo manāpaḥ sarveṣāṃ jñātīnāṃ satkṛtaḥ sadā / 48",
    "K01vinv06_u:4617": " ārādhitaḥ sārthavāhaḥ saṃbuddho 'yam anuttaraḥ /",
    "K01vinv06_u:4618": " arhatvaṃ ca mayā prāptaṃ śītībhūto 'smi nirvṛtaḥ 49",
    "K01vinv06_u:4619": " yo me ca praṇidhiḥ + + + + + + + + +",
    "K01vinv06_u:4620": " + + + + + + + + kṛtakṛtyo nirāsravaḥ 50",
    "K01vinv06_u:4621": " sarvaṃ jambudvīpam api kāśivastreṇa śodhayet*",
    "K01vinv06_u:4622": " vītarāgasya yaś caikaṃ caṃkramaṃ śodhayed ṛṣeḥ 51",
    "K01vinv06_u:4623": " jambudvīpe ca sarvasmiṃ śodhayed ṛṣicaṃkramāṃ /",
    "K01vinv06_u:4624": " yaś ca cāturdiśe saṃghe kaṭāmātraṃ viśodhayet* 52",
    "K01vinv06_u:4625": " jambudvīpe + + + + + + + + + + +",
    "K01vinv06_u:4626": " yaś cāpy ekaṃ pāṇimātraṃ jina .. .. .. + + + 53",
    "K01vinv06_u:4627": " etāṃ viśeṣitaṃ jñātvā yā mayā veditā svayaṃ /",
    "K01vinv06_u:4628": " saṃmārjya sugatastūpaṃ prasādayata mānasaṃ / 54",
    "K01vinv06_u:4629": " tasmāt prajānatāṃ samyak saṃbuddhasya guṇān bahūn*",
    "K01vinv06_u:4630": " kāryaḥ stūpeṣu satkāro + + + + + + + + 55",
    "K01vinv06_u:4631": " etad bhadantāḥ smarāmi yan mayā kuśalaṃ kṛtam*",
    "K01vinv06_u:4632": " .. .. + + phalaṃ tasya kāntam iṣṭaṃ manoramam* 56",
    "K01vinv06_u:4633": " tasmāj jinasya stūpeṣu pūjāṃ kurvīta śobhanām*",
    "K01vinv06_u:4634": " etad bhadantāḥ paramaṃ puṇyakṣetram anuttamam* 57",
    "K01vinv06_u:4635": " na hi cittaprasādasya bhavaty alpā + + + +",
    "K01vinv06_u:4636": " + + + + + saṃbuddhe buddhānāṃ śrāvakeṣu vā / 58",
    "K01vinv06_u:4637": " śobhitaḥ sthaviraś + bhikṣusaṃghāgrataḥ sthitaḥ",
    "K01vinv06_u:4638": " vyākaroti svakaṃ karma anavatapte mahāhrade // // 59",
    "K01vinv06_u:4639": " śobhitavargaś caturthaḥ // //",
    "K01vinv06_u:4640": " atha sthavirasthavirā bhikṣavaḥ āyuṣmantaṃ sumanasam idam avocan* vyākṛtam āyuṣmaṃ sumana āyuṣmatā śobhitena + + + + idānīm āyuṣmān api svakaṃ karma vyākarotu //",
    "K01vinv06_u:4641": " karṇe sumanasaṃ kṛtvā kṛtvā mālāṃ ca mūrdhani /",
    "K01vinv06_u:4642": " udyānabhūmiṃ niryāmi vayasyaiḥ parivāritaḥ 60",
    "K01vinv06_u:4643": " vipaśyinaḥ stūpam ahaṃ tatrāpaśyaṃ mahāmuneḥ",
    "K01vinv06_u:4644": " saṃpūjyamānaṃ mahatā janakāyena sarvataḥ 61",
    "K01vinv06_u:4645": " vayasyakā gṛhītvā + + + mālāṃ svakāṃ svakāṃ /",
    "K01vinv06_u:4646": " tasminn āropayaṃ stūpe suprasannena cetasā / 62",
    "K01vinv06_u:4647": " tān ahaṃ tatra dṛṣṭvātha janam anyaṃ tathā bahu /",
    "K01vinv06_u:4648": " karṇād gṛhītvā kusumaṃ stūpe āropaye tadā / 63",
    "K01vinv06_u:4649": " tenāhaṃ kuśalamūlena yatra yatropapannavān*",
    "K01vinv06_u:4650": " devabhūto manuṣyaś ca kṛtapuṇyo virocitaḥ 64",
    "K01vinv06_u:4651": " ārādhitaḥ sārthavāhaḥ saṃbuddho 'yam anuttaraḥ",
    "K01vinv06_u:4652": " arhatvaṃ ca mayā prāptaṃ śītībhūto 'smi nirvṛtaḥ 65",
    "K01vinv06_u:4653": " ekapuṣpaṃ parityajya varṣakoṭiśatāny aham*",
    "K01vinv06_u:4654": " deveṣu paricary';",
    "K01vinv06_u:4655": " eva śeṣeṇa parinirvṛtaḥ 66",
    "K01vinv06_u:4656": " saced bhadanta ājñāsye saṃbuddhasya guṇān bahūn*",
    "K01vinv06_u:4657": " bhūyo 'kariṣye satkārāṃ suprasannena cetasā / 67",
    "K01vinv06_u:4658": " tasmāt prajānatām asya + + + + guṇān bahūn*",
    "K01vinv06_u:4659": " kāryaḥ stūpeṣu satkāro bhaviṣyati mahāphalaḥ 68",
    "K01vinv06_u:4660": " na hi cittaprasādasya svalpā bhavati dakṣiṇā",
    "K01vinv06_u:4661": " tathāgate vā saṃbuddhe buddhānāṃ śrāvakeṣu vā / 69",
    "K01vinv06_u:4662": " etad bhadantāḥ smarāmi yan mayā kuśalaṃ kṛtaṃ*",
    "K01vinv06_u:4663": " anubhūtaṃ phalaṃ tasya [fol._203v1] kāntam iṣṭaṃ manoramaṃ 70",
    "K01vinv06_u:4664": " tena karm. + + + + + + jātiḥ punarbhavaḥ",
    "K01vinv06_u:4665": " arhann asmi hatakleśaḥ śītībhūto 'smi nirvṛtaḥ 71",
    "K01vinv06_u:4666": " nāhaṃ punarbhavaśayyāṃ saṃsāre śayitaḥ kvacit*",
    "K01vinv06_u:4667": " iyaṃ me bhavitā jātir [GBM_6.1062b] anupādāya paścimā : 72",
    "K01vinv06_u:4668": " tenaiva hetunā cedaṃ nāma me sumanā iti /",
    "K01vinv06_u:4669": " mukto 'smi sarvaduḥkhebhya uttīrṇo bhavasāgarāt* 73",
    "K01vinv06_u:4670": " ity evaṃ sumanā sthaviro bhikṣusaṃghāgrataḥ sthitaḥ",
    "K01vinv06_u:4671": " vyākaroti svakaṃ karma anavatapte mahāhrade // // 74",
    "K01vinv06_u:4672": " sumanovargaḥ pañcamaḥ // //",
    "K01vinv06_u:4673": " atha sthavirasthavirā bhikṣavaḥ āyuṣmantaṃ koṭīviṃśam idam avocan* vyākṛtam āyuṣmaṃ",
    "K01vinv06_u:4674": " koṭīviṃsa āyuṣmatā sumanasā svakā karmaplotir idānīm āyuṣmān api svakāṃ karmaplotiṃ",
    "K01vinv06_u:4675": " vyākarotu kim āyuṣmatā koṭīviṃśena karma kṛtaṃ yasya karmaṇo vipākena bhagavatā ārabdhavīryāṇām",
    "K01vinv06_u:4676": " agro nirdiṣṭaḥ sa kathayati",
    "K01vinv06_u:4677": " cāturdiśasya saṃghasya mayaikaṃ layanaṃ kṛtam*",
    "K01vinv06_u:4678": " bandhumatyāṃ pravacane rājadhānyāṃ vipaśyinaḥ 75",
    "K01vinv06_u:4679": " saṃstīrya layanasyāhaṃ dūṣyair bhuvam avāsṛjam*",
    "K01vinv06_u:4680": " prahṛṣṭacittaḥ sumanā akārṣaṃ praṇidhiṃ tadā 76",
    "K01vinv06_u:4681": " ārādhayeyaṃ saṃbuddhaṃ labheyaṃ upasampadam*",
    "K01vinv06_u:4682": " parāṃ śāntiṃ ca nirvāṇaṃ + + + ajaraṃ padam* 77",
    "K01vinv06_u:4683": " aham etena puṇyena kalpāṃ navati saṃsṛtaḥ",
    "K01vinv06_u:4684": " devabhūto manuṣyaś ca kṛtapuṇyo virocitaḥ 78",
    "K01vinv06_u:4685": " tataḥ karmāvaśeṣeṇa paścime 'smiṃ samucchraye /",
    "K01vinv06_u:4686": " śreṣṭhino 'grasya + + + + + + + .. putrakaḥ 79",
    "K01vinv06_u:4687": " jātamātraṃ ca māṃ śrutvā chandaḥ pitur abhūd ayam*",
    "K01vinv06_u:4688": " + + ahaṃ kumārasya koṭīdravyasya viṃśatiṃ 80",
    "K01vinv06_u:4689": " romābhūt pādatalayor jātābhūc caturaṅgulāḥ",
    "K01vinv06_u:4690": " susūkṣmā mṛdusaṃsparśāḥ śubhās tūlapicūpamāḥ 81",
    "K01vinv06_u:4691": " atītā navatiḥ kalpāḥ kalpo caik. + + + +",
    "K01vinv06_u:4692": " + + + + asaṃstīrṇe pādaṃ nyastaṃ mahītale / 82",
    "K01vinv06_u:4693": " ārādhitaḥ sārthavāhaḥ saṃbuddho 'yam anuttaraḥ",
    "K01vinv06_u:4694": " arhatvaṃ ca mayā prāptaṃ śītībhūto 'smi nirvṛtaḥ 83",
    "K01vinv06_u:4695": " agryo 'smy ārabdhavīryāṇāṃ nirdiṣṭaḥ sarvadarśinā /",
    "K01vinv06_u:4696": " kṣīṇāsravo vāntadoṣaḥ prāpto 'ham acalaṃ + + 84",
    "K01vinv06_u:4697": " + + + + + + + + bhikṣusaṃghāgratasthitaḥ",
    "K01vinv06_u:4698": " vyākaroti svakaṃ karma anavatapte mahāhrade // // 85",
    "K01vinv06_u:4699": " koṭīviṃśavargaṣ ṣaṣṭhaḥ // //",
    "K01vinv06_u:4700": " atha sthavirasthavirā bhikṣavaḥ āyuṣmantaṃ vāgīśam idam avocan* vyākṛtā āyuṣmaṃ vāgīśa āyuṣmatā + + + + + + + + + + + idānīm āyuṣmān api vyākarotu svakāṃ karmaplotiṃ /",
    "K01vinv06_u:4701": " sa kathayati",
    "K01vinv06_u:4702": " navaty atītāḥ kalpā me nābhijānāmi durgatim*",
    "K01vinv06_u:4703": " devabhūto manuṣyaś ca kṛtapuṇyo virocitaḥ 86",
    "K01vinv06_u:4704": " ajānānaḥ kuśalam ahaṃ kevalānyonyadarśanāt*",
    "K01vinv06_u:4705": " tato vipaśyinaḥ + + + + + + + + + + 87",
    "K01vinv06_u:4706": " + + + kākinīnāṃ vai gandhamālyavilepanaiḥ",
    "K01vinv06_u:4707": " .. + + tvā stūpe ca na vinipātam ahaṃ gataḥ 88",
    "K01vinv06_u:4708": " kṛtvālpakaṃ tu kuśalam anubhūtaṃ sukhaṃ bahu /",
    "K01vinv06_u:4709": " arhatvaṃ ca mayā + + śītībhuto 'smi nirvṛtaḥ 89",
    "K01vinv06_u:4710": " saced dhi nāma sambuddhaṃ jñatvā mā .. + + + +",
    "K01vinv06_u:4711": " + + + + + + + + + + + + + + bhavet* 90",
    "K01vinv06_u:4712": " tasmāt prajānatāṃ samyak saṃbuddhasya .. + + +",
    "K01vinv06_u:4713": " stūpeṣu kāryaḥ satkāro bhaviṣyati mahāphalaḥ 91",
    "K01vinv06_u:4714": " agro 'smi gāthākārāṇāṃ nirdiṣṭaḥ sarvadarśinā /",
    "K01vinv06_u:4715": " bahuśrutaś ca vāgīśaḥ kalyāṇapratibhānavān* 92 + + + + + + + + + + + + + + + +",
    "K01vinv06_u:4716": " + + + + + + + + + + + + + [GBM_6.1063a] mahāhrade // // 93",
    "K01vinv06_u:4717": " vāgīśavargaḥ saptamaḥ // //",
    "K01vinv06_u:4718": " atha sthavirasthavirā bhikṣavaḥ āyuṣmantaṃ piṇḍolabharadvājam idam avocan* vyākṛtam",
    "K01vinv06_u:4719": " āyuṣman bharadvāja āyuṣmatā vāgīśena svakā karmaplotir + + + + + + + + + + + + +",
    "K01vinv06_u:4720": " + + + + piṇḍolabharadvājaḥ kathayati",
    "K01vinv06_u:4721": " abhūvaṃ śreṣṭhiputro 'ham īśvaraḥ paitṛke gṛhe /",
    "K01vinv06_u:4722": " anurakṣayā pitur ahaṃ mithyā mātary avarttiṣam* 94",
    "K01vinv06_u:4723": " pitaraṃ bhaginīṃ bhrātṝṃ dāsakarmakarān api /",
    "K01vinv06_u:4724": " tarpayāmy annapānena mātaraṃ paryabhāṣiṣam* 95",
    "K01vinv06_u:4725": " mātsaryenā + + + + + + + + + + + +",
    "K01vinv06_u:4726": " + + + uktavāṃ vācam upalāṃ bhuṃkṣva bhojanam* 96",
    "K01vinv06_u:4727": " tena karmavipākena narake kṣepitaṃ bahu /",
    "K01vinv06_u:4728": " pratāpane kālasūtre duḥkhaṃ prāptam analpakam* 97",
    "K01vinv06_u:4729": " narakebhyas tataś cyutvā labdhvā vai mānuṣaṃ bhavam*",
    "K01vinv06_u:4730": " tena karmavipākena pāṣāṇaṃ bhu .. + + + 98",
    "K01vinv06_u:4731": " + + + + + + + + tāsu tasūpapattiṣu /",
    "K01vinv06_u:4732": " tathā ca kṣutpipāsābhyāṃ + + kālaṃ karomy aham* 99",
    "K01vinv06_u:4733": " iyaṃ me paścimā jātir labdho me mānuṣo bhavaḥ",
    "K01vinv06_u:4734": " ārādhitaḥ sārthavāhaḥ saṃbuddho 'yam anuttaraḥ 100",
    "K01vinv06_u:4735": " pravrajyā ca mayā labdhā śākyasiṃhasya śāsane /",
    "K01vinv06_u:4736": " arhatvaṃ + + + + + + + + + 'smi nirvṛtaḥ 101",
    "K01vinv06_u:4737": " siṃhanādinām agraś ca nirdiṣṭaḥ sarvadarśinā /",
    "K01vinv06_u:4738": " sarve me vāhitāḥ kleśā vītakleśo 'smy anāsravaḥ 102",
    "K01vinv06_u:4739": " idānīm api bhadantāham evam ṛddhimataḥ sataḥ",
    "K01vinv06_u:4740": " bhaviṣyanty upalā eva guhāyāṃ mama bhojanam* 103",
    "K01vinv06_u:4741": " etad bhadantāḥ + + + + + + + + kṛtaṃ mayā /",
    "K01vinv06_u:4742": " anubhūtaṃ phalaṃ tasya na hi karma praṇaśyati 104",
    "K01vinv06_u:4743": " piṇḍolabharadvājaḥ sthaviro bhikṣusaṃghāgratasthitaḥ",
    "K01vinv06_u:4744": " vyākaroti svakaṃ karma anavatapte mahāhrade // // 105",
    "K01vinv06_u:4745": " piṇḍolabharadvājavargo 'ṣṭamaḥ // //",
    "K01vinv06_u:4746": " atha sthavirasthavirā bhikṣavaḥ āyuṣmantaṃ svāgatam idam avocan* vyākṛtam āyuṣmaṃ",
    "K01vinv06_u:4747": " svāgata āyuṣmatā piṇḍolabharadvājena svakā karmaplotir idānīm āyuṣmān api svāgataḥ",
    "K01vinv06_u:4748": " svakāṃ karmaplotiṃ vyākarotu /",
    "K01vinv06_u:4749": " athāyuṣmāṃ svāgatas tasyāṃ velāyāṃ svakāṃ karmaplotiṃ vyākaroti /",
    "K01vinv06_u:4750": " bandhumatyāṃ rājadhānyām abhūvaṃ śreṣṭhidārakaḥ",
    "K01vinv06_u:4751": " prabhūtadhanadhānyo 'haṃ janakāyasya saṃmataḥ 106",
    "K01vinv06_u:4752": " + + + satkṛto 'bhūvam atha naigamamantriṇām*",
    "K01vinv06_u:4753": " .. + + + darśanīyo rūpadarśanamūrcchitaḥ 107",
    "K01vinv06_u:4754": " {rūpayauvanamūrcchitaḥ: J.W. de Jong; IIJ 7 (1964), pp. 232-235}",
    "K01vinv06_u:4755": " tato 'haṃ ratham āruhya janakāyapuraskṛtaḥ",
    "K01vinv06_u:4756": " udyānabhūmiṃ niryāmi sarvakāmasamarpitaḥ 108",
    "K01vinv06_u:4757": " tatra cāpaśyam udyāne śramaṇaṃ saṃvṛtendriyam*",
    "K01vinv06_u:4758": " śāntendriyasamācāraṃ lūhacīvaradhāriṇam* 109",
    "K01vinv06_u:4759": " taṃ cāhaṃ śramaṇaṃ dṛṣṭvā daurmanasya + + + +",
    "K01vinv06_u:4760": " nirdoṣakaṃ vāṅmanas taṃ jugupsann avasādaye : 110",
    "K01vinv06_u:4761": " ayaṃ pravrajitaḥ kasya durvarṇo ghoradarśanaḥ",
    "K01vinv06_u:4762": " kuṣṭhī gātreṣv arurgātraḥ kṛśo dhamanisantataḥ 111",
    "K01vinv06_u:4763": " tena karmavipākena vacoduścaritena ca /",
    "K01vinv06_u:4764": " tataś cyutaḥ kālagato narakeṣūpapannavān* 112",
    "K01vinv06_u:4765": " durvarṇo duḥkhito 'haṃ ca bhavāmi narak. + +",
    "K01vinv06_u:4766": " + + gātreṣv arurgātraḥ kṛśo dhamanisantataḥ 113",
    "K01vinv06_u:4767": " kapālapāṇir vyāhāraṃ śaṇaśāṭīnivāsitaḥ",
    "K01vinv06_u:4768": " saṃkārakūṭaśayano 'layano 'thāparāyaṇaḥ 114",
    "K01vinv06_u:4769": " yena [GBM_6.1063b] yena ca gacchāmi bhikṣām āhārakāraṇāt*",
    "K01vinv06_u:4770": " daṇḍino vārayante māṃ bhavāmi ca jugupsitaḥ 115",
    "K01vinv06_u:4771": " paṃca jātiśatāny evaṃ yatra yatropapannavān*",
    "K01vinv06_u:4772": " tatraiva ca kṣutpipāsābhyāṃ duḥkhī kālaṃ karomy aham* 116",
    "K01vinv06_u:4773": " durāgataś ca me nāma sarvanāmajugupsitaḥ",
    "K01vinv06_u:4774": " amanāpaś ca sarveṣāṃ tadaivāsaṃ jugupsitaḥ 117",
    "K01vinv06_u:4775": " so 'haṃ saṃbuddhaṃ adrākṣaṃ bhikṣusaṃghapuraskṛtam*",
    "K01vinv06_u:4776": " mahato janakāyasya deśayantaṃ paraṃ padam* 118",
    "K01vinv06_u:4777": " dṛṣṭvā ca janakāyaṃ taṃ pradhāvaṃ tvaritaṃ gataḥ",
    "K01vinv06_u:4778": " apy evānnasya pānasya labheyaṃ yāvadarthikaṃ / 119",
    "K01vinv06_u:4779": " dṛṣṭvā ca janakāyaṃ taṃ dharmārthāya niṣaṇṇakam*",
    "K01vinv06_u:4780": " nirāśaḥ pratyapakrāmaṃ nāsti bhaktasya dāyakaḥ 120",
    "K01vinv06_u:4781": " pratyabhāṣe tato nātho mahākāruṇiko muniḥ",
    "K01vinv06_u:4782": " + + svāgata bhadraṃ te niṣīdedaṃ tavāsanam* 121",
    "K01vinv06_u:4783": " so 'haṃ prāmodyam āgamya saṃpragṛhyāñjaliṃ tataḥ",
    "K01vinv06_u:4784": " śāstuḥ pādau namasyāham ekānte sanniṣaṇṇavān* 122",
    "K01vinv06_u:4785": " tataḥ kāruṇikaḥ śāstā gautamo hy anukampayā /",
    "K01vinv06_u:4786": " katha + + ānupūrvā so 'haṃ satyāni dṛṣṭavān* 123",
    "K01vinv06_u:4787": " yācet tato 'haṃ pravrajyāṃ dṛṣṭasatyo mahāmunim*",
    "K01vinv06_u:4788": " pravrājayat kāruṇiko gautamo me 'nukaṃpayā 124",
    "K01vinv06_u:4789": " svāgataś ceti me nāma kṛtavān lokanāyakaḥ",
    "K01vinv06_u:4790": " tejodhātusamāpattyām agryaṃ mām abhyanirdiśet* 125",
    "K01vinv06_u:4791": " ity evaṃ svāgatasthaviro bhikṣusaṃghāgratasthitaḥ",
    "K01vinv06_u:4792": " vyākaroti svakaṃ karma anavatapte mahāhrade // // 126",
    "K01vinv06_u:4793": " svāgatavargo navamaḥ // //",
    "K01vinv06_u:4794": " atha sthavirasthavirā bhikṣava āyuṣmantaṃ nandikam idam avocan* vyākṛtam āyuṣman",
    "K01vinv06_u:4795": " nandika āyuṣmatā svāgatena svakā karmaplotir idānīṃ tvam api nandika svakāṃ karmaplotiṃ",
    "K01vinv06_u:4796": " vyākarotu athāyuṣmān nandikas tasyāṃ velāyāṃ svakāṃ karmaplotiṃ vyākaroti",
    "K01vinv06_u:4797": " purottame rājagṛhe śreṣṭhy abhūvaṃ mahādhanaḥ",
    "K01vinv06_u:4798": " durbhikṣe vartamāne ca ṛṣayas tatra bhojitāḥ 127",
    "K01vinv06_u:4799": " + + + + + + + + + + + ṛṣir āgataḥ",
    "K01vinv06_u:4800": " pratyekabuddho bhagavāṃ vaśībhūto + + sravaḥ 128",
    "K01vinv06_u:4801": " cintāmātsaryadoṣeṇa pāpikāṃ cintayāmy aham*",
    "K01vinv06_u:4802": " ko 'dhunemaṃ śramaṇakaṃ sapta varṣāṇi bhojayet* 129",
    "K01vinv06_u:4803": " kvāthayitvāśvamūtreṇa tato bhaktam apācayet*",
    "K01vinv06_u:4804": " abhojayaṃ ṛṣiṃ ta .. + + + + + + + 130",
    "K01vinv06_u:4805": " + + + + + + + + narakapakvavāṃś ciram*",
    "K01vinv06_u:4806": " saṃghāte raurave + + tapane 'tha pratāpane / 131",
    "K01vinv06_u:4807": " narakāt pracyutaś cāhaṃ labdhvā vai mānuṣaṃ bhavam*",
    "K01vinv06_u:4808": " glānakaḥ paravaśyaś ca duḥkhī kālaṃ karomy aham* 132",
    "K01vinv06_u:4809": " pañca jātiśatāny evaṃ + + + + + + + + + + + + + + + + + + + + + + + + 133",
    "K01vinv06_u:4810": " iyaṃ me paścimā jātir labdho me mānuṣo bhavaḥ",
    "K01vinv06_u:4811": " ārādhitaḥ sārthavāhaḥ saṃbuddho 'yam anuttaraḥ 134",
    "K01vinv06_u:4812": " pravrajyā ca mayā labdhā śākyasiṃhasya śāsane",
    "K01vinv06_u:4813": " arhatvaṃ ca mayā prāptaṃ śītībhūto 'smi nirvṛtaḥ 135 + + + + + + + + + + + + + + + +",
    "K01vinv06_u:4814": " + + + + + + + + glānakaḥ parivartakaḥ 136",
    "K01vinv06_u:4815": " ity evaṃ nandikaḥ sthaviro [fol._205r1] bhikṣusaṃghāgratasthitaḥ",
    "K01vinv06_u:4816": " vyākaroti svakaṃ karma anavatapte mahāhrade // // 137",
    "K01vinv06_u:4817": " nandikasyāniruddha + + vargo daśamaḥ // //",
    "K01vinv06_u:4818": " uddānam* // + (27 akṣaras lost)",
    "K01vinv06_u:4819": " [GBM_6.1064a] piṇḍolasvāgatanandikāḥ // //",
    "K01vinv06_u:4820": " atha sthavirasthavirā bhikṣavaḥ āyuṣmantaṃ yaśasam idam avocan* vyākṛtam āyuṣmaṃ",
    "K01vinv06_u:4821": " yaśa āyuṣmatā nandikena svakā karmaplotir idānīm āyuṣmān + svakāṃ karmaplotiṃ + +",
    "K01vinv06_u:4822": " + + + + + + + + + + + + + + + karmaplotiṃ vyākaroti /",
    "K01vinv06_u:4823": " purāraṇye muni + + grāmaṃ piṇḍārtham āvrajam*",
    "K01vinv06_u:4824": " nārīkuṇapam adrākṣaṃ vyādhmātakavinīlakam* 138",
    "K01vinv06_u:4825": " yoniśaḥ pratyavekṣyāhaṃ paryaṅkena niṣaṇṇavān*",
    "K01vinv06_u:4826": " aśubhāṃ tatra bhāvayāmy ekāgraḥ susamāhitaḥ 139 + + + + + + + + + + + + + + + +",
    "K01vinv06_u:4827": " + + + bhīṣaṇaṃ śabdaṃ samādher aham utthitaḥ 140",
    "K01vinv06_u:4828": " tasyāḥ kukṣistham adrākṣaṃ purīṣam atha śoṇitaṃ /",
    "K01vinv06_u:4829": " taṃ pūtigandham aśuciṃ pragharantaṃ samantataḥ 141",
    "K01vinv06_u:4830": " āntram antraguṇā vṛkkā hṛdayaṃ klomakaṃ tathā /",
    "K01vinv06_u:4831": " khādyamānaṃ kṛmiśataiḥ punaś + + + + + 142",
    "K01vinv06_u:4832": " + + + + + + dṛṣṭvā sve śarīre nibaddhavān*",
    "K01vinv06_u:4833": " yathaivedaṃ + + + + yathaivaitad idaṃ tathā 143",
    "K01vinv06_u:4834": " tataḥ samādher vyutthāya prakrānto 'smy āśramaṃ prati /",
    "K01vinv06_u:4835": " na piṇḍāya tadācārṣaṃ bhuktavān naiva bhojanam* 144",
    "K01vinv06_u:4836": " yadā cāhaṃ punar grāmaṃ praviṣaṃ bhojanārthikaḥ",
    "K01vinv06_u:4837": " + + + + + + + + + + + tatra bhāvayam* 145",
    "K01vinv06_u:4838": " sarvam idaṃ rūpagataṃ ya + + kuṇapaṃ tathā /",
    "K01vinv06_u:4839": " antaḥ pūrṇam amedhyasya sarvam eva jugupsitam* 146",
    "K01vinv06_u:4840": " evaṃ bhāvayato 'bhīkṣṇaṃ prāpta me vītarāgatā /",
    "K01vinv06_u:4841": " brāhmān vihārāṃś catvāra apramāṇāḥ subhāvitāḥ 147 {brāhmā vihārāś}",
    "K01vinv06_u:4842": " ta + + + + + + + brahmalokaparāyaṇaḥ",
    "K01vinv06_u:4843": " brahmalokād ahaṃ cyutvā jāto vārāṇasīpure // 148",
    "K01vinv06_u:4844": " jāto 'graśreṣṭhinaḥ śrīmāṃ ahaṃ tatraikaputrakaḥ",
    "K01vinv06_u:4845": " priyo manāpaḥ sarveṣāṃ niṣṭhāprāptaś ca sampadām* 149",
    "K01vinv06_u:4846": " divā samparicaryāhaṃ rātrau śayyām akalpayam*",
    "K01vinv06_u:4847": " laghv eva tata utthāya tatrāpaśyaṃ bahūḥ striyaḥ 150",
    "K01vinv06_u:4848": " kṛtvā mrdaṅgāṃ śirasi bherīpaṇavavallarīḥ",
    "K01vinv06_u:4849": " + + + pralapantīs tāḥ suptā vikṣiptabāhavaḥ 151",
    "K01vinv06_u:4850": " tato me purvako hetur udapādi mahārthikaḥ",
    "K01vinv06_u:4851": " śmaśānasaṃjñāśubhatā āsīd antaḥpure mama / 152",
    "K01vinv06_u:4852": " tataḥ saṃvegam āpanno visvaraṃ kṛtavān aham*",
    "K01vinv06_u:4853": " upadruto 'smi mārṣā upasṛṣṭaḥ samantataḥ 153 {māriṣā}",
    "K01vinv06_u:4854": " śayanāt tata utthāya prāsādāt + + + +",
    "K01vinv06_u:4855": " vivṛṇvanti mama dvāraṃ devatā anukampayā 154",
    "K01vinv06_u:4856": " nagarād abhiniṣkramya nadītīram upāgataḥ",
    "K01vinv06_u:4857": " apaśyaṃ pārime tīre śramaṇaṃ saṃvṛtendriyam* 155",
    "K01vinv06_u:4858": " taṃ cāhaṃ śramaṇaṃ dṛṣṭvā śabdam uccam udīrayan*",
    "K01vinv06_u:4859": " upadruto 'smi śramaṇa upasṛṣṭo 'smi mārṣa / 156 {māriṣa}",
    "K01vinv06_u:4860": " ālapta + + + + .. māṃ vācāmṛtayā tadā /",
    "K01vinv06_u:4861": " ehi kumāra nirbhītam idaṃ te nirupadrutam* 157",
    "K01vinv06_u:4862": " nadīpāram ahaṃ tīrṇa utsṛjya maṇipāduke /",
    "K01vinv06_u:4863": " upasaṃkrāntaḥ kāruṇikaṃ buddham apratipudgalam* 158",
    "K01vinv06_u:4864": " tato māṃ tṛṣitaṃ jñātvā sa śāstāpratipudgalaḥ",
    "K01vinv06_u:4865": " dharmaṃ madhuraṃ ācaṣṭe taṃ cāhaṃ pratibuddhavān* 159",
    "K01vinv06_u:4866": " yacet tato 'haṃ pravrajyāṃ dṛṣṭasatyo mahāmuniṃ",
    "K01vinv06_u:4867": " prāvrājayat kāruṇiko gautamo me 'nukampayā / 160",
    "K01vinv06_u:4868": " rātrīnivāsena tata udite 'smin divākare /",
    "K01vinv06_u:4869": " sarve mamāśravāḥ kṣīnāḥ śītībhūto 'smi nirvṛtaḥ",
    "K01vinv06_u:4870": " ity evaṃ [GBM_6.1064a] yaśāḥsthaviro bhikṣusaṃghāgrataḥ sthitaḥ /",
    "K01vinv06_u:4871": " vyākaroti svakaṃ karmaṃ anavatapte mahāhrade // // 162",
    "K01vinv06_u:4872": " yaśāḥsthavirasya varga ekādaśaḥ // //",
    "K01vinv06_u:4873": " atha sthavirasthavirā bhikṣavaḥ āyuṣmantaṃ śaivalam idam avocan* vyākṛtam āyuṣmaṃ śaivala āyuṣmatā yaśasā svakā karmaplotir idānīm āyuṣmāṃ śaivalo vyākarotu svakāṃ karmaplotiṃ /",
    "K01vinv06_u:4874": " athāyuṣmān śaivalas tasyāṃ velāyāṃ svakāṃ karmaplotiṃ vyākaroti",
    "K01vinv06_u:4875": " vārāṇasyāṃ nagaryāṃ vai nirvṛte kāśyape jine /",
    "K01vinv06_u:4876": " mahatstūpaṃ kāritavāṃ rājā ratnamayaṃ kṛkiḥ 163 *{mahāstūpaṃ}",
    "K01vinv06_u:4877": " abhūvaṃ jyeṣṭhaputro 'haṃ kṛke rājño yaśasvinaḥ",
    "K01vinv06_u:4878": " prathamaṃ ca mayā cchatraṃ jinastūpe pratiṣṭhitam* 164",
    "K01vinv06_u:4879": " tat karma kuśalaṃ kṛtvā yatra yatropapannavān*",
    "K01vinv06_u:4880": " devabhūto manuṣyaś ca kṛtapuṇyo virocitaḥ 165",
    "K01vinv06_u:4881": " bhavāmy āḍhyo mahābhogas tāsu tāsūpapattiṣu /",
    "K01vinv06_u:4882": " mahādānapatiś cāhaṃ bhavāmi dhanadhānyavān* 166",
    "K01vinv06_u:4883": " dattaṃ dānaṃ analpaṃ ca paṃca jātiśatāni me /",
    "K01vinv06_u:4884": " santarpitā yācanakāḥ śramaṇabrāhmaṇāḥ pṛthak* 167",
    "K01vinv06_u:4885": " pratyekabuddhā akhilā + + + anāsravāḥ",
    "K01vinv06_u:4886": " santarpitāḥ pañcaśatāḥ suprasannena cetasā / 168",
    "K01vinv06_u:4887": " tat karma kṛtvā kuśalam iha paścimake bhave /",
    "K01vinv06_u:4888": " āḍhye śākyakule jātamātro vācam abhāṣi yat* 169",
    "K01vinv06_u:4889": " kaccid dhanaṃ vā dhānyaṃ + + + + + + .i .. maḥ",
    "K01vinv06_u:4890": " dānaṃ yato 'haṃ dāsyāmi tarpayiṣye vanīpakān* 170",
    "K01vinv06_u:4891": " + + tṛptiṃ na gacchāmi tarpayiṣye vanīpakān*",
    "K01vinv06_u:4892": " sādhu me kṣipram ākhyātuṃ kaccid astīha vo dhanam* 171",
    "K01vinv06_u:4893": " saṃvignamanaso 'bhūvaṃs te śrutvā mama bhāṣitam*",
    "K01vinv06_u:4894": " diśo diśaṃ vidhāvanti sthāpayitvā ca + + + 172",
    "K01vinv06_u:4895": " + + + + + + + + lapanam ālapate tadā /",
    "K01vinv06_u:4896": " devo manuṣyo yakṣo + + + tvaṃ brūhi me laghu / 173",
    "K01vinv06_u:4897": " tava putro 'ham asmy amba mānuṣo 'smi na rākṣasaḥ",
    "K01vinv06_u:4898": " jātismaro dānapatir dānaṃ dātuṃ sadotsahe / 174",
    "K01vinv06_u:4899": " abhūd āttamanā mātā śrutvā tad vacanaṃ mama /",
    "K01vinv06_u:4900": " sā smāśv + + + + + + + + + + + + 175",
    "K01vinv06_u:4901": " parivāreṇa janetrī mām apoṣayat + +",
    "K01vinv06_u:4902": " + + manāpaḥ sarveṣāṃ nātṛpyaṃ darśanena me / 176",
    "K01vinv06_u:4903": " jātamātrasya me nityam abhyavardhata tat kulam*",
    "K01vinv06_u:4904": " dhanadhānyasuvarṇena dāsakarmakarair api / 177",
    "K01vinv06_u:4905": " śaivalo dārako jāto jātamātro 'bhyabhāṣata /",
    "K01vinv06_u:4906": " śaivalo + + + + + + + + + + + + + 178",
    "K01vinv06_u:4907": " + + tato 'haṃ dānāni tarpayitvā vanīpakān*",
    "K01vinv06_u:4908": " ārādhayitvā sambuddhaṃ pravrajitvānagārikām* 179",
    "K01vinv06_u:4909": " nāham ṛṇāt pravrajito nāpi cājīvikābhayāt*",
    "K01vinv06_u:4910": " ṣaḍ abhijñā mayā prāptāḥ pravrajya śraddhayā tadā / 180",
    "K01vinv06_u:4911": " .. .. .. rājabhiś cā .. .. + + + + + + +",
    "K01vinv06_u:4912": " + + + + + + + + + + + + + nasya ca / 181",
    "K01vinv06_u:4913": " ity evaṃ śaivalaḥ sthaviro bhikṣusaṃghāgratasthitaḥ",
    "K01vinv06_u:4914": " vyākaroti svakaṃ karma anavatapte mahāhrade // // 182",
    "K01vinv06_u:4915": " śaivalavargo dvādaśaḥ // //",
    "K01vinv06_u:4916": " atha sthavirasthavirā bhikṣavaḥ āyuṣmantaṃ bakkulam idam avocan* vyākṛtam āyuṣmaṃ",
    "K01vinv06_u:4917": " bakkula āyuṣmatā śaivalena svakā karmaplotir idānīm āyuṣmān api bakkulaḥ svakāṃ [fol._206r1]",
    "K01vinv06_u:4918": " karmaplotiṃ vyākarotu /",
    "K01vinv06_u:4919": " athāyuṣmān bakkulas tasyāṃ velāyāṃ svakāṃ karmaplotiṃ vyākaroti",
    "K01vinv06_u:4920": " bandhumatyāṃ rājadhānyāṃ gāndhiko 'haṃ purābhavam*",
    "K01vinv06_u:4921": " vipaśyinaḥ pravacane bhikṣusaṃghaṃ nyamantrayam* 183",
    "K01vinv06_u:4922": " dadāmi glānabhaiṣajyaṃ + + + + + + + + + + + + + + + + + + + + + + + + 184",
    "K01vinv06_u:4923": " + + [GBM_6.1065a] nimantritaḥ saṃgho na ca kaścid ayācata /",
    "K01vinv06_u:4924": " + + + śramaṇo tv eka ekām eva harītakīṃ / 185",
    "K01vinv06_u:4925": " kalpāni tv ekanavatiṃ vinipāto na me 'bhavat*",
    "K01vinv06_u:4926": " paśya bhaiṣajyadānasya vipāko 'yaṃ mahārthikaḥ 186",
    "K01vinv06_u:4927": " anubhūtaṃ + + + + + + + + + + + +",
    "K01vinv06_u:4928": " + + + + + + + + + + + + + moditam* 187",
    "K01vinv06_u:4929": " tataḥ karmāvaśeṣeṇa labdho me mānuṣo bhavaḥ",
    "K01vinv06_u:4930": " nābhijānāmy aśaikṣo hi grahituṃ rāṣṭrapiṇḍakam* 188",
    "K01vinv06_u:4931": " trirātreṇaiva tisro 'pi vidyāḥ sākṣātkṛtā mayā /",
    "K01vinv06_u:4932": " yāpayel lūhalūhena pāṃsukūlaṃ ca cīvaram* 189",
    "K01vinv06_u:4933": " asaṃkīrṇo + + + + + + + + + + + +",
    "K01vinv06_u:4934": " + + + + varṣaśatam āyur asmiṃ bhave mama / 190",
    "K01vinv06_u:4935": " na glānam abhijānāmi tāvatkālikam apy aham*",
    "K01vinv06_u:4936": " etad bhadantāḥ smarāmi parīttaṃ kuśalaṃ kṛtam*",
    "K01vinv06_u:4937": " anubhūtaṃ phalan tasya kāntam iṣṭaṃ sukhodayam* 191",
    "K01vinv06_u:4938": " ity evaṃ bakkulaḥ sthaviro bhikṣusaṃghāgratasthitaḥ",
    "K01vinv06_u:4939": " vyākaroti svakaṃ karma anavatapte mahāhrade // // 192",
    "K01vinv06_u:4940": " bakkulavargas trayodaśaḥ // //",
    "K01vinv06_u:4941": " atha sthavirasthavirā bhikṣavaḥ āyuṣmantaṃ sthaviraṃ sthaviranāmānaṃ idam avocan*",
    "K01vinv06_u:4942": " vyākṛtam āyuṣmaṃ sthavira āyuṣmatā bakkulena svakā karmaplotir idānīm āyuṣmān api",
    "K01vinv06_u:4943": " sthaviro vyākarotu svakāṃ karmaplotiṃ /",
    "K01vinv06_u:4944": " atha sthaviraḥ sthaviranāmā tasyāṃ velāyāṃ svakāṃ karmaplotiṃ vyākaroti /",
    "K01vinv06_u:4945": " carmakāro 'ham abhavaṃ pūrvam anyāsu jātiṣu /",
    "K01vinv06_u:4946": " durbhikṣe carmakhaṇḍāni tataḥ sve + + + + + 193",
    "K01vinv06_u:4947": " + + + + + + + + āhārasyaiva kāraṇāt*",
    "K01vinv06_u:4948": " piṇḍāya śramaṇaś cānya + + + bhojanārthikaḥ 194",
    "K01vinv06_u:4949": " tasmai cittaṃ prasādyāhaṃ dattavāṃś carmamiśrikām*",
    "K01vinv06_u:4950": " śramaṇaḥ paribhujyāsau tata ākāśam utthitaḥ 195",
    "K01vinv06_u:4951": " prāmodyam upagamyāhaṃ saṃpragṛhyāñjaliṃ tataḥ .. + + + + + + + + + + + + + + .. .. / 196",
    "K01vinv06_u:4952": " prītiṃ ca labdhvā vipulāṃ akārṣaṃ praṇidhiṃ + +",
    "K01vinv06_u:4953": " sthavirair īdṛśair eva bhaven mama samāgamaḥ 197",
    "K01vinv06_u:4954": " bhikṣuṇānena yo dharmaḥ spṛṣṭaḥ kāyena nirmalaḥ",
    "K01vinv06_u:4955": " spṛśeyaṃ tam ahaṃ dharmaṃ praṇidhir me tadābhavat* 198",
    "K01vinv06_u:4956": " anupetaṃ ca varṇena gandhena ca + + + +",
    "K01vinv06_u:4957": " + + + + rasāpannaṃ dattaṃ dānaṃ tadā mayā / 199",
    "K01vinv06_u:4958": " anubhūtaṃ bahu sukhaṃ kṛtvā kuśalam + +",
    "K01vinv06_u:4959": " devabhūto manuṣyaś ca kṛtapuṇyo virocitaḥ 200",
    "K01vinv06_u:4960": " iyaṃ me paścimā jātir labdho me mānuṣo bhavaḥ",
    "K01vinv06_u:4961": " ārādhitaḥ sārthavāhaḥ saṃbuddho 'yam anuttaraḥ 201",
    "K01vinv06_u:4962": " yaś ca praṇidhir uttamā sa + + + + + + +",
    "K01vinv06_u:4963": " + + + + + + + + śītībhūto 'smi nirvṛtaḥ 202",
    "K01vinv06_u:4964": " iti tatra mahāsthaviraḥ sthaviranāmā + + + +",
    "K01vinv06_u:4965": " vyākaroti svakaṃ karma anavatapte mahāhrade // // 203",
    "K01vinv06_u:4966": " sthaviranāmā sthaviravargaś caturdaśamaḥ // //",
    "K01vinv06_u:4967": " atha sthavirasthavirā bhikṣavaḥ āyuṣmantaṃ uruvilvākāśyapam idam avocan* vyākṛtam",
    "K01vinv06_u:4968": " āyuṣman kāśyapa sthavireṇa sthaviranāmnā svakā karmaplotir idānīṃ [fol._206v1] āyuṣmanto",
    "K01vinv06_u:4969": " 'pi vyākurvantu svakāṃ karmaplotiṃ + + + vyākartum ārabdhāḥ",
    "K01vinv06_u:4970": " āsaṃs trayaḥ sārthavāhā bhrātaraḥ sahitā vayam*",
    "K01vinv06_u:4971": " dṛṣṭvā stūpaṃ kāśyapasya vibhagnaṃ śakalīkṛtam* 204",
    "K01vinv06_u:4972": " sārtha .. + + + + + [GBM_6.1065b] tatrākārṣīt punar navam*",
    "K01vinv06_u:4973": " bhrātaraḥ sahitās trīṇi cchatrāṇy āropayāmahe 205",
    "K01vinv06_u:4974": " tat karma kuśalaṃ kṛtvā ciraṃ svargeṣu moditāḥ",
    "K01vinv06_u:4975": " mānuṣyaṃ + + āgamya āḍhye jātā mahākule / 206",
    "K01vinv06_u:4976": " apaśyantaś ca sambuddhaṃ pravrajāmo 'nyatīrthikāḥ",
    "K01vinv06_u:4977": " akārṣīt prātihāryāṇi nadīṃ nairañjanāṃ prati 207",
    "K01vinv06_u:4978": " + + + + + + + .. muniṃ yācāmahe vayam*",
    "K01vinv06_u:4979": " pravrājaye kāruṇikas tato 'smān anukampayā 208",
    "K01vinv06_u:4980": " gayaśīrṣaṃ vayaṃ gatvā gautamaṃ śāsanaṃ tataḥ",
    "K01vinv06_u:4981": " ārabdhavīryair asmābhiḥ prāptaṃ nirvāṇam uttamam* 209",
    "K01vinv06_u:4982": " kṛtveha śāstuḥ satkāraṃ stūpaṃ tad abhivandya ca /",
    "K01vinv06_u:4983": " sarve vayaṃ pravrajitāḥ śītibhūtāś ca nirvṛtāḥ 210",
    "K01vinv06_u:4984": " uruvilvānadīgayākāśyapāḥ sthavirās trayaḥ",
    "K01vinv06_u:4985": " vyākurvaṃti svakaṃ karma anavatapte mahāhrade // // 211",
    "K01vinv06_u:4986": " uruvilvānadīgayākāśyapānāṃ vargaḥ paṃcadaśamaḥ // //",
    "K01vinv06_u:4987": " atha sthavirasthavirā bhikṣavaḥ āyuṣmantaṃ yaśasam idam avocan* vyākṛtam āyuṣman",
    "K01vinv06_u:4988": " + + + + + + + uruvilvānadīgayākāśyapaiḥ svakā karmaplotir idānīm āyuṣmān api yaśāḥ",
    "K01vinv06_u:4989": " svakāṃ karmaplotiṃ vyākarotu /",
    "K01vinv06_u:4990": " gāndhiko 'haṃ purābhūvaṃ gandhapaṇyeṣu kovidaḥ",
    "K01vinv06_u:4991": " kumāryaś ca striyas tatra tadā paṇyārtham āgatāḥ 212",
    "K01vinv06_u:4992": " dṛṣṭvā ca rūpadhāriṇyaḥ striyas tatrā .. + + +",
    "K01vinv06_u:4993": " + + + + + + + + rāgacittāś ca dṛṣṭavān* 213",
    "K01vinv06_u:4994": " na cotsahe vitarituṃ saṃhasaṃ saṃ .. + + +",
    "K01vinv06_u:4995": " kṛtavān pāṇisaṃsparśaṃ parastrīṣv aparīkṣakaḥ 214",
    "K01vinv06_u:4996": " tena karmavipākena narakeṣūpapannavān*",
    "K01vinv06_u:4997": " mānuṣyaṃ punar āgamya pāṇiḥ śuṣyati dakṣiṇaḥ 215",
    "K01vinv06_u:4998": " paṃca jātiśatāny + + + + + + + + +",
    "K01vinv06_u:4999": " + + + + + + pāṇiḥ saṃmlāyati viśuṣyati / 216",
    "K01vinv06_u:5000": " ārādhito + + + + prāvrajaṃ cānagārikām*",
    "K01vinv06_u:5001": " arhatvaṃ ca mayā prāptaṃ śītībhūto 'smi nirvṛtaḥ 217",
    "K01vinv06_u:5002": " etad bhadantāḥ smarāmi yan mayākuśalaṃ kṛtam*",
    "K01vinv06_u:5003": " anubhūtaṃ phalaṃ tasya na hi karma praṇaśyati 218 + + + + + + + + + + + + + + + +",
    "K01vinv06_u:5004": " + + dakṣiṇakaḥ pāṇir na yathā vāmakas tathā 219 + + + + + + + + + + + + + + + +",
    "K01vinv06_u:5005": " + + + puruṣo vāpi duḥkhāṃ vindati vedanām* 220",
    "K01vinv06_u:5006": " visarjayet pāradāram agniṃ prajvalitaṃ yathā /",
    "K01vinv06_u:5007": " sveṣu dāreṣu santuṣyed buddhimān paṇḍito naraḥ 221",
    "K01vinv06_u:5008": " paśyataḥ paradāreṣu yaḥ pumān + + + + + + + + + + + + + + + + + + + + 222",
    "K01vinv06_u:5009": " + + kṛtaṃ mayā pāpaṃ pūrvam anyāsu jātiṣu",
    "K01vinv06_u:5010": " anubhūtaṃ phalaṃ tasya analpaṃ narake ciram* 223",
    "K01vinv06_u:5011": " iyaṃ me paścimā jātiḥ prāptaṃ padam anuttaram*",
    "K01vinv06_u:5012": " mukto 'smi sarvaduḥkhebhyaḥ śītībhūto 'smi nirvṛtaḥ 224",
    "K01vinv06_u:5013": " tasmād vimukhak. .. .. .. ..ṃ .ī .. .. .i + + + + + + + + + + + + + + + + + + 225",
    "K01vinv06_u:5014": " + + + + yathā sthaviro bhikṣusaṃghāgratasthitaḥ",
    "K01vinv06_u:5015": " vyākaroti svakaṃ karma anavatapte mahāhrade // // 226",
    "K01vinv06_u:5016": " sthavirayaśaso vargaḥ ṣoḍaśaḥ // //",
    "K01vinv06_u:5017": " atha sthavirasthavirā bhikṣavaḥ āyuṣmantaṃ jyotiṣkam idam avocan* vyākṛtam āyuṣmaṃ",
    "K01vinv06_u:5018": " jyotiṣka āyuṣmatā yaśasā svakā karmaplotir idānīm āyuṣmān api jyotiṣkaḥ vyākarotu",
    "K01vinv06_u:5019": " [fol._207r1] svakāṃ karmaplotiṃ /",
    "K01vinv06_u:5020": " athāyuṣmān jyotiṣkas tasyāṃ velāyāṃ svakāṃ karmaplotiṃ vyākaroti",
    "K01vinv06_u:5021": " bandhumatyāṃ rājadhānyāṃ + + + + + + + + + + + + + + + + + + + + + + + + 227",
    "K01vinv06_u:5022": " + + + + mahīpālo nararṣabham ahaṃ tadā /",
    "K01vinv06_u:5023": " uttarottarabhaktena sagaṇaṃ tarpayāmahe / 228",
    "K01vinv06_u:5024": " traimāsyaṃ bhojito buddho + + + + + + + + + + + + + + + + + + + + + + + + 229",
    "K01vinv06_u:5025": " + + + + + sahasraṃ bhojanācchādanaṃ tathā /",
    "K01vinv06_u:5026": " ekaikasya tadā bhikṣor dānaṃ dattam analpakam* 230",
    "K01vinv06_u:5027": " hemajālapraticchannā hastinaś ca svalaṃkṛtāḥ + + + + + + + + + + + + .. .. + + /// 231 + + + + + + + + + + + + + + + +",
    "K01vinv06_u:5028": " + + + + + + + + + + + ḥ paścimaḥ kṛtaḥ 233",
    "K01vinv06_u:5029": " saṃtarpito mahārājñā ṛṣiśreṣṭho vināyakaḥ",
    "K01vinv06_u:5030": " tato 'smi cintām āpanno dṛṣṭvā āsanasaṃpadaḥ 234",
    "K01vinv06_u:5031": " syān me khādyaṃ ca bhojyaṃ ca na tv etādṛśam āsanam* + + + + + + + + + + + + + + + + 235 + + + + + + + + + + + + + + + +",
    "K01vinv06_u:5032": " + + mām abravīc chakraḥ sahāyas te bhavāmy aham* 236",
    "K01vinv06_u:5033": " tena nirmitam udyānaṃ śubhaṃ divyaṃ manoramam*",
    "K01vinv06_u:5034": " prajñaptam āsanaṃ divyaṃ divyāny ācchādanāni ca / 237",
    "K01vinv06_u:5035": " tato vipaśyī .. myā + + + + + + + + + + + + + + + + + + + + + + + + 238",
    "K01vinv06_u:5036": " + + + + + + + + + + + + svalaṃkṛtāḥ",
    "K01vinv06_u:5037": " bhikṣoś chatraṃ dhārayanti tadaikaikasya mūrdhnani / 239",
    "K01vinv06_u:5038": " tato divyena bhaktena tarpitaḥ sa vināyakaḥ",
    "K01vinv06_u:5039": " divyair ācchādito vastrair muniḥ saśrāvako + + /// 240",
    "K01vinv06_u:5040": " kṛtapuṇyo viroceyaṃ deveṣu manujeṣu ca / 241",
    "K01vinv06_u:5041": " kṛtvā maharṣeḥ satkāraṃ śrīmato vai vipaśyinaḥ 242",
    "K01vinv06_u:5042": " iyaṃ me paścimā jātir jātā rājagṛhe vayam*",
    "K01vinv06_u:5043": " biṃbisārasya + + + + + + + + + + + 243 + + + + + + + + + + + + + + + +",
    "K01vinv06_u:5044": " + + + + amātyānāṃ naigamānāṃ ca sarvaśaḥ 244",
    "K01vinv06_u:5045": " divyaiḥ kāmair ahaṃ nityam asmiṃ saṃtarpito 'bhavat*",
    "K01vinv06_u:5046": " manuṣyabhūto 'nvabhavaṃ divyān kāmān manoramān* 245",
    "K01vinv06_u:5047": " anuttaraḥ sārthavāhas tato buddho mahāmuniḥ",
    "K01vinv06_u:5048": " vināyakaḥ + + + + + + + + + + + + 246 + + + + + + + + + + + + + + + +",
    "K01vinv06_u:5049": " + + + + + saḥ prāyāṃ yenāsau bhagavān muniḥ 247",
    "K01vinv06_u:5050": " + + + + + + dyotam ulkādhāraṃ prabhākaram*",
    "K01vinv06_u:5051": " avatīrya rathāt padbhyāṃ upasaṃkrāntavān munim* 248",
    "K01vinv06_u:5052": " vanditvā śirasā pādau mudito 'haṃ mahāmuneḥ + + + + + + + + + + + + + + + + 249 + + + + + + + + + + + + + + + +",
    "K01vinv06_u:5053": " sārthavāhaṃ narādityaṃ chinnaṃ mārasya bandhanam* 250",
    "K01vinv06_u:5054": " lokasyānuttaraḥ śāstā mamāsāv anukampayā /",
    "K01vinv06_u:5055": " āryasatyāny upadiśe pratyavidhyam ahaṃ tadā / 251",
    "K01vinv06_u:5056": " ahaṃ tadā kāruṇikaṃ saṃbuddham + + + + + + + + + + + + + + + + + + + + 252",
    "K01vinv06_u:5057": " + + + + + + + + + + [fol._207v1] 'pratipudgalaḥ",
    "K01vinv06_u:5058": " ehi bhikṣo ity avad. + + + upasaṃpadā / 253",
    "K01vinv06_u:5059": " tenāpramattamanasā dṛḍhavīryasamādhinā /",
    "K01vinv06_u:5060": " śivaṃ nirvāṇam amṛtaṃ spṛṣṭaṃ sthānam anuttaram* 254",
    "K01vinv06_u:5061": " ārādhitaḥ + + + + + + + + + + + + + + + + + + + + + + + + + + + + 255",
    "K01vinv06_u:5062": " + + + + + + + rāj jātyā ca maraṇena ca /",
    "K01vinv06_u:5063": " śokai .. + + + + + + + mukto 'smi sarvataḥ 256",
    "K01vinv06_u:5064": " jyotiṣka evaṃ sthaviraḥ bhikṣusaṃghāgratasthitaḥ",
    "K01vinv06_u:5065": " vyākaroti svakaṃ karma anavatapte mahāhrade // // 257",
    "K01vinv06_u:5066": " /// idam avocan* vyākṛtam āyuṣmaṃ rāṣṭrapāla āyuṣmatā jyotiṣkeṇa svakā karmaplotir idānīm āyuṣmān api rāṣṭrapālo vyākarotu svakāṃ karmaplotiṃ",
    "K01vinv06_u:5067": " athāyuṣmān rāṣṭrapālas tasyāṃ velāyāṃ svakāṃ karmaplotiṃ vyākaroti",
    "K01vinv06_u:5068": " + + + + + + + + + + + + + vardhanaḥ",
    "K01vinv06_u:5069": " rājñaḥ kṛker ahaṃ putraḥ kanīyān abhavaṃ tadā / 258",
    "K01vinv06_u:5070": " akārayan mahatstūpaṃ śrīmataḥ kāśyapasya vai /",
    "K01vinv06_u:5071": " {mahāstūpaṃ}",
    "K01vinv06_u:5072": " tasyaiva ca pituś chatraṃ khuḍḍākam anurakṣ. + /// 259",
    "K01vinv06_u:5073": " tat karma kṛtvā kuśalaṃ yatra yatropapannavān*",
    "K01vinv06_u:5074": " devabhūto manuṣyaś ca kṛtapuṇyo virociṣam* / 261",
    "K01vinv06_u:5075": " iyaṃ me paścimā jātir jāto 'haṃ sthūlakoṣṭhake /",
    "K01vinv06_u:5076": " śreṣṭhi + + + + + + + + + + + + + + 262 + + + + + + + + + + + + + + + +",
    "K01vinv06_u:5077": " + + + + + pakṣo 'haṃ tathā janapadeṣv api / 263",
    "K01vinv06_u:5078": " prasādiko darśanīyaḥ svabhirūpaḥ susaṃsthitaḥ",
    "K01vinv06_u:5079": " mānuṣyakābhī riddhībhiḥ sarvakāmasamarpitaḥ 264",
    "K01vinv06_u:5080": " priyaṃ manāpaḥ śāstā sa + + + + + + + + + + + + + + + + + + + + + + + + 265",
    "K01vinv06_u:5081": " sarvāśayānāṃ kuśalaḥ śāstā me 'pratipudgalaḥ",
    "K01vinv06_u:5082": " pratyakṣipaṃ me pravrajyāṃ sa viditvāśayaṃ mama / 266",
    "K01vinv06_u:5083": " na buddhā ananujñātaṃ mātrā pitrā ca + + + + + + + + + + + + + + + + + + + 267",
    "K01vinv06_u:5084": " + + + + + + + + mātāpitror athābruvaṃ",
    "K01vinv06_u:5085": " tātāmbāv anujānīta pravrajiṣye 'nagārikām* 268",
    "K01vinv06_u:5086": " mātā pitā ca me śrutvā jātau .. .. .. .au .. +",
    "K01vinv06_u:5087": " + + +ṃ + + + + .. maraṇ. + + + + + 269",
    "K01vinv06_u:5088": " + + + + + + + + nānujñāsyatha māṃ yadi / 270",
    "K01vinv06_u:5089": " ṣaḍrātraṃ muktim ākāṃkṣaṃ anāhāraḥ sthito 'bhavan* .. + + + + + + + + + + + + + + + 271 + + + + + + + + + + + + + + + +",
    "K01vinv06_u:5090": " + + + + + + + + + mṛtena kariṣyatha / 272",
    "K01vinv06_u:5091": " saced abhirametāyaṃ pravrajyāyāṃ hi vaḥ sutaḥ",
    "K01vinv06_u:5092": " evaṃ drakṣyatha jīvitaṃ + + + + + + + + 273 + + + + + + + + + + + + + + + +",
    "K01vinv06_u:5093": " nānyatra mātāpitarau kānyasyānyā gatir bhavet* 274",
    "K01vinv06_u:5094": " mātā pitā ca me prāha vayasyāḥ priya + + + + + + + + + + + + + + + + + + + /// 275",
    "K01vinv06_u:5095": " mātā pitā ca me prāha sacet pravrajito bhavān*",
    "K01vinv06_u:5096": " karoti darśanaṃ bhūyo gaccha pravraja putraka : 277",
    "K01vinv06_u:5097": " sādhv ity ahaṃ + + + + + + + + + + + + + + + + + + + + + + + + + + + + /// 278",
    "K01vinv06_u:5098": " tato 'haṃ pravrajitveha vyāhāraṃ śāstṛśāsane /",
    "K01vinv06_u:5099": " sarvasaṃyojanaṃ kṣīṇam āsravā nihatā hi me 280",
    "K01vinv06_u:5100": " + + + + + + + + + + anubhūtaṃ + + + + + + + + + + + + + + + + + + 281 + + + + + + + + + + + + + + + +",
    "K01vinv06_u:5101": " + + + + + + prāptaṃ śītībhūto 'smi nirvṛtaḥ 282",
    "K01vinv06_u:5102": " prasādya mānasaṃ tasmān mahākāruṇike jine /",
    "K01vinv06_u:5103": " stūpe kuruta satkāraṃ vimokṣyatha mahābhayaṃ /// 283",
    "K01vinv06_u:5104": " rāṣṭrapālavargo 'ṣṭādaśamaḥ / // //",
    "K01vinv06_u:5105": " atha sthavirasthavirā bhikṣavaḥ āyuṣmantaṃ svātim idam avocan* vyākṛtam āyuṣman // /",
    "K01vinv06_u:5106": " āyuṣmatā rāṣṭrapālena svakā karmaplotir idānīm āyuṣmān api svātir vyākarotu svakāṃ karmaplotiṃ athāyuṣmān svātis tasyāṃ velāyāṃ svakāṃ karmaplotiṃ",
    "K01vinv06_u:5107": " ahaṃ rājagṛhe 'bhūvaṃ agraḥ śreṣṭhī mahādhanaḥ + + + + + + + + + + + + + + + + 285 + + + + + + + + + + + + + + + +",
    "K01vinv06_u:5108": " ṛṣīn abhojayan sarve hy ekaikaṃ ca kule kule / 286",
    "K01vinv06_u:5109": " yādṛśaṃ ca svayaṃ bhaktam ātmārthe pacyate sadā /",
    "K01vinv06_u:5110": " deyan tādṛśam evaiṣām ekaikasya + + + + 287 + + + + + + + + + + + + + + + +",
    "K01vinv06_u:5111": " + + + + + + + + + + + pratirūpakam* / 288",
    "K01vinv06_u:5112": " bhaktapaṃcaśataṃ yādṛk karaṇḍān mama sādhyate /",
    "K01vinv06_u:5113": " bhaktaṃ tādṛśam evāhaṃ tasya bhikṣoḥ pradattavāṃ 289",
    "K01vinv06_u:5114": " tato me tatra mātsaryam udapādi sudāruṇam* + + + + + + + + + + + + + + + + /// 290",
    "K01vinv06_u:5115": " kutaḥ punar bhikṣum imaṃ traimās. + + + + +m*",
    "K01vinv06_u:5116": " bhaviṣyaty atimātro 'yaṃ vyayaḥ paṃca śatāni me 292",
    "K01vinv06_u:5117": " yanv ahaṃ śramaṇasyāsya maraṇāya parākramam*",
    "K01vinv06_u:5118": " ku + + + + + + + + + + + + + + + 293 + + + + + + + + + + + + + + + +",
    "K01vinv06_u:5119": " bhojanena saha prādām ā .. + + + + + + 294",
    "K01vinv06_u:5120": " tasmiṃś ca bhuktamātre 'sya vyādhir dāruṇam utthitaḥ",
    "K01vinv06_u:5121": " antrāṇy āntraguṇā vṛkkā adhobhāgena nirgataḥ 295",
    "K01vinv06_u:5122": " k. + + + + + + + + + + + + + + + + + + + + + + + + + + + + + + + 296",
    "K01vinv06_u:5123": " + + + + + + [fol._208v1] śreṣṭhī avadhīd ya imaṃ muniṃ",
    "K01vinv06_u:5124": " pratyekabuddham + + śītībhūtam anāsravaṃ / 297",
    "K01vinv06_u:5125": " samantāj jñātayaḥ kruddhā avadhyāyanti māṃ tataḥ",
    "K01vinv06_u:5126": " bahv apuṇyaṃ prasūtaṃ te yad ayaṃ ghātito + + 298",
    "K01vinv06_u:5127": " + + + + + + + + prakāśito 'tyayaṃ tataḥ 299",
    "K01vinv06_u:5128": " kṣamayitvā punaḥ sarvaṃ pratideśyātyayaṃ tataḥ",
    "K01vinv06_u:5129": " sahasrārdhena bhaktena tarpayāmi sabhaktitaṃ 300",
    "K01vinv06_u:5130": " tat pāpaṃ deśayitvāhaṃ kṣamayitvā ca tān ṛṣīn* + + + + + + + + + + + + + + + + 301 + + + + + + + + + + + + + + + +",
    "K01vinv06_u:5131": " yathā muktā ime sarve tathā mucyeya bandhanāt* 302",
    "K01vinv06_u:5132": " mā daridreṣu geheṣu janma me 'bhūt kadācana :",
    "K01vinv06_u:5133": " mā bhūt kadācin mātsaryaṃ samutpadyeta cetasi / 303",
    "K01vinv06_u:5134": " pratyekabuddhaṃ hatavān + + + + + + + + + + + + + + + + + + + + + + + + 304",
    "K01vinv06_u:5135": " + + + + + + + + vedaye duḥkhavedanāṃ /",
    "K01vinv06_u:5136": " mānuṣyaṃ punar āgamya kṣipraṃ kālaṃ karomy ahaṃ / 305",
    "K01vinv06_u:5137": " mahādhano bhavāmy āḍhyo lokasatkṛtapūjitaḥ",
    "K01vinv06_u:5138": " patadbhir āṃtrai + + + + + + + + + + + 306 + + + + + + + + + + + + + + + +",
    "K01vinv06_u:5139": " + + + + + + + na rāgaḥ sarvasamuddhṛtaḥ 307",
    "K01vinv06_u:5140": " yadā cāpy anupādāya nirvāṇaṃ me bhaviṣyati /",
    "K01vinv06_u:5141": " antrāṇy antraguṇā vṛkkā caikaṃ ca nipatiṣyati / 308",
    "K01vinv06_u:5142": " ya .. + + + + + + + + + + + + + + + + + + + + + + + + + + + + + + 309",
    "K01vinv06_u:5143": " + + + + + śrāvastyāṃ svātir bhikṣur maharddhikaḥ",
    "K01vinv06_u:5144": " vyākaroti svakaṃ karma anavatapte mahāhrade // // 310",
    "K01vinv06_u:5145": " svātivarga ekonaviṃśatimaḥ // // ///",
    "K01vinv06_u:5146": " jaṅghākāśyapa svātinā bhikṣuṇā svakā karmaplotir idānīm āyuṣmān api jaṅghākāśyapo vyākarotu svakāṃ karmaplotiṃ /",
    "K01vinv06_u:5147": " athāyuṣmāñ jaṅghākāśyapaḥ tasyāṃ velāyāṃ svakāṃ karmaplotiṃ vyākaroti",
    "K01vinv06_u:5148": " + + + + + + + + + + + + + + + kaṃ /",
    "K01vinv06_u:5149": " grāmeṇa vai samastena durbhikṣe vartamānake / 311",
    "K01vinv06_u:5150": " āgato mama bhāgena tatraikaḥ śītalo + +",
    "K01vinv06_u:5151": " + + + + + bhagavāṃ śītībhūto nirāsravaḥ /// 312",
    "K01vinv06_u:5152": " evaṃ vicintayitvāham akārṣaṃ pāpakāṃ matiṃ /",
    "K01vinv06_u:5153": " kim asyāhaṃ pradāsyāmi bhikṣor bhaktam akarmaṇaḥ 314 + + + + + + + + + + + + + + + + + + + + + + + + + + + + + + + + 315 + + + + + + + + + +",
    "K01vinv06_u:5154": " saṃghāte tapane caiva duḥkhāṃ vindāmi vedanāṃ* 316",
    "K01vinv06_u:5155": " narakāt pracyutaś cāhaṃ yatra yatropapannavān*",
    "K01vinv06_u:5156": " kṛ + + + + + + + + + + + + + + + /// 317",
    "K01vinv06_u:5157": " pravrajya śraddhayā caivam āsravā nihatā mayā :",
    "K01vinv06_u:5158": " abhijñāḥ ṣaṇ mayā spṛṣṭāḥ prāptam arhatvam + + /// 319 + + + + + + + + + + + + + + + +",
    "K01vinv06_u:5159": " + + + + + + + + + + + nto bhavāmy aham* 321",
    "K01vinv06_u:5160": " jaṃghā kāśyapagotreṇa karmanāmā maharddhikaḥ",
    "K01vinv06_u:5161": " vyākaroti svakaṃ karma anavatapte mahāhrade /// 322",
    "K01vinv06_u:5162": " bhikṣavaḥ āyuṣmantaṃ cūḍapanthakam idam avocan* vyākṛtam āyuṣmaṃ cūḍapanthaka āyuṣmatā",
    "K01vinv06_u:5163": " jaṃghākāśyapena svakā karmaplotir idānīm āyuṣmān api cūḍapanthako vyākarotu svakāṃ karmaplotiṃ /",
    "K01vinv06_u:5164": " athāyuṣmān cūḍapanthakas tasyāṃ velāyāṃ svakāṃ karmaplotiṃ vyākaroti",
    "K01vinv06_u:5165": " + + sūkariko 'bhūvaṃ pūrvam anyāsu jātiṣu :",
    "K01vinv06_u:5166": " baddhvā mukhe sūkarakān nadītīram atārayam* 323",
    "K01vinv06_u:5167": " nadīmadhyam ahaṃ prāp. + + + + + + + + + + + + + + + + + + + + + + + + 324 + + + + + + + + + + + + + + + +",
    "K01vinv06_u:5168": " + + + + + sma ṛṣayo mamāgatyānukampayā : 325",
    "K01vinv06_u:5169": " te mām amocayaṃs tatra tataḥ pravrājayanti māṃ",
    "K01vinv06_u:5170": " āsaṃjñike vāva .. .. + yā .. + + + + + /// 326",
    "K01vinv06_u:5171": " ārādhitaś ca saṃbuddhaḥ prāvrajaṃ cānagārikāṃ /",
    "K01vinv06_u:5172": " saṃmohavāṃś ca dhandhagatir uddeśaṃ nādhyagām aham* 328",
    "K01vinv06_u:5173": " tṛbhir māsair bhadantaikā mayā + + + + + + + + + + + + + + + + + + + + + + 329 + + + + + + + + + + + + + + + +",
    "K01vinv06_u:5174": " sandhāvatemaṃ saṃsāraṃ dīrghaṃ kalpam analpakam* 330 {sandhāvitvemaṃ}",
    "K01vinv06_u:5175": " saṃmukhaṃ lokanāthasya vyākaroc cūḍapanthakaḥ",
    "K01vinv06_u:5176": " kṛṣṇaśuklāni karmāṇy anavatapte + + + + /// 331",
    "K01vinv06_u:5177": " idam avocan* vyākṛtam āyuṣmaṃ sarpadāsa āyuṣmatā cūḍapanthakena svakā karmaplotir idānīm āyuṣmān api vyākarotu svakāṃ karmaplotiṃ /",
    "K01vinv06_u:5178": " athāyuṣmān cūḍapanthakas tasyāṃ velāyāṃ svakāṃ karmaplotiṃ vyākaroti",
    "K01vinv06_u:5179": " + + + + + + + + + + śramaṇako 'bhavam*",
    "K01vinv06_u:5180": " bahuśrutas tṛpiṭakaś cābhūvaṃ .. + + + + 332",
    "K01vinv06_u:5181": " .. vācayāmy ahaṃ bhikṣūṃ na dharmaṃ deśayāmi ca /",
    "K01vinv06_u:5182": " jānīyur bhikṣavo mānye mā bhūvaṃ + + + + + 333 + + + + + + + + + + + + + + + + + + + + + + + + + + + + + + + + 334 + + + + + + + + + + + + +",
    "K01vinv06_u:5183": " na prakāśayase dharmaṃ na hy etat tava śobhanaṃ / 335",
    "K01vinv06_u:5184": " tato maraṇakālo .. + + + + + + + + + + + + + + + + + + + + + + + + 336 + + + + + + + + + + + + + + + +",
    "K01vinv06_u:5185": " + + + deśayitvāhaṃ mātsaryaṃ ca vinodya taṃ /",
    "K01vinv06_u:5186": " parṣatsv adeśayaṃ dharmaṃ saptarātram ahaṃ tadā /// 338",
    "K01vinv06_u:5187": " + + + + + + + + saptarātram ahaṃ tadā /",
    "K01vinv06_u:5188": " devaloke pramoditvā sarvakāmasamarpitaḥ 340",
    "K01vinv06_u:5189": " devalokāt tataś cyutvā labdho me mānuṣo bhavaḥ",
    "K01vinv06_u:5190": " śākyarājakule jāto + + + + + + + + 341 + + + + + + + + + + + + + + + +",
    "K01vinv06_u:5191": " priyo manāpaḥ sarveṣāṃ niṣṭhāprāptaś ca saṃpadān* 342",
    "K01vinv06_u:5192": " kulāt kulāc ca puruṣaḥ prāvrajad + + + +",
    "K01vinv06_u:5193": " necchāmy ahaṃ tu pravrajyāṃ kāmabhogasamarpitaḥ 343",
    "K01vinv06_u:5194": " mamaiva cānukaṃpārthaṃ saṃbuddho 'pratipudgalaḥ + + + + + + + + + + + + + + + + 344 + + + + + + + + + + + + + + + +",
    "K01vinv06_u:5195": " + + varṣāṇy ahaṃ tāvad dānaṃ dāsyāmy analpakaṃ 345",
    "K01vinv06_u:5196": " dānāni datvā saptāhaṃ varṣāṇām aham atyayāt*",
    "K01vinv06_u:5197": " tataś ca pravrajiṣyāmi varaprajña + + + + /// 346",
    "K01vinv06_u:5198": " buddhasya gauraveṇāhaṃ vacanaṃ na pratikṣipet*",
    "K01vinv06_u:5199": " saptāhena bhadantāhaṃ pravrajiṣye 'nukaṃpaka : 348",
    "K01vinv06_u:5200": " datvā ca dānaṃ saptāhaṃ + + + + + + + + + + + + + + + + + + + + + + + + 349",
    "K01vinv06_u:5201": " + + + + + + + + + + + + + uttamam*",
    "K01vinv06_u:5202": " acintayitvā janatāṃ pravrajyām abhiniṣkramet* 350",
    "K01vinv06_u:5203": " śraddhayā pravrajitvā ca yukto 'haṃ jinaśāsane /",
    "K01vinv06_u:5204": " varṣai .. + + + + + + + + + + + + + 351 + + + + + + + + + + + + + + + +",
    "K01vinv06_u:5205": " + + + + + + + + + + gacchāmi nāmṛtam* 352",
    "K01vinv06_u:5206": " tato me hrīvyapatrāpyam udapādi maharddhikam*",
    "K01vinv06_u:5207": " garhyo 'haṃ jñātisaṃghasya bhavi + + .. .. + + /// 353",
    "K01vinv06_u:5208": " + + + + gṛhītvāhaṃ paryaṅkena niṣaṇṇavān*",
    "K01vinv06_u:5209": " grīvāyāṃ sthāpitaṃ śastraṃ atha cittaṃ vyamucyata / 355",
    "K01vinv06_u:5210": " akhil. .. .. .i .o ..ṃ .. .. + + + + + + + + + + + + + + + + + + + + + + 356 + + + + + + + + + + + + + + + +",
    "K01vinv06_u:5211": " + + + + kṣeṇa mayā prāptā śāntir anuttamā : 357",
    "K01vinv06_u:5212": " yataḥ purāham abhavaṃ klīvī saddharmamatsaraḥ",
    "K01vinv06_u:5213": " phalaṃ ta .. + + + + + + + + + + + + /// 358",
    "K01vinv06_u:5214": " + + + + + + + +/ḥ sarpadāso maharddhikaḥ",
    "K01vinv06_u:5215": " vyākaroti svakaṃ karma anavatapte mahāhrade / // // 360",
    "K01vinv06_u:5216": " sarpadāsavargo ///",
    "K01vinv06_u:5217": " fol. 211r1 (GBM 6.1069b): akārṣaṃ praṇidhin tadā 403 etādṛśebhi sthavirair bhave mama",
    "K01vinv06_u:5218": " 211r2: ahaṃ / susaṃsthito mayā bhogo yatra yatropapannavān 406",
    "K01vinv06_u:5219": " 211r3: tat karma kṛtvā kuśalaṃ jāto vārāṇasīṃ pure",
    "K01vinv06_u:5220": " 211r4: jentākasya ca snānena tālavilepanena ca /",
    "K01vinv06_u:5221": " āropaṇena cchatrasya anubhūtaṃ sukhaṃ bahu 411",
    "K01vinv06_u:5222": " 211r5: .ikā samās triṃśad avarakāḥ 413 pravrajyā ca mayā labdhā",
    "K01vinv06_u:5223": " 211v6 (GBM 6.1069a): .. pr. gṛ .y. + + + .. .. .. .. y. .u t. dh. tt. ..",
    "K01vinv06_u:5224": " 211v7: svayaṃ 439 maitreṇa kāyakarmaṇā vacasā manasā tathā",
    "K01vinv06_u:5225": " 211v8: śayyāsanaṃ prajñāpaya prātihāryaṃ vidarśayaṃ / mame",
    "K01vinv06_u:5226": " 211v9: cintitam abhūd yaś cāsīt praṇidhir mama /",
    "K01vinv06_u:5227": " taṃ ṣiddham e",
    "K01vinv06_u:5228": " 211v10: saptāviṃśaḥ // //",
    "K01vinv06_u:5229": " atha sthavirasthavirā bhikṣava ayuṣmantam upasenam idam avocan* vyākṛtāyuṣman upasena āyuṣmatā dravyamallaputreṇa svakā karmaplotir idānīm āyuṣmān",
    "K01vinv06_u:5230": " 212r1 (GBM 6.1067b): svakāṃ karmaplotiṃ vyākaroti /",
    "K01vinv06_u:5231": " athāyuṣmān upasenas",
    "K01vinv06_u:5232": " 212r2: durgeṣu tatra tatra carāmy aham 448 samupasthāpaye",
    "K01vinv06_u:5233": " 212r3: tadā / ahiṃsakasyātha muneḥ śaraṃ kāye 'nupātayaṃ 451",
    "K01vinv06_u:5234": " 212r4: narakebhyas tataś cyutvā tiryagyonim upāgataḥ",
    "K01vinv06_u:5235": " 212v7 (GBM 6.1067a): prārthaya / coccaku",
    "K01vinv06_u:5236": " 212v8: kṛtapuṇyo virocitaḥ 485 anubhūtaṃ mayā rājyaṃ divyamānuṣa",
    "K01vinv06_u:5237": " 212v9: mānuṣo bhavaḥ /",
    "K01vinv06_u:5238": " ārādhitaḥ śākyasiṃhaḥ saṃbuddho 'yam anuttaraḥ 488",
    "K01vinv06_u:5239": " 212v10: 'smi nirvṛtaḥ 490 rājñāṃ kulāt pravrajito jñātir buddhasya bhadrikaḥ",
    "K01vinv06_u:5240": " 213r1 (GBM 6.1068b): āyuṣmaṃ lavaṇabhadrika āyuṣmatā bhadrikeṇa śākyarājena",
    "K01vinv06_u:5241": " 213r2: tāyinaḥ / abhūvaṃ karmakāro 'haṃ bhṛtakaḥ puruṣas tadā 492",
    "K01vinv06_u:5242": " 213r3: karmavipākena vacoduścaritena ca /",
    "K01vinv06_u:5243": " tataś cyutaḥ kālagato",
    "K01vinv06_u:5244": " 213r4: mārge vanaṣaṇḍanivāsitaḥ 497 tatrāsmi lokapradyotaṃ",
    "K01vinv06_u:5245": " 213v6 (GBM 6.1068a): cyutvā spṛṣṭavān amṛtaṃ padaṃ 523cd",
    "K01vinv06_u:5246": " 213v7: ity evaṃ madhuvāsiṣṭho bhikṣusaṃghāgrataḥ",
    "K01vinv06_u:5247": " 213v8: vipaśyinaṃ buddham adrākṣaṃ praviśantaṃ purottamam 527 dṛṣṭvā mahākāruṇikam",
    "K01vinv06_u:5248": " 213v10: na cāhaṃ dharmam aśrauṣaṃ na cainaṃ śaraṇaṃ gataḥ /",
    "K01vinv06_u:5249": " cittam eva prasādya",
    "K01vinv06_u:5250": " (fol. 218r1; MSV I 211) ṣvenodyacchamānena ghaṭamānena vyāyacchamānena sarvakleśaprahāṇād arhatvaṃ sākṣātkṛtam* /",
    "K01vinv06_u:5251": " kiṃ bhadanta bhagavatā karma kṛtam* /",
    "K01vinv06_u:5252": " bharadvājenāpi paṭhatā svādhyāyavatā trīṇi piṭakāny [GBM_6.1070a] adhītāni /",
    "K01vinv06_u:5253": " tripiṭaḥ saṃvṛtto dhārmakathiko yuktam uktapratibhānaḥ /",
    "K01vinv06_u:5254": " yāvat tenānyatamo gṛhapatir anvāvartitaḥ /",
    "K01vinv06_u:5255": " tena tam uddiśya sarvopakaraṇasaṃpanno vihāraḥ kāritaḥ /",
    "K01vinv06_u:5256": " tatas tena bhrātur vasiṣṭhasya saṃdiṣṭam* /",
    "K01vinv06_u:5257": " āgaccha ekadhye prativasāmaḥ /",
    "K01vinv06_u:5258": " sa śrutvā āgataḥ /",
    "K01vinv06_u:5259": " tatas tena gṛhapatinā dṛṣṭaḥ śānteryāpathaḥ kāyaprāsādikaś cittaprāsādikaś ca /",
    "K01vinv06_u:5260": " sa taṃ dṛṣṭvābhiprasannaḥ /",
    "K01vinv06_u:5261": " tataḥ prasādajātena praṇītenāhāreṇa saṃtarpya mahārheṇa vastrayugenācchāditaḥ /",
    "K01vinv06_u:5262": " tato bharadvājasya īrṣyā samutpannā /",
    "K01vinv06_u:5263": " aham asya sarvatra pūrvaṃgamo nāham anena kadācid vastreṇācchāditaḥ /",
    "K01vinv06_u:5264": " eṣa tv acirābhyāgata eṣa vastreṇācchādita iti sa bhrātur vasiṣṭhasya randhrānveṣī saṃvṛttaḥ /",
    "K01vinv06_u:5265": " tenāsau saṃlakṣitaś cintayati /",
    "K01vinv06_u:5266": " īrṣyāprakṛtir iyam* /",
    "K01vinv06_u:5267": " yady asmai etad vastrayugaṃ na dāsyāmi bhūyasyā mātrayā aprasādaṃ pravedayiṣyatīti /",
    "K01vinv06_u:5268": " tena tasmai dattam* /",
    "K01vinv06_u:5269": " tathāpy asau randhrānveṣaṇaparas tiṣṭhaty eva /",
    "K01vinv06_u:5270": " yāvat tasya gṛhapateḥ preṣyadārikā taṃ vihāram āgaty āgatya karma karoti sā bharadvājenocyate /",
    "K01vinv06_u:5271": " dārike ahaṃ tavaitad vastrayugam anuprayacchāmi /",
    "K01vinv06_u:5272": " tvayā mama vacanaṃ kartavyam iti /",
    "K01vinv06_u:5273": " sā kathayati /",
    "K01vinv06_u:5274": " ārya kiṃ mayā karaṇīyam* /",
    "K01vinv06_u:5275": " tvam etad vastrayugaṃ prāvṛtya gṛhe parikarma kuru /",
    "K01vinv06_u:5276": " yadi gṛhapatiḥ pṛcchet kutas tavaitad vastrayugam iti /",
    "K01vinv06_u:5277": " vaktavyaḥ ārya vasiṣṭhena me dattam iti /",
    "K01vinv06_u:5278": " yadi pṛcchet kimartham iti /",
    "K01vinv06_u:5279": " (MSV I 212) vaktavyaḥ ārya etad api praṣṭavyam* /",
    "K01vinv06_u:5280": " kimarthaṃ puruṣāḥ strīṇāṃ prayacchantīti /",
    "K01vinv06_u:5281": " tatas tayā yathāsaṃdiṣṭaṃ sarvam anuṣṭhitam* /",
    "K01vinv06_u:5282": " tatas tena gṛhapatinā vasiṣṭhasyāntike aprasādaḥ praveditaḥ /",
    "K01vinv06_u:5283": " asatkārabhīravas te mahātmānaḥ /",
    "K01vinv06_u:5284": " sa utthāya prakrāntaḥ /",
    "K01vinv06_u:5285": " kiṃ manyadhve bhikṣavaḥ /",
    "K01vinv06_u:5286": " yo 'sau bharadvājaḥ aham eva sa tena kālena tena samayena /",
    "K01vinv06_u:5287": " yan mayārhann asatkṛto 'bhyākhyānenābhyākhyātaḥ tatas tasya karmaṇo vipākena bahūni",
    "K01vinv06_u:5288": " varṣāṇi pūrvavan narakeṣu pakvaḥ yāvad etarhy apy aham abhisaṃbodhiḥ sundarikayā",
    "K01vinv06_u:5289": " pravrājikayā abhūtenābhyākhyātaḥ /",
    "K01vinv06_u:5290": " kiṃ bhadanta bhagavatā karma kṛtam* /",
    "K01vinv06_u:5291": " yasya karmaṇo vipākena caṃcāmāṇavikayābhūtenābhyākhyātaḥ /",
    "K01vinv06_u:5292": " bhagavān āha /",
    "K01vinv06_u:5293": " tathāgatenaivaitāni bhikṣavaḥ pūrvam anyāsu jātiṣu karmāṇi kṛtāni upacitāni sādhāraṇāny asādhāraṇāni ca labdhasaṃbhārāṇi /",
    "K01vinv06_u:5294": " pūrvavad yāvat phalanti khalu dehinām* /",
    "K01vinv06_u:5295": " katamāni sādhāraṇāni /",
    "K01vinv06_u:5296": " bhūtapūrvaṃ bhikṣavo vārāṇasyām anyatamo brāhmaṇo vedavedāṅgapāragaḥ pañcānāṃ māṇavakaśatānāṃ",
    "K01vinv06_u:5297": " brāhmaṇānāṃ mantrān vācayati vārāṇasīnivāsino janakāyasyātīva satkṛto gurukṛto mānitaḥ",
    "K01vinv06_u:5298": " pūjito 'rhan saṃmataḥ /",
    "K01vinv06_u:5299": " yāvad anyatamaḥ paṃcābhijña ṛṣir janapadacārikāṃ caran vārāṇasīm anuprāptaḥ /",
    "K01vinv06_u:5300": " vārāṇasīnivāsinā janakāyena dṛṣṭaḥ [fol._218v1] prāsādikaś ca /",
    "K01vinv06_u:5301": " dṛṣṭvā ca punaḥ sarvajanakāyo 'bhiprasannaḥ /",
    "K01vinv06_u:5302": " yasya yad dātavyaṃ kartavyaṃ vā pāralaukikaṃ sa tasmai anuprayacchati /",
    "K01vinv06_u:5303": " tatas tasya lābhasatkāro 'ntarhitaḥ /",
    "K01vinv06_u:5304": " tasya ṛṣer antike [GBM_6.1070b] īrṣyābhiniviṣṭabuddhir (MSV I 213)",
    "K01vinv06_u:5305": " māṇavakān āmantrayate /",
    "K01vinv06_u:5306": " māṇavakā api tu kāmabhogy eṣa iti /",
    "K01vinv06_u:5307": " te 'pi kathayanti /",
    "K01vinv06_u:5308": " evam etad upādhyāya kāmabhogy evaiṣa nāyam ṛṣir iti /",
    "K01vinv06_u:5309": " tataḥ sa rathyāvīthīcatvaraśṛṅgāṭakeṣu brāhmaṇagṛhapatikuleṣu cārocayanti /",
    "K01vinv06_u:5310": " kin tarhi /",
    "K01vinv06_u:5311": " kāmabhogīti śrutvā mahājanakāyena aprasādaḥ praveditaḥ /",
    "K01vinv06_u:5312": " asatkārabhīrur asau vārāṇasyāḥ prakrāntaḥ /",
    "K01vinv06_u:5313": " kiṃ manyadhve bhikṣavo yo 'sau brāhmaṇo 'ham sa tena kālena tena samayena /",
    "K01vinv06_u:5314": " yāni tāni paṃcamāṇavakaśatāni evaitāni paṃcabhikṣuśatāni /",
    "K01vinv06_u:5315": " yan mayābhyākhyātas tasya karmaṇo vipākena pūrvavad yāvan narakeṣu pakvaḥ /",
    "K01vinv06_u:5316": " tenaiva karmāvaśeṣeṇa etarhy apy saṃbuddhabodhiś caṃcāmāṇavikayā abhūtenābhyākhyātaḥ sārdhaṃ paṃcabhir bhikṣuśataiḥ /",
    "K01vinv06_u:5317": " idaṃ sādhāranaṃ karma /",
    "K01vinv06_u:5318": " katarad asādhāraṇam* /",
    "K01vinv06_u:5319": " bhūtapūrvaṃ bhikṣavo vārāṇasyāṃ brahmadatto nāma rājā rājyaṃ kārayati ṛddhaṃ ceti vistareṇa /",
    "K01vinv06_u:5320": " tena khalu samayena bhadrā nāma rūpājīvinī prativasati /",
    "K01vinv06_u:5321": " mṛṇālaś ca nāma dhūrtapuruṣaḥ /",
    "K01vinv06_u:5322": " tena tasyā vastrālaṃkāram anupreṣitaṃ paricāraṇāya /",
    "K01vinv06_u:5323": " sā tad vastrālaṃkāraṃ prāvṛtā /",
    "K01vinv06_u:5324": " anyatamaś ca puruṣa paṃcakārṣāpaṇaśatāny ādāya upasthitaḥ /",
    "K01vinv06_u:5325": " kathayati /",
    "K01vinv06_u:5326": " bhadre āgaccha paricārayāva iti /",
    "K01vinv06_u:5327": " sā saṃlakṣayati /",
    "K01vinv06_u:5328": " yadi gamiṣyāmi paṃca kārṣāpaṇaśatāni na lapsye /",
    "K01vinv06_u:5329": " adakṣiṇyaṃ caitat gṛhāgataṃ pratyākhyāya anyatra gamanam iti /",
    "K01vinv06_u:5330": " tayā preṣyadārikā uktā /",
    "K01vinv06_u:5331": " gaccha mṛṇālasya kathaya āryā kathayati na tāvad ahaṃ sajjā paścād āgamiṣyāmīti /",
    "K01vinv06_u:5332": " tayā (MSV I 214) tasmai gatvā ārocitam* /",
    "K01vinv06_u:5333": " so 'pi puruṣo bahukaraṇīyas tāṃ paricārya prathama eva yāme prakrāntaḥ /",
    "K01vinv06_u:5334": " sā saṃlakṣayati /",
    "K01vinv06_u:5335": " mahatī velā vartate /",
    "K01vinv06_u:5336": " śakṣyāmy ahaṃ tasyāpi cittagrāhaṃ kartum iti /",
    "K01vinv06_u:5337": " tayā punar apy asau dārikābhihitā /",
    "K01vinv06_u:5338": " gaccha mṛṇālasyārocaya /",
    "K01vinv06_u:5339": " āryā sajjā saṃvṛttā /",
    "K01vinv06_u:5340": " kathaya katarad udyānam āgacchatv iti /",
    "K01vinv06_u:5341": " tayā tasmai gatvā ārocitam* /",
    "K01vinv06_u:5342": " sa kathayati /",
    "K01vinv06_u:5343": " kṣaṇena tavāryā sajjā kṣaṇena na sajjeti /",
    "K01vinv06_u:5344": " sā dārikā tasyāḥ sāntarā /",
    "K01vinv06_u:5345": " tayā samākhyātam* /",
    "K01vinv06_u:5346": " āryaputra nāsau sajjā /",
    "K01vinv06_u:5347": " kin tarhi /",
    "K01vinv06_u:5348": " tvadīyena vastrālaṃkāreṇa anyena puruṣeṇa sārdhaṃ paricāritam iti /",
    "K01vinv06_u:5349": " tasya yat kāmarāgaparyavasthānaṃ tad vigatam* /",
    "K01vinv06_u:5350": " vyāpādaparyavasthānaṃ samutpannam* /",
    "K01vinv06_u:5351": " saṃjātāmarṣaḥ kathayati /",
    "K01vinv06_u:5352": " dārike bhadrāyā gatvā kathaya amukam udyānaṃ gaccheti /",
    "K01vinv06_u:5353": " tayā gatvā bhadrāyā ārocitam* /",
    "K01vinv06_u:5354": " sā tad udyānaṃ gatā /",
    "K01vinv06_u:5355": " mṛṇālena dhūrtakapuruṣeṇoktā /",
    "K01vinv06_u:5356": " yuktaṃ nāma tava madīyena vastrālaṃkāreṇa anyena puruṣeṇa sārdhaṃ paricaritum iti /",
    "K01vinv06_u:5357": " sā kathayati /",
    "K01vinv06_u:5358": " āryaputra asti eva mamāparādhaḥ /",
    "K01vinv06_u:5359": " kin tu nityāparādho mātṛgrāmaḥ kṣamasveti /",
    "K01vinv06_u:5360": " tatas tena saṃjātāmarṣeṇa [fol._219r1] niṣkoṣam asiṃ kṛtvā jīvitād vyaparopitā /",
    "K01vinv06_u:5361": " tatas tayā preṣyadārikayā mahān kolāhalaśabdaḥ kṛtaḥ /",
    "K01vinv06_u:5362": " āryā praghātitā āryā praghātitena śrutvā mahājanakāyaḥ pradhāvito [GBM_6.1071a] yāvat tasminn udyāne surucir nāma pratyekabuddho dhyāyati /",
    "K01vinv06_u:5363": " tato 'sau mṛṇālo",
    "K01vinv06_u:5364": " dhūrtapuruṣaḥ saṃtrasto rudhiramrakṣitam asiṃ suruceḥ pratyekabuddhasya purastāc chorayitvā tasyaiva mahājanakāyasya madhyaṃ praviṣṭaḥ /",
    "K01vinv06_u:5365": " mahājanakāyaś ca rudhiramrakṣitam asiṃ dṛṣṭvā anena pravrajitena bhadrā (MSV I 215)",
    "K01vinv06_u:5366": " jīvitād vyaparopitā /",
    "K01vinv06_u:5367": " tatas taṃ pratyekabuddhaṃ saṃjātāryāḥ kathayanti /",
    "K01vinv06_u:5368": " bhoḥ pravrajita ṛṣidhvajaṃ dhārayasi /",
    "K01vinv06_u:5369": " īdṛśaṃ nāma karoṣīti /",
    "K01vinv06_u:5370": " sa kathayati /",
    "K01vinv06_u:5371": " kiṃ kṛtam* /",
    "K01vinv06_u:5372": " te kathayanti /",
    "K01vinv06_u:5373": " bhadrayā te sārdhaṃ paricāritam* /",
    "K01vinv06_u:5374": " sā jīvitād vyaparopiteti /",
    "K01vinv06_u:5375": " sa kathayati /",
    "K01vinv06_u:5376": " śāntaṃ nāham asya karmaṇaḥ kārīti /",
    "K01vinv06_u:5377": " sa śāntavādy api tena mahājanakāyena paścādbāhugāḍhabandhanabaddho rājña upanāmitaḥ /",
    "K01vinv06_u:5378": " devānena pravrajitena bhadrayā sārdhaṃ paricaritam* /",
    "K01vinv06_u:5379": " sā jīvitād vyaparopiteti /",
    "K01vinv06_u:5380": " aparīkṣakā hi rājānaḥ /",
    "K01vinv06_u:5381": " kathayati /",
    "K01vinv06_u:5382": " yady evaṃ gacchata ghātayata /",
    "K01vinv06_u:5383": " parityakto 'yaṃ mayā pravrajita iti /",
    "K01vinv06_u:5384": " tato 'sau karavīramālāvasaktakaṇṭhaguṇo nīlāmbaravasanaiḥ puruṣair udyataśastraiḥ saṃparivārito rathyāvīthicatvaraśṛṅgāṭakeṣv anuśrāvyamāno nagarād udyānābhimukho nīyate /",
    "K01vinv06_u:5385": " tato mṛṇālasya dhūrtapuruṣasya buddhir utpannā ayaṃ tapasvī pravrajita adūṣyanapakārī abhūtenābhyākhyātaḥ /",
    "K01vinv06_u:5386": " so 'yam idānīṃ praghātyate /",
    "K01vinv06_u:5387": " na mama pratirūpaṃ syāt* /",
    "K01vinv06_u:5388": " yad aham apy upekṣeya /",
    "K01vinv06_u:5389": " iti viditvā parāvṛtya rājñaḥ sakāśam upasaṃkrāntaḥ pādayor nipatya kathayati /",
    "K01vinv06_u:5390": " deva nāyaṃ pravrajito 'sya karmaṇaḥ kārī mayaitat pāpakaṃ karma kṛtam* /",
    "K01vinv06_u:5391": " mucyatām ayaṃ pravrajita iti /",
    "K01vinv06_u:5392": " kiṃ manyadhve bhikṣavaḥ /",
    "K01vinv06_u:5393": " yo 'sau mṛṇālo nāma dhūrtaḥ ahaṃ sa tena kālena tena samayena /",
    "K01vinv06_u:5394": " yan mayā pratyekabuddho 'bhūtenābhyākhyātas tasyāhaṃ karmaṇo vipākena bahūni varṣāṇi pūrvavad yāvan narakeṣu pakvaḥ /",
    "K01vinv06_u:5395": " tena ca (MSV I 216) karmāvaśeṣeṇa caṃcāmāṇavikayā abhūtenākhyātaḥ /",
    "K01vinv06_u:5396": " idam asādhāraṇam* /",
    "K01vinv06_u:5397": " kiṃ bhadanta bhagavatā karma kṛtaṃ yasya karmaṇo vipākena vairaṃbheṣu yavān paribhuktavān",
    "K01vinv06_u:5398": " sārdhaṃ bhikṣudvayonaiḥ pañcabhir bhikṣuśatair āyuṣman* śāriputramaudgalyāyanābhyāṃ",
    "K01vinv06_u:5399": " divyā sudhā paribhukteti /",
    "K01vinv06_u:5400": " bhagavān āha /",
    "K01vinv06_u:5401": " tathāgatenaiva bhikṣavaḥ pūrvam anyāsu jātiṣu karmāṇi kṛtāni upacitāni /",
    "K01vinv06_u:5402": " pūrvavad yāvat phalanti khalu dehinām* /",
    "K01vinv06_u:5403": " yo 'śītivarṣasahasrāyuṣi prajāyāṃ vipaśyī nāma śāstā loka utpannaḥ /",
    "K01vinv06_u:5404": " pūrvavad yāvad buddho bhagavān* /",
    "K01vinv06_u:5405": " sa janapadacārikāṃ caran bandhumatīrājadhānīm anuprāptaḥ /",
    "K01vinv06_u:5406": " tasyāṃ bandhumatyām anyatamo brāhmaṇaḥ paṇcamāṇavakaśatāni brāhmaṇānāṃ mantrān vācayati /",
    "K01vinv06_u:5407": " tena vipaśyī samyaksaṃbuddhaḥ pañcaśataparivāro dṛṣṭaḥ /",
    "K01vinv06_u:5408": " sa māṇavakān [fol._219v1] āmantrayate /",
    "K01vinv06_u:5409": " nārhanti bhavanto 'mī muṇḍakāḥ śramaṇakā divyāṃ sudhām arhanti tu koṭarayavān paribhoktum iti /",
    "K01vinv06_u:5410": " tair abhyanumoditam* /",
    "K01vinv06_u:5411": " evam evaitad upādhyāya nārhanty evāmī muṇḍakāḥ śramaṇakā divyāṃ sudhāṃ [GBM_6.1071b] bhoktum arhanti tu koṭarayavān paribhoktum iti /",
    "K01vinv06_u:5412": " tatra dvau māṇavakau śuklau /",
    "K01vinv06_u:5413": " tau kathayataḥ /",
    "K01vinv06_u:5414": " upādhyāya na śobhanam uktam* /",
    "K01vinv06_u:5415": " arhanty evāmī mahātmāno divyāṃ sudhāṃ paribhoktum iti /",
    "K01vinv06_u:5416": " kiṃ manyadhve bhikṣavaḥ /",
    "K01vinv06_u:5417": " yo 'sau pañcaśataparivāro brāhmaṇaḥ aham eva sa tena kālena tena samayena /",
    "K01vinv06_u:5418": " yan mayā vipaśyinaḥ samyaksaṃbuddhasya saśrāvakasaṃghasyāntike kharaṃ (MSV I 217)",
    "K01vinv06_u:5419": " vākkarma niścāritaṃ tasya karmaṇo vipākena mayā bahūni varṣāṇi bahūni varṣaśatāni bahūni varṣasahasrāṇi bahūni varṣaśatasahasrāṇi koṭarayavāḥ paribhuktāḥ /",
    "K01vinv06_u:5420": " tenaiva karmāvaśeṣeṇaitarhy apy abhisaṃbuddhabodhinā vairambheṣu koṭarayavāḥ paribhuktāḥ sārdhaṃ bhikṣudvayonaiḥ paṃcabhikṣuśataiḥ /",
    "K01vinv06_u:5421": " yau tau dvau māṇavakau etau śāriputramaudgalyāyanau bhikṣū /",
    "K01vinv06_u:5422": " kiṃ bhadanta bhagavatā karma kṛtaṃ yasya karmaṇo vipākena duṣkaraṃ caritam iti /",
    "K01vinv06_u:5423": " bhagavān āha tathāgatenaiva tāni bhikṣavaḥ pūrvam anyāsu jātiṣu karmāṇi kṛtāni upacitāni pūrvavad yāvat phalanti khalu dehinām* /",
    "K01vinv06_u:5424": " bhūtapūrvaṃ bhikṣavo vaibhiḍiṃgyāṃ grāmanigame nandīpālo ghaṭīkāro 'bhūt* /",
    "K01vinv06_u:5425": " nandīpālasūtraṃ vistareṇa yathā madhyamāgame rājasaṃyuktanikāye {Cf. SBV II 22ff.} /",
    "K01vinv06_u:5426": " kiṃ manyadhve bhikṣavaḥ /",
    "K01vinv06_u:5427": " yo 'sāv uttaro nāmo māṇavo 'ham eva sa tena kālena tena samayena /",
    "K01vinv06_u:5428": " yan mayā pudgalo 'pavādo dattasya {MS:",
    "K01vinv06_u:5429": " pudgalo 'vabodhito na boditas tasya /",
    "K01vinv06_u:5430": " } karmaṇo vipākena bodhimūle ṣaḍvarṣaṃ duṣkaraṃ caritam* /",
    "K01vinv06_u:5431": " yan mayā bodhir abodhitābhaviṣyat* punar api mayā (MSV I 218)",
    "K01vinv06_u:5432": " parāvṛtya trīṇi kalpāsaṃkhyeyāni bodhinimittam ātmā parikhedito 'bhaviṣyat* /",
    "K01vinv06_u:5433": " kiṃ bhadanta bhagavatā karma kṛtaṃ yasya karmaṇo vipākenābhisaṃbuddhabodhir api bhagavān mandāgninā vyādhinā spṛṣṭa iti /",
    "K01vinv06_u:5434": " bhagavān āha tathāgatenaiva tāni bhikṣavaḥ pūrvam anyāsu jātiṣu karmāṇi kṛtāni upacitāni pūrvavad yāvat phalanti khalu dehinām* /",
    "K01vinv06_u:5435": " bhūtapurvaṃ bhikṣavo 'nytamasmin karvaṭake vaidyo babhūva /",
    "K01vinv06_u:5436": " tato 'nyatamasya gṛhapateḥ putraḥ glānaḥ saṃvṛttaḥ /",
    "K01vinv06_u:5437": " tenāsau vaidya āhūya pṛṣṭaḥ /",
    "K01vinv06_u:5438": " tena tasya bhaiṣajyaṃ dattam* /",
    "K01vinv06_u:5439": " sa svasthaḥ saṃvṛttaḥ /",
    "K01vinv06_u:5440": " tena gṛhapatinā tasyābhisāro na dattaḥ /",
    "K01vinv06_u:5441": " yāvat trir apy asau gṛhapatiputro glānaḥ saṃvṛttaḥ yāvat trir api tena svasthīkṛtaḥ /",
    "K01vinv06_u:5442": " na ca tena tasyābhisāro dattaḥ /",
    "K01vinv06_u:5443": " tataḥ sa vaidyas tīvreṇa paryavasthānenāmarṣitaḥ saṃlakṣayati /",
    "K01vinv06_u:5444": " asya gṛhapatiputrasya mayā yāvat trir api cikitsā kṛtā /",
    "K01vinv06_u:5445": " na cānena kiṃcid apy upakṛtam* /",
    "K01vinv06_u:5446": " idānīṃ yadi bhūyo glānyaṃ patati tādṛśam asya bhaiṣajyaṃ dadāmi yenāsyāntrāṇi khaṇḍakhaṇḍaṃ śīryante iti /",
    "K01vinv06_u:5447": " yāvad asau gṛhapatiputro daivayogāt punar glānyaṃ patitaḥ /",
    "K01vinv06_u:5448": " tena vaidyena saṃjātāmarṣeṇā tādṛśaṃ tasya bhaiṣajyaṃ dattaṃ yenāntrāṇi khaṇḍa ...",
    "K01vinv06_u:5449": " [folios 220-221 are missing in the MS]",
    "K01vinv06_u:5450": " (fol. 222r1; MSV I 220) m ādiśed anukaṃpām anupādāyeti /",
    "K01vinv06_u:5451": " bhagavān āha /",
    "K01vinv06_u:5452": " samayenāhaṃ yuṣmāka nāmnā dakṣiṇām ādiśāmi /",
    "K01vinv06_u:5453": " yadi yūyam anenaiva varṣeṇa dakṣiṇādeśanākāla upasaṃkrāmateti /",
    "K01vinv06_u:5454": " te [GBM_6.1072a] kathayanti /",
    "K01vinv06_u:5455": " jihrīmaḥ katham āgacchāma iti /",
    "K01vinv06_u:5456": " atha bhagavāṃs tasyāṃ velāyāṃ gāthāṃ bhāṣate /",
    "K01vinv06_u:5457": " alajjitavye lajjino lajjitavye alajjinaḥ /",
    "K01vinv06_u:5458": " abhaye bhayadarśino bhaye cābhayadarśinaḥ /",
    "K01vinv06_u:5459": " mithyādṛṣṭisamādānāt satvā gacchanti durgatim* //",
    "K01vinv06_u:5460": " alajjitavye 'lajjino lajjitavye ca lajjinaḥ /",
    "K01vinv06_u:5461": " abhaye 'bhayadarśino bhaye ca bhayadarśinaḥ /",
    "K01vinv06_u:5462": " samyagdṛṣṭisamādānāt satvā gacchanti sadgatim* // iti /",
    "K01vinv06_u:5463": " te kathayanti /",
    "K01vinv06_u:5464": " bhagavann adyaivāgamiṣyāma iti /",
    "K01vinv06_u:5465": " atha nāgarabindavā brāhmaṇagṛhapatayas tām eva rātriṃ śuci praṇītaṃ khādanīyabhojanīyaṃ pūrvavad yāvan nīcataram āsanaṃ gṛhītvā bhagavataḥ purastān niṣaṇṇo dharmaśravaṇāya /",
    "K01vinv06_u:5466": " tāni ca pañca pretaśatāny upasaṃkrāntāni /",
    "K01vinv06_u:5467": " tato nāgarabindavā brāhmaṇagṛhapatayaḥ pretān dṛṣṭvā niṣpalāyitum ārabdhāḥ /",
    "K01vinv06_u:5468": " bhagavatābhihitāḥ /",
    "K01vinv06_u:5469": " bhavantaḥ kimarthaṃ niṣpalāyanti /",
    "K01vinv06_u:5470": " te kathayanti /",
    "K01vinv06_u:5471": " bhagavan ete pretā āgacchanti /",
    "K01vinv06_u:5472": " bhagavān āha /",
    "K01vinv06_u:5473": " āgacchantu yuṣmākam evaite jñātayaḥ /",
    "K01vinv06_u:5474": " yadi yūyam anujānīdhve aham eṣāṃ nāmnā dakṣiṇām ādiśeyam iti /",
    "K01vinv06_u:5475": " te kathayanti /",
    "K01vinv06_u:5476": " bhagavann anujānīmahe {MS: -nīdhvam*} /",
    "K01vinv06_u:5477": " tato bhagavān pañcāṅgena svareṇa teṣāṃ nāmnā dakṣiṇām ādeṣṭuṃ pravṛttaḥ /",
    "K01vinv06_u:5478": " (MSV I 221)",
    "K01vinv06_u:5479": " ito dānād dhi yad puṇyaṃ tat pretānupagacchatu /",
    "K01vinv06_u:5480": " vyuttiṣṭhantāṃ kṣipram ime pretalokāt sudāruṇāt* // iti",
    "K01vinv06_u:5481": " tato '; bhinivṛttaṃ teṣāṃ cīvaraṃ pānabhojanam* /",
    "K01vinv06_u:5482": " śayanaṃ vāpi vividham akṣayaṃ sārvakālikam* //",
    "K01vinv06_u:5483": " tato nāgarabindavān brāhmaṇagṛhapatīn dharmyayā kathayā saṃdarśya samādāpya samuttejya saṃpraharṣyotthāyāsanāt prakrāntaḥ /",
    "K01vinv06_u:5484": " tato nāgarabindavānāṃ brāhmaṇagṛhapatīnāṃ kutūhalaśālāyāṃ saṃniṣaṇṇānāṃ saṃnipatitānām ayam evaṃrūpo 'bhūd antasamudāhāraḥ /",
    "K01vinv06_u:5485": " maheccho vata bhavantaḥ śramaṇo gautamo mahecchā vāsya śrāvakā iti /",
    "K01vinv06_u:5486": " apare kathayanti /",
    "K01vinv06_u:5487": " alpeccho bhavantaḥ śramaṇo gautamo alpecchā vāsya śrāvakā na yathā tīrthyā iti /",
    "K01vinv06_u:5488": " tena khalu samayena vairaṭṭasiṃho nāma brāhmaṇas tasyām eva parṣadi sanniṣaṇṇo 'bhūt sannipatitaḥ /",
    "K01vinv06_u:5489": " atha vairaṭṭasiṃho brāhmaṇo nāgarabindavān brāhmaṇagṛhapatīn idam avocat* /",
    "K01vinv06_u:5490": " ahaṃ bhavatāṃ pratyakṣīkariṣyāmi /",
    "K01vinv06_u:5491": " alpeccho vā śramaṇo gautamo maheccho vā alpecchā vāsya śrāvakā mahecchā veti /",
    "K01vinv06_u:5492": " atha vairaṭṭasiṃho brāhmaṇo yena bhagavāṃs tenopasaṃkrāntaḥ /",
    "K01vinv06_u:5493": " upasaṃkramya bhagavantam idam avocat* /",
    "K01vinv06_u:5494": " adhivāsayatu me bhagavān gautamo guḍakhādanikayā sārdhaṃ bhikṣusaṃgheneti /",
    "K01vinv06_u:5495": " adhivāsayati bhagavān vairaṭṭasiṃhasya tūṣṇīṃbhāvena /",
    "K01vinv06_u:5496": " atha vairaṭṭasiṃho brāhmaṇo bhagavatas tūṣṇīṃbhāvena adhivāsanaṃ viditvā bhagavato 'ntikāt prakrāntaḥ /",
    "K01vinv06_u:5497": " tatra bhagavān bhikṣūn āmantrayate [fol._222v1] sma /",
    "K01vinv06_u:5498": " avatāraprekṣiṇā bhikṣavo vairaṭṭasiṃhena (MSV I 222)",
    "K01vinv06_u:5499": " brāhmaṇena buddhapramukho bhikṣusaṃgho guḍakhādanikayā upanimantritaḥ /",
    "K01vinv06_u:5500": " tad yuṣmākaṃ yo yāvat paribhuṃkte tena tāvad grahītavyam iti /",
    "K01vinv06_u:5501": " [GBM_6.1072b] vairaṭṭasiṃhabrāhmaṇasya pañcaguḍasthālīśatāni bhavanti /",
    "K01vinv06_u:5502": " sa pratyekaṃ guḍaśālāyā guḍasthālīṃ gṛhītvā paṃcaguḍasthālīśatāny ādāya yena bhagavāṃs tenopasaṃkrāntaḥ /",
    "K01vinv06_u:5503": " upasaṃkramya bhagavantam idam avocat* /",
    "K01vinv06_u:5504": " niṣīdatu bhagavān gautamaḥ saśrāvakasaṃghaḥ /",
    "K01vinv06_u:5505": " sajjo guḍaḥ /",
    "K01vinv06_u:5506": " paribhuṃkṣva /",
    "K01vinv06_u:5507": " atha bhagavān niṣpāditapāṇipātraḥ purastād bhikṣusaṃghasya prajñapta evāsane niṣaṇṇaḥ /",
    "K01vinv06_u:5508": " tato vairaṭṭasiṃho brāhmaṇaḥ ekāṃ guḍasthālīṃ gṛhītvā cārayitum ārabdhaḥ /",
    "K01vinv06_u:5509": " yāvad bhagavatā tathādhiṣṭhitā yathā bhikṣusaṃghasya cāritā /",
    "K01vinv06_u:5510": " avaśiṣṭā pūrṇāvasthitā /",
    "K01vinv06_u:5511": " tato vairaṭṭasiṃho brāhmaṇo 'bhiprasannaḥ /",
    "K01vinv06_u:5512": " tatas tena prasādajātena sāmantakena śabdo niścāritaḥ /",
    "K01vinv06_u:5513": " alpeccho bhavantaḥ śramaṇo",
    "K01vinv06_u:5514": " gautamaḥ / alpecchāś cāsya śrāvakā iti /",
    "K01vinv06_u:5515": " tatas tena tīrthyā upanimantritāḥ /",
    "K01vinv06_u:5516": " guḍaṃ paribhuktam* /",
    "K01vinv06_u:5517": " tair amātrayā guḍo gṛhītaḥ /",
    "K01vinv06_u:5518": " kaiścit khorakāṃ pūrayitvā tato gṛhītvā ca saṃprasthitam* /",
    "K01vinv06_u:5519": " tato vairaṭṭasiṃhena brāhmaṇenābhihitāḥ /",
    "K01vinv06_u:5520": " yūyam eva mohapuruṣā mahecchāḥ /",
    "K01vinv06_u:5521": " śramaṇas tu gautamaḥ alpecchaḥ /",
    "K01vinv06_u:5522": " alpecchā vāsya śrāvakāḥ /",
    "K01vinv06_u:5523": " ity uktvā sa bhūyasyā mātrayā bhagavaty abhiprasanno yena bhagavāṃs tenopasaṃkrāntaḥ /",
    "K01vinv06_u:5524": " upasaṃkramya bhagavatā sārdhaṃ saṃmodanīṃ saṃraṃjanīṃ vividhāṃ kathāṃ vyatisāryaikānte nyaṣīdat* /",
    "K01vinv06_u:5525": " atha vairaṭṭasiṃho brāhmaṇo yena bhagavāṃs tenāṃjaliṃ praṇamayya bhagavantam idam avocat* /",
    "K01vinv06_u:5526": " labheyāhaṃ bhadanta svākhyāte dharmavinaye (MSV I 223)",
    "K01vinv06_u:5527": " pravrajyām upasaṃpadaṃ bhikṣubhāvaṃ careyam ahaṃ bhagavato 'ntike brahmacaryam iti /",
    "K01vinv06_u:5528": " tato bhagavatā ehibhikṣukayā ābhāṣitaḥ /",
    "K01vinv06_u:5529": " ehi bhikṣo cara brahmacaryam iti /",
    "K01vinv06_u:5530": " pūrvavad yāvan nopasthito buddhamanorathena /",
    "K01vinv06_u:5531": " {MS: nopacchito;",
    "K01vinv06_u:5532": " read nepa-;",
    "K01vinv06_u:5533": " cf. nepacchitā -) Pravr-v III, fol.47r6}",
    "K01vinv06_u:5534": " tatra bhagavān bhikṣūn āmantrayate sma /",
    "K01vinv06_u:5535": " tasmād anujānāmi kālena vākalena vā glānena vāglānena vā guḍaḥ paribhoktavyaḥ /",
    "K01vinv06_u:5536": " nātra kaukṛtyaṃ karaṇīyam iti /",
    "K01vinv06_u:5537": " āyuṣmān vairaṭṭasiṃhaḥ kuṇapadaurgandhyena cittaikāgratāṃ nārāgayati /",
    "K01vinv06_u:5538": " bhagavān saṃlakṣayati /",
    "K01vinv06_u:5539": " vairaṭṭasiṃho bhikṣuś caramabhavikaḥ kimarthaṃ satyāni na paśyatīti /",
    "K01vinv06_u:5540": " saṃlakṣayati /",
    "K01vinv06_u:5541": " kuṇapadaurgandhyavihāram* /",
    "K01vinv06_u:5542": " pūrvavad yāvat* /",
    "K01vinv06_u:5543": " tatra bhagavān āyuṣmantam ānandam āmantrayate sma /",
    "K01vinv06_u:5544": " gacchānanda vairaṭṭasiṃhasya bhikṣor vihāraṃ gandhair mālyair dhūpaiś cūrṇaiḥ saṃskuru /",
    "K01vinv06_u:5545": " śayanāsanaṃ ca dhūpaya /",
    "K01vinv06_u:5546": " surabhikusumopacitaṃ ca puṣpavitānaṃ vitanv iti /",
    "K01vinv06_u:5547": " evaṃ bhadantety āyuṣmān ānando bhagavataḥ pratiśrutya yāvad asau piṇḍapātaṃ gatas tāvat tasya vihāraṃ gatvā bhagavatopadiṣṭena vidhinā sarvam anuṣṭhitavān* /",
    "K01vinv06_u:5548": " athāyuṣmān vairaṭṭasiṃhaḥ piṇḍapātam aṭitvā vihāram āgataḥ /",
    "K01vinv06_u:5549": " paśyati divyāṃ vibhūtim* /",
    "K01vinv06_u:5550": " tataḥ prītamanāḥ piṇḍapātaṃ paribhujya kṛtabhaktakṛtyo bahir vihārasya pādau prakṣālya vihāraṃ prāviśat* /",
    "K01vinv06_u:5551": " praviśya niṣaṇṇaḥ paryaṅkam ābhujya ṛjuṃ kāyaṃ praṇidhāya pratimukhāṃ smṛtim upasthāpya [fol._223r1] tasya sugandhaṃ ghrātvā cittasamādhānam utpannam* /",
    "K01vinv06_u:5552": " tatas tena sarvakleśaprahāṇād arhatvaṃ sākṣātkṛtam* /",
    "K01vinv06_u:5553": " pūrvavad yāvad abhivādyaś ca (MSV I 224) saṃvṛttaḥ /",
    "K01vinv06_u:5554": " tatra bhagavān bhikṣūn āmantrayate sma /",
    "K01vinv06_u:5555": " eṣo 'gro me [GBM_6.1073a] bhikṣavo bhikṣūṇāṃ mama śrāvakāṇāṃ śubhādhimuktānāṃ yaduta vairaṭṭasiṃho bhikṣuḥ /",
    "K01vinv06_u:5556": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv06_u:5557": " paśya bhadanta anye bhikṣavaḥ śubhayādhimuktāḥ /",
    "K01vinv06_u:5558": " āyuṣmāṃs tu vairaṭṭasiṃhaḥ śubhayādhimukta iti /",
    "K01vinv06_u:5559": " bhagavān āha /",
    "K01vinv06_u:5560": " eṣa bhikṣavaḥ paṃca janmaśatāni nirantaraṃ trayastriṃśebhyo devebhyaś cyutvā teṣv evopapannaḥ /",
    "K01vinv06_u:5561": " idānīṃ carame bhave manuṣyeṣūpapannaḥ /",
    "K01vinv06_u:5562": " kuṇapagandhaṃ ghrātvā cittaikāgratāṃ nāsāditavān* /",
    "K01vinv06_u:5563": " sugandhaṃ tu ghrātvā cittasamādhānaṃ pratilabhya śubhayādhimuktaḥ /",
    "K01vinv06_u:5564": " yady asyāyam upacāro na kṛto 'bhaviṣyad ūṣmagatam apy anena notpāditam abhaviṣyad iti /",
    "K01vinv06_u:5565": " tasmād anujānāmi yo 'py anya evaṃ śubhādhimuktas tasyāpy evaṃrūpānupūrvī kartavyā /",
    "K01vinv06_u:5566": " nātra kaukṛtyaṃ karaṇīyam* /",
    "K01vinv06_u:5567": " atha bhagavān vṛjiṣu janapadeṣu cārikāṃ caran vaiśālīm anuprāpto vaiśālyāṃ viharati markaṭahradatīre kūṭāgāraśālāyām* /",
    "K01vinv06_u:5568": " aśrauṣur vaiśālakā brāhmaṇagṛhapatayo bhagavān vṛjiṣu janapadeṣu cārikāṃ caran vaiśālīm anuprāpto vaiśālyāṃ viharati markaṭahradatīre kūṭāgāraśālāyām iti /",
    "K01vinv06_u:5569": " śrutvā ca punar ekadhye sannipatya kathayati /",
    "K01vinv06_u:5570": " bhavantaḥ śrūyate bhagavān vṛjiṣu janapadeṣu cārikāṃ caran vaiśālīm anuprāpto vaiśālyāṃ viharati markaṭahradatīre kūṭāgāraśālāyām iti /",
    "K01vinv06_u:5571": " yady asmākam ekaiko bhagavantam upanimantrya bhojayiṣyati bhagavān viprakramiṣyati /",
    "K01vinv06_u:5572": " anye 'vakāśaṃ na lapsyante /",
    "K01vinv06_u:5573": " (MSV I 225) tat kriyākāraṃ vyavasthāpayāmo yathā gaṇa eva sambhūya bhagavantaṃ bhojayati na tv ekapuruṣa iti /",
    "K01vinv06_u:5574": " te kriyākāraṃ kṛtvā vyavasthitāḥ /",
    "K01vinv06_u:5575": " tena khalu samayena vaiśālyāṃ catvāro mahāpuṇyāḥ prativasanti /",
    "K01vinv06_u:5576": " dhaniko dhanikapatnī dhanikaputro dhanikasnuṣā ca /",
    "K01vinv06_u:5577": " teṣāṃ divyamānuṣyaśrīr gṛhe prādurbhūtā /",
    "K01vinv06_u:5578": " tair asau kriyākāro na śrutaḥ /",
    "K01vinv06_u:5579": " aśrauṣīd dhaniko gṛhapatir bhagavān vṛjiṣu janapadeṣu cārikāṃ caran vaiśālīm anuprāpto vaiśālyāṃ viharati markaṭahradatīre kūṭāgāraśālāyām iti",
    "K01vinv06_u:5580": " śrutvā ca punar vaiśālyā niṣkramya yena bhagavāṃs tenopasaṃkrāntaḥ /",
    "K01vinv06_u:5581": " pūrvavad yāvat saṃpraharṣya tūṣṇīm* /",
    "K01vinv06_u:5582": " atha dhaniko gṛhapatir utthāyāsanād ekāṃsam uttarāsaṃgaṃ kṛtvā yena bhagavāṃs tenāṃjaliṃ praṇamayya bhagavantam idam avocat* /",
    "K01vinv06_u:5583": " adhivāsayatu bhagavān me śvo 'ntargṛhe bhaktena sārdhaṃ bhikṣusaṃgheneti /",
    "K01vinv06_u:5584": " adhivāsayati bhagavān dhanikasya gṛhe tūṣṇīṃbhāvena /",
    "K01vinv06_u:5585": " atha dhaniko gṛhapatir bhagavatas tūṣṇīṃbhāvenādhivāsanāṃ viditvā bhagavataḥ pādau śirasā vanditvā bhagavato 'ntikāt prakrāntaḥ /",
    "K01vinv06_u:5586": " atha vaiśālakā brāhmaṇagṛhapatayo yena bhagavāṃs tenopasaṃkrāntāḥ /",
    "K01vinv06_u:5587": " pūrvavad yāvad adhivāsayatu asmākaṃ bhagavān śvo 'ntargṛhe bhaktena sārdhaṃ bhikṣusaṃgheneti /",
    "K01vinv06_u:5588": " bhagavān āha /",
    "K01vinv06_u:5589": " nimantrito 'smi vāsiṣṭhās [fol._223v1] tatprathamataraṃ dhanikena gṛhapatineti /",
    "K01vinv06_u:5590": " te kathayanti /",
    "K01vinv06_u:5591": " bhavanto dhanikena gṛhapatinā gaṇasya kriyākāro 'tikrānta ity apare kathayanti /",
    "K01vinv06_u:5592": " (MSV I 226) kim asau vyatikramiṣyati /",
    "K01vinv06_u:5593": " na tena kriyākāraḥ śrutaḥ /",
    "K01vinv06_u:5594": " [GBM_6.1073b] puruṣaḥ śvo bhojayatu /",
    "K01vinv06_u:5595": " vayaṃ paraśvo bhojayiṣyāma iti /",
    "K01vinv06_u:5596": " athāyuṣmān ānandaḥ kālyam evotthāya pātracīvaram ādāya yena dhanikasya gṛhapater niveśanaṃ tenopasaṃkrāntaḥ /",
    "K01vinv06_u:5597": " upasaṃkramya pūrveṇa nagaradvāreṇa praviṣṭaḥ /",
    "K01vinv06_u:5598": " yāvat paśyati nāsanaprajñaptiṃ na bhaktaṃ sajjīkṛtam* /",
    "K01vinv06_u:5599": " tato dhanikaṃ gṛhapatim idam avocat* /",
    "K01vinv06_u:5600": " gṛhapate tvaṃ buddhapramukhaṃ bhikṣusaṃgham upanimantryālpotsukaḥ sthita iti /",
    "K01vinv06_u:5601": " sa kathayati /",
    "K01vinv06_u:5602": " kim āryānandaiva kathayasi gṛhapate nāsanaprajñaptiṃ paśyāmi nāpy āhāraṃ sajjīkṛtam* /",
    "K01vinv06_u:5603": " ārya katareṇa tvaṃ dvāreṇa praviṣṭaḥ /",
    "K01vinv06_u:5604": " gṛhapate pūrveṇa nagaradvāreṇa /",
    "K01vinv06_u:5605": " ārya dakṣiṇena praviśa /",
    "K01vinv06_u:5606": " sa dakṣiṇena praviṣṭo yāvat paśyati divyām āsanaprajñaptiṃ kṛtāṃ divyaṃ cāhāram upanvāhṛtam* /",
    "K01vinv06_u:5607": " dṛṣṭvā ca punaḥ paraṃ vismayam āpannaḥ /",
    "K01vinv06_u:5608": " atha dhaniko gṛhapatir bhagavato dūtena kālam ārocayati /",
    "K01vinv06_u:5609": " samayo bhadanta sajjaṃ bhaktam* /",
    "K01vinv06_u:5610": " apīdānīṃ pūrvavad bhagavantaṃ bhuktavantaṃ viditvā dhautahastam apanītapātraṃ nīcataram āsanaṃ gṛhītvā bhagavataḥ purastān niṣaṇṇo dharmaśravaṇāya",
    "K01vinv06_u:5611": " atha dhanikapatnī utthāyāsanād yena bhagavāṃs tenāṃjaliṃ praṇamayya bhagavantam idam avocat* /",
    "K01vinv06_u:5612": " adhivāsayatu me bhagavān śvo 'ntargṛhe bhaktena sārdhaṃ bhikṣusaṃgheneti /",
    "K01vinv06_u:5613": " adhivāsayati bhagavān dhanikapatnyā tūṣṇīṃbhāvena /",
    "K01vinv06_u:5614": " adhivāsya ca dhanikasya gṛhapater dharmadeśanāṃ kṛtvotthāyāsanāt prakrāntaḥ /",
    "K01vinv06_u:5615": " dhanikapatnyāpi (MSV I 227)",
    "K01vinv06_u:5616": " bhojanaṃ sajjīkṛtam* /",
    "K01vinv06_u:5617": " athāyuṣmān ānandaḥ kālyam evotthāya pātracīvaram ādāya yena dhanikasya gṛhapater niveśanaṃ tenopasaṃkrāntaḥ /",
    "K01vinv06_u:5618": " upasaṃkramya dakṣiṇena dvāreṇa praviṣṭaḥ /",
    "K01vinv06_u:5619": " nāsanaprajñaptiṃ paśyati nāpy āhāraṃ sajjīkṛtam* /",
    "K01vinv06_u:5620": " dṛṣṭvā ca punar dhanikapatnīm idam avocat* /",
    "K01vinv06_u:5621": " gṛhapatipatni buddhapramukhaṃ bhikṣusaṃgham upanimantrya kimartham ity alpotsukā tiṣṭhasīti nāsanaprajñaptiṃ nāpy āhāraṃ sajjīkṛtam* /",
    "K01vinv06_u:5622": " ārya katareṇa tvaṃ dvāreṇa praviṣṭaḥ /",
    "K01vinv06_u:5623": " dakṣiṇena /",
    "K01vinv06_u:5624": " ārya pūrveṇa dvāreṇa praviśa /",
    "K01vinv06_u:5625": " sa pūrveṇa praviṣṭaḥ /",
    "K01vinv06_u:5626": " yāvat paśyati śobhanām āsanaprajñaptiṃ praṇītaṃ cāhāram upanvāhṛtam* /",
    "K01vinv06_u:5627": " dṛṣṭvā ca punaḥ paraṃ vismayam āpannaḥ /",
    "K01vinv06_u:5628": " tato dhanikapatnī bhagavato dūtena kālam ārocayati /",
    "K01vinv06_u:5629": " samayo bhadanta sajjaṃ bhaktaṃ yasyedānīṃ bhagavān kālaṃ manyata iti /",
    "K01vinv06_u:5630": " pūrvavad yāvad dhautahastam apanītapātraṃ nīcataram āsanaṃ gṛhītvā purastān niṣaṇṇo dharmaśravaṇāya /",
    "K01vinv06_u:5631": " atha dhanikaputraḥ utthāyāsanād ekāṃsam uttarāsaṃgaṃ kṛtvā yena bhagavāṃs tenāṃjaliṃ praṇamayya bhagavantam idam avocat* /",
    "K01vinv06_u:5632": " adhivāsayatu bhagavān śvo 'ntargṛhe bhaktena sārdhaṃ bhikṣusaṃgheneti /",
    "K01vinv06_u:5633": " adhivāsayati bhagavān dhanikaputrasya tūṣṇīṃbhāvena /",
    "K01vinv06_u:5634": " atha bhagavān dhanikapatnyā dharmadeśanāṃ kṛtvā prakrāntaḥ /",
    "K01vinv06_u:5635": " dhanikaputreṇāpi śucinā praṇītaṃ khādaniyabhojanīyaṃ samudānītam* /",
    "K01vinv06_u:5636": " athāyuṣmān ānandaḥ kālyam evotthāya [fol._224r1] pātracīvaram ādāya yena dhanikasya gṛhapater niveśanaṃ tenopasaṃkrāntaḥ /",
    "K01vinv06_u:5637": " upasaṃkramya dakṣiṇena dvāreṇa praviṣṭaḥ /",
    "K01vinv06_u:5638": " nāsanaprajñaptiṃ paśyati nāpy āhāraṃ sajjīkṛtam* /",
    "K01vinv06_u:5639": " dṛṣṭvā (MSV I 228) ca punar [GBM_6.1074a] dhanikaputram idam avocat* /",
    "K01vinv06_u:5640": " gṛhapatiputra tvaṃ buddhapramukhaṃ bhikṣusaṃgham upanimantrya kim alpotsukas tiṣṭhasīti /",
    "K01vinv06_u:5641": " sa kathayati /",
    "K01vinv06_u:5642": " ārya kim eva kathayasi /",
    "K01vinv06_u:5643": " na paśyāmy āsanaprajñaptiṃ nāpy āhāraṃ sajjīkṛtam* /",
    "K01vinv06_u:5644": " ārya katareṇa tvaṃ dvāreṇa praviṣṭaḥ /",
    "K01vinv06_u:5645": " dakṣiṇena /",
    "K01vinv06_u:5646": " ārya paścimena praviśa /",
    "K01vinv06_u:5647": " yāvad asau praviṣṭaḥ /",
    "K01vinv06_u:5648": " yāvat paśyati śobhanām āsanaprajñaptiṃ praṇītaṃ cāhāram upanvāhṛtam* /",
    "K01vinv06_u:5649": " dṛṣṭvā ca punaḥ paraṃ vismayam āpannaḥ /",
    "K01vinv06_u:5650": " tato dhanikaputro bhagavato dūtena kālam ārocayati /",
    "K01vinv06_u:5651": " samayo bhadanta sajjaṃ bhaktaṃ yasyedānīṃ bhagavān kālaṃ manyata iti pūrvavad yāvad",
    "K01vinv06_u:5652": " dhautahastam apanītapātraṃ nīcataram āsanaṃ gṛhītvā bhagavataḥ purastān niṣaṇṇo dharmaśravaṇāya /",
    "K01vinv06_u:5653": " atha dhanikasnuṣā utthāyāsanād yena bhagavāṃs tenāṃjaliṃ praṇamayya bhagavantam idam avocat* /",
    "K01vinv06_u:5654": " adhivāsayatu me bhagavān śvo 'ntargṛhe bhaktena sārdhaṃ bhikṣusaṃgheneti /",
    "K01vinv06_u:5655": " adhivāsayati bhagavān /",
    "K01vinv06_u:5656": " dhanikaputrasya dharmadeśanāṃ kṛtvā prakrāntaḥ /",
    "K01vinv06_u:5657": " atha vaiśālakā brāhmaṇagṛhapatayo yena bhagavāṃs tenopasaṃkrāntāḥ /",
    "K01vinv06_u:5658": " upasaṃkramya bhagavataḥ pādau śirasā vanditvaikānte niṣaṇṇaḥ /",
    "K01vinv06_u:5659": " ekāntaniṣaṇṇān vaiśālakān brāhmaṇagṛhapatīn dharmyayā kathayā yāvat samādāpya samuttejya saṃpraharṣya tūṣṇīm* /",
    "K01vinv06_u:5660": " atha vaiśālakā brāhmaṇagṛhapatayaḥ utthāyāsanād ekāṃsam uttarāsaṃgaṃ kṛtvā yena bhagavāṃs tenāṃjaliṃ praṇamayya bhagavantam idam avocan* /",
    "K01vinv06_u:5661": " adhivāsayatu bhagavān tv asmākaṃ śvo 'ntargṛhe bhaktena sārdhaṃ bhikṣusaṃgheneti /",
    "K01vinv06_u:5662": " bhagavān āha /",
    "K01vinv06_u:5663": " nimintrito 'smi vāsiṣṭhās tatprathamataraṃ dhanikasnuṣayeti /",
    "K01vinv06_u:5664": " tato vaiśālikā (MSV I 229)",
    "K01vinv06_u:5665": " brāhmaṇagṛhapatayaḥ kṣubdhāḥ kathayanti /",
    "K01vinv06_u:5666": " bhavantaḥ kiṃ dhanikasyaikasya dhanam asti yena buddhapramukhaṃ bhikṣusaṃghaṃ pratidinaṃ bhojayati vayam avakāśaṃ na labhāmahe /",
    "K01vinv06_u:5667": " katham atra pratipattavyam iti /",
    "K01vinv06_u:5668": " apare kathayanti /",
    "K01vinv06_u:5669": " yadā buddhapramukho bhikṣusaṃgho bhuktvā prakrāmati tadāsya gṛhād ekaikāṃ śilām udveṣṭayāma iti /",
    "K01vinv06_u:5670": " athāyuṣmān ānandaḥ kālyam evotthāya pātracīvaram ādāya yena gṛhapater niveśanaṃ tenopasaṃkrāntaḥ /",
    "K01vinv06_u:5671": " upasaṃkramya paścimena dvāreṇa praviṣṭaḥ /",
    "K01vinv06_u:5672": " paśyati nāsanaprajñaptiṃ nāpy āhāraṃ upanvāhṛtam* /",
    "K01vinv06_u:5673": " dṛṣṭvā ca punar dhanikasnuṣām idam avocat* /",
    "K01vinv06_u:5674": " dhanikasnuṣe buddhapramukhaṃ bhikṣusaṃgham upanimantrya kim tvam alpotsukā tiṣṭhasīti /",
    "K01vinv06_u:5675": " sā kathayati /",
    "K01vinv06_u:5676": " maiva kathayasi /",
    "K01vinv06_u:5677": " na paśyāmy āsanaprajñaptiṃ nāpy āhāraṃ sajjīkṛtam* /",
    "K01vinv06_u:5678": " ārya katareṇa tvaṃ dvāreṇa praviṣṭaḥ /",
    "K01vinv06_u:5679": " paścimena /",
    "K01vinv06_u:5680": " ārya uttareṇa praviśa /",
    "K01vinv06_u:5681": " sa uttareṇa dvāreṇa praviṣṭaḥ /",
    "K01vinv06_u:5682": " yāvat paśyati divyām āsanaprajñaptiṃ kṛtāṃ divyaṃ cāhāram upanvāhṛtam* /",
    "K01vinv06_u:5683": " dṛṣṭvā ca punaḥ paraṃ vismayam āpannaḥ /",
    "K01vinv06_u:5684": " tato dhanikasnuṣā bhagavato dūtena kālam ārocayati /",
    "K01vinv06_u:5685": " [fol._224v1] samayo bhadanta sajjaṃ bhaktam* /",
    "K01vinv06_u:5686": " yasyedānīṃ pūrvavad yāvad purastād bhikṣusaṃghaya prajñapta evāsane niṣaṇṇaḥ /",
    "K01vinv06_u:5687": " atha vaiśālakā brāhmaṇagṛhapatayaḥ sarve saṃbhūya dhanikasya gṛhadvāre sthitāḥ /",
    "K01vinv06_u:5688": " [GBM_6.1074b] dhanikaṃ gṛhapatim idam avocan* /",
    "K01vinv06_u:5689": " gṛhapate vaiśālako gaṇaḥ kṣuṇṇo dvāre tiṣṭhati /",
    "K01vinv06_u:5690": " gaccha kṣamayainam* /",
    "K01vinv06_u:5691": " mā te anarthaṃ kariṣyatīti /",
    "K01vinv06_u:5692": " (MSV I 230) sa nirgatya kṣamāyitum ārabdhaḥ /",
    "K01vinv06_u:5693": " te kathayanti /",
    "K01vinv06_u:5694": " gṛhapate kiṃ tavaivaikasya dhanam asti yena tvaṃ pratidivasaṃ buddhapramukhaṃ bhikṣusaṃghaṃ bhojayasi vayam avakāśaṃ na labhāmahe iti /",
    "K01vinv06_u:5695": " sa kathayati /",
    "K01vinv06_u:5696": " bhavanto na mayā gaṇasya kriyākāraḥ śrutaḥ /",
    "K01vinv06_u:5697": " tad arhati gaṇaḥ kṣantum iti /",
    "K01vinv06_u:5698": " apare kathayanti /",
    "K01vinv06_u:5699": " bhavantaḥ pradhānapuruṣo 'yaṃ kṣamyatām asyeti /",
    "K01vinv06_u:5700": " taiḥ kṣāntam* /",
    "K01vinv06_u:5701": " sa kathayati /",
    "K01vinv06_u:5702": " yady evaṃ praviśata /",
    "K01vinv06_u:5703": " te gṛhaṃ praviṣṭāḥ /",
    "K01vinv06_u:5704": " paśyanti śobhanām āsanaprajñaptiṃ kṛtāṃ praṇītaṃ cāhāraṃ samanvāhṛtam* /",
    "K01vinv06_u:5705": " dṛṣṭvā ca punaḥ paraṃ vismayam āpannāḥ kathayanti /",
    "K01vinv06_u:5706": " gṛhapate tvam evaiko 'rhasi buddhapramukhaṃ bhikṣusaṃghaṃ bhojayituṃ na vayam iti /",
    "K01vinv06_u:5707": " sa teṣāṃ ratnān anuprayacchati /",
    "K01vinv06_u:5708": " te na pratigṛhṇanti /",
    "K01vinv06_u:5709": " bhagavatābhihitāḥ /",
    "K01vinv06_u:5710": " pratigṛhṇīdhvaṃ durlabhāny etāni ratnānīti /",
    "K01vinv06_u:5711": " tair gṛhītāni /",
    "K01vinv06_u:5712": " yena ca yādṛśaṃ gṛhītaṃ tasya tādṛśam eva varṇāvabhāsaḥ saṃvṛttaḥ /",
    "K01vinv06_u:5713": " tato dhanikasnuṣā sukhaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena",
    "K01vinv06_u:5714": " khādanīyabhojanīyena pūrvavad yāvad dhautahastam apanītapātraṃ nīcataram āsanaṃ gṛhītvā",
    "K01vinv06_u:5715": " bhagavataḥ purastān niṣaṇṇo dharmaśravaṇāya /",
    "K01vinv06_u:5716": " tato bhagavatā dhanikasya dhanikapatnyā dhanikaputrasya dhanikasnuṣāyāś cāśayānuśayaṃ dhātuṃ prakṛtiṃ ca viditvā caturāryasatyasaṃprativedhikī dharmadeśanā kṛtā /",
    "K01vinv06_u:5717": " yāṃ śrutvā dhanikena dhanikapatnyā dhanikaputreṇa dhanikasnuṣayā ca viṃśatiśikharaṃ samudgataṃ satkāyadṛṣṭiśailaṃ jñānavajreṇa bhitvā srotaāpattiphalaṃ sākṣātkṛtam* /",
    "K01vinv06_u:5718": " (MSV I 231) te dṛṣṭasatyās trir udānam udānayanti pūrvavad yāvat* /",
    "K01vinv06_u:5719": " abhikrāntā vayaṃ bhagavantaṃ śaraṇaṃ gacchāmo dharmaṃ ca bhikṣusaṃghaṃ ca /",
    "K01vinv06_u:5720": " upāsakāṃś cāsmān dhārayantu yāvajjīvaṃ prāṇopetaṃ śaraṇagatam abhiprasannāḥ /",
    "K01vinv06_u:5721": " atha bhagavān dhanikaṃ dhanikapatnīṃ dhanikaputraṃ dhanikasnuṣāṃ ca dharmyayā kathayā saṃdarśya samādāpya samuttejya saṃpraharṣyotthāyāsanāt prakrāntaḥ /",
    "K01vinv06_u:5722": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv06_u:5723": " kiṃ bhadanta dhanikena dhanikapatnyā dhanikaputreṇa dhanikasnuṣayā ca karma kṛtaṃ",
    "K01vinv06_u:5724": " yasya karmaṇo vipākena āḍhye mahādhane mahābhoge kule jātā divyamānuṣīṃ ca śriyaṃ pratyanubhavanti /",
    "K01vinv06_u:5725": " bhagavataś cāntike satyadarśanaṃ kṛtam iti /",
    "K01vinv06_u:5726": " bhagavān āha /",
    "K01vinv06_u:5727": " ebhir eva bhikṣavaḥ karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāny avaśyaṃbhāvīni /",
    "K01vinv06_u:5728": " pūrvavad yāvat phalanti khalu dehinām* /",
    "K01vinv06_u:5729": " bhūtapurvaṃ bhikṣavo vārāṇasyām anyatamo mālākāraḥ (fol. 225r1 = GBM 6.1059; MSV,Wi 108)",
    "K01vinv06_u:5730": " prativasati tena sadṛśāt kulāt kalataram ānītaṃ sa tayā sārdhaṃ krīḍati ramate paricārayati /",
    "K01vinv06_u:5731": " tasya krīḍato ramamāṇasya paricārayataḥ putro jātaḥ tenāpy asau sadṛśāt kulāt pariṇītaḥ",
    "K01vinv06_u:5732": " so [GBM_6.1075a] 'pareṇa samayena daridraḥ saṃvṛttaḥ paramadaridras tena saputrakalatrasnuṣeṇa /",
    "K01vinv06_u:5733": " mahatā yatnenaikaḥ paṭaḥ saṃpāditas tatas taṃ prāvṛtya mālākāro rājñe puṣpāṇy upanāmayati /",
    "K01vinv06_u:5734": " tam eva prāvṛtya mālākārapatnī antaḥpurāyopanayati mālākāraputro 'pi tam eva prāvṛtya kumārāṇāṃ upanayati /",
    "K01vinv06_u:5735": " mālākārasnuṣāpi tam eva prāvṛtya rājñaḥ snuṣāṇāṃ puṣpāṇy upanayati /",
    "K01vinv06_u:5736": " asati buddhānām utpāde pratyekabuddhā loka utpadyante hīnadīnānukampakāḥ prāntaśayanāsanabhaktā ekadakṣiṇīyā lokasya /",
    "K01vinv06_u:5737": " yāvad anyatamaḥ pratyekabuddho janapadacārikāṃ caraṃ sūryasyāstaṃgamanakālasamaye vārāṇasīm anuprāptaḥ /",
    "K01vinv06_u:5738": " tasya ca mālākārasya [MSV,",
    "K01vinv06_u:5739": " Wi_109] nagarasaṃpraveśe gṛhaṃ tasya ca vāṭikāyāṃ rātriṃ vāsam upagatas tejodhātuṃ",
    "K01vinv06_u:5740": " samāpannaḥ tatas tena mālākāreṇa dṛṣṭo 'gniskandha iva jvalaṃ tena prasādajātena",
    "K01vinv06_u:5741": " patnyāḥ samākhyātaṃ sābhiprasannā tayā putrasya so 'bhiprasannas tenāpi snuṣāyā ākhyātaṃ",
    "K01vinv06_u:5742": " sābhiprasannā tatas te saṃjalpaṃ kartum ārabdhāḥ alam asmākaṃ śvo bhaktena ayaṃ pravrajitaḥ",
    "K01vinv06_u:5743": " śāntātmā saṃbhūyainaṃ bhojayāma iti /",
    "K01vinv06_u:5744": " tataḥ prabhātāyāṃ rajanyāṃ tair asau piṇḍakena pratipāditaḥ mālākāraḥ kathayati bhadre",
    "K01vinv06_u:5745": " yo mama paṭapratyaṃśas tam asmai pravrajitāya pratipādayāmi .. sā kathayaty āryaputra",
    "K01vinv06_u:5746": " mayā dattaḥ putraḥ kathayati mayā dattaḥ snuṣā kathayati mayāpi datta iti /",
    "K01vinv06_u:5747": " tatas tair asau saṃbhūya paṭenācchāditaḥ kāyikī teṣāṃ mahātmanāṃ dharmadeśanā na vācikī /",
    "K01vinv06_u:5748": " tataḥ sa mahātmā teṣām anukampayā uparivihāyasam abhyudgamya jvalanatapanavarṣaṇavidyotanaprātihāryāṇi",
    "K01vinv06_u:5749": " kartum ārabdhaḥ āśu pṛthagjanasya riddhir āvarjanakarī te śastranikṛttā {mūlanikṛttā}",
    "K01vinv06_u:5750": " iva drumāḥ pādayor nipatya praṇidhānaṃ kartum ārabdhāḥ yad asmābhir evaṃvidhe sadbhūtadakṣiṇīye",
    "K01vinv06_u:5751": " kāraḥ kṛto 'nena vayaṃ kuśalamūlenāḍhye mahādhane mahābhoge kule jāyema divyamānuṣī",
    "K01vinv06_u:5752": " asmākaṃ gṛhe śrīḥ prādurbhaved evaṃvidhānāṃ ca dharmāṇāṃ lābhinaḥ syāma /",
    "K01vinv06_u:5753": " prativiśiṣṭataraṃ cātaḥ śāstāram ārāgayemo mā virāgayema iti /",
    "K01vinv06_u:5754": " tataḥ pratyekabuddhas teṣāṃ anukampayā riddhiṃ kṛtvā rājakulasyopariṣṭhāt saṃprasthitaḥ /",
    "K01vinv06_u:5755": " tasya gacchato chāyā [MSV,",
    "K01vinv06_u:5756": " Wi_110] rājña upari patitā sa ūrdhvamukho nirīkṣitum ārabdhaḥ paśyati taṃ mahātmānaṃ sa saṃlakṣayati kasyāpy anena mahātmanā dāridramūlāni samuddhṛtāni",
    "K01vinv06_u:5757": " tasya mālākārasya",
    "K01vinv06_u:5758": " yaḥ kālo rājñe puṣpāṇy upanāmayituṃ so 'tikrāntaḥ /",
    "K01vinv06_u:5759": " rājāpi puṣpāṇi pratīkṣamāṇas tiṣṭhati /",
    "K01vinv06_u:5760": " tato mālākāro rājapuruṣair āhūtaḥ sa rājñābhihitaḥ kimarthaṃ tavādya puṣpavelātikrānteti /",
    "K01vinv06_u:5761": " tena vistareṇa yathābhūtam ākhyātaṃ /",
    "K01vinv06_u:5762": " tato rājñā yathāprāvṛtenācchāditaḥ evaṃ mālākārapatnī [fol._225v1] antaḥpureṇa yathāprāvṛtenācchāditā",
    "K01vinv06_u:5763": " mālākāraputro kumārair [GBM_6.1060] mālākārasnuṣā rājavadhūbhis tasya dṛṣṭa eva dharme",
    "K01vinv06_u:5764": " dhanaḥ puṣpair abhinirvṛttaḥ adaridraḥ saṃvṛttaḥ kiṃ manyadhve bhikṣavo yo 'sau [GBM_6.1075b]",
    "K01vinv06_u:5765": " mālākāra evāsau dhanikas tena kālena tena samayena mālākārapatnī dhanikapatnī mālākāraputro",
    "K01vinv06_u:5766": " dhanikaputro mālākārasnuṣā dhanikasnuṣā yad ebhiḥ pratyekabuddhe kārān kṛtvā praṇidhānaṃ",
    "K01vinv06_u:5767": " kṛtaṃ tasya karmaṇo vipākena āḍhye mahādhane mahābhoge kule jātā divyamānuṣi śrīḥ",
    "K01vinv06_u:5768": " gṛhe prādurbhūtā mama cāntike satyāni dṛṣṭāni /",
    "K01vinv06_u:5769": " ahaṃ caibhiḥ pratyekabuddhakoṭīśatasahasrebhyaḥ prativiśiṣṭataraḥ śāstā ārāgito na",
    "K01vinv06_u:5770": " virāgita iti hi bhikṣavaḥ ekāntakṛṣṇānāṃ karmaṇāṃ pūrvavad yāvad ābhogaḥ karaṇīya",
    "K01vinv06_u:5771": " ity evaṃ vo bhikṣavaḥ śikṣitavyam*",
    "K01vinv06_u:5772": " atha vaiśālakā brāhmaṇagṛhapatayo bhūyasyā mātrayābhiprasannā utthāyāsanād yena bhagavāṃs",
    "K01vinv06_u:5773": " tenāṃjaliṃ praṇamayya bhagavantam idam avocan* adhivāsayatv asmākaṃ bhagavāṃs traimāsīṃ",
    "K01vinv06_u:5774": " cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṃghenety",
    "K01vinv06_u:5775": " adhivāsayati bhagavāṃ vaiśālakānāṃ brāhmaṇagṛhapatīnāṃ tūṣṇīṃbhāvena /",
    "K01vinv06_u:5776": " atha vaiśālakā brāhmaṇagṛhapatayo bhagavatas tūṣṇīṃbhāvenādhivāsanāṃ viditvā bhagavataḥ pādau śirasā vanditvotthāyāsanāt prakrāntaḥ /",
    "K01vinv06_u:5777": " atha vaiśālakā brāhmaṇagṛhapatayas tām eva rātriṃ śuci praṇītaṃ khādanīyabhojanīyaṃ",
    "K01vinv06_u:5778": " samudānīya pūrvavad yāvad dhautahastam apanītapātraṃ nīcataram āsanaṃ gṛhītvā bhagavataḥ",
    "K01vinv06_u:5779": " purastān niṣaṇṇā dharmaśravaṇāya /",
    "K01vinv06_u:5780": " atha bhagavān vaiśālakān brāhmaṇagṛhapatīn dharmyayā kathayā saṃdarśya samādāpya samuttejya saṃpraharṣyotthāyāsanāt prakrāntaḥ /",
    "K01vinv06_u:5781": " evaṃ dvau trayo vā divasā atikrāntaḥ vaiśālakā brāhmaṇagṛhapatayo vistīrṇaparivārāḥ sakṛcchraś ca kālo vartate /",
    "K01vinv06_u:5782": " te teṣāṃ jñātayo bhojanam iti kṛtvā pratyaham upasaṃkrāmanti tair upadrūyamāṇā bhikṣūṇāṃ",
    "K01vinv06_u:5783": " kathayanti āryāḥ sakṛcchraḥ kālo vartate 'smākaṃ jñātaya ākāṃkṣamāṇā upasaṃkrāmanti",
    "K01vinv06_u:5784": " teṣāṃ vayaṃ pratyaham anuprayacchāmo na ca śaknumo yuṣmākaṃ teṣāṃ ca saṃpādayitum*",
    "K01vinv06_u:5785": " aho vatāryakāḥ pratijāgṛyur vayam upakaraṇāni prayacchāma iti bhikṣavaḥ kathayanti /",
    "K01vinv06_u:5786": " bhagavantam avalokayāma iti /",
    "K01vinv06_u:5787": " etat prakaraṇaṃ bhikṣavo bhagavata ārocayanti /",
    "K01vinv06_u:5788": " bhagavān āha //",
    "K01vinv06_u:5789": " tasmād anujānāmi bhikṣubhiḥ pratijāgartavyam iti /",
    "K01vinv06_u:5790": " uktaṃ bhagavatā bhikṣubhir bhaktaṃ pratijāgartavyam iti /",
    "K01vinv06_u:5791": " te pratijāgartum ārabdhāḥ /",
    "K01vinv06_u:5792": " yāvad abhyavakāśe pratijāgrati peyā ca sādhyate devaś ca vṛṣṭaḥ sā ca naṣṭā /",
    "K01vinv06_u:5793": " etat prakaraṇaṃ bhikṣavo bhagavata ārocayanti /",
    "K01vinv06_u:5794": " bhagavān āha /",
    "K01vinv06_u:5795": " nābhyavakāśe sādhayitavyam* dvārakoṣṭhake prāsāde sādhayanti /",
    "K01vinv06_u:5796": " bhagavān āha /",
    "K01vinv06_u:5797": " na dvārakoṣṭhake na prāsāde /",
    "K01vinv06_u:5798": " tasmāt tarhi bhikṣavo daśemāny akalpikāni",
    "K01vinv06_u:5799": " kalpikaśālāvastūni yeṣu bhaktaṃ na pratijāgartavyaṃ katamāni daśa (MSV I 234.6)",
    "K01vinv06_u:5800": " abhyavakāśadvārakoṣṭhakaprāsādāgniśālāyantradhararājāṅganadevasthānagṛhapatikuṭibhikṣuṇīśālā /",
    "K01vinv06_u:5801": " etāni [fol._226r1] śālāvastūni yeṣu bhaktaṃ na pratijāgartavyaṃ /",
    "K01vinv06_u:5802": " pratijāgrati sātiśarā bhavanti /",
    "K01vinv06_u:5803": " uddānam* / ....",
    "K01vinv06_u:5804": " śrāvastyāṃ nidānam* /",
    "K01vinv06_u:5805": " athānyatamasya bhikṣor glānyam utpannam* /",
    "K01vinv06_u:5806": " sa vaidyasakāśam upasaṃkrāntaḥ kathayati /",
    "K01vinv06_u:5807": " bhadramukha bhaiṣajyaṃ vyapadiśa /",
    "K01vinv06_u:5808": " tena roganidānaṃ pṛṣṭvā abhihitaḥ /",
    "K01vinv06_u:5809": " ārya peyāṃ piba svastho bhaviṣyasīti /",
    "K01vinv06_u:5810": " sa kathayati /",
    "K01vinv06_u:5811": " bhadramukha bhagavatā nānujñātam* /",
    "K01vinv06_u:5812": " vaidyaḥ kathayati /",
    "K01vinv06_u:5813": " ārya kāruṇiko vaḥ śāstā sthānam etad vidyate yad anujñāsyati /",
    "K01vinv06_u:5814": " etat prakaraṇaṃ bhikṣavo bhagavata ārocayanti /",
    "K01vinv06_u:5815": " bhagavān āha /",
    "K01vinv06_u:5816": " yadi vaidyaḥ kathayati peyāṃ pibeti /",
    "K01vinv06_u:5817": " nātra kaukṛtyaṃ karaṇīyam* /",
    "K01vinv06_u:5818": " bhagavān āha /",
    "K01vinv06_u:5819": " vaidyopadeśena peyā pātavvyeti /",
    "K01vinv06_u:5820": " tasyopasthāpakena śītalā peyā dattā /",
    "K01vinv06_u:5821": " sa vaidyasakāśaṃ gatvā kathayati /",
    "K01vinv06_u:5822": " bhadramukha kiṃ tayā peyayā nāhaṃ svasthaḥ /",
    "K01vinv06_u:5823": " vaidyaḥ kathayati /",
    "K01vinv06_u:5824": " ārya kiṃ tvayā peyā na pītā /",
    "K01vinv06_u:5825": " sa kathayati /",
    "K01vinv06_u:5826": " pitā /",
    "K01vinv06_u:5827": " kim uṣṇā /",
    "K01vinv06_u:5828": " śītalaiva /",
    "K01vinv06_u:5829": " (MSV I 235) ārya na śobhanaṃ kṛtam* /",
    "K01vinv06_u:5830": " uṣṇīkṛtya pātavyā /",
    "K01vinv06_u:5831": " bhikṣavo na jānate kutra uṣṇīkartavyā /",
    "K01vinv06_u:5832": " bhagavān āha /",
    "K01vinv06_u:5833": " tasmāt tarhi bhikṣavaḥ kalpikaśālā saṃmantavyā /",
    "K01vinv06_u:5834": " bhikṣavo na jānate kīdṛg iti /",
    "K01vinv06_u:5835": " bhagavān āha /",
    "K01vinv06_u:5836": " paṃca kalpikaśālā bhavanti /",
    "K01vinv06_u:5837": " ārambhyamāṇāntikā ucchrīyamāṇāntikā goniṣādikā udbhūtavastukā saṃmatikā ca /",
    "K01vinv06_u:5838": " tatra ārambhyamāṇāntikā katamā /",
    "K01vinv06_u:5839": " tadyathā navakarmiko bhikṣur yatra prathamataḥ sthitvā saṃghasya kalpikasthānam iti kṛtvā vācayati idaṃ kalpikasthānam iti /",
    "K01vinv06_u:5840": " idam ārambhyamāṇāntikā ucyate /",
    "K01vinv06_u:5841": " tatra ucchrīyamāṇāntikā katamā /",
    "K01vinv06_u:5842": " yathāpi tan navakarmiko bhikṣuḥ śilāyām ucchrīyamāṇāyāṃ tatprathamataḥ śilāyāṃ nyasyamānāyāṃ sāmantakān bhikṣūn āmantrayate /",
    "K01vinv06_u:5843": " avadhārayantu āyuṣmantaḥ idaṃ saṃghasya kalpikasthānam* /",
    "K01vinv06_u:5844": " idam evocchrīyamāṇāntikocyate /",
    "K01vinv06_u:5845": " tatra goniṣādikā katamā /",
    "K01vinv06_u:5846": " yatra dvārāntas tad goniṣādiketi /",
    "K01vinv06_u:5847": " tatra udbhūtavastukā katamā /",
    "K01vinv06_u:5848": " prahīṇavastukā iyam ucyate /",
    "K01vinv06_u:5849": " saṃmatikā katamā /",
    "K01vinv06_u:5850": " yad dvābhyāṃ saṃmataṃ yat saṃmatiketi /",
    "K01vinv06_u:5851": " bhikṣavo na jānate kathaṃ saṃmantavyam iti /",
    "K01vinv06_u:5852": " bhagavān āha /",
    "K01vinv06_u:5853": " yat sthānam adhiṣṭhitam antaḥsīmaṃ bahirvyāmaparivāram [fol._226v1] abhimataṃ saṃghasya tat saṃmantavyam* /",
    "K01vinv06_u:5854": " evaṃ ca punaḥ saṃmantavyam* /",
    "K01vinv06_u:5855": " śayanāsanaprajñaptiṃ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṃghe sanniṣaṇṇe sannipatite ekena bhikṣuṇā jñaptiṃ kṛtvā karma karaṇīyam* /",
    "K01vinv06_u:5856": " śṛṇotu bhadantaḥ (MSV I 236) saṃghaḥ /",
    "K01vinv06_u:5857": " idaṃ sarvākārapariniṣṭhitam antaḥsīmaṃ bahirvyāmaparivāraṃ saṃghasya kalpikaśālāṃ saṃmantu /",
    "K01vinv06_u:5858": " sacet saṃghasya prāptakālaṃ kṣametānujānīyāt saṃgho yat saṃghaḥ etat kalpikasthānaṃ saṃmanyate ity eṣā jñaptiḥ /",
    "K01vinv06_u:5859": " evaṃ ca karma kartavyam* /",
    "K01vinv06_u:5860": " śṛṇotu bhadantaḥ saṃghaḥ /",
    "K01vinv06_u:5861": " idaṃ vastu sarvākārapariniṣṭhitam antaḥsīmaṃ bahirvyāmaparivāraṃ saṃghaḥ kalpikasthānaṃ saṃmanyate /",
    "K01vinv06_u:5862": " yenāyuṣmatāṃ kṣamante idaṃ vastu kalpikasthānaṃ saṃmantuṃ te tūṣṇīm* /",
    "K01vinv06_u:5863": " na kṣamante bhāṣantām* /",
    "K01vinv06_u:5864": " kṣāntam anujñātaṃ saṃghena yasmāt tūṣṇīm evaitad dhārayāmi /",
    "K01vinv06_u:5865": " buddho bhagavān vaiśālyāṃ viharati markaṭahradatīre /",
    "K01vinv06_u:5866": " vaiśālyāṃ siṃhaḥ senāpatiḥ prativasati /",
    "K01vinv06_u:5867": " sa jñātibhir āhṛtaṃ māṃsaṃ paribhuṃkte /",
    "K01vinv06_u:5868": " yadā bhagavato 'ntikāt satyāni dṛṣṭāni tadā na paribhuṃkte /",
    "K01vinv06_u:5869": " āhṛtāni tu bhikṣūṇāṃ prayacchati /",
    "K01vinv06_u:5870": " bhikṣavas tat paribhuṃjate /",
    "K01vinv06_u:5871": " tīrthikā avadhyāyanti kṣipanti vivācayanti /",
    "K01vinv06_u:5872": " āyuṣmantaḥ siṃhena senāpatinā uddiśya kṛtaṃ māṃsam āhṛtam* /",
    "K01vinv06_u:5873": " tat śramaṇaśākyaputrīyāṇām anuprayacchati /",
    "K01vinv06_u:5874": " śramaṇaśākyaputrīyaiḥ uddiśya kṛtaṃ māṃsaṃ paribhuktam iti /",
    "K01vinv06_u:5875": " etat prakaraṇaṃ bhikṣavo bhagavata ārocayanti /",
    "K01vinv06_u:5876": " bhagavān āha /",
    "K01vinv06_u:5877": " trīṇi cākalpikāni māṃsāni na paribhoktavyānīti vadāmi /",
    "K01vinv06_u:5878": " katamāni trīṇi /",
    "K01vinv06_u:5879": " mām uddiśya kṛtam iti saṃmukhaṃ dṛṣṭam akalpikaṃ māṃsaṃ na paribhoktavyam iti vadāmi /",
    "K01vinv06_u:5880": " śrutam tvām [fol._227r1] uddiśya kṛtam iti akalpikaṃ māṃsaṃ na paribhoktavyam iti vadāmi /",
    "K01vinv06_u:5881": " svayam evam ākāraparivitarka utpanno bhavati /",
    "K01vinv06_u:5882": " mām uddiśya kṛtam iti saṃcintya akalpikaṃ māṃsaṃ na paribhoktavyam (MSV I 237) iti vadāmi /",
    "K01vinv06_u:5883": " bhikṣavas trīṇi kalpikāni māṃsāni paribhoktavyānīti vadāmi /",
    "K01vinv06_u:5884": " katamāni trīṇi /",
    "K01vinv06_u:5885": " mām uddiśya kṛtam iti saṃmukham adṛṣṭaṃ kalpikamāṃsaṃ paribhoktavyam iti vadāmi /",
    "K01vinv06_u:5886": " aśrutaṃ tvām uddiśya kṛtam iti kalpikamāṃsaṃ paribhoktayam iti vadāmi /",
    "K01vinv06_u:5887": " na svayam eva pūrvavad yāvat kalpikaṃ māṃsaṃ paribhoktavyam iti vadāmi /",
    "K01vinv06_u:5888": " śrāvastyām nidānam* /",
    "K01vinv06_u:5889": " sakṛcchraḥ kālo vartate /",
    "K01vinv06_u:5890": " bhikṣavaḥ pārśvaṃ datvā tiṣṭhanti /",
    "K01vinv06_u:5891": " te brāhmaṇagṛhapatayaḥ kathayanti /",
    "K01vinv06_u:5892": " āryā ekāntaghaṭake śāsane kimarthaṃ pārśvaṃ datvā tiṣṭhatha na kuśalapakṣaṃ pratijāgṛtheti /",
    "K01vinv06_u:5893": " te kathayanti /",
    "K01vinv06_u:5894": " sakṛcchraḥ kālo vartate paryāptaṃ piṇḍakaṃ nāsādayāmaḥ /",
    "K01vinv06_u:5895": " vayaṃ kṣudhārtā durbalā jātāḥ /",
    "K01vinv06_u:5896": " ataḥ pārśvaṃ datvā sthitāḥ /",
    "K01vinv06_u:5897": " te kathayanti /",
    "K01vinv06_u:5898": " kasmān na pratijāgṛtha iti /",
    "K01vinv06_u:5899": " nānujñātaṃ bhagavatā /",
    "K01vinv06_u:5900": " kāruṇiko vaḥ śāstā sthānam etad vidyate yad anujñāsyati /",
    "K01vinv06_u:5901": " etat prakaraṇaṃ bhikṣavo bhagavata ārocayanti /",
    "K01vinv06_u:5902": " bhagavān āha /",
    "K01vinv06_u:5903": " tasmāt tarhi bhikṣavo 'nujānāmi /",
    "K01vinv06_u:5904": " evaṃvidhe durbhikṣe kṛcchre kāntāre bhikṣavaḥ pratijāgartavyam* /",
    "K01vinv06_u:5905": " nātra kaukṛtyaṃ karaṇīyam* /",
    "K01vinv06_u:5906": " śrāvastyām nidānam* /",
    "K01vinv06_u:5907": " sakṛcchraḥ kālo vartate /",
    "K01vinv06_u:5908": " bhikṣavaḥ śrāddhair brāhmaṇagṛhapatibhir ucyante /",
    "K01vinv06_u:5909": " āryā ihaiva bhaktakṛtyaṃ kuruteti /",
    "K01vinv06_u:5910": " te bhaktakṛtyaṃ kṛtvā pūrvalabdhaṃ gṛhītvā vihāraṃ gacchanti durbhikṣakāle bhuṃjiṣyāma iti kṛtvā kin tu kaukṛtyān na paribhuṃjate /",
    "K01vinv06_u:5911": " etat prakaraṇam bhikṣavo bhagavata ārocayanti /",
    "K01vinv06_u:5912": " bhagavān āha /",
    "K01vinv06_u:5913": " (MSV I 238) tasmād anujānāmi evaṃvidhe durbhikṣe kṛcchre kāntāre ākāṃkṣatā prāggṛhītam iti kṛtvā prāggṛhītaṃ paribhoktavyam* /",
    "K01vinv06_u:5914": " nātra kaukṛtyaṃ karaṇīyam* /",
    "K01vinv06_u:5915": " śrāvastyāṃ nidānam* /",
    "K01vinv06_u:5916": " sakṛcchraḥ kālo vartate /",
    "K01vinv06_u:5917": " śrāddhā brāhmaṇagṛhapatayo bhikṣūn upanimantrya antargṛhe bhojayanti /",
    "K01vinv06_u:5918": " teṣāṃ tu bhaktānāṃ khādyakāny avaśiṣyante /",
    "K01vinv06_u:5919": " brāhmaṇagṛhapatayaḥ kathayanti /",
    "K01vinv06_u:5920": " āryā yuṣmākaṃ kṛte adhiṣṭhitaṃ bhaktam avaśiṣyate /",
    "K01vinv06_u:5921": " etat pragṛhyatām* /",
    "K01vinv06_u:5922": " te tad gṛhītvā gacchanti /",
    "K01vinv06_u:5923": " gatās tam api ākāṃkṣanti paribhoktum* /",
    "K01vinv06_u:5924": " kaukṛtyān na paribhuṃjate /",
    "K01vinv06_u:5925": " etat prakaraṇaṃ bhikṣavo bhagavata ārocayanti /",
    "K01vinv06_u:5926": " bhagavān āha /",
    "K01vinv06_u:5927": " tasmād anujānāmi evaṃvidhe durbhikṣe kṛcchre kāntāre evaṃvidhaṃ dānam iti kṛtvā paribhoktavyam* /",
    "K01vinv06_u:5928": " nātra kaukṛtyaṃ karaṇīyam* /",
    "K01vinv06_u:5929": " śrāvastyāṃ nidānam* /",
    "K01vinv06_u:5930": " sakṛcchraḥ kālo vartate /",
    "K01vinv06_u:5931": " śrāddhā brāhmaṇagṛhapatayo bhikṣūn upanimantrya bhojayanti /",
    "K01vinv06_u:5932": " teṣāṃ bhuktavatāṃ khādyakāni kiṃcid avaśiṣyante /",
    "K01vinv06_u:5933": " bhikṣavaḥ prakrāntāḥ /",
    "K01vinv06_u:5934": " brāhmaṇagṛhapatayaḥ kathayanti /",
    "K01vinv06_u:5935": " āryāḥ sadya eva prakrāntāḥ /",
    "K01vinv06_u:5936": " khādyakāny avaśiṣyante /",
    "K01vinv06_u:5937": " durlabhāny etāni /",
    "K01vinv06_u:5938": " gṛhītvā gaccha /",
    "K01vinv06_u:5939": " tair nītam* /",
    "K01vinv06_u:5940": " bhikṣavas tad api ākāṃkṣanti paribhoktum* /",
    "K01vinv06_u:5941": " kaukṛtyān na paribhuṃjate /",
    "K01vinv06_u:5942": " etat prakaraṇaṃ bhikṣavo bhagavata ārocayanti /",
    "K01vinv06_u:5943": " bhagavān āha /",
    "K01vinv06_u:5944": " tasmād anujānāmi evaṃvidhe durbhikṣe kṛcchre kāntāre prāgdattam iti kṛtvā paribhoktavyam* /",
    "K01vinv06_u:5945": " nātra kaukṛtyaṃ karaṇīyam* /",
    "K01vinv06_u:5946": " (MSV I 239)",
    "K01vinv06_u:5947": " śrāvastyām nidānam* /",
    "K01vinv06_u:5948": " śrāddhānāṃ brāhmaṇagṛhapatīnām auttarāpathikāni vanāstikāni phalāni saṃpadyante /",
    "K01vinv06_u:5949": " te saṃlakṣayanti /",
    "K01vinv06_u:5950": " durlabhāny etāni āryāṇāṃ dātavyāni /",
    "K01vinv06_u:5951": " bhikṣūṇāṃ parigrahārthaṃ dattāni /",
    "K01vinv06_u:5952": " bhikṣavaḥ pratigrahītavyam iti kṛtvā [fol._227v1] kaukṛtyān na paribhuṃjate /",
    "K01vinv06_u:5953": " śrāddhā brāhmaṇagṛhapatayaḥ kathayanti /",
    "K01vinv06_u:5954": " ārya yadā bhagavān loke notpannas tadā tīrthyā dakṣiṇīyāḥ /",
    "K01vinv06_u:5955": " idānīṃ tu bhagavān loke utpanna idānīṃ bhavanto dakṣiṇīyāḥ /",
    "K01vinv06_u:5956": " tasmād anukampayā gṛhṇīteti /",
    "K01vinv06_u:5957": " etat prakaraṇaṃ bhikṣavo bhagavata ārocayanti /",
    "K01vinv06_u:5958": " bhagavān āha /",
    "K01vinv06_u:5959": " tasmād anujānāmīti /",
    "K01vinv06_u:5960": " durlabhānīti kṛtvā paribhoktavyāni /",
    "K01vinv06_u:5961": " nātra kaukṛtyaṃ karaṇīyam* /",
    "K01vinv06_u:5962": " tatremāni vanāstikāni /",
    "K01vinv06_u:5963": " drākṣādāḍimbatinduka ... /",
    "K01vinv06_u:5964": " śrāvastyāṃ nidānam* /",
    "K01vinv06_u:5965": " śrāddhā brāhmaṇagṛhapatayo bhikṣūṇāṃ satkurvatāṃ pravārayatāṃ puṣkarāstikāni anuprayacchanti /",
    "K01vinv06_u:5966": " bhikṣava ākāṃkṣanti kin tu kaukṛtyān na paribhuṃjate /",
    "K01vinv06_u:5967": " bhikṣavo bhagavata ārocayanti /",
    "K01vinv06_u:5968": " bhagavān āha /",
    "K01vinv06_u:5969": " durlabhānīti kṛtvā paribhoktavyāni /",
    "K01vinv06_u:5970": " nātra kaukṛtyaṃ karaṇīyam* /",
    "K01vinv06_u:5971": " tatremāni puṣkarāstikāni /",
    "K01vinv06_u:5972": " tālūkaṃ mṛṇālaṃ kumudabījaṃ padmabījaṃ ceti /",
    "K01vinv06_u:5973": " śrāvastyāṃ nidānam* /",
    "K01vinv06_u:5974": " āyuṣmataḥ śāriputrasya dhātuvaiṣamyād glānyam utpannam* /",
    "K01vinv06_u:5975": " āyuṣmān mahāmaudgalyāyanaḥ saṃlakṣayati (MSV I 240)",
    "K01vinv06_u:5976": " bahuśo mayā āyuṣmataḥ śāriputrasya svamatena upasthānaṃ kṛtam* /",
    "K01vinv06_u:5977": " na ca kadācid vaidyaḥ pṛṣṭaḥ yanv ahaṃ pṛccheyam iti /",
    "K01vinv06_u:5978": " tena vaidyaḥ pṛṣṭaḥ /",
    "K01vinv06_u:5979": " bhadramukha āyuṣmataḥ śāriputrasya dhātuḥ kupitaḥ /",
    "K01vinv06_u:5980": " bhaiṣajyaṃ vyapadiśa /",
    "K01vinv06_u:5981": " sa kathayati /",
    "K01vinv06_u:5982": " ārya padmabījaṃ prayaccha svastho bhaviṣyati /",
    "K01vinv06_u:5983": " āyuṣmān mahāmaudgalyāyanaḥ saṃlakṣayati /",
    "K01vinv06_u:5984": " na mama pratirūpaṃ syād yad aham āyuṣmataḥ śāriputrasya kṛte na visakṣīreṇa upasthānaṃ kuryām iti /",
    "K01vinv06_u:5985": " saṃlakṣitamātra eva śrāvastyā antarhito mandākinyāḥ puṣkariṇyās tīre pratyaṣṭhān nāgararājasya bhavanasamīpe /",
    "K01vinv06_u:5986": " tataḥ supratiṣṭhitena nāgarājena dṛṣṭa uktaś ca /",
    "K01vinv06_u:5987": " kim āryasya āgamane kāraṇam* /",
    "K01vinv06_u:5988": " sa kathayati /",
    "K01vinv06_u:5989": " āyuṣmataḥ śāriputrasya dhātuḥ kupitaḥ /",
    "K01vinv06_u:5990": " tasya vaidyena visakṣīram ādiṣṭam iti /",
    "K01vinv06_u:5991": " supratiṣṭhito nāgarājaḥ kathayati /",
    "K01vinv06_u:5992": " ārya yady evaṃ tiṣṭha tāvad iti /",
    "K01vinv06_u:5993": " sa mandākinīṃ puṣkariṇīm avatīrya puruṣapramāṇāni visakṣīrāṇy utpāṭya utpāṭya visakṣīreṇāyuṣmato mahāmaudgalyāyanasya pātraṃ pūritam* /",
    "K01vinv06_u:5994": " āyuṣmān mahāmaudgalyāyano 'sya visāni rujyamānāni nirīkṣitum ārabdhaḥ /",
    "K01vinv06_u:5995": " supratiṣṭhito nāgarājaḥ kathayati /",
    "K01vinv06_u:5996": " ārya kim ākāṃkṣase visāni paribhoktum iti /",
    "K01vinv06_u:5997": " sa tūṣṇīm avasthitaḥ /",
    "K01vinv06_u:5998": " sa kathayati /",
    "K01vinv06_u:5999": " ārya gaccha /",
    "K01vinv06_u:6000": " svasti te /",
    "K01vinv06_u:6001": " athāyuṣmān mahāmaudgalyāyano visakṣīreṇa pātraṃ pūrayitvā mandākinyāḥ puṣkariṇyās tīre 'ntarhitaḥ śrāvastyāṃ pratyaṣṭhāt* jetavane 'nāthapiṇḍadasyārame",
    "K01vinv06_u:6002": " tata āyuṣmatā śāriputreṇa vaidyopadeśena visakṣīraṃ paribhuktam* /",
    "K01vinv06_u:6003": " svasthībhūtaḥ ...",
    "K01vinv06_u:6004": " (fol. 228r1; MSV,Wi 112) + + + + + + + + gaccha śrāvastyāṃ jetavane maṇḍapakariṇyāṃ chorayitvā āgaccheti /",
    "K01vinv06_u:6005": " sa pavanabalavegavāhinā javena śrāvastīm āgamya jetavana ///",
    "K01vinv06_u:6006": " (228r2) kalabho jātaḥ tatsamanantaraṃ ca siṃhanādo muktaḥ tataḥ sā hastinī saṃtrastā mūtrapurīṣam utsṛjantī kalabhaṃ chorayitvā prakrāmati ///",
    "K01vinv06_u:6007": " (228r3) vardhayito dhanena pālita iti dhanapālako dhanapālaka iti saṃjñā saṃvṛttā /",
    "K01vinv06_u:6008": " apare paṭhanti rājñā prasenajitā rājño bimbisārasya ///",
    "K01vinv06_u:6009": " (228r4) kānicid visāni paribhuktāni kānicid āyuṣmatā śāriputreṇa aparāṇi saṃghe caritāni /",
    "K01vinv06_u:6010": " tathā avaśiṣṭaṃ tato ///",
    "K01vinv06_u:6011": " (228r5) bhikṣavo bhagavatā ārocayanti /",
    "K01vinv06_u:6012": " bhagavān āha /",
    "K01vinv06_u:6013": " durlabhāni bhavanto mānuṣāṇāṃ divyāni visāni tasmād anujānāmi durlabhāni divyāni visānīti / / /",
    "K01vinv06_u:6014": " (228r6; cf. MSV I 241.1ff. which has been suplied from Divy 123ff.)",
    "K01vinv06_u:6015": " bhadraṃkare nagare ṣaḍ jñātā mahāpuṇyāḥ prativasanti miṇḍhako gṛhapatiḥ miṇḍhakapatnī miṇḍhakaputraḥ miṇḍhakasnuṣā miṇḍhakadāso miṇḍhakadāsī",
    "K01vinv06_u:6016": " (228r7) sahadarśanād eva pūryante /",
    "K01vinv06_u:6017": " evaṃ miṇḍhako gṛhapatir jñāto mahāpuṇyaḥ kathaṃ miṇḍhakapatnī sā ekasyārthāya sthālīṃ sādhayati śatāni sahasrāṇi ca paribhuṃjate evaṃ miṇḍhakapatnī",
    "K01vinv06_u:6018": " (228r8) parityajati tadā pūrṇa eva tiṣṭhati na ca parikṣīyate /",
    "K01vinv06_u:6019": " evaṃ miṇḍhakaputraḥ miṇḍhakasnuṣā ekasyārthāya gatvā saṃpādayati śatasya sahasrasya ca paryāptaṃ bhavati / / /",
    "K01vinv06_u:6020": " (228r9) evaṃ miṇḍhakadāsaḥ kathaṃ miṇḍhakadāsī mahāpuṇyā /",
    "K01vinv06_u:6021": " sā yadā ekāṃ mātrāṃ pratijāgarti tadā sapta mātrāḥ saṃpadyante /",
    "K01vinv06_u:6022": " evaṃ miṇḍhakadāsī mahāpuṇyā /",
    "K01vinv06_u:6023": " bhagavāṃ saṃlakṣayati /",
    "K01vinv06_u:6024": " ayaṃ miṇḍhako gṛhapatiḥ saparivāro bhadraṃkare nagare prativasati /",
    "K01vinv06_u:6025": " tasya vaineyakāla āpannaḥ /",
    "K01vinv06_u:6026": " (MSV I 242) tatra bhagavān āyuṣmantam ānandam āmantrayate /",
    "K01vinv06_u:6027": " gaccha tvam ānanda (228r10)",
    "K01vinv06_u:6028": " bhikṣūṇām ārocaya tathāgato bhikṣavaḥ janapadacārikayā bhadraṃkaraṃ .. + yuṣmākam utsahate tathāgatena sārdhaṃ [MSV,",
    "K01vinv06_u:6029": " Wi_114] janapadacārikayā bhadraṃkaraṃ nagaraṃ gantuṃ sa cīvarakāṇi pratigṛhṇātv iti /",
    "K01vinv06_u:6030": " evaṃ bhadantety āyuṣmān ānando bhagavataḥ pratiśrutya bhikṣūṇām ārocayati /",
    "K01vinv06_u:6031": " [fol._228v1] bhagavān āyuṣmanto janapadacārikayā bhadraṃkaraṃ + + yuṣmākam utsahate bhagavatā sārdhaṃ janapadacārikayā bhadraṃkaraṃ nagaraṃ gantuṃ sa cīvarakāṇi pratigṛhṇātv iti /",
    "K01vinv06_u:6032": " evam āyuṣmann iti /",
    "K01vinv06_u:6033": " te bhikṣava āyuṣmata ānandasya pratiśrutya pṛṣṭhataḥ pṛṣṭhataḥ samanubaddhā gacchanti /",
    "K01vinv06_u:6034": " atha bhagavān (228v2)",
    "K01vinv06_u:6035": " dāntaparivāraḥ śāntaḥ śāntaparivāraḥ arhann arhaparivāraḥ janapadacārikāṃ caraṃ bhadraṃkaraṃ",
    "K01vinv06_u:6036": " nagaraṃ samprasthitaḥ yadā bhagavatā śrāvastyāṃ mahāprātihāryaṃ vidarśitaṃ tadā tīrthyā nirbhartsitāḥ /",
    "K01vinv06_u:6037": " tataḥ kecid bhadraṃkaraṃ nagaraṃ gatvāvasthitāḥ /",
    "K01vinv06_u:6038": " taiḥ śrutaṃ śramaṇo (228v3)",
    "K01vinv06_u:6039": " gautama āgacchatīti śrutvā ca punar vyathitāḥ pūrvaṃ tāvad vayaṃ śramaṇena gautamena",
    "K01vinv06_u:6040": " madhyadeśān nirvāsitāḥ sa yadīhāgamiṣyati niścayenāsmān ito 'pi nirvāsayiṣyati tad",
    "K01vinv06_u:6041": " upāyasaṃvidhānaṃ kartavyam iti /",
    "K01vinv06_u:6042": " te kulopakaraṇaśālā upasaṃkramya kathayanti (228v4)",
    "K01vinv06_u:6043": " dharmalābho dharmalābhaḥ ārya kim idaṃ avalokitā bhavataḥ (MSV I 243)",
    "K01vinv06_u:6044": " gamiṣyāmaḥ kasyārthāya /",
    "K01vinv06_u:6045": " dṛṣṭāsmābhir yuṣmākaṃ saṃpattir yāvad vipattin na paśyāmas tāvad gacchāmaḥ āryakā asmākaṃ vipattir bhaviṣyati /",
    "K01vinv06_u:6046": " bhavantaḥ śramaṇo gautama kṣurāśaniṃ pātayann anekā aputrikā (228v5)",
    "K01vinv06_u:6047": " apatikāni kurvann āgacchati /",
    "K01vinv06_u:6048": " ārya yady evaṃ yasminn eva kāle sthātavyaṃ tasminn eva kāle 'smākaṃ parityāgaḥ kriyate /",
    "K01vinv06_u:6049": " tiṣṭhatha na gantavyam iti /",
    "K01vinv06_u:6050": " te kathayanti /",
    "K01vinv06_u:6051": " kiṃ vayaṃ na tiṣṭhāmaḥ /",
    "K01vinv06_u:6052": " na yūyam asmākaṃ śroṣyatha /",
    "K01vinv06_u:6053": " āryāḥ kathayata śroṣyāmaḥ /",
    "K01vinv06_u:6054": " te kathayanti (228v6)",
    "K01vinv06_u:6055": " bhadraṃkaranagarasāmanatakena sarvaṃ janakāyam udvāsya bhadraṃkaraṃ nagaraṃ praveśayata :",
    "K01vinv06_u:6056": " śādvalāni kṛṣata :",
    "K01vinv06_u:6057": " sthaṇḍilāni pātayata :",
    "K01vinv06_u:6058": " puṣpaphalavrkṣāṃś chedayata pānīyāni viṣeṇa dūṣayata /",
    "K01vinv06_u:6059": " te kathayanti /",
    "K01vinv06_u:6060": " āryās tiṣṭhata sarvam utiṣṭhāma iti /",
    "K01vinv06_u:6061": " te 'vasthitāḥ /",
    "K01vinv06_u:6062": " tatas tair (228v7)",
    "K01vinv06_u:6063": " bhadraṃkarasāmantakena sarvo janakāya udvāsya bhadraṃkaraṃ nagaraṃ praveśitaḥ śādvalāni kṛṣṭāni sthaṇḍilāni pātitāni puṣpavṛkṣāś chinnāḥ pānīyāni viṣadūṣitāni /",
    "K01vinv06_u:6064": " tataḥ śakro devendraḥ saṃlakṣayati /",
    "K01vinv06_u:6065": " na mama pratirūpaṃ yad ahaṃ bhagavato 'satkāram (228v8)",
    "K01vinv06_u:6066": " adhyupekṣeyaṃ yena nāma bhagavatā trikalpāsaṃkhyeyair anekaiś ca duṣkaraśatasahasraiḥ ṣaṭ pāramitāḥ paripūryānuttaraṃ",
    "K01vinv06_u:6067": " jñānam adhigatam .. .. bhagava sarvalokaprativiśiṣṭaḥ sarvavādavijayī śūnye janapade cārikām cariṣyati /",
    "K01vinv06_u:6068": " yanv ahaṃ bhagavataḥ saśrāvakasaṃghasya sukhasparśārthāyautsukyam (228v9)",
    "K01vinv06_u:6069": " āpadyeyam iti /",
    "K01vinv06_u:6070": " tena vātabalāhakānāṃ devaputrāṇām ājñā dattā /",
    "K01vinv06_u:6071": " gacchata viṣapānīyāni śoṣayateti /",
    "K01vinv06_u:6072": " varṣabalāhakānāṃ devaputrāṇām ājñā dattā /",
    "K01vinv06_u:6073": " aṣṭāṅgopetasya (MSV I 244)",
    "K01vinv06_u:6074": " pānīyasyāpūrayateti /",
    "K01vinv06_u:6075": " cāturmahārājikā devā uktāḥ /",
    "K01vinv06_u:6076": " yūyaṃ (228v10) bhadraṃkaranagarasamantād āvāsayateti tato vātabalāhakair devaputrair",
    "K01vinv06_u:6077": " viṣadūṣitāni pānīyāni śoṣitāni varṣabalāhakair eva kūpodapānavāpīsaras taḍāgāny aṣṭāṅgopetasya",
    "K01vinv06_u:6078": " pānīyasya pūritāni /",
    "K01vinv06_u:6079": " cāturmahārājikair devair (fol. 229r1 = GBM 6.770; MSV I 244.5)",
    "K01vinv06_u:6080": " bhadraṃkaranagarasāmantakaṃ sarvam āvāsitam* /",
    "K01vinv06_u:6081": " janapadā ṛddhā sphītāś ca saṃvṛttāḥ /",
    "K01vinv06_u:6082": " tīrthyair nagaravāsijanakāyasametair avacarakāḥ preṣitāḥ /",
    "K01vinv06_u:6083": " paśyata kīdṛśā janapadā iti /",
    "K01vinv06_u:6084": " te gatāḥ paśyanti /",
    "K01vinv06_u:6085": " atiśayena janapadā ṛddhasphītāḥ /",
    "K01vinv06_u:6086": " tata āgatya kathayanti /",
    "K01vinv06_u:6087": " bhavanto na kadācid asmābhir evaṃ janapadā ṛddhasphītā dṛṣṭapūrvā iti /",
    "K01vinv06_u:6088": " tīrthyāḥ kathayanti /",
    "K01vinv06_u:6089": " bhavanto dṛṣṭo vo yas tāvad acetanān bhāvān anvāvartayati sa yuṣmān nānvāvartayiṣyatīti /",
    "K01vinv06_u:6090": " tat kuta etat* /",
    "K01vinv06_u:6091": " sarvathā avalokitā bhavantu bhavantaḥ /",
    "K01vinv06_u:6092": " paścimaṃ vo darśanaṃ gacchāma iti /",
    "K01vinv06_u:6093": " te kathayanti /",
    "K01vinv06_u:6094": " āryās tiṣṭhata /",
    "K01vinv06_u:6095": " kiṃ śramaṇo gautamo yuṣmākaṃ karoti /",
    "K01vinv06_u:6096": " so 'pi pravrajito yūyam api pravrajitāḥ /",
    "K01vinv06_u:6097": " bhikṣopajīvitaḥ kim asau yuṣmākaṃ bhikṣāṃ vārayiṣyatīti /",
    "K01vinv06_u:6098": " tīrthyāḥ kathayanti /",
    "K01vinv06_u:6099": " samayena tiṣṭhāmaḥ /",
    "K01vinv06_u:6100": " yadi yūyaṃ kriyākāraṃ kuruta na kenacit śramaṇaṃ gautamaṃ darśanāyopasaṃkramitavyam* /",
    "K01vinv06_u:6101": " ya upasaṃkrāmati ṣaṣṭiṃ kārṣāpaṇān daṇḍayitavya iti /",
    "K01vinv06_u:6102": " taiḥ pratijñātaṃ kriyākāraś ca kṛtaḥ /",
    "K01vinv06_u:6103": " (MSV I 245)",
    "K01vinv06_u:6104": " tato bhagavān anupūrveṇa bhadraṃkaraṃ nagaram anuprāpto bhadraṃkare viharati dakṣiṇāyatane /",
    "K01vinv06_u:6105": " tena khalu samayena kāpilavāstuno brāhmaṇadārikā bhadraṃkare nagare pariṇītā /",
    "K01vinv06_u:6106": " tayā prākārasthayā bhagavān andhakāre sthito dṛṣṭaḥ /",
    "K01vinv06_u:6107": " sā saṃlakṣayati /",
    "K01vinv06_u:6108": " ayaṃ bhagavān śākyakulanandanaḥ śākyakulād rājyam apahāya pravrajitaḥ /",
    "K01vinv06_u:6109": " yady atra sopānaṃ syād ahaṃ pradīpam ādāyāvatareyam iti /",
    "K01vinv06_u:6110": " tato bhagavatā tasyāś cetasā cittam ājñāya sopānaṃ nirmitam* /",
    "K01vinv06_u:6111": " tato 'sau hṛṣṭatuṣṭāḥ pramuditāḥ pradīpam ādāya sopānenāvatīrya yena bhagavāṃs tenopasaṃkrāntā /",
    "K01vinv06_u:6112": " upasaṃkramya bhagavataḥ purastāt pradīpaṃ sthāpayitvā pādau śirasā vanditvā niṣaṇṇā dharmaśravaṇāya /",
    "K01vinv06_u:6113": " tato bhagavatā tasyā āśayānuśayaṃ dhātuṃ prakṛtiṃ ca jñātvā tādṛśī caturāryasatyasaṃprativedikī purvavad yāvac charaṇagatām atiprasannām iti",
    "K01vinv06_u:6114": " atha bhagavāṃs tāṃ dārikām idam avocat* /",
    "K01vinv06_u:6115": " ehi tvaṃ dārike yena miṇḍhakagṛhapatis tenopasaṃkrama /",
    "K01vinv06_u:6116": " upasaṃkramya evaṃ madvacanād ārogyaya /",
    "K01vinv06_u:6117": " evaṃ vada /",
    "K01vinv06_u:6118": " gṛhapate tvām uddiśyāham ihāgatas tvaṃ ca dvāraṃ baddhvāvasthito yuktam etad evaṃ hy atitheḥ pratipattuṃ yathā tvaṃ pratipanna iti /",
    "K01vinv06_u:6119": " yadi kathayati gaṇena kriyākāraḥ kṛta iti /",
    "K01vinv06_u:6120": " vaktavyaḥ /",
    "K01vinv06_u:6121": " tava putrasya paṃcaśatiko nakulakaḥ kaṭyāṃ baddhas tiṣṭhati /",
    "K01vinv06_u:6122": " sa yadi śataṃ vā sahasraṃ vā vyayīkaroti pūryata eva na parikṣīyate /",
    "K01vinv06_u:6123": " na śaknoṣi tvaṃ ṣaṣṭiṃ kārṣāpaṇān datvāgantum iti /",
    "K01vinv06_u:6124": " evaṃ bhadanteti sā dārikā bhagavataḥ pratiśrutya saṃprasthitā /",
    "K01vinv06_u:6125": " yathāparijñātaiva kenacid evaṃ miṇḍhakasya gṛhapateḥ sakāśaṃ gatā /",
    "K01vinv06_u:6126": " gatvā kathayati /",
    "K01vinv06_u:6127": " gṛhapate bhagavāṃs te ārogyayati /",
    "K01vinv06_u:6128": " sa (MSV I 246) kathayati dārike vande buddhaṃ bhagavantam* /",
    "K01vinv06_u:6129": " gṛhapate bhagavān evam āha /",
    "K01vinv06_u:6130": " tvām evāham uddiśyāgatas tvaṃ ca dvāraṃ baddhāvasthitaḥ /",
    "K01vinv06_u:6131": " yuktam etad evam atitheḥ (fol. 229v1 = GBM 6.771)",
    "K01vinv06_u:6132": " pratipattuṃ yathā tvaṃ pratipanna iti /",
    "K01vinv06_u:6133": " sa kathayati /",
    "K01vinv06_u:6134": " dārike gaṇena kriyākāraḥ kṛto na kenacit śramaṇaṃ gautamaṃ darśaṇāyopasaṃkramitavyam* /",
    "K01vinv06_u:6135": " yaḥ upasaṃkrāmati sa gaṇena ṣaṣṭiṃ kārṣapaṇān daṇḍya iti /",
    "K01vinv06_u:6136": " gṛhapate bhagavān kathayati /",
    "K01vinv06_u:6137": " tava putrasya paṃcaśatiko nakulakaḥ kaṭyāṃ baddhas tiṣṭhati /",
    "K01vinv06_u:6138": " sa yadi śataṃ sahasraṃ vā vyayīkaroti pūryate eva na parikṣīyate /",
    "K01vinv06_u:6139": " na śaknoṣi tvaṃ ṣaṣṭiṃ kārṣāpaṇān datvāgantum iti /",
    "K01vinv06_u:6140": " sa saṃlakṣayati /",
    "K01vinv06_u:6141": " na kaścid etat saṃjānīte nūnaṃ sarvajñaḥ sa bhagavān* /",
    "K01vinv06_u:6142": " gacchāmīti /",
    "K01vinv06_u:6143": " sa ṣaṣṭiṃ kārṣāpaṇān dvāre sthāpayitvā brāhmaṇadārikopadiṣṭena sopānenāvatīrya yena bhagavāṃs tenopasaṃkrāntaḥ /",
    "K01vinv06_u:6144": " upasaṃkramya bhagavatāḥ pādau śirasā vanditvā purastān niṣaṇṇaḥ /",
    "K01vinv06_u:6145": " tato bhagavān miṇḍhakasya gṛhapater aśayānuśayaṃ dhātuṃ prakṛtiṃ ca jñātvā tādṛśīṃ",
    "K01vinv06_u:6146": " caturāryasatyasaṃprativedhikīṃ dharmadeśanāṃ kṛtavān yāṃ śrutvā miṇḍhakena pūrvavad",
    "K01vinv06_u:6147": " yāvat srotaāpattiphalaṃ sākṣātkṛtam* /",
    "K01vinv06_u:6148": " sa dṛṣṭasatyaḥ kathayati /",
    "K01vinv06_u:6149": " bhagavan kim eṣo 'pi bhadraṃkaranivāsijanakāya evaṃvidhānāṃ dharmāṇāṃ lābhīti /",
    "K01vinv06_u:6150": " bhagavān āha /",
    "K01vinv06_u:6151": " gṛhapate tvam āgamya bhūyasā sarva eva janakāyo labhīti /",
    "K01vinv06_u:6152": " tato miṇḍhako gṛhapatir bhagavataḥ pādau śirasā vanditvā bhagavato 'ntikāt prakrāntaḥ /",
    "K01vinv06_u:6153": " sa gṛhaṃ gatvā kārṣāpaṇānāṃ rāśiṃ vyavasthāpya gāthāṃ bhāṣate /",
    "K01vinv06_u:6154": " (MSV I 247)",
    "K01vinv06_u:6155": " yo draṣṭum icchati jinaṃ jitarāgadoṣaṃ nirdvandvam apratisamaṃ kanakāvadātam* /",
    "K01vinv06_u:6156": " so niścalena hṛdayena suniścitena kṣipraṃ pradātu dhanam asya mayā pradeyam* // iti",
    "K01vinv06_u:6157": " janakāyāḥ kathayati /",
    "K01vinv06_u:6158": " gṛhapate śreyaḥ śramaṇasya gautamasya darśanam* /",
    "K01vinv06_u:6159": " sa kathayati /",
    "K01vinv06_u:6160": " śreyaḥ /",
    "K01vinv06_u:6161": " te kathayanti /",
    "K01vinv06_u:6162": " yadi evaṃ gaṇenaiva kriyākāraḥ kṛto gaṇa evotpāṭayatu /",
    "K01vinv06_u:6163": " ko 'tra virodhaḥ /",
    "K01vinv06_u:6164": " te kriyākāram utpāṭya nirgantum ārabdhāḥ /",
    "K01vinv06_u:6165": " tataḥ parasparaṃ saṃghaṭṭena na śaknuvanti nirgantum iti /",
    "K01vinv06_u:6166": " vajrapāṇinā yakṣeṇa vinayajanānukampayā vajraḥ kṣiptaḥ /",
    "K01vinv06_u:6167": " prākārasya khaṇḍaḥ patitaḥ /",
    "K01vinv06_u:6168": " anekāni prāṇiśatasahasrāṇi nirgatāni kānicit kutūhalajātāni kānicit pūrvakaiḥ kuśalamūlaiḥ saṃcodyamānāni /",
    "K01vinv06_u:6169": " tato mahājanakāyasannipātād bhagavato yojanaṃ sāmantakena parṣat sannipatitā /",
    "K01vinv06_u:6170": " atha bhagavāṃs tāṃ parṣadam avagāhya purastād bhikṣusaṃghasya prajñapta evāsane niṣadyānekasatvasantānakuśalamūlasamāropikāṃ dharmadeśanāṃ kṛtavān*",
    "K01vinv06_u:6171": " yāṃ śrutvā kaiścit srotaāpattiphalaṃ sākṣātkṛtam* /",
    "K01vinv06_u:6172": " pūrvavat kenacic charaṇagamanaśikṣāpadāni gṛhītāni /",
    "K01vinv06_u:6173": " bhagavato 'ticiraṃ dharmaṃ deśayitvā bhojanakālo 'tikrāntaḥ /",
    "K01vinv06_u:6174": " miṇḍhako gṛhapatiḥ kathayati /",
    "K01vinv06_u:6175": " bhagavan bhaktakṛtyaṃ kriyatām iti /",
    "K01vinv06_u:6176": " bhagavān āha /",
    "K01vinv06_u:6177": " gṛhapate bhojanakālo 'tikrānta iti /",
    "K01vinv06_u:6178": " sa kathayati /",
    "K01vinv06_u:6179": " bhagavan kim akāle kalpate /",
    "K01vinv06_u:6180": " bhagavān āha /",
    "K01vinv06_u:6181": " ghṛtaṃ guḍaṃ (MSV I 248)",
    "K01vinv06_u:6182": " śarkarāḥ pānakāni ceti /",
    "K01vinv06_u:6183": " tato miṇḍhakena gṛhapatinā śilpina āhūyoktāḥ /",
    "K01vinv06_u:6184": " bhagavanto 'kālakhādyakāni śīghraṃ sajjīkuruteti /",
    "K01vinv06_u:6185": " tair api kathitam* /",
    "K01vinv06_u:6186": " akālakhādyakāni (fol. 230r1 = GBM 6.772)",
    "K01vinv06_u:6187": " sajjīkṛtāni /",
    "K01vinv06_u:6188": " gṛhapatinā buddhapramukho bhikṣusaṃghaḥ akālakhādyakair akālapānakaiś ca saṃtarpitaḥ /",
    "K01vinv06_u:6189": " tato bhagavān miṇḍhakaṃ gṛhapatiṃ saparivāraṃ satyeṣu pratiṣṭhāpya taṃ ca karvaṭakanivāsinaṃ janakāyaṃ yathābhavyatayā vinīya saṃprasthitaḥ",
    "K01vinv06_u:6190": " miṇḍhakagṛhapatiḥ kathayati /",
    "K01vinv06_u:6191": " bhagavan kārṣāpaṇaḥ pathyādinimittaṃ gṛhyatām iti /",
    "K01vinv06_u:6192": " bhagavān āha /",
    "K01vinv06_u:6193": " grahītavya iti /",
    "K01vinv06_u:6194": " uktaṃ bhagavatā kārṣāpaṇo grahītavya iti /",
    "K01vinv06_u:6195": " bhikṣavo na jānate kena grahītavyaḥ kathaṃ ceti /",
    "K01vinv06_u:6196": " bhagavān āha /",
    "K01vinv06_u:6197": " kalpakāreṇa /",
    "K01vinv06_u:6198": " kalpakāro na bhavati /",
    "K01vinv06_u:6199": " bhagavān āha /",
    "K01vinv06_u:6200": " srāmaṇerakeṇa /",
    "K01vinv06_u:6201": " āyuṣmān upālī buddhaṃ bhagavantaṃ pṛcchati /",
    "K01vinv06_u:6202": " yat taduktaṃ bhadanta bhagavatā śrāmaṇerakasya jātarūparajatapratigraho daśamaṃ śikṣāpadam iti /",
    "K01vinv06_u:6203": " uktaṃ bhagavatā śrāmaṇerakeṇa grahītavya iti /",
    "K01vinv06_u:6204": " tat katham* /",
    "K01vinv06_u:6205": " bhagavān āha /",
    "K01vinv06_u:6206": " pratigraham upālin mayā sandhāyoktaṃ mā tv agṛhyam* /",
    "K01vinv06_u:6207": " tasmāt śramaṇerakeṇodgrahītavyam* /",
    "K01vinv06_u:6208": " no tu pratigrahaḥ svīkartavyaḥ /",
    "K01vinv06_u:6209": " miṇḍhako gṛhapatiḥ kathayati /",
    "K01vinv06_u:6210": " bhagavan guḍaudanaṃ gṛhyatām iti /",
    "K01vinv06_u:6211": " bhagavān āha /",
    "K01vinv06_u:6212": " grahītavyam iti /",
    "K01vinv06_u:6213": " bhikṣavo na jānate kena grahītavyaṃ kathaṃ ceti /",
    "K01vinv06_u:6214": " bhagavān āha /",
    "K01vinv06_u:6215": " asatyāgārike śrāmaṇerakeṇa bhikṣubhir vā sāptāhikam adhiṣṭhāya svayam eva voḍhavyam* /",
    "K01vinv06_u:6216": " bhikṣavo na jānate katham (MSV I 249)",
    "K01vinv06_u:6217": " adhiṣṭhātavyam iti /",
    "K01vinv06_u:6218": " bhagavān āha /",
    "K01vinv06_u:6219": " hastau prakṣālya pratigrāhayitvā vāme pāṇau pratiṣṭhāpya dakṣiṇena pāṇinā praticchādya bhikṣoḥ purataḥ sthitvā vaktavyam* /",
    "K01vinv06_u:6220": " samanvāharatāyuṣmantaḥ /",
    "K01vinv06_u:6221": " aham evaṃnāmā idaṃ bhaiṣajyaṃ sāptāhikam adhiṣṭhāsyāmi teṣām arthāya sabrahmacāriṇāṃ ceti /",
    "K01vinv06_u:6222": " evaṃ dvir api trir api /",
    "K01vinv06_u:6223": " āyuṣmān upālī buddhaṃ bhagavantaṃ pṛcchati /",
    "K01vinv06_u:6224": " yad uktaṃ bhadanta bhagavatā guḍaḥ sāptāhiko 'dhiṣṭhātavya iti /",
    "K01vinv06_u:6225": " kena paribhoktavyaḥ /",
    "K01vinv06_u:6226": " paṃcabhir upālin pudgalaiḥ /",
    "K01vinv06_u:6227": " adhvapratipannakena bhaktacchinnakena glānakena upadhivārikeṇa navakarmikeṇa ceti /",
    "K01vinv06_u:6228": " bhikṣavo janapadacārikāṃ saṃprasthitāḥ /",
    "K01vinv06_u:6229": " taṇḍulānāṃ ca saktūnāṃ ca madhye guḍaṃ prakṣipanti /",
    "K01vinv06_u:6230": " adhvagā icchanti paribhoktum* /",
    "K01vinv06_u:6231": " kaukṛtyena paribhuṃjate /",
    "K01vinv06_u:6232": " etat prakaraṇaṃ bhikṣavo bhagavata ārocayanti /",
    "K01vinv06_u:6233": " bhagavān āha /",
    "K01vinv06_u:6234": " na labhyaṃ bhikṣavas tenāmiṣeṇāmiṣakṛtyaṃ kartum* /",
    "K01vinv06_u:6235": " yas taṇḍuleṣu prakṣiptaḥ sa prasphoṭya paribhoktavyaḥ /",
    "K01vinv06_u:6236": " yas tu saktuṣu udakena dravīkṛtya paribhoktavyaḥ /",
    "K01vinv06_u:6237": " aparo 'pi dravīkṛtya na parisphuṭa eva bhavati /",
    "K01vinv06_u:6238": " bhagavān āha /",
    "K01vinv06_u:6239": " vaṃśadalikayā nirlikhyodakena prakṣālayitavyaḥ /",
    "K01vinv06_u:6240": " tathāpi na śakyate nirāmiṣaḥ kartavyaḥ /",
    "K01vinv06_u:6241": " bhagavān āha /",
    "K01vinv06_u:6242": " suśocitaḥ kṛtvā udakena dravīkṛtya pātavyaḥ /",
    "K01vinv06_u:6243": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv06_u:6244": " kiṃ bhadanta miṇḍhakena miṇḍhakapatnyā miṇḍhakaputreṇa miṇḍhakasnuṣayā miṇḍhakadāsena miṇḍhakadāsyā ca karma kṛtaṃ yena ṣaḍabhijñātā (MSV I",
    "K01vinv06_u:6245": " mahāpuṇyāḥ saṃvṛttāḥ /",
    "K01vinv06_u:6246": " bhagavato 'ntike satyāni (fol. 230v1 = GBM 6.773) dṛṣṭāni /",
    "K01vinv06_u:6247": " bhagavān caibhir ārāgito na virāgita iti /",
    "K01vinv06_u:6248": " bhagavān āhā /",
    "K01vinv06_u:6249": " ebhir eva bhikṣavaḥ karmāṇi kṛtāni upacitāni labdhasaṃbhārāṇi pariṇatapratyayāni pūrvavad yāvat phalanti khalu dehinām* /",
    "K01vinv06_u:6250": " bhūtapūrvaṃ bhikṣavo 'tīte 'dhvani vārāṇasyāṃ nagaryāṃ brahmadatto nāma rājā pūrvavad yāvad dharmeṇa rājyaṃ kārayati /",
    "K01vinv06_u:6251": " tena khalu samayena vārāṇasyāṃ nagaryāṃ naimittikair dvādaśavārṣikī anāvṛṣṭir vyākṛtā śalākāvṛtti {Dutt:",
    "K01vinv06_u:6252": " Ms. śilakā throughout;",
    "K01vinv06_u:6253": " but MS śalākā- throughout} mahādurbhikṣaṃ bhaviṣyatīti /",
    "K01vinv06_u:6254": " trividhaṃ durbhikṣaṃ bhaviṣyati caṃcu śvetāsthi śalākāvṛtti ca /",
    "K01vinv06_u:6255": " tatra caṃcu ucyate /",
    "K01vinv06_u:6256": " samudgake tasmin manuṣyā bījāni prakṣipya anāgatasatvāpekṣayā sthāpayanti /",
    "K01vinv06_u:6257": " asmākam anena bījena manuṣyāḥ kāryaṃ kariṣyantīti /",
    "K01vinv06_u:6258": " idaṃ samudgasaṃbandhāc {Dutt:",
    "K01vinv06_u:6259": " samudgakasambandhāt*} caṃcu ucyate /",
    "K01vinv06_u:6260": " śvetāsthi katamat* /",
    "K01vinv06_u:6261": " tasmin kāle manuṣyā asthīni upasaṃhṛtya tāvat kvāthayanti yāvat tāny asthīni śvetāni saṃvṛttānīti /",
    "K01vinv06_u:6262": " tatas taṃ pānaṃ pibanti /",
    "K01vinv06_u:6263": " idaṃ śvetāsthisaṃbandhāt* śvetāsthi ucyate /",
    "K01vinv06_u:6264": " śalākāvṛtti katamat* /",
    "K01vinv06_u:6265": " tasmin kāle manuṣyāḥ khālabilebhyo dhānyaguḍakāni śalākayākṛṣya bahūdakāyāṃ sthālyāṃ kvāthayitvā pibanti /",
    "K01vinv06_u:6266": " idaṃ śalākāsaṃbandhāc chalākāvṛtti ucyate /",
    "K01vinv06_u:6267": " rājñā brahmadattena vārāṇasyāṃ ghaṇṭāvaghoṣaṇaṃ kāritam* /",
    "K01vinv06_u:6268": " śṛṇvantu bhavanto vārāṇasīnivāsinaḥ paurā naimittikair dvādaśavārṣiky (MSV I 251)",
    "K01vinv06_u:6269": " anāvṛṣṭir vyākṛtā śalākāvṛtti durbhikṣaṃ bhaviṣyati caṃcu śvetāsthi ca /",
    "K01vinv06_u:6270": " yeṣāṃ dvādaśavārṣikaṃ bhaktam asti taiḥ sthātavyam* /",
    "K01vinv06_u:6271": " yeṣāṃ nāsti te yatheṣṭaṃ gacchantu /",
    "K01vinv06_u:6272": " vigatadurbhikṣatayā subhikṣe punar āgamiṣyatha iti /",
    "K01vinv06_u:6273": " tasmiṃś ca samaye vārāṇasyām anyatamo gṛhapatir āḍhyo mahādhano mahābhogo vistīrṇaviśālaparivāraḥ /",
    "K01vinv06_u:6274": " vistīrṇaviśālas tena koṣṭhāgārika āhūyoktaḥ /",
    "K01vinv06_u:6275": " bhoḥ puruṣa bhaviṣyati me saparivārasya dvādaśavārṣikaṃ bhaktam iti /",
    "K01vinv06_u:6276": " sa kathayati /",
    "K01vinv06_u:6277": " ārya bhaviṣyatīti /",
    "K01vinv06_u:6278": " sa tatraivāvasthitaḥ /",
    "K01vinv06_u:6279": " samanantarāt tu eva tad durbhikṣam* /",
    "K01vinv06_u:6280": " tasya koṣṭhāgāraḥ parikṣīṇaḥ /",
    "K01vinv06_u:6281": " sarvaś ca parijanaḥ kālagataḥ /",
    "K01vinv06_u:6282": " ātmanā ṣaṣṭho vyavasthitaḥ /",
    "K01vinv06_u:6283": " tatas tena gṛhapatinā kośakoṣṭhāgārāṇi śodhayitvā dhānyaprastha upasaṃhṛtaḥ /",
    "K01vinv06_u:6284": " so 'sya patnyā sthālyāṃ",
    "K01vinv06_u:6285": " prakṣipya sādhitaḥ /",
    "K01vinv06_u:6286": " asati buddhānām utpāde pratyekabuddhā loka utpadyante /",
    "K01vinv06_u:6287": " hīnadīnānukampakā prāntaśayanāsanabhaktā ekadakṣiṇīyā lokasya /",
    "K01vinv06_u:6288": " yāvad anyataraḥ pratyekabuddho janapadacārikāṃ caran vārāṇasīm anuprāptaḥ /",
    "K01vinv06_u:6289": " sa pūrvāhṇe nivāsya pātracīvaram ādāya vārāṇasīṃ piṇḍāya praviṣṭaḥ /",
    "K01vinv06_u:6290": " sa ca gṛhapatiḥ sajjo 'vasthito bhoktum* /",
    "K01vinv06_u:6291": " sa ca pratyekabuddho 'nupūrveṇa piṇḍapātam aṭaṃs tasya gṛham anuprāptaḥ /",
    "K01vinv06_u:6292": " sa tena gṛhapatinā dṛṣṭaḥ kāthaprāsādikaś cittaprāsādikaś ca /",
    "K01vinv06_u:6293": " dṛṣṭvā ca punaḥ saṃlakṣayati /",
    "K01vinv06_u:6294": " etad apy ahaṃ paribhujya niyataṃ prāṇair viyokṣye /",
    "K01vinv06_u:6295": " yanv ahaṃ pratyaṃśam asmai pravrajitāya dadyām iti /",
    "K01vinv06_u:6296": " tena bhāryābhihitā /",
    "K01vinv06_u:6297": " bhadre yo mama pratyaṃśas tam asmai pravrajitāyānuprayaccheti /",
    "K01vinv06_u:6298": " (fol. 231r1 = GBM 6.774) sā saṃlakṣayati /",
    "K01vinv06_u:6299": " mama svāmī na paribhuṃkte /",
    "K01vinv06_u:6300": " katham ahaṃ paribhuṃje iti /",
    "K01vinv06_u:6301": " sā kathayati āryaputra (MSV I 252)",
    "K01vinv06_u:6302": " aham api svaṃ pratyaṃśam asmai prayacchāmīti /",
    "K01vinv06_u:6303": " evaṃ putreṇa snuṣayā dāsena dāsyā svasvapratyaṃśāḥ parityaktāḥ /",
    "K01vinv06_u:6304": " tatas taiḥ sarvaiḥ saṃbhūya pratyekabuddhaḥ piṇḍena pratipāditaḥ /",
    "K01vinv06_u:6305": " kāyikī teṣāṃ mahātmanāṃ dharmadeśanā na vācikī /",
    "K01vinv06_u:6306": " sa vitatapakṣa iva haṃsarāja upari vihāyasam abhyudgamya jvalanatapanavarṣaṇavidyotanaprātihāryāṇi kartum ārabdhaḥ /",
    "K01vinv06_u:6307": " āśu pṛthagjanasya ṛddhir āvarjanakarī /",
    "K01vinv06_u:6308": " te mūlanikṛttā iva drumāḥ pādayor nipatya yatheṣṭaṃ praṇidhānaṃ kartum ārabdhāḥ /",
    "K01vinv06_u:6309": " gṛhapatiḥ praṇidhānaṃ kartum ārabdhaḥ /",
    "K01vinv06_u:6310": " yan mayā evaṃvidhe sadbhūtadakṣiṇīye kāraḥ kṛto 'nenāhaṃ kuśalamūlena yadi riktakāni kośakoṣṭhāgārāṇi paśyāmi sahadarśanān me pūrṇāni syuḥ /",
    "K01vinv06_u:6311": " evaṃvidhānāṃ ca me dharmāṇāṃ lābhī syām* /",
    "K01vinv06_u:6312": " ataḥ prativiśiṣṭataraṃ śāstāram ārāgayeyaṃ mā virāgayeyam iti /",
    "K01vinv06_u:6313": " patnī praṇidhānaṃ kartum ārabdhā /",
    "K01vinv06_u:6314": " yan mayā evaṃvidhe sadbhūtadakṣiṇīye kāraḥ kṛto 'nenāhaṃ kuśalamūlenāhaṃ yady ekasyārthāya",
    "K01vinv06_u:6315": " sthālīṃ paceyaṃ sā śatenāpi paribhujya sahasreṇāpi na ca parikṣayaṃ gacched yan mayā",
    "K01vinv06_u:6316": " prayogo na pratiprasrabdhaḥ /",
    "K01vinv06_u:6317": " evaṃvidhānāṃ dharmāṇāṃ lābhinī",
    "K01vinv06_u:6318": " syām* / prativiśiṣṭataraṃ cātaḥ śāstāram ārāgayeyaṃ mā virāgayeyam iti /",
    "K01vinv06_u:6319": " putraḥ praṇidhānaṃ kartum ārabdhaḥ /",
    "K01vinv06_u:6320": " yan mayā evaṃvidhe sadbhūtadakṣiṇīye kāraḥ kṛto 'nena me kuśalamūlena paṃcaśataḥ kamarakaḥ kaṭyām upanibaddhas tiṣṭhet* /",
    "K01vinv06_u:6321": " yadi śataṃ vā sahasraṃ vā tato vyayaṃ kuryāṃ pūrṇaka eva tiṣṭhet* /",
    "K01vinv06_u:6322": " mā parikṣayaṃ (MSV I 253) gacchet* /",
    "K01vinv06_u:6323": " evaṃvidhānāṃ ca dharmāṇāṃ lābhī syām* /",
    "K01vinv06_u:6324": " prativiśiṣṭataraṃ cātaḥ śāstāram ārāgayeyaṃ mā virāgayeyam iti /",
    "K01vinv06_u:6325": " snuṣā praṇidhānaṃ kartum ārabdhā /",
    "K01vinv06_u:6326": " yan mayā evaṃvidhe sadbhūtadakṣiṇīye kāraḥ kṛto 'nenāhaṃ kuśalamūlena yady ekasyārthāya gandhān yojaye te śatasya vā sahasrasya",
    "K01vinv06_u:6327": " vā upayujyeran na ca parikṣayaṃ gaccheyuḥ /",
    "K01vinv06_u:6328": " yāvat prayogo na pratiprasrabdhaḥ /",
    "K01vinv06_u:6329": " evaṃvidhānāṃ dharmāṇāṃ lābhinī syām* /",
    "K01vinv06_u:6330": " prativiśiṣṭataraṃ cātaḥ śāstāram ārāgayeyaṃ mā virāgayeyam iti /",
    "K01vinv06_u:6331": " dāsaḥ praṇidhānaṃ kartum ārabdhaḥ /",
    "K01vinv06_u:6332": " yan mayā evaṃvidhe sadbhūtadakṣiṇīye kāraḥ kṛto 'nenāhaṃ kuśalamūlena yady ekaṃ sīraṃ karṣeyaṃ saptasīrāḥ kṛṣṭā bhāveyuḥ /",
    "K01vinv06_u:6333": " evaṃvidhānāṃ dharmāṇāṃ lābhī syām* /",
    "K01vinv06_u:6334": " prativiśiṣṭataraṃ cātaḥ śāstāram ārāgayeyaṃ mā virāgayeyam iti /",
    "K01vinv06_u:6335": " dāsī praṇidhānaṃ kartum ārabdhā /",
    "K01vinv06_u:6336": " yan mayā evaṃvidhe sadbhūtadakṣiṇīye kāraḥ kṛto 'nenāhaṃ kuśalamūlena dhānyānām ekāṃ mātrām ārabheyaṃ sapta mātrāḥ saṃpadyeran* /",
    "K01vinv06_u:6337": " apy evaṃvidhānāṃ dharmāṇāṃ lābhinī syām* /",
    "K01vinv06_u:6338": " prativiśiṣṭataraṃ cātaḥ śāstāram ārāgayeyaṃ mā virāgayeyam iti (fol. 231v1 = GBM 6.775)",
    "K01vinv06_u:6339": " praṇidhānaṃ kṛtam* /",
    "K01vinv06_u:6340": " sa ca mahātmā pratyekabuddhas teṣām anukampāṃ kṛtvā ṛddhyā saṃprasthitaḥ /",
    "K01vinv06_u:6341": " yāvad rājā brahmadattaḥ upari prāsadatalagatas tiṣṭhati /",
    "K01vinv06_u:6342": " tasya ṛddhyā gacchato rājño brahmadattasyopari cchāyā nipatitā /",
    "K01vinv06_u:6343": " sa ūrddhvamukho nirīkṣitum ārabdhaḥ /",
    "K01vinv06_u:6344": " paśyati tat pratyekabuddham* /",
    "K01vinv06_u:6345": " tasyaitad abhavat* /",
    "K01vinv06_u:6346": " kasyāpy anena mahātmanā ṛddhimahālāṅgalair dāridryamūlāny utpāṭitānīti /",
    "K01vinv06_u:6347": " balavatpāśā /",
    "K01vinv06_u:6348": " tato 'sau gṛhapatiḥ (MSV I 254)",
    "K01vinv06_u:6349": " kośakoṣṭhāgārāṇi pratyavekṣitum ārabdho yāvat pūrṇāni paśyati /",
    "K01vinv06_u:6350": " sa patnīm āmantrayate /",
    "K01vinv06_u:6351": " mama tāvat praṇidhānaṃ pūrṇaṃ yuṣmākam idānīṃ paśyāma iti /",
    "K01vinv06_u:6352": " tato dāsyā dhānyānām ekāṃ mātrām ārabdhā parikarmayitum* /",
    "K01vinv06_u:6353": " sapta mātrāḥ saṃpannāḥ /",
    "K01vinv06_u:6354": " patnyā ekasyārthāya sthālī sādhitā /",
    "K01vinv06_u:6355": " sarvais taiḥ paribhuktā tathaivāvasthitā /",
    "K01vinv06_u:6356": " prātiveśyair anekaiś ca prāṇiśatasahasraiḥ paribhuktā tathaivāvasthitā /",
    "K01vinv06_u:6357": " tathaiva putrasya snuṣāyā dāsasya praṇidhiḥ siddhā /",
    "K01vinv06_u:6358": " tato gṛhapatinā vārāṇasyāṃ ghaṇṭāvaghoṣaṇaṃ kāritam* /",
    "K01vinv06_u:6359": " yo bhavanto 'nnena arthī sa āgacchatv iti /",
    "K01vinv06_u:6360": " vārāṇasyām uccaśabdo mahāśabdo jātaḥ /",
    "K01vinv06_u:6361": " rājñā śrutam* /",
    "K01vinv06_u:6362": " sa kathayati /",
    "K01vinv06_u:6363": " kim eṣa bhavanta uccaśabdo",
    "K01vinv06_u:6364": " mahāśabda iti /",
    "K01vinv06_u:6365": " amātyaiḥ samākhyātam* /",
    "K01vinv06_u:6366": " devāmukena gṛhapatinā kośakoṣṭhāgārāṇy uddhāṭitānīti /",
    "K01vinv06_u:6367": " rājā kathayati /",
    "K01vinv06_u:6368": " yāvat sarva eva lokaḥ kālagatas tadā tena gṛhapatinā kośakoṣṭhāgārāṇy uddhāṭitāni /",
    "K01vinv06_u:6369": " āhūyatāṃ bhavantaḥ sa gṛhapatir iti /",
    "K01vinv06_u:6370": " tair āhūtaḥ /",
    "K01vinv06_u:6371": " tato rājñābhihitaḥ /",
    "K01vinv06_u:6372": " gṛhapate yadā sarvalokaḥ kālagatas tadā tvayā kośakoṣṭhāgārāṇy uddhāṭitānīti /",
    "K01vinv06_u:6373": " deva kasya koṣṭhāgārāṇy uddhāṭitāni /",
    "K01vinv06_u:6374": " api tu adyaiva me bījam uptam adyaiva phalitam iti /",
    "K01vinv06_u:6375": " rājā kathayati /",
    "K01vinv06_u:6376": " yathākatham* /",
    "K01vinv06_u:6377": " sa tat prakaraṇaṃ vistareṇārocayati /",
    "K01vinv06_u:6378": " rājā kathayati /",
    "K01vinv06_u:6379": " gṛhapate tvayāsau mahātmā piṇḍakena pratipāditaḥ /",
    "K01vinv06_u:6380": " deva mayā pratipāditaḥ /",
    "K01vinv06_u:6381": " sa gāthāṃ bhāṣate /",
    "K01vinv06_u:6382": " aho guṇamayaṃ kṣetraṃ sarvadoṣavivarjitam* /",
    "K01vinv06_u:6383": " yatroptaṃ bījam adyaiva adyaiva phaladāyakam* // iti /",
    "K01vinv06_u:6384": " kiṃ manyadhve bhikṣavo yo 'sau gṛhapatir gṛhapatipatnī gṛhapatiputro (MSV I 255)",
    "K01vinv06_u:6385": " gṛhapatidāso gṛhapatidāsī ca /",
    "K01vinv06_u:6386": " eṣa evāsau miṇḍhako gṛhapatir miṇḍhakapatnī miṇḍhakaputro miṇḍhakasnuṣā miṇḍhakadāso miṇḍhakadāsī ca /",
    "K01vinv06_u:6387": " ya ebhiḥ pratyekabuddhakārān kṛtvā praṇidhānaṃ kṛtaṃ tasya karmaṇo vipākena ṣaḍ api mahāpuṇyā jātā mamāntike satyāni dṛṣṭāni /",
    "K01vinv06_u:6388": " ahaṃ caibhiḥ pratyekabuddhakoṭīśatasahasrebhyaḥ prativiśiṣṭataraḥ śāstā ārāgito na",
    "K01vinv06_u:6389": " virāgita iti hi bhikṣava ekāntakṛṣṇānāṃ karmaṇām ekāntakṛṣṇo vipākaḥ ekāntaśuklānām",
    "K01vinv06_u:6390": " ekāntaśuklo vyatimiśrāṇāṃ vyatimiśraḥ /",
    "K01vinv06_u:6391": " tasmāt tarhi bhikṣava ekāntakṛṣṇāni karmāṇy apāsya vyatimiśrāṇi ca ekāntaśukleṣv eva karmasv ābhogāḥ karaṇīyaḥ ity evaṃ vo bhikṣavaḥ śikṣitavyam*",
    "K01vinv06_u:6392": " uddānam* /",
    "K01vinv06_u:6393": " kaineyaḥ pānam ādāya kāśīpaṭṭaṃ ca yavāgvaḥ /",
    "K01vinv06_u:6394": " pāpāyāṃ khādyakaṃ kṛtvā kaukṛtyaṃ vikṛtabhojanam* // //",
    "K01vinv06_u:6395": " (fol. 232r1 = GBM 6.776)",
    "K01vinv06_u:6396": " bhagavān ādumāyāṃ viharaty āvasathe /",
    "K01vinv06_u:6397": " tena khalu samayena kaineyasya ṛṣer ādumāyām āvasatho 'bhūt* /",
    "K01vinv06_u:6398": " mandākinyās tu puṣkariṇyās tīre divāvihāraḥ /",
    "K01vinv06_u:6399": " bhagavān saṃlakṣayati /",
    "K01vinv06_u:6400": " kutra nv ahaṃ caturṇāṃ lokapālānāṃ dharmaṃ deśayeyaṃ /",
    "K01vinv06_u:6401": " yatra me kaineya ṛṣir alpakṛcchreṇa damatham āgata etasyaitad abhavat* /",
    "K01vinv06_u:6402": " yanv ahaṃ mandākinyāḥ puṣkariṇyās tīre deśayeyaṃ /",
    "K01vinv06_u:6403": " tatra damatham eṣyati /",
    "K01vinv06_u:6404": " tatra bhagavatā laukikaṃ cittam utpāditam* /",
    "K01vinv06_u:6405": " dharmatā khalu yasmin samaye buddhā bhagavanto (MSV I 256)",
    "K01vinv06_u:6406": " laukikaṃ cittam utpādayanti tasmiṃ samaye śakrabrahmādayo devā bhagavataś cetasā cittam ājānanti /",
    "K01vinv06_u:6407": " vaiśravaṇo mahārājaḥ saṃlakṣayati /",
    "K01vinv06_u:6408": " kiṃkāraṇaṃ bhagavatā laukikaṃ cittam utpāditaṃ /",
    "K01vinv06_u:6409": " paśyaty asmākam eva caturṇāṃ lokapālānāṃ dharmaṃ deśayitukāma iti viditvā pāṃcikasya mahāyakṣasenāpater ājñāṃ dattavān* /",
    "K01vinv06_u:6410": " gaccha pāñcika bhagavato 'rthāya mandākinyāḥ puṣkariṇyās tīre śayanāsanaprajñaptiṃ kuru /",
    "K01vinv06_u:6411": " kaineyasya ṛṣer ekam ārakṣakaṃ sthāpaya /",
    "K01vinv06_u:6412": " mahābhūtasannipāto bhaviṣyati mā kaścid asyojo ghaṭṭayiṣyatīti /",
    "K01vinv06_u:6413": " sa mandākinyāḥ puṣkariṇyās tīre kaineyasya ṛṣer ārakṣakaṃ sthāpayitvā śayanāsanaprajñaptiṃ kartum [Bhaiṣ-v(Ch/",
    "K01vinv06_u:6414": " W)_120] ārabdhaḥ /",
    "K01vinv06_u:6415": " tatra mahājanakāyasya kolāhalaśabdo jātaḥ /",
    "K01vinv06_u:6416": " tataḥ kaineya ṛṣiḥ kolāhalaśabdenotthitaḥ tam ārakṣakaṃ pṛcchati /",
    "K01vinv06_u:6417": " kim eṣa kolāhalaśabda iti /",
    "K01vinv06_u:6418": " sa kathayati /",
    "K01vinv06_u:6419": " śayanāsanaprajñaptiḥ kriyate /",
    "K01vinv06_u:6420": " kiṃ mamārthāya /",
    "K01vinv06_u:6421": " na tavārthāya /",
    "K01vinv06_u:6422": " api tu buddhasya bhagavataḥ /",
    "K01vinv06_u:6423": " tvam atra kiṃ tiṣṭhasi /",
    "K01vinv06_u:6424": " tavaivārakṣakaḥ /",
    "K01vinv06_u:6425": " kimartham* /",
    "K01vinv06_u:6426": " mahābhūtasamāgamo 'tra bhaviṣyati /",
    "K01vinv06_u:6427": " mā kaścid ojo ghaṭṭayiṣyatīti /",
    "K01vinv06_u:6428": " sa kathayati /",
    "K01vinv06_u:6429": " tasya śramaṇasya gautamasya ko rakṣāṃ karotīti /",
    "K01vinv06_u:6430": " sa kathayati /",
    "K01vinv06_u:6431": " kas tasya bhagavato rakṣāṃ karoti /",
    "K01vinv06_u:6432": " sa eva bhagavāṃ sadevakasya lokasya rakṣāṃ karotīti śrutvā kaineya ṛṣis tūṣṇīm* /",
    "K01vinv06_u:6433": " tato bhagavān pūrvāhṇe nivāsya pātracīvaram ādāya ādumāṃ piṇḍāya prāviśat* /",
    "K01vinv06_u:6434": " ādumāṃ piṇḍāya caritvā kṛtabhaktakṛtyaḥ paścādbhaktapiṇḍapātaṃ pratikrāntaḥ tadrūpaṃ",
    "K01vinv06_u:6435": " samādhiṃ samāpanno yathā samāhite citte ādumāyām antarhito mandākinyāḥ puṣkariṇyās tīre (MSV I 257)",
    "K01vinv06_u:6436": " pratyaṣṭhāt sārdhaṃ bhikṣusaṃghena /",
    "K01vinv06_u:6437": " atha bhagavān purastād bhikṣusaṃghasya prajñapta evāsane niṣaṇṇaḥ /",
    "K01vinv06_u:6438": " tato dhṛtarāṣṭro mahārājo 'nekagandharvaparivāro 'nekagandharvaśataparivāro 'nekagandharvasahasraparivāro",
    "K01vinv06_u:6439": " 'nekagandharvaśatasahasraparivāro divyānāṃ maṇīnām utsaṃgaṃ pūrayitvā yena bhagavāṃs tenopasaṃkrāntaḥ /",
    "K01vinv06_u:6440": " upasaṃkramya bhagavantaṃ divyābhir maṇibhir ākīrya bhagavataḥ pādau śirasā vanditvā pūrvāṃ diśaṃ niśṛtya niṣaṇṇo bhagavantaṃ saṃpuraskṛtya bhikṣusaṃghaṃ ca //",
    "K01vinv06_u:6441": " virūḍhako 'pi mahārājo 'nekakumbhāṇḍaparivāro 'nekakumbhāṇḍaśataparivāro 'nekakumbhāṇḍasahasraparivāro",
    "K01vinv06_u:6442": " 'nekakumbhāṇḍaśatasahasraparivāro divyānāṃ muktānām utsaṃgaṃ pūrayitvā yena bhagavāṃs",
    "K01vinv06_u:6443": " tenopasaṃkrāntaḥ (fol. 232v1 = GBM 6.777) /",
    "K01vinv06_u:6444": " upasaṃkramya bhagavantaṃ divyābhir muktābhir ākīrya bhagavataḥ pādau śirasā vanditvā dakṣiṇāṃ diśaṃ niśṛtya niṣaṇṇo bhagavantaṃ saṃpuraskṛtya bhikṣusaṃghaṃ ca /",
    "K01vinv06_u:6445": " virūpākṣo 'pi mahārājo 'nekanāgaparivāro 'nekanāgaśataparivāro 'nekanāgasahasraparivāro",
    "K01vinv06_u:6446": " 'nekanāgaśatasahasraparivāro divyānām utpalapadmakumudapuṇḍarīkamandārakāṇāṃ puṣpāṇām",
    "K01vinv06_u:6447": " utsaṃgaṃ pūrayitvā yena bhagavāṃs tenopasaṃkrāntaḥ /",
    "K01vinv06_u:6448": " upasaṃkramya bhagavantaṃ divyair utpalapadmakumudapuṇḍarīkamandārakaiḥ puṣpair avakīrya",
    "K01vinv06_u:6449": " bhagavataḥ pādau śirasā vanditvā paścimāṃ diśaṃ niśṛtya niṣaṇṇo bhagavantaṃ saṃpuraskṛtya bhikṣusaṃghaṃ ca //",
    "K01vinv06_u:6450": " vaiśravaṇo 'pi mahārājo 'nekayakṣaparivāro 'nekayakṣaśataparivāro 'nekayakṣasahasraparivāro",
    "K01vinv06_u:6451": " 'nekayakṣaśatasahasraparivāro divyasya hiraṇyasya suvarṇasyotsaṃgaṃ pūrayitvā yena",
    "K01vinv06_u:6452": " bhagavāṃs tenopasaṃkrāntaḥ /",
    "K01vinv06_u:6453": " upasaṃkramya bhagavantaṃ divyena hiraṇyasuvarṇenākīrya [Bhaiṣ-v(Ch/",
    "K01vinv06_u:6454": " W)_121] bhagavataḥ pādau (MSV I 258)",
    "K01vinv06_u:6455": " śirasā vanditvā uttarāṃ diśaṃ niśṛtya niṣaṇṇo bhagavantaṃ saṃpuraskṛtya bhikṣusaṃghaṃ ca /",
    "K01vinv06_u:6456": " tatra dvāv āryajātīyau dhṛtarāṣṭro virūḍhakaś ca /",
    "K01vinv06_u:6457": " dvau dasyujātīyau virūpākṣo vaiśravaṇaś ca /",
    "K01vinv06_u:6458": " atha bhagavata etad abhavat* /",
    "K01vinv06_u:6459": " saced aham āryayā vācā dharmaṃ deśayeyaṃ dvau cājñāsyataḥ dvau nājñāsyataḥ /",
    "K01vinv06_u:6460": " saced dasyuvācā deśayeyam evam api dvau ājñāsyataḥ dvau nājñāsyataḥ /",
    "K01vinv06_u:6461": " yanv ahaṃ dvayor āryayā vācā dharmaṃ deśayeyaṃ /",
    "K01vinv06_u:6462": " dvayor api dasyuvāceti viditvā",
    "K01vinv06_u:6463": " dhṛtarāṣṭraṃ mahārājam āmantrayate /",
    "K01vinv06_u:6464": " iti hi mahārājabhinnaḥ kāyo vedanā śītībhūtā saṃjñā niruddhā saṃskārā vyupaśāntā vijñānaṃ cāstaṃgataṃ :",
    "K01vinv06_u:6465": " eṣa evānto duḥkhasyeti /",
    "K01vinv06_u:6466": " asmin khalu dharmaparyāye bhāṣyamāṇe dhṛtarāṣṭrasya mahārājasya virajo vigatamalaṃ dharmeṣu dharmacakṣur utpannam anekeṣāṃ ca tatsabhāgānāṃ gandharvaśatasahasrāṇāṃ //",
    "K01vinv06_u:6467": " tatra bhagavān virūḍhakaṃ mahārājam āmantrayate /",
    "K01vinv06_u:6468": " iti hi mahārāja atra te dṛṣṭe dṛṣṭamātraṃ bhavatu śrute mate vijñāte vijñātamātraṃ /",
    "K01vinv06_u:6469": " asmiṃ khalu dharmaparyāye bhāṣyamāṇe virūḍhakasya mahārājasya virajo vigatamalaṃ dharmeṣu dharmacakṣur utpannam anekeṣāṃ ca tatsabhāgānāṃ kumbhāṇḍaśatasahasrāṇāṃ",
    "K01vinv06_u:6470": " (MSV I 259)",
    "K01vinv06_u:6471": " tatra bhagavāṃ virūpākṣaṃ mahārājam āmantrayate /",
    "K01vinv06_u:6472": " iti hi mahārāja ine mene dapphe daḍapphe eṣa evānto duḥkhasyeti /",
    "K01vinv06_u:6473": " asmiṃ khalu dharmaparyāye bhāṣyamāṇe virūpākṣasya mahārājasya virajo vigatamalaṃ dharmeṣu dharmacakṣur utpannam anekeṣāṃ ca tatsabhāgānāṃ nāgaśatasahasrāṇāṃ",
    "K01vinv06_u:6474": " tatra bhagavān vaiśravaṇaṃ mahārājam āmantrayate /",
    "K01vinv06_u:6475": " atra te mahārāja māśā tuṣā saṃśāmā [Bhaiṣ-v(Ch/",
    "K01vinv06_u:6476": " W)_122] sarvatra virāḍi eṣa evānto duḥkhasyeti /",
    "K01vinv06_u:6477": " asmiṃ khalu dharmaparyāye bhāṣyamāṇe vaiśravaṇasya mahārājasya virajo vigatamalaṃ dharmeṣu dharmacakṣur utpannam anekeṣāṃ (fol. 233r1 = GBM",
    "K01vinv06_u:6478": " ca tatsabhāgānāṃ yakṣaśatasahasrāṇāṃ /",
    "K01vinv06_u:6479": " bhagavān saṃlakṣayati /",
    "K01vinv06_u:6480": " etarhi me parinirvāṇakālasamayaḥ pratyupasthitaḥ /",
    "K01vinv06_u:6481": " kasyopanyasya śāsanaṃ parinirvāsyāmi /",
    "K01vinv06_u:6482": " saced devānāṃ devāḥ pramattā ratibahulā na cirasthitikaṃ bhaviṣyati /",
    "K01vinv06_u:6483": " atha manuṣyāṇām alpāyuṣo manuṣyāḥ evam eva na cirasthitikam eva /",
    "K01vinv06_u:6484": " yanv ahaṃ devānāṃ ca manuṣyāṇāṃ ca kāśyapasya ca bhikṣoḥ śāsanam upanyasya parinirvāyeyam iti viditvā dhṛtarāṣṭraṃ mahārājam āmantrayate /",
    "K01vinv06_u:6485": " mama te mahārāja parinirvṛtasya pūrvasyāṃ diśi śāsane ārakṣā karaṇīyeti /",
    "K01vinv06_u:6486": " virūḍhakaṃ mahārājam āmantrayate /",
    "K01vinv06_u:6487": " tvayāpi mahārāja dakṣiṇasyāṃ diśi ārakṣā karaṇīyeti /",
    "K01vinv06_u:6488": " virūpākṣaṃ mahārājam āmantrayate /",
    "K01vinv06_u:6489": " tvayāpi mahārāja paścimasyāṃ diśi ārakṣā karaṇīyeti /",
    "K01vinv06_u:6490": " (MSV I 260) vaiśravaṇaṃ mahārājam āmantrayate /",
    "K01vinv06_u:6491": " tvayāpi mahārāja uttarasyāṃ diśi ārakṣā karaṇīyeti //",
    "K01vinv06_u:6492": " tataś catvāro mahārājānaḥ pramuditamanaso bhagavantam idam avocan* /",
    "K01vinv06_u:6493": " evaṃ bhavatu bhagavan yathājñāpayati bhagavan* /",
    "K01vinv06_u:6494": " vayam ārakṣāṃ kariṣyāma iti viditvā bhagavataḥ pādau śirasā vanditvā dṛṣṭasatyā bhagavato 'ntikāt prakrāntāḥ /",
    "K01vinv06_u:6495": " bhagavatā āyuṣmate mahākāśyapāya kṛtsnaṃ śāsanam upanyastaṃ /",
    "K01vinv06_u:6496": " āyuṣmāṃś cānando 'bhihitaḥ /",
    "K01vinv06_u:6497": " tvayāpy ānanda śāsanakāryakaraṇe autsukyam āpattavyam iti / //",
    "K01vinv06_u:6498": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv06_u:6499": " kiṃ bhadanta caturbhir mahārājaiḥ karma kṛtaṃ yasya karmaṇo vipākena catvāro mahārājāḥ saṃvṛttāḥ /",
    "K01vinv06_u:6500": " bhagavataś cāntike satyadarśanaṃ kṛtam iti /",
    "K01vinv06_u:6501": " bhagavān āha /",
    "K01vinv06_u:6502": " ebhir eva bhikṣavaḥ pūrvam anyāsu jātiṣu karmāṇi kṛtāny upacitāni labdhasaṃbhārāṇi pūrvavat phalanti khalu dehinām* /",
    "K01vinv06_u:6503": " bhūtapūrvaṃ bhikṣavo 'sminn eva bhadrake kalpe viṃśativarṣasahasrāyuṣi prajāyāṃ kāśyapo nāma śāstā loka udapādi /",
    "K01vinv06_u:6504": " pūrvavad yāvac chāstā devamanuṣyāṇāṃ buddho bhagavān* /",
    "K01vinv06_u:6505": " tena khalu samayena mahāsamudre dvau nāgau prativasataḥ śvāso mahāśvāsaś ca /",
    "K01vinv06_u:6506": " kūṭaśālmalyām api dvau suparṇināv aṭṭeśvaraś cūḍeśvaraś ca /",
    "K01vinv06_u:6507": " yadā śvāsamahāśvāsau tābhyām abhidrūyete tadā pātālaṃ praviśato /",
    "K01vinv06_u:6508": " yāvad apareṇa samayena śvāsamahāśvāsābhyāṃ kāśyapasya samyaksaṃbuddhasyāntikāc charaṇagamanaśikṣāpadāni gṛhītāni /",
    "K01vinv06_u:6509": " tau ca suparṇināv (MSV I 261)",
    "K01vinv06_u:6510": " abhidravitum ārabdhau na śaknuvataḥ /",
    "K01vinv06_u:6511": " sumerupratyāhatam iva pavanasalilavegau pratinivṛtya kathayato /",
    "K01vinv06_u:6512": " bhavantau pūrvam asmābhir yuvām abhidrutau [Bhaiṣ-v(Ch/",
    "K01vinv06_u:6513": " W_123] pātālaṃ praviśata /",
    "K01vinv06_u:6514": " idānīṃ ko hetur yena vayaṃ sumerupratyāhatāv iva pavanasalilavegau yuvām āsādya pratinivṛttāv iti /",
    "K01vinv06_u:6515": " śvāsamahāśvāsau kathayato /",
    "K01vinv06_u:6516": " (fol. 233v1 = GBM 6.779) 'smābhiḥ kāśyapasya samyaksaṃbuddhasyāntikāc charaṇagamanaśikṣāpadāni gṛhītānīti /",
    "K01vinv06_u:6517": " tau kathayato /",
    "K01vinv06_u:6518": " yady evaṃ vayam api grahīṣyāma iti /",
    "K01vinv06_u:6519": " tau tābhyāṃ sārdhaṃ kāśyapasya samyaksaṃbuddhasyāntike saṃprasthitau /",
    "K01vinv06_u:6520": " tau ca saṃprāptau /",
    "K01vinv06_u:6521": " catvāraś ca lokapālāḥ kāśyapasya samyaksaṃbuddhasyāntikād dharmaṃ śrutvā saṃprasthitāḥ /",
    "K01vinv06_u:6522": " te tābhyāṃ dṛṣṭās /",
    "K01vinv06_u:6523": " tau suparṇinau śvāsamahāśvāsau nāgau pṛcchataḥ /",
    "K01vinv06_u:6524": " ka ete gacchantīti /",
    "K01vinv06_u:6525": " tābhyāṃ vistareṇa kathitam* /",
    "K01vinv06_u:6526": " suparṇinau kathayataḥ /",
    "K01vinv06_u:6527": " yady evaṃ vayam api kāśyapasya samyaksaṃbuddhasyāntikāc charaṇagamanaśikṣāpadāni saṃgṛhītvā praṇidhānaṃ kurma iti /",
    "K01vinv06_u:6528": " tābhyāṃ kāśyapasya samyaksaṃbuddhasyāntikāc charaṇagamanaśikṣāpadāni gṛhītāni /",
    "K01vinv06_u:6529": " śvāsamahāśvāsābhyāṃ pūrvam eva gṛhītāni /",
    "K01vinv06_u:6530": " tataḥ saṃbhūya kāśyapasya samyaksaṃbuddhasya pādayor nipatya praṇidhānaṃ kartum ārabdhāḥ /",
    "K01vinv06_u:6531": " yathaite catvāro lokapālāḥ kāśyapasya samyaksaṃbuddhasyāntikād",
    "K01vinv06_u:6532": " dharmaṃ śrutvā dṛṣṭasatyāḥ svabhavanaṃ saṃprasthitāḥ :",
    "K01vinv06_u:6533": " evaṃ vayam apy anena kuśalamūlena catvāro lokapālāḥ syāma :",
    "K01vinv06_u:6534": " yaś cāsau bhagavatā kāśyapena samyaksaṃbuddhena uttaro māṇavo vyākṛtaḥ bhaviṣyasi tvaṃ māṇava varṣaśatāyuṣi prajāyāṃ śākyamunir nāma samyaksaṃbuddha iti /",
    "K01vinv06_u:6535": " (MSV I 262) so 'py asmākaṃ bhagavān eva mandākinyāḥ puṣkariṇyās tīre dharmaṃ deśayed /",
    "K01vinv06_u:6536": " vayaṃ ca taṃ dharmaṃ śrutvā dṛṣṭasatyā evam eva svabhavanaṃ gacchāma iti /",
    "K01vinv06_u:6537": " kiṃ manyadhve bhikṣavo ye te catvāro nāgasuparṇinaḥ eta eva te catvāro lokapālāḥ /",
    "K01vinv06_u:6538": " yo 'sau śvāsa eṣa evāsau dhṛṭarāṣṭras tena kālena tena samayena /",
    "K01vinv06_u:6539": " mahāśvāso virūḍhakaḥ aṭṭeśvaro 'sau virūpākṣaḥ cūḍeśvaro 'sau vaiśravaṇaḥ tena kālena tena samayena /",
    "K01vinv06_u:6540": " yad ebhiḥ kāśyapasya samyaksaṃbuddhasyāntikāc charaṇagamanaśikṣāpadāni pratigṛhya",
    "K01vinv06_u:6541": " praṇidhānaṃ kṛtaṃ tasya karmaṇo vipākena catvāro lokapālā jātā mamāntike satyadarśanaṃ",
    "K01vinv06_u:6542": " kṛtvā svabhavanaṃ gatāḥ /",
    "K01vinv06_u:6543": " tāṃ ca dharmadeśanāṃ śrutvā kaineya ṛṣiḥ paraṃ vismayam upagato bhagavati cābhiprasannaḥ /",
    "K01vinv06_u:6544": " tato 'sya bhagavatā āśayānuśayaṃ dhātuṃ prakṛtiṃ ca jñātvā tādṛśī caturāryasatyasaṃprativedhikī dharmadeśanā kṛtā /",
    "K01vinv06_u:6545": " yāṃ śrutvā kaineyarṣiṇā sahasatyābhisamayād anāgāmiphalaṃ sākṣātkṛtaṃ /",
    "K01vinv06_u:6546": " tato 'sāv avetyaprasādasamanvāgato 'ṣṭau pānāny ādāya cocapānaṃ mocapānaṃ kolapānam",
    "K01vinv06_u:6547": " aśvatthapānam udumbarapānaṃ paruṣakapānaṃ kharjūrapānaṃ mṛdvīkāpānaṃ ca yena bhagavāṃs tenopasaṃkrānta /",
    "K01vinv06_u:6548": " upasaṃkramya bhagavatam idam avocat* /",
    "K01vinv06_u:6549": " imāni bhadanta aṣṭau pānāni pūrvakair ṛṣibhiḥ stutāni varṇitāni /",
    "K01vinv06_u:6550": " tāni bhagavān pratigṛhṇātv [Bhaiṣ-v(Ch/",
    "K01vinv06_u:6551": " W)_124] anukampām upādāya /",
    "K01vinv06_u:6552": " pratigṛhṇāti bhagavān kaineyasya ṛṣer antikād aṣṭau pānāni anukampām upādāya /",
    "K01vinv06_u:6553": " pratigṛhya bhikṣūn āmantrayate sma /",
    "K01vinv06_u:6554": " itīmāni bhikṣavo 'ṣṭau pānāni kāle (fol. 234r1 = GBM 6.780)",
    "K01vinv06_u:6555": " pratigrāhitāni akāle marditāni (MSV I 263)",
    "K01vinv06_u:6556": " akāle parisrutāni akāle 'dhiṣṭhitāni paścādbhaktena paribhoktavyāni //",
    "K01vinv06_u:6557": " itīmāni aṣṭau pānāni kāle pratigrāhitāni kāle marditāni //",
    "K01vinv06_u:6558": " kāle parisrutāni akāle adhiṣṭhitāni na paribhoktavyāni / //",
    "K01vinv06_u:6559": " itīmāni aṣṭau pānāni kāle pratigrāhitāni kāle marditāni kāle parisrutāni akāle adhiṣṭhitāni na paribhoktavyāni //",
    "K01vinv06_u:6560": " itīmāni aṣṭau pānāni akāle marditāni akāle parisrutāni paścādbhaktena paribhoktavyāni /",
    "K01vinv06_u:6561": " rātryāś ca prathame yāmātikrāntā na paribhoktavyāni //",
    "K01vinv06_u:6562": " {Dutt: As the Tibetan translation does not agree with the Sanskrit textr,",
    "K01vinv06_u:6563": " we reconstruct here the Sanskrit from Tibetant:",
    "K01vinv06_u:6564": " itīmāni bhikṣavo 'ṣṭau pānāni kāle pratigrāhitāni kāle marditāni kāle adhiṣṭhitāni kāle paribhoktavyāni /",
    "K01vinv06_u:6565": " akāle na paribhoktavyāni /",
    "K01vinv06_u:6566": " rātryāś ca prathame yāme 'tikrānte na paribhoktavyāni /",
    "K01vinv06_u:6567": " itīmāni aṣṭau pānāni kāle pratigrāhitāni akāle marditāni akāle parisrutāni akāle adhiṣṭhitāni na paribhoktavyāni /",
    "K01vinv06_u:6568": " itīmāni aṣṭau pānāni kāle pratigrāhitāni kāle marditāni akāle parisrutāni akāle adhiṣṭhitāni na paribhoktavyāni /",
    "K01vinv06_u:6569": " itīmāni aṣṭau pānāni akāle pratigrāhitāni akāle marditāni akāle parisrutāni paścādbhaktena na paribhoktavyāni /",
    "K01vinv06_u:6570": " rātryāś ca yāme 'tikrānte na paribhoktavyāni /}",
    "K01vinv06_u:6571": " atha kaineya ṛṣir utthāyāsanād ekāṃsam uttarāsaṃgaṃ kṛtvā yena bhagavāṃs tenāṃjaliṃ praṇamayya bhagavantam idam avocat* /",
    "K01vinv06_u:6572": " adhivāsayatu me bhagavān* śvo bhaktena sārdhaṃ bhikṣusaṃgheneti /",
    "K01vinv06_u:6573": " adhivāsayati bhagavān kaineyasya ṛṣes tūṣṇīṃbhāvena /",
    "K01vinv06_u:6574": " atha kaineya ṛṣir bhagavatas tūṣṇīṃbhāvenādhivāsanāṃ viditvotthāyāsanāt prakrāntaḥ /",
    "K01vinv06_u:6575": " bhagavān api mandākinyāḥ puṣkariṇyās tīre 'ntarhita ādumāyāṃ pratyaṣṭhāt sārdhaṃ bhikṣusaṃghena /",
    "K01vinv06_u:6576": " atha kaineya ṛṣiḥ sarātram evotthāyāntarjanam āmantrayate /",
    "K01vinv06_u:6577": " uttiṣṭhata (MSV I 264)",
    "K01vinv06_u:6578": " āryā uttiṣṭhata /",
    "K01vinv06_u:6579": " bhadramukhāḥ kāṣṭhāni pāṭayata /",
    "K01vinv06_u:6580": " khādyakāny ullāḍayata /",
    "K01vinv06_u:6581": " pratijāgrata maṇḍapavāḍam iti /",
    "K01vinv06_u:6582": " tena khalu samayena śailo nāma ṛṣiḥ kaineyasya ṛṣer bhāgineyas tasminn āvasathe rātriṃ vāsam upagataḥ /",
    "K01vinv06_u:6583": " aśroṣīt śaila ṛṣiḥ kaineyam ṛṣiṃ sarātram evotthāyāntarjanam āmantrayantam* /",
    "K01vinv06_u:6584": " śrutvā ca punaḥ kaineyam ṛṣim idam avocat* /",
    "K01vinv06_u:6585": " kiṃ punas te ṛṣe sabrahmacāriṇo nimantritāḥ /",
    "K01vinv06_u:6586": " rājā vā māgadhaśreṇyo biṃbisāro rāṣṭranivāsī janakāyo yathepsitasya vā ṛṣidharmasya parisamāptir iti /",
    "K01vinv06_u:6587": " sa kathayati /",
    "K01vinv06_u:6588": " na me śaila sabrahmacāriṇa upanimantritā nāpi rājā māgadhaśreṇyo biṃbisāro rāṣṭranivāsī janakāyo nāpi yathepsitasya ṛṣidharmasya parisamāptiḥ",
    "K01vinv06_u:6589": " api tu mayā buddhapramukho bhikṣusaṃgho bhaktenopanimantrita iti tasya buddha ity aśrutapūrvaṃ ghoṣaṃ śrutvā sarvaromakūpāny āhṛṣṭāni /",
    "K01vinv06_u:6590": " sagauravaḥ sa papraccha /",
    "K01vinv06_u:6591": " ka eṣa ṛṣe buddho nāma iti /",
    "K01vinv06_u:6592": " asti śaila śramaṇo gautamaḥ śākyaputraḥ śākyakulāt keśaśmaśrūṇy avatārya kāṣāyāṇi vastrāṇy ācchādya samyag eva śraddhayāgārād anagārikāṃ pravrajitaḥ",
    "K01vinv06_u:6593": " so 'nuttarāṃ samyaksaṃbodhim abhisaṃbuddhaḥ /",
    "K01vinv06_u:6594": " sa eṣa buddho nāmeti /",
    "K01vinv06_u:6595": " śailaḥ kathayati /",
    "K01vinv06_u:6596": " ka eṣa ṛṣe saṃgho nāmeti /",
    "K01vinv06_u:6597": " kaineya ṛṣiḥ kathayati /",
    "K01vinv06_u:6598": " santi śaila kṣatriyakulād api kulaputrāḥ keśaśmaśrv avatārya kāṣāyāṇi vastrāṇy ācchādya samyag eva śraddhayāgārād anagārikāṃ pravrajitaḥ /",
    "K01vinv06_u:6599": " santi brāhmaṇakulād api vaiśyakulād api kulaputrāḥ pūrvavat tam eva bhagavantaṃ tathāgatam arhantaṃ samyaksaṃbuddhaṃ pravrajitāḥ /",
    "K01vinv06_u:6600": " sa eṣa ṛṣe saṃgho nāma iti /",
    "K01vinv06_u:6601": " ayaṃ ca śaila saṃghaḥ pūrvakaś ca (MSV I 265) buddhaḥ /",
    "K01vinv06_u:6602": " sa eṣa (fol. 234v1 = GBM 6.781) buddhapramukho bhikṣusaṃgho mayā bhaktenopanimantritaḥ /",
    "K01vinv06_u:6603": " atha śailaṛṣir buddhālambanayā smṛtyā kālyam evotthāya paṃcaśataparivāro yena bhagavāms tenopasaṃkrāntaḥ /",
    "K01vinv06_u:6604": " upasaṃkramya bhagavantam etad avocat* /",
    "K01vinv06_u:6605": " labheyāhaṃ bhadanta svākhyāte dharmavinaye pravrajyām upasaṃpadaṃ bhikṣubhāvaṃ careyam ahaṃ bhagavato 'ntike brahmacaryam iti /",
    "K01vinv06_u:6606": " labdhavān śaila ṛṣiḥ paṃcaśataparivāraḥ svākhyāte dharmavinaye pravrajyām upasaṃpadaṃ bhikṣubhāvam* /",
    "K01vinv06_u:6607": " atha kaineya ṛṣis tām eva śuci praṇītaṃ khādanīyabhojanīyaṃ pūrvavad yāvat saṃtarpayati saṃpravārayati /",
    "K01vinv06_u:6608": " tena buddhapramukhaṃ bhikṣusaṃghaṃ bhojayamānena śailaḥ pravrajito dṛṣṭaḥ /",
    "K01vinv06_u:6609": " sa kathayati /",
    "K01vinv06_u:6610": " śaila tvaṃ pravrajitaḥ /",
    "K01vinv06_u:6611": " pravrajitvā suṣṭhu kṛtaṃ sādhu kṛtam* /",
    "K01vinv06_u:6612": " aham api buddhapramukhaṃ bhikṣusaṃghaṃ bhojayitvā pravrajiṣyāmīti /",
    "K01vinv06_u:6613": " atha kaineya ṛṣir anekaparyāyeṇa buddhapramukhaṃ bhikṣusaṃghaṃ śucinā praṇītena khādanīyabhojanīyena",
    "K01vinv06_u:6614": " saṃtarpya saṃpravārya bhagavantaṃ bhuktavantaṃ viditvā dhautahastam apanītapātraṃ",
    "K01vinv06_u:6615": " nīcataram āsanaṃ gṛhītvā bhagavataḥ purastān niṣaṇṇo dharmaśravaṇāya /",
    "K01vinv06_u:6616": " tato bhagavāṃs tasmai dakṣiṇām ādiśya dharmadeśanāṃ kṛtvā prakrāntaḥ /",
    "K01vinv06_u:6617": " atha kaineya ṛṣir yat tatrotpādanadharmakaṃ sarvaṃ visarjanadharmakaṃ kṛtvā {MS tatrotsadanadharmakaṃ tat sarvaṃ visarjanadharmakaṃ kṛtvā;",
    "K01vinv06_u:6618": " cf. MPS 7.2 tatrotsīdana-;",
    "K01vinv06_u:6619": " BHSD s.v. utsīdana} paṃcaśataparivāro yena bhagavāṃs tenopasaṃkrāntāḥ /",
    "K01vinv06_u:6620": " upasaṃkramya bhagavataḥ pādau śirasā vanditvaikānte 'sthāt* /",
    "K01vinv06_u:6621": " ekāntasthitaḥ kaineya ṛṣir bhagavantam idam avocat* /",
    "K01vinv06_u:6622": " labheyāhaṃ bhadanta svākhyāte dharmavinaye pravrajyām upasaṃpadaṃ bhikṣubhāvaṃ careyam ahaṃ bhagavato 'ntike (MSV I 266)",
    "K01vinv06_u:6623": " brahmacaryam iti /",
    "K01vinv06_u:6624": " labdhavān kaineya ṛṣiḥ paṃcaśataparivāraḥ svākhyāte dharmavinaye pravrajyām upasaṃpadaṃ bhikṣubhāvam* /",
    "K01vinv06_u:6625": " atha bhagavāṃs tad bhikṣusahasraṃ pravrajyopasaṃpādya nadyāḥ prabhadrikāyās tīre vāsam upagataś chatrāmbuvane {MS chatrāpravane} /",
    "K01vinv06_u:6626": " tatra bhagavatā paṃcabhikṣuśatāny āyuṣmate brāhmaṇakapphiṇāya dattāni /",
    "K01vinv06_u:6627": " ardhatṛtīyāny āyuṣmate mahāmaudgalyāyanāya /",
    "K01vinv06_u:6628": " ardhatṛtīyāny āyuṣmate śāriputrāya /",
    "K01vinv06_u:6629": " tatra ye āyuṣmatā brāhmaṇkapphiṇenāvacoditās taiḥ sarvakleśaprahāṇād arhatvaṃ sākṣātkṛtam* /",
    "K01vinv06_u:6630": " ye āyuṣmatā mahāmaudgalyāyanena tair anāgāmiphalam* /",
    "K01vinv06_u:6631": " ye āyuṣmatā śāriputreṇa taiḥ srotaāpattiphalam* /",
    "K01vinv06_u:6632": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv06_u:6633": " paśya bhadanta bhagavatā āyuṣmān śāriputro mahāprajñānām agryo vyākṛtaḥ āyuṣmāṃś ca mahāmaudgalyāyano mahardhikānāṃ mahānubhāvānām* /",
    "K01vinv06_u:6634": " atha ca punar ye āyuṣmatā brāhmaṇakapphiṇenāvacoditās tair ahatvaṃ sākṣātkṛtam* /",
    "K01vinv06_u:6635": " ye āyuṣmatā mahāmaudgalyāyanena tair anāgāmiphalam* /",
    "K01vinv06_u:6636": " ye āyuṣmatā śāriputreṇa taiḥ srotaāpattiphalam* /",
    "K01vinv06_u:6637": " bhagavān āha /",
    "K01vinv06_u:6638": " bhikṣava etarhi yathā tathātīte 'dhvani ye (fol. 235r1 = GBM 6.782)",
    "K01vinv06_u:6639": " brāhmaṇakapphiṇenāvacoditās te ārūpyadhātau pratiṣṭhitāḥ /",
    "K01vinv06_u:6640": " ye maudgalyāyanena te rūpadhātau /",
    "K01vinv06_u:6641": " ye śāriputreṇa te paṃcasv abhijñāsu pratiṣṭhitāḥ /",
    "K01vinv06_u:6642": " tac chrūyatām* /",
    "K01vinv06_u:6643": " bhūtacaraṃ bhikṣavo 'nyatarasminn araṇyāyatane dvau ṛṣī prativasataḥ /",
    "K01vinv06_u:6644": " pratyekaṃ paṃcaśataparivāraḥ /",
    "K01vinv06_u:6645": " yāvad apareṇa samayena tayor ekaḥ (MSV I 267) kālagataḥ /",
    "K01vinv06_u:6646": " tatas tasya māṇavakā guruviyogaduḥkhadaurmanasyasaṃtaptā itaś cāmutaś ca paribhramantas tasya dvitīyasya ṛṣeḥ sakāśam upasaṃkrāntāḥ /",
    "K01vinv06_u:6647": " tena te dṛṣṭā aśruparyākulekṣaṇāḥ pṛṣṭāś ca /",
    "K01vinv06_u:6648": " māṇavakā yo 'sau yuṣmākam upādhyāyaḥ kālagataḥ /",
    "K01vinv06_u:6649": " sa saṃlakṣayati /",
    "K01vinv06_u:6650": " mamātyayān māṇavakān āmīdṛśī samavasthā bhaviṣyati /",
    "K01vinv06_u:6651": " yanv aham eṣām upasaṃgrahaṃ kuryām iti /",
    "K01vinv06_u:6652": " tena te samāśvāsitā upasaṃgṛhītāś ca /",
    "K01vinv06_u:6653": " yāvad apareṇa samayena so 'pi ṛṣir glānaḥ saṃvṛttaḥ /",
    "K01vinv06_u:6654": " tasya trayo 'gryaśiṣyāḥ /",
    "K01vinv06_u:6655": " tenaikaikasya paṃcaśatāni dattāni /",
    "K01vinv06_u:6656": " dvitīyasyārdhatṛtīyāni /",
    "K01vinv06_u:6657": " tṛtīyasyārdhatṛtīyāni /",
    "K01vinv06_u:6658": " sa kāladharmeṇa saṃyuktaḥ /",
    "K01vinv06_u:6659": " tatra yasya paṃcaśatāni dattāni tena tathāvacoditāni yathā ārūpyadhātau pratiṣṭhāpitāni /",
    "K01vinv06_u:6660": " yasyārdhatṛtīyāni tena tathāvacoditāni yathā rūpadhātau pratiṣṭhāpitāni /",
    "K01vinv06_u:6661": " yasyāpy ardhatṛtīyāni tena tathāvacoditāni yathā paṃcasv abhijñāsu pratiṣṭhāpitāni /",
    "K01vinv06_u:6662": " kiṃ manyadhve bhikṣavo yo 'sau ṛṣir yena tāni paṃcamāṇavakaśatāny ārūpyadhātau pratiṣṭhāpitāny eṣa evāsau kapphiṇo bhikṣus tena kālena tena samayena /",
    "K01vinv06_u:6663": " yenārdhatṛtīyāni rūpadhātau pratiṣṭhāpitāny eṣa evāsau maudgalyāyano bhikṣuḥ /",
    "K01vinv06_u:6664": " yenāpy ardhatṛtīyāni śatāni paṃcasv abhijñāsu pratiṣṭhāpitāny eṣa evāsau śāriputro bhikṣuḥ /",
    "K01vinv06_u:6665": " api tu bhikṣavo ye kapphiṇenāvacoditās te tīkṣṇendriyāḥ /",
    "K01vinv06_u:6666": " ye maudgalyāyanena te madhyendriyāḥ /",
    "K01vinv06_u:6667": " ye śāriputreṇa te mṛdvindriyāḥ /",
    "K01vinv06_u:6668": " yadi śāriputreṇāvacoditā nābhaviṣyan uṣmagatā apy anayagatā abhaviṣyan* /",
    "K01vinv06_u:6669": " (MSV I 268)",
    "K01vinv06_u:6670": " sarve samagrāḥ śṛṇuta viprasannena cetasā /",
    "K01vinv06_u:6671": " prakāśayan buddhavarṇaṃ kaineyajaṭilas tathā //",
    "K01vinv06_u:6672": " ekasmin samaye śāstā kaineyasya niveśane /",
    "K01vinv06_u:6673": " saśrāvako mahāvīro bhojanena nimantritaḥ //",
    "K01vinv06_u:6674": " adrākṣīd brāhmaṇaḥ śailaḥ kaineyasya niveśane /",
    "K01vinv06_u:6675": " pratijāgryamānam aśanaṃ dṛṣṭvā kaineyam abravīt* //",
    "K01vinv06_u:6676": " vivāhaḥ kiṃ nu rājā vā rāṣṭraṃ vopanimantritam* /",
    "K01vinv06_u:6677": " athavā te mahāprajña pṛṣṭa ācakṣva tan mama //",
    "K01vinv06_u:6678": " na me vivāho rājā vā rāṣṭraṃ vopanimantritam*",
    "K01vinv06_u:6679": " agrasatvo mayā buddho bhaktenopanimantritaḥ //",
    "K01vinv06_u:6680": " so 'yaṃ buddha iti śrutvā śailaḥ saṃvegam āgataḥ /",
    "K01vinv06_u:6681": " ka eṣa buddhaḥ kaineya pṛṣṭa ācakṣva tan mama //",
    "K01vinv06_u:6682": " asti śākyakule jātaḥ sa śāstāpratipudgalaḥ /",
    "K01vinv06_u:6683": " buddhimān sarvadharmeṣu tasmād buddho nirucyate //",
    "K01vinv06_u:6684": " dṛṣṭaṃ hy atītaṃ buddhena tathā dṛṣṭam anāgatam* /",
    "K01vinv06_u:6685": " pratyutpannam atho dṛṣṭaṃ saṃskārā vyayadharmiṇaḥ //",
    "K01vinv06_u:6686": " yac ca kiṃcid abhijñeyaṃ sarvaṃ tad vetti tatvavit* /",
    "K01vinv06_u:6687": " (fol. 235v1 = GBM 6.783)",
    "K01vinv06_u:6688": " sarvajñaḥ sarvadarśī ca tasmād buddho nirucyate //",
    "K01vinv06_u:6689": " abhijñeyam abhijñātaṃ bhāvanīyaṃ ca bhāvitam* /",
    "K01vinv06_u:6690": " prahātavyaṃ prahīnaṃ ca tasmād buddho nirucyate //",
    "K01vinv06_u:6691": " (MSV I 269)",
    "K01vinv06_u:6692": " jāyamāne ca yatreyaṃ sasamudrā saparvatā /",
    "K01vinv06_u:6693": " prakaṃpitābhūd dharaṇī taṃ namasye kṛtāñjaliḥ //",
    "K01vinv06_u:6694": " nihato yena māraś ca kṛṣṇabandhuḥ savāhanaḥ /",
    "K01vinv06_u:6695": " tathāgatabalaprāptaṃ taṃ namasye kṛtāñjaliḥ //",
    "K01vinv06_u:6696": " yena tad dvādaśākāraṃ dharmacakraṃ pravartitam* /",
    "K01vinv06_u:6697": " vārāṇasīṃ purīṃ gatvā taṃ namasye kṛtāñjaliḥ //",
    "K01vinv06_u:6698": " rāgabandhena baddhān ye rāgadveṣābhipīḍitān* /",
    "K01vinv06_u:6699": " bahūn mocayate satvāṃs taṃ namasye kṛtāñjaliḥ //",
    "K01vinv06_u:6700": " kutra buddhaḥ sa bhagavān kiyad dūre vināyakaḥ /",
    "K01vinv06_u:6701": " adyaiva śaraṇaṃ yāmi śākyaputraṃ prabhākaram* //",
    "K01vinv06_u:6702": " gaccha brāhmaṇa tenedaṃ vanaṣaṇḍaṃ manoramam* /",
    "K01vinv06_u:6703": " gandharvarājopanibhaṃ buddhaṃ drakṣyasy anuttaram* //",
    "K01vinv06_u:6704": " kāṣāyavastraṃ dyutimantaṃ hemavarṇaṃ haritvacam* /",
    "K01vinv06_u:6705": " tad ghāṭakam ivottaptaṃ bimbaṃ hemamayaṃ yathā //",
    "K01vinv06_u:6706": " sālavṛkṣaṃ kusumitaṃ puṣpitaṃ karṇikāravat* /",
    "K01vinv06_u:6707": " nānāratnaparicchannaṃ yūpaṃ ratnamayaṃ yathā //",
    "K01vinv06_u:6708": " samantato 'vabhāsayati samantād vyāmatejasā /",
    "K01vinv06_u:6709": " ārohapariṇāhena nyagrodhaparimaṇḍalaḥ //",
    "K01vinv06_u:6710": " sarvakāmaratiṃ hitvā sphītaṃ rājyaṃ sabāndhavam* /",
    "K01vinv06_u:6711": " pravrajyām abhiniṣkrānto viveke ramate muniḥ //",
    "K01vinv06_u:6712": " (MSV I 270)",
    "K01vinv06_u:6713": " siṃhavan nadate cchambhī kesarī gandhamādane /",
    "K01vinv06_u:6714": " vanāntareṣv asaṃtrastaṃ buddhaṃ drakṣyasi brāhmaṇa //",
    "K01vinv06_u:6715": " brahmasvaraṃ mañjugiraṃ ślakṣṇavācā smitonmukham* /",
    "K01vinv06_u:6716": " dundubhisvaranirghoṣaṃ buddhaṃ drakṣyasi brāhmaṇa //",
    "K01vinv06_u:6717": " candraṃ vā gagane śuddhaṃ nakṣatraparivāritam* /",
    "K01vinv06_u:6718": " candramaṇḍalasaṃkāśaṃ buddhaṃ drakṣyasi brāhmaṇa //",
    "K01vinv06_u:6719": " vairocanaṃ vā dīptāṃśuṃ bhānumantaṃ nabhastale /",
    "K01vinv06_u:6720": " vītāndhakāraṃ rājantaṃ buddhaṃ drakṣyasi brāhmaṇa //",
    "K01vinv06_u:6721": " yathārṣabhaṃ yūthapatim acalaṃ kakudaṃ sthitam* /",
    "K01vinv06_u:6722": " puruṣarṣabhaṃ daśabalaṃ buddhaṃ drakṣyasi brāhmaṇa //",
    "K01vinv06_u:6723": " samudram iva gambhīram aprameyaṃ mahodadhim* /",
    "K01vinv06_u:6724": " acintyaṃ dhyāyinām agryaṃ buddhaṃ drakṣyasy anuttaram* //",
    "K01vinv06_u:6725": " niryāntaṃ kṛṣṇapakṣād vā bhānumantam ivāmbare /",
    "K01vinv06_u:6726": " dhmāyantam agniskandhaṃ vā buddhaṃ drakṣyasi gautamam* //",
    "K01vinv06_u:6727": " cakravartī yathā rājā sacivaiḥ parivāritaḥ /",
    "K01vinv06_u:6728": " arhadbhir iva saṃbuddhaḥ śobhate saṃpuraskṛtaḥ //",
    "K01vinv06_u:6729": " vaśavartī ca kāmeṣu mahābrahmā yatheśvaraḥ /",
    "K01vinv06_u:6730": " trisahasraṃ lokadhātuṃ vaśī vartayate muniḥ //",
    "K01vinv06_u:6731": " satyāni saṃprakāśayati madhv iva nīḍakāt sravat* /",
    "K01vinv06_u:6732": " śrutvā yad upaśāmyanti prataranti mahārṇavam* //",
    "K01vinv06_u:6733": " (MSV I 271)",
    "K01vinv06_u:6734": " duḥkhaṃ naikaprakāraṃ ca yac ca duḥkhasya saṃbhavam* /",
    "K01vinv06_u:6735": " duḥkhasya ca vyupaśamaṃ mārgaṃ dvicaturaṃgikam* //",
    "K01vinv06_u:6736": " adhanānāṃ dhanaṃ dātā āturāṃś ca cikitsati /",
    "K01vinv06_u:6737": " upadrutānāṃ śaraṇaṃ duḥkhān mocayati prajāḥ //",
    "K01vinv06_u:6738": " satvānām andhabhūtānāṃ mūḍhānām utpathacāriṇām* /",
    "K01vinv06_u:6739": " ṛjumārgaṃ prakāśayati kṣemaṃ nirvāṇagāminam* //",
    "K01vinv06_u:6740": " ādīptāṃ rāgadveṣābhyāṃ mohaprajvalitāṃ prajām* /",
    "K01vinv06_u:6741": " mahāmegho yathā vṛṣṭyā nirvāpayati mahāmuniḥ //",
    "K01vinv06_u:6742": " rūpavarṇabalopetaḥ sadṛśo 'sya na vidyate /",
    "K01vinv06_u:6743": " nārāyaṇasaṃhananaḥ śailo vā supratiṣṭhitaḥ //",
    "K01vinv06_u:6744": " lābhālābhasukhair duḥkhair nindayātha praśaṃsayā /",
    "K01vinv06_u:6745": " (fol. 236r1 = GBM 6.784)",
    "K01vinv06_u:6746": " yaśo 'yaśobhyām aliptaḥ paṃkajaṃ vāriṇā yathā //",
    "K01vinv06_u:6747": " prāṇātipātād virato nādattam abhinandati /",
    "K01vinv06_u:6748": " satyavādī brahmacārī paiśunyāt sa upārataḥ //",
    "K01vinv06_u:6749": " paruṣaṃ nānyudīrayati maṃju kālena bhāṣate /",
    "K01vinv06_u:6750": " abhidhyā nāsya kāmeṣu maitracittaḥ sa jantuṣu //",
    "K01vinv06_u:6751": " satyadarśanasaṃpannaḥ samādhibalagocaraḥ /",
    "K01vinv06_u:6752": " ṣaḍabhijño mahādhyāyo nabhaś caryā vigāhate //",
    "K01vinv06_u:6753": " śṛṇoti vividhāñ chabdān ye divyā ye ca mānuṣāḥ /",
    "K01vinv06_u:6754": " cittaṃ pareṣāṃ jānāti kliṣṭaṃ vā yadi vāśubham* //",
    "K01vinv06_u:6755": " (MSV I 272)",
    "K01vinv06_u:6756": " pūrvaṃ nivāsakuśalo yatra yatroṣitaḥ purā /",
    "K01vinv06_u:6757": " cyutyupapādaṃ jānāti satvānām āgatiṃ gatim* //",
    "K01vinv06_u:6758": " kṣīṇāsravo visaṃyukta upaśāntaḥ sunirvṛtaḥ /",
    "K01vinv06_u:6759": " śāntendriyaḥ śāntacittaḥ pūrṇo vā dhyāyate hṛdi //",
    "K01vinv06_u:6760": " nāgaṃ vā padminīmadhye kuṃjaraṃ ṣaṣṭihāyanam* /",
    "K01vinv06_u:6761": " prekṣamāṇas tṛpyamānaḥ prītiṃ brāhmaṇa lapsyase //",
    "K01vinv06_u:6762": " īdṛśo bhagavāñ chaila vahniskandha iva tejasā /",
    "K01vinv06_u:6763": " dvātriṃśat tasya gātreṣu mahāpuruṣalakṣaṇāḥ //",
    "K01vinv06_u:6764": " yo 'pi varṣaśataṃ pūrṇaṃ varṇaṃ bhāṣeta tāyinaḥ /",
    "K01vinv06_u:6765": " sa paryantaṃ nādhigacched aprameyas tathāgataḥ //",
    "K01vinv06_u:6766": " etaṃ brāhmaṇa paśyanti lābhas teṣām anuttaraḥ /",
    "K01vinv06_u:6767": " dṛṣṭvā ye śaraṇaṃ yānti teṣāṃ lābhabharas tataḥ //",
    "K01vinv06_u:6768": " saṃvinno brāhmaṇaḥ śailaḥ śrutvā varṇaṃ mahāmuneḥ /",
    "K01vinv06_u:6769": " vivekacittasaṃkalpaḥ kaineyam idam abravīt* //",
    "K01vinv06_u:6770": " na me manuṣyabhūtasya varṇa etādṛśaḥ śrutaḥ /",
    "K01vinv06_u:6771": " śreṣṭho 'sau sarvalokasya yathā kaineya bhāṣase //",
    "K01vinv06_u:6772": " mānadhvajaṃ prahāya tvaṃ vaṇijo vā dhanārthikaḥ /",
    "K01vinv06_u:6773": " śuśrūṣuḥ paryupāsvaivaṃ prītiṃ brāhmaṇa lapsyase //",
    "K01vinv06_u:6774": " paṃcabhiḥ śatair māṇavānāṃ śiṣyebhiḥ saṃpuraskṛtaḥ /",
    "K01vinv06_u:6775": " niryāti brāhmaṇaḥ śailo yena buddhāśramaḥ śubhaḥ //",
    "K01vinv06_u:6776": " (MSV I 273)",
    "K01vinv06_u:6777": " viviktam alpanirghoṣaṃ dvijasaṃghaniṣevitam* /",
    "K01vinv06_u:6778": " puṣpapādapasampannaṃ devānām iva nandanam* //",
    "K01vinv06_u:6779": " kinnarīvyālabharatiṃ śākyaputraniṣevitam* /",
    "K01vinv06_u:6780": " āvāsaṃ dharmarājasya prāviśad brāhmaṇas tataḥ //",
    "K01vinv06_u:6781": " adāntadamakaṃ dṛṣṭvā sārathiṃ puruṣottamam* /",
    "K01vinv06_u:6782": " śailo vācam udīrayati bhavān kaccid anāmayaḥ //",
    "K01vinv06_u:6783": " nelayā pūrṇayā vācā kalaviṅkarutasvanaḥ /",
    "K01vinv06_u:6784": " buddhaḥ pratyavadac chailaṃ tat khalv aham anāmayaḥ //",
    "K01vinv06_u:6785": " akiṃcano 'smy anādāno 'thānadhaś chinnasaṃśayaḥ /",
    "K01vinv06_u:6786": " vipramukto visaṃyukto hy akhilo 'ham anāsravaḥ //",
    "K01vinv06_u:6787": " carāmi virajo loke śuddhaḥ śuci nirāmayaḥ //",
    "K01vinv06_u:6788": " śuci brāhmaṇa tenāsmi sarvavairabhayātigaḥ //",
    "K01vinv06_u:6789": " tavāpi svāgataṃ śaila sanniṣīdedam āsanam* /",
    "K01vinv06_u:6790": " mā pariklāntakāyo 'si kaccid brāhmaṇa te sukham* //",
    "K01vinv06_u:6791": " sukhito 'haṃ mahāvīra tvāṃ dṛṣṭvādya mahāmunim* /",
    "K01vinv06_u:6792": " pratītamānasas tuṣṭo bhūṣaṇair vā vibhūṣitaḥ //",
    "K01vinv06_u:6793": " anupūrvam udīryātha kathāṃ tatrānupūrvikīm* /",
    "K01vinv06_u:6794": " hrīyamāno nīcamanā nyaṣīdad brāhmaṇas tataḥ //",
    "K01vinv06_u:6795": " adhyāpako mantradharas traividyo vedapāragaḥ /",
    "K01vinv06_u:6796": " niṣadya brāhmaṇaḥ śailo lakṣaṇān īkṣate muneḥ //",
    "K01vinv06_u:6797": " (MSV I 274)",
    "K01vinv06_u:6798": " adrākṣīl lokanāthasya triṃśad gātreṣu lakṣaṇān* /",
    "K01vinv06_u:6799": " dvayoḥ kāṃkṣati śailaś ca koṣopagatajihvayoḥ //",
    "K01vinv06_u:6800": " kathaṃkathī vaimatiko (fol. 236v1 = GBM 6.785)",
    "K01vinv06_u:6801": " lakṣaṇāni mahāmuneḥ /",
    "K01vinv06_u:6802": " āṃgirasaṃ satyanāmasaṃbuddhaṃ paripṛcchati //",
    "K01vinv06_u:6803": " śrutāni yāni dvātriṃśal lakṣaṇāni mahāmuneḥ /",
    "K01vinv06_u:6804": " dvayaṃ tatra na paśyāmi tava gātreṣu gautama //",
    "K01vinv06_u:6805": " kaccit koṣapraticchannavastiguhyam ihāsti te /",
    "K01vinv06_u:6806": " rasanānuttamā vāpi kaccij jihvā na hrasvikā //",
    "K01vinv06_u:6807": " kaccit prabhūtajihvo 'si jānīyāṃ te mahāmune /",
    "K01vinv06_u:6808": " nirṇāmayāśu tanukāṃ kāṃkṣāṃ vyapanayasva me //",
    "K01vinv06_u:6809": " kadācit karhicil loke utpadyante vināyakāḥ /",
    "K01vinv06_u:6810": " udumbare vā kusumaṃ durlabho hi mahāmuniḥ //",
    "K01vinv06_u:6811": " vāri grīṣmābhitapto vā bhojanaṃ vā bubhukṣitaḥ /",
    "K01vinv06_u:6812": " āturo bheṣajaṃ yadvac chāstāraṃ paryupāsmahe //",
    "K01vinv06_u:6813": " nelayā pūrṇayā vācā kalaviṃkarutasvanaḥ /",
    "K01vinv06_u:6814": " buddhaḥ pratyavadac chailaṃ kāṃkṣāṃ brāhmaṇa nirṇuda //",
    "K01vinv06_u:6815": " ubhe ca cakṣuṣī śrotre pracchādayati jihvayā /",
    "K01vinv06_u:6816": " prabhūtayā cchādayati jihvayā mukamaṇḍalam* //",
    "K01vinv06_u:6817": " riddhyā vidarśayati cāpy ṛddhipādeṣu kovidaḥ /",
    "K01vinv06_u:6818": " adrākṣīd brāhmaṇa śailo guhyaṃ koṣāvṛtaṃ muniḥ //",
    "K01vinv06_u:6819": " (MSV I 275)",
    "K01vinv06_u:6820": " āvṛḍhaśalyo niṣkāṃkṣo lakṣaṇāni mahāmuneḥ /",
    "K01vinv06_u:6821": " prahṛṣṭacittasaṃkalpaḥ śailo vācam udairayat* //",
    "K01vinv06_u:6822": " mantreṣv āptāni me yāni dvātriṃśal lakṣaṇāny aham* /",
    "K01vinv06_u:6823": " sarvaṃ tat tava gātreṣu paripūrṇam anūnakam* //",
    "K01vinv06_u:6824": " kalyāṇavāk sucaritaḥ sujātaḥ priyadarśanaḥ /",
    "K01vinv06_u:6825": " madhye śramaṇasaṃghasya bhāskaro vā virocase //",
    "K01vinv06_u:6826": " kāryaṃ śramaṇabhāvena kiṃ tavottamavarṇinaḥ /",
    "K01vinv06_u:6827": " rājā tvam arho bhavituṃ cakravartī nararṣabhaḥ //",
    "K01vinv06_u:6828": " caturaṃgabalopeto ratnaiḥ saptabhir eva ca /",
    "K01vinv06_u:6829": " vartayati kṣitau cakraṃ rājā bhava mahīpatiḥ //",
    "K01vinv06_u:6830": " rājāham asmi śaileti dharmarājo hy anuttaraḥ /",
    "K01vinv06_u:6831": " dharmeṇa cakraṃ vartaye ihāhaṃ bhūmimaṇḍale //",
    "K01vinv06_u:6832": " kalyo 'smy ahaṃ kule jātaḥ kṣatriyo 'smy abhijātitaḥ /",
    "K01vinv06_u:6833": " vitrāsya sabalaṃ māraṃ prāptaḥ saṃbodhim uttamām* //",
    "K01vinv06_u:6834": " smṛtir brāhmaṇa cakraṃ me prajñā me parināyakaḥ /",
    "K01vinv06_u:6835": " vīryaṃ hayaḥ śīghrajavo dhuraṃ vahati coditaḥ /",
    "K01vinv06_u:6836": " samādhir me maṇiśreṣṭho hy andhakāro prabhākaraḥ //",
    "K01vinv06_u:6837": " upekṣā hastināgaś ca dhuraṃ vahati coditaḥ //",
    "K01vinv06_u:6838": " strī vai ratiḥ sarāgāṇāṃ prītir brāhmaṇa me ratiḥ /",
    "K01vinv06_u:6839": " prasṛṣṭaṃ brāhmaṇa śreṣṭhaṃ dhanaṃ gṛhagataṃ mayā //",
    "K01vinv06_u:6840": " (MSV I 276)",
    "K01vinv06_u:6841": " sapta bodhyaṃgaratnāni sarvalokātigāni te /",
    "K01vinv06_u:6842": " prabodhayāmi yaiḥ suptām andhabhūtām imāṃ prajām* //",
    "K01vinv06_u:6843": " jitā mayā diśaḥ sarvāḥ pratiśatrur na vidyate /",
    "K01vinv06_u:6844": " catasro me parṣadaś ca caturaṃgaṃ balaṃ mama //",
    "K01vinv06_u:6845": " adhyāvasāmi nagaraṃ pūrvabuddhaniṣevitam* /",
    "K01vinv06_u:6846": " riddhyārāmopasaṃpannaṃ mārganirmitacatvaram* //",
    "K01vinv06_u:6847": " sūtrāntajātakākīrṇaṃ mahāpuruṣasevitam* /",
    "K01vinv06_u:6848": " trayo vimokṣadvārāṇi smṛtyārakṣābhigopitam* //",
    "K01vinv06_u:6849": " hrīvyapatrāpyasaṃpannaḥ ahaṃ rājā tathāgataḥ /",
    "K01vinv06_u:6850": " dharmayuddhaṃ mayā dattaṃ dharmabherī parāhatā //",
    "K01vinv06_u:6851": " citrāsya sabalaṃ māram abhiṣikto 'smi bodhaye /",
    "K01vinv06_u:6852": " subhāvitā apramāṇāḥ santi cābharaṇāni me //",
    "K01vinv06_u:6853": " brāhmā vihārāś catvāraḥ kleśānāṃ parivāraṇāḥ /",
    "K01vinv06_u:6854": " parapravādā vihatā vidhvastā virūḍhīkṛtāḥ //",
    "K01vinv06_u:6855": " mama samyaktvaṃ loke 'sminn ālokaṃ prāṇināṃ dadat* /",
    "K01vinv06_u:6856": " chinna dṛg jñānaśastreṇa vivekaś cāyudhaṃ mama //",
    "K01vinv06_u:6857": " riddhipādaḥ avasthānaṃ śamatho muṣṭisaṃgrahaḥ /",
    "K01vinv06_u:6858": " śīlaratho nandighoṣaḥ (fol. 237r1 = GBM 6.786)",
    "K01vinv06_u:6859": " sārathir me vipaśyanaḥ //",
    "K01vinv06_u:6860": " sannāhaḥ kṣāntiḥ sauratyaṃ saṃgrāmo mārgabhāvanaḥ /",
    "K01vinv06_u:6861": " kalāpaḥ paṃcendriyāṇi yebhir nivaraṇaṃ hatam* //",
    "K01vinv06_u:6862": " (MSV I 277)",
    "K01vinv06_u:6863": " catvāraḥ samyakprahāṇā yebhiḥ kleśā nisūditāḥ /",
    "K01vinv06_u:6864": " śūrayuddhaṃ mayā dattaṃ dharmabherī mayā hatā /",
    "K01vinv06_u:6865": " vitrāsya sabalaṃ māram abhiṣikto 'smi bodhaye //",
    "K01vinv06_u:6866": " avidyāṃ vidyayā hatvā skandhānām udayavyayam* /",
    "K01vinv06_u:6867": " saṃgrāmaśīrṣam uttīrṇo buddho 'haṃ bodhaye prajām* //",
    "K01vinv06_u:6868": " trayo loke mahācaurā yair iyaṃ bādhyate prajā /",
    "K01vinv06_u:6869": " rāgo dveṣaś ca mohaś ca sarve te nāśitā mayā //",
    "K01vinv06_u:6870": " arhaṃś ca dakṣiṇeyo 'smi ṣaḍabhijño balodyataḥ /",
    "K01vinv06_u:6871": " sukṣetre pratipannānām āhutīnāṃ pratigrahaḥ //",
    "K01vinv06_u:6872": " ārabhya paramaṃ vīryam āsravā nihatā mayā /",
    "K01vinv06_u:6873": " mahāntam ogham uttīrṇo muhyamāneṣv avasthitaḥ //",
    "K01vinv06_u:6874": " daṃṣṭrābalī yathā siṃha āsādya prāṇino vane /",
    "K01vinv06_u:6875": " samaṃ teṣu praharati bālye madhye mahallake //",
    "K01vinv06_u:6876": " tathaiva loke saṃbuddho narasiṃho vināyakaḥ /",
    "K01vinv06_u:6877": " samaṃ dharmaṃ prakāśayati bālamadhyamahātmasu //",
    "K01vinv06_u:6878": " āturasya ca me ha tvaṃ kāṃkṣāṃ vinaya gautama /",
    "K01vinv06_u:6879": " bhavān hi śalyahantrīṇāṃ varaś cālokavedinām* //",
    "K01vinv06_u:6880": " vinaya śāmya te kāṃkṣām adhimucyasva brāhmaṇa /",
    "K01vinv06_u:6881": " durlabhaṃ darśanaṃ bhavati saṃbuddhānāṃ yaśasvinām* //",
    "K01vinv06_u:6882": " (MSV I 278)",
    "K01vinv06_u:6883": " yasyeha durlabho bhavati prādurbhāvaḥ kadācana /",
    "K01vinv06_u:6884": " so 'haṃ brāhmaṇa saṃbuddho dharmarājo niruttaraḥ //",
    "K01vinv06_u:6885": " saṃbuddho 'smīti vadasi śailovāca tathāgatam* /",
    "K01vinv06_u:6886": " pravartayasi kevalaṃ cakraṃ yathā gautama bhāṣase //",
    "K01vinv06_u:6887": " senāpatiḥ ko bhavataḥ śrāvakaḥ śāstur ātmajaḥ /",
    "K01vinv06_u:6888": " yat tvayā vartitaṃ cakram anuvartayati paṇḍitaḥ //",
    "K01vinv06_u:6889": " asti me śrāvako brahman sadṛśaḥ prajñayātmajaḥ /",
    "K01vinv06_u:6890": " upatiṣya iti khyātaḥ śāriputro bahuśrutaḥ //",
    "K01vinv06_u:6891": " sarvagranthavisaṃyukta upaśānto nirāsravaḥ /",
    "K01vinv06_u:6892": " yan mayā vartitaṃ cakram anuvartayati paṇḍitaḥ //",
    "K01vinv06_u:6893": " aho saṃbuddha āścaryam aho śrāvakasaṃpadaḥ /",
    "K01vinv06_u:6894": " lokeṣv āścaryam utpannam aho ratnatrayaṃ param* //",
    "K01vinv06_u:6895": " ahaṃ vadāmi bhadraṃ te śrāvakatvam upāgataḥ /",
    "K01vinv06_u:6896": " aho dharmarasaṃ pītvā bhaviṣyāmi sunirvṛtaḥ //",
    "K01vinv06_u:6897": " prahṛṣṭacittasaṃkalpaḥ saṃvyagro brāhmaṇas tataḥ /",
    "K01vinv06_u:6898": " vivekacittasaṃkalpa idaṃ parṣadam abravīt* //",
    "K01vinv06_u:6899": " idaṃ bhavantaḥ śṛṇuta cakṣuṣmān bhāṣate yathā /",
    "K01vinv06_u:6900": " śalyahantā mahādhyāyī vane nadati siṃhavat* //",
    "K01vinv06_u:6901": " ya icchanty anugacchantu ye necchanti vrajantu te /",
    "K01vinv06_u:6902": " adyaiva pravrajiṣyāmi varaprajñasya śāsane //",
    "K01vinv06_u:6903": " (MSV I 279)",
    "K01vinv06_u:6904": " sucīrṇe brahmacarye 'smin mārge caiva subhāvite /",
    "K01vinv06_u:6905": " pravrajyā saphalā bhavaty apramādavihāriṇaḥ //",
    "K01vinv06_u:6906": " rocate ced iyaṃ tava pravraja jinaśāsane /",
    "K01vinv06_u:6907": " chitveha brāhmaṇa jaṭe pravrajiṣyāmahe vayam* //",
    "K01vinv06_u:6908": " prahṛṣṭacittasaṃkalpo daśāṃgulikṛtāṃjaliḥ /",
    "K01vinv06_u:6909": " avadad brāhmaṇaḥ śailo dhṛtvaikāṃsaṃ sacīvaram* //",
    "K01vinv06_u:6910": " paṃcaśatā māṇavā ete tiṣṭhanti prāṃjalīkṛtāḥ /",
    "K01vinv06_u:6911": " labhemahe sādhu mune pravrajyām upasaṃpadam* //",
    "K01vinv06_u:6912": " tataḥ kāruṇikaḥ śāstā maharṣir anukampakaḥ /",
    "K01vinv06_u:6913": " ehi bhikṣave ity āha sa teṣām upasaṃpadā //",
    "K01vinv06_u:6914": " śāriputro mahāprajño maudgalyāyana ṛddhimān* /",
    "K01vinv06_u:6915": " brāhmaṇa kapphiṇasthaviraḥ pratibhānagatiṃ gataḥ //",
    "K01vinv06_u:6916": " nadīsundarikātīre vanaṣaṇḍe manorame /",
    "K01vinv06_u:6917": " (fol. 237v1 = GBM 6.787)",
    "K01vinv06_u:6918": " tāṃs tatrāvadan sthavirāḥ pratibhāneṣu kovidāḥ //",
    "K01vinv06_u:6919": " tebhyas taṃ dharmam ājñāya kathāṃ tatrānulomikīm* /",
    "K01vinv06_u:6920": " na cirasya visaṃyuktā uttamārthe pratiṣṭhitāḥ //",
    "K01vinv06_u:6921": " te dṛṣṭalābhāḥ sukhitā dṛṣṭadharmābhinirvṛtāḥ /",
    "K01vinv06_u:6922": " te paśyanti pramuditāḥ saṃbuddhaṃ lokanāyakam* //",
    "K01vinv06_u:6923": " saddharmaṃ ca dhanaśreṣṭhaṃ śikṣāṃ ca jinavarṇitām* /",
    "K01vinv06_u:6924": " namasyanty apramādaṃ ca samādhiṃ pratisaṃstaram* //",
    "K01vinv06_u:6925": " (MSV I 280)",
    "K01vinv06_u:6926": " tasmād ihātmakāmena māhātmyam abhikāṃkṣatām* /",
    "K01vinv06_u:6927": " buddhaṃ dharmaṃ ca saṃghaṃ ca satkṛtiṃ śaraṇaṃ vrajet* //",
    "K01vinv06_u:6928": " etad dhi śaraṇaṃ loke varṇitaṃ tat tvadarśinā /",
    "K01vinv06_u:6929": " upadrutānāṃ trastānāṃ sarvasaukhyapradāyakam* //",
    "K01vinv06_u:6930": " ādityabuddho buddhasya dharmyaṃ māhātmyam uttamam* /",
    "K01vinv06_u:6931": " śāsanaṃ dharmarājasya bhajen mokṣārthikaḥ sadā //",
    "K01vinv06_u:6932": " kaineyagāthāḥ samāptāḥ //",
    "K01vinv06_u:6933": " atha bhagavān kāśīṣu janapadeṣu cārikāṃ caran kāśīpaṭṭam anuprāptaḥ /",
    "K01vinv06_u:6934": " tasmiṃś ca kāśīpaṭṭe śobhitapūrviṇau dvau pitāputrau pravrajitau /",
    "K01vinv06_u:6935": " putraḥ kathayati /",
    "K01vinv06_u:6936": " bhagavān śrāvakasaṃghaḥ kāśīṣu janapade cārikāṃ carann ihānuprāptaḥ śrāntakāyo bhagavān bhikṣusaṃghaś ca /",
    "K01vinv06_u:6937": " yan nu vayaṃ bhagavantaṃ saśrāvakasaṃghaṃ yavāgūpānenopanimantrayāmaḥ /",
    "K01vinv06_u:6938": " tat kiṃ tvaṃ peyāṃ samudānayasi āhosvid bhikṣusaṃgham upanimaṃtrayasīti /",
    "K01vinv06_u:6939": " gaccha tvaṃ bhikṣusaṃgham upanimaṃtraya /",
    "K01vinv06_u:6940": " ahaṃ peyāṃ samudānayāmīti /",
    "K01vinv06_u:6941": " tena bhikṣusaṃgha upanimaṃtritaḥ /",
    "K01vinv06_u:6942": " so 'py ādarśaṃ gṛhītvā vīthīṃ gataḥ /",
    "K01vinv06_u:6943": " tena tasyāṃ śreṣṭhī dṛṣṭo dīrghakeśaśmaśruḥ /",
    "K01vinv06_u:6944": " tasya tenādarśa upadarśitaḥ /",
    "K01vinv06_u:6945": " sa kathayati /",
    "K01vinv06_u:6946": " ārya etad apy asti te kauśalyam* /",
    "K01vinv06_u:6947": " sa kathayati /",
    "K01vinv06_u:6948": " asti /",
    "K01vinv06_u:6949": " avatāraya /",
    "K01vinv06_u:6950": " so 'vatārayitum (MSV I 281)",
    "K01vinv06_u:6951": " ārabdho gṛhapatir middham avakrāntaḥ /",
    "K01vinv06_u:6952": " avatārite pratibuddhaḥ /",
    "K01vinv06_u:6953": " sa kathayati /",
    "K01vinv06_u:6954": " āryāvatāritam* /",
    "K01vinv06_u:6955": " gṛhapate avatāritam* /",
    "K01vinv06_u:6956": " saṃtuṣṭaḥ kathayati /",
    "K01vinv06_u:6957": " ārya atīva parituṣṭo 'smi /",
    "K01vinv06_u:6958": " vada kaṃ te varam anuprayacchāmīti /",
    "K01vinv06_u:6959": " sa kathayati /",
    "K01vinv06_u:6960": " mayā buddhapramukho bhikṣusaṃgho yavāgūpānenopanimantritaḥ /",
    "K01vinv06_u:6961": " yavāgūm anuprayaccheti /",
    "K01vinv06_u:6962": " sa kathayati /",
    "K01vinv06_u:6963": " ārya kiṃ te yavāgūpānena /",
    "K01vinv06_u:6964": " praṇītaṃ khādanīyabhojanīyam anuprayacchāmi /",
    "K01vinv06_u:6965": " gacchopanimaṃtrayasveti /",
    "K01vinv06_u:6966": " ārogyam ity uktvāsau prakrāntaḥ /",
    "K01vinv06_u:6967": " tato 'sau gṛhapatiḥ śuci praṇītaṃ khādanīyabhojanīyaṃ pūrvavad yāvat purastād bhikṣusaṃghasya prajñapta evāsane niṣaṇṇas tatra praṇītaṃ khādanīyabhojanīyaṃ cāryate /",
    "K01vinv06_u:6968": " bhikṣavaḥ saṃlakṣayanti /",
    "K01vinv06_u:6969": " vayaṃ lūhenopanimaṃtritāḥ /",
    "K01vinv06_u:6970": " ayaṃ ca praṇīta āhāraḥ /",
    "K01vinv06_u:6971": " kathaṃ vayaṃ pratigṛhṇīma iti /",
    "K01vinv06_u:6972": " te na pratigṛhṇanti /",
    "K01vinv06_u:6973": " etat prakaraṇaṃ bhikṣavo bhagavata ārocayanti /",
    "K01vinv06_u:6974": " bhagavān āha /",
    "K01vinv06_u:6975": " yadi lūhenopanimantritaḥ praṇītaṃ labhate paribhoktavyam* /",
    "K01vinv06_u:6976": " nātra kaukṛtyaṃ karaṇīyam* /",
    "K01vinv06_u:6977": " bhagavān saṃlakṣayati /",
    "K01vinv06_u:6978": " yaḥ kaścid ādīnavo bhikṣavo jātīyaṃ bhāṇḍaṃ dhārayanti /",
    "K01vinv06_u:6979": " tasmān na bhikṣuṇā śilpam upadarśayitavyam* /",
    "K01vinv06_u:6980": " na tāvajjātīyena tāvajjātīyaṃ bhāṇḍam upasthāpayitavyam* /",
    "K01vinv06_u:6981": " upasthāpayati sātisāro bhavati sthāpayitvā vaidyapūrviṇāṃ śastrakoṣaṃ kāyasthapūrviṇām api bhājanaṃ sūcikapravrajitānāṃ sūcīgṛham iti /",
    "K01vinv06_u:6982": " (fol. 238r1 = GBM 6.788; MSV I 282) bhagavān malleṣu janapadeṣu cārikāṃ caran pāpām anuprāptaḥ /",
    "K01vinv06_u:6983": " pāpāyāṃ viharati jalūkāvanaṣaṇḍe /",
    "K01vinv06_u:6984": " pāpāyāṃ roco nāma mallamahāmātraḥ prativasati /",
    "K01vinv06_u:6985": " āyuṣmataḥ ānandasya mātulaḥ /",
    "K01vinv06_u:6986": " so 'tīvāśrāddhaḥ /",
    "K01vinv06_u:6987": " aśrauṣuḥ pāpeyā mallā bhagavān malleṣu janapadeṣu cārikāṃ caran pāpām anuprāptaḥ pāpāyāṃ viharati jalūkāvanaṣaṇḍa iti /",
    "K01vinv06_u:6988": " śrutvā ca punaḥ saṃjalpaṃ kurvanti /",
    "K01vinv06_u:6989": " bhavantaḥ śrūyate bhagavān malleṣu janapade cārikāṃ caran pāpām anuprāptaḥ pāpāyāṃ viharati jalūkāvanaṣaṇḍa iti /",
    "K01vinv06_u:6990": " saced asmākam ekaiko buddhapramukhaṃ bhikṣusaṃghaṃ bhojayiṣyati apare 'vakāsaṃ na lapsyante /",
    "K01vinv06_u:6991": " sarvathā kriyākāraṃ vyavasthāpayāmaḥ /",
    "K01vinv06_u:6992": " na kenacid asmākam ekākinā buddhapramukho bhikṣusaṃgho bhojayitavyaḥ /",
    "K01vinv06_u:6993": " samastā eva vayaṃ bhojayiṣyāmaḥ /",
    "K01vinv06_u:6994": " yo yuṣmākam ekākī bhojayati sa gaṇena ṣaṣṭiṃ kārṣāpaṇān daṇḍya iti /",
    "K01vinv06_u:6995": " atha pāpeyā mallāḥ sarve saṃbhūya yena bhagavāṃs tenopasaṃkrāntāḥ /",
    "K01vinv06_u:6996": " upasaṃkramya bhagavataḥ pādau śirasā vanditvā ekānte niṣaṇṇāḥ /",
    "K01vinv06_u:6997": " ekāntaniṣaṇṇān pāpeyān mallān bhagavān dharmyayā kathayā saṃdarśya pūrvavad yāvat saṃpraharṣya tūṣṇīm* /",
    "K01vinv06_u:6998": " atha pāpeyā mallā utthāyāsanād ekāṃsam uttarāsaṃgaṃ kṛtvā yena bhagavāṃs tenāṃjaliṃ praṇamayya bhagavantam idam avocat* /",
    "K01vinv06_u:6999": " adhivāsayatv asmākaṃ bhagavan* śvo 'ntargṛhe bhaktena sārdhaṃ bhikṣusaṃghena /",
    "K01vinv06_u:7000": " adhivāsayati bhagavān pāpeyānāṃ mallānāṃ tūṣṇīṃbhāvena /",
    "K01vinv06_u:7001": " atha pāpeyā mallā bhagavatas tūṣṇīṃbhāvenādhivāsanāṃ viditvā bhagavato bhāṣitam abhinandyānumodya bhagavataḥ pādau śirasā vanditvotthāyāsanāt prakrāntaḥ /",
    "K01vinv06_u:7002": " roco mallamahāmātras tatraivāsthāt* /",
    "K01vinv06_u:7003": " (MSV I 283) sa āyuṣmatā ānandenoktaḥ /",
    "K01vinv06_u:7004": " roca kiṃ tvaṃ śrāddhaḥ saṃvṛttaḥ /",
    "K01vinv06_u:7005": " sa kathayati /",
    "K01vinv06_u:7006": " nāhaṃ śrāddhaḥ saṃvṛttaḥ /",
    "K01vinv06_u:7007": " kin tu gaṇena kriyākāraḥ kṛtaḥ /",
    "K01vinv06_u:7008": " pūrvavad yāvat ṣaṣṭiṃ kārṣāpaṇān daṇḍya iti /",
    "K01vinv06_u:7009": " tvaṃ nāma daṇḍabhayād bhagavantaṃ darśanāyopasaṃkrāntaḥ /",
    "K01vinv06_u:7010": " evaṃ bhadantānanda /",
    "K01vinv06_u:7011": " athāyusmān ānando rocaṃ",
    "K01vinv06_u:7012": " mallamahāmātram ādāya yena bhagavāṃs tenopasaṃkrāntaḥ /",
    "K01vinv06_u:7013": " upasaṃkramya bhagavantam idam avocat* /",
    "K01vinv06_u:7014": " ayaṃ bhadanta roco mallamahāmātro na buddhe 'bhiprasanno na dharme na saṃghe 'bhiprasannaḥ /",
    "K01vinv06_u:7015": " sādhv asya bhagavāṃs tathā dharmaṃ deśayed yathaiṣa buddhe 'bhiprasīded dharme saṃghe abhiprasīded iti /",
    "K01vinv06_u:7016": " adhivāsayati bhagavān āyuṣmata ānandasya tūṣṇīṃbhāvena /",
    "K01vinv06_u:7017": " atha bhagavatā rocasya mahāmātrasya tādṛśī dharmadeśanā kṛtā yāṃ śrutvā roco mallamahāmātro buddhe 'bhiprasanno dharme saṃghe 'bhiprasannaḥ",
    "K01vinv06_u:7018": " atha roco mallamahāmātraḥ utthāyāsanād ekāṃsam uttarāsaṃgaṃ kṛtvā yena bhagavāṃs tenāṃjalīṃ praṇamayya bhagavantam idam avocat* /",
    "K01vinv06_u:7019": " adhivāsayatu me bhagavān* śvo 'ntargṛhe bhaktena sārdhaṃ bhikṣusaṃghena /",
    "K01vinv06_u:7020": " nimantrito 'smi roca tatprathamataḥ pāpeyair mallaiḥ /",
    "K01vinv06_u:7021": " adhivāsayatu me bhagavān ahaṃ tathā kariṣyāmi yathā pāpeyā mallā (fol. 238v1 = GBM 6.789)",
    "K01vinv06_u:7022": " anujñāsyanti /",
    "K01vinv06_u:7023": " sacet te roca pāpeyā mallā anujñāsyanti evaṃ te 'ham adhivāsayāmi /",
    "K01vinv06_u:7024": " atha roco mallamahāmātro bhagavataḥ pādau śirasā vanditvotthāyāsanāt prakrānto yena pāpeyā mallās tenopasaṃkrāntaḥ /",
    "K01vinv06_u:7025": " upasaṃkramya pāpeyān mallān idam avocat* /",
    "K01vinv06_u:7026": " āgamayantu tāvad bhavanto yāvad ahaṃ tatprathamataraṃ bhagavantaṃ bhojaye bhikṣusaṃghaṃ ca /",
    "K01vinv06_u:7027": " paścād yuṣmākam api (MSV I 284)",
    "K01vinv06_u:7028": " na duṣkaraṃ bhaviṣyati bhagavantaṃ bhojayituṃ bhikṣusaṃghaṃ ca /",
    "K01vinv06_u:7029": " te kathayanti /",
    "K01vinv06_u:7030": " asmābhis tatprathamataraṃ buddhapramukho bhikṣusaṃgha upanimantrito na vayam anujānīma iti /",
    "K01vinv06_u:7031": " sa kathayati /",
    "K01vinv06_u:7032": " yadi nānujānītha ekaṃ khādyakaṃ cārayāmi pānakaṃ ceti /",
    "K01vinv06_u:7033": " tatra ye śrāddhās te kathayanti /",
    "K01vinv06_u:7034": " bhavanta aśrāddha eṣaḥ /",
    "K01vinv06_u:7035": " anujānīmaḥ sacet saṃghagatā tena dakṣiṇā pratiṣṭhāpitā bhavati /",
    "K01vinv06_u:7036": " tair anujñātam* /",
    "K01vinv06_u:7037": " tatas tena śilpina āhūya uktāḥ /",
    "K01vinv06_u:7038": " bhavantas tādṛśaṃ khādyakaṃ sajjīkuruta yenaikenaiva paryāptir bhavati ahaṃ sarvopakaraṇāni dadāmīti /",
    "K01vinv06_u:7039": " tena nānāsugandhidravyādisaṃyutāny upakaraṇāni dattāni /",
    "K01vinv06_u:7040": " tair nānāsugandhidravyaparipūrṇaṃ khādyakaṃ kṛtam* /",
    "K01vinv06_u:7041": " yenaikenaivaikasya paryāptir bhavati /",
    "K01vinv06_u:7042": " atha pāpeyā mallās tām eva rātriṃ śuci praṇītaṃ khādanīyabhojanīyaṃ samudānīya",
    "K01vinv06_u:7043": " pūrvavad yāvat purastād bhikṣusaṃghasya prajñapta evāsane niṣaṇṇāḥ /",
    "K01vinv06_u:7044": " tato roco mallamahāmātraḥ khādyakaṃ cārayitum ārabdhaḥ pānakaṃ ca /",
    "K01vinv06_u:7045": " bhikṣavaḥ kaukṛtyena na paribhuṃjanti /",
    "K01vinv06_u:7046": " bhagavān āha /",
    "K01vinv06_u:7047": " dānapatir avalokayitavya iti /",
    "K01vinv06_u:7048": " bhikṣubhiḥ pāpeyā mallā avalokitāḥ /",
    "K01vinv06_u:7049": " kathayanti /",
    "K01vinv06_u:7050": " āryā lakṣitā vayaṃ rocena mallamahāmātreṇa /",
    "K01vinv06_u:7051": " pratigṛhṇīdhvam iti /",
    "K01vinv06_u:7052": " tato rocena mallamahāmātreṇa khādyakaṃ cāritam* /",
    "K01vinv06_u:7053": " tenaiva bhikṣūṇāṃ paryāptir jātā /",
    "K01vinv06_u:7054": " bhagavān dakṣiṇādeśanāṃ kṛtvā prakrāntaḥ /",
    "K01vinv06_u:7055": " pāpeyānāṃ mallānām asāv āhāraḥ paribhogaṃ na gataḥ /",
    "K01vinv06_u:7056": " aparasmin divase bhikṣavaḥ piṇḍapātaṃ praviṣṭāḥ /",
    "K01vinv06_u:7057": " brāhmaṇagṛhapatibhir ucyante /",
    "K01vinv06_u:7058": " ehi buddha ehi dharma ehi saṃgha idaṃ gṛhāṇeti /",
    "K01vinv06_u:7059": " (MSV I 285) bhikṣavaḥ kaukṛtyena pratigṛhṇanti /",
    "K01vinv06_u:7060": " bhagavān āha /",
    "K01vinv06_u:7061": " praṣṭavyaḥ kiṃ mamānuprayacchatha āhosvid yo 'sau bhagavān dvipadānām agrya iti /",
    "K01vinv06_u:7062": " yadi kathayanti yo 'sau bhagavān dvipadānām agrya iti /",
    "K01vinv06_u:7063": " na svīkartavyam* /",
    "K01vinv06_u:7064": " atha kathayanti /",
    "K01vinv06_u:7065": " tvam evāsmākaṃ buddha iti pratigrahītvyam* /",
    "K01vinv06_u:7066": " nātra kaukṛtyaṃ karaṇīyam* /",
    "K01vinv06_u:7067": " evaṃ dharme vaktavyaṃ yo 'sau virāgāṇām agrya iti /",
    "K01vinv06_u:7068": " saṃghe vaktavyaṃ yo 'sau gaṇānām agrya iti /",
    "K01vinv06_u:7069": " vistareṇa yojayitavyam* /",
    "K01vinv06_u:7070": " śrāvastyāṃ nidānam* /",
    "K01vinv06_u:7071": " anyatamena gṛhapatinā buddhapramukho bhikṣusaṃgho jentākenopanimantritaḥ /",
    "K01vinv06_u:7072": " tena khalu samayenāyuṣmān svātir navāgatas taruṇo 'cirapravrajitaḥ acirāgata imaṃ dharmavinayam* /",
    "K01vinv06_u:7073": " sa saṃlakṣayati /",
    "K01vinv06_u:7074": " uktaṃ bhagavatā yaiś cālpaṃ dattaṃ yaiś ca prabhūtaṃ dattaṃ yaiś ca praṇītaṃ dattaṃ",
    "K01vinv06_u:7075": " yaiś cāttamanaskaiḥ parikarma kṛtaṃ yaiś ca prasannacittair abhyanumoditaṃ (fol. 239r1 = GBM 6.790)",
    "K01vinv06_u:7076": " sarve te puṇyasya bhāgino bhavanti /",
    "K01vinv06_u:7077": " yanv ahaṃ parikarma kuryām iti /",
    "K01vinv06_u:7078": " sa kāṣṭhaṃ pāṭayitum ārabdho yāvad anyatamasmāt pūtidārusuṣirān niṣkramyāśīviṣeṇa dakṣiṇe pādāṅguṣṭhe dṛṣṭaḥ /",
    "K01vinv06_u:7079": " sa viṣeṇa saṃmūrchito bhūmau patito lālā vāhayati mukhaṃ ca vibhaṇḍayati akṣiṇī ca saṃparivartayati /",
    "K01vinv06_u:7080": " sa tathā vihvalo brāhmaṇagṛhapatibhir dṛṣṭaḥ /",
    "K01vinv06_u:7081": " te kathayanti /",
    "K01vinv06_u:7082": " bhavantaḥ katarasyāyaṃ gṛhapateḥ putra iti /",
    "K01vinv06_u:7083": " aparaiḥ samākhyātam* /",
    "K01vinv06_u:7084": " amukasya iti /",
    "K01vinv06_u:7085": " te kathayanti /",
    "K01vinv06_u:7086": " anāthānāṃ śramaṇaśākyaputrīyāṇāṃ madhye pravrajitaḥ /",
    "K01vinv06_u:7087": " yadi na pravrajito 'bhaviṣyat* jñātibhir asya cikitsā kāritā abhaviṣyad iti /",
    "K01vinv06_u:7088": " etat prakaraṇaṃ bhikṣavo bhagavata (MSV I 286)",
    "K01vinv06_u:7089": " ārocayanti /",
    "K01vinv06_u:7090": " bhagavān āha /",
    "K01vinv06_u:7091": " vaidyaṃ pṛṣṭvā cikitsā kartavyeti /",
    "K01vinv06_u:7092": " bhikṣubhir vaidyaḥ pṛṣṭaḥ /",
    "K01vinv06_u:7093": " sa kathayati /",
    "K01vinv06_u:7094": " āryā vikṛtabhojanam anuprayacchateti /",
    "K01vinv06_u:7095": " etat prakaraṇaṃ bhikṣavo bhagavata ārocayanti /",
    "K01vinv06_u:7096": " bhagavān āha /",
    "K01vinv06_u:7097": " dātavyaṃ vaidyopadeśeneti /",
    "K01vinv06_u:7098": " bhikṣavo na jānate kīdṛśaṃ vikṛtabhojanam iti /",
    "K01vinv06_u:7099": " tair vaidyaḥ pṛṣṭaḥ /",
    "K01vinv06_u:7100": " sa kathayati /",
    "K01vinv06_u:7101": " āryā yuṣmākam eva śāstā sarvajño bhagavān sarvadarśī sa eva jñāsyatīti /",
    "K01vinv06_u:7102": " bhikṣavo bhagavata ārocayanti /",
    "K01vinv06_u:7103": " bhagavān āha /",
    "K01vinv06_u:7104": " vikṛtabhojanaṃ bhikṣava uccāraḥ prasrāvaś chāyikā mṛttikā ca /",
    "K01vinv06_u:7105": " tatra uccāraḥ acirajātakānāṃ vatsakānāṃ teṣām eva ca prasrāvaḥ /",
    "K01vinv06_u:7106": " chāyikā paṃcānāṃ vṛkṣāṇām* /",
    "K01vinv06_u:7107": " kāṃcanaya kamībalasyāśvatthasyodumbarasya nyagrodhasya /",
    "K01vinv06_u:7108": " mṛttikā pṛthivyāṃ caturaṃgulam apanīyoddhartavyā iti vikṛtabhojanam iti /",
    "K01vinv06_u:7109": " tato bhikṣubhir āyuṣmataḥ svāter vikṛtabhojanaṃ dattam* /",
    "K01vinv06_u:7110": " tathāpi na svasthībhavati /",
    "K01vinv06_u:7111": " etat prakaraṇaṃ bhikṣavo bhagavata ārocayanti /",
    "K01vinv06_u:7112": " bhagavān āha /",
    "K01vinv06_u:7113": " śakṣyasi tvam ānanda mamāntikān mahāmāyūrīṃ vidyām udgṛhya paryavāpya svāter bhikṣo",
    "K01vinv06_u:7114": " rakṣāṃ kartuṃ paritrāṇaṃ parigrahaṃ viṣadūṣaṇaṃ daṇḍaparihāraṃ viṣanāśanaṃ sīmābandhaṃ dharaṇībandhaṃ ca /",
    "K01vinv06_u:7115": " bhāṣatāṃ bhagavān śroṣyāmi /",
    "K01vinv06_u:7116": " atha bhagavāṃs tasyāṃ velāyām imāṃ mahāmāyūrīṃ vidyāṃ bhāṣate sma /",
    "K01vinv06_u:7117": " (MSV I 287)",
    "K01vinv06_u:7118": " namo buddhāya namo dharmāya namaḥ saṃghāya /",
    "K01vinv06_u:7119": " tadyathā amale vimale nirmale maṃgale hiraṇye hiraṇyagarbhe bhadre subhadre samantabhadre śrībhadre sarvārthasādhani paramārthasādhani sarvānarthapraśamani",
    "K01vinv06_u:7120": " sarvamaṅgalasādhani /",
    "K01vinv06_u:7121": " manase /",
    "K01vinv06_u:7122": " mānase /",
    "K01vinv06_u:7123": " mahāmānase /",
    "K01vinv06_u:7124": " acyute adbhute atyadbhute mukte mocani mokṣaṇi araje viraje /",
    "K01vinv06_u:7125": " amṛte /",
    "K01vinv06_u:7126": " amare amaraṇi brahme brahmasvare pūrṇe pūrṇamanorathe mukte jīvati rakṣā svātiṃ sarvopadravabhayarogebhyaḥ svāhā /",
    "K01vinv06_u:7127": " evaṃ bhadantety āyuṣmān ānando bhagavato 'ntikān mahāmāyūrīṃ vidyām udgṛhya paryavāpya svāter bhikṣoḥ svastyayanaṃ kṛtam* /",
    "K01vinv06_u:7128": " nirviṣaś ca saṃvṛtto yathā paurāṇaḥ /",
    "K01vinv06_u:7129": " bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "K01vinv06_u:7130": " āscaryaṃ bhagavan yāvac ca bhagavatā mahāmāyūrī vidyā upakarā bahukarā ca /",
    "K01vinv06_u:7131": " na bhikṣava etarhi yathā mamātīte 'py adhvany akṣaṇapratipannasya (fol. 239v1 = GBM 6.791)",
    "K01vinv06_u:7132": " vinipatitaśarīrasyāpi mahāmāyūrī vidyārājā upakarā bahukarā ca /",
    "K01vinv06_u:7133": " tac chrūyatām* /",
    "K01vinv06_u:7134": " bhūtapūrvaṃ bhikṣavo himavati parvatarāje dakṣiṇe pārśve suvarṇāvabhāso nāma mayūrarājaḥ prativasati sma /",
    "K01vinv06_u:7135": " so 'nayā mahāmāyūryā vidyayā kālyaṃ svastyayanaṃ kṛtvā divā svastyayanena viharati /",
    "K01vinv06_u:7136": " so 'yaṃ svastyayanaṃ kṛtvā rātrau svastyayanena viharati /",
    "K01vinv06_u:7137": " so 'pareṇa samayena saṃbahulābhir vanamayūrībhiḥ sārdham ārāmeṇārāmam udyānenodyānaṃ",
    "K01vinv06_u:7138": " parvatapārśveṇa parvatapārśvam atyarthaṃ kāmarāgaraktaḥ kāme 'nugṛddho grathito mūrchito",
    "K01vinv06_u:7139": " madamattaḥ pramūḍhaḥ pramūrchitaḥ (MSV I 288)",
    "K01vinv06_u:7140": " pravicaran prasādād anyataraṃ parvatavivaram anupraviṣṭaḥ /",
    "K01vinv06_u:7141": " sa tatra dīrgharātraṃ pratyarthikaiḥ pratyamitrair hiṃsakair avatāraprekṣibhir mayūrapāśair baddhaḥ /",
    "K01vinv06_u:7142": " so 'py atra madhyagataḥ pramūḍhaḥ smṛtiṃ ca labdhvā imām eva mahāmāyūrīṃ vidyāṃ manasyakārṣīt* /",
    "K01vinv06_u:7143": " tadyathā amale vimale nirmale maṅgalye hiraṇye hiraṇyagarbhe bhadre subhadre samantabhadre",
    "K01vinv06_u:7144": " śrībhadre sarvārthasādhani paramārthasādhani sarvānarthapraśamani sarvamaṅgalyasādhani",
    "K01vinv06_u:7145": " manasi mānasi mahāmānasi acyute adbhute atyadbhute mukte mocani mokṣaṇi araje viraje",
    "K01vinv06_u:7146": " amare amṛte amaraṇi brahme brahmasvare pūrṇe pūrṇamanorathe vimukte jīvati rakṣa",
    "K01vinv06_u:7147": " māṃ sarvopadravebhyaḥ svāhā /",
    "K01vinv06_u:7148": " sa mayūrapāśāṃś chitvā niṣpalānaḥ /",
    "K01vinv06_u:7149": " kiṃ manyadhve bhikṣavo yo 'sau suvarṇāvabhāso nāma mayūrarājas tena kālena tena samayena /",
    "K01vinv06_u:7150": " tadāpi mama mahāmāyūrī vidyā upakarā ca bahukarā ca etarhy api mama mahāmāyūrī vidyā upakarā ca bahukarā ceti /",
    "K01vinv06_u:7151": " paśya bhadanta yāvac ca bhagavataḥ svāter bhikṣor vidyayā svastyayanaṃ kṛtam* /",
    "K01vinv06_u:7152": " na bhikṣava etarhi yathātīte 'py adhvani /",
    "K01vinv06_u:7153": " tac chrūyatām* /",
    "K01vinv06_u:7154": " bhūtapūrvaṃ bhikṣavo vārāṇasyāṃ nagaryāṃ nāgamaṇḍaliko 'nyatamaḥ kṣatriyadārakaḥ sarpeṇa dṛṣṭaḥ /",
    "K01vinv06_u:7155": " sa kālagataḥ /",
    "K01vinv06_u:7156": " nāgamaṇḍalikena vidyayā tasya svāsthyaṃ kṛtam* /",
    "K01vinv06_u:7157": " kiṃ manyadhve bhikṣavo yo 'sau nāgamaṇḍalikaḥ ahaṃ sa tena kālena tena samayena /",
    "K01vinv06_u:7158": " yo 'sau dārakaḥ svātir bhikṣus tena kālena tena samayena /",
    "K01vinv06_u:7159": " bhaiṣajyavastu samāptam* //"
}