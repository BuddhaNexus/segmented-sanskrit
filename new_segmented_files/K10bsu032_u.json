{
    "K10bsu032_u:0": " REFERENCE SYSTEM (added):",
    "K10bsu032_u:1": " Sukhs_ = Sukhāvatīvyūha:",
    "K10bsu032_u:2": " saṃkṣiptamātṛkā_section",
    "K10bsu032_u:3": " Vaidya n = pagination of P.L. Vaidya's edition (added by Klaus Wille)",
    "K10bsu032_u:4": " NOTE: Where a page break occurs within a word,",
    "K10bsu032_u:5": " the pagination mark has been",
    "K10bsu032_u:6": " shifted to the end of the word in order not to interfere with word search. (",
    "K10bsu032_u:7": " Vaidya 254\u000e)",
    "K10bsu032_u:8": " Sukhāvatīvyūhaḥ /",
    "K10bsu032_u:9": " \u000e (saṃkṣiptamātṛkā /)",
    "K10bsu032_u:10": " // namaḥ sarvajñāya //",
    "K10bsu032_u:11": " evaṃ mayā śrutam /",
    "K10bsu032_u:12": " ekasmin samaye bhagavān śrāvastyāṃ viharati sma jetavane 'nāthapiṇḍadasyārāme mahatā",
    "K10bsu032_u:13": " bhikṣusaṃghena sārdhamardhatrayodaśabhirbhikṣuśatairabhijñātābhijñātaiḥ sthavirairmahāśrāvakaiḥ sarvairarhadbhiḥ /",
    "K10bsu032_u:14": " tadyathā - sthavireṇa ca śāriputreṇa,",
    "K10bsu032_u:15": " mahāmaudgalyāyanena ca mahākāśyapena ca mahākapphiṇena ca mahākātyāyanena ca mahākauṣṭhilena",
    "K10bsu032_u:16": " ca revatena ca śuddhipanthakena ca nandena ca ānandena ca rāhulena ca gavāṃpatinā",
    "K10bsu032_u:17": " ca bharadvājena ca kālodayinā ca vakkulena ca aniruddhena ca /",
    "K10bsu032_u:18": " etaiścānyaiśca saṃbahulairmahāśrāvakaiḥ /",
    "K10bsu032_u:19": " saṃbahulaiśca bodhisattvairmahāsattvaiḥ /",
    "K10bsu032_u:20": " tadyathā mañjuśriyā ca kumārabhūtena,",
    "K10bsu032_u:21": " ajitena ca bodhisattvena,",
    "K10bsu032_u:22": " gandhahastinā ca bodhisattvena,",
    "K10bsu032_u:23": " nityodyuktena ca bodhisattvena,",
    "K10bsu032_u:24": " anikṣiptadhureṇa ca bodhisattvena /",
    "K10bsu032_u:25": " etaiścānyaiśca saṃbahulairbodhisattvairmahāsattvaiḥ /",
    "K10bsu032_u:26": " śakreṇa ca devānāmindreṇa,",
    "K10bsu032_u:27": " brahmaṇā ca sahāṃpatinā /",
    "K10bsu032_u:28": " etaiśvānyaiśca saṃbahulairdevaputranayutaśatasahasraiḥ // Sukhs_1 //",
    "K10bsu032_u:29": " tatra khalu bhagavānāyuṣmantaṃ śāriputramāmantrayati sma - asti śāriputra paścime digbhāge ito buddhakṣetraṃ koṭiśatasahasraṃ buddhākṣetrāṇāmatikramya sukhāvatī nāma lokadhātuḥ /",
    "K10bsu032_u:30": " tatra amitāyurnāma tathāgato 'rhan samyaksaṃbuddha etarhi tiṣṭhati dhriyate yāpayati,",
    "K10bsu032_u:31": " dharmaṃ ca deśayati tatkiṃ manyase śāriputra kena kāraṇena sā lokadhātuḥ sukhāvatītyucyate?",
    "K10bsu032_u:32": " tatra khalu punaḥ śāriputra sukhāvatyāṃ lokadhātau nāsti sattvānāṃ kāyaduḥkhaṃ na cittaduḥkham /",
    "K10bsu032_u:33": " apramāṇānyeva sukhakāraṇāni /",
    "K10bsu032_u:34": " tena kāraṇena sā lokadhātuḥ sukhāvatītyucyate // Sukhs_2 //",
    "K10bsu032_u:35": " punaraparaṃ śāriputra sukhāvatī lokadhātuḥ saptabhirvedikābhiḥ saptabhistālapaṅktibhiḥ kiṅkiṇījālaiśca samalaṃkṛtā samantato 'nupatikṣiptā citrā darśanīyā caturṇāṃ ratnānām /",
    "K10bsu032_u:36": " tadyathā suvarṇasya rūpyasya vaiḍūryasya sphaṭikasya /",
    "K10bsu032_u:37": " evaṃrūpaiḥ śāriputra buddhakṣetraguṇavyūhaiḥ samalaṃkṛtaṃ tadbuddhakṣetram // Sukhs_3 //",
    "K10bsu032_u:38": " punaraparaṃ śāriputra sukhāvatyāṃ lokadhātau saptaratnamayyaḥ puṣkariṇyaḥ - tadyathā",
    "K10bsu032_u:39": " suvarṇasya rūpyasya vaiḍūryasya sphaṭikasya lohitamuktasya aśmagarbhasya musāragalvasya",
    "K10bsu032_u:40": " saptamasya ratnasya /",
    "K10bsu032_u:41": " aṣṭāṅgopetavāriparipūrṇāḥ samatīrthakāḥ kākapeyā suvarṇavālukāsaṃstṛtāḥ /",
    "K10bsu032_u:42": " tāsu ca puṣkariṇīṣu samantāccaturdiśaṃ catvāri sopānāni citrāṇi darśanīyāni caturṇāṃ ratnānām - tadyathā suvarṇasya rūpyasya vaiḍūryasya sphaṭikasya",
    "K10bsu032_u:43": " tāsāṃ ca puṣkariṇīnāṃ samantādratnavṛkṣā jātāścitrā darśanīyāḥ saptānāṃ ratnānām",
    "K10bsu032_u:44": " - tadyathā suvarṇasya rūpyasya vaiḍūryasya sphaṭikasya lohitamuktasyāśmagarbhasya",
    "K10bsu032_u:45": " musāragalvasya saptamasya ratnasya /",
    "K10bsu032_u:46": " tāsu ca puṣkariṇīṣu santi padmāni jātāni nīlāni nīlavarṇāni nīlanirbhāsāni nīlanidarśanāni /",
    "K10bsu032_u:47": " pītāni pītavarṇāni pītanirbhāsāni pītanidarśanāni /",
    "K10bsu032_u:48": " lohitāni lohitavarṇāni lohitanirbhāsāni lohitanidarśanāni / (",
    "K10bsu032_u:49": " Sukhs, Vaidya 255\u000e) avadātāni avadātavarṇāni avadātanirbhāsāni avadātanidarśanāni /",
    "K10bsu032_u:50": " citrāṇi citravarṇāni citranirbhāsāni citranidarśanāni śakaṭacakrapramāṇapariṇāhāni /",
    "K10bsu032_u:51": " evaṃrūpaiḥ śāriputra buddhakṣetraguṇavyūhaiḥ samalaṃkṛtaṃ tadbuddhakṣetram // Sukhs_4 //",
    "K10bsu032_u:52": " punaraparaṃ śāriputra tatra buddhakṣetre nityapravāditāni divyāni tūryāṇi /",
    "K10bsu032_u:53": " suvarṇavarṇā ca mahāpṛthivī ramaṇīyā /",
    "K10bsu032_u:54": " tatra ca buddhakṣetre triṣkṛtvo rātrau triṣkṛtvo divasasya puṣpavarṣaṃ pravarṣati divyānāṃ māndāravapuṣpāṇām /",
    "K10bsu032_u:55": " tatra ye sattvā upapannāste ekena purobhaktena koṭiśatasahasraṃ buddhānāṃ vandanti anyāṃllokadhātūn gatvā /",
    "K10bsu032_u:56": " ekaikaṃ ca tathāgataṃ koṭiśatasahasrābhiḥ puṣpavṛṣṭibhirabhyavakīrya punarapi tāmeva lokadhātumāgacchanti divāvihārāya /",
    "K10bsu032_u:57": " evaṃrūpaiḥ śāriputra buddhakṣetraguṇavyūhaiḥ samalaṃkṛtaṃ tadbuddhakṣetram // Sukhs_5 //",
    "K10bsu032_u:58": " punaraparaṃ śāriputra tatra buddhakṣetre santi haṃsāḥ krauñcā mayūrāśca /",
    "K10bsu032_u:59": " te triṣkṛtvo rātro triṣkṛtvo divasasya saṃnipatya saṃgītiṃ kurvanti sma,",
    "K10bsu032_u:60": " svakasvakāni ca rutāni pravyāharanti /",
    "K10bsu032_u:61": " teṣāṃ pravyāharatāmindriyabalabodhyaṅgaśabdo niścarati /",
    "K10bsu032_u:62": " tatra teṣāṃ manuṣyāṇāṃ taṃ śabdaṃ śrutvā buddhamanasikāra utpadyate,",
    "K10bsu032_u:63": " dharmamanasikāra utpadyate,",
    "K10bsu032_u:64": " saṃghamanasikāra utpadyate /",
    "K10bsu032_u:65": " tatkiṃ manyase śāriputra tiryagyonigatāste sattvāḥ?",
    "K10bsu032_u:66": " na punarevaṃ draṣṭvyam /",
    "K10bsu032_u:67": " tatkasmāddhetoḥ?",
    "K10bsu032_u:68": " nāmāpi śāriputra tatra buddhakṣetre nirayāṇāṃ nāsti,",
    "K10bsu032_u:69": " tiryagyonīnāṃ yamalokasya nāsti /",
    "K10bsu032_u:70": " te punaḥ pakṣisaṃghāstenāmitāyuṣā tathāgatena nirmitā dharmaśabdaṃ niścārayanti /",
    "K10bsu032_u:71": " evaṃrūpaiḥ śāriputra buddhakṣetraguṇavyūhaiḥ samalaṃkṛtaṃ tadbuddhakṣetram // Sukhs_6 //",
    "K10bsu032_u:72": " punaraparaṃ śāriputra tatra buddhakṣetre tāsāṃ ca tālapaṅktīnāṃ teṣāṃ ca kiṅkiṇījālānāṃ",
    "K10bsu032_u:73": " vāteritānāṃ valgurmanojñaḥ śabdo niścarati - tadyathāpi nāma śāriputra koṭiśatasahasrāṅgikasya",
    "K10bsu032_u:74": " divyasya tūryasya cāryaiḥ saṃpravāditasya valgurmanojñaḥ śabdo niścarati,",
    "K10bsu032_u:75": " evameva śāriputra tāsāṃ ca tālapaṅktīnāṃ teṣāṃ ca kiṅkiṇījālānāṃ vāteritānāṃ valgurmanojñaḥ śabdo niścarati /",
    "K10bsu032_u:76": " tatra teṣāṃ manuṣyāṇāṃ taṃ śabdaṃ śrutvā buddhānusmṛtiḥ kāye saṃtiṣṭhati,",
    "K10bsu032_u:77": " dharmānusmṛtiḥ kāye saṃtiṣṭhati,",
    "K10bsu032_u:78": " saṃghānusmṛtiḥ kāye saṃtiṣṭhati /",
    "K10bsu032_u:79": " evarūpaiḥ śāriputra buddhakṣetraguṇavyūhaiḥ samalaṃkṛtaṃ tadbuddhakṣetram // Sukhs_7 //",
    "K10bsu032_u:80": " tatkiṃ manyase śāriputra kena kāraṇena sa tathāgato 'mitāyurnāmocyate?",
    "K10bsu032_u:81": " tasya khalu punaḥ śāriputra tathāgatasya teṣāṃ ca manuṣyāṇāmaparimitamāyuḥpramāṇam /",
    "K10bsu032_u:82": " tena kāraṇena sa tathāgato 'mitāyurnāmocyate /",
    "K10bsu032_u:83": " tasya ca śāriputra tathāgatasya daśa kalpā anuttarāṃ samyaksaṃbodhimabhisaṃbuddhasya // Sukhs_8 //",
    "K10bsu032_u:84": " tatkiṃ manyase śāriputra kena kāraṇena sa tathāgato 'mitābho nāmocyate?",
    "K10bsu032_u:85": " tasya khalu punaḥ śāriputra tathāgatasyābhā apratihatā sarvabuddhakṣetreṣu /",
    "K10bsu032_u:86": " tena kāraṇena sa tathāgato 'mitābho nāmocyate /",
    "K10bsu032_u:87": " tasya ca śāriputra tathāgatasyāprameyaḥ śrāvakasaṃgho yeṣāṃ na sukaraḥ pramāṇamākhyātuḥ śuddhānāmarhatām /",
    "K10bsu032_u:88": " evaḥrūpaiḥ śāriputra buddhakṣetraguṇavyūhaiḥ samalaḥkṛtaḥ tadbuddhakṣetram // Sukhs_9 //",
    "K10bsu032_u:89": " punaraparaṃ śāriputra ye amitāyuṣastathāgatasya buddhakṣetre sattvā upapannāḥ śuddhā",
    "K10bsu032_u:90": " bodhisattvā avinivartanīyā ekajātipratibaddhāsteṣāṃ śāriputra bodhisattvānāṃ na sukaraṃ pramāṇa",
    "K10bsu032_u:91": " mā\u000ekhyātumanyatrāprameyāsaṃkhyeyā (",
    "K10bsu032_u:92": " Sukhs, Vaidya 256\u000e) iti gacchanti /",
    "K10bsu032_u:93": " tatra khalu punaḥ śāriputra buddhakṣetre sattvaiḥ praṇidhānaṃ kartavyam /",
    "K10bsu032_u:94": " tatkasmāddhetoḥ?",
    "K10bsu032_u:95": " yatra hi nāma tathārūpaiḥ satpuruṣaiḥ saha samavadhānaṃ bhavati /",
    "K10bsu032_u:96": " nāvaramātrakeṇa śāriputra kuśalamūlena amitāyuṣastathāgatasya buddhakṣetre sattvā upapadyante /",
    "K10bsu032_u:97": " yaḥ kaścicchāriputra kulaputro vā kuladuhitā vā tasya bhagavato 'mitāyuṣastathāgatasya nāmadheyaṃ śroṣyati,",
    "K10bsu032_u:98": " śrutvā ca manasikariṣyati,",
    "K10bsu032_u:99": " ekarātraṃ vā dvirātraṃ vā trirātraṃ vā catūrātraṃ vā pañcarātraṃ vā ṣaḍrātraṃ vā saptarātraṃ vāvikṣiptacitto manasikariṣyati,",
    "K10bsu032_u:100": " yadā sa kulaputro vā kuladuhitā vā kālaṃ kariṣyati,",
    "K10bsu032_u:101": " tasya kālaṃ kurvataḥ so 'mitāyustathāgataḥ śrāvakasaṃghaparivṛto bodhisattvaguṇapuraskṛtaḥ purataḥ sthāsyati /",
    "K10bsu032_u:102": " so 'viparyastacittaḥ kālaṃ kariṣyati ca /",
    "K10bsu032_u:103": " sa kālaṃ kṛtvā tasyaivāmitāyuṣastathāgatasya buddhakṣetre sukhāvatyāṃ lokadhātāvupapatsyate /",
    "K10bsu032_u:104": " tasmāttarhi śāriputra idamarthavaśaṃ saṃpaśyamāna eva vadāmi - satkṛtya kulaputreṇa vā kuladuhitrā vā tatra buddhakṣetre cittapraṇidhānaṃ kartavyam",
    "K10bsu032_u:105": " tadyathāpi nāma śāriputra ahametarhi tāṃ parikīrtayāmi,",
    "K10bsu032_u:106": " evameva śāriputra pūrvasyāṃ diśi akṣobhyo nāma tathāgato merudhvajo nāma tathāgato mahāmerurnāma tathāgato meruprabhāso nāma tathāgato mañjudhvajo nāma tathāgataḥ /",
    "K10bsu032_u:107": " evaṃpramukhāḥ śāriputra pūrvasyāṃ diśi gaṅgānadīvālukopamā buddhā bhagavantaḥ svakasvakāni buddhakṣetrāṇi jihvendriyeṇa saṃchādayitvā nirveṭhanaṃ kurvanti /",
    "K10bsu032_u:108": " pratīyatha yūyamidamacintyaguṇaparikīrtanaṃ sarvabuddhaparigrahaṃ nāma dharmaparyāyam // Sukhs_11 //",
    "K10bsu032_u:109": " evaṃ dakṣiṇasyāṃ diśi candrasūryapradīpo nāma tathāgato yaśaḥprabho nāma tathāgato mahārciḥskandho nāma tathāgato merupradīpo nāma tathāgato 'nantavīryo nāma tathāgataḥ /",
    "K10bsu032_u:110": " evaṃpramukhāḥ śāriputra dakṣiṇasyāṃ diśi gaṅgānadīvālukopamā buddhā bhagavantaḥ svakasvakāni buddhakṣetrāṇi jihvendriyeṇa saṃchādayitvā nirveṭhanaṃ kurvanti /",
    "K10bsu032_u:111": " pratīyatha yūyamidamacintyaguṇaparikīrtanaṃ sarvabuddhaparigrahaṃ nāma dharmaparyāyam // Sukhs_12 //",
    "K10bsu032_u:112": " evaṃ paścimāyāṃ diśi amitāyurnāma tathāgato 'mitaskandho nāma tathāgato 'mitadhvajo",
    "K10bsu032_u:113": " nāma tathāgato mahāprabho nāma tathāgato mahāratnaketurnāma tathāgataḥ śuddharaśmiprabho nāma tathāgataḥ /",
    "K10bsu032_u:114": " evaṃpramukhāḥ śāriputra paścimāyāṃ diśi gaṅgānadīvālukopamā buddhā bhagavantaḥ svakasvakāni buddhakṣetrāṇi jihvendriyeṇa saṃchādayitvā nirveṭhanaṃ kurvanti /",
    "K10bsu032_u:115": " pratīyatha yūyamidamacintyaguṇaparikīrtanaṃ sarvabuddhaparigrahaṃ nāma dharmaparyāyam // Sukhs_13 //",
    "K10bsu032_u:116": " evamuttarāyāṃ diśi mahārciḥskandho nāma tathāgato vaiśvānaranirghoṣo nāma tathāgato",
    "K10bsu032_u:117": " dundubhisvaranirghoṣo nāma tathāgato duṣpradharṣo nāma tathāgataḥ ādityasaṃbhavo",
    "K10bsu032_u:118": " nāma tathāgato jaleniprabho nāma tathāgataḥ prabhākaro nāma tathāgataḥ /",
    "K10bsu032_u:119": " evaṃpramukhāḥ śāriputra uttarāyāṃ diśi gaṅgānadīvālukopamā buddhā bhagavantaḥ svakasvakāni buddhakṣetrāṇi jihvendriyeṇa saṃchādayitvā nirveṭhanaṃ kurvanti /",
    "K10bsu032_u:120": " pratīyatha yūyamidamacintyaguṇaparikīrtanaṃ sarvabuddhaparigrahaṃ nāma dharmaparyāyam // Sukhs_14 // (",
    "K10bsu032_u:121": " Sukhs, Vaidya 257\u000e) evamadhastāyāṃ diśi siṃho nāma tathāgato yaśo nāma tathāgato",
    "K10bsu032_u:122": " yaśaḥprabhāso nāma tathāgato dharmo nāma tathāgato dharmadharo nāma tathāgato dharmadhvajo nāma tathāgataḥ /",
    "K10bsu032_u:123": " evaṃpramukhāḥ śāriputra adhastāyāṃ diśi gaṅgānadīvālukopamā buddhā bhagavantaḥ svakasvakāni buddhakṣetrāṇi jihvendriyeṇa saṃchādayitvā nirveṭhanaṃ kurvanti /",
    "K10bsu032_u:124": " pratīyatha yūiyamidamacintyaguṇaparikīrtanaṃ sarvabuddhaparigrahaṃ nāma dharmaparyāyam // Sukhs_15 //",
    "K10bsu032_u:125": " evamupariṣṭhāyāṃ diśi brahmaghoṣo nāma tathāgato nakṣatrarājo nāma tathāgata indraketudhvajarājo",
    "K10bsu032_u:126": " nāma tathāgato gandhottamo nāma tathāgato gandhaprabhāso nāma tathāgato mahārciskandho",
    "K10bsu032_u:127": " nāma tathāgato ratnakusumasaṃpuṣpitagātro nāma tathāgataḥ sālendrarājo nāma tathāgato",
    "K10bsu032_u:128": " ratnotpalaśrīrnāma tathāgataḥ sarvārthadarśī nāma tathāgataḥ sumerukalpo nāma tathāgataḥ /",
    "K10bsu032_u:129": " evaṃpramukhāḥ śāriputra upariṣṭhāyāṃ diśi gaṅgānadīvālukopamā buddhā bhagavantaḥ svakasvakāni buddhakṣetrāṇi jihvendriyeṇa saṃchādayitvā nirveṭhanaṃ kurvanti /",
    "K10bsu032_u:130": " pratīyatha yūyamidamacintyaguṇaparikīrtanaṃ sarvabuddhaparigrahaṃ nāma dharmaparyāyam // Sukhs_16 //",
    "K10bsu032_u:131": " tatkiṃ manyase śāriputra kena kāraṇenāyaṃ dharmaparyāyaḥ sarvabuddhaparigraho nāmocyate?",
    "K10bsu032_u:132": " ye kecicchāriputra kulaputra vā kuladuhitaro vā asya dharmaparyāyasya nāmadheyaṃ śroṣyanti,",
    "K10bsu032_u:133": " teṣāṃ va buddhānāṃ bhagavatāṃ nāmadheyaṃ dhārayiṣyanti,",
    "K10bsu032_u:134": " sarve te buddhaparigṛhītā bhaviṣyanti,",
    "K10bsu032_u:135": " avinivartanīyāśca bhaviṣyanti anuttarāyāṃ samyaksambodhau /",
    "K10bsu032_u:136": " tasmāttarhi śāriputra śraddadhādhvaṃ pratīyatha mā kāṅkṣayatha mama ca teṣāṃ ca buddhānāṃ bhagavatām /",
    "K10bsu032_u:137": " ye kecicchāriputra kulaputrā vā kuladuhitaro vā tasya bhagavato 'mitāyuṣastathāgatasya buddhakṣetre cittapraṇidhānaṃ kariṣyanti,",
    "K10bsu032_u:138": " kṛtaṃ vā kurvanti vā,",
    "K10bsu032_u:139": " sarve te 'vinivartanīyā bhaviṣyantyanuttarāyāṃ samyaksaṃbodhau /",
    "K10bsu032_u:140": " tatra ca buddhakṣetra upapatsyanti,",
    "K10bsu032_u:141": " upapannā vā upapadyanti vā /",
    "K10bsu032_u:142": " tasmāttarhi śāriputra śrāddhaiḥ kulaputraiḥ kuladuhitṛbhiśca tatra buddhakṣetre cittapraṇidhirutpādayitavyaḥ // Sukhs_17 //",
    "K10bsu032_u:143": " tadyathāpi nāma śāriputra ahametarhi teṣāṃ buddhānāṃ bhagavatāmevamacintyaguṇān parikīrtayāmi,",
    "K10bsu032_u:144": " evameva śāriputra mamāpi te buddhā bhagavanta evamacintyaguṇān parikīrtayanti /",
    "K10bsu032_u:145": " suduṣkaraṃ bhagavatāṃ śākyamuninā śākyādhirājena kṛtam /",
    "K10bsu032_u:146": " sahāyāṃ lokadhātāvanuttarāṃ samyaksaṃbodhimabhisaṃbudhya sarvalokavipratyayanīyo dharmo deśitaḥ kalpakaṣāye sattvakaṣāye dṛṣṭikaṣāya āyuṣkaṣāye kleśakaṣāye // Sukhs_18 //",
    "K10bsu032_u:147": " tanmamāpi śāriputra paramaduṣkaraṃ yanmayā sahāyāṃ lokadhātāvanuttarāṃ samyaksaṃbodhimabhisaṃbudhya",
    "K10bsu032_u:148": " sarvalokavipratyayanīyo dharmo deśitaḥ sattvakaṣāye dṛṣṭikaṣāye kleśakaṣāya āyuṣkaṣāye",
    "K10bsu032_u:149": " kalpakaṣāye // Sukhs_19 //",
    "K10bsu032_u:150": " idamavocadbhagavānāttamanāḥ /",
    "K10bsu032_u:151": " āyuṣmān śāriputraste ca bhikṣavaste ca bodhisattvāḥ sadevamānuṣāsuragandharvaśca loko bhagavato bhāṣitamabhyanandan // Sukhs_20 //",
    "K10bsu032_u:152": " sukhāvatīvyūho nāma mahāyānasūtram //",
    "K10bsu032_u:153": " (saṃkṣiptamātṛkā /)"
}