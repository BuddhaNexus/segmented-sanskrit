{
    "T13n2940u_001:0": " triratnasaundaryagāthā śrīgurugaṇeśāya namaḥ |",
    "T13n2940u_001:1": " yasya prasādakiraṇaiḥ sphuritātmatattva- ratnaprabhāparikaraprahatāndhakārāḥ |",
    "T13n2940u_001:2": " paśyantyanāviladṛśaḥ savikāśa muccai- stasmai namaskṛtiriyaṁ gurubhāskarāya || 1 ||",
    "T13n2940u_001:4": " śrīmadratnatrayākhyaṁ maha-atisukhadaṁ sarvabhūtāśrayaṁ tad yad dāridryāndhakāraṁ kṣapayati viduṣāṁ sundarānandarūpam |",
    "T13n2940u_001:5": " jīyāttatkṣoṇipṛṣṭhe śatamiha śaradāṁ sarvadikṣu prasarpa- jjyotiḥ śrīpṛthvinārāyaṇakulajaladhau jātamacchidvṛttam || 2 ||",
    "T13n2940u_001:7": " (1) indrātprabhutvaṁ jvalanātpratāpaṁ kopaṁ yamād vaiśravaṇācca vittam |",
    "T13n2940u_001:8": " sṛṣṭisthitī rāmajanārdanābhyāmādāya rājñāṁ kurute śarīram || 3 ||",
    "T13n2940u_001:10": " nepāleśāḥ padmapāṇiśākyasiṁhasvayambhuvaḥ |",
    "T13n2940u_001:11": " pāntu gorakṣācaleśa pṛthvīnārāyaṇānvayam || 4 ||",
    "T13n2940u_001:13": " nepāleśvaragoraṣeśvarakṛpālabdhaprasādodayaḥ śrīgorṣādhipasāhadevanarabhūpālābhidhaḥ smābhavat |",
    "T13n2940u_001:14": " tasyaikā mahiṣī nṛpasya śayane suṣvāpa saukhyaṁ yathā sā svapne ravimaṇḍalaṁ grasitavatyasmīti bhartre'bravīt || 5 ||",
    "T13n2940u_001:16": " (2) svāpodbodhitadoṣaroṣakupitavyājena saṁśāsitā sāpatnyādasahiṣṇuneva rajanīṁ vyākrośatī vyatyagāt |",
    "T13n2940u_001:17": " garbhajyeṣṭhamudasya sāśu suṣuve śrīpṛthvinārāyaṇaṁ māsaiḥ saptabhirākhyayā samaguṇaṁ pratyakṣanārāyaṇam || 6 ||",
    "T13n2940u_001:19": " (3) nepālaṁ vijigīṣurekagabalaṁ mudrābhirāpūritaṁ tūṇīkṛtya mṛgaṁ yathaiva mṛgayurnirbhīḥ pratasthe mudā |",
    "T13n2940u_001:20": " ityevaṁ śrutamanyatastadiha me sakṣipya saṁvarṇitaṁ kiṁ nārāyaṇavarṇane trapayate yāthātmyasapādakaḥ || 7 ||",
    "T13n2940u_001:22": " (4) traiśūlagaṅgāmadhikṛtya bhairavīṁ śrīmanmahāmaṇḍapamāśrayāṇaḥ |",
    "T13n2940u_001:23": " śrīpṛthvinārāyaṇavāsudevo babhau nuvākoṭavitiṣṭhamānaḥ || 8 ||",
    "T13n2940u_001:25": " (5) jātaḥ stanyaṁ na jagrāha kaṇṭhīravakiśorakaḥ |",
    "T13n2940u_001:26": " cakṣurvyāpārayāmāsa kuñje kuñjaraśālini || 9 ||",
    "T13n2940u_001:28": " paryantabhūkharvaṭa kāṁśca jitvā tāneva kṛtvā ṛjumārgadeśinaḥ |",
    "T13n2940u_001:29": " senāniveśānupakalpya viṣṇu- matyāḥ pratīre saritāṁ varāyāḥ || 10 ||",
    "T13n2940u_001:31": " (6) rurodha kīrtīpuramāhavena adhomukhairūrdhvamukhaiśca bāṇaiḥ |",
    "T13n2940u_001:32": " atyuccavaproparidhāryamāṇaiḥ pāṣāṇakoṣaiḥ paripūryamāṇam || 11 ||",
    "T13n2940u_001:34": " babhūva yuddhaṁ tumulaṁ tadānīmadhomukhairūrdhvamukhaiśca taistaiḥ |",
    "T13n2940u_001:35": " saprastarodhairupari sthitānāṁ bālābalābṛddhapurogamānām || 12 ||",
    "T13n2940u_001:37": " nārācanikṣepaṇikāśmavarṣānirghaṣaṇo dūbhūtakṛpīṭayoniḥ |",
    "T13n2940u_001:38": " tadagnipluṣṭāḥ śataśo'pi vṛkṣāḥ sthūṇāvaśeṣā bhayadāyamānāḥ || 13 ||",
    "T13n2940u_001:40": " pāṣāṇaniṣpiṣṭatanutrabhājo vīrāḥ kabandhā rudhirāktadehāḥ |",
    "T13n2940u_001:41": " adyāpi rātrau karuṇāyamānā rudanti bandhūnanuśocayantaḥ || 14 ||",
    "T13n2940u_001:43": " śyenā ulūkā atha kākagṛdhradhvāṁkṣāḥ śṛgālā atha pheravaśca |",
    "T13n2940u_001:44": " hṛṣṭāśca tuṣṭāśca bhavanti sadyo māṁsoṣṇaraktaiśca vasāvimiśraiḥ || 15 ||",
    "T13n2940u_001:46": " (7) śūrā gopurasannikarṣamagamannāyodhanāgresarā ye te tūrṇamamūmucannupalavarṣāghātaniṣpeṣitāḥ |",
    "T13n2940u_001:47": " prāṇān, prastārasādbhavantyanudinaṁ saṁpīḍitāḥ prastarai- rgāṅgeyasya śareṇa pīḍitatanuḥ seneva yaudhiṣṭhirī || 16 ||",
    "T13n2940u_001:49": " dṛṣṭvaibaṁ pratiyoginīṁ raṇabhavāṁ nīcaiḥ sthitāṁ svāṁ camūṁ saṁsīdanniva vaprabhedanavidhāvastrāṇi śastrāṇyatho |",
    "T13n2940u_001:50": " nirmātuṁ cakame dhanāni bahuśaḥ śrīpṛthvīnārāyaṇaḥ kebhyaścid dhanavadbhya utsukatayā tadyuddhasaṁsiddhaye || 17 ||",
    "T13n2940u_001:52": " (8) saṁbhūyāmātyavṛndairanujadalajitā kīrtimodena sākaṁ śūraiḥ pārthādisaṁjñairatha ca surapratāpena kīrtipurīṣṭeḥ |",
    "T13n2940u_001:53": " śrīdevīghāṭamāplāvya ca sapadi mahāmaṇḍapaṁ saṁviveśa kliṣṭātmā pañcaṣābdāvadhi yudhi balavadyodhṛlopātsudīnaḥ || 18 ||",
    "T13n2940u_001:55": " (9) śastrāṇi cāstrāṇi ca kañcukāni vīropayogyāni paraśvadhāṁśca |",
    "T13n2940u_001:56": " śastrīḥ śitāḥ kartarikāstathā sphyāṁ- striśaṅku śūlānyatha bhallabāṇān || 19 ||",
    "T13n2940u_001:58": " tatrāpaśyadamedhyapuñjajanitaṁ so'ṅguṣṭhamātraṁ kṛmiṁ bhūyobhiśca pipīlikākulaśatairāvāhyamānaṁ haṭhāt |",
    "T13n2940u_001:59": " dantādanti pipīlikābhirasakṛddaṣṭaṁ ca ṣaṣṭhāccyutaṁ saṁninyuśca pipīlikāḥ svavivaraṁ yatrāsti tannāyakaḥ || 20 ||",
    "T13n2940u_001:61": " (10) tatsādṛśyabalābalaṁ ripukuladhvastyai viciṁtyātmanaḥ śrīmatpṛthvinarāyaṇo nijabalaṁ sabodhayāmāsa ha |",
    "T13n2940u_001:62": " kiṭādeva guṇaṁ pragṛhṇatha bhavanto-no kṛmiṁ paśyatha gacchadhvaṁ punareva kīrtipurikāṁ matkīrtisaṁrakṣaṇe || 21 ||",
    "T13n2940u_001:64": " (11) arirmitramudāsīnamabhavad bhuvanatrayam |",
    "T13n2940u_001:65": " kīrtipurrīvanaṁ sthūṇāvaśiṣṭaṁ vīkṣya bhīruvat || 22 ||",
    "T13n2940u_001:67": " pṛthvīnārāyaṇārkaḥ prathamamiha samākramya nepālabhūmā- vāsaptābdāhavena pratikhanitasuruṁgeṇa kīrtiṁ praviṣṭaḥ |",
    "T13n2940u_001:68": " śrīmadvyāghre śamuddiśya ca balimadadāttatpurīvāsiloka- cchinnaghrāṇooṣṇamāṁsaiḥ sma jayati narabhūpālajaḥ pūvajiṣṇuḥ || 23 ||",
    "T13n2940u_001:70": " (12) āsaptamābdapradhanena vitiṣṭhamānaṁ gorṣādhipaṁ sphaṭikavaddhyupadhāvaśena |",
    "T13n2940u_001:71": " śrīvyāghrabhairavamiti praṇidhāya sarve ninyuḥ purrīṁ praṇatipūrvamahotsavena || 24 ||",
    "T13n2940u_001:73": " uktaṁ ca udyamaḥ sāhasaṁ dhairyaṁ balaṁ buddhiḥ parākramaḥ |",
    "T13n2940u_001:74": " ṣaḍete yasya tiṣṭhanti tasya devo'pi śaṅkate || 25 ||",
    "T13n2940u_001:76": " (13) āyodhanāgrasaravīrasurapratāpa- sāhasya caikanayanaṁ sahasā babādhe |",
    "T13n2940u_001:77": " jālmena kenacidiva kṣitijākucāgra- syābādhakasya raghujena sakṛtprajasya || 26 ||",
    "T13n2940u_001:79": " jyeṣṭhaśukladaśamyāṁ śrīpṛthvīnārāyaṇa..... yaḥ |",
    "T13n2940u_001:80": " senānīḥ kīrtipurajaiḥ kālopāḍeḥ nipātitaḥ || 27 ||",
    "T13n2940u_001:82": " tatsāhasena nṛpapṛthvinarāyaṇosā- vāpañcamābdikanaraṁ sahasā vabādhe |",
    "T13n2940u_001:83": " viśvāsa ghātakamiveti ca nāsikābhi- śchinnābhirāluṭhitavittadhanena sākam || 28 ||",
    "T13n2940u_001:85": " (14) saṁser-rāṇākālurāṇādalamardansahāyakaiḥ |",
    "T13n2940u_001:86": " dalajitsāhatulārāmathāpāpārtha bhaṁḍāribhi || 29 ||",
    "T13n2940u_001:88": " śrīviśvanātho miśreśo raṇayajñamapūpujat |",
    "T13n2940u_001:89": " saptāhabhāgavatavaddattasarvasvadakṣiṇam || 30 ||",
    "T13n2940u_001:91": " (15) sa viśvajitamārebhe yajñaṁ sarvasvadakṣiṇam |",
    "T13n2940u_001:92": " ādānaṁ hi visargāya satāṁ vārimucāmiva || 31 ||",
    "T13n2940u_001:94": " sarvasvadakṣiṇavareṇa makhena tuṣṭo vyāghreśvaro nṛpatipṛthvinarāyaṇānām |",
    "T13n2940u_001:95": " svedāmbunāṅgalitena kṛtābhiṣeka- sāmrājyasiddhimadiśat paśupāśamoktrīm || 32 ||",
    "T13n2940u_001:97": " svapnalabdhaprasādena pṛthvīnārāyaṇena ha |",
    "T13n2940u_001:98": " vipināni prakāśāni kriyante raghuṇā yathā || 33 ||",
    "T13n2940u_001:100": " lubdhenopaśayasthena dakṣiṇārurmṛgo yathā |",
    "T13n2940u_001:101": " nirudhyate hi sahasā nepālabhuvanatrayam || 34 ||",
    "T13n2940u_001:103": " (16) kabandha udajāgarīttadadhunāpi kīrtipurād gaṇeśamupadhāvati pratibhaṭeṣu garjanniva |",
    "T13n2940u_001:104": " gṛhītakaravālako niśi niśātahikkāravaiḥ parasparaparāahataṁ pratininādamujjhanniva || 35 ||",
    "T13n2940u_001:106": " lokeśvaraṁ hayagrīvaṁ bhairavaṁ pīṭhayoginīḥ |",
    "T13n2940u_001:107": " ānandādiṁ lokanāthaṁ karkoṭamuragādhipam || 36 ||",
    "T13n2940u_001:109": " yathāvidhi pūjayitvā gaṇeśānamapūpujat |",
    "T13n2940u_001:110": " pṛthvīnārāyaṇanṛpaḥ sasnau prabhāvatījale || 37 ||",
    "T13n2940u_001:112": " (17) bhuvanatritayākrāntaprakāśīkṛtavikramaḥ |",
    "T13n2940u_001:113": " pṛthvīnārāyaṇanṛpo dhiraje vāmano yathā || 38 ||",
    "T13n2940u_001:115": " bhūrbhuvaḥsvarmahīpālo mallo balirivābhavat |",
    "T13n2940u_001:116": " pādākrāntyānataśirāḥ ṣaṭpradhānaprapañcitaḥ || 39 ||",
    "T13n2940u_001:118": " uktaṁ ca rāmaḥ somaṁ papiryajñe dadirgāścakriradbhutam |",
    "T13n2940u_001:119": " yājakān vavrirājahriḥ puṇḍarīke mahādvijān || 40 ||",
    "T13n2940u_001:121": " kālidāsapradhāno'tha śukrācāryavadunmanāḥ |",
    "T13n2940u_001:122": " ka...japaḥ sūcakastu piśuno durjano'bhavat || 41 ||",
    "T13n2940u_001:124": " (18) brahmaviṣṇuśivaprāyān sāktvikāṁstrīn mahīkṣitaḥ |",
    "T13n2940u_001:125": " mallāṁstamomayān kṛtvā rajasā rañjayan prajāḥ || 42 ||",
    "T13n2940u_001:127": " prāsādaśikharasthānāni cūḍāratnānyapāharat |",
    "T13n2940u_001:128": " sauvarṇāni vicitrāṇi gorṣābhūpayuyutsayā || 43 ||",
    "T13n2940u_001:130": " ṭaudhīdhanaprabhṛtayo bhoṭyācaurānayūyujan |",
    "T13n2940u_001:131": " ṣaṭpradhānānumatyā hi deśopadravakārakān || 44 ||",
    "T13n2940u_001:133": " uktaṁ ca yatra rājā svayaṁ cauraḥ sasainyaparivārakaḥ |",
    "T13n2940u_001:134": " tatrāhaṁ kiṁ kariṣyāmi yatorakṣā tato bhayam || 45 ||",
    "T13n2940u_001:136": " pauropi cāśapattasya tvamasmān bādhase vṛthā |",
    "T13n2940u_001:137": " pipīlikaudhavat kṣudrāṁstvamasya phalamāpnuyāḥ || 46 ||",
    "T13n2940u_001:139": " (19) svadeśapathamullaṅghya yo'nyadeśamupākramet |",
    "T13n2940u_001:140": " sa eva daṇḍanīyaḥ syāditi ghoṣamakārayat || 47 ||",
    "T13n2940u_001:142": " tadā rallo'bhavanmallaḥ parasparavirodhanāt |",
    "T13n2940u_001:143": " agnido garadaścaiva śastrapāṇirdhanāpahaḥ ||",
    "T13n2940u_001:144": " kṣetradārāpahārī cātatāyī cābhavatsvayam || 48 ||",
    "T13n2940u_001:146": " (20) kustrī hanti kuṭumbāni kuputreṇa hataṁ kulam |",
    "T13n2940u_001:147": " kumantrī hanti rājānaṁ rāṣṭraṁ caureṇa hanyate || 49 ||",
    "T13n2940u_001:149": " (21) mallaṁ viśvajitaṁ pramāthya nibhṛtaṁ ṣaṭkānumatyaikalo dārānānayati svakīyabhavanaṁ nāsākṣatiṁ nākarot |",
    "T13n2940u_001:150": " ityevaṁ jagatītalaṁ ṣaḍadhīnaṁ tatsṛṣṭisaṁhārasaṁ- sthityā śrīdalamarddanaṁ bubudhire dvairūpyasaṁśāntaye || 50 ||",
    "T13n2940u_001:152": " (22) dalamarddananāmānaṁ narabhūpālasāhajam |",
    "T13n2940u_001:153": " chadmanā rājyadānena lalitādhipatiṁ vyadhuḥ || 51 ||",
    "T13n2940u_001:155": " sa hyekaikaṁ nijagrāha praṇidhyarthaṁ sutaṁ nṛpaḥ |",
    "T13n2940u_001:156": " mā gorṣādhipabhūpālapratyavāyodayo bhavet || 52 ||",
    "T13n2940u_001:158": " dalamardanasāt kṣitirbhavitrī- tyanumatyā nṛpatirjayaprakāśaḥ |",
    "T13n2940u_001:159": " nijabhṛtyamavāsayatsvarāṣṭrā- ccharaṇārthī sa ca kālidāsamāgāt || 53 ||",
    "T13n2940u_001:161": " caukoṭvātāyanastho vilasati dalamarddannṛpo lokadṛṣṭa- statkāle kālidāsaṁ parivṛtamanugai rājamārgeṣvapaśyat |",
    "T13n2940u_001:162": " herambaṁ dakṣahaste paraśumitarake modakaṁ svāṁ ca śuṇḍāṁ bibhrāṇaṁ taṁ nimeṣāvadhi tadanu ca sadanābhyantare soyameva || 54 ||",
    "T13n2940u_001:164": " (23) sevitvā katiciddināni nijabhṛtyaḥ pādasaṁvāhakaḥ saṁsuptaṁ nibhṛtaṁ vitarkya sahasā taṁ kālidāsaṁ kudhīḥ tīkṣṇenāsya paraśvadhena śira āsphoṭ yāśu rājājñaye- tyuktvā kāntipurīmagācca nṛpatistuṣṭo dadāvīpsitam || 55 ||",
    "T13n2940u_001:166": " (24) śrīrājānamabhidravanti militāste ṣaṭpradhānāstvarā kiṁ tvaṁ rajasi pratyavāyajanakaḥ kārpāsadurbhikṣakṛt |",
    "T13n2940u_001:167": " evaṁ cedavatārayāma bhaktāmaiśvaryametat kṣama- svotkairvāśvabhiṣecire narapatiṁ śrītejamallābhidham || 56 ||",
    "T13n2940u_001:169": " (25) tatsāhasaṁ likhati pṛthvinarāyaṇeṣu saukaryarājyakaraṇaṁ dalamardanaḥ sma |",
    "T13n2940u_001:170": " buddhyā tadāśu praṇidhāya hṛdā suraudhān nepālajān svaviṣayānnṛpatiḥ pratasthe || 57 ||",
    "T13n2940u_001:172": " (26) mallo'bhūd vyājahālāhala avanipatiryo jayādiprakāśaḥ prāstīryāśeṣaprāsādataladigutale vairidāhauṣadhāni |",
    "T13n2940u_001:173": " gorṣābhūpālasenāparivṛḍhagaṇanākātaraḥ kāṁdiśīkaḥ saṁbhūyāmātyavṛndairadhirajani vililye drutaṁ bhaktapuryām || 58 ||",
    "T13n2940u_001:175": " (27) prāsāde tulajālaye digutale rājādhirājeśvarīṁ draṣṭuṁ yāvadupāruhaṁśca muditāḥ pāṁḍetulārāmakāḥ |",
    "T13n2940u_001:176": " dagdhāṅgāḥ sahasā tadauṣadhibaladvaiśvānarajvālayā śūrāste yayuravyayaṁ vata sakhe daivī vicitrā gatiḥ || 59 ||",
    "T13n2940u_001:178": " kumārīpūjāvidhirmahākālasaṁhitāyām- bhūṣaṇāni dukūlāni sindūrālaktakānapi |",
    "T13n2940u_001:179": " kardalādarśavikhyātā tālavṛntāni potikā ||",
    "T13n2940u_001:180": " pasi(?)karmādhāracolamaṁcikā pīṭhadolikāḥ |",
    "T13n2940u_001:181": " pañcālikā ca sacchaṅkhā pāduke kulapaṭṭike ||",
    "T13n2940u_001:182": " caṇḍātakaṁ ca saṁvyānaṁ tathodvartanabhājanam |",
    "T13n2940u_001:183": " śayyopadhānaparyaṅkasamudgāśca prasādhanī ||",
    "T13n2940u_001:184": " pratigrāhiśvahigvelā tathā sīmantacartikā |",
    "T13n2940u_001:185": " gorocanāmṛgamadau kapūrrakuṅkumaṁ tathā ||",
    "T13n2940u_001:186": " evamādini cānyāni yāvacchaktāni sundari |",
    "T13n2940u_001:187": " pradātavyāni vastūni kumārī tuṣyate yathā ||",
    "T13n2940u_001:188": " yāmale'pi- yaḥ kumārīṁ yajenmantrī sarvaparvasu sarvadā |",
    "T13n2940u_001:189": " tenārcitā mahādevī satyaṁ satyaṁ na saṁśayaḥ ||",
    "T13n2940u_001:190": " (28) śrīkaumārīyayātrādivasa atimahotsāhadhūpopavāsaiḥ svasti śrīpṛthvinārāyaṇa atulalasatkīrtipuṇyoditaśrīḥ || 60 ||",
    "T13n2940u_001:192": " āryaiḥ prājñairdhanāḍhyairbalibhiratha mahāyantramantrauṣadhīnāṁ paryāyajñaiśca ṣaḍbhiḥ parivṛtamaniśaṁ kālidāsapradhānaiḥ |",
    "T13n2940u_001:193": " tejomallaṁ hi cāṇūramasuramiva saṁmardayitvā kṣaṇena sākṣānnārāyaṇaśrīrmadhuvipinamiva praviśunmaṇ.....ram || 61 ||",
    "T13n2940u_001:195": " (29) bhaktagrāmaṁ jighṛkṣustata avanipatistrīṁstrilokaikanāthān kṛtvā kārodarīyāṁstadanu raṇajitaṁ kāśigaṁ kārayitvā |",
    "T13n2940u_001:196": " āryātīrthākṛtāsuṁ nṛpamaparamatho tejamallaṁ vipannaṁ kṣveḍagrastaṁ nirasyan sma jayati nṛpatiḥ pṛthvinārāyaṇākhyaḥ || 62 ||",
    "T13n2940u_001:198": " (30) pṛthvīnārāyaṇārke samudayati haṭhātpaścimāśācalendrā- daṣṭāṣṭāṣṭābhirabde gatavati vilayaṁ yānti pūrvācalendrāt |",
    "T13n2940u_001:199": " mallakṣoṇīpakhadyotarucaya avanī sā ca nepālasaṁjñā susthā cāste prajānāṁ manasi kutukatālhādatā mallapātāt || 63 ||",
    "T13n2940u_001:201": " (31) anāḍhake'ṣṭāḍhakamannamāsīdadohane droṇaduthāvirāsīt |",
    "T13n2940u_001:202": " śubhāmbarāṇyāśuranambare'sminnepāladeśe sati goraṣeśe || 64 ||",
    "T13n2940u_001:204": " śrīmacchākyamunīṁstrilokavijayānmaitreyanāthānatho caityānstūpaviśeṣakānapi vihārasthān hanumanmukhān |",
    "T13n2940u_001:205": " hārītīratha śītalāmatha mahākālaṁ gaṇeśaṁ kramā- cchrīkṛṣṇaṁ harabhīmasenapramukhān bhūpo mudāpūpujat || 65 ||",
    "T13n2940u_001:207": " itthaṁ śrīpṛthvinārāyaṇa avanitalam ātmasātkṛtya diṣṭyā copurgrāmasya pāṇicchidimanukurute smāparādhānurūpām |",
    "T13n2940u_001:208": " jitvaivānāhavena kṣitimamumupayāsyannuvākoṭayātrāṁ kaṁsaṁ jitvā ca nārāyaṇa iva mathurāṁ dṛṣṭanepālacaryaḥ || 66 ||",
    "T13n2940u_001:210": " (32) anidamidamasāmprataṁ babhāṣe nahi sitapakṣanabhomaho mahīpaḥ |",
    "T13n2940u_001:211": " lalitapurabhavaṁ hi caityasevo- paratajanaṁ varameva manyate sma || 67 ||",
    "T13n2940u_001:213": " vasantapuranāmakāvasathamājñapad bhūpatiḥ svayaṁ sthapatināyako vividhacitraśilpodyamī |",
    "T13n2940u_001:214": " (33) na tastadṛgabhūddharātala aśeṣaśilpādivid dvijaṁ sa harivaṁśakaṁ vimalaśilpabuddhyanvitam || 68 ||",
    "T13n2940u_001:216": " śilpaṁ śikṣayati sma śilpavidasau nepālajān puṁgavān pāṣāṇasphaṭikāsthidantiradanāyaskāntamṛtsnādikam |",
    "T13n2940u_001:217": " vāstūkṛtya bhuvastalaṁ śubhadine śrīpṛthvinārāyaṇo devīghāṭamupākramatpramuditaḥ śrībhairavītuṣṭaye || 69 ||",
    "T13n2940u_001:219": " (34) ramye nepāladeśe vijitasuranare pañcapīyūṣamādye yoginyo vajrapūrvā iva varuṇasutā mādakā durvinītāḥ |",
    "T13n2940u_001:220": " śrīguhyeśīprabhāvāadaviditavidhavā pūrvanepālapālai- rdattāpātityadīkṣāḥ pumadhikasubalāścābalāḥ saṁramante || 70 ||",
    "T13n2940u_001:222": " ramye nepāladeśe nijanijabhavanadvāradeśe niṣaṇṇā jūṭīṁ badhvā kacānāṁ sulalitavadanā bhālasindūraramyāḥ |",
    "T13n2940u_001:223": " sīmantinyo navīnāḥ parivṛtakusumāḥ kuñcitāpāṅgabhāg.. bhāṣante baddhahastā sulalitavacasā bhāy masīyā masīyā || 71 ||",
    "T13n2940u_001:225": " (35) taddeśe harasiddhinṛtyanirate nepālapīṭhottame nānādaivatamandirotsavatare tīrthopatīrthāvṛte |",
    "T13n2940u_001:226": " matsyendrābhidhamīnanātharathayātrā'raktalokotsave dhanyeyaṁ lalitāpurītyakathayacchrīpṛthvinārāyaṇaḥ || 72 ||",
    "T13n2940u_001:228": " yaṁ viṣṇuṁ pravadanti vaiṣṇavajanāḥ śaivāḥ śivaṁ śāktikāḥ śaktiṁ,",
    "T13n2940u_001:229": " bhāskaravandakā dinakaraṁ brahmasvarūpaṁ dvijāḥ |",
    "T13n2940u_001:230": " matsyendraṁ munayo vadanti satataṁ lokeśvaraṁ bodhikā anye taṁ karuṇāmayaṁ pratidinaṁ taṁ naumi lokeśvaram || 73 ||",
    "T13n2940u_001:232": " (36) ṣaḍarṇairjaptaṁ yaḥ pibiti manujo dīpiniyutaṁ subījaṁ pālāśaṁ bhavati viralaṁ tasya yaralam |",
    "T13n2940u_001:233": " aho dhanyaṁ yāmyarkṣa śikhitithiyātrādidi.... sa lokeśo devaḥ pratidinamapāyād... naḥ || 74 ||",
    "T13n2940u_001:235": " śīghraṁ cākarṣateti prativadati bhṛśaṁ sārathau tadvidhijñe haihaihaihāhahāhādhvanibhiratha diśaḥ pūritā yatprayāṇe |",
    "T13n2940u_001:236": " rajvākarṣodyatānāṁ vadanasamuditairmeghaghoṣairivoccaiḥ so'yaṁ śrilokanātho diśatu suraśiromaṇḍanaṁ maṁgalaṁ vaḥ || 75 ||",
    "T13n2940u_001:238": " (37) bhagne yugye'pi nīcaiḥ pratisarati rathāṅge rathe vaktrite vā susthībhūte vimānasthitapuruṣavare sārathau lagnayaṣṭau |",
    "T13n2940u_001:239": " gajajjīmūtaghoṣadhvanibhiratha mahāḍiṁḍimairvādyamānaḥ soyaṁ matsyendranātho diśatu suraśiromaṇḍanaṁ maṅgalaṁ vaḥ || 76 ||",
    "T13n2940u_001:241": " ityevaṁ lalitodbhavaṁ sukhakaraṁ yatrotsavaṁ saṁsmara- nnakṣāṁkāṣṭaśaronmite makarasaṁkrāntau ca pauṣe kuje |",
    "T13n2940u_001:242": " gaṅgālābhamacīkarannṛpavaraḥ śrīpṛthvinārāyaṇo devīghāṭamahāsthale śucitale śrībhairavīpālite || 77 ||",
    "T13n2940u_001:244": " (38) ityaṁ śrīpṛthvinārāyaṇanṛpacaritaṁ yaḥ śṛṇotīha bhaktyā dāridryaṁ tasya dūraṁ nivasati duritaṁ pūrvajaṁ vai kṣiṇoti |",
    "T13n2940u_001:245": " (39) sa syādratnatrayāṇāmapi paramasakhaḥ kṣudrarogairvimukto dīrghāyurbhāgyayukto nijakulasukhadaḥ sarvavargairupetaḥ || 78 || ||",
    "T13n2940u_001:248": " iti śrīpṛthvīnārāyaṇacaritraṁ samāptam ||",
    "T13n2940u_001:249": " tajjaḥ śrīmānmahīpaḥ kṣitipatitilakaḥ siṁhapūrvapratāpaḥ pitrājñāpālako yo'khiladharaṇitalaṁ dyotayāmāsa nītyā |",
    "T13n2940u_001:250": " maryādāṁ sthāpayitvā karajitavasudho rañjakaḥ paurarītyā reje keherasiṁhābhidhahitasacivo vṛddhapaurānumantā || 79 ||",
    "T13n2940u_001:252": " (40) kedārāṇāṁ turīyāṁśakamanujagṛhe śasyarājeḥ prajābhya- statpaścāddosicā auliti caturabhidhāṁ lekhayāmāsa potām |",
    "T13n2940u_001:253": " śrīmān siṁhapratāpaḥ sma jayati nṛpatiryadyaśo'dyāpi mūrtaṁ varvatyevaṁ jagatsu triṣu duritaharaṁ svānnapākānudāyi || 80 ||",
    "T13n2940u_001:255": " (41) kāmbojaiḥ sonumatyā nṛpatiratha mahotsāhapūrvaṁ prakṛtyā saumyo lālāgurūṇāmanugatacarito raupyamudrānupātāt śrīmān siṁhapratāpaḥ saha bahubhiralaṁ mallarājānuvṛttaṁ mudrāṇāṁ raupyajānāmanucaraṇavidhiṁ kārayāmāsa dhanyaḥ || 81 ||",
    "T13n2940u_001:257": " tajjaḥ samrāṭ paśūnāṁ patiriva vijayī śītalāpūtanānāṁ sārddhaikābdāya gīrvāṇayudhanṛpataye sūnave rājyabhāram |",
    "T13n2940u_001:258": " datvā svāmītyabhikhyāṁ nṛpatiraṇabahādurasāhaḥ prapede kṣoṇīpeśo na bhūto na bhavati na bhavettatsadṛgghorarūpaḥ || 82 ||",
    "T13n2940u_001:260": " (42) bālye bāhādurasyārpitadharaṇībharo nirmamo yo vireje kaumāre vīrayoddhāraka jitavasudhaḥ sārvabhaumo vireje |",
    "T13n2940u_001:261": " śrīmadgīrvāṇayuddhārpitadharaṇitalo yauvane yobhireme sārddha putreṇa bhīmārpitadharaṇibharo vārddhake yo vireme || 83 ||",
    "T13n2940u_001:263": " śrīmat-siṁhapratāpātmajaraṇabahādūrasāhājñayā śrī- pṛthvīnārāyaṇasyātmajavarayuvarājena bāhādureṇa |",
    "T13n2940u_001:264": " mūrttīkṛtyārddhanārīśvaramupari gavākṣe vicitreṣṭikābhiḥ kāṣṭhaiḥ śrīkhaṇḍajātairgrahagaṇasahitaṁ dairgapīṭhaṁ nyadhāyi || 84 ||",
    "T13n2940u_001:266": " (43) ghaṇṭāṁ divyadhunītaraṁgadhavalāṁ kailāśakūṭopamāṁ bhūtapretapiśācaḍākabhayadadhvānaikadivyadhvanim |",
    "T13n2940u_001:267": " sūtādyaṣṭakadhātubhirvighaṭitāmiṣṭeśvarīprītaye śrīmatsiṁhapratāpajo raṇabahādūro'rpayad bhūpatiḥ || 85 ||",
    "T13n2940u_001:269": " majjāmedovasāntrīsarudhiratarasāhāriṇīnāṁ vimokṣa- prāptyai yogādhirūḍhaṁ śarabhamukhamahābhairavaṁ nātighoram |",
    "T13n2940u_001:270": " śrīmatsiṁhapratāpātmaja raṇabahādūrasāhakṣitīśaḥ svārāṭtuṣṭyai sma mīmāṁsati kanakabharaṁ sīdhumāṁsādigṛdhnum || 86 ||",
    "T13n2940u_001:272": " (44) mālyābājyābhidhānān vṛṣabhaparivṛḍhān pālayan śrīmahīśo naṁdīsaṁjñān yathaiva pramathaparivṛḍhān śrīmaheśo vireje |",
    "T13n2940u_001:273": " (45) vaidyaiḥ sāḍhyopanāmairupakalitacikitsāvivekaḥ paśūnāṁ karpūrailālavaṅgatvagagurusaguḍatryūṣaṇājyānnapiṇḍaiḥ || 87 ||",
    "T13n2940u_001:275": " vyāghrānṛkṣāṁśca kīśān gajaturagamṛgānnyaṅku gokarṇakhaḍgān sāraṅgāṁścakravākān vakaśikhisaraṭān vartakādīn kapotān |",
    "T13n2940u_001:276": " yatnātsaṁpālakaḥ śrīnṛpatiraṇabahādūrasāho'bhavatsmā'- hāraistajjātiyogyairvṛkabhaṣakaśaśānākhumārjārababhrūn || 88 ||",
    "T13n2940u_001:278": " (46) almoḍhāṁ rājadhānīṁ chalabalakalanād bammasāhātsagotrā- nmaryādīkṛtya kāntīpurata anumitiṁ krośayaṣṭiṁ cakhāna |",
    "T13n2940u_001:279": " so'yaṁ śrīmān śubhaṁyun patiraṇabahādūrasāhaḥ pratāpī cāturdiśyoktakīrtī raghuriva ca dilīpānvavāyapradīpaḥ || 89 ||",
    "T13n2940u_001:281": " vīrāmarsiṁhathāpādvayahitasacivo dhīradhīro mahātmā pṛthvīnārāyaṇānāmiva sakalajagadvyāptakīrgyugraśīlaḥ |",
    "T13n2940u_001:282": " yādoratnairivāmbho nidhirabhavadadhṛṣyastathā cādhigamyo- 'tyugraiḥ kāntairdharitrīpatiguṇanikareḥ sevakānāṁ sa rājā || 90 ||",
    "T13n2940u_001:284": " (47) ardalīkṛtapado haripāḍeḥ kīśavatkharaṇaso vikalāsyaḥ |",
    "T13n2940u_001:285": " svāmimānasavanāntaracārī sāḍhyavaidya iti goṣvadhipo'bhūt || 91 ||",
    "T13n2940u_001:287": " (48) hayagrīvākāro nṛpagururabhūcchrīraṇabahā- duro nirvāṇāṁśaḥ kvathitaviṣatailaḥ khalajane |",
    "T13n2940u_001:288": " viśiṣṭānāṁ nṛṇāṁ pratidalitadāridryadurita- stadanyūnāṁśenā'jani jagati gīrvāṇanṛpatiḥ || 92 ||",
    "T13n2940u_001:290": " yathā dīpāddīpo ghṛtaplutasuvarttīranusaran didīpe tulyārciḥ kṣapayati tamopyaṁdhatamasam |",
    "T13n2940u_001:291": " mahādīpākārānnṛparaṇabahādūrata atho mahādīpajvālojjvalitasuyaśāḥ śrīyuvanṛpaḥ || 93 ||",
    "T13n2940u_001:293": " (49) sa vātsalyāllebhe gatavati tṛtīyebdanicaye- 'bhiṣiktaḥ sāmrājyaṁ pitṛraṇabahādūrakaragam |",
    "T13n2940u_001:294": " sa yogīndrairlabhyaṁ paramaśivanirvāṇapadayuṅ mahānandasvāmītyabhidhamabhajada bhūmivalaye || 94 ||",
    "T13n2940u_001:296": " (50) nuvākoṭe nītvainamapi nṛpamārabdhamṛgayā- vihāre gīrvāṇāgrimayudhanṛpaṁ kūṭasacivāḥ |",
    "T13n2940u_001:297": " kṛpāgāraṁ nirvāṇasukhanirataṁ svāminamaho munīṣvaṣṭābje'bde lalitapuravāstavyamadadhuḥ || 95 ||",
    "T13n2940u_001:299": " (51) vidhātṛkṣmāpālairvilikhitamasatsacca niyataṁ marau vā merau tatphalati nahi citraṁ svasamaye |",
    "T13n2940u_001:300": " (52) cikitsāniṣṇātaiścarakamunidhanvantarisamai- rjagatkhyātairvaidyairna bhavati cikitsyā nṛpaprasūḥ || 96 ||",
    "T13n2940u_001:302": " samāṁsamīnagokulaṁ sahastraśaḥ sadakṣiṇaṁ sabhūmikaṁ samatyajatsadharmisvīrujāṁ kṣaye |",
    "T13n2940u_001:303": " avāhayacca kuñjarāśanacchadeṣu varṇaśaḥ sacatvare sapīṭhake nyapāṭhayacca śāṁtikam || 97 ||",
    "T13n2940u_001:305": " (53) śivālaye śavālaye digūtale talejuke nadīṣu saṁgameṣvatho praṇālikāsu kūpake |",
    "T13n2940u_001:306": " machindranāthamīnanāthaśākyasiṁhadhāmasu sabhīmasenake mudā narāyaṇe sakṛṣṇake || 98 ||",
    "T13n2940u_001:308": " gaṇeśabhairaveṣvatho sa gopureṣu varṇaśo vyacīkaratsvaśākhayā pratikriyāṁ sarudrikām |",
    "T13n2940u_001:309": " sa yogiyoginīgaṇaṁ hyabhojayacca pratyahaṁ nṛpaprasūrujāṁ kṣaye dharādhipeśayogirāṭ || 99 ||",
    "T13n2940u_001:311": " dākṣāyyāṇāmapurvaṁ samabhavaduditaṁ dardina khecarānāṁ pāśairyantrālinaddhairbahuvidhibhirupāyairthathā māraṇaṁ syāt |",
    "T13n2940u_001:312": " jīvantaṁ cānayiṣyatyatha mama yadi yastasya dāsye yatheṣṭa- mityājñā gṛdhrabandhe samajani nṛpatisvāmināmavyalīkā || 100 ||",
    "T13n2940u_001:314": " (54) gṛdhrān dagdhvābhavadatha sukhī svāmirājo mahātmā naitādṛggṛdhrayuddhaṁ śrutiviṣayagataṁ naiva dṛṣṭaṁ kadācit |",
    "T13n2940u_001:315": " adyāpyāste jyabhālasthalamiti kathitaṁ sthāpitā tatra vāṇī bhūtāveśācchiśūnāṁ hitakṛtikuśalai rjñānavṛddhairvayasthaiḥ || 101 ||",
    "T13n2940u_001:317": " bhairaveśavadatho naravāho devarāja iva divyadṛgāsa |",
    "T13n2940u_001:318": " pañcadhā'yudhatharānatha lokānājñapacca muditaḥ svasamīpam || 102 ||",
    "T13n2940u_001:320": " (55) yatra yatra gamitā narayānā- ttatra tatra ha dadhāra sukīrtim |",
    "T13n2940u_001:321": " kṛtrimāṇyupavanāni paśūnā- mīśvarāya mudito'rpayati sma || 103 ||",
    "T13n2940u_001:323": " gocarāṇyapi gavāmupacāra utsasarja raṇabāhadureśaḥ |",
    "T13n2940u_001:324": " yojanāvadhi rujāmapanutyai śrotriyebhya adadācca dharitrīm || 104 ||",
    "T13n2940u_001:326": " karṇavīrapitṛkānanamārāttakṣati sma raṇabāhadureśaḥ |",
    "T13n2940u_001:327": " tatra ye'pakṛtino'pasarantvityādiśad rugupavarddhitamanyuḥ || 105 ||",
    "T13n2940u_001:329": " (56) svāmimanyuviniveditukāmā trīkṣaṇasya sadasīva jagāma |",
    "T13n2940u_001:330": " martyalokamapahāya samanyuṁ svāminī kanakavatyabhidhā sā || 106 ||",
    "T13n2940u_001:332": " vaidyadehasadanāni didhakṣurniḥkṛpo dava ivāsa mahīpaḥ |",
    "T13n2940u_001:333": " aupacārikavidherapacāraṁ vyādiśacchugupavarddhitamanyuḥ || 107 ||",
    "T13n2940u_001:335": " atyaghoravapuṣe bahu matvā kumbhasaṁjñakaśivāya nareśaḥ |",
    "T13n2940u_001:336": " dhūpanārthakamaskarajātaṁ vyādiśacchugupavarddhitamanyuḥ || 108 ||",
    "T13n2940u_001:338": " paṭīranaladolvaṇairagurunābhisammiśritai- rvicitrajalaśītalairvyajanacāmarotthānilaiḥ |",
    "T13n2940u_001:339": " sasabhyabudhabāndhavaprakṛtisāntvasallāpanai- rnyavāri na ca bhūpate raṇabahādurasyoṣṇatā || 109 ||",
    "T13n2940u_001:341": " (57) priyāvirahajendhanā kṣitipatīndragīrvāṇyu- ddhavikramavacomṛtairahaha siñcitasyāpi hi |",
    "T13n2940u_001:342": " kalaṅkamiva śītagoḥ priyanicolamudbibhrataḥ śaśāma na garīyasī raṇabahādurasyoṣṇatā || 110 ||",
    "T13n2940u_001:344": " kimaṅga mayi bandukaprahananāni no dīyase sphuṭatyahaha bandukaḥ śuganalaprataptībhavan |",
    "T13n2940u_001:345": " kimarthamidamardalīharipate viḍambena ho priyā mama gatā kutastadanu tatra māṁ prāpaya || 111 ||",
    "T13n2940u_001:347": " (58) itītthamanuśocayannahaha jātasacciccirā- nnicolamudapāsya nirmamatayā bṛhadbhānava |",
    "T13n2940u_001:348": " yathāgatamajāgarīdaja ivendumatyāḥ kṣaṇā- ttadūrdhvagatimātanoduditadhīracetā vibhuḥ || 112 ||",
    "T13n2940u_001:350": " pratyahaṁ raṇabahādurasāhaḥ pūlacokamadhigacchati vatsāḥ |",
    "T13n2940u_001:351": " marttyayānamadhiruhaya ca tattat kiṁ vadantyanuvicāraṇadakṣaḥ || 113 ||",
    "T13n2940u_001:353": " ekadā śucidine sa samutthaḥ prātareva śakunāni viditvā |",
    "T13n2940u_001:354": " ḍhuṇḍirājanagarīmupagantuṁ dakṣiṇāṁ diśamagādupagūḍhaḥ || 114 ||",
    "T13n2940u_001:356": " (59) kalau lokā duṣṭāḥ prakṛtipratikūlāḥ prakṛtayo hyataḥ śrīviśveśaṁ śaraṇamupayāsye sukṛtaye |",
    "T13n2940u_001:357": " purā pṛthvīnārāyaṇa iti pitustātacaraṇaḥ sa gaṅgāmbhaḥsnāyī vidhivadatha viśveśamabhajat || 115 ||",
    "T13n2940u_001:359": " (60) sa naipālīṁ bhūmiṁ yadanukṛpayā drāgadhikayā vijityāsmatpitraṁghribhiruditametanmama matam |",
    "T13n2940u_001:360": " iti smāran smāran nṛparaṇabahādūra agama- nnṛpāgamyāṁ kāśīṁ kanakavatidevīvyuparamāt || 116 ||",
    "T13n2940u_001:362": " gate dūraṁ svāminyanu raṇabahādūranṛpatā- vamarsiṁhāmātyātmajamaṇirasau sānujagaṇaḥ |",
    "T13n2940u_001:363": " sa bhīmādyaḥ seno daśarathasutaṁ rāmamiva yaḥ samudvignaḥ saumitrirabhavadatha bharttuḥ sahagatiḥ || 117 ||",
    "T13n2940u_001:365": " tato'neke lokāḥ samasukharatāstatparivṛḍhā- stadāsaktā bhaktāḥ parijanaviraktā anuyayuḥ |",
    "T13n2940u_001:366": " (61) nuvākoṭādapyāgamayati nṛpaṁ kāntinagarīṁ mahotsāhāraktaḥ sapadi militaḥ kūṭasacivaḥ || 118 ||",
    "T13n2940u_001:368": " śrīmadgīrvāṇayuddhaḥ kṣitipatitilakaḥ svāmirāje svatāte kāśīsthe'pyaṁgavarye mahasi viruruce svāmivadrāṣṭradhūrdhṛk |",
    "T13n2940u_001:369": " samrāṭ sāmrājyalakṣmyā ghṛtapitṛcaraṇajñopi saddharmiṇībhi- rdevībhiḥ pālyamāno daśaśatabhujavān kārtavīryārjunarddhiḥ || 119 ||",
    "T13n2940u_001:371": " bālo'bālaparākramo haririva kṣoṇībhṛduddhārako nyāyenā'hitacetasāṁ śamanavadgīrvāṇayuddhādhipaḥ |",
    "T13n2940u_001:372": " yaḥ ṣāṇmāturavacca śaktidhṛgatho yaḥ sarvavargādhipo yo dvaimāturavacchatakratuvadāsāhasradṛggocaraḥ || 120 ||",
    "T13n2940u_001:374": " (62) ajayrekhāmātūbhramarakalikākhyātha turakī- mukhāśceṭyo ḍākinya iva madirāmodamukharāḥ |",
    "T13n2940u_001:375": " mahārājñīṁ kṛtvā kaṭaharavanāt kāṁtipuragāṁ yathecchaṁ tā dauvārikavidhimakurvannṛpagṛhe || 121 ||",
    "T13n2940u_001:377": " (63) śrīrājñyā rājalakṣmyā kaṭaharavipinātprākkramitvāpi yatnād vātsalyātpālyamāno dhavaladalaśaśīvātireje vapuṣmān |",
    "T13n2940u_001:378": " śrīmatsvāmikṣitīśābhyupagamanasamutkaṇṭhitasvāntavṛttiḥ śrīmān gīrvāṇayuddhakṣitipatitilakaścetasā nānvamodat || 122 ||",
    "T13n2940u_001:380": " svasti śrītātapādāmbujasamadhigame śrīmahārājagīrvā- ṇeśaḥ kṣetrāṇyameyānyadadatha dharādaivatebhyo'tha vidbhyaḥ |",
    "T13n2940u_001:381": " ceṭīprāyaṁ ca rāṣṭraṁ janakaraṇabahādūrasāhaṁ vineti smāranasmāran sma vismāpayatica sabalaṁ rājabhāraṁ babhāra || 123 ||",
    "T13n2940u_001:383": " (64) uktaṁ ca bhāṣayā- bhārādārle ta bhardā sahi pharadamahā dūniyā sab bhayāmā paścāttāple sabaile aghi garanu pachī eka gol bol bhayāmā",
    "T13n2940u_001:384": " kāśīvāsī ta svāmī phiraṅisaṁga milī kyāpa garchan ghaḍarmā bhārāle dāra rāṣī yaka mata nabhayā kyā gatī holi deś-mā || 124 ||",
    "T13n2940u_001:386": " khelchan rāt dīna jūvā kati kati vijayā phuktachan kohi runchan niḥśaṁkai bāta hākchan kati ati khuśi chan kohi rāt din dhvariṁchan |",
    "T13n2940u_001:387": " kāmkā parphāka parchana di-i pani namilī kohi sandūka bharchan ek-le ekai thiyā sab yakabinu duniyā ḍher-prakārakā rahechan || 125 ||",
    "T13n2940u_001:389": " estai sūrtā lidāmā nṛpati raṇabahādūra sāheba kāśī bastā gīrvāṇa rājā pratidivasa baṭoldā bhayā vijña josi |",
    "T13n2940u_001:390": " (65) logobhāgo aphāldai bahuvidha upacārle garip dūradeśī brāhmaṇa-lo māna gardai bahuta viṣusa bhai rāja garchan ta kausī || 126 ||",
    "T13n2940u_001:392": " snātvā gāṅgembhasi raṇabahādūrasāho nvahaṁyuḥ svarṇāmbhodaḥ pratidinamabhūddinakalpadrurevam |",
    "T13n2940u_001:393": " śrīviśveśaṁ prati bahutithaṁ manyamānaḥ svadiṣṭyā śrīmadrājarddhyu pakaraṇado'pūrvanamro nanāma || 127 ||",
    "T13n2940u_001:395": " gaṁgāputrairatha ca vibuddhaiḥ stūyamānaḥ samakṣaṁ śrīviśveśo'para iva hayagrīvalabdhāvatāraḥ |",
    "T13n2940u_001:396": " śrīmān svāmī prakṛtisubhago duṇḍirājaṁ ca lolā- rkaṁ saṁprakramya japati muhurviśvanāthaṁ śaraṇyam || 128 ||",
    "T13n2940u_001:398": " (66) kāśīsthaiścāpi phairaṅgibhirapi ca tadā svāmirājaṁ svapālyaṁ matvā dāsāyamānairbahubhirupapadaiḥ sāntvayadbhiḥ samantāt |",
    "T13n2940u_001:399": " naipālīyopasarpadvividharasasudhāsvādavismāpanārthaṁ cakre sāmrājyaśobhādhikatarasubhagaṁ svāmisanmānakṛtyam || 129 ||",
    "T13n2940u_001:401": " vīro'marsihathāpākulamaṇirakhilaṁ taddhi tarkaṇa buddhvā channaprāyaṁ kuśāgrāyitaśubhadhiṣaṇo bhīmasenaḥ kṣaṇena |",
    "T13n2940u_001:402": " śrīviśveśaṁ kṣamāpyāsakṛdatikaruṇaṁ yatprasādāgrajāgrat- pratyūhadhvastimārgo nagaramupanināya sma ha svāmirājam || 130 ||",
    "T13n2940u_001:404": " sāmadānavidhibhedavidhānairbhīmasena abhitaḥ spaśaśālī kāśikāta abhiniṣkramaṇārthaṁ yogamārgamabhitaḥ sa viveda || 131 ||",
    "T13n2940u_001:406": " sarpharājipadavīkṛtanāmā harṣarājiviṣayīkṛtavarmā |",
    "T13n2940u_001:407": " rakṣitākhilapariṣkṛtavartmā yogamārgamabhitaḥ sma viveda || 132 ||",
    "T13n2940u_001:409": " (67) ambhodhiṁ sthalayan dharaṁ tvadharayan gartaṁ samakṣetrayan kṣudraṁ kaṇṭakitaṁ sthalaṁ kusumayan vegaṁ śarakṣepayan |",
    "T13n2940u_001:410": " voḍhaṁ ścāpi vivasvadaśvayadasau śrībhīmasenastvarā ṣaḍ ghastrairvasumuṅa nināya lumaḍīdevīmupa svāminam || 133 ||",
    "T13n2940u_001:412": " śrīsvāmī candraṣaṣṭhāṣṭaśaśini niragātkāśikāyāḥ purīṁ svāṁ hṛṣṭo viśveśatuṣṭyā prakṛtibhayavapuḥ kāśijān vādirājān |",
    "T13n2940u_001:413": " jitvā haiyaṁgavīnaṁ madhuripuriva taddeśatejaśca hṛtvā gopībhīteriva smāpasarati lumaḍīṁ bhīmasenānumantā || 134 ||",
    "T13n2940u_001:415": " (68) sārddhaṁ śrīvajranāthapaṇḍitasutaiḥ śrīraṅganāthābhidhai- rbāhādūra-yuvarājasāhanikṛtaiḥ kāśīpraviṣṭaiściram |",
    "T13n2940u_001:416": " śrīḍillīśvavāgvilāsarasikairdāmodarai rjyotiṣai rāśīrbhiḥ sa purodhasāṁ raṇabahādūro'viśatsvāṁ purīm || 135 ||",
    "T13n2940u_001:418": " (69) svasti śrībhadrakālī lumaḍibhagavatī svāmirājaṁ svapālyaṁ matvaivaṁ svāgatābhyudgamanasurasikevotthitā tūrṇamāsīt |",
    "T13n2940u_001:419": " prāṁśūdañcadvicitradhvajavasanakṛtollocamullocayantī saddhvānaiḥ kīcakānāṁ mukharitavadanā kṣemakautūhalena || 136 ||",
    "T13n2940u_001:421": " kādambaiḥ patrapuṣpairvikirati pavanoddhūtaśākhāvimuktai- rlajjāpīṭhe kadambadru masurabhivane vajratuṇḍīyakṣetre |",
    "T13n2940u_001:422": " diṣṭyā bhadraṁ mameti drumagatavayasāṁ rāvatūryapraṇādai- rdevī śrībhadrakālī lumaḍibhagavatī vajratuṇḍīsametā || 137 ||",
    "T13n2940u_001:424": " (70) capprāsīsainyamadhye vilasati nibhṛtaṁ bhīmasenānuyāyī vīraśrīḥ svāmirājo bhujayugaladhṛtoccaṇḍaratnatsarūṇām |",
    "T13n2940u_001:425": " niṣkośānāmasīnāṁ rucibhirupaniṣadrūṣitānekarūpāṁ mūrti bibhratpradadhyāvajananikṛtapūrvāṁ natiṁ bhadrakālyāḥ || 138 ||",
    "T13n2940u_001:427": " ekāgrīkṛtya cittaṁ jalaśayanagataṁ viṣṇumudbodhya vedhā astāvīd yoganidrāṁ madhumukhamasuraṁ caṇḍamuṇdau ca hantum |",
    "T13n2940u_001:428": " hantuṁ pratyagramanyuṁ mahiṣamatha sasainyaṁ yatha manyuveśā- cchrīsvāmī yogirājo lumuḍibhagavatīstotrakṛt stauti hā smā || 139 ||",
    "T13n2940u_001:430": " (71) śrīgaṇeśāya namaḥ |",
    "T13n2940u_001:431": " śrīmadaṣṭamātṛbhyo namaḥ |",
    "T13n2940u_001:432": " svastiśrībhadrakālī lumuḍibhagavatī vajratuṇḍī viśālā brāhmyādyā mātaroṣṭau bhavaduritaharā āstha yūyaṁ kṛtajñāḥ |",
    "T13n2940u_001:433": " nepāle puṇyabhūmau nivasatha bhagavatparṣadāṁ sevakohaṁ maryādīkṛtya tanme prakṛtibhavabhayaṁ mocayantu prasannāḥ || 140 ||",
    "T13n2940u_001:435": " saṅkaṣṭotpātahantrī bhagavati bhavatī tāriṇī saṅkaṭākhyā āmnāyeṣvapyagamyā prakṛtiṣu vidhurā nāmabhedaikagamyā |",
    "T13n2940u_001:436": " padmasthā padmahastā'ntakaturagakaśā durgahā'riṣṭahantrī nepāleśī pumān strī tvamasi kṛtakalidvāparatretayā yuk || 141 ||",
    "T13n2940u_001:438": " tvaṁ devī vajratuṇḍī tvadadhikṛtiriyaṁ bhūmiretarhi tuṇḍī- kṣetraṁ lajjopapīṭhaṁ janayati viduṣāṁ dhīṣu lajjāṁ kukṛtye |",
    "T13n2940u_001:439": " (72) siddhairānītakūṭaṁ himaśikharibhavaṁ tvatkṛte hyoṣadhīnāṁ tasmāttvāṁ vaidyarājñīṁ prakṛtibhavarujāṁ naumi mūrdhnā natena || 142 ||",
    "T13n2940u_001:441": " śrītuṇḍībhairavastvaṁ karakalitakapālaḥ kirīṭī ca daṇḍī tvatpādābjaprasādādatisukhamanubhūtaṁ purā rallamallaiḥ |",
    "T13n2940u_001:442": " adyāpi tvaṁ mahākāla saphalayati nididhyāsanāṁ putrarājye yasmādakṣobhyamūrtiḥ kṣapayatu duritaṁ tvaṁ gatistvaṁ matirme || 143 ||",
    "T13n2940u_001:444": " brahmāṇīṁ kanakāvadātavadanāṁ cakrāṅgapṛṣṭhasthitāṁ seve pustakamakṣasūtrakarakā'bhītīrdadhānāṁ karaiḥ |",
    "T13n2940u_001:445": " cañcatkuṇḍalamaṇḍitāṁ pravilasatsarvāṅgabhūṣojjvalāṁ brahmajñānasamādhigamyaviṣayāṁ brahmāṇi no rakṣatu || 144 ||",
    "T13n2940u_001:447": " (73) māheśīṁ himakundaśaṅkhadhavalāmudyacchaśāṅkacchaviṁ bheje gopativāhanāṁ trinayanāṁ traiguṇyasantānikām |",
    "T13n2940u_001:448": " sṛṣṭyantasthitihetubhūtaniśitaṁ dhatte triśūlaṁ karai- strailokyotkaṭanādanādiḍamaruṁ parśu tathā pāśakam || 145 ||",
    "T13n2940u_001:450": " śrīkaumāri japāprasūnarudhirābhāse paritrāhi māṁ bhūyobhirviṣayograpannagaviṣairāghūrṇitaṁ durbhagam |",
    "T13n2940u_001:451": " yā reje śṛṇipāśamaṇḍitakarā śaktidhvajau bibhratī vairivrātavidāraṇaikakuśalā māyūrayānasthitā || 146 ||",
    "T13n2940u_001:453": " śrīviṣṇormahilāṁ dadhāmi manasā tārkṣyaṅgamāṁ trīkṣaṇāṁ yā dhatte'rigade ca śaṅkhacaṣakau dūrvādalaśyāmalā |",
    "T13n2940u_001:454": " bhaktyudrekajanānuvatsala asanmārgapratidhvaṁsike bhaktānandakari bhavāni taralaṁ saṁsārapāraṁ naya || 147 ||",
    "T13n2940u_001:456": " (74) śrīndrāṇī kuliśadhvajāṅkitakarā stamberamādhyāsinī dhatte yā'tapava raṇaṁ śṛṇivaraṁ kausumbharāgacchaviḥ |",
    "T13n2940u_001:457": " seyaṁ puṣkalabhaktimuktiphaladā śambho bhavatvambikā kṣantavyo'sakṛdeva manturapi me dehi tvadaṅghyrālayam || 148 ||",
    "T13n2940u_001:459": " vārāhīṁ ghanaghorakālavadanāṁ daṁṣṭroddhṛtakṣmātallā seve sairibhavāhanāṁ paṭuravāṁ khaḍgāṅkuśau bibhratīm |",
    "T13n2940u_001:460": " dhatte yogramulūkhalaṁ ca muśalaṁ dorbhiścaturbhiryutā pāyānmāṁ vikasāruṇā śikhiśikhāpiṅgorddhvakeśāmbikā || 149 ||",
    "T13n2940u_001:462": " śrīkālī kālarātrī kavalitacaṣakā kālavṛndābhakāyā kaṁkālī kālakarṇī sthapuṭagataśirā muṇḍamālākulāṅgī |",
    "T13n2940u_001:463": " yā dhatte'siṁ triśūlaṁ kuṇapahṛdi gatā pretabhūmau raṭantī pāyātkālaughakālī phalakayutakarā kāṁdiśīkaṁ śaraṇyam || 150 ||",
    "T13n2940u_001:465": " (75) siṁjannupurapādapadmayugalā karṇojjvalatkuṇḍalā ratnālaṅkṛtibhūṣaṇā'tisubhagā trailokyasaṁrakṣiṇī |",
    "T13n2940u_001:466": " khaḍgāmbhoruhacarmakharparadharā pañcānanādhyāsinī dāridryānalatāpamutkṣipa jaganmātarmahālakṣmi he || 151 ||",
    "T13n2940u_001:468": " pīyūṣottarapātranirgatasudhādhārābhiṣekocchala- jīvaddantyajinokṣabṛṁhitaparābhūtatrikolīravam |",
    "T13n2940u_001:469": " vetālorasi saṁraṭantamasicarmāṅka sudhāṁśucchaṭā- cūḍaṁ trīkṣaṇamūrddhvabarbarakacaṁ seve mahābhairavam || 152 |",
    "T13n2940u_001:471": " tuṣṭāsvaṣṭasu mātṛkāsu bhavatīṣvaṣṭau mahāsiddhayo ruṣṭāsvaṣṭasu mātṛkābhagavatīṣvaṣṭau mahābhītayaḥ |",
    "T13n2940u_001:472": " ye śṛṇvanti paṭhanti caivamurarīkurvanti gṛhṇanti vā teṣāṁ gītamidaṁ bhaveccirataraṁ śrīsiddhibuddhipradam || 153 ||",
    "T13n2940u_001:474": " (76) ityaṣṭau mātṛkāḥ śrīlumuḍi bhagavati śrīmahākālavīra devi śrīvajratuṇḍi prakṛtibhayahare saṁkaṭe kaṣṭahantri |",
    "T13n2940u_001:475": " devi pratyaṅgire he bhagavati parakṛtyāvināśaikadakṣe mā me vijñaptimetarhi kuruta ghuṇavarṇaikalakṣāṁ namo vaḥ || 154 ||",
    "T13n2940u_001:477": " sasacivabalavarge svasti gīrvāṇayuddhe diśata sakalasiddhiṁ śrīmahārājarāje |",
    "T13n2940u_001:478": " manasi ca parituṣṭe ko'rthavān ko daridra iti bhagavati mātaḥ prārthaye bhaktimekām || 155 ||",
    "T13n2940u_001:480": " jaya viśvaikavandyeśa jaya nāgendrabhūṣaṇa |",
    "T13n2940u_001:481": " jaya gaurīpate śambho jaya candrārddhaśekhara || 156 ||",
    "T13n2940u_001:483": " jaya koṭyarkasaṁkāśa jayānantaguṇāśraya |",
    "T13n2940u_001:484": " jaya rudra virūpākṣa jaya nityanirañjana || 157 ||",
    "T13n2940u_001:486": " (77) jaya nātha kṛpāsindho jaya bhaktārtibhañjana |",
    "T13n2940u_001:487": " jaya dustarasaṁsārasāgarottāraṇa prabho || 158 ||",
    "T13n2940u_001:489": " prasīda me mahākāla saṁsārātparikheditam |",
    "T13n2940u_001:490": " sarvapāpakṣayaṁ kṛtvā rakṣa māṁ parameśvara || 159 ||",
    "T13n2940u_001:492": " tuṣṭā śrībhadrakālī lumuḍibhagavatī vajratuṇḍī viśālā śāntā pratyaṅgirā'kṣobhyamunikṛtaśirasko mahākālavīraḥ |",
    "T13n2940u_001:493": " hāhāhuhuninādairviyati ghanaghaṭāgarjitairdurdinotthaiḥ svaṁ svaṁ naisargarūpaṁ danujakulavadhe svāmine yattadā'dāt || 160 ||",
    "T13n2940u_001:495": " dattaṁ saṁbhūya devībhirarikulavadhūbṛndavaidhavyadakṣaṁ rūpaṁ cāstraṁ ca labdhvā nṛpatiraṇabahādūrasāhaḥ pratāpī |",
    "T13n2940u_001:496": " doṣṇāṁ cākṣṇāṁ sahasraṁ dadhadiva kṛtavīryātmajanmeva śakra- śchettā bhettā ripūṇāmapi balisadanādhyāśritānāṁ babhūva || 161 ||",
    "T13n2940u_001:498": " saudheṣu pramadāpramodhabhaṇite ṣvārabdhagītotsave- ṣvāvikṣyan raṇabāhadūranṛpatiryadgopuraṁ prākramat |",
    "T13n2940u_001:499": " (78) bhūyobhiḥ puravāsinetrajanitaiharṣāśrubhiḥ sākṣatai- rgandhaiḥ kṣemakutūhalaplutamukhairbhadrāśiṣā saṁgataḥ || 162 ||",
    "T13n2940u_001:501": " saudhaṁ prāpya jitaśramo raṇabahāduropi sāmarṣaṇaḥ puṁratnānanapaṁkajaṁ sulalitaṁ jighran samāśvāsakaḥ |",
    "T13n2940u_001:502": " devīṁ ca tripureśvarīṁ bhagavatīṁ pādābjasaṁvāhinīṁ dṛṣṭvā manyumamūmucacca kanakāvatyutkramotthaṁ tvarā || 163 ||",
    "T13n2940u_001:504": " devi priye bhāmini cāruśīle diṣṭyā'bhivarddhasva dharātalesmin |",
    "T13n2940u_001:505": " iti priyālāpanimīlitākṣaḥ premṇānubhūtaṁ nijamājagāda || 164 ||",
    "T13n2940u_001:507": " (79) kauśalyeva dharāvaterdaśarathasyārundhatīvad vasi- ṣṭhasyarṣeriva jānakī raghupatermeneva śaileśituḥ |",
    "T13n2940u_001:508": " svāheva jvalanasya śūlina iva śrīviṣṇubhaktiḥ priyā devī sā tripureśvarī raṇabahādūraṁ vyajijñāpayat || 165 ||",
    "T13n2940u_001:510": " prātīcyatattvamitabhūpagaṇān vijitya prācyairanirjitabhuvo'pi hi sāhadeva |",
    "T13n2940u_001:511": " kāśyāṁ vihṛtya saphalīkṛtamadya janma kṣātraṁ namo bhagavate'mitavikramāya || 166 ||",
    "T13n2940u_001:513": " kroḍīkṛtya sutaṁ tato viruruce gīrvāṇayuddhaṁ nṛpaṁ śrīsvāmī giriśo yathā gaṇapatiṁ pratyarthidāvānalaḥ |",
    "T13n2940u_001:514": " (80) mūlaṁ nirdahadeva kāṇḍamavitā puṣpaṁ phalaṁ bṛṁhaya- nnāhosvinnikaṭe phalāyitatarurdūreṇa santāpadaḥ || 167 ||",
    "T13n2940u_001:516": " arjyālnāmakapanthaviṣṭaṣaḍakābasnyātathāpāhvayān pāṁḍe-ityupanāmakānavitathavyaktārthaṁsaṁbhāṣiṇaḥ |",
    "T13n2940u_001:517": " gorakṣācalanāyakasya nṛpateḥ sannītinirṇāyakān rāṇākhyānatha boharānapi samānāyyākaronnirṇayam || 168 ||",
    "T13n2940u_001:519": " ye kecid vyabhicāriṇaḥ prakṛtiṣu svāmipravāsaṁ bahū- kṛtvā mārganirodhinaḥ pratidiśaṁ ye kūṭasaṁcāriṇaḥ |",
    "T13n2940u_001:520": " enobhirbahujanmajaiḥ pariṇatā viṇmūtrapūyākule te cāsaṁskṛtatantubaddhakaṭayo'majjan durantāgasi || 169 ||",
    "T13n2940u_001:522": " (81) cakraṁ nirmāya kāṣṭhodbhavamatha balavad yugyayantrālinaddhaṁ grīvāsajjaṁ babandha prakṛtiṣu vidhurasyātyaho'runtudaṁ yat |",
    "T13n2940u_001:523": " yasyaikasyāpi vāhadviṣata iva śirodhau hi nistriṁśadhārā- pātaprāyaṁ yathā syādahaha raṇabahādūrasāhapratīpāt || 170 ||",
    "T13n2940u_001:525": " yā kācit pūtanābhā prakṛtiṣu vidhurā pānakaumārikākhyā kāśīsthaṁ svāmirājaṁ vijanamuparaṭantaṁ bahu manyamānā sārddhaṁ putreṇa vandīkṛtanijapariṣa dgardabhaṁ vāhayānā prāleyādreḥ sutevolvaṇatapa acarattadgireḥ prasthadeśe || 171 ||",
    "T13n2940u_001:527": " (82) yāstāḥ śūrpaṇakhīkṛtā raṇabahādūreṇa dauvārikāḥ śrīrāmeṇa niśācarīva sahasā cotkṛtta nāsākacāḥ |",
    "T13n2940u_001:528": " mūrdhnā sarjarasapradīpamadaghātsvāgonurūpaṁ tvarā drohī śaṅkhadharo nayotpathagataśce ṭīprapañcānugaḥ || 172 ||",
    "T13n2940u_001:530": " evaṁ ye ya upadrutā raṇabahādūraṁ prati drohiṇa- ste sarve'pyabhavan drutaṁ hyatithayo vaivasvatasyālaye |",
    "T13n2940u_001:531": " ityaṁ śrīraṇabāhadūranṛpatiḥ saṁmardayitvā dviṣo bhīmāyādiśati sma śāśvatapadaṁ prasthāpayan kāśikān || 173 ||",
    "T13n2940u_001:533": " adyārabhya madaṁśamarddhamapi te dattaṁ mayā satpadaṁ maddharmārddhatanurmadīyacaraṇadhyānaikatāno yataḥ |",
    "T13n2940u_001:534": " śrīgīrvāṇamahīpatermama sutasyākhaṇḍarāṣṭreṣu bho mantrivyūhaśiromaṇirnṛpahitastvaṁ bhīmasenaḥ kṛtī || 174 ||",
    "T13n2940u_001:536": " (83) śrīgīrvāṇamahīpatīndratilakāllabdhaprasādādhikaḥ śrīsvāmī raṇabāhadūra raghupo laṅkāṁ yathā rakṣase |",
    "T13n2940u_001:537": " kampūnāmasainyasaṁhatimatho saṁvyūhayitvā haṭhā- dakṣauhiṇyupamāṁ samarpayati yattadbhīmasenāya ha || 175 ||",
    "T13n2940u_001:539": " mudrāṇāṁ pātanenā'sakṛdasakṛdabhūddhiṁgulānāṁ mahargha- stattallekhyānukūlākṣaratatilikhane kāgadānāṁ maṣīṇām |",
    "T13n2940u_001:540": " tattatpatreṣu mārphatsamabhidhalikhane khedatā nāsya jātā jīyānmantrīśathāpākulamaṇiraniśaṁ bhīmaseno yaśasvī || 176 ||",
    "T13n2940u_001:542": " (84) na śāstradṛṣṭyā viduṣā nṛpeṇa vollaṅghanīyāḥ kuladeśadharmāḥ |",
    "T13n2940u_001:543": " ityeva vijñāpakabhīmaseno jīyācciraṁ svāmihito yaśasvī || 177 ||",
    "T13n2940u_001:545": " pūrvaṁ śrīsvāminā ye viluṭhitamahaso lopitārcā maheśā hārītīśītalādyā digutalitulajābhairavakṣetrapālāḥ |",
    "T13n2940u_001:546": " te sarve bhīmasenasya hi sacivamaṇeryuktinītiprayogāt svāṁ svāmarcāmavāpurnṛpatiraṇabahādūravākyāhitārcāḥ || 178 ||",
    "T13n2940u_001:548": " (85) ye bhūpāḥ śakrakalpāḥ pramathitapratipakṣā mahotsāhabhājo yeṣāṁ jñānottamānāmapi sacivakulaṁ supratispaddhijīvam |",
    "T13n2940u_001:549": " tepyājñālekhyabhūmiṁ druhiṇanarapateḥ śrīhariścandrarājā yadvatsaṁsaktakarmāvalimiha na jahatyatra no citrametat || 179 ||",
    "T13n2940u_001:551": " (86) abdhinullaṁdhayanti pratidiśamanuyāntyāruhantyadrikūṭān kāntārāṇyāviśanti kṣititalamanugacchanti karmāṇi nūnam |",
    "T13n2940u_001:552": " pātālaṁ cāviśantyūrmaya iva payasāṁ prāktanānāṁ ca yeṣāṁ yāvadbhuktarna lokābhyanugamanavidhau mārgaroddhā na kaścit || 180 ||",
    "T13n2940u_001:554": " sā dīrghā karmavallī satatamabhinavā yā purāṇaiḥ phalaughai- rvyāptā sāścaryarūpā satatamanugatā dehināṁ niścalā ca |",
    "T13n2940u_001:555": " yā cākṛṣṭopaviṣṭā tadanu vighaṭitotpāṭitā moṭitā vā naikaiḥ puṇyaiḥ susūkṣmaṁ kaṇaśa api kṛtā naiva yāti kṣayaṁ yā || 181 ||",
    "T13n2940u_001:557": " kānte kāye yadindurvahati ca malinaṁ doṣavimbaṁ garīyaḥ krurākāro bhujaṅgaḥ kiraṇasujaṭilaṁ yanmaṇiṁ kṛṣṇasarpaḥ |",
    "T13n2940u_001:558": " nānārūpaiśca kirmīracaritamaniśaṁ bhūbhṛtāṁ darśayantī seyaṁ citrakramālīpariṇatibahulā karmanirmāṇarekhā || 182 ||",
    "T13n2940u_001:560": " (87) citraguptaviṣayīkṛtasāro dharmarāja abhitaḥ smararāja |",
    "T13n2940u_001:561": " bhīmasenaviṣayīkṛtabhāraḥ svāmirāja abhito'pararāja || 183 ||",
    "T13n2940u_001:563": " tribhuvanabhuvanodareṣu bhāvī phalati hi jantuṣu karmaṇāṁ vipākaḥ |",
    "T13n2940u_001:564": " kva ca nṛparaṇabāhadūrasāhaḥ kva ca sahajāhitaserabāhadūraḥ || 184 ||",
    "T13n2940u_001:566": " snāyī gāṅgeṣu vārṣu kṣitiparaṇabahādurasāhaḥ sahāṅgaṁ śrīmadgīrvāṇayuddhaṁ prakṛtiṣu sarale bhīmasene'rpayitvā |",
    "T13n2940u_001:567": " dvandvatītaṁ prapede padamamalamalaṁ svāśrayasyopariṣṭāt svāmyājñāṁ pālayitvā jayati nṛpahito bhīmaseno yaśasvī || 185 ||",
    "T13n2940u_001:569": " (88) rājā pālpīyo vidursāhasera- bāhādūrsāhopyamātyo nṛsiṁhaḥ |",
    "T13n2940u_001:570": " dāmnaikenānītavanto niṣādai- rullūnāste karmaṇe vai namo'stu || 186 ||",
    "T13n2940u_001:572": " śrīsvāmidrohiṇo ye dharaṇipaparicaryāpratīpāḥ parokṣā ullūnāste viluṇṭhadvibhavaparijanāḥ pulkaśānītatīrthāḥ |",
    "T13n2940u_001:573": " āsurdātyūhadākṣāyyavṛkabhaṣakagomāyusaṁvāhitāṅgāḥ śryabde'gnyaṅgāṣṭarūpe hyahaha sukṛtino ye'vaśiṣṭāḥ kṛtajñāḥ || 187 ||",
    "T13n2940u_001:575": " (89) rājñī śrīrājyalakṣmīḥ kaṭaharavipinātprākkramitvaiva pūrvaṁ diṣṭyā lāmāgurūṇāṁ paricaraṇavaśādakṣamālāṁ japantī |",
    "T13n2940u_001:576": " prāleyādreḥ sutevoparigaganatalātprākkramitvā hiraṁbu- sthānādanvagyayau śrīpaśupa raṇabahādūramāsaptamāhāt || 188 ||",
    "T13n2940u_001:578": " gulmī janmasthalaṁ tatpatirapi janakaḥ kṣātradharmeṣu gaṇyo yasyā bhartā ca gorṣāpatiṣu parivṛḍho mallajetuśca naptā |",
    "T13n2940u_001:579": " nāmnā śrīrājyalakṣmīḥ kaṭaharavipinaṁ prāpya kāśīmagatvā anvārohaccitāṁ śrīkṣitiparaṇabahādūramāsaptamāhāt || 189 ||",
    "T13n2940u_001:581": " (90) itthaṁ śrīraṇabāhadūraciritaṁ saṁkṣipya saṁvarṇitaṁ ye śṛṇvantyavadhārayanti mahasā gorakṣabhūpādbhutam |",
    "T13n2940u_001:582": " teṣāṁ vigrahapratyavāyajanitaṁ lokeṣu saṁśāmyate |",
    "T13n2940u_001:583": " śrīratnatrayasaṁbhavaṁ sukhakaraṁ jñānaṁ dhanaṁ jāyate || 190 ||",
    "T13n2940u_001:585": " iti prathamaṁ prakṛtiratnam śrīgaṇeśāya namaḥ ||",
    "T13n2940u_001:586": " nūvākoṭavihāriṇātha mṛgayālubdhena tuṣṭena vai sarvaṁ bhīmamayaṁ jagatkṛtavatā gīrvāṇayuddhena yā |",
    "T13n2940u_001:587": " vīrāṇāmapi bhītidā janaraletyākhyā kṛtvā tasya yā sa pratyagramajāgarītkṣititale pratyekatajaḥpradā || 191 ||",
    "T13n2940u_001:589": " (91) śrīpṛthvinārāyaṇasāhadevanaptrātmajo dāśarathiḥ sma yena |",
    "T13n2940u_001:590": " abhūtapūrvo niramāyi seturbhīmānumatyā'rpitasiṁhaketuḥ || 192 ||",
    "T13n2940u_001:592": " yatsiṁhaketorvivṛtāsyakūṭaṁ vilokya pārasthahanūmatāpi |",
    "T13n2940u_001:593": " tṛptyai dadhikṣīraghṛtekṣuśākānyupājihīte krayikacchalena || 193 ||",
    "T13n2940u_001:595": " hanūmato'pīpsitamākalayya yūpasthasiṁhaḥ karamunnamayya |",
    "T13n2940u_001:596": " kṛtārthatāṁ vedayatīva tasya siṁho hanūmānapi pānthamavyāt || 194 ||",
    "T13n2940u_001:598": " (92) yatsiṁhaketormukhagopurādvai kapotapārāvatasārikādīn |",
    "T13n2940u_001:599": " meruḥ svakūṭādiva khecaraudhānamūmucadbhūpanibaddhayūpaḥ || 195 ||",
    "T13n2940u_001:601": " gīrvāṇayuddhādhipadattapūjaṁ śrīsvāmigañjaṁ ramaṇīyakuñjam |",
    "T13n2940u_001:602": " tīrapratīre saritāṁ varāyāḥ prakṣiptagulmadru mabhūribījam || 196 ||",
    "T13n2940u_001:604": " janāśrayaiścārutaraiḥ suramyaṁ bālābalāvṛddhajanaikagamyam |",
    "T13n2940u_001:605": " viśālavātāyanaśālaharmyaṁ vitardiniryūhavisṛṣṭanīḍam || 197 ||",
    "T13n2940u_001:607": " kapotapālīpariṇaddhagopānasīvicitrīkṛtaputtalīkam |",
    "T13n2940u_001:608": " pravāsibhirlabdhasadāvṛtīkaṁ stheyāttadābhūmikamavyalīkam || 198 ||",
    "T13n2940u_001:610": " (93) ityevamāsādayadāsa bhūpo gīrvāṇayuddho nṛpamaṇḍalīśaḥ |",
    "T13n2940u_001:611": " sa śītalācāranidarśanena śuddhāntacorī bibharāmbabhūva || 199 ||",
    "T13n2940u_001:613": " pataṅgamullocayadāsa bhūpo gīrvāṇayuddhaḥ sa ca bhīmasenaḥ |",
    "T13n2940u_001:614": " svatantunā kalkavilepitena pauraṁ pataṅgaṁ gaganād babādhe || 200 ||",
    "T13n2940u_001:616": " sa bhīmasenena kṛtādareṇa pauraṁ pataṅgāhṛtiluptadhairyam |",
    "T13n2940u_001:617": " vinodayan dattadhanaḥ svagehaṁ prasthāpayāmāsa nṛpaḥ sa dhanyaḥ || 201 ||",
    "T13n2940u_001:619": " śrīmadgīrvāṇayuddhāccyutakarakamalollocayan satpataṅgo viṣṇornābhīsarojodbhava iva parameṣṭyantarīkṣe vireje |",
    "T13n2940u_001:620": " (94) sthitvā tuljālaye śrītalijusamabhidhe bhīmasenena sārddhaṁ thāpāratnena tantugrahaṇapaṭudhiyā lakṣadṛṣṭyā nipītaḥ || 202 ||",
    "T13n2940u_001:622": " śrīmadgīrvāṇayuddhāgrimanṛpatiyaśaḥkṣīradhau koṭanāmā ḍiṇḍīraḥ prādurāsīddhanumata anubhāvād yathā bhīmayatnāt |",
    "T13n2940u_001:623": " mainākaḥ pakṣarakṣāpara iva dharaṇīpālamallapratīpād dhvaṁsībhūtaḥ purā śrīnṛpatiraṇabahādūrajaḥ sa sma dhanyaḥ || 203 ||",
    "T13n2940u_001:625": " śrīgīrvāṇamahīpatirjanaralaḥ śrībhīmasenaśca tau jāgratsvapnasuṣuptiṣu pratipadaṁ prītau jaratkāruvat |",
    "T13n2940u_001:626": " śrīrājendramahīpatiṁ svatanujaṁ vinyasya tasyādare śakraṁ jetumiyādabhartyabhavanaṁ yacchītalānoditaḥ || 204 ||",
    "T13n2940u_001:628": " (95) śrīmadgīrvāṇayuddhakṣitipaparivṛḍhādantarā labdharājyaḥ samrāḍāvirbabhūva kṣitipatitilako rājarājendrasāhaḥ |",
    "T13n2940u_001:629": " śāke'gnyadryaṣṭarūpe paśupaticaraṇoddhū tadhūlīvitānai rallairmallaiḥ pratiṣṭhīkṛtanṛpasadane vaijayantīṁ cakāra || 205 ||",
    "T13n2940u_001:631": " kṛṣṇaṁ yaśodeva rarakṣa yeyaṁ rājendrasāhaṁ kṣitipālaratnam |",
    "T13n2940u_001:632": " seyaṁ trivargaprakṛtiḥ sudhanyā lalit-tripur-sundarikā sma reje || 206 ||",
    "T13n2940u_001:634": " dhanyā śrīśubhavarṇapuṣkalatayā svargāvatīrṇā śacī devīva tripureśvarī vasumatī devī varīvarti sā |",
    "T13n2940u_001:635": " (96) seyaṁ śrītripureśvaraṁ raṇabahādūraprakṛtyā'rabhat tīrthe puṇyatame saniṣkuṭamahāprāsādasatrālayam || 207 ||",
    "T13n2940u_001:637": " hāhāhūhupurogamāśca vasavaḥ kāṣṭhādhipāśceṣṭadā viśvedevapurogamāśca tuṣitā ābhāsvarāḥ sānilāḥ |",
    "T13n2940u_001:638": " sarve dasrapurogamāśca saha taiḥ śrīviśvakarmā'cirā- cchrīmatsvāmyupaveśanārthamagamat prāsādasaṁsiddhaye || 208 ||",
    "T13n2940u_001:640": " evaṁ śrītripureśvarī bhagavatī nirmāpayitvādarād devāgāramupaskareṇa sahitaṁ ghaṇṭātriśūlādibhiḥ |",
    "T13n2940u_001:641": " tīrthaṁ kālavimocanābhidhamadhi prapyārpayacchūline khyāto'stu tripureśvaro'yamavanau durbhikṣakaṣṭādihā || 209 ||",
    "T13n2940u_001:643": " (97) śrīdevyuvāca |",
    "T13n2940u_001:644": " purāṇāntare dhyāyennityaṁ maheśaṁ rajatagirinibhaṁ cārucandrāvataṁsaṁ ratnākalpojjvalāṅgaṁ paraśumṛgavarābhītihastaṁ prasannam |",
    "T13n2940u_001:645": " padmāsīnaṁ samantātstutamamaragaṇairvyāghrakṛttiṁ vasānaṁ viśvādyaṁ viśvadandyaṁ nikhilabhayaharaṁ pañcavaktraṁ trinetram || 210 ||",
    "T13n2940u_001:647": " kīṭairjuṣṭamamedhyabhūpariṇataṁ vastrāñcalasparśi yat paryuṣṭaṁ gaṇarātramāgamaniṣiddhaṁ puṣpamapyarpitam |",
    "T13n2940u_001:648": " no jāne bhavadīyasevanavidhiṁ prāmādikaṁ kevalaṁ bhūyastvena kṛpālunā bhagavatā kṣantavyamāgo mama || 211 ||",
    "T13n2940u_001:650": " yaddattaṁ bhaktipūrvaṁ kusumaphalajalaṁ gandhavastropavītaṁ dīpaṁ naivedyamannaṁ punarapi madhuparkaṁ punaḥ pādyamardhyam |",
    "T13n2940u_001:651": " mantreṇonādhikārṇena ca japitamaho cetasā tāmasena tannyūnādhikyadoṣaṁ mama hara sakalaṁ tubhyamevārpayāmi || 212 ||",
    "T13n2940u_001:653": " (98) dhyāyan dhyāyan dharaṇipamahaṁ cetasā nirmameṇa pāyan pāyan caraṇajasudhāṁ karmaṇā sādareṇa |",
    "T13n2940u_001:654": " smāran smāran sunṛtamanasā bhūtapaṁ sāhadevaṁ bhūyo bhūyo hṛdayakamale bhāvaye'haṁ bhavantam || 213 ||",
    "T13n2940u_001:656": " tvamasi bhavapāvako mama kaluṣadāhakaḥ pramathagaṇanāyako bhavajaladhitārakaḥ |",
    "T13n2940u_001:657": " diviṣadanuṣaṅgakastvamasi harisevaka- stvamasi haripālako vihitavidhikautukaḥ || 214 ||",
    "T13n2940u_001:659": " (99) akulajanibālako nikhilayugavārddhakaḥ sasuranararañcako vividhanidhidarśakaḥ |",
    "T13n2940u_001:660": " avatu bhavadarbhakaṁ dharaṇipatibālakaṁ suciratarajīvakaṁ haratu tadariṣṭakam || 215 ||",
    "T13n2940u_001:662": " etādṛṅmukhavādyavādanaparā hṛṣṭā pragalbhā satī āyuḥprārthanayā cirāya nṛpate rājendrarājeśituḥ |",
    "T13n2940u_001:663": " śiñjadbhūṣaṇakaṅkaṇādivalayottālāvarodhāvṛtā devī śrīlalitatripur-samabhidhā śrīsundarī rājate || 216 ||",
    "T13n2940u_001:665": " evaṁ śrītripureśvaraṁ smarati yaḥ stoṣyatyanuṣṭhīyate rājāmātyapurodhasāṁ hitataraḥ saṁjāyate niścitam |",
    "T13n2940u_001:666": " stotuḥ śrotururīkṛtasya paṭhataḥ pratyūhadāvānalaṁ rājño'gneḥ paripanthino'pyapamṛteścorācca na syādbhayam || 217 ||",
    "T13n2940u_001:668": " iti śrītriratnasaundaryabhāṣāyāṁ tripureśvarastutiḥ |",
    "T13n2940u_001:669": " (100) tarṣaṁ vinīyā rthijano'bhyupāttasatrālayo yatra sulabdhavṛttaḥ |",
    "T13n2940u_001:670": " dadau sadāśīrvacanaṁ ca rājñe tattraipuraṁ satramiyācca sthairyam || 218 ||",
    "T13n2940u_001:672": " vṛddhāstapobhirvayasā ca vṛddhā jñānena vṛddhā nyavasaṁśca hṛṣṭāḥ |",
    "T13n2940u_001:673": " yatropavāsavratinaśca dhanyāstattraipuraṁ sthairyamiyācca satram || 219 ||",
    "T13n2940u_001:675": " tilottamorvaśī sukeśinī ca mañjughoṣayā ghṛtācikā ca menikā sarambhayā sahāpsarāḥ |",
    "T13n2940u_001:676": " divāniśaṁ ca gīyate yaśastadīyamadbhutaṁ naṭī bhaṭī surūpiṇī svahastadattatālikā || 220 ||",
    "T13n2940u_001:678": " (101) rammāstambhadidhakṣuragniriva yaḥ kṣiptaḥ pradīpo'mbhisi prāleyāṁśurivābhrajālapihitaḥ sūryaḥ śucau durdine |",
    "T13n2940u_001:679": " gāṅgeyasya śareṇa pīḍitatanuḥ seneva yaudhiṣṭhirī buddhiḥ sundaranandajā kṣatimagād dāridryatāpolvaṇāt || 221 ||",
    "T13n2940u_001:681": " iti śrītriratnasaundaryagāthāyā bhāṣāyāṁ dvitīyaṁ prakṛtiratnam |",
    "T13n2940u_001:682": " śrīgaṇeśāya namaḥ |",
    "T13n2940u_001:683": " āpāravāragotrāpatiṣu parivṛḍhaiḥ śrīmahārājarāja- rājendreśapratāpairupakalitasamastarddhipauravrajeṣu |",
    "T13n2940u_001:684": " deśeṣvārabdhapuṇyopavanavividhasaccitradevādidhāma- svāste kāntīpurīyaṁ surapatinagarīlajjayaivāvatīrṇā || 222 ||",
    "T13n2940u_001:686": " (102) yasyāścitrāṇi dhāmānyabhijanapaṭhitastotraramyāṇi hṛdyā- nyārāmāṇi praphullairviṭapibhirabhito vāpikāpalvalaiśca |",
    "T13n2940u_001:687": " godhāmatsyodrakūrmakṣubhitajalataraṅgaiśca padmotpalāḍhyai reje kāntīpurīyaṁ kimu suranagarī svardhunī nandanaṁ vā || 223 ||",
    "T13n2940u_001:689": " yasyāṁ rambhāsadṛkṣaiḥ sarasapaṭutarai rāgiṇīnāṁ samakṣai- rgītajñānāṁ mṛdaṅgadhvanininadasamāhūtadivyāṅganānām |",
    "T13n2940u_001:690": " hāhāhūhūsutālaiḥ sataralacakitaṁ śrīyaśo gīyamānaṁ śrutvā dvāḥstho hanūmān naṭati vijayate dvāḥsthitaḥ śrīhanūmān || 224 ||",
    "T13n2940u_001:692": " (103) yatrāste rājarājapratinidhidhanināṁ paṇyavīthibhirārā- jjātasparddheva kāśyā'viralajanasamutkīrṇalīlāviśālā |",
    "T13n2940u_001:693": " devyāḥ kāśīva kālyā vilasati nitarāṁ śvetakālyāḥ pretolī ṅetākhyā kāśivāsiddhvijamithunabhiṣagbhaṭṭavāstavyamiśrāḥ || 225 ||",
    "T13n2940u_001:695": " (104) devī kāśyannapūrṇeva vilasati asantolikā yā'lakaiva paulastyasyannāpatrauṣadhivividharasaiścoṣyalehyaiśca peyaiḥ |",
    "T13n2940u_001:696": " bhakṣyairbhojyaiśca |",
    "T13n2940u_001:697": " khādyairvividharasarasāgrairvaṇikśālikāsu nyastaistārāmaṭhādyairdhavalataragṛhairgopuraiḥ saudharamyaiḥ || 226 ||",
    "T13n2940u_001:699": " (105) śrīkāntīnagarī sudurjayapurī saubhāgyaratnākarī trāyastriṁśasadṛkṣadhanyanagarī saujanyaśobhākarī |",
    "T13n2940u_001:700": " nānādaivatamandirottamavatī śrībuddhisiddhīśvarī nānāratnasuvarṇakoṣanicayairvarvartti naipālikī || 227 ||",
    "T13n2940u_001:702": " nityaṁ devasabhā tathāridalane vīrā sudharmopamā kāmye kānyasabhā suśāntasamaye śrīdharmarājī sabhā |",
    "T13n2940u_001:703": " vīraiḥ paṇḍitatarkaśāstrakavibhirvyāpūritā sā sabhā śrīrājendramahīpatervijayate śrībhīmasenānvitā || 228 ||",
    "T13n2940u_001:705": " mahācīnasīmasthitī śāntimaitrī- supātraṁ janānandakārī guṇajñaḥ |",
    "T13n2940u_001:706": " vaśībhūtadākṣiṇya phairaṅgināthaḥ sa jīyācciraṁ rājarājendrasāhaḥ || 229 ||",
    "T13n2940u_001:708": " (106) mānī jñānī dhanī yaḥ parapuraharaṇe skandavaddarpadarpaḥ śrīmān rāmān sa mānnyaḥ sa hi mahimahilaścaṇḍakāṇḍaḥ paḍaṅgaḥ |",
    "T13n2940u_001:709": " jīyātpāyāddayāvānavanivaravadhūpālane labdhalakṣmā mūkaṁ lokaṁ sakampaṁ guṇagaṇagaṇanāpārago raṅgaraktaḥ || 230 ||",
    "T13n2940u_001:711": " bhītirnaśyati rājarājavijite gīrvāṇabhūmau yathā martyāḥ santi nirākulā na jananī tato'tyajatsatkṛpām |",
    "T13n2940u_001:712": " (107) sevārthaṁ munayo'pi dūrayamunātīrāttapasyotsukāḥ nandanti tripureśvarairlasadaho kṣetraṁ sadharmadhvaji || 231 ||",
    "T13n2940u_001:714": " yadgopurāntakagatā vanitā babhāṣe saṁmīlya yūthaśa apatyamukhāravindam |",
    "T13n2940u_001:715": " unnāmya paśyasi gajopari rājarājaṁ dāridryatāpaśabhane jaladāyamānam || 232 ||",
    "T13n2940u_001:717": " prāsādamandirajanāśrayachau-unādi yadyatsudhādhavalitaṁ racitaṁ sacitram |",
    "T13n2940u_001:718": " rājendrasāhanṛpateḥ sthiratāmiyāttan- mallapratāpanṛpaterlikhitā śileva || 233 ||",
    "T13n2940u_001:720": " (108) rājā'yaṁ janatāsu meghasadṛśo vaktuṁ na śakyo mayā megho varṣati cātakasya samaye'sau sarvadā varṣati |",
    "T13n2940u_001:721": " megho varṣati cāmbha eva vipulaṁ yo hemaratnāmbaraṁ meghaḥ syāmamukhaḥ pradānasamaye yo hemagaurānanaḥ || 234 ||",
    "T13n2940u_001:723": " (109) rājā dhojā bajār-yā sahaja hariharaṁ devatāvargavarlāk mānī jñānī dhanī hāy parapuraharaṇe chākagū kaṇṭakaṁ khaḥ |",
    "T13n2940u_001:724": " śrīrājā rājarājendra juju juga jugaṁ āyu lāyu thva yuktī kājī sājī sajīlā madu madu madu ek he dhanī dhanya dhanye || 235 ||",
    "T13n2940u_001:726": " diṣṭyā'bhivarddhatuśataṁ śarado nṛpendro yadvacca sundaraprasāda ibhendraratnam |",
    "T13n2940u_001:727": " pṛthvīnarāyaṇamahīpavinodaśālī gīrvāṇayuddhaparidhīkṛtajīvaratnam || 236 ||",
    "T13n2940u_001:729": " (110) jyotirvidāṁ nigamakalpita eṣa panthāḥ ṣaṣṭirdvinidhnaśaradāyuribhasya nuśca |",
    "T13n2940u_001:730": " āyustadasya nṛpaterapi rājarāje- ndrasyāstu bho mitha abhāṣata dṛṣṭabhūpaḥ || 237 ||",
    "T13n2940u_001:732": " nirvartyodvāhayātrāmatha sadṛśakulajyotsnike śrīmahiṣyau gurvādityādiṣūccasthitaśubhadivase lagnayadvanmuhūrte |",
    "T13n2940u_001:733": " śrīmān rājendrasāho nṛpakulatikalo'śītivasvindutulye śrīpañcamyāṁ ca jīve nigamanigaditairudvavāhe vidhānaiḥ || 238 ||",
    "T13n2940u_001:735": " (111) ḍhakkādyāṇakavādyavādanaparāstauryatrikā gāyakā veṇudhmāḥ karatālikāḥ suvacaso gāndharvikā nāṭakāḥ |",
    "T13n2940u_001:736": " tāṭaṅkāṁgadahārakaṅkaṇalasaccīnāṁśukottaṁsakai- rlabdhairdikṣu vitenire nṛpapatermūrttaṁ yaśastatkṣaṇe || 239 ||",
    "T13n2940u_001:738": " diṣṭyā tvayā sa bhagavān nṛpatirmayāpi dṛṣṭaḥ pureva nṛpapṛthvinarāyaṇo'yam |",
    "T13n2940u_001:739": " itthaṁ mithaḥ prabhaṇitaṁ muditairaśīti- varṣottaraiḥ sapalitaiḥ skhaladakṣaraughaiḥ || 240 ||",
    "T13n2940u_001:741": " siṁhapratāpanṛpatirbhagavān mayāpi dṛṣṭo'valambitakarāṅgulinā janetuḥ |",
    "T13n2940u_001:742": " (112) varṇena puṣkaratayā vapuṣā ca tulyo diṣṭyādya tatsutasutātmaja eṣa rājā || 241 ||",
    "T13n2940u_001:744": " naivā'paśyaṁ hi gīrvāṇayudhanṛpamahaṁ śītalāyāḥ pratīpā- dābālaṁ tāmrakośīgahanamupagato bhrātṛvargeṇa sākam |",
    "T13n2940u_001:745": " śrutvā yatkīrtimārādahaha dhṛtiharo nindamāno'smi bhāgyaṁ diṣṭyā paśyāmi tatsūnumamumavanipaṁ rājarājendrasāham || 242 ||",
    "T13n2940u_001:747": " dhanyā'raṇyānyagamyā ṭhigaṇasamabhidhā vekravallīvitānā yatrāsan śītalātīḥ śataśa atitarāṁ śītalālhāditāyām |",
    "T13n2940u_001:748": " pratyāvṛtyāhamasyāḥ sa ca sa ca sasakhaḥ svasti gīrvāṇayuddhaṁ diṣṭyā paśyāmi dīnānanu janitakṛpaṁ dravyavṛṣṭyāramantam || 243 ||",
    "T13n2940u_001:750": " (113) svastiśrīmaṇicūḍaparvataguhāmāśritya kṛcchrādahaṁ jīvan bhagnajanitṛmātṛsahajairunmuktajīvātukaḥ |",
    "T13n2940u_001:751": " yoginyā aniśaṁ ca sevanavaśāt tatpūjakenaiva ya- nnaivedyaṁ mama dīyate pratidinaṁ tenaiva jīvāmyaham || 244 ||",
    "T13n2940u_001:753": " śrīsaṁvadyugahastihastividhuge āṣāḍhaśukle budhe śrīgaurīsutithau nṛpaḥ paśupateḥ sandarśanāthaṁ gataḥ |",
    "T13n2940u_001:754": " dṛṣṭo me vasuvṛṣṭibhirbudhajanaiḥ prastūyamānaḥ śanai- rnāgaṁ hāṭakasaṁbhavaṁ maṇigaṇaiścitraṁ śivāyārpayat || 245 ||",
    "T13n2940u_001:756": " (114) sākṣānnārāyaṇāṁśaḥ paśupaticaraṇoddhūtadhūlīvitānaḥ śrīmān rājendrasāhaḥ sapadi viruruce labdhabhargaikyabhāvaḥ |",
    "T13n2940u_001:757": " nāste nārāyaṇacca parama atita.. prītipātraṁ paśūnāṁ patyuḥ saṁbhūya tau dvau paśupatinṛpatī rakṣato bhūrbhuvaḥsvaḥ || 246 ||",
    "T13n2940u_001:759": " jyeṣṭhe māsyasite dale haritithau saṁvat ṣaḍaṣṭāṣṭabhū- yāte kāvyadine mudā vijayate bhaktāabhidhaṁ pattanam |",
    "T13n2940u_001:760": " śrīrājendramahīpatiḥ purabhavaiḥ svastyāśiṣā nanditaḥ saubhikṣaṁ janatā jagāda nṛpateḥ prodyatpratāpārciṣā || 247 ||",
    "T13n2940u_001:762": " (115) sthānādgaṇeśiturupākramato nṛpasyā- ṣāḍhe kuhūyuji kuje'nhi babhūva śobhā |",
    "T13n2940u_001:763": " no vṛṣṭamātapitamidradivākarābhyāṁ pratyagramarddhaśaśiśekharalokadṛṣṭyā || 248 ||",
    "T13n2940u_001:765": " lokairitastata iti dravitaṁ nu panthāḥ ko vā bhaviṣyati mahīpasamāgamāya |",
    "T13n2940u_001:766": " nirgacchate punaramātyavareṇa sāka- mutkaṇṭhayeti pratigopuramīkṣate sma || 249 ||",
    "T13n2940u_001:768": " prācyāmairāvatākhyaṁ diśi vidiśi babandhurdigīśāḥ karīndrā- nāgneyyāṁ puṇḍarīkaṁ kramaśa iti gajaṁ vāmanaṁ kaumudaṁ ca |",
    "T13n2940u_001:769": " svastiśrīrājarājendradharaṇipatibhi svastyamarsihathāpā- patyaśribhīmadikpaiḥsahayatamatayo(?)",
    "T13n2940u_001:770": " hyekato yogapadyāt || 250 ||",
    "T13n2940u_001:772": " (116) duḥśālāṁ hastiśālāṁ śithilagajaghaṭāṁ jīryamāṇāṁ viditvā nūtnāṁ prācyāmavācyāmatha vidiśi manohāriṇīṁ stambhanaddhām |",
    "T13n2940u_001:773": " kṛtvā lakṣmīprasādaṁ gajahavaḍaprasādaṁ ca devīprasādaṁ krudhyanmotiprasādaṁ tadupari ca jaharveṣasajñaṁ babandha || 251 ||",
    "T13n2940u_001:775": " (117) nāgā'sāvamaraprasāda iti yaḥ saundaryavīryodayai- rdevendrebhasamaḥ suśikṣitaguṇaḥ saubhāgyaratnākaraḥ |",
    "T13n2940u_001:776": " yaddantopari viṣṭarāsanavare sthitvā japādikriyā- kartuḥ satpuruṣārthado vijayate bhūpālacūḍāmaṇeḥ || 252 ||",
    "T13n2940u_001:778": " mattebhendraikadantaḥ sa jayati nṛpatervīralakṣmīprasādo hṛṣṭāṅgo lakṣaṇaudhairnigamanigaditairhastiratnaṁ garīyān |",
    "T13n2940u_001:779": " dānādhyakṣastiraścāṁ svakaravigalitaiḥ svānnapiṇḍekṣadaṇḍaiḥ poṣṭā kreṅkāravaktā suraṇitanigaḍo varṣmaṇā vindhyaśailaḥ || 253 ||",
    "T13n2940u_001:781": " (118) martyānāṁ durgrahebhyo vitarati hi vimuktiṁ haṭhādvakratuṇḍo yadbhaktyā siddhimāpustridaśamunivarā vāmadevādayaśca |",
    "T13n2940u_001:782": " pārvatyā gaṅgayā vā gaṇayata aniśaṁ ṣaḍguṇaṁ cāgryagaṇyaṁ taṁ vande caikadantaṁ gaṇapatimabhayaṁ kāryasiddhernidānam || 254 ||",
    "T13n2940u_001:784": " vīro lakṣmīprasādo madayati ca muhuḥ stambhamālambate'ho vakti kreṁ kreṁ kimārājjanaralasacivaṁ vīkṣya rājendrarājam |",
    "T13n2940u_001:785": " stambhaṁ prakramya śabdāyitanijanigaḍaḥ karṇatālaṁ dadāno rājanmāṁ jetumāyātviti gaganatalādabhrahastīti buddhyā || 255 ||",
    "T13n2940u_001:787": " (119) bhūyo bhūyaśca sasnau ghaṭagalitajale śīkaraṁ gaṇḍuṣotthaṁ projjhan prānteṣu bhuktaṁ dharaṇipatikarāt kattṛṇaṁ kuñcarāśam |",
    "T13n2940u_001:788": " bhuṅkte cāyācitānnaṁ tryuṣaṇamadhughṛtaṁ śālinīvāraśaṣpaṁ rājendraṁ vāhayāno hatimiva munirāḍ vīralakṣmīprasādaḥ || 256 ||",
    "T13n2940u_001:790": " mallendro yo durghaṭānāṁ karīṇāṁ svasti śrīmān maṅkuṇaḥ śrīprasādaḥ |",
    "T13n2940u_001:791": " rāhuryadvannigrahe.. candrasūryau tadvaddhastīn durvinītān pinaṣṭi || 257 ||",
    "T13n2940u_001:793": " (120) svastiśrīmadrājarājendrarājño hastī jīyānmaṅkuṇaḥ śrīprasādaḥ |",
    "T13n2940u_001:794": " yenaikenā'nekaśo vanyanāgāḥ sāhāyyenānīyate rājaveśma || 258 ||",
    "T13n2940u_001:796": " śrīrājendramahīpatirvijayate śrīmaṅkuṇāṅgasthitaḥ sākṣāt pṛthvinarāyaṇaḥ prathamataḥ śrīsundarebhasthitaḥ |",
    "T13n2940u_001:797": " thāpā ambarasiṁhasūnumaṇinā śrībhīmasenena ya- śchatragrāhisukhena kāntinagare dinānukampo vibhuḥ || 259 ||",
    "T13n2940u_001:799": " ------------------------------------------------------------------------------ niraṅkuśavisarpiṇā paramahaṁsavacchyāmala- gajena pariśikṣitaśamadamanidhidhyāsanaṁ",
    "T13n2940u_001:800": " samīraṇanirodhanaṁ narepatīndrasevā kṛtā mṛdāharaṇaśīlitaḥ paramahaṁsanāgo'tyagāt ||",
    "T13n2940u_001:801": " (121) pṛthvīnārāyaṇena prathamamatiruṣā proṣitā kīrtinārī sāpatnyātsātiruṣṭā'dhidiśamanugatā pāṁśulevotpathasthā |",
    "T13n2940u_001:802": " sāraṇyānīṁ praviṣṭā davadahanamadhāvacchucā sā ca vātai- rnītā dhūmairdvipānāṁ kulamabhavadaraṇyānijaṁ dhūmravarṇam ||",
    "T13n2940u_001:803": " adyaitaddhastivṛnde dhavalimagajarāḍeka uccairvapuṣmān śrīmadrājendrarājaṁ sacivakulamaṇiṁ bhīmasenaṁ niṣevya |",
    "T13n2940u_001:804": " varṇaṁ svaṁ dhūmaliptaṁ kṣapayitumiva sa tryūṣaṇājātikoṣā- jyājājībhṛṣṭamattuṁ śaraṇadamagamanmātharav-siṁhasārthaḥ ||",
    "T13n2940u_001:805": " (122) no manye dṛḍhabandhanakṣatamidaṁ naivāṅkuśodghāṭanaṁ skandhārohaṇatāḍanātparibhavaṁ naivānyadeśāgamam |",
    "T13n2940u_001:806": " cintā me janayanti cetasi yathā smṛtvā svayūthaṁ vane siṁhatrāsitabhīrubhīrukarabhā yāsyanti kasyāśrayam ||",
    "T13n2940u_001:807": " yadetadativistṛtaṁ bhavatu rājarājendra bho jalasthalavanāntare viharataḥ sabhīmasya te |",
    "T13n2940u_001:808": " vinaiva karaṇaṁ kareṇuriha rūpamāsādhyate manīṣigaṇasammataṁ varadarājasūtre hitam ||",
    "T13n2940u_001:809": " karṇau naiṣa dadhāti naiṣa viṣayo vāhasya dohasya vā tṛptirnāsya mahodarasya bahubhirvaśaiḥ palālairapi |",
    "T13n2940u_001:810": " (123) ataḥ paramaśvaratnaṁ likhyate |",
    "T13n2940u_001:811": " sauvaśve dharaṇīpatau kimu śacībhartā spṛhāṁ nācare- dājāneyaśatākule pavanavegoccaiḥśravāḥ kevalaḥ |",
    "T13n2940u_001:812": " vānāyūdbhavapārasīkajahayaiḥ kāmbojibhirvāhlikai- hreṣāskanditavalgitairanudinaṁ merurbanībhramyate || 260 ||",
    "T13n2940u_001:814": " utplutyotplutya vegād dharaṇipatipratāpānalajvālayeva pluṣṭāṁ nepāladhātrīmiti manasi bhavadvāhanā manyamānāḥ |",
    "T13n2940u_001:815": " smṛtvā kṣīrābdhiśainyaṁ tripuraśivamahāsnānatoyaughamiśraṁ vāgmatyambhaḥ pavitraṁ plavitumiva haṭhāttuṇḍikhelād dravanti || 261 ||",
    "T13n2940u_001:817": " hā kaṣṭaṁ kathamasya pṛṣṭhaśikhare golī samāropyate ko gṛhṇāti kaparddakairalamiti grāmyairgajo hāsyate ||",
    "T13n2940u_001:818": " (124) ūrddhvaṁ cādhaśca nītaṁ turagaparivṛḍhenā'munā vaktravimbaṁ kiṁsvijjetuṁ maghono'śvamiva gaganagaṁ tarkitaṁ vimbadṛṣṭyā |",
    "T13n2940u_001:819": " prothaṁ visphārya coccaiḥ sutaralacakitaṁ hreṣitaṁ hrāsabuddhyā rājannoḍḍīya yātyeṣa ha ha yadi niyantā sudhīrbhīmasenaḥ || 262 ||",
    "T13n2940u_001:821": " rallairmallanṛpaiḥ puraikasamaye gandharvayātrā kṛtā saivādya prativāsaraṁ ca lumuḍīśrībhadrakālīmude |",
    "T13n2940u_001:822": " tattanmallanṛpaśriyāṁ hi śataśo drāg jitvarairbhūṣṇubhiḥ śrīrājendradharādhipairjanaralaśrībhīmasenāñcitaiḥ || 263 ||",
    "T13n2940u_001:824": " mañjūṣāyāṁ prasūtidvayamatha suṣuve'raṇyavadvyāghrapatnī puṁsaḥ patnīva hṛṣyatparijananicitā ruddhavātāyanā ca |",
    "T13n2940u_001:825": " māṁsairbhakṣyaiśca peyairbalavadapaghanā santatī rakṣyamāṇā dhanyā sā kāṣṭhamaṇḍe vipaṇipariṇatā bhūmipaprītipātram || 264 ||",
    "T13n2940u_001:827": " (125) dhanyo rājendrasāho yadatulamahasaḥ sāttvikād vairabhāvaṁ muktvānyonyaṁ tiraśco hayakapikariṇo gaṇḍakāḥ sairibhāśca |",
    "T13n2940u_001:828": " sārddhaṁ vyāghreṇa yuddhāya haha visṛjatā sāmyatāmeva jagmuḥ sāṁmukhyībhūya bhīme sthitavati janatā vairabhāvaṁ kva kuryāt || 265 ||",
    "T13n2940u_001:830": " śrāvaṇyāṁ pūrṇimāyāṁ śravaṇabhṛgudine siṁhage saptasaptau śrīmatkumbheśatīrthe lalitapuri mahārājarājendrasāhaḥ |",
    "T13n2940u_001:831": " sasnau dāriṁdryatāpāya sa raṇakuśalo dravyavarṣeṇa harṣā- dāśīrbhirnandyamāno muditapurajanairdīrghakālaṁ sa jīyāt || 266 ||",
    "T13n2940u_001:833": " (126) śrāvaṇyāṁ hastaṣaṣṭhyāṁ sitadalagabudhe ṣaḍgajāṣṭādaśābde snāti śrīmatyagādhe maṇisarasi samaṁ mātṛbhī rājarājaḥ |",
    "T13n2940u_001:834": " rājarddhyā pūjito'smin vitarati maṇiliṅgeśvarastatsadṛkṣā- patyaddhirājarājāya nṛpaparibṛḍhāya kṣaradvīcihastaiḥ || 267 ||",
    "T13n2940u_001:836": " pratāpādhikyenodadhiśamanamāśaṅkya vasati- sthalākāṅkṣī rājendranṛpamaviśat pītavasanaḥ |",
    "T13n2940u_001:837": " ramā koṣaṁ vāṇīmamṛtamahirājo'simanalaḥ pratāpaṁ vāhatvaṁ turagapatirindustu mukuṭam || 268 ||",
    "T13n2940u_001:839": " rājendrasya surendravikramasujanmāhaḥ sulagnaṁ yadā saṁvat ṣaḍvasuhastibhūmirabhavaddurgotsavī saptamī |",
    "T13n2940u_001:840": " dāridryārṇavaśoṣakaṁ trijagatāṁ śrīpṛthvinārāyaṇaḥ sāṅgaiḥ ṣaḍbhirivānvayairavatatārāsmin mahīmaṇḍale || 269 ||",
    "T13n2940u_001:842": " (127) yadvattatsamaye suśāliyavagodhūmādisasyarddhayaḥ kaṁgūmāṣasatīnasarṣapatilekṣūṇāṁ mahāsampadaḥ |",
    "T13n2940u_001:843": " meghāḥ kālasuvarṣiṇaśca taravo gucchaiḥ prasūnaiḥ phalai- rāḍhyā bhūrirasapradāśca paśavaḥ santyatra janmotsave || 270 ||",
    "T13n2940u_001:845": " gobhūhāṭakaratnadhāturajataṁ bhūyo'pi bhūyo'nvabhū- cchrīmatsiṁhapratāpasāhanṛpatau bhūmaṇḍalaṁ śāsati |",
    "T13n2940u_001:846": " kārpāsairbahulībhavajjagadidaṁ maryādayā modate tadvacchrīyuvarājajanmasudinaṁ sarvarddhibhavyārthadam || 271 ||",
    "T13n2940u_001:848": " yadā chaunī vṛttā kṛtaruciracitrā hariharai- rnivāstavyā bhavyā prakṛtiparisevyā ca vibudhaiḥ |",
    "T13n2940u_001:849": " hayānāṁ hreṣābhirvijitaghananirhrādapaṭubhi- stadā kailāśādreḥ paribhavati tejāṁsi mahasā || 272 ||",
    "T13n2940u_001:851": " (128) dhanādhīśo yakṣāpatirapi ca rājendranṛpate- rviditvā sadbhāvaṁ mumuca iti mānaṁ svamahasām |",
    "T13n2940u_001:852": " jitaḥ kailāso me dhavalalayanairarddhaśaśibhiḥ sakhā me caitrādyaṁ vanamupavanaiścālakapurī || 273 ||",
    "T13n2940u_001:854": " (129) pumarthaiḥ prakhyātaiścaturupanataiḥ śrīraṇabahā- duraḥ smābhūd gorṣāpatiṣu paripūrṇaḥ kṣitipatiḥ |",
    "T13n2940u_001:855": " tadanyūnāṁśena trijagati sa gīrvāṇanṛpati- stadṛddhyā pūrṇaśrīriha jagati rājendranṛpatiḥ || 274 ||",
    "T13n2940u_001:857": " (130) sattvarddhyā bhrājamāno jayati narapatiḥ śrīmahārājarāje- ndro'yaṁ saṁpālyamāno lalitatripurasundaryadhiṣṭhātṛlakṣmyā |",
    "T13n2940u_001:858": " thāpāhīreṇa bhīmena sa jaṭharakulenātigopāyiṁto'sau diṣṭyā jīvyānnarendraḥ śatamiha śaradāṁ śrīsurendreṇa sākam || 275 ||",
    "T13n2940u_001:860": " āpārāvāragotrāpatiṣu parivṛḍhaśrīmahārājasāha- pṛthvīnārāyaṇānāṁ jitasakalajaganmallabhūmīpatīnām |",
    "T13n2940u_001:861": " naptāraḥ pañcamāstepyaviratamavanīpālanāyāsakheda- dvandvairnirmuktacitāḥ samasukhanicitāḥ śrīsamṛddhā jayantu || 276 ||",
    "T13n2940u_001:863": " saundarye madanaḥ prasannavadano nītyā prajārañjanaḥ śatrūṇāṁ śamanaḥ khalaudhadamano gīrvāṇahṛnnandanaḥ |",
    "T13n2940u_001:864": " śrīḍillīśvaravīrasenakalano dāridryavidhvaṁsano thāpābhīmabahādurārpitadhanaḥ śrīrājarājārjunaḥ || 277 ||",
    "T13n2940u_001:866": " (131) pratāpajitabhāskaro vadanacandraśobhākaro mahīpatiguṇākaraḥ svajanasaṅghadattādaraḥ |",
    "T13n2940u_001:867": " kavivyasanatāhara kṛtasapatnacittajvaraḥ aho raṇabahādurakṣitipatīndranapteśvaraḥ || 278 ||",
    "T13n2940u_001:869": " pañcānāṁ jagatībhṛtāṁ puruṣaratnānāṁ samuccāraṇā- jjijñāsā bahuśo'nvakāri jinajenāryeṣu bhūbhṛtsu yā |",
    "T13n2940u_001:870": " taddāridryamahārṇavaprataraṇe naukeva me jāyatāṁ svastiśrīyuvarāḍayaṁ hi śatavarṣāyurvarīvartatām || 279 ||",
    "T13n2940u_001:872": " (132) thāpāvaṁśāliratnāvaliṣu suruciraṁ hīrakaṁ bhīmasenaṁ yaṁ ca jyotsnottamāṅgaṁ tribhuvanavipaṇau sārthavāhairanardhyaṁ |",
    "T13n2940u_001:873": " uddāmasthānavāmakramaviṣamamilatkūṭamānairabhedyaṁ puṇyaślokāvatāraṁ janaralasacivaṁ pāntu matsyendrakeśāḥ ||",
    "T13n2940u_001:874": " (133) kadācana purāpi no kṛtayugādijād bhūpateḥ svakīyapathamutsṛjannaṭati yātrayā'nyatra yaḥ |",
    "T13n2940u_001:875": " pracaṇḍaśivabhairavaḥ śikharisaṁjñapūrakṣakaḥ sa kāntipuramabhyayājjanasahasravismāpakaḥ || 280 ||",
    "T13n2940u_001:877": " (134) yathāgatamajīgamaddhanumadādyakaṁ dvārakaṁ sa tatra pratihārakaiḥ sapadi kāñcu kīyādibhiḥ |",
    "T13n2940u_001:878": " dharāpativacomṛtaiḥ kṛtavicitrapūjāvidhi- rnabhasyasitadharmarāṭ-tithiśanau janairvāhitaḥ || 281 ||",
    "T13n2940u_001:880": " dvitīyayuvarājakaṁ pratilabhasva rājanniti pracaṇḍaśivabhairavo nivavṛte khagendro yathā |",
    "T13n2940u_001:881": " sarākakujapauṣamāsyaditime ca śuddhakṣaṇe dvitīyayuvarājako hyavatatāra sallakṣaṇaḥ || 282 ||",
    "T13n2940u_001:883": " svāmiśrīraṇabāhadūravacasā rājyāṅgadhūrdhāraṇād gīrvāṇāgrimayuddhavikramavibhorlabdhaprasādodayaḥ |",
    "T13n2940u_001:884": " yatrāste diśi rājarājasacivaḥ śrībhīmasenābhidho rājanvatyābhidhā'bhavaddigadhunā boṁkoṭaśailasthalī || 283 ||",
    "T13n2940u_001:886": " śivā rutamamūmucaṁstriṣu pureṣu śṛṅgāṭake pradīptadiśi saṁmukhāḥ sukaruṇāyamānā niśi |",
    "T13n2940u_001:887": " vasantasitapañcamībudhadine tvahirbudhnabhe tridhāṣṭavidhuje'bdake'niśamariṣṭasaṁsūcakam || 284 ||",
    "T13n2940u_001:889": " (135) mṛṣaughamiha nālikhaṁ hyananubhūtapūrvaṁ tathā bhaviṣyamapi yatkalau vividhapratyavāyaśruteḥ |",
    "T13n2940u_001:890": " tadeva hi kulaṁ kulaṁ nṛpatipṛthvinārāyaṇa- kṣamājalanidhau plutaṁ śuci sadā'talasparśi yat || 285 ||",
    "T13n2940u_001:892": " tapovanamavīviśad raṇavahādurasvāminā- maputraracitāvṛṣī tribhavaduḥkhasaṁhāriṇī |",
    "T13n2940u_001:893": " maghau śravaṇame'site'ntakatithau vidhorvāsare lalit-tripurasundarī vasuvasudvipaike'bdake || 286 ||",
    "T13n2940u_001:895": " iti śrītriratnasaundaryagāthāyāṁ prakṛtiratnaṁ samāptam | (136)"
}