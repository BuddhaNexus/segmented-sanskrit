{
    "T04sanss13u:0": " smṛtyupasthānaparicchedaḥ trayodaśaḥ /",
    "T04sanss13u:1": " evaṃ karmaṇyacittaḥ smṛtyupasthānāny avataret //",
    "T04sanss13u:2": " tatrâśubhaprastāvena kāyasmṛtyupasthānam uktam //",
    "T04sanss13u:3": " tad eva ca bhedaleśena dharmasaṃgītisūtre 'bhihitaṃ /",
    "T04sanss13u:4": " punar aparaṃ kulaputra bodhisatvâivaṃ kāye smṛtim upasthāpayati /",
    "T04sanss13u:5": " ayaṃ kāyaḥ pādapādâṅgulijaṅghôrutrikôdaranābhipṛṣṭhavaṃśahṛdayapārśvapārśvakāhastakalācībāhvaṃśagrīvāhanulalāṭaśiraḥkapālamātrasamūhaḥ karmabhavakārakôpacito-",
    "T04sanss13u:6": " [ Bendall ed p229 ---> ]",
    "T04sanss13u:7": " nānākleśasaṃkalpavikalpaśatasahasrāṇām āvāsabhūto /",
    "T04sanss13u:8": " bahūni câtra dravyāṇi samavahitāni /",
    "T04sanss13u:9": " yad uta /",
    "T04sanss13u:10": " keśaromanakhadantâsthicarmapiśitavapāsnāyumedovaśālasīkāyakṛnmūtrapurīṣâmâśayarudhirakheṭapittapūyasiṅghāṇakamastakaluṅgāni /",
    "T04sanss13u:11": " evam bahudravyasamūhaḥ /",
    "T04sanss13u:12": " tat ko 'tra kāyaḥ /",
    "T04sanss13u:13": " tasya pratyavekṣamāṇasyâivaṃ bhavati /",
    "T04sanss13u:14": " ākāśasamo 'yaṃ kāyaḥ /",
    "T04sanss13u:15": " sâkāśavat kāye smṛtim upasthāpayati /",
    "T04sanss13u:16": " sarvam etad ākāśam iti paśyati /",
    "T04sanss13u:17": " tasya kāyaparijñānahetor na bhūyaḥ kvacit smṛtiḥ prasarati /",
    "T04sanss13u:18": " na visarati /",
    "T04sanss13u:19": " na pratisaratîti //",
    "T04sanss13u:20": " punar uktaṃ /",
    "T04sanss13u:21": " ayaṃ kāyo na pūrvântād āgato /",
    "T04sanss13u:22": " na parânte saṃkrānto na pūrvântâparântâvasthito 'nyatrâsadvi-",
    "T04sanss13u:23": " [ Cambridge MS f104a ---> ]",
    "T04sanss13u:24": " paryāsasaṃbhūtaḥ kārakavedakarahito nâdyantamadhye pratiṣṭhitamūlaḥ /",
    "T04sanss13u:25": " asvāmikaḥ /",
    "T04sanss13u:26": " amamaḥ /",
    "T04sanss13u:27": " aparigrahaḥ /",
    "T04sanss13u:28": " āgantukair vyavahārair vyavahriyate kāyêti dehêti bhogêti āśrayêti śarīram iti kuṇapêti āyatanam iti /",
    "T04sanss13u:29": " asārako 'yaṃ kāyo mātāpitṛśoṇitaśukrasaṃbhūto 'śucipūtidurgandhasvabhāvo rāgadveṣamohabhayaviṣādataskarâkulo nityaṃ śatanapatanabhedanavikiraṇavidhvansanadharmā",
    "T04sanss13u:30": " nānāvyādhiśatasahasranītêti //",
    "T04sanss13u:31": " āryaratnacūḍe 'py āha /",
    "T04sanss13u:32": " anityo vatâyaṃ kāyo 'cirasthitiko maraṇaparyavasānêti jñātvā na kāyahetor viṣamayā jīvati /",
    "T04sanss13u:33": " sāraṃ câivâdatte /",
    "T04sanss13u:34": " sa trīṇi sārāṇy ādatte /katamāni",
    "T04sanss13u:35": " [ Bendall ed p230 ---> ]",
    "T04sanss13u:36": " trīṇi /",
    "T04sanss13u:37": " kāyasāraṃ bhogasāraṃ jīvitasāraṃ ca /",
    "T04sanss13u:38": " so 'nityaḥ kāyêti sarvasatvānāṃ dāsatvaśiṣyatvam abhyupagamya kiṅkaraṇīyatāyai utsuko bhavati /",
    "T04sanss13u:39": " anityaḥ kāyêti sarvakāya doṣavaṅkaśāṭhyakuhanāṃ na karoti /",
    "T04sanss13u:40": " anityaḥ kāyêti jīvitenâśvāsaprāpto jīvitahetor api pāpaṃ karma na karoti /",
    "T04sanss13u:41": " anityaḥ kāyêti bhogeṣu tṛṣṇâdhyavasānaṃ na karoti /",
    "T04sanss13u:42": " sarvasvaparityāgîva bhavatîti //",
    "T04sanss13u:43": " punar aparaṃ kulaputra bodhisatvaḥ kāye kāyânudarśanasmṛtyupasthānaṃ bhāvayan sarvasatvakāyāṃs tatra svakāyae upanibadhnāti /",
    "T04sanss13u:44": " evaṃ câsya bhavati /",
    "T04sanss13u:45": " sarvasatvakāyā mayā buddhakāyapratiṣṭhānapratiṣṭhitāḥ kartavyāḥ /",
    "T04sanss13u:46": " yathā ca tathāgatakāye nâśravas tathā svakāyadharmatāṃ pratyavekṣate /",
    "T04sanss13u:47": " so nâśravadharmatākuśalaḥ sarvasatvakāyān api tallakṣaṇān eva prajānātîty ādi //",
    "T04sanss13u:48": " vīradattaparipṛcchāyām apy uktam /",
    "T04sanss13u:49": " yad utâyaṃ kāyo 'nupūrvasamudāgato 'nupūrvavināśo paramâṇusaṃcayaḥ śuṣirônnāmâvanāmau navavraṇamukharomakūpasrāvī valmīkavadāsīviṣanivāsaḥ [[DOUBT]]",
    "T04sanss13u:50": " ajātaśatruḥ /",
    "T04sanss13u:51": " markaṭavan mitradrohī /",
    "T04sanss13u:52": " kumitravad visaṃvādanâtmakaḥ /",
    "T04sanss13u:53": " phenapiṇḍavat prakṛtidurbalaḥ /",
    "T04sanss13u:54": " udakabudbudavad utpannabhagnavilīnaḥ /",
    "T04sanss13u:55": " marīcivad vipralambhâtmakaḥ /",
    "T04sanss13u:56": " kadalīvan nibhujyamānāsārakaḥ /",
    "T04sanss13u:57": " māyāvad vañcanâtmakaḥ /",
    "T04sanss13u:58": " rājavad ājñābahulaḥ /",
    "T04sanss13u:59": " śatruvad avatāraprekṣī /",
    "T04sanss13u:60": " coravad aviśvasanīyaḥ /",
    "T04sanss13u:61": " vadhyaghātakavad ananuvītaḥ /",
    "T04sanss13u:62": " amitravad ahitâiṣī /",
    "T04sanss13u:63": " vadhakavat prajñājīvitânta-",
    "T04sanss13u:64": " [ Bendall ed p231 ---> ]",
    "T04sanss13u:65": " rāyakaraḥ /",
    "T04sanss13u:66": " śūnyagrāmavad ātmavirahitaḥ /",
    "T04sanss13u:67": " kulālabhāṇḍavad bhedanaparyantaḥ /",
    "T04sanss13u:68": " mūtoḍīvan nānâśuciparipūrṇaḥ /",
    "T04sanss13u:69": " medakasthālīvad aśucisrāvī //pe //",
    "T04sanss13u:70": " vraṇavad ghaṭṭanâsahiṣṇuḥ /",
    "T04sanss13u:71": " śalyavat tudanâtmakaḥ /",
    "T04sanss13u:72": " jīrṇagṛhavat pratisaṃskāradhāryaḥ /",
    "T04sanss13u:73": " jīrṇayānapātravat pratisaṃskāravāhyaḥ /",
    "T04sanss13u:74": " āmakumbhavad yatnânupālyaḥ //",
    "T04sanss13u:75": " pe //",
    "T04sanss13u:76": " nadītaṭavṛkṣavac calâcalaḥ /",
    "T04sanss13u:77": " mahānadīsrotovan maraṇasamudraparyavasānaḥ /",
    "T04sanss13u:78": " āgantukâgāravat sarvaduṣkhanivāsaḥ /",
    "T04sanss13u:79": " anāthaśālāvad aparigṛhītaḥ /",
    "T04sanss13u:80": " cārakapālavad utkocasādhyaḥ //",
    "T04sanss13u:81": " pe //",
    "T04sanss13u:82": " bāladārakavat satataparipālyaḥ //",
    "T04sanss13u:83": " punar āha /",
    "T04sanss13u:84": " evaṃvidhaṃ kāyam acaukṣarāśiṃ /",
    "T04sanss13u:85": " rūpâbhimānī bahu manyate yaḥ /",
    "T04sanss13u:86": " prajñāyamānaḥ sa hi bālabuddhiḥ viṣṭhāghaṭaṃ yāti vahan vicetāḥ //",
    "T04sanss13u:87": " pūyaprakāraṃ vahate 'sya nāsā /",
    "T04sanss13u:88": " vaktraṃ kugandhaṃ vahate sadā ca /",
    "T04sanss13u:89": " cikkās tathâkṣṇoḥ krimivac ca jantoḥ /",
    "T04sanss13u:90": " kas tatra rāgo bahumānatā vā //",
    "T04sanss13u:91": " aṅgāram ādāya yathā hi bālo /",
    "T04sanss13u:92": " ghṛṣyed ayaṃ yāsyati śuklabhāvam /",
    "T04sanss13u:93": " yāti kṣayaṃ nâiva tu śuklabhāvaṃ bālasya buddhir vitathâbhimānā //",
    "T04sanss13u:94": " evaṃ hi yaḥ caukṣamatir manuṣyaḥ caukṣaṃ kariṣye 'ham idaṃ śarīram /",
    "T04sanss13u:95": " sûdvartitaṃ tīrthaśatâbhiṣiktaṃ yāti kṣayaṃ mṛtyuvaśād acaukṣam //",
    "T04sanss13u:96": " [ Bendall ed p232 ---> ]",
    "T04sanss13u:97": " tathā prabhaṅguraḥ /",
    "T04sanss13u:98": " prasravan bodhisatvena kāyaḥ pratyavekṣitavyo nava vraṇamukhair yāvat /",
    "T04sanss13u:99": " āvāso bodhisatvena kāyaḥ pratyavekṣitavyaḥ /",
    "T04sanss13u:100": " aśītikrimikulasahasrāṇām //",
    "T04sanss13u:101": " pe //",
    "T04sanss13u:102": " parabhojano bodhisatvena kāyaḥ pratyavekṣitavyaḥ /",
    "T04sanss13u:103": " vṛkaśṛgālaśvapiśitâśināṃ /",
    "T04sanss13u:104": " yantrôpamo bodhisatvena kāyaḥ pratyavekṣitavyaḥ /",
    "T04sanss13u:105": " asthisnāyuyantrasaṃghātavinibaddhaḥ /",
    "T04sanss13u:106": " asvâdhīno bodhisatvena kāyaḥ pratyavekṣitavyaḥ annapānasaṃbhūtêti vistaraḥ //",
    "T04sanss13u:107": " tatrâiva jñeyaṃ /",
    "T04sanss13u:108": " vedanā smṛtyupasthānaṃ tu yathā tāvad āryaratnacūḍasūtre /",
    "T04sanss13u:109": " iha kulaputra bodhisatvo vedanāsu vedanânupaśyanāsmṛtyupasthānaṃ bhāvayan veditasukhâśriteṣu satveṣu mahākaruṇāṃ pratilabhate /",
    "T04sanss13u:110": " evaṃ ca pratisaṃśikṣate /",
    "T04sanss13u:111": " tat sukhaṃ yatra veditaṃ nâsti sa sarvasatvaveditaprahāṇāya vedanāsu vedanāsmṛtyupasthānaṃ bhāvayati /",
    "T04sanss13u:112": " veditanirodhāya ca satvānāṃ saṃnāhaṃ saṃnahyati /",
    "T04sanss13u:113": " ātmanā ca vedi-",
    "T04sanss13u:114": " [ Cambridge MS f105a ---> ]",
    "T04sanss13u:115": " tanirodhaṃ nârpayati /",
    "T04sanss13u:116": " sa yāṃ kāṃcid vedanāṃ vedayate tāṃ sarvāṃ mahākaruṇāparigṛhītāṃ vedayate /",
    "T04sanss13u:117": " sa yadā sukhāṃ vedanāṃ vedayate tadā rāgacariteṣu satveṣu mahākaruṇāṃ pratilabhate ātmanaś ca rāgânuśayaṃ pratijahāti /",
    "T04sanss13u:118": " yadā duṣkhāṃ vedanāṃ vedayate tadā dveṣacariteṣu satveṣu mahākaruṇāṃ pratilabhate ātmanaś ca doṣânuśayaṃ prajahāti /",
    "T04sanss13u:119": " yadâduṣkhâsukhāṃ vedanāṃ mohacariteṣu satyeṣu mahākaruṇāṃ pratilabhate /",
    "T04sanss13u:120": " ātmanaś ca mohânuśayaṃ prajahāti /",
    "T04sanss13u:121": " sa sukhāyāṃ vedanāyāṃ nânunīyate /",
    "T04sanss13u:122": " anunayasamudghātaṃ cârjayati /",
    "T04sanss13u:123": " duṣkhāyāṃ vedanāyāṃ na pratihanyate prati-",
    "T04sanss13u:124": " [ Bendall ed p233 ---> ]",
    "T04sanss13u:125": " ghasamudghātaṃ cârjayati /",
    "T04sanss13u:126": " aduṣkhâsukhāyāṃ vedanāyāṃ nâvidyāgato bhavati /",
    "T04sanss13u:127": " avidyāsamudghātaṃ cârjayati /",
    "T04sanss13u:128": " sa yāṃ kāñcid vedanāṃ vetti sarvāṃ tām anityaveditāṃ vetti /",
    "T04sanss13u:129": " sarvāṃ tāṃ duṣkhaveditāṃ vetti /",
    "T04sanss13u:130": " anātmaveditāṃ vetti /",
    "T04sanss13u:131": " sa sukhāyāṃ vedanāyām anityavedito bhavati /",
    "T04sanss13u:132": " duṣkhāyāṃ vedanāyāṃ śalyavedito bhavati /",
    "T04sanss13u:133": " aduṣkhâsukhāyāṃ vedanāyāṃ śāntivedito bhavati /",
    "T04sanss13u:134": " iti hi yat sukhaṃ tad anityaṃ yad duṣkhaṃ sukham eva tat /",
    "T04sanss13u:135": " yad aduṣkhâsukhaṃ tad anātmakam ity ādi //",
    "T04sanss13u:136": " āryâkṣayamatisūtre 'py uktaṃ /",
    "T04sanss13u:137": " duṣkhayā vedanayā spṛṣṭaḥ sarvapāpâkṣaṇôpapanneṣu satveṣu mahākaruṇām utpādayati //",
    "T04sanss13u:138": " pe //api tu khalu punar abhiniveśo vedanā parigraho vedanôpādānaṃ vedanôpalambho vedanā viparyāso vedanā vikalpo vedanêty ādi //",
    "T04sanss13u:139": " dharmasaṃgītisūtre 'py uktaṃ //",
    "T04sanss13u:140": " vedanânubhavaḥ proktaḥ /",
    "T04sanss13u:141": " kenâsāv anubhūyate /",
    "T04sanss13u:142": " vedako vedanād anyaḥ pṛthagbhūto na vidyate //",
    "T04sanss13u:143": " evaṃ smṛtir upastheyā vedanāyāṃ vicakṣaṇaiḥ /",
    "T04sanss13u:144": " yathā bodhis tathā hy eṣā śāntā śuddhā prabhāsvarā //",
    "T04sanss13u:145": " etat samāsato vedanāsmṛtyupasthānam //",
    "T04sanss13u:146": " cittasmṛtyupasthānaṃ tu yathâryaratnakūṭe /",
    "T04sanss13u:147": " sâivaṃ cittaṃ parigaveṣate /",
    "T04sanss13u:148": " katarat tu cittaṃ /",
    "T04sanss13u:149": " rajyati vā duṣyati vā muhyati vā /",
    "T04sanss13u:150": " kim atītam anāgataṃ pratyutpannaṃ vêti /",
    "T04sanss13u:151": " tatra yad atītaṃ-",
    "T04sanss13u:152": " [ Bendall ed p234 ---> ]",
    "T04sanss13u:153": " tat kṣīṇaṃ /",
    "T04sanss13u:154": " yad anāgataṃ tad asaṃprāptaṃ /",
    "T04sanss13u:155": " pratyutpannasya sthitir nâsti /",
    "T04sanss13u:156": " cittaṃ hi kāśyapa nâdhyātmaṃ na bahirdhā nôbhayam antareṇôpalabhyate /",
    "T04sanss13u:157": " cittaṃ hi kāśyapârūpam anidarśanam apratigham avijñaptikam apratiṣṭham",
    "T04sanss13u:158": " [ Cambridge MS f105b ---> ]",
    "T04sanss13u:159": " aniketaṃ /",
    "T04sanss13u:160": " cittaṃ hi kāśyapa sarvabuddhair na dṛṣṭaṃ /",
    "T04sanss13u:161": " na paśyanti na drakṣyanti yat sarvabuddhair na dṛṣṭaṃ /",
    "T04sanss13u:162": " na paśyanti na drakṣyanti /",
    "T04sanss13u:163": " kīdṛśas tasya pracāro draṣṭavyaḥ /",
    "T04sanss13u:164": " anyatra vitathapatitayā saṃjñayā dharmāḥ pravartante /",
    "T04sanss13u:165": " cittaṃ hi kāśyapa māyāsadṛśam abhūtaparikalpanayā vividhām upapattiṃ parigṛhṇāti //pe //",
    "T04sanss13u:166": " cittaṃ hi kāśyapa nadīsrotaḥsadṛśam anavasthitam utpannabhagnavilīnaṃ /",
    "T04sanss13u:167": " cittaṃ hi kāśyapa dīpârcciḥsadṛśaṃ hetupratyayatayā pravartate /",
    "T04sanss13u:168": " cittaṃ hi kāśyapa vidyutsadṛśaṃ kṣaṇabhaṅgânavasthitam /",
    "T04sanss13u:169": " cittaṃ hi kāśyapâkāśasadṛśam āgantukaiḥ kleśair upakliśyate /",
    "T04sanss13u:170": " pe //cittaṃ hi kāśyapa pāpamitrasadṛśaṃ sarvaduṣkhasaṃjananatayā / pe /",
    "T04sanss13u:171": " cittaṃ hi kāśyapa matsyabaḍiśasadṛśaṃ duṣkhe sukhasaṃjñayā /",
    "T04sanss13u:172": " tathā nīlamakṣikāsadṛśam aśucau śucisaṃjñayā /",
    "T04sanss13u:173": " cittaṃ hi kāśyapa pratyarthikasadṛśaṃ vividhakāraṇâkaraṇatayā /",
    "T04sanss13u:174": " cittaṃ hi ojohārayakṣasadṛśaṃ sadā vivaragaveṣaṇatayā /",
    "T04sanss13u:175": " evaṃ corasadṛśaṃ sarvakuśalamūlamuṣaṇatayā /",
    "T04sanss13u:176": " cittaṃ hi kāśyapa rūpârāmaṃ pataṅganetrasadṛśaṃ /",
    "T04sanss13u:177": " cittaṃ hi kāśyapa śabdârāmaṃ saṃgrāmabherīsadṛśaṃ /",
    "T04sanss13u:178": " cittaṃ hi kāśyapa gandhârāmaṃ varāhêvâśucimadhye /",
    "T04sanss13u:179": " cittaṃ hi kāśyapa rasârāmaṃ rathâvaśeṣabhoktṛceṭīsadṛśaṃ /",
    "T04sanss13u:180": " cittaṃ hi kāśyapa sparśârāmaṃ makṣikêva tailapātre /",
    "T04sanss13u:181": " cittaṃ hi kāśyapa parigaveṣyamāṇaṃ na labhyate /",
    "T04sanss13u:182": " yan na labhyate tan nôpalabhyate /",
    "T04sanss13u:183": " yan nôpalabhyate tan nâivâtītaṃ nânāgataṃ na pratyutpannaṃ /",
    "T04sanss13u:184": " yan nâivâtītaṃ nânāgataṃ na pratyutpannaṃ tat tryadhvasamatikrāntaṃ /",
    "T04sanss13u:185": " yat tryadhvasamatikrāntaṃ tan nêvâsti na nâstîty ādi //",
    "T04sanss13u:186": " [ Bendall ed p235 ---> ]",
    "T04sanss13u:187": " āryaratnacūḍasūtre 'py āha /",
    "T04sanss13u:188": " sa cittaṃ parigaveṣamāṇo nâdhyātmaṃ cittaṃ samanupaśyati /",
    "T04sanss13u:189": " na bahirdhā cittaṃ samanupaśyati /",
    "T04sanss13u:190": " na skandheṣu cittaṃ samanupaśyati /",
    "T04sanss13u:191": " na dhātuṣu cittaṃ samanupaśyati /",
    "T04sanss13u:192": " nâyataneṣu cittaṃ samanupaśyati /",
    "T04sanss13u:193": " sa cittam asamanupaśyaṃś cittadhārāṃ paryeṣate /",
    "T04sanss13u:194": " kutaḥ cittasyôtpattir iti /",
    "T04sanss13u:195": " tasyâivaṃ bhavati ālambane sati cittam utpadyate /",
    "T04sanss13u:196": " tat kim anyad ālambanam /",
    "T04sanss13u:197": " atha yad evâlambanaṃ tad eva cittaṃ /",
    "T04sanss13u:198": " yadi tāvad anyad ālambanam anyac cittaṃ /",
    "T04sanss13u:199": " tad dvicittatā bhaviṣyati /",
    "T04sanss13u:200": " atha yad evâlambanaṃ tad eva cittaṃ /",
    "T04sanss13u:201": " tat kathaṃ cittaṃ cittaṃ samanupaśyati /",
    "T04sanss13u:202": " na hi cittaṃ cittaṃ samanupaśyati /",
    "T04sanss13u:203": " tad yathā na tayâivâsidhārayā",
    "T04sanss13u:204": " [ Cambridge MS f106a ---> ]",
    "T04sanss13u:205": " sâivâsidhārā śakyate chettum /",
    "T04sanss13u:206": " na tenâivâṅguly-agreṇa tad evâṅguly-agraṃ spraṣṭuṃ śakyate /",
    "T04sanss13u:207": " nâiva cittena tad eva cittaṃ śakyate draṣṭum //",
    "T04sanss13u:208": " pe //punar aparaṃ kulaputra yad upadrutapradrutânavasthitapracārasya vānaramārutasadṛśasya / pe /",
    "T04sanss13u:209": " dūraṃgamacāriṇo 'śarīrasya laghuparivartino viṣayalolasya ṣaḍāyatanagocarasyâparâparasaṃprayuktasya",
    "T04sanss13u:210": " cittasyâvasthānām ekâgratâśaraṇam aviśaraṇaṃ śamathâikâgratâvikṣepêty ucyate cittasya smṛtir iti //",
    "T04sanss13u:211": " [ Bendall ed p236 ---> ]",
    "T04sanss13u:212": " āryâkṣayamatisūtre 'py uktaṃ /",
    "T04sanss13u:213": " viṭhapanāyāṃ mayā yogaḥ karaṇīyaḥ /",
    "T04sanss13u:214": " iyaṃ ca cittadharmatā na vihātavyā /",
    "T04sanss13u:215": " tatra katamā cittadharmatā /",
    "T04sanss13u:216": " katamā viṭhapanā /",
    "T04sanss13u:217": " māyôpamaṃ cittam iyam ucyate cittadharmatā /",
    "T04sanss13u:218": " yat punaḥ sarvasvaṃ parityajya sarvabuddhakṣetrapariśuddhaye pariṇāmayatîtîyam ucyate viṭhapanêty ādi //",
    "T04sanss13u:219": " dharmasmṛtyupasthānaṃ tu //",
    "T04sanss13u:220": " yathā tāvad atrâha /",
    "T04sanss13u:221": " dharme dharmânudarśī viharan bodhisatvo na kañcid dharmaṃ samanupaśyati /",
    "T04sanss13u:222": " yato na buddhadharmā yato na bodhiḥ /",
    "T04sanss13u:223": " yato na mārgo yato na niḥsaraṇaṃ /",
    "T04sanss13u:224": " sa sarvadharmâniḥsaraṇam iti viditvânāvaraṇaṃ nāma mahākaruṇāsamādhiṃ samāpadyate /",
    "T04sanss13u:225": " sa sarvadharmeṣu sarvakleśeṣu ca kṛtrimasaṃjñāṃ pratilabhate /",
    "T04sanss13u:226": " niḥkleśâite dharmā /",
    "T04sanss13u:227": " nâite sakleśāḥ /",
    "T04sanss13u:228": " tat kasya hetoḥ /",
    "T04sanss13u:229": " tathā hy ete nītârthe samavasaranti /",
    "T04sanss13u:230": " nâsti kleśānāṃ saṃcayo /",
    "T04sanss13u:231": " na rāśībhāvaḥ /",
    "T04sanss13u:232": " na rāgabhāvo na dveṣabhāvo na mohabhāva /",
    "T04sanss13u:233": " eṣām eva kleśānām avabodhād bodhiḥ /",
    "T04sanss13u:234": " yat svabhāvāś ca kleśās tat svabhāvā bodhir ity evaṃ smṛtim upasthāpayatîti //",
    "T04sanss13u:235": " āryaratnacūḍe 'py uktam /",
    "T04sanss13u:236": " iha kulaputra bodhisatvasya dharme dharmânupaśyanā smṛtyupasthānena viharatâivaṃ bhavati /",
    "T04sanss13u:237": " dharmâivôtpadyamānôtpadyante /",
    "T04sanss13u:238": " dharmâiva nirudhymānā nirudhyante //",
    "T04sanss13u:239": " na punar atra kaścid ātmabhāve satvo vā jīvo vā jantur vā poṣo vā puruṣo vā pudgalo vā manujo vā yo jāyate vā jīryate vā cyavate vôtpadyate vā /",
    "T04sanss13u:240": " eṣā dharmāṇāṃ dharmatā /",
    "T04sanss13u:241": " yadi samudānīyante /",
    "T04sanss13u:242": " samudāgacchanti /",
    "T04sanss13u:243": " atha na samudānīyante na samudāgacchanti /",
    "T04sanss13u:244": " yādṛśāḥ samudānī-",
    "T04sanss13u:245": " [ Bendall ed p237 ---> ]",
    "T04sanss13u:246": " yante tādṛśāḥ samudāgacchanti kuśalā vâkuśalā vā",
    "T04sanss13u:247": " [ Cambridge MS f106b ---> ]",
    "T04sanss13u:248": " aniñjyā vā /",
    "T04sanss13u:249": " nâsti dharmāṇāṃ samudānetā /",
    "T04sanss13u:250": " na câhetukānāṃ dharmāṇāṃ kācid utpattir ity ādi //",
    "T04sanss13u:251": " tatrâivâha /",
    "T04sanss13u:252": " sa kiyadgambhīrān api dharmān pratyavekṣamāṇas tāṃ sarvajñatābodhicittânusmṛtiṃ na vijahāti //",
    "T04sanss13u:253": " āryalalitavistarasūtre 'py uktam /",
    "T04sanss13u:254": " saṃskārânityâdhruvâmakumbhôpamabhedanâtmakāḥ /",
    "T04sanss13u:255": " parakelikayācitôpamāḥ pāṃśunagarôpamatā ca kālikā //",
    "T04sanss13u:256": " saṃskāra pralopa dharmime varṣakāli calitaṃ vilepanaṃ /",
    "T04sanss13u:257": " nadikūlêva savālukaṃ pratyayâdhīna svabhāvadurbalāḥ //",
    "T04sanss13u:258": " [ Bendall ed p237 ---> ]",
    "T04sanss13u:259": " saṃskāra pradīpârcivat kṣiprôtpatti nirodhadharmakāḥ /",
    "T04sanss13u:260": " anavasthitamārutôpamāḥ phenapiṇḍāvad asāradurbalāḥ //",
    "T04sanss13u:261": " saṃskāra nirīha śūnyakāḥ kadalīskandhasamā nirīkṣataḥ /",
    "T04sanss13u:262": " māyôpama cittamohanā bālôllāpanariktamuṣṭivat //",
    "T04sanss13u:263": " hetūbhi ca pratyayebhi vā sarva saṃskāragataṃ pravartate /",
    "T04sanss13u:264": " anyonyapratītyahetutaḥ tad idaṃ bālajano na budhyate //",
    "T04sanss13u:265": " yathā muñja pratītya balbajaṃ rajju vyāyāmabalena vartitā /",
    "T04sanss13u:266": " ghaṭiyantra sacakra vartate teṣv ekâikaśu nâsti vartanā //",
    "T04sanss13u:267": " tatha sarvabhavâṅgavartanī anyonyôpacayena niḥśritā /",
    "T04sanss13u:268": " ekâikaśu teṣu vartanī pūrvâparântato nôpalabhyate //",
    "T04sanss13u:269": " bījasya sato yathâṅkuro na ca yo bīja sa câivâṅkuro /",
    "T04sanss13u:270": " na cânya tato na câiva tat /",
    "T04sanss13u:271": " evam anucchedâśāśvata dharmatā //",
    "T04sanss13u:272": " [ Bendall ed p239 ---> ]",
    "T04sanss13u:273": " saṃskārâvidyapratyayāḥ te ca saṃskāra na santi tatvataḥ /",
    "T04sanss13u:274": " saṃskārâvidya câiva hi śūnyâite prakṛtī nirīhakāḥ //",
    "T04sanss13u:275": " mudrāt pratimudra dṛśyate mudrasaṃkrānti na côpalabhyate /",
    "T04sanss13u:276": " na ca tatra na câiva sānyato evaṃ saṃskāranucchedaśāśvatāḥ //",
    "T04sanss13u:277": " cakṣuś ca pratītya rūpataḥ cakṣu vijñānam ihôpajāyate /",
    "T04sanss13u:278": " na ca cakṣuṣi rūpaniśritaṃ rūpasaṃkrānti na câiva cakṣuṣi //",
    "T04sanss13u:279": " nairātmyaśubhāś ca dharmime te punar ātmêti śubhāś ca kalpitāḥ /",
    "T04sanss13u:280": " viparītam asadvikalpitaṃ cakṣuvijñāna tato upajāyate //",
    "T04sanss13u:281": " vijñāna nirodhasaṃbhavaṃ vijñôtpādavyayaṃ vipaśyati /",
    "T04sanss13u:282": " akahiñci gatam anāgataṃ śūnya māyôpama yogi paśyati //",
    "T04sanss13u:283": " [ Bendall ed p240 ---> ]",
    "T04sanss13u:284": " araṇiṃ yatha",
    "T04sanss13u:285": " [ Cambridge MS f107a ---> ]",
    "T04sanss13u:286": " côttarâraṇiṃ hastavyāyāmatrayebhi saṃgatiṃ /",
    "T04sanss13u:287": " iti pratyayato 'gni jāyate jātu kṛtukāryu laghū nirudhyate //",
    "T04sanss13u:288": " atha paṇḍitu kaści mārgate kuta yam āgatu kutra yāti vā /",
    "T04sanss13u:289": " vidiśo diśi sarva mārgato na gatir nâpy agatiś ca labhyate //",
    "T04sanss13u:290": " skandhâyatanāni dhātavaḥ tṛṣṇâvidyêti karmapratyayāḥ /",
    "T04sanss13u:291": " sāmagri tu satvasūcanā sā ca paramârthatu nôpalabhyate //",
    "T04sanss13u:292": " kaṇṭhâuṣṭha pratītya tālukaṃ jihva parivartir avarti akṣarā /",
    "T04sanss13u:293": " na ca kaṇṭhagatā na tālukaiḥ akṣarâikâika tu nôpalabhyate //",
    "T04sanss13u:294": " sāmagripratītyaś ca sā vācam anubudhivaśena niścarī /",
    "T04sanss13u:295": " manavācâdṛśyarūpiṇī bāhyato 'bhyantari nôpalabhyate //",
    "T04sanss13u:296": " utpādavyayaṃ vipaśyato vācarutaghoṣasvarasya paṇḍitāḥ /",
    "T04sanss13u:297": " kṣaṇikāṃ vaśikāṃ tad īdṛśīṃ sarvavācaḥ pratiśrutakôpamāḥ //",
    "T04sanss13u:298": " [ Bendall ed p241 ---> ]",
    "T04sanss13u:299": " yatha tantri pratītya dāru ca hastavyāyāmatrayebhi saṃgatim /",
    "T04sanss13u:300": " tuṇavīṇasughoṣakâdibhiḥ śabdo niścarate tadudbhavaḥ //",
    "T04sanss13u:301": " atha paṇḍitu kaści mārgate kuto 'yam āgatu kutra yāti vā /",
    "T04sanss13u:302": " vidiśo diśa sarvamārgataḥ śabdam anāgamanaṃ na labhyate //",
    "T04sanss13u:303": " tatha hetubhi pratyayebhi ca sarvasaṃskāragataṃ pravartate /",
    "T04sanss13u:304": " yogī puna bhūtadarśanāt śūnya saṃskāra nirīha paśyati //",
    "T04sanss13u:305": " skandhâyatanāni dhātavaḥ śūnyâdhyātmika śūnyabāhyakāḥ /",
    "T04sanss13u:306": " satvâtmaviviktanâlayāḥ dharmâkāśasvabhāvalakṣaṇāḥ //",
    "T04sanss13u:307": " lokanāthavyākaraṇe 'py uktam //",
    "T04sanss13u:308": " śūnyânāmakā dharmāḥ nāma kiṃ paripṛcchasi /",
    "T04sanss13u:309": " śūnyatā na kvacid devā na nāgā nâpi rākṣasāḥ //",
    "T04sanss13u:310": " manuṣyā vâmanuṣyā vā sarve tu eṣa vidyate /",
    "T04sanss13u:311": " nāmnā hi nāmatā śūnyā nāmni nāma na vidyate //",
    "T04sanss13u:312": " anāmakāḥ sarve dharmāḥ nāmnā tu paridīpitāḥ //",
    "T04sanss13u:313": " yo hi svabhāvo nāmno vai na sa dṛṣṭo na ca śrutaḥ /",
    "T04sanss13u:314": " na côtpanno niruddho vā kasya nāmêha pṛcchasi //",
    "T04sanss13u:315": " vyavahārakṛtaṃ nāma prajñaptir nāmadarśitā /",
    "T04sanss13u:316": " ratnacitro hy ayaṃ nāmnā ratnôttamaparêti //",
    "T04sanss13u:317": " iti śikṣāsamuccaye smṛtyupasthānaparicchedas trayodaśaḥ //",
    "T04sanss13u:318": " Copyright (c) 2002 by Jens Braarvig - Oslo"
}