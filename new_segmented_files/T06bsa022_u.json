{
    "T06bsa022_u:0": " Viṃśikāvṛttiḥ (Vvṛ)",
    "T06bsa022_u:1": " vijñaptimātramevedamasadarthāvabhāsanāt /",
    "T06bsa022_u:2": " yadvat taimirikasyāsatkeśoṇḍrakādidarśanaṃ // Vvṛ_1 //",
    "T06bsa022_u:3": " na deśakālaniyamaḥ santānāniyamo na ca /",
    "T06bsa022_u:4": " na ca kṛtyakriyā yuktā vijñaptiryadi nārthataḥ // Vvṛ_2 //",
    "T06bsa022_u:5": " deśādiniyamaḥ siddhaḥ svapnavat pretavatpunaḥ /",
    "T06bsa022_u:6": " santānāniyamaḥ sarvaiḥ pūyanadyādidarśane // Vvṛ_3 //",
    "T06bsa022_u:7": " svapnopaghātavatkṛtyakriyā narakavatpunaḥ /",
    "T06bsa022_u:8": " sarvaṃ narakapālādidarśane taiśca bādhane // Vvṛ_4 //",
    "T06bsa022_u:9": " tiraścāṃ sambhavaḥ svarge yathā ca narake tathā /",
    "T06bsa022_u:10": " na pretānāṃ yatastajjaṃ duḥkhaṃ nānubhavanti te // Vvṛ_5 //",
    "T06bsa022_u:11": " yadi tatkarmabhistatra bhūtānāṃ sambhavastathā",
    "T06bsa022_u:12": " iṣyate pariṇāmaśca kiṃ vijñānasya neṣyate // Vvṛ_6 //",
    "T06bsa022_u:13": " karmaṇo vāsanānyatra phalamanyatra kalpyate /",
    "T06bsa022_u:14": " tatraiva neṣyate yatra vāsanā kiṃ nu kāraṇaṃ // Vvṛ_7 //",
    "T06bsa022_u:15": " rūpādyāyatanāstitvaṃ tadvineyajanaṃ prati /",
    "T06bsa022_u:16": " abhiprāyavaśāduktamupapādukasattvavat // Vvṛ_8 //",
    "T06bsa022_u:17": " nāstīha satva ātmā vā dharmāstvete sahetukāḥ",
    "T06bsa022_u:18": " yataḥ svabījādvijñaptiryadābhāsā pravartate /",
    "T06bsa022_u:19": " dvividhāyatanatvena te tasyā munirabravīt // Vvṛ_9 //",
    "T06bsa022_u:20": " tathā pudgalanairātmyapraveśo hi anyathā punaḥ /",
    "T06bsa022_u:21": " deśanā dharmanairātmyapraveśaḥ kalpitātmanā // Vvṛ_10 //",
    "T06bsa022_u:22": " na tadekaṃ na cānekaṃ viṣayaḥ paramāṇuśaḥ /",
    "T06bsa022_u:23": " na ca te saṃhatā yasmātparamāṇurna sidhyati // Vvṛ_11 //",
    "T06bsa022_u:24": " ṣaṭkena yugapadyogātparamāṇoḥ ṣaḍaṃśatā /",
    "T06bsa022_u:25": " ṣaṇṇāṃ samānadeśatvātpiṇḍaḥ syādaṇumātrakaḥ // Vvṛ_12 //",
    "T06bsa022_u:26": " paramāṇorasaṃyoge tatsaṅghāte 'sti kasya saḥ /",
    "T06bsa022_u:27": " na cānavayavatvena tatsaṃyogād na sidhyati // Vvṛ_13 //",
    "T06bsa022_u:28": " dibhāgabhedo yasyāsti tasyaikatvaṃ na yujyate /",
    "T06bsa022_u:29": " chāyāvṛtī kathaṃ vā anyo na piṇḍaścenna tasya te // Vvṛ_14 //",
    "T06bsa022_u:30": " ekatve na krameṇetiryugapanna grahāgrahau /",
    "T06bsa022_u:31": " vicchinnānekavṛttiśca sūkṣmānīkṣā ca no bhavet // Vvṛ_15 //",
    "T06bsa022_u:32": " pratyakṣabuddhiḥ svapnādau yathā sa ca yadā tadā /",
    "T06bsa022_u:33": " na so 'rtho dṛśyate tasya pratyakṣatvaṃ kathaṃ mataṃ // Vvṛ_16 //",
    "T06bsa022_u:34": " uktaṃ yathā tadābhāsā vijñaptiḥ smaraṇaṃ tataḥ /",
    "T06bsa022_u:35": " svapnadṛgviṣayābhāvaṃ nāprabuddho 'vagacchati // Vvṛ_17 //",
    "T06bsa022_u:36": " anyonyādhipatitvena vijñaptiniyamo mithaḥ /",
    "T06bsa022_u:37": " middhenopahataṃ cittaṃ svapne tenāsamaṃ phalaṃ // Vvṛ_18 //",
    "T06bsa022_u:38": " maraṇaṃ paravijñaptiviśeṣādvikriyā yathā /",
    "T06bsa022_u:39": " smṛtilopādikānyeṣāṃ piśācādimanovaśāt // Vvṛ_19 //",
    "T06bsa022_u:40": " kathaṃ vā daṇḍakāraṇyaśūnyatvamṛṣikopataḥ /",
    "T06bsa022_u:41": " manodaṇḍo mahāvadyaḥ kathaṃ vā tena sidhyati // Vvṛ_20 //",
    "T06bsa022_u:42": " paracittavidāṃ jñānamayathārthaṃ kathaṃ yathā",
    "T06bsa022_u:43": " svacittajñānam ajñānādyathā buddhasya gocaraḥ // Vvṛ_21 //",
    "T06bsa022_u:44": " vijñaptimātratāsiddhiḥ svaśaktisadṛśī mayā /",
    "T06bsa022_u:45": " kṛteyaṃ sarvathā sā tu na cintyā buddhagocaraḥ // Vvṛ_22 //",
    "T06bsa022_u:46": " viṃśatikā vijñaptimātratāsiddhiḥ /",
    "T06bsa022_u:47": " kṛtiriyamācāryavasubandhoḥ /"
}