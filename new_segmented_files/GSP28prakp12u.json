{
    "GSP28prakp12u:0": " ________________________________________ oṃ",
    "GSP28prakp12u:1": " śrīmatprabhākaragurutantradhurandhareṇa",
    "GSP28prakp12u:2": " mahāmahopādhyāya-śālikanāthamiśreṇa praṇītā prakaraṇapañcikā",
    "GSP28prakp12u:3": " nyāyasiddhyākhyayā vyākhyayā viṣamasthalaṭipparāyā",
    "GSP28prakp12u:4": " ca samalaṅkṛtā",
    "GSP28prakp12u:5": " atha viṣayakaraṇīyaṃ nāma",
    "GSP28prakp12u:6": " dvādaśaṃ prakaraṇam /",
    "GSP28prakp12u:7": " prakaraṇārthapratijñā /",
    "GSP28prakp12u:8": " 1350prabhākaramataṃ samyagālocya kriyate mayā /",
    "GSP28prakp12u:9": " viṣayaṃ 1351karaṇañcaiva vivektuṃ yuktivarṇanā // 1 //",
    "GSP28prakp12u:10": " “jyotiṣṭomena svargakāmo yajete“tyevamādiṣu svargakāmādirniyojyatvena sambadhyamānaḥ,",
    "GSP28prakp12u:11": " nāsvargasādhane kārye boddhṛtayānvetumalam //",
    "GSP28prakp12u:12": " kriyā hi kṣaṇabhaṅginī na kālāntarabhāvinassvargādessādhanāyopapadyata iti,",
    "GSP28prakp12u:13": " kālāntarāvasthāyi kriyāto bhinnaṃ kāryamapūrvaṃ liṅādayo bodhayantīti 1352sthitam /",
    "GSP28prakp12u:14": " svasiddhāntavarṇanam /",
    "GSP28prakp12u:15": " kāryañca kṛtīpsitamucyate /",
    "GSP28prakp12u:16": " kṛtiḥ-ātmavyāpāraḥ-puruṣaprayatna ityanarthāntaram /",
    "GSP28prakp12u:17": " cetanaścā'tmā kārye boddhṛtayānvayamupaiti /",
    "GSP28prakp12u:18": " na cānyavyāpārābhinirvartyamanyassvasambandhitayā kāryatvena saṃvedayitumalamiti,",
    "GSP28prakp12u:19": " ātmano mānasapratyakṣasamadhigamanīyaḥ prayatnassvavyāpāraḥ /",
    "GSP28prakp12u:20": " atastannirvarttyamevāpūrvaṃ kāryamātmā manyate /",
    "GSP28prakp12u:21": " prayatna eva bhavitavye 'pūrve prayojakabhūtasya bhāvayiturātmano vyāpāra iti,",
    "GSP28prakp12u:22": " bhāvanāśabdenocyate /",
    "GSP28prakp12u:23": " na ca kāryābhidhānaṃ kṛtimanabhidadhatāṃ liṅādīnamupapadyata iti,",
    "GSP28prakp12u:24": " te kṛtimapyabhidadhati, apūrvañca /",
    "GSP28prakp12u:25": " na ca yugapadanekābhidhānaṃ doṣaḥ,",
    "GSP28prakp12u:26": " tathā'vagamāt,",
    "GSP28prakp12u:27": " ānuguṇyācca /",
    "GSP28prakp12u:28": " avagatā hi pramāṇena liṅādīnāṃ kāryābhidhāyitā /",
    "GSP28prakp12u:29": " ānuguṇyāt /",
    "GSP28prakp12u:30": " kṛtirguṇabhūtā pradhānapadavartinyapūrvātmani kārye /",
    "GSP28prakp12u:31": " avivādā ca kartrādigatasaṅkhyāvacitā liṅādīnāṃ kāryābhidhāyināmapi /",
    "GSP28prakp12u:32": " na cābhidheyatāmātreṇa bhāvanāyā eva vākyārthatvam /",
    "GSP28prakp12u:33": " bhāvyamapūrvaṃ prati guṇabhāvenābhidhānāt,",
    "GSP28prakp12u:34": " pradhānabhāvenāpūrvasyābhidhānāttadeva vākyārtha iti,",
    "GSP28prakp12u:35": " na kiñcidanupapannam /",
    "GSP28prakp12u:36": " ata eva bhagavato bhāṣyakārasya tatra tatra vyavahāraḥ---“puruṣaprayatnaḥ---karaṇamapūrvasya bhāvano“cyata1352 --iti /",
    "GSP28prakp12u:37": " dhātvarthasya viṣayatvopanyāsaḥ /",
    "GSP28prakp12u:38": " tasya tathāvidhasya kāryasya nūnaṃ kenacidbhāvārthenāvacchedaḥ /",
    "GSP28prakp12u:39": " na hi prayatno bhāvārthamantareṇāsti /",
    "GSP28prakp12u:40": " sarvo hi puruṣaprayatnaḥ kañcidbhāvārthamavaśyamāśrayate,",
    "GSP28prakp12u:41": " tena vinā tadabhavāt /",
    "GSP28prakp12u:42": " tena prayatnāvinābhāvī bhāvārthaḥ prayatnābhinirvarttyamapūrvamavacchinatti /",
    "GSP28prakp12u:43": " avacchedakatayaiva viṣayabhāvaḥ1353 /",
    "GSP28prakp12u:44": " “yatraiva1354 hi yo bhavati nānyatra,",
    "GSP28prakp12u:45": " sa tasya viṣaya“iti viṣayavidaḥ /",
    "GSP28prakp12u:46": " “1355ananyatra bhāvo viṣayaśabdārthaḥ” iti ca /",
    "GSP28prakp12u:47": " ato bhāvya evār'tho viṣayaḥ,",
    "GSP28prakp12u:48": " bhāvyasyaiva puruṣaprayatnagocaratvāt /",
    "GSP28prakp12u:49": " tena kāryābhidhāyibhissaha viṣayabodhakatayaiva bhāvārthaḥ karmaśabdassamabhivyāhāraṃ prathamamarhati,",
    "GSP28prakp12u:50": " tasya 1356pratipattyanubandhatvāt /",
    "GSP28prakp12u:51": " aviṣayaṃ hyapūrvaṃ kāryaṃ pratyetumaśakyam /",
    "GSP28prakp12u:52": " pratītasya ca kāryasya sādhanākāṅkṣā /",
    "GSP28prakp12u:53": " tena na jaghanyayā sādhanatayā bhāvārthānāmapūrveṇa sahānvayaḥ /",
    "GSP28prakp12u:54": " kintu pratītyupāyatāmeva manyamāno 1357bhagavānevaṃ brūte---“na hyaviṣayānniyogānniyogajñānamutpadyate” [bṛ. ṭī.] iti /",
    "GSP28prakp12u:55": " dhātvarthasya karaṇatvanirūpaṇam /",
    "GSP28prakp12u:56": " sa ca viṣayībhūtabhāvārthāvacchinno vidhyarthaḥ kāryātmā pratītaḥ karaṇam,",
    "GSP28prakp12u:57": " itikartavyatāñcāpekṣate,",
    "GSP28prakp12u:58": " anyatrāpi sādhye tathādarśanāt /",
    "GSP28prakp12u:59": " tatra sa eva bhāvārtho viṣayībhūtaḥ karaṇamityavasīyate,",
    "GSP28prakp12u:60": " kṛtivyāpyatvāt /",
    "GSP28prakp12u:61": " yo hi yayā kṛtyānyārthapravṛttayā viṣayīkrayate,",
    "GSP28prakp12u:62": " sa eva tatra karaṇam /",
    "GSP28prakp12u:63": " yathā--- paraśurudyamana-nipātanābhyāṃ kāṣṭhagatadvaidhībhavanalakṣaṇakārye pravṛttābhyāṃ",
    "GSP28prakp12u:64": " vyāpyamānastayoreva dvidhābhavanalakṣaṇaphalāvacchedalabdhadvaidhīkaraṇavyapadeśyayoścchididhātuvācyayoḥ karaṇam,",
    "GSP28prakp12u:65": " tathehāpyapūrvārthapravṛttapuruṣaprayatnavyāpyamāno bhāvārthastasminneva prayatne 'pūrvabhāvanārūpe karaṇam /",
    "GSP28prakp12u:66": " nanu kathaṃ prayatnalabdhātmā bhāvārtho bhāvanāyāṃ karaṇam /",
    "GSP28prakp12u:67": " bhāvyamānatayā hi karmaiva syāt /",
    "GSP28prakp12u:68": " ucyate /",
    "GSP28prakp12u:69": " tatra dhātvartho na karma,",
    "GSP28prakp12u:70": " apūrvārthakṛtiviṣayatvāt /",
    "GSP28prakp12u:71": " sarvāṇyeva hi kārakāṇi karttṛvyatiriktāni tadvyāpāravyāpyāni,",
    "GSP28prakp12u:72": " na caitāvatā tāni karmatāṃ 1358bhajante,",
    "GSP28prakp12u:73": " anīpsitatvāt /",
    "GSP28prakp12u:74": " kvaciccānīpsite karmatā dṛśyata eva /",
    "GSP28prakp12u:75": " yathā--- “agnihotraṃ juhoti” [tai. sa. 1. 5. 9] iti /",
    "GSP28prakp12u:76": " karaṇantu yadyapi svarūpanivṛttau na sambhavati,",
    "GSP28prakp12u:77": " tathāpyapūrvabhāvanārūpatā tadadhīneti nānupapannam /",
    "GSP28prakp12u:78": " yathā paraśoreva /",
    "GSP28prakp12u:79": " na hi paraśuḥ karma,",
    "GSP28prakp12u:80": " karaṇantu bhavati,",
    "GSP28prakp12u:81": " anīpsitatvāt /",
    "GSP28prakp12u:82": " paraśusambandhaprabhāve hyudyamana-nipātane dvedhābhavanaphalaniṣpādakatayā dvedhābhāvane kāraṇatāṃ1360 bhajete /",
    "GSP28prakp12u:83": " ataḥ“udbhidā yajete” [tāṃ. brā. 29. 7. 2. 3.] iti tṛtīyānirdeśopapattiḥ1361 /",
    "GSP28prakp12u:84": " apūrvabhāvanāyāṃ karaṇatvādyāgasya,",
    "GSP28prakp12u:85": " tannāmatvāccodbhicchabdasya /",
    "GSP28prakp12u:86": " evañcāpūrva-phalayorekaiva bhāvanā,",
    "GSP28prakp12u:87": " ekatvātpuruṣaprayatnasya /",
    "GSP28prakp12u:88": " ekameva ca karaṇam,",
    "GSP28prakp12u:89": " tadbhāvanāvyāpyatvādekaiva bhāvyatā /",
    "GSP28prakp12u:90": " 1362ata eva ca sādhyavivṛddhiriyamiti prābhākarāḥ /",
    "GSP28prakp12u:91": " dhātvarthasya viṣayatvakaraṇatvayorupasaṃhāraḥ /",
    "GSP28prakp12u:92": " 1363yadi viṣayībhūtasya karaṇatā,",
    "GSP28prakp12u:93": " hanta tarhi “darśapūrṇamāsābhyāmi“tyatra tantrābhihitānāṃ tantreṇaiva pratipattyanubandhatvāt,",
    "GSP28prakp12u:94": " viṣayabhāvasyaikatvādekameva karaṇaṃ syāt,",
    "GSP28prakp12u:95": " tataśca bhedenetikartavyatāsambandho na syāt /",
    "GSP28prakp12u:96": " ucyate--na samyagavadhṛtāmāyuṣmatā śrutiśālināṃvacaḥ /",
    "GSP28prakp12u:97": " yadeva viṣayībhūtam,",
    "GSP28prakp12u:98": " tadeva karaṇam,",
    "GSP28prakp12u:99": " nānyaditi tasyār'thaḥ /",
    "GSP28prakp12u:100": " pratītyanubandhatayā /",
    "GSP28prakp12u:101": " ca viṣayabhāvaḥ,",
    "GSP28prakp12u:102": " sa yathāmidhānamavakalpate,",
    "GSP28prakp12u:103": " pratipattyupāyatvādabhidhānasya /",
    "GSP28prakp12u:104": " ata stantrābhidhānātsahitānāṃ viṣayabhāvaḥ,",
    "GSP28prakp12u:105": " karaṇantu siddhyanubandhī niyogasya,",
    "GSP28prakp12u:106": " tacca yathāsvabhāvaṃ veditavyam /",
    "GSP28prakp12u:107": " svabhāvādhīnāhi sādhanānāṃa sādhakateti svabhāvabhede bhinna sādhakatā /",
    "GSP28prakp12u:108": " sādhakatve ca kṛtiviṣayatvātkaraṇateti bhedena karaṇabhāvaḥ /",
    "GSP28prakp12u:109": " nanvevaṃ pratyekaṃ karaṇabhāvāśrayaṇe karaṇāntaranirapekṣāṇāṃ kimiti niyogasiddhihetutā na bhavati ? naivam /",
    "GSP28prakp12u:110": " yathāśrutakaraṇādhīnasiddhitvānniyogasya /",
    "GSP28prakp12u:111": " tatra bahūni karaṇāni tasya śrūyanta iti,",
    "GSP28prakp12u:112": " tathaiva tasya siddhiḥ /",
    "GSP28prakp12u:113": " 1364anekakaraṇasampādyatāpyekasya dṛṣṭā /",
    "GSP28prakp12u:114": " yathā---gamanasyāśvena,",
    "GSP28prakp12u:115": " śibikayā,",
    "GSP28prakp12u:116": " rathena vā gacchati---iti /",
    "GSP28prakp12u:117": " bhinnastatra 1365kāraṇāvāntaravyāpāra iti yadyucyeta /",
    "GSP28prakp12u:118": " atrāpyutpattyapūrvāṇyavāntaravyāpārabhūtāni bhinnāni saṅgirāmaha eva /",
    "GSP28prakp12u:119": " ata eva tadbhedena bhinnatvātkaraṇabhāvas 1367paramāpūrvaprayuktatve 'pyājyau-ṣadha-sānnāyyadharmāṇāmasaṅkaraḥ /",
    "GSP28prakp12u:120": " apūrvasādhananiveśitvāddharmāṇām,",
    "GSP28prakp12u:121": " tasya ca bhedāt /",
    "GSP28prakp12u:122": " ye punaryāgādīnāmapūrvañcāntarā bhāvanāṃ nānumanyante,",
    "GSP28prakp12u:123": " teṣāṃ yāgādīnāṃ karaṇabhāvo durghaṭaḥ /",
    "GSP28prakp12u:124": " avyāpārarūpatvādapūrvasya,",
    "GSP28prakp12u:125": " vyāpārasambandhaprabhavatvācca1366 karaṇabhāvasya /",
    "GSP28prakp12u:126": " gauṇaṃ karaṇatvamiti cet /",
    "GSP28prakp12u:127": " kathaṃ tarhitikartavyatāsambandhaḥ /",
    "GSP28prakp12u:128": " karaṇaṃ hītikartavyatayā sambadhyate /",
    "GSP28prakp12u:129": " 1367gauṇañca na karaṇam,",
    "GSP28prakp12u:130": " na hi gauṇe mukhyadharmassambhavati /",
    "GSP28prakp12u:131": " ye 'pi1368 sarvākhyāteṣveva bhāvanābhidhānamāhuḥ,",
    "GSP28prakp12u:132": " teṣāmapi matamasmabhyaṃ na rocate /",
    "GSP28prakp12u:133": " na hi kāryānabhidhāyipu laḍādiṣu bhāvanābhidhāne pramāṇamasti /",
    "GSP28prakp12u:134": " vārtikamatanirākaraṇam /",
    "GSP28prakp12u:135": " 1369yadapi kiṃ karāti ?",
    "GSP28prakp12u:136": " pacatītyuttaradarśanapramāṇamupanyastam /",
    "GSP28prakp12u:137": " tadapi na sādhakam /",
    "GSP28prakp12u:138": " vyāpāraviśeṣapraśno hyayaṃ---kiṅkarotīti1370 /",
    "GSP28prakp12u:139": " tatra pacatītyuttareṇāpipa tadeva nirdiśyate /",
    "GSP28prakp12u:140": " yattu vyāpāramātravācidhātūccāraṇamātraṃ na kriyate,",
    "GSP28prakp12u:141": " tatra tāvanmātrasyāpabhraṃśatvāt /",
    "GSP28prakp12u:142": " pratyayāntaroccāraṇe ca praśnena sahāsambandhaḥ /",
    "GSP28prakp12u:143": " ata evācetanavyāpāre vartamānāpadeśādīnāṃ prayogaḥ /",
    "GSP28prakp12u:144": " liṅādayastu cetanamevādhikṛtya prayujyante /",
    "GSP28prakp12u:145": " na cācetaneṣu gauṇaḥ prayogaḥ mukhyatve 'pyavirodhāt /",
    "GSP28prakp12u:146": " kartṛsaṅkhyādimātravacanatve ca“ratho gacchatī“tyādiṣu mukhyatvāpatteḥ /",
    "GSP28prakp12u:147": " na cedaṃ vācyam---saṃyoga-vibhāgāveva dhātvarthaḥ,",
    "GSP28prakp12u:148": " vyāpārastu parispandātmā“ratho gacchatī“tyādiṣu laḍarthaḥ,",
    "GSP28prakp12u:149": " tenācetane 'pi mukhya evalaḍartha iti /",
    "GSP28prakp12u:150": " dhātūnāmeva kriyāvācitvātprathamopanipātī vyāpāra eva dhātvartho 1371yuktaḥ,",
    "GSP28prakp12u:151": " na jadhanyau saṃyoga-vibhāgau /",
    "GSP28prakp12u:152": " kiñcānekārthatāpyāpadyeta /",
    "GSP28prakp12u:153": " kevalasya saṃyogasyāvācyatvāt,",
    "GSP28prakp12u:154": " saṃyogaje 'pi saṃyoge gacchatītyaprayogāt,",
    "GSP28prakp12u:155": " vibhāgaje 'pi vibhāge prayogānupalabdheḥ,",
    "GSP28prakp12u:156": " na kevalasya saṃyogasya,",
    "GSP28prakp12u:157": " vibhāgasya vā gamivācyateti,",
    "GSP28prakp12u:158": " kimanena manīṣikānimittena bālajalpitena 1372bālajanamanohāriṇā nirbandhena /",
    "GSP28prakp12u:159": " śālikanāthena kṛtaṃ kṛtināmupakārasiddhaye samyaka /",
    "GSP28prakp12u:160": " samudīkṣya vā gurumataṃ samyagviṣayakaraṇīyamidam1373 // 2 //",
    "GSP28prakp12u:161": " iti mahāmahopādhyāyaśrīmacchālikanāthamiśrapraṇītāyāṃ prakaraṇapañcikāyāṃ viṣayakaraṇīyaṃ nāma dvādaśaṃ prakaraṇaṃ samāptam //"
}