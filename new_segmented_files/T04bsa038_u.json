{
    "T04bsa038_u:0": " Sūtrārthasamuccayopadeśaḥ",
    "T04bsa038_u:1": " namo ratnatrayāya",
    "T04bsa038_u:2": " saṃdṛśya gambhīramudāramabdhyākāśopamaṃ sūtrasumātṛkāṃ ca /",
    "T04bsa038_u:3": " śrīmadgurorāsyasamudgatārthān duṣprāpaṇīyāṃn vilikhāmi cāham // 1 //",
    "T04bsa038_u:4": " atra bodhisattvānāṃ ratnopamāḥ pañcāśad dharmāḥ prāṇopamādayaḥ /",
    "T04bsa038_u:5": " tān abhidhāsye kiñcit / tadyathā-",
    "T04bsa038_u:6": " āyurjīvitamādhāra ūṣmavijñānayorhi yaḥ / 2 a ba /",
    "T04bsa038_u:7": " yathā sattvāḥ prāṇeṣu snihyantaḥ prāṇāṃścāśrayante,",
    "T04bsa038_u:8": " tathā bodhisattvā api prāṇopamabodhicitte snihyantastadāśrayante /",
    "T04bsa038_u:9": " mātāpitṛsamo dharmastu śūnyatā-karuṇe /",
    "T04bsa038_u:10": " tadanotpāde na bodhisattvasambhavaḥ /",
    "T04bsa038_u:11": " gṛhiṇīvat mṛti-śikṣā-karmaṇisaṃcitisaṃjñāni ahorātraṃ triḥ samāgamaḥ /",
    "T04bsa038_u:12": " gṛhavad daśa kuśalāni /",
    "T04bsa038_u:13": " imāmi tu gṛhameva durgatidvārapidhānāt /",
    "T04bsa038_u:14": " dhanopamāni āryasaptadhanāni,",
    "T04bsa038_u:15": " alpecchatā,",
    "T04bsa038_u:16": " saṃtoṣaśca /",
    "T04bsa038_u:17": " mitravat tridhātuprayogaṃ kurvannapi nirvāṇāśayatā,",
    "T04bsa038_u:18": " vipuladāne 'pi vipākanirapekṣatā,",
    "T04bsa038_u:19": " sarvadharmānutpādajñāne 'pi karmavipākānutsargaḥ,",
    "T04bsa038_u:20": " sarvadharmanairātmyajñāne 'pi sattveṣu karuṇotpādaḥ /",
    "T04bsa038_u:21": " mūlasamāḥ śraddhā,",
    "T04bsa038_u:22": " śravaṇaṃ,",
    "T04bsa038_u:23": " tyāgaḥ , kṣāntiśca /",
    "T04bsa038_u:24": " kṣetropamaṃ śīlam /",
    "T04bsa038_u:25": " bandhusamāḥ daśapāramitāḥ /",
    "T04bsa038_u:26": " ācāryopamāstu ṣaḍanusmṛtayaḥ /",
    "T04bsa038_u:27": " upādhyāyopamāstu āryakāśyapa-paripṛcchāsūtre bodhicittāvismaraṇāya catvāro dharmāḥ /",
    "T04bsa038_u:28": " śreṣṭhisamāḥ śikṣāsamuccaye caturdaśāpakārapratipakṣāḥ /",
    "T04bsa038_u:29": " bhaginīsamāni caturapramāṇāni /",
    "T04bsa038_u:30": " dāsopamāni catuḥsaṃgrahavastūni /",
    "T04bsa038_u:31": " prajopamastu śva-dāsa-cāṇḍālavadahaṅkāra-nāśaḥ /",
    "T04bsa038_u:32": " netropame tu āśayādhyāśayaviśuddhī /",
    "T04bsa038_u:33": " dhātrīsamaṃ kalyāṇamitram /",
    "T04bsa038_u:34": " rājopamaṃ triratnam /",
    "T04bsa038_u:35": " toyasaṃkāropamā trimaṇḍalapariśuddhiḥ /",
    "T04bsa038_u:36": " mārgadarśakasamāḥ smṛti-samprajanya-yoniśomanasikārāpramādāḥ,",
    "T04bsa038_u:37": " caturviparyāsapratipakṣasevanañca /",
    "T04bsa038_u:38": " carrnavat sattvāparityāgānugrahau /",
    "T04bsa038_u:39": " alaṅkāropamāḥ śraddhā,",
    "T04bsa038_u:40": " śīlaṃ,",
    "T04bsa038_u:41": " tyāgaḥ,",
    "T04bsa038_u:42": " śrutaṃ, prajñā ca /",
    "T04bsa038_u:43": " vyādhipīḍopamaṃ tu ādhyātmikabāhyavastvabhiniviṣṭacittam /",
    "T04bsa038_u:44": " hatacittapuruṣavat gṛhastho bodhisattva evaṃ vicārayati- kadāhaṃ brahmacārī bhaveyam /",
    "T04bsa038_u:45": " pravrajita evaṃ cintayati- kadāhaṃ jagato duḥkhāni moktuṃ kṣama iti /",
    "T04bsa038_u:46": " kusīdopamaṃ gṛhasthena kṣetrādīnām aparityāgaḥ /",
    "T04bsa038_u:47": " pravrajitena dauḥśīlyādīnāmaprahāṇam /",
    "T04bsa038_u:48": " śīlaskandhasūtre- 'bhikṣavaḥ,",
    "T04bsa038_u:49": " pravrajitena hastiyuddhadarśanamapi mithyājīva iti uktam /",
    "T04bsa038_u:50": " susvabhāvopamo yoniśomanasikāravān /",
    "T04bsa038_u:51": " mūkopamaḥ paradoṣa-bhrāntyanākhyātā,",
    "T04bsa038_u:52": " svaguṇānākhyātā,",
    "T04bsa038_u:53": " aparanindakaśca /",
    "T04bsa038_u:54": " andhopamo 'paradoṣadraṣṭā /",
    "T04bsa038_u:55": " gṛhītacauropamaḥ saddharmavināśe saddharmagrāhakaḥ /",
    "T04bsa038_u:56": " bālopamaḥ suvāk,",
    "T04bsa038_u:57": " sphūrtimān,",
    "T04bsa038_u:58": " sukhadaḥ,",
    "T04bsa038_u:59": " sutoṣaḥ,",
    "T04bsa038_u:60": " supoṣaḥ,",
    "T04bsa038_u:61": " subharaḥ,",
    "T04bsa038_u:62": " santuṣṭaśca /",
    "T04bsa038_u:63": " dūtopamastu bodhisattvo bahvartho bahukriya udāracittaśca /",
    "T04bsa038_u:64": " amātyopamo dṛḍhapratijñaḥ /",
    "T04bsa038_u:65": " paṇḍitopamo 'pratihatasattvaḥ pratyupakārī ca /",
    "T04bsa038_u:66": " śiṣyopamastu trirdivā triśca rātrau guruparyupāsakaḥ,",
    "T04bsa038_u:67": " kṛtapuṇyasambhārasañcayaḥ saṃvarapoṣakaśca /",
    "T04bsa038_u:68": " pratyutthāpakopamaḥ sarvasattvabuddhatvaprāpaṇapūrvam svabuddhatvakāmaḥ /",
    "T04bsa038_u:69": " andhanāyakopamaḥ svabuddhabhāvapūrva parārthakriyāḥ /",
    "T04bsa038_u:70": " prathamakalpamanuṣyopama ācaraṇa-śīla-jīvikā-vidhi-dṛṣṭisampannaḥ /",
    "T04bsa038_u:71": " sakāmapuruṣopamaḥ samastacaryāpathaparārthapariṇāmanaḥ,",
    "T04bsa038_u:72": " yathā- 'āryaratnameghasūtroktam' /",
    "T04bsa038_u:73": " andhakāropamo mahāmadhyamakārthanityavāsaḥ /",
    "T04bsa038_u:74": " ghātakopamastyaktamithyādṛṣṭyutpādaḥ /",
    "T04bsa038_u:75": " cauropamaḥ tyaktapramādānādaraḥ /",
    "T04bsa038_u:76": " śatrūpamastu ahrīpramādaḥ /",
    "T04bsa038_u:77": " mūrkhopamaḥ smṛti-samprajanyavirahitaḥ /",
    "T04bsa038_u:78": " mattopamaḥ catuḥkṛṣṇaḥ /",
    "T04bsa038_u:79": " tiryagupamo 'jñātaśikṣānayaḥ /",
    "T04bsa038_u:80": " vadhikopamo niṣkaruṇācāraḥ /",
    "T04bsa038_u:81": " akṛtajñopamastyaktaprātimokṣasaṃvaraḥ /",
    "T04bsa038_u:82": " anāthopama upāyakauśalyarahitaḥ /",
    "T04bsa038_u:83": " unmattopamaḥ kāryākāryānabhijñatā /",
    "T04bsa038_u:84": " mārābhibhūtopamaḥ pañca-pañcāśad-dvātriṃśadāntarāyikadharmāmabhijñatā /",
    "T04bsa038_u:85": " ke ca (te) pañcapañcāśad?",
    "T04bsa038_u:86": " 'āryabodhisattvapiṭake' tadyathā- āntarāyika eko dharmaḥ- pramādaḥ /",
    "T04bsa038_u:87": " āntarāyikau dvau dharmau-ahrīkyam anapatrāpyañca /",
    "T04bsa038_u:88": " trayaḥ- rāgo dveṣo mohaśca /",
    "T04bsa038_u:89": " catvāraḥ- catasraḥ asadgatayaḥ /",
    "T04bsa038_u:90": " pañcaprāṇātipāto 'dattādānam kāmamithyācāro mṛṣāvādo madyapānaṃ ca /",
    "T04bsa038_u:91": " ṣaḍ-buddha-dharma-saṃgha-śīla-ācārya-jyeṣṭhānādaraḥ /",
    "T04bsa038_u:92": " sapta- saptavidhā mānāḥ /",
    "T04bsa038_u:93": " aṣṭau-mithyāṣṭakam /",
    "T04bsa038_u:94": " nava- navadhā cittāghātavastūni /",
    "T04bsa038_u:95": " daśa- daśākuśalāni iti prāptam /",
    "T04bsa038_u:96": " dvātriṃśad āntarāyikā dharmā api 'āryamahāyānopadeśasūtre' tadyathā- 'putri/",
    "T04bsa038_u:97": " mahāyānāntarāyikā dharmāstu dvātriṃśat /",
    "T04bsa038_u:98": " tairāntarāyikaiḥ sarvajñatāyāṃ śīghraṃ na niryāṇaṃ bhavati /",
    "T04bsa038_u:99": " ke ca dvātriṃśat?",
    "T04bsa038_u:100": " tadyathā- śrāvakapratyekabuddhayānakāmitā,",
    "T04bsa038_u:101": " indrabrahmatvakāmitā,",
    "T04bsa038_u:102": " janmasaṃsthabrahmacaryam,",
    "T04bsa038_u:103": " kuśalamūlaikarāgaḥ,",
    "T04bsa038_u:104": " bhogasampatmātsaryam,",
    "T04bsa038_u:105": " sattvaviṣamadānam,",
    "T04bsa038_u:106": " śīlaśaithilyam,",
    "T04bsa038_u:107": " paracittārakṣaṇam,",
    "T04bsa038_u:108": " vyāpāda-pratighānuśayaḥ,",
    "T04bsa038_u:109": " taccittalayaḥ,",
    "T04bsa038_u:110": " muṣitasmṛtitā,",
    "T04bsa038_u:111": " śravaṇānarthikatā,",
    "T04bsa038_u:112": " avicāraṇā,",
    "T04bsa038_u:113": " anāryacaryā,",
    "T04bsa038_u:114": " mānātimānavivṛddhiḥ,",
    "T04bsa038_u:115": " kāya-vāk-citta-karmāpariśuddhiḥ,",
    "T04bsa038_u:116": " saddharmāparirakṣaṇam,",
    "T04bsa038_u:117": " ācāryadharmapraticchādanam,",
    "T04bsa038_u:118": " saṃgrahavastūtsargaḥ,",
    "T04bsa038_u:119": " sammodanīyadharmatyāgaḥ,",
    "T04bsa038_u:120": " pāpamitrasevanam,",
    "T04bsa038_u:121": " bodhyapariṇāmaneti triskandhavipakṣatā,",
    "T04bsa038_u:122": " alpakuśalamūlamanyanā,",
    "T04bsa038_u:123": " anupāyapatitabuddhiḥ,",
    "T04bsa038_u:124": " parāṅmukhībhūya triratnāśaṃsanam,",
    "T04bsa038_u:125": " bodhisattvavyāpādacintanam /",
    "T04bsa038_u:126": " aśrutadharmaprahāṇam,",
    "T04bsa038_u:127": " mārakarmānavabodhaḥ,",
    "T04bsa038_u:128": " lokāyatamantragrahaṇam,",
    "T04bsa038_u:129": " sattvāparipācanam,",
    "T04bsa038_u:130": " saṃsārādaparikheda', iti /",
    "T04bsa038_u:131": " 'putri/ dvātriṃśad ime mahāyānasya āntarāyikāḥ samyak vyapadiṣṭāḥ /",
    "T04bsa038_u:132": " tairantarāyaiḥ sarvajñatā' niḥsaraṇam /",
    "T04bsa038_u:133": " kiṃ tarhi? tathāpi putri,",
    "T04bsa038_u:134": " yāvanto hi mahāyānaguṇā antarāyā api tāvantastāvad ityuktam /",
    "T04bsa038_u:135": " api ca, aprameyā antarāyadharmā bahuṣu sūtreṣu dṛśyante,",
    "T04bsa038_u:136": " kintu atra granthagauravāt na nirupyante /",
    "T04bsa038_u:137": " etanmārgasthīkṛtādikarmikabodhisattvaistattatsūtreṣu draṣṭavyam,",
    "T04bsa038_u:138": " āsthitaye ca prayatitavyam /'",
    "T04bsa038_u:139": " aparāṇyapi sāṃkathyāni bahūni vartante-sughoraparuṣaṃ suduḥsahaṃ dukhaṃ ciraṃ sahyata idamapi mahadāścaryam /",
    "T04bsa038_u:140": " caturoghavikṣiptaṃ paunaḥpunyena kaṅkālayānārohaṇaṃ tadapi mahadāścaryam /",
    "T04bsa038_u:141": " bhāryā gṛhaṃ ca prahāya suvratādāne 'pi sadā kāyavāṅmanovikṣepa idamapi mahadāścaryam /",
    "T04bsa038_u:142": " svalpamātrasyāpi kuśalamūlasya abhāve 'pi tasyaivārthato buddhajñānagaveṣaṇam idamapi",
    "T04bsa038_u:143": " mahadāścaryam pratimokṣaśikṣābhāve 'pi- mahāyānaśreṣṭhabodhidvayagaveṣaṇam idamapi mahadāścaryam /",
    "T04bsa038_u:144": " ityādiṣu mahāścaryeṣu bahuṣvapi satsu,",
    "T04bsa038_u:145": " jambūdvīpapuruṣasya vikalpācārāḥ kathaṃ vaktuṃ śakyante /",
    "T04bsa038_u:146": " tasmād bhavanto muktikāmā vidvāṃsastairunmattaiḥ saha akṛtasaṃsargā apramattās tiṣṭhantu /",
    "T04bsa038_u:147": " evaṃ te karuṇāviṣayatvavyatiriktāḥ uttamamārgavyapadeśe 'pi tatra na praviśanti,",
    "T04bsa038_u:148": " kimahaṃ karavāṇi /",
    "T04bsa038_u:149": " yāvad abhijñatā na prāpyate tāvad anyeṣāṃ vipākāsaṃbhavāt khaḍgavat sthātavyam /",
    "T04bsa038_u:150": " sadgururgaveṣaṇīyaḥ,",
    "T04bsa038_u:151": " sadā sūtrāṇi ca draṣṭavyāni /",
    "T04bsa038_u:152": " sūtrasamuccayopadeśo mahāvidvadācāryadīpaṅkaraśrījñāna-viracitaḥ samāptaḥ //",
    "T04bsa038_u:153": " tenaiva bhāratīyamahopādhyāyena mahāsaṃśodhakalokacakṣuṣā jayaśīlena (chul khrimas rgyal va)",
    "T04bsa038_u:154": " ca anūdya sampādya ca nirṇītaḥ //"
}